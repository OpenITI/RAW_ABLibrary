[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n . \r\n","description":"","footnote":"","page_name":" مقدمه 2 ","page_number":2},
  {"content":"\r\n\r\nعلامه سبط بن جوزى\r\n( از عالمان بزرگ اهل سنت و جماعت در قرن هفتم هجرى )\r\nشرح حال و فضايل\r\nخاندان نبوت\r\nترجمه\r\nمحمد رضا عطائى\r\nعضو هيات علمى دانشگاه آزاد اسلامى مشهد\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n\r\nابن جوزى ، يوسف بن قزا و على ، 581 ؟ - 654 ق .\r\n[ تذكره خواص بذكر خصائص الائمه 
  ]\r\nشرح حال وفضايل خاندان نبوت / علامه سبط بن جوزي ، ترجمه محمد رضا عطايي - مشهد : شركت به نشر ، 1379 .\r\nبيست و شش ، 554 ص - ( انتشارات آستان قدس رضوى ، شركت به نشر ، 225 )\r\nشابك : 4 - 021 - 333 - 964\r\nsbn 964 - 333 - 021 - 4\r\nفهرستنويسيى بر اساس اطلاعات فيپا .\r\nكتابنامه به صورت زير نويس .\r\n1 . ائمه اثنا عشر - سرگذشتنامه . 2 - ائمه اثنا عشر - احاديث . 3 . احاديث اهل سنت - قرن 7 ق . الف . عطايي ، محدرضا ، 1315 - ، مترجم . ب . شركت به نشر ( انتشارات آستان قدس رضوى ) . ج . عنوان .\r\n4 ش 2 الف / 5 / 34 bp\r\n95 / 297\r\nكتابخانه ملى ايران\r\n2896 - 79 م\r\nفهرستنويسى پيش از انتشار : كتابخانه مركزى دانشگاه فردوسى مشهد\r\nانتشارات آستان قدس رضوى\r\nشركت به نشر\r\n225\r\nشرح حال وفضايل خاندان نبوت\r\nعلامه سبط بن جوزى\r\n( از عالمان بزرگ اهل سنت و جماعت در قرن هفتم هجري )\r\nترجمه محمدرضا عطايى ( عضو هيأت علمى دانشگاه آزاد اسلامى مشهد )\r\nويراسته ابراهيم رضايي اول\r\nچاپ اول / 1379\r\n2200 نسخه - وزيرى\r\nامور فنى وچاپ : مؤسسه چاپ وانتشارات آستان قدس رضوى\r\nشابك 4 - 021 - 333 - 964\r\nحق چاپ محفوظ است\r\nانتشارات آستان قدس رضوى ( شركت به نشر )\r\nمركزى : مشهد ، ص . پ 4969 / 91375 ، تلفن 8549292 ، 8511170 ، دورنويس : 7 - 511136\r\nدفتر تهران : 652301 ، 650620 - دفتر اصفهان : 673676\r\n\r\n","description":"","footnote":"","page_name":" مقدمه 4 ","page_number":4},
  {"content":"\r\n . \r\n","description":"","footnote":"","page_name":" مقدمه 5 ","page_number":5},
  {"content":"\r\n . \r\n","description":"","footnote":"","page_name":" مقدمه 6 ","page_number":6},
  {"content":"\r\n . \r\n","description":"","footnote":"","page_name":" مقدمه 7 ","page_number":7},
  {"content":"\r\n . \r\n","description":"","footnote":"","page_name":" مقدمه 8 ","page_number":8},
  {"content":"\r\n . \r\n","description":"","footnote":"","page_name":" مقدمه 9 ","page_number":9},
  {"content":"\r\n . \r\n","description":"","footnote":"","page_name":" مقدمه 10 ","page_number":10},
  {"content":"\r\n . \r\n","description":"","footnote":"","page_name":" مقدمه 11 ","page_number":11},
  {"content":"\r\n . \r\n","description":"","footnote":"","page_name":" مقدمه 12 ","page_number":12},
  {"content":"\r\n\r\n\r\nپيش گفتار مترجم\r\nبدون ترديد در سراسر تاريخ اسلام ، كسى از امّت اسلامى به شهرت على عليه السلام نبوده و براى هيچ كس در طول تاريخ به قدر ايشان و فرزندان معصومش كتاب و رساله توسط دانشمندان خودى و بيگانه نوشته نشده است ؛ هر چند نوشته‌هاى محقّقان و شرق‌شناسان غير مسلمان نيز دربارهء ايشان كم نيست ولى هر كسى از ديدگاه خاصى و با بينش مخصوص به خود مطلبى را نگاشته است ، با وجود اين به اعتقاد اهل فن و پژوهش هرگز حق مطلب دربارهء اين بزرگان ادا نشده و آنچه را كه جز از طريق خود اهل بيت ، و بر اساس گفته‌ها و سليقه‌هاى ديگران و با معيارهاى عادى نوشته‌اند بيش از قطره‌اى از دريا نيست ، بويژه اگر نويسنده‌اى از زلال احاديث اهل بيت ( ع ) بهره نبرده باشد .\r\nاين همه در صورتى است كه نويسنده با حسن نيّت و به دور از هر نوع تعصبى قلم به دست گرفته و تا آنجا كه اطّلاعات تاريخى و معلوماتش ايجاب مىكرده به طور منظم ، سلسله مطالبى را به رشتهء تحرير درآورده است ولى گاهى مشاهده مىشود شائبه‌اى از تعصّبات و پيش‌ساخته‌هاى ذهنى و القائات جانبى رشتهء سخن را از دستش ربوده و به بيراهه رفته است .\r\nبراستى كه در نوشتن تراجم و تذكره‌ها ، بىطرفى نويسنده و تسلط بر نفس وى از اهميت زيادى برخوردار است . چه آن كه « حبّ الشّيء يعمى و يصمّ » گاهى\r\n\r\n","description":"","footnote":"","page_name":" مقدمه 13 ","page_number":13},
  {"content":"\r\n\r\n« چون غرض آمد هنر پوشيده شد صد حجاب از دل به سوى ديده شد » ! كتاب حاضر « تذكرة الخواص » از نويسنده‌اى فرهيخته و دانشمندى نامدار از علماى اهل سنّت به نام سبط بن جوزى است ، چون آقاى سيد محمّد صادق بحر العلوم شرح حال وى را در مقدمهء كتاب آورده‌اند ( كه اين جانب به فارسى برگرداندم ) از اين رو نيازى به معرفى بيشتر نيست اما در مورد محتواى كتاب چنان كه از نام آن پيداست شرح حال خواص اوليا و ويژگان از اهل بيت ؛ حضرت صديقه طاهره سلام اللّه عليها و ائمهء معصومين عليهم السلام است ، از آن جهت كه نويسنده از علماى بزرگ عامه است و فضايل ائمهء شيعه و اهل بيت ( ع ) را به اين زيبايى نوشته جاى بسى شكر و سپاس است كه گفته‌اند :\r\n خوشتر آن باشد كه سرّ دلبران * گفته آيد در حديث ديگران \r\nبا وجود اين ، نكته‌هايى به شرح زير قابل ذكر است :\r\n1 - در مواردى از نقل قولها و اظهار نظرها شائبه‌اى از تعصب و رگه‌هايى از عصبيّت به چشم مىخورد به طور مثال در چند مورد پس از نقل روايتى از كتاب « الفضائل » احمد بن حنبل و مآخذ ديگر ، عبارتى به اين مضمون دارد : « به دليل اين كه در سلسلهء راويان اين حديث ، فلان شخص چون مذهب رافضى دارد و يا منتسب به رافضى است ، مردود شمرده‌اند ، از اين رو ما از طريق ديگرى كه تمام راويان ، ثقه و از عامه هستند نقل مىكنيم » ! ! 2 - مطالب تاريخى و سخنانى كه از راويان معلوم الحال مانند سيف و ديگر كسانى كه بزرگان به روايات آنان به ديدهء ترديد مىنگرند ، نقل شده است كه با مختصر تحقيق ، انسان به اين نتيجه مىرسد كه در منابع معتبر شيعى و سنى نقل نشده و يا منحصرا مورّخانى از قبيل طبرى از قرن چهارم به بعد نقل كرده‌اند ؛ به عنوان نمونه ، بردن سر مقدس امام حسين ( ع ) به مدينه نزد والى آنجا و جسارت و اهانت وى به آن سر مقدس ، در هيچ يك از منابع شيعه و منابع معتبر دست اول عامه نيامده است .\r\n3 - نويسنده ، اشعارى منسوب به امير المؤمنين ( ع ) را نقل كرده است كه پاره‌اى از آنها حتّى در ديوان منسوب به امير المؤمنين عليه السلام ( با شرح ميبدى ) - با\r\n\r\n","description":"","footnote":"","page_name":" مقدمه 14 ","page_number":14},
  {"content":"\r\n\r\nتتبّعى كه انجام شد - وجود ندارد و ظاهر اشعار و ضعف تأليف و تعقيد الفاظ نيز گواه صادقى است بر اين كه انتساب بعضى از آنها به امير كلام ( كه خود فرمود : نحن أمراء الكلام ) نارواست .\r\n4 - خطبه‌ها و كلمات قصارى از معصومين عليهم السلام با تفاوتهايى نقل شده است ، بويژه خطبه‌ها و سخنان منقول از امير المؤمنين عليه السلام را با آنچه در نهج البلاغه ( دكتر صبحى صالح ) آمده است مطابقه نموده و در پاورقيها يادآورى كردم .\r\n5 - گذشته از غلطهاى چاپى ، در چند مورد عبارات متن به قدرى مشوّش و درهم بوده كه ارتباط مطالب به كلى قطع شده است و در بعضى از صفحات بويژه صفحات پايانى كتاب ، افتادگى كلمه و يا كلماتى به وضوح مشاهده مىشود ، متأسفانه چون نسخهء ديگرى نيز در دسترس نبود ناگزير در يكى دو مورد نقل به مضمون كرديم .\r\nبه هر حال امتيازات كتاب و نقل مطالب مفيد و مقبول فريقين به دور از اطناب و تطويل به قدرى فراوان است كه اين مقدار از اشكالات و خرده‌گيريها را تحت الشّعاع قرار مىدهد « انّ الحسنات يذهبن السّيئات » .\r\nدر خاتمه ضمن پوزش از دانشمندان و محققان فرهيخته انتظار مىرود خطاها و لغزشها را به مترجم تذكر دهند ، كه موجب امتنان خواهد بود به اميد اين كه با توفيق الهى در اين رهگذر خدمتى به تشنگان زلال حقيقت و جويندگان راه سعادت انجام پذيرد ، باشد كه در پيشگاه خداوند مقبول و وسيله‌اى براى روز درماندگى و موجب عنايت اهل البيت عليهم السلام گردد ! بمنّه و كرمه . اللّهم أغفر لنا و لإخواننا الّذين سبقونا بالإيمان .\r\nمحمد رضا عطائى مشهد - رجب 1419 مطابق 8 / 8 / 1377\r\n\r\n","description":"","footnote":"","page_name":" مقدمه 15 ","page_number":15},
  {"content":"\r\n . \r\n","description":"","footnote":"","page_name":" مقدمه 16 ","page_number":16},
  {"content":"\r\n\r\n( 1 )\r\n\r\nشرح حال مؤلّف ، به قلم : سيد محمد صادق بحر العلوم\r\nشمس الدّين ابو المظفر يوسف بن فرغلى « 1 » بن عبد اللّه بغدادى - نوهء دخترى حافظ ابو الفرج عبد الرّحمن بن جوزى - حنفى « 2 » . در سال 581 ه . در بغداد به دنيا آمد .\r\n( 2 ) محمد عبد الحىّ اللكنويّ هندى در كتاب الفوائد البهيّة در شرح حال حنفيه ، ( ص 230 ) شرح حال او را به تفصيل نوشته است ؛ او مىگويد : « وى علم فقه را آموخت و برازنده شد ، از جدّ مادريش -\r\n\r\n\r\n","description":"","footnote":"\r\n( 1 ) فرغلى به ضمّ فاء و راء ، سپس غين معجمه و بعد از آن لام و ياء ، بعضى از نويسندگان اين كلمه را « قزاغلى » با قاف و زاء و بعد از آن الف سپس غين معجمه و در آخر لام و ياء نوشته‌اند .\r\n( 2 ) ابو الفرج عبد الرّحمن بن على بن محمد بكرى حنبلى معروف به ابن جوزى ، فاضل محقّق كه در سال 508 ه . به دنيا آمد ، وى در تفسير ، حديث ، صناعت ، وعظ و در همهء علوم دست توانايى داشت و در علوم مختلف ، تأليفاتى دارد . بعضى گفته‌اند كه وى سرقلمهايى را كه با آنها حديث نوشته بود ، جمع‌آورى كرد و مقدار زيادى شد ؛ وصيّت كرد كه با آنها آبى را كه پس از مردنش براى غسل دادن او استفاده مىشود ، گرم كنند سرقلمها نه تنها براى اين كار كفايت كرد بلكه زياد آمد ! وى سرآمد هوشمندان بود . از او داستانهاى عجيبى نقل كرده‌اند ، از جمله نقل كرده‌اند كه بين اهل سنّت و شيعه در مورد اين كه أبو بكر برتر است يا امير المؤمنين على ( ع ) نزاعى در گرفت و همگى به پاسخى كه ابو الفرج بدهد رضايت دادند و كسى را در پى او فرستادند ، در حالى كه او بر منبر بود ؛ آن شخص در همان مجلس وعظ پرسيد : ابو بكر افضل است يا امير المؤمنين على ؟ گفت : پس از پيامبر ( ص ) آن كسى بالاتر است كه دخترش همسر اوست ! گفت و پايين آمد تا كسى دوباره نپرسد . وى سيصد نوشته دارد كه بعضى را زركلى در الاعلام و بعضى را ديگران نام برده‌اند . ابو الفرج در سال 597 ه . درگذشت . جوزى به فتح جيم و سكون واو منسوب به اسكلهء جوز ، از اسكله‌هاى مشهور است .\r\n","page_name":" مقدمه 17 ","page_number":17},
  {"content":"\r\n\r\nابن جوزى - مطالب علمى را شنيد و جدّش در دوران كودكى ، او را به مذهب حنبلى ، تربيت كرد ولى بعدها او به موصل و دمشق رفت و در نزد جمال الدّين محمود حصيرى ، فقه را آموخت و حنفى گرديد . وى دانشمندى فقيه ، خطيبى خوش مجلس و شيرين سخن ، و در بحث و گفتگو ، يكّه‌تاز و بسيار زيرك و هوشيار بود . آثار چندى دارد ، از جمله : شرح جامع كبير ، ايثار الإنصاف ، تفسير قرآن ، منتهى السّئول فى سيرة الرسول ، اللّوامع فى أحاديث المختصر و الجامع و مرآة الزّمان « 1 » . ( 1 ) وى در شب بيست و يكم ذيحجهء سال 654 ه . درگذشت ، و پسرش عبد العزيز در نزد او علم فقه آموخت و بعد از او نيز به كار درسى ادامه داد تا اين كه در ماه شوال سال 666 ه . از دنيا رفت . » سپس لكنوى مىگويد : « ابن خلّكان در شرح حال وزير عون الدّين يحيى بن هبيره ( متوفاى سال 570 ه . ) نقل مىكند : فرغلى ، زرخريد عون الدين بن هبيره بود و با دختر شيخ جمال الدين ابن جوزى ازدواج كرد و از او شمس الدين ابو المظفّر يوسف بن فرغلى بن عبد اللّه - نوادهء دخترى ابن جوزى صاحب تاريخ معروف مرآة الزّمان - به دنيا آمد . من اين كتاب را در چهل مجلّد در دمشق ديدم كه به خطّ خود فراهم كرده است . » سپس مىگويد : « و در مرآة الجنان علامه واعظ و مورّخ شمس الدين يوسف تركى بغدادى آمده است كه : سبط شيخ جمال الدّين ابن جوزى از جدّش و گروهى ديگر استفاده علمى برده ، در سال ششصد و اندى در دمشق اقامت گزيد و مورد قبول قرار گرفت . تفسيرى در بيست و نه مجلّد و شرح جامع كبير از اوست و يك جلد كتاب در مناقب ابو حنيفه دارد . »\r\n( 2 ) سپس مىگويد : « و در كتاب طبقات مجد الدين « 2 » شيرازى آمده است : پدرش زرخريد وزير ، عون الدّين بن هبيره به جاى فرزند او بود كه بعدها او را آزاد و دختر شيخ جمال الدّين را براى او\r\n\r\n\r\n","description":"","footnote":"\r\n( 1 ) مرآة الزّمان فى تاريخ الأعيان ، بخش اول از جلد هشتم آن كه راجع به وقايع سال 495 ه . تا سال 589 ه .\r\nاست ، در چاپخانهء انجمن دائرة المعارف عثمانيه حيدرآباد دكن هندوستان ، به سال 1370 ه . در 436 صفحه چاپ شده و بخش دوم از همان جلد كه مربوط به وقايع سال 590 ه . تا سال 654 هجرى است ، ( از صفحهء 437 تا صفحهء 795 ) به سال 1371 ه . در چاپخانهء ياد شده ، چاپ و منتشر گرديد و جز اين دو بخش ، تاكنون چيزى از اين كتاب منتشر نشده است .\r\n( 2 ) ابو طاهر مجد الدّين محمد بن يعقوب بن محمد شيرازى فيروزآبادى ، صاحب القاموس فى اللّغة در تمام علوم ، بويژه در حديث ، تفسير و لغت سرآمد بود . به كشور روم رفت و به دربار مراد خان پيوست و در نزد او جايگاه والايى يافت . امپراتور روم اموالى به او داد ؛ سپس به شرق و غرب سفر كرد . بالغ بر چهل كتاب دارد كه بهتر از همه ، اللامع العباب است در شصت مجلّد كه بعدها آن را خلاصه كرد و قاموس ناميد . اين كتاب چندين بار به چاپ رسيده است . همچنين تفسير قرآن ، شرح بخارى و شرح المشارق از جمله آثار اوست . وى در سال 729 ه . در كازرون - از شهرهاى ايران - به دنيا آمد و در سال 817 يا 816 ه . در شهر زبيد و در منصب قضاوت از دنيا رفت . وى آخرين فرد از بزرگانى بود كه هر كدام در آغاز قرن هشتم در فنّى ، يگانه بودند .\r\n","page_name":" مقدمه 18 ","page_number":18},
  {"content":"\r\n\r\nخواستگارى كرد و او چاره‌اى جز پذيرفتن ، نداشت . پس از ازدواج ، يوسف - كه پيش از اين ، ذكر او رفت - از وى به دنيا آمد و جدّش او را به تحصيل علم واداشت و به او علم فقه آموخت . وى در وعظ و خطابه ، سرآمد زمان خود شد به نحوى كه دل مشتاقان را به خود جذب كرد و چشمها براى شنيدن سخنش اشك شوق مىريختند . در اين راه بر معاصران و بسيارى از پيشينيان ، تقدّم جست . همنشينىاش باعث شادى دلها و روشنايى چشمها مىشد . فرهيختگان ، پادشاهان ، فرمانروايان و وزيران به حضورش مىرسيدند . مجلس او هيچ‌گاه از تائبان خالى نبود و در بسيارى از مجالس او كافران اهل ذمّه مىآمدند و اسلام مىآوردند . مردم از شب ، در مسجد دمشق به سر مىبردند تا فردا در مجلس وعظ او شركت كنند و براى گرفتن جا ، بر يكديگر پيشى مىگرفتند . وى پيرو مذهب حنبلى بود ولى پس از نشستهاى مكرّرى كه با ملك معظم ، عيسى داشت مجذوب او شد و به مذهب ابو حنيفه گرويد ملك معظم در مذهب ، بسيار غلوّ داشت . » ( 1 ) يكى ديگر از نويسندگان شرح حال وى - ابو محمد محى الدّين عبد القادر بن ابى الوفاى قرشى حنفى مصرى - در كتاب « الجواهر المضيّة فى طبقات الحنفيّة » ( ج 2 ص 230 ) مىگويد : « وى از جدّ خويش در بغداد ، روايت نقل كرده و از ابو الفرج بن كليب و ابو حفص بن طبرزد استماع روايت كرده و در موصل و دمشق نيز حديث آموخته و هم در آنجا و در مصر نقل حديث كرده است و مورد قبول پادشاهان ، فرمانروايان ، دانشمندان و تودهء مردم در وعظ و خطابه و ديگر جهات بوده است . در « مرآت الزّمان » راجع به او مىگويد : « شيخ موفق الدّين بن قدامهء حنبلى در مجلس وعظ او حضور مىيافت » وى را آثارى است از جمله شرح جامع كبير و ايثار الانصاف . او در شب سه شنبه بيست و يكم ذيحجّهء سال 654 ه .\r\nدر جبل قاسيون از دنيا رفت و ملك ناصر صلاح الدّين يوسف بن محمد پسر ملك طاهر غازى بن يوسف بن ايّوب در مسجد جامع جبل قاسيون بر جنازهء او نماز گزارد . »\r\n( 2 ) ذهبى نيز در كتاب « ميزان الاعتدال » ( ج 3 ص 333 ) از او ياد كرده ، مىگويد : « وى از جدّش و گروهى از محدّثان ، نقل روايت كرده و كتاب مرآة الزّمان را تأليف نموده است و ملاحظه مىكنيد كه داستانهاى ناروايى را در آن نقل مىكند و من او را در آنچه نقل مىكند موثّق نمىبينم بلكه او كم و زياد مىكند وانگهى اظهار تشيّع مىنمايد و تأليفى نيز در اين باره دارد « 1 » . از خداوند عافيت را خواهانيم ! » سپس مىافزايد :\r\n\r\n\r\n","description":"","footnote":"\r\n( 1 ) اين روش ديرين ذهبى منحرف از طريق اهل بيت ( ع ) در انتقاد از كسى است كه بوى محبّت اهل بيت ( ع ) را از او استشمام مىكند ؛ اهل بيتى كه خداوند پليدى را از ايشان بر طرف كرده و پاك و پاكيزه‌شان داشته است . شايد منظور وى از اين كه مىگويد : « و تأليفى در اين باره دارد » اشاره دارد به كتاب ارزشمند « مرآة الزّمان فى تاريخ الاعيان » ، اثر ديگرى از مؤلّف كتاب حاضر . م .\r\n","page_name":" مقدمه 19 ","page_number":19},
  {"content":"\r\n\r\n« شيخ محيى الدّين سوسى گويد : وقتى كه خبر درگذشت سبط ابن جوزى به جدّم رسيد ، گفت : خدا او را نيامرزد كه او رافضى بود ! » .\r\n( 1 ) ابن حجر عسقلانى در كتاب « لسان الميزان » ( ج 6 ص 328 ) ، چاپ حيدرآباد ) سخن ذهبى را نقل كرده ، مىافزايد : « جايگاه كتاب مرآة الزّمان را قطب موسى بالا برده و از آن تجليل كرده است و در ذيل نوشته‌هاى بعدى - پس از نقل تواريخ - مىگويد : آن را از نظر مقصد ، جامعترين و از نظر آبشخور ، گواراترين و از حيث بيان ، نيكوترين و از نظر روايت ، صحيحترين كتاب يافتم ، باغ ميوه‌اش آشكارا و آيينهء تمام‌نماى زمان است » « 1 » .\r\n( 2 ) پى نوشت همين كتاب مرآة الزّمان ، از قطب الدين ابو الفتح موسى بن محمد بن احمد بن قطب الدّين يونينى بعلبكى حنبلى ( متوفاى سال 726 ه . ) در چهار جلد است : مجلّد اوّل آن كه مربوط به وقايع سال 654 ه . تا سال 662 ه . است . در چاپخانهء مجلس دائرة المعارف عثمانى حيدرآباد دكن هند به سال 1374 ه . در 557 صفحه ( از روى دو نسخه قديمى محفوظ در كتابخانهء اياصوفيهء استانبول به شماره‌هاى 3146 و 3199 ) به چاپ رسيده است . جلد دوم مربوط به وقايع سالهاى 657 ه . تا 670 ه . در سال 1375 ه . در 490 صفحه در چاپخانهء مزبور چاپ شده كه از روى دو نسخهء قديمى محفوظ در آكسفورد و استانبول و با كمك وزارت معارف حكومت عالى هند تصحيح شده است . جلد سوم آن مربوط به وقايع سالهاى 671 ه . ق تا 677 ه . در 443 صفحه و جلد چهارم آن دربارهء وقايع سالهاى 678 ه . تا 686 ه . در 333 صفحه در سال 1380 ه .\r\nو در چاپخانهء ياد شده به طبع رسيده است . در آغاز جلد اول چنين آمده است : « الحمد للّه مصرف الدّهور . . . » و مطالبى را آورده كه خلاصه‌اش اين است : « ديدم كتاب مرآة الزّمان ، از نظر مقصد ، جامعترين و از نظر آبشخور ، گواراترين كتاب است از اين رو شروع ( به مختصر نمودن آن كردم ) و ديدم كه در سال 654 ه . يعنى سالى كه مصنّف در خلال آن فوت شده ، رشتهء مطلب گسسته شده است . تصميم گرفتم در ذيل آن تا مدّت زمانى كه خداوند مقدّر فرمايد ؟ بياورم و شايد كسانى كه از نوشته‌هاى من اطلاع يابند در بعضى موارد از طول و تفصيل و در مواردى ، از اختصار آن انتقاد\r\n\r\n\r\n","description":"","footnote":"\r\n( 1 ) شايد همين كتابى باشد كه آماده چاپ شده است و از آنجا كه اين كتاب در فضايل اهل بيت ( ع ) تأليف شده ، نخواسته است نام آن را ببرد ! براى ذهبى و ديگر منحرفان نظير او ، طبعا اين قبيل كتابها خوشايند نيست . هر كسى سزاى عمل خود را مىبيند ؛ اگر عملش خير باشد پاداش خير و اگر بد باشد ، كيفر بد آن را خواهد ديد و خدا با پرهيزگاران و با كسانى است كه نيكوكارند .\r\n","page_name":" مقدمه 20 ","page_number":20},
  {"content":"\r\n\r\nكنند ، امّا در حقيقت من اين مجموعه را براى خودم جمع‌آورى كردم و هر چه بر آن آگاه شدم و از زبان دانشمندان شنيدم يا از نوشته‌هاى اهل فضل دريافتم ، نقل كردم ؛ بنابراين هر چه هست بر عهدهء آنهاست نه من ! » .\r\n( 1 ) چلپى صاحب كشف الظّنون ، پىنوشتها و مطالب مختصر چندى دربارهء « مرآة الزّمان » نوشته است . ( ر . ك : ج 2 حرف « م » ) ( 2 ) ابن عماد حنبلى نيز در « شذرات الذّهب » ( ج 5 ص 266 ) ضمن حوادث سال 266 ه . شرح حال مصنّف را نقل كرده ، مىگويد : « در آن سال علامه ، واعظ مورّخ شمس الدّين ابو المظفّر يوسف بن فرغلى تركى « 1 » بغدادى هبيرى حنفى ، سبط شيخ ابو الفرج ابن جوزى از دنيا رفت . وى از جدش و از ابن كليب و گروهى ديگر مطالب و احاديثى را شنيده و در سال ششصد به دمشق رفته و در آنجا به وعظ و خطابه پرداخته و به خاطر شكل و شمايل ظريف و روانى مواعظش مورد قبول افتاده است ، كتاب تفسيرى در 29 مجلد ، شرح جامع كبير و كتاب مرآة الزّمان از اوست . كتاب مرآة الزّمان همانند اسمش آينهء تمام‌نماى زمان است همچنين يك جلد كتاب در مناقب ابو حنيفه گرد آورده و تدريس مىكرده و صاحب فتوا بوده است . وى در جوانى پيرو مذهب حنبلى بوده و در نزد پادشاهان از احترام زيادى برخوردار بود و ملك معظم او را به مذهب حنفى درآورد ، از اين بابت عدهء زيادى از مردم بر او خرده مىگرفتند تا آنجا كه بعضى از اهل حال هنگامى كه او روى منبر بود گفتند : وقتى كه مردى ، بزرگ باشد كسى از او بر نمىگردد مگر به خاطر عيبى كه در او ظاهر شود . بنابراين چه عيبى از امام احمد براى تو ظاهر گرديد كه از او برگشتى ؟ در جواب گفت : خاموش باش ! ولى آن درويش [ قانع نشد و 
  ] گفت : من خاموشم اما تو حرف بزن . او خواست حرف بزند اما نتوانست و از منبر به زير آمد . اگر براى او اثرى جز كتاب مرآة الزّمان نبود در بزرگى او كفايت مىكرد زيرا در اين كتاب روش عجيبى به كار برده : از آغاز زمان شروع كرده و تا سال 654 كه وفات يافته ، وقايع را\r\n\r\n\r\n","description":"","footnote":"\r\n( 1 ) در حاشيهء صفحه 266 كتاب شذرات چنين آمده است : « در اصل « قزغلى » بوده و در بسيارى از كتابهاى تاريخ ، نجوم و اعلام ابن جزرى « قزاوغلى » آمده است و هر دوى اين‌ها و آنچه از روى اين‌ها به غلط استنساخ شده ، نادرست است و بعضى مىكوشند دلايل نابجايى از زبانهاى غير عربى بياورند در صورتى كه فرغلى با فاء و راء و غين معجمه و پس از آن لام و ياء درست است ، همان گونه كه در نسخهء قديمى « وافى بالوفيات » و تاريخ ابن خلّكان و ديگر كتابهاى افراد موثّق آمده است .\r\n","page_name":" مقدمه 21 ","page_number":21},
  {"content":"\r\n\r\nآورده است . وى - كه خدايش بيامرزد - در شب سه شنبه بيستم ذيحجه در منزل خودش واقع در جبل صالحيه درگذشت و همان‌جا به خاك سپرده شد و ملك ناصر - ملك شام - بر جنازهء او حضور يافت ؛ خداوند او را مشمول رحمت گستردهء خود قرار دهد » .\r\n( 1 ) اسماعيل پاشاى بغدادى نيز شرح حال او را در كتاب « هدية العارفين لأسماء المؤلّفين و آثار المصنّفين » ( ج 2 ص 554 ) آورده است . برخى از نوشته‌هاى او عبارتند از : كتاب « الانتصار لامام ائمة الأمصار » ( يعنى ابو حنيفه ) ، « ايثار الانصاف » ، « الايضاح لقوانين الاصطلاح » ، « تذكرة الخواص من الأمة فى ذكر مناقب الائمة » كتاب حاضر ، تفسير قرآن در 27 مجلد ، تلخيص جامع كبير شيبانى در فروع و « جوهرة الزّمان » همچنين شرح صحيح مسلم ، « كنز الملوك فى كيفية السّلوك » ، « مرآة الزّمان فى تاريخ الأعيان » در 40 مجلد ، « معادن الابريز فى التّاريخ » در 29 مجلد ، « المقتصر اللامع فى احاديث المختصر و الجامع » ، « منتهى السّئول فى سيرة الرسول » ، « نهاية الصّنايع فى شرح المختصر و الجامع » و شرح ديگر ، از اوست .\r\n( 2 ) همان گونه كه بغدادى نامبرده ، كتاب وى يعنى « تذكرة الخواص من الأمّة فى ذكر مناقب الأئمة » را در كتاب خود « ايضاح المكنون فى ذيل كشف الظنون » ( ج 1 ، ص 274 ) نام برده است ، ( 3 ) يوسف إليان سركيس نيز در كتاب « معجم المطبوعات » ( ج 1 ص 68 و 69 ) شرح حال وى را آورده و از جمله تأليفات چاپ‌شدهء او « تذكرة خواص الأمة فى ذكر خصائص الائمة » و « مرآة الزّمان فى تاريخ الأعيان » را نام برده ، مىگويد : و در اين نوشتار ، اين كتاب به ابو الفرج ابن جوزى نسبت داده شده و ناشر با مقدمهء انگليسى كه بر آن فراهم كرده كتاب را تصحيح نموده است و گزيده‌هايى از آن را با ترجمهء فرانسوى استاد باربياردى مينار ، در جلد ششم از مجموعهء تواريخ جنگهاى صليبى در سال 1872 م در پاريس به چاپ رسانده است .\r\n( 4 ) جرجى زيدان نيز شرح حال او را در كتاب « تاريخ آداب اللّغة العربية » ج 3 ص 82 با يكى از مهمترين اثرش يعنى « مرآة الزمان فى تاريخ الاعيان » آورده و مىگويد : « اين كتاب ، تاريخ عمومى از آغاز تا سال 654 ه در چهل مجلّد . . . به ترتيب سالها تنظيم شده و شروع هر سال را با خلاصه‌اى از آنچه روز به روز اتفاق افتاده ، نقل مىكند سپس به شرح حال كسانى كه در آن سال وفات يافته‌اند ، مىپردازد مانند جدّش ابن جوزى محدّث ، در كتاب منتظم آنها را به ترتيب الفبا مرتّب كرده است » . و آنگاه از جمله آثار وى « تذكرة خواص الأمة فى ذكر خصائص الائمة » را برشمرده ، مىگويد : « آن كتاب تاريخ زندگى امام على ( ع ) و دوازده امام است كه در سال 1288 ه ، در فارس به چاپ رسيده است » .\r\n\r\n","description":"","footnote":"","page_name":" مقدمه 22 ","page_number":22},
  {"content":"\r\n\r\nو نيز از آثار وى كتاب « الجليس الصّالح و الأنيس النّاصح » را نام برده ، مىگويد : « آن را براى موسى بن ابى بكر بن ايّوب حاكم دمشق ( متوفاى سال 635 ) نوشته است ؛ بخشى از آن در مدح وى و بخشى ديگر دربارهء اخبار و اوصاف اوست » . و مىگويد : « اين كتاب در غوطا ( ناحيه‌اى در دمشق ) يافت مىشود » .\r\n( 1 ) جرجى زيدان از تأليفات وى « كنز الملوك فى كيفية السّلوك » را نام برده و آن را چنين معرفى كرده است : « مجموعه‌اى از حكايات و مواعظ است كه در پنج باب : تفويض ، تأسّى ، صبر ، رضا و زهد تنظيم شده و در پاريس پيدا مىشود » . شرح حال مؤلف ، در بسيارى از كتابهاى تذكره آمده است ، اينك نام بعضى از آنها را با نام نويسنده‌اش ذكر مىكنيم :\r\nابن تغرى بردى ، در نجوم الزّاهره ، ذهبى در ميزان الاعتدال ، ابو الفداء در المختصر فى اخبار البشر ، مقريزى در السّلوك ، ابن حجر در لسان الميزان ، ابن كثير در البداية و النّهاية ، يافعى در مرآة الجنان ، نعيمى در الدّارس ، ابن عماد در شذرات الذّهب ، قرشى در جواهر المضيّه ، ابن قطلوبغا در تاج التّراجم ، طاش كبرى در مفتاح السّعاده ، حاج خليفه در كشف الظّنون ، لكنوى هندى در فوائد البهيّة ، بغدادى در هدية العارفين و نيز در ايضاح المكنون ، چلپى در فهرس مخطوطات الموصل ، كوركيس عواد در مخطوطات التاريخيه ، عبّاس عزاوى در التّعريف بالمؤرخين ، كوبرلى زاده محمد پاشا در كتبخانه سنده ، لطفى عبد البديع در فهرس المخطوطات المصوّره ، كتّانى در فهرس الفهارس ، سيّد در فهرس مخطوطات مصوّره ، مكتبه بلديّه در فهرس الطّب و اصحاب فهرس الخديويه ، جعفر حسينى در مجلّهء المجمع العلمى العربى ، صلاح الدين منجد در مجلهء معهد المخطوطات و صاحب كتاب التّبر المسبوك ، صاحب تاريخ علماى بغداد ، ابن خلّكان در وفيات الأعيان و صاحب فهرس تمهيدى ، جرجى زيدان در آداب اللّغة العربيّه و در دائرة المعارف الإسلامية ، زركلى در الاعلام ، كحاله در معجم المؤلّفين ، يعقوب اليان سركيس در معجم المطبوعات ، خوانسارى در روضات الجنات ، استاد ما آقا بزرگ تهرانى در الذّريعة و محدث قمى - شيخ عباس - در الكنى و الألقاب .\r\n( 2 ) مؤلّف كتاب ، از گروهى از بزرگان به طور اجازه ، قراءت و سماع ، روايت نقل كرده است و ما به ترتيبى كه در كتاب نام آنها آمده است ، اسامى ايشان را مىآوريم :\r\n1 - عبد اللّه بن ابى المجد حربى ، در بغداد به سال 596 ه . سماعا ( ص 4 ) 2 - جدّش ابو الفرج بن جوزى نيز سماعا ( ص 8 )\r\n\r\n","description":"","footnote":"","page_name":" مقدمه 23 ","page_number":23},
  {"content":"\r\n\r\n3 - علامه زيد بن حسن بن زيد كندى ( ص 11 ) 4 - ابو محمد عبد العزيز بن محمود بزّاز ( ص 23 ) 5 - استاد وى عمرو بن صافى موصلى ( ص 33 ) 6 - نيز جدّش ابو الفرج بن جوزى سماعا در بغداد به سال 596 ( ص 49 ) 7 - ابو القاسم عبد المحسن بن عبد اللّه بن احمد طوسى ( 49 ) 8 - عبد الوهاب بن عبد اللّه مقرى ( ص 92 ) 9 - نيز ابو محمد بزّاز ( ص 104 ) 10 - ابو طاهر خزيمى ( ص 110 ) 11 - عبد الملك بن مظفر بن غالب جزى ( ص 112 ) 12 - احمد بن جعفر ( ص 113 ) 13 - عبد الوهّاب بن على صوفى ( ص 116 ) 14 - عبد الرحمن بن ابى حامد حربى ( ص 117 ) 15 - و نيز جدّش ، ابو الفرج بن جوزى ( ص 118 ) 16 - سيد شريف ابو الحسن على بن محمد حسينى ( ص 120 ) 17 - ابو حفص عمر بن معمر دارقطنى - كه بر او قراءت كرده - ( ص 120 ) 18 - على بن حسين ( ص 122 ) 19 - استادش ابو القاسم نفيس انبارى ( ص 124 ) 20 - نيز عبد اللّه بن ابى المجد حربى ( ص 127 ) 21 - و نيز ابو طاهر خزيمى ( ص 128 ) 22 - و نيز عبد الوهّاب بن عبد اللّه مقرى ( ص 140 ) 23 - و نيز عبد الوهّاب بن على صوفى ( 141 ) 24 - ابو الحسن بن نجّار مقرى ( ص 150 ) ( 1 ) 25 - و نيز جدّش ابو الفرج بن جوزى ( ص 173 ) 26 - و نيز جدّش ابو الفرج بن جوزى ( ص 213 ) 27 - ابو محمد جوهرى ( ص 233 ) 28 - قاضى اسعد ابو البركات عبد القوى بن ابى المعالى بن جبّار سعدى سماعا در\r\n\r\n","description":"","footnote":"","page_name":" مقدمه 24 ","page_number":24},
  {"content":"\r\n\r\nجمادى الاولى سال 609 ه در ديار مصر ( ص 263 ) 29 - زيد بن حسن الغوى ( ص 268 ) 30 - ابو عبد اللّه محمد بن بندنيجى بغدادى ( ص 272 ) 31 - و نيز جدّش ابو الفرج بن جوزى ( ص 308 ) 32 - ابو مجد محمد بن ابى المكارم قزوينى در دمشق به سال 622 ( ص 313 ) 33 - و نيز جدّش ابو الفرج بن جوزى سماعا در بغداد به سال 596 ه . ( ص 317 ) 34 - و نيز عمر بن معمر كاتب ( ص 326 ) .\r\n35 - و نيز عبد الوهّاب بن على صوفى ( ص 344 ) 36 - و نيز ابو محمد بزّاز ( ص 348 ) 37 - و نيز جدّش ابو الفرج بن جوزى ( ص 362 ) 38 - و نيز عبد الملك بن مظفّر بن غالب جزى ( ص 367 ) 39 - و نيز ابو محمد عبد الوهّاب مقرى ( ص 368 ) 40 - و نيز جدش ابو الفرج بن جوزى ( ص 369 ) 41 - عبد اللّه بن احمد مقدّسى ، كه در سال 604 ه . بر او قراءت كرده ( ص 370 ) 42 - و نيز عبد اللّه بن احمد مقدّسى - به سال 604 - بر او قراءت كرده ( ص 371 ) 43 - و نيز جدّش ابو الفرج بن جوزى ( ص 371 ) 44 - و نيز جدّش ابو الفرج بن جوزى ( ص 373 ) مؤلّف در ديگر تأليفاتش از استادان ديگرى حديث ، نقل كرده است كه بايد به آنها رجوع كرد .\r\n( 1 ) محدث ابو محمد عبد القادر بن ابى الوفاء قرشى حنفى مصرى در كتاب « الجواهر المضيّه » ج 2 ص 231 اشعارى از مؤلف نقل كرده ، و از قول امام شرف الدين ابو يوسف يعقوب بن احمد جلبى مىگويد : بر استادمان امام حافظ كمال الدّين ابو حامد محمد بن على بن محمود محمودى صابونى ، قراءت كردم و گفتم : از امام بقية السّلف ، ابو مظفّر يوسف بن قزاغلى بن عبد اللّه بغدادى اشعارى را براى شما مىخوانم كه روز پنجشنبه بيستم شعبان سال 632 در گنج‌خانه‌اش واقع در مرج رجراج بيرون شهر دمشق ( پايتخت سوريه ) براى خود سروده است :\r\n\r\n","description":"","footnote":"","page_name":" مقدمه 25 ","page_number":25},
  {"content":"\r\n\r\n عليك اعتمادى يا مفرّج كربتى * و يا مؤنسى فى وحدتى عند شدّتى\r\nو يا من نقضت العهد بينى و بينه * مرارا فلم يظهر علىّ فضيحتى\r\nأغثنى فانّى قد عصيتك جاهلًا * أغثنى فقد طالت بذنبى بليّتى\r\nفلو أنّ لى عيناً تسحّ بأدمع * لنحت على نفسى و طالت نياحتى\r\nو لكن ذنوبى أرهقتنى جراحها * فقلّت دموعى من شقائى و قسوتى\r\nفأصبحت مأسورا بذنبى مقيّدا * فوا سوء حالى من بلائى و غفلتى « 1 » \r\n( 1 ) فرزند مؤلف كتاب ، به نام عبد العزيز بن يوسف بن فرغلى ، پس از درگذشت پدرش به جاى او در مدرسهء عربى بغداد ، معروف به ميدان كبير تدريس مىكرد و در آخر ماه شوال سال 666 ه . از دنيا رفت و در جوار پدرش دفن شد ، شرح حال او را محى الدين قرشى در كتاب « جواهر المضيّه » ج 1 ص 322 نقل كرده است .\r\nمحمد صادق بحر العلوم\r\n\r\n\r\n","description":"","footnote":"\r\n( 1 ) توكل و اعتماد من به توست اى برطرف‌كننده گرفتارى و همدم تنهايى من به هنگام سختى ! و اى آن كه بارها پيمانى را كه بين من و او بوده ، شكستم ولى او رسوايى مرا نزد ديگران برملا نكرد . مرا يارى كن كه من از روى نادانى تو را نافرمانى كردم ، به داد من برس كه به خاطر گناهم ، گرفتاريم طولانى شده است ! بنابراين اگر مرا چشمى بود كه سيلاب اشك مىباريد هرآينه بر خودم نوحه‌سرايى مىكردم و گريه و زاريم به درازا مىكشيد .\r\nولى زخمها و صدمات گناهانم مرا ناتوان كرده و به خاطر شقاوت و سنگدليم اشك چشمم كم شده است .\r\nو اكنون اسير و دربند گناهانم گرفتارم ، پس بدا به حال من با اين گرفتارى و غفلتم !\r\n","page_name":" مقدمه 26 ","page_number":26},
  {"content":"\r\n\r\n\r\nآغاز\r\n( 1 ) خداوندا بر سرور ما محمد درود فرست ! بزرگ پيشوا ، عالم پردانش ، فاضل پربينش ، يكتاى زمان و يگانهء دوران ، آرايش دنيا و دين ، بازماندهء عالمان عامل ، مايهء بركت پادشاهان و سلاطين ، يوسف نوادهء دخترى بزرگ پيشوا پارساى كامل ، زبان گوياى مردم و بيانگر حال اهل ادب ، سرور متكلّمان ، ابو الفرج عبد الرحمن بن جوزى ( قدّس روحه و نوّر ضريحه ) مىگويد :\r\n( 2 ) سپاس خداى را كه بخشندهء اين همه نعمتهاى فراوان و فراگير ، و بر طرف كنندهء هر نوع عذاب كوچك و بزرگ است ؛ خدايى كه انسان را آفريد و او را استوار گردانيد و از او درستى و راستى را پسنديد ، و او را با كرامت و برترى دادنش ، بر ساير حيوانات فضيلت داد ، و گشاده‌زبانى و به جا گفتن را بر او ارزانى داشت و درك و معرفت ظواهر كلمات و رمز و راز حكمتهاى پيچيده و ظرافتهاى تعبير و تفسير را تنها در خور فهم او قرار داد .\r\n( 3 ) و درود خدا بر سرور و حبيب و شفيع ما محمّد ( ص ) باد كه ( بشريّت را ) به راستىترين راهها راهنمايى و به سوى بهترين گروه و روشن‌ترين راه دعوت كرده است و آن كه به سوى كلمهء حق رهنمون ، و خيرخواه تمامى مردم با بزرگترين برهان و پرنورترين دليل است ، پيامبرى كه از پيش در تورات و انجيل ستوده شده و از باب لطف و كرم با احترام و تعظيم تمام به سوى همهء مردم فرستاده شده است .\r\nهمچنين درود بر خاندان و ياران و عترتش و برگزيدگان از اهل ملّتش باد ! آنهايى كه از برجستگى و نام‌آورى ويژه‌اى برخوردارند و در هر عصر و زمان و هر صبح و شامى\r\n\r\n","description":"","footnote":"","page_name":" 1 ","page_number":27},
  {"content":"\r\n\r\nكه بيايد به يارى دين او همّت گمارند .\r\n( 1 ) بارى اين كتاب در فضيلت امامى بس دانا و پيشوايى بس شكيبا و سرورى بخشايشگر ، برادر پيامبر ، همسر زهراى بتول ، شمشير آهختهء خدا ، سرور پاكان ، پسر عمّ ( محمّد ) مصطفى ، پيشوا و عالم اين دين و قاضى و حاكم شريعت و گيرندهء داد هر مظلوم از ظالمش ، آن كه انگشتريش را در حال نماز صدقه داد ، سپاهيان دشمن را پراكند و شگفتيها آفريد ، شير بيشهء فرزندان غالب ، پدر حسن و حسين ( ع ) ، على بن ابى طالب است كه رضوان خدا بر او و همسرش و درود خدا بر پدر همسرش باد ! خداوند ما را در زمرهء او محشور گرداند و از ديگر اصحاب و همهء خاندانش راضى باشد !\r\n\r\n","description":"","footnote":"","page_name":" 2 ","page_number":28},
  {"content":"\r\n\r\n( 1 )\r\n\r\nباب اوّل نسب على بن ابى طالب عليه السلام\r\nعلى بن ابى طالب بن عبد المطلّب بن هاشم بن عبد مناف بن قصىّ بن كلاب بن مرّة بن كعب بن لوى بن غالب بن فهر بن مالك بن نضر بن كنانة بن خزيمة بن مدركة بن الياس بن مضر بن نزار بن معد بن عدنان . اين سلسلهء نسبت تا عدنان مورد قبول همهء دانشمندان است ولى از آن پس تا آدم ( ع ) مورد اختلاف است ، از اين رو ما به همين مقدار بسنده كرديم . امّا نام ابو طالب عبد مناف بود ، وى برادر عبد اللّه پدر پيامبر ( ص ) است كه از يك پدر و مادر بودند ؛ مادرشان فاطمه دختر عمرو بن عايذ بود و لقب عبد المطّلب شيبة الحمد است . - او را به خاطر موى سفيدى كه بر سر داشت ، شيبة الحمد مىگفتند - كنيهء عبد المطّلب ابو البطحاء ( پدر مردم سرزمين حجاز ) بود ، از آنجا كه مردم به نوعى از دست او سيراب مىشدند ، بدين جهت اين كنيه را به او دادند ( 2 ) و او را عبد المطّلب ناميدند چون عمويش مطّلب در مكه سمت سقايت و مهماندارى [ حاجيان را 
  ] داشت ، مطّلب برادر هاشم بود ، هاشم در مدينه با زنى از خاندان نجّار به نام سلمى دختر عمرو ازدواج كرده بود كه شيبه را در مدينه به دنيا آورد .\r\nهاشم در مكه از دنيا رفت ولى شيبه در مدينه بزرگ شد . مردى از اهل مكه او را ديد در حالى كه به كودكان فخر و مباهات مىكرد و مىگفت : منم فرزند بزرگ قريش ، منم فرزند ابو البطحاء پرسيد : اين كيست ؟ گفتند : اين پسر هاشم است ، چون به مكه رفت جريان را به اطّلاع مطّلب رساند و او بىدرنگ بر مركب سوار و راهى مدينه شد ، شيبه را ديد كه با بچه‌ها بازى مىكند او را بر پشت مركبش سوار كرد و به مكه آورد ، بدين جهت مردم گفتند : اين\r\n\r\n","description":"","footnote":"","page_name":" 3 ","page_number":29},
  {"content":"\r\n\r\nغلام مطّلب ( عبد المطّلب ) است ، مطّلب گفت : واى بر شما ! اين پسر برادرم هاشم است ولى بعدها اين نام بر وى غلبه كرد و چون مطّلب از دنيا رفت عبد مناف جاى او را گرفت .\r\n( 1 ) امّا نام هاشم ، عمرو ، و هاشم لقب اوست چون در مكه خشك‌سالى شد و مردم در تنگنا قرار گرفتند وى غذايى به مانند آبگوشت درست مىكرد و مردم را اطعام مىكرد شاعرى در اين باره مىگويد :\r\n عمرو العلى هشم الثّريد لقومه * و رجال مكّة مسنتون عجاف « 1 » \r\n( 2 ) نام عبد مناف ، مغيره و نام قصى ، زيد بود و او را از آن جهت قصى گفتند كه مادرش او را با خود تا ( نقطهء دورى ) شام برد ، قصى را مجمع نيز مىگفتند و نامهاى زيادى داشت كه شاعر در اين باره مىگويد :\r\n همام له اسماء صدق ثلاثة * قصى و زيد و النّدى و مجمّع « 2 » \r\n( 3 ) مادر قصى ، فاطمه دختر سعد بود كه با كلاب بن مرّة ازدواج كرد و قصى خردسال بود كه كلاب از دنيا رفت مادرش را ربيعة بن حزام بن ضبّه به همسرى گرفت و او را با قصى ، به شام برد ، قصى چون بزرگ شد به مكه برگشت و بر آنجا مسلّط شد و قبايل قريش را در آنجا گرد آورد .\r\n( 4 ) امّا مادر كلاب ، هند دختر سويد بن ثعلبه بود ، و مادر مرّة ، مخشية دختر شيبان و مادر كعب ، ماويه دختر كعب ، و مادر لوى ، عاتكه دختر خالد بن نضر بن كنانه و مادر غالب ، ليلى دختر حرث و مادر فهر ، جندله دختر عامر جرهمى .\r\n( 5 ) فهر ، بعد از قصى محور اجتماع قريش بود و بعضى گفته‌اند كه قريش همان نضر بن كنانه است بنابراين هر كس از اولاد نضر نباشد قرشى نيست . و بنا به قول اوّل هر كه از اولاد\r\n\r\n\r\n","description":"","footnote":"\r\n( 1 ) اين شعر در بعضى منابع چنين آمده است : « . . . قوم بمكة مسنتين عجاف » ولى در لسان العرب ج 2 ص 47 ( مادهء سنت ) مطابق متن آمده است ، يعنى : عمرو والامقام كه براى قومش نان آبگوشت فراهم مىكرد در حالى كه مردان شهر مكه ، قحطىزده و لاغراندام بودند - م .\r\n( 2 ) بزرگ مرد دلير و بخشنده‌اى كه سه نام راستين داشت : قصى ، زيد ، ندى ( بخشندگى و فضيلت و نيكى ) و مجمّع ( گردآورنده و باعث اجتماع ) .\r\n","page_name":" 4 ","page_number":30},
  {"content":"\r\n\r\nقصى نباشد قرشى نيست ، واژهء قرش در اصل به معنى گرد آوردن و فراهم كردن است ، چنين بوده است كه آنان گرد آمدند و به اين نام موسوم شدند و بعضى گفته‌اند قريش جانورى است آبزى كه جانوران دريايى را مىخورد ، از اين رو قريش « 1 » را بدين نام خوانند و اقوال ديگرى نيز در اين باره نقل شده است .\r\n( 1 ) مادر مالك عرابه دختر سعد بن قيس غيلان است و مادر خزيمه ، سلمى دختر اسلم قضاعيّه .\r\n( 2 ) اما نام مدركه ، عمرو بوده است و از آن جهت مدركه نام گرفت كه پدرش شترى داشت كه فرار كرده بود ، پس از مدتى او را يافت و بازگرداند . نام مادرش خندف و به قولى ليلى دختر حلوان قضاعيه بود و مادر الياس ، رباب دختر جيدة بن معد و مادر مضر ، سوده دختر عك و مادر نزار ، معانه دختر هوشم و مادر معد ، هوزهء سلميه بود .\r\n\r\nاسم و لقب على عليه السلام\r\n( 3 ) دانشمندان دربارهء نامگذارى آن حضرت به على اختلاف نظر دارند : مجاهد مىگويد :\r\nاين نامى است كه مادرش به هنگام ولادت بر او نهاد « 2 » . عطا مىگويد : مادرش او را حيدره ناميد ، زيرا كه خود آن حضرت در جنگ خيبر مىگفت : « منم آن كه مادرم مرا حيدره ناميد » و چون پا بر شانهء پيامبر ( ص ) نهاد و بتها را شكست از باب بلندى و رفعت مقام و شرف او را\r\n\r\n\r\n","description":"","footnote":"\r\n( 1 ) القريش نوع من السّمك يعرف بكلب البحر يقطع الحيوان فى الماء باسنانه كما يقطع السيف ( المنجد ، مادهء قرش ) يعنى : قريش نوعى ماهى معروف به سگ دريايى است كه حيوانات آبى را با دندانهايش مثل شمشير پاره پاره مىكند - م .\r\n( 2 ) در منابع شيعه آمده است كه مادرش فاطمه فرمود : « هاتفى از غيب مرا ندا داد اى فاطمه او را على نام كن كه منم خداوند علىّ اعلا ، او را از قدرت و عزّت و جلال خود آفريده‌ام و بهرهء كامل از عدالت خويش به او بخشيده‌ام و نام او را از نام مقدّس خود مشتق نموده‌ام . . . و در بعضى روايتها آمده است كه به درخواست ابو طالب لوح سبزى پيدا شد و در آن نوشته شده بود : « خصّصتما بالولد الزكىّ و الطّاهر المنتجب الرّضى فاسمه من شامخ علىّ علىّ اشتقّ من العلىّ » يعنى : به شما ابو طالب و فاطمه بنت اسد فرزندى پاك و پاكيزه و پسنديده دادم نام او على از نام خداى بزرگ مشتق شده است » - م .\r\n","page_name":" 5 ","page_number":31},
  {"content":"\r\n\r\nعلى ناميدند . ( 1 ) ابن عبّاس مىگويد : زمانى كه مادرش ، على را حامله بود هر وقت مىخواست بر هبل ( بت بزرگ اهل حجاز ) وارد شود تا او را سجده كند همچون كمانى خميده مىگرديد و مانع از سجدهء وى مىشد . از اين رو او را على ناميدند . از اين ميان قول مجاهد روشنتر است چون در اين باره روايت مسلّم رسيده است و اين روايت كه نام او را على نهادند مانع از آن نيست كه مادرش او را حيدره نيز ناميده باشد . زيرا حيدره نامى از نامهاى شير است كه به خاطر درشتى و استحكام گردن و دستهايش او را حيدره گفته‌اند و امير المؤمنين ( ع ) نيز چنين بوده است بنابراين ، على نام اصلى آن حضرت و حيدره صفتى از اوصاف اوست ( 2 ) و رسول خدا ( ص ) او را ذو القرنين ناميد ؛ عبد اللّه بن ابى المجد حربى به سال 596 در بغداد اين حديث را براى ما نقل كرد و گفت : هبة اللّه بن محمد بن عبد الواحد شيبانى كه كنيه‌اش ابو القاسم و معروف به ابن حصين بود مىگفت كه ابو على حسن بن على بن مذهب تميمى از قول أبو بكر بن احمد بن جعفر بن حمدان بن مالك قطيعى براى ما نقل كرد و گفت : عبد اللّه بن امام ابو عبد اللّه احمد بن محمد بن حنبل شيبانى نقل مىكرد كه پدرم به نقل از ابن نمير و او از عبد الملك كندى و او از ابو حازم مدنى نقل كرده است و نيز احمد بن حنبل بن مسلم مىگويد :\r\nعثمان ، حماد بن سلمه ، محمد بن اسحاق ، محمد بن ابراهيم تميمى از سلمة بن طفيل و او از على ( ع ) نقل كرده است كه آن حضرت فرمود : « رسول خدا ( ص ) به من گفت : تو را در بهشت كاخى است و تو ذو القرنين آن كاخى » اين حديث را احمد بن حنبل در مسند خود آورده و نيز در كتابى كه فضائل امير المؤمنين ( ع ) را در آن گرد آورده ، نقل كرده است ، و نسائى همين روايت را به طور مستند نقل كرده است .\r\n( 3 ) على ( ع ) را به نام بطين « 1 » مىخواندند زيرا كه او پر از علم و دانش بود و آن حضرت خود مىگفت : « اگر براى من و ساده‌اى گسترده شود هرآينه در تفسير بسم اللّه الرّحمن الرّحيم به اندازهء بار شترى مطلب خواهم گفت » . « 2 »\r\n\r\n\r\n","description":"","footnote":"\r\n( 1 ) بطين : ملآن يعنى پر ( المنجد ) . در حديث كميل آمده است كه آن حضرت به سينهء خود اشاره كرد و فرمود :\r\n« انّ هاهنا لعلما جما » يعنى در اينجا علم بسيارى جمع است - م .\r\n( 2 ) در حديث ديگرى آمده است : « . . . هرآينه بين اهل تورات به تورات و اهل انجيل به انجيل و . . . حكم خواهم كرد » - م .\r\n","page_name":" 6 ","page_number":32},
  {"content":"\r\n\r\n( 1 ) و به نام انزع مىخواندند زيرا كه او از آلودگيهاى شرك ، بسى دور بود و بعضى گفته‌اند چون آن حضرت « اجلح » يعنى موهاى جلو سرش ريخته بود ، به اين نام موسوم شد ! او را شير خدا و شير رسول خدا ( ص ) و يعسوب المؤمنين مىناميدند چون يعسوب فرمانرواى زنبوران عسل را گويند كه دورانديش‌تر از همه است و بر در كندو مىايستد ، هر زنبورى كه مىرسد دهانش را بو مىكشد ، اگر بوى نامطبوعى استشمام كرد مىفهمد كه او از گل و گياه پليدى تغذيه كرده ، او را به دونيم مىكند و جلو در كندو مىاندازد تا عبرت ديگران گردد ، همين طور على ( ع ) بر دروازهء بهشت مىايستد و دهان مردم را مىبويد ، از هر كس بوى عداوتش را استشمام كند او را به آتش دوزخ مىافكند .\r\n( 2 ) در صحاح ( جوهرى ) آمده است : يعسوب ، پادشاه زنبوران عسل است و از اين رو به سرور مؤمنان يعسوب گفته‌اند و مؤمنان همانند زنبوران عسلند كه زنبوران عسل از گل و گياه پاكيزه تغذيه مىكنند و عسل خوشبو مىنهند و على ( ع ) نيز امير مؤمنان است .\r\n( 3 ) و به نام ولىّ ، وصىّ ، تقى ، كشندهء ناكثين و قاسطين « 1 » ، نظير هارون « 2 » ، صاحب پرچم « 3 » ، وصله‌كنندهء كفش ، برطرف‌كنندهء غم و اندوه ، پدر دو گل خوشبو و بزرگوار شهر و القاب فراوان ديگر ، مىخواندند .\r\n\r\nكنيهء على عليه السلام\r\n( 4 ) اما كنيهء آن حضرت ؛ ابو الحسن ، ابو الحسين ، ابو القاسم ، ابو تراب و ابو محمد است\r\n\r\n\r\n","description":"","footnote":"\r\n( 1 ) ناكثين : بيعت‌شكنان يعنى طلحه و زبير و اصحاب جمل ، قاسطين : منحرفان از حق و عدالت و ستمگران يعنى معاوية بن ابى سفيان و پيروان و يارانش كه در صفّين در مقابل على ( ع ) ايستادند - م .\r\n( 2 ) در حديث منزلت آمده است : « انت منّى بمنزلة هارون من موسى إلا انّه لا نبىّ بعدى » يعنى : تو نسبت به من به منزلهء هارونى براى موسى جز آن كه نبوّت پس از من نيست . طبق آيات قرآنى هارون ، پشتيبان ، وزير ، برادر و خليفه و جانشين موسى بود ، پس على نيز چنين است - م .\r\n( 3 ) صاحب پرچم ، اشاره است به جريان خيبر و لواى فتح كه پيامبر ( ص ) با دست خود به على ( ع ) دادند . در بخشهاى آيندهء همين كتاب برخى از روايات و آيات مربوط به عناوين و اوصاف فوق خواهد آمد - م .\r\n","page_name":" 7 ","page_number":33},
  {"content":"\r\n\r\nپيامبر ( ص ) كنيهء ابو تراب را به او داد . اين حديث در مسند و صحيح بخارى و صحيح مسلم آمده است ، احمد ( در مسند ) مىگويد : اسناد اين حديث قبلا گذشت ، ابن نمير از عبد الملك كندى به نقل از ابو حازم مىگويد : مردى نزد سهل بن سعد آمد و گفت : اين فلان كس بر منبر از على بن ابى طالب سخن مىگويد ، سهل پرسيد : چه مىگويد ؟ گفت : از او به نام ابو تراب ياد و ابو تراب را لعن مىكند ! سهل از شنيدن اين سخن خشمگين شد و گفت : به خدا سوگند كسى جز رسول خدا ( ص ) اين كنيه را به على نداد و هيچ نامى نزد وى محبوبتر از اين نام نبود .\r\n( 1 ) روزى على ( ع ) بر فاطمه ( ع ) وارد شد و فاطمه به نوعى او را خشمگين ساخت « 1 » او به جانب مسجد رفت و روى خاك خوابيد و به عبارتى رداى آن حضرت روى خاك افتاد و پشتش خاكى شده بود ، طولى نكشيد كه رسول خدا ( ص ) آمد ، خاكها را از پشت آن حضرت پاك كرد و فرمود : « اى ابو تراب بنشين ! » اين حديث مورد اتفاق است . زهرى مىگويد : آن كه در آن حال على ( ع ) را دشنام مىداد ، مروان بن حكم بود ، زيرا وى از طرف معاويه ، فرماندار مدينه بود .\r\n( 2 ) حاكم ابو عبد اللّه نيشابورى مىگويد : بنى اميه به خاطر اين نام ( ابو تراب ) كه رسول خدا ( ص ) به او داده بود على ( ع ) را نكوهش مىكردند و در طول زمامداريشان پس از خطبه خواندن بر منبر او را لعن و آن حضرت را بدين كنيه مسخره مىكردند - در حقيقت آنان با ذكر اين نام ، صاحب نام را مسخره مىكردند - در حالى كه خداى تعالى فرموده است : « قل أبا للّه و آياته و رسوله كنتم تستهزؤن لا تعتذروا قد كفرتم بعد ايمانكم . . . » « 2 » . آنچه را كه حاكم نقل كرده ، صحيح است زيرا كه بنى اميه از اين كارها هيچ ابايى نداشتند ، به دليل داستانى كه مسلم ، از سعد بن ابى وقاص نقل كرده است كه وى بر معاوية بن ابى سفيان وارد شد ، معاويه رو\r\n\r\n\r\n","description":"","footnote":"\r\n( 1 ) در منابع شيعى چنين مطلبى نيامده است و چنين چيزى زيبندهء مقام والاى عصمت حضرت زهرا ( ع ) نيست و شأن آن بزرگوار بالاتر از آن است كه باعث خشم كسى شود كه به خاطر دفاع از مقام ولايت او صدماتى را به جان خريد و سرانجام در اين راه ، خود و جنينش جان دادند . - م .\r\n( 2 ) توبه ( 9 ) آيهء 66 و 67 : بگو آيا خدا و آيات او و پيامبرش را مسخره مىكنيد ، پوزش مخواهيد ( كه بيهوده است چرا كه ) شما پس از ايمان آوردن كافر شديد .\r\n","page_name":" 8 ","page_number":34},
  {"content":"\r\n\r\nبه سعد كرد و گفت : چه چيز باعث شده است كه تو از دشنام دادن به ابو تراب خوددارى مىكنى ؟ ( تا آخر داستان ) كه بعدها اين داستان را ان شاء اللّه نقل خواهيم كرد .\r\n( 1 ) جريان بدين گونه ادامه داشت تا زمان عمر بن عبد العزيز كه به جاى دشنام دادن عبارت « انّ اللّه يأمر بالعدل و الاحسان » « 1 » را قرار داد و پس از وى يزيد بن عبد الملك زمام امور را به دست گرفت . و همچنان از دشنام دادن به امير المؤمنين خوددارى كرد . به او گفتند : تو چرا در اين باره چيزى نمىگويى ؟ پاسخ داد : ما را به اين كارها چه كار ! و اين سيره ادامه داشت ، گويند كه وليد بن يزيد دوباره دشنام دادن را برقرار كرد و بعضى گفته‌اند كه برخى از بنى اميه تنها به اين گفته اكتفا مىكردند كه خدايا بر معاويه درود فرست ! و البته ما شاهد كوشش و تلاش على نيز بوديم ! « 2 » .\r\n( 2 ) از آن حضرت روايت شده است كه مىفرمود : « منم ابو الحسن القرم » قرم ، يعنى سيد و سالار معظّم . اصل اين واژه در مورد شترى وضع شده است كه نه بار مىپذيرد و نه رام مىگردد .\r\n\r\nسيماى على عليه السلام\r\n( 3 ) حافظ در مسند خود نقل مىكند كه آن حضرت بشدّت گندمگون بود و چشمانى درشت و بازوانى ستبر داشت . قامتش به كوتاهى نزديكتر بود تا درازى و محاسنى پهن داشت . كسى جز سواد بن حنظله نگفته است كه آن گرامى محاسنش را خضاب مىكرد و قول صحيح آن است كه هرگز خضاب نكرد و بعضى نقل كرده‌اند كه محاسنش را با حنا خضاب مىكرد و بعدها ترك گفت « 3 » .\r\n\r\n\r\n","description":"","footnote":"\r\n( 1 ) نحل ( 16 ) آيهء 90 : خداوند به عدل و احسان و بخشش به نزديكان فرمان مىدهد .\r\n( 2 ) شعر گونه‌اى با اين عبارت مىگفتند : « اللّهم صلّ على معاوية وحده لقد لقينا من علىّ جهده » - م .\r\n( 3 ) در شرح ابن ابى الحديد بر نهج البلاغه ج 20 ، ص 230 و شرح ابن ميثم بحرانى ج 5 ، ص 466 آمده است :\r\nكسى به امير المؤمنين ( ع ) گفت : لو غيّرت شيبك يا امير المؤمنين ؟ يعنى يا امير المؤمنين خوب بود محاسنتان را خضاب مىكرديد ؟ فرمود : الخضاب زينة و نحن قوم فى مصيبة . يعنى خضاب كردن زينت است ولى ما خاندان پيامبر ، عزاداريم ( منظورش عزاى پيامبر است ) . بنابراين على ( ع ) سى سال آخر عمر شريفش را كه دوران سفيدى موست ، خضاب نفرموده است - م .\r\n","page_name":" 9 ","page_number":35},
  {"content":"\r\n\r\n( 1 )\r\n\r\nشرح حال پدر على عليه السلام\r\nما قبلا نسب آن حضرت را بيان كرديم و گفتيم پدرش ( ابو طالب ) پسر عبد المطّلب است ، عبد المطلب چون در آستانهء مرگ قرار گرفت به ابو طالب سفارش كرد و دربارهء رسول خدا ( ص ) به او تأكيد كرد . محمد بن سعد در كتاب « طبقات » از گروهى از دانشمندان از جمله ؛ ابن عبّاس ، مجاهد ، عطا ، زهرى و ديگران را نام برده كه قسمتى از اين سفارشها و سخنان عبد المطّلب را نقل كرده و گفته‌اند : عبد المطّلب در دومين سال ( سرپرستى از پيامبر ( ص ) ) در حالى كه رسول خدا ( ص ) هشت‌ساله بود از دنيا رفت « 1 » وقتى كه مرگ به سراغ عبد المطّلب آمد او صد و بيست سال داشت و پيكر او را در حجون ( محلى در مكه ) دفن كردند .\r\n( 2 ) امّ ايمن مىگويد : من رسول خدا ( ص ) را در حالى ديدم كه زير تابوت عبد المطّلب راه مىرفت و گريه مىكرد . بعضى گفته‌اند روزى كه عبد المطّلب از دنيا رفت هشتاد سال داشت ، قول اوّل صحيحتر است .\r\n( 3 ) مجاهد از ابن عبّاس نقل كرده است كه گروهى از افراد كاردان و باتجربهء قبيله مذحج وقتى كه پاهاى پيامبر ( ص ) را ديدند [ به عبد المطّلب 
  ] گفتند : اى بزرگ حجاز ! از اين پسر مواظبت كن كه ما تا كنون پايى را شبيه‌تر از پاهاى او به آن پايى كه در مقام ( ابراهيم ( ع ) است نديده‌ايم ! عبد المطّلب با شنيدن اين سخن رو به ابو طالب كرد و فرمود : گوش كن ، ببين اينها چه مىگويند ! براستى كه براى اين پسرم ملك و سلطنتى است ! ( 4 ) از آن پس ابو طالب يارى و كفالت رسول خدا ( ص ) را به بهترين وجه بر عهده گرفت ، هميشه همراه او بود و از او جدا نمىشد و آن حضرت را بسيار دوست مىداشت . و بر فرزندان خويش مقدّم مىداشت و تا او را در كنار خويش نمىخوابانيد خود نمىخوابيد و همواره مىگفت : تو پرعقل ، خوش طبع و خوش سيمايى !\r\n\r\n\r\n","description":"","footnote":"\r\n( 1 ) به طورى كه مورّخان نوشته‌اند ، هنوز پيامبر ( ص ) به دنيا نيامده بود كه پدرش عبد اللّه از دنيا رفت . عبد اللّه در سفرى كه به يثرب ( مدينه ) داشت در اثر بيمارى درگذشت . پيامبر شش‌ساله بود كه با مادرش به يثرب آمدند تا هم با خاندان مادر آشنا شود و هم آرامگاه پدر را ببيند . در موقع مراجعت به مكه در محلى به نام ابواء ، مادرش آمنه را نيز از دست داد و پس از آن بود كه تحت سرپرستى پدر بزرگش عبد المطّلب درآمد - م .\r\n","page_name":" 10 ","page_number":36},
  {"content":"\r\n\r\n( 1 ) ابن سعد در كتاب طبقات مىنويسد : روزى ابو طالب به همراه رسول خدا ( ص ) به مقصد ذو المجاز از مكه بيرون رفت . ابو طالب تشنه شد عرض كرد : پسر برادر ، من تشنه شده‌ام ، آب هم كه پيدا نمىشود ! پيامبر ( ص ) از مركب به زير آمد و پاشنهء پايش را به زمين زد .\r\nچشمهء آبى پديد آمد و ابو طالب از آن آب نوشيد .\r\n( 2 ) تاريخ‌نويسان نقل كرده‌اند : وقتى كه ابو طالب به يارى رسول خدا ( ص ) برخاست و دفاع از او را به بهترين صورت عهده‌دار شد مردم قريش نزد وى آمدند و گفتند : برادرزادهء تو به خدايان ما ناسزا گفته ، بزرگان و دانايان ما را نادان شمرده و نياكان ما را گمراه دانسته است ، اكنون تو يا بايد او را به ما تسليم كنى و يا جنگ در بين ما حتمى است . فرمود : سنگ بر دهان شما ! به خدا سوگند كه من هرگز او را به شما تسليم نخواهم كرد . آنها در جواب ابو طالب گفتند : اين عمارة بن وليد بن مغيره را كه زيباترين و بهترين جوان قريش است براى خود بگير و به جاى محمد به فرزندى قبول كن و او را - يك نفر به يك نفر - در عوض به ما تسليم كن تا بكشيم .\r\n( 3 ) ابو طالب فرمود : خدا رويتان را سياه كند ! واى بر شما ! به خدا قسم كه بدسخنى گفتيد ، شما مىگوييد پسرتان را به من بدهيد كه من او را تربيت كنم و در مقابل ، پسرم را به شما بدهم تا او را بكشيد ! در اين صورت به خدا سوگند كه من بد مردى خواهم بود « 1 » ، آنگاه فرمود : شما بين اين شتران و بچه‌هاشان برويد اگر ديديد شترى به غير از بچهء خودش - به بچه شتر ديگرى - اظهار علاقه كرد ، من هم او ( محمد ) را به شما تسليم خواهم كرد ، سپس اين اشعار را سرود :\r\n و اللّه لن يصلوا اليك بجمعهم * حتى أوسّد فى التّراب رهينا\r\nفاصدع بامرك ما عليك غضاضة * و ابشر و قرّ بذاك عيونا\r\nو عرضت دينا لا محالة انّه * من خير اديان البريّة دينا\r\nلو لا الملامة او حذار مسبّة * لوجدتنى سمحا بذاك ضنينا « 2 » \r\n\r\n\r\n","description":"","footnote":"\r\n( 1 ) كنايه از اين كه « اگر چنين كارى را بكنم ، نامردم ! » - م .\r\n( 2 ) خطاب به پيامبر ( ص ) مىگويد :\r\n","page_name":" 11 ","page_number":37},
  {"content":"\r\n\r\n( 1 ) بارى ابو طالب از هشتمين سال تولد رسول خدا ( ص ) تا سال دهم بعثت « 1 » و نبوّت يعنى چهل و دو سال ، از آن حضرت حمايت و در مقابل دشمنان دفاع كرد .\r\n( 2 ) واقدى مىگويد : در عام الفجار « 2 » تيرى به ابو طالب خورد كه هميشه از آن رنج مىكشيد .\r\n( 3 ) جدّم ابو الفرج ( خدايش بيامرزد ! ) از قول محمد بن عبد الباقى بن محمد انصارى به نقل از ابو محمد حسن بن على جوهرى و او از ابو عمر و محمد بن عبّاس بن حياته و او از قول ابو الحسن احمد بن معروف به نقل از حسن بن فهم و او از محمد بن سعد و او از قول محمد بن عمرو بن واقد واقدى به نقل از معمّر بن راشد از محمد بن شهاب زهرى به نقل از سعيد بن مسيّب از قول پدرش نقل مىكند وقتى كه ابو طالب در بستر بيماريى كه به مرگ او انجاميد افتاده بود ، رسول خدا ( ص ) بر او وارد شد رو به ابو طالب كرد و گفت : عمو جان ! كلمهء ( شهادتين ) را بگو تا فرداى قيامت در پيشگاه خدا ، من شهادت دهم ! ابو طالب گفت :\r\nپسر برادرم اگر بيم آن نبود كه قريش بگويند كه مرا نگرانى و بىتابى وادارم كرد و اين دشنامى\r\n\r\n\r\n","description":"","footnote":"\r\nبه خدا سوگند كه آنها ( قريش ) ، تا وقتى كه من سر به بستر خاك ننهاده‌ام ، با همهء جمعيّتشان ، هرگز به تو دست نخواهند يافت ، بنابراين تو در كار خودت با تمام شادابى و سرسبزى پافشارى كن و بشارت ده و بدان وسيله چشم همه را روشن كن ! تو دينى را عرضه كرده‌اى كه براستى بهترين اديان بشريّت است .\r\nاگر سرزنش مردم و يا بيم از ناسزاگويى آنها نبود ، هرآينه مىديدى كه من با كمال شهامت اين دين را به جان پذيرا مىشدم ( محقّقان بر آنند كه ابو طالب با اين كه با تمام وجود ايمان داشت ولى به اسلام تظاهر نمىكرد ، در كافى ، كتاب الحجة ، باب مولد النبى حديث 27 از امام صادق ( ع ) آمده است « مثل ابو طالب مانند اصحاب كهف است كه ايمانشان را مخفى داشتند و اظهار شرك كردند خداوند دو بار به آنها اجر داد » - م . ) .\r\n( 1 ) يعنى بالغ بر چهل و دو سال از پيامبر ( ص ) حمايت جانانه كرد و سالى كه از دنيا رفت از قضا خديجه همسر مهربان و حامى ديگر پيامبر نيز در همان سال درگذشت از اين رو آن سال به عام الحزن معروف شد - م .\r\n( 2 ) عام الفجار يا ايّام الفجار به دليل جنگى كه در زمان جاهليت بين دو قبيلهء قيس و قريش اتفاق افتاد و چون اين جنگ در ماه‌هاى حرام بوده است ، قريش آن را « فجار » ناميدند . ( لسان العرب ج 5 ، ص 48 ) - م .\r\n","page_name":" 12 ","page_number":38},
  {"content":"\r\n\r\nبراى تو و دودمانت باشد هرآينه در محضر تو بدان اقرار مىكردم . به خاطر اين كه من تو را خيرخواه خود مىبينم « 1 » . ( 1 ) ابن سعد نيز همين را نقل كرده و از قول واقدى مىگويد : ابو طالب به هنگام وفاتش قريش را دعوت كرد و گفت : شما تا وقتى كه به سخنان برادرزاده‌ام ، محمد گوش فرا دهيد و مادامىكه از فرمان او سرپيچى نكنيد در خير و نيكى خواهيد بود بنابراين از او پيروى كنيد و او را يارى نماييد تا شما را راهنمايى كند . رسول خدا فرمود :\r\nعمو جان شما به اين مردم دستور مىدهيد ولى خودتان عمل نمىكنيد ! « 2 » ابو طالب گفت :\r\nپسر برادر ! اگر شما در وقت تندرستيم از من مىخواستى كه كلمهء ( شهادتين ) را بگويم بر آنچه مىگفتى اطاعت مىكردم ولى من دوست ندارم كه بگويند وقت مردن بىتابى كرد و مرد .\r\n( 2 ) ابن سعد با همان سندهايى كه گذشت از قول واقدى نقل مىكند كه على ( ع ) فرمود :\r\nوقتى كه ابو طالب از دنيا رفت ، به رسول خدا ( ص ) خبر دادم ، گريهء زيادى كرد سپس فرمود :\r\nبرو غسلش بده و كفن كن و به خاك بسپار ، خداوند او را بيامرزد و رحمتش كند ، عبّاس عرض كرد : يا رسول اللّه آيا شما دربارهء او اميد مغفرت داريد ؟ فرمود : آرى و اللّه البته كه من اميدوارم . و پيامبر ( ص ) چندين روز براى ابو طالب از خانه‌اش بيرون نيامد و براى او طلب مغفرت مىكرد .\r\n( 3 ) واقدى از قول ابن عبّاس نقل مىكند وقتى كه پيامبر ( ص ) از جنازهء ابو طالب دور مىشد ( خطاب به ابو طالب ) فرمود : اى عمو خدا به تو جزاى خير بدهد كه صلهء رحم به جا آوردى ! ( 4 ) ابن سعد نيز از هشام بن عروه نقل كرده است تا زمان حيات ابو طالب از اذيت و آزار رسول خدا خوددارى مىكردند .\r\n( 5 ) سدى مىگويد ابو طالب در زمان وفاتش هشتاد و چند سال داشت و در حجون كنار قبر پدرش عبد المطّلب دفن شد و على ( ع ) در مرثيهء پدر اين اشعار را سرود :\r\n\r\n\r\n","description":"","footnote":"\r\n( 1 - 2 ) راجع به نادرستى شك و ترديد در ايمان جناب ابو طالب به كتاب ( ابو طالب مؤمن قريش ) و فروغ ابديت ج 1 ، ص 287 - 304 مراجعه كنيد ، مؤلّف فروغ ابديت ، در پايان اين بحث مىنويسد : « علماى اماميه به پيروى از اهل بيت ( ع ) همگى اتّفاق دارند كه ابو طالب يكى از افراد برجستهء اسلام بوده و روزى كه جان از بدنش خارج گرديد ، دلى مالامال از ايمان و اخلاص به اسلام و مسلمانان داشت و در اين باره كتابها و رساله‌هاى زيادى نوشته‌اند » - م .\r\n","page_name":" 13 ","page_number":39},
  {"content":"\r\n\r\n ابا طالب عصمة المستجير * و غيث المحوّل و نور الظّلم\r\nلقد هدم فقدك اهل الحفاظ * فصلّى عليك ولىّ النّعم\r\nو لقاك ربّك رضوانه * فقد كنت للطّهر من خير عم « 1 » \r\n( 1 ) و نيز گفته است :\r\n أرقت لطير آخر اللّيل غردا * يذكرنى شجوا عظيما مجدّدا\r\nأبا طالب مأوى الصعاليك ذا النّدى * جوادا اذا ما أصدر الأمر أوردا\r\nفأمست قريش يفرحون بموته * و لست أرى حيّا يكون مخلّدا\r\nأرادوا أمورا زيّنتها حلومهم * سنوردهم يوما من الغى موردا\r\nيرجّون تكذيب النّبى و قتله * و أن يفترى قدما عليه و يجحدا\r\nكذبتم و بيت اللّه حتى نذيقكم * صدور العوالى و الحسام المهنّدا\r\nفامّا تبيدونا و امّا نبيدكم * و امّا تروا سلم العشيرة ارشدا\r\nو إلا فانّ الحىّ دون محمّد * بنى هاشم خير البريّة محمدا « 2 » \r\n\r\n\r\n","description":"","footnote":"\r\n( 1 ) ابو طالب ، اى نگهدار پناه خواهان ! و اى باران خشكساليها و فروغ تاريكيها ، با از دست رفتن تو مرز نام و ننگ و حريم كسانى كه خود را از بديها دور مىگردانيدند در هم شكست و خداوند بخشندهء نعمت ، به تو درود فرستاد .\r\nو پروردگارت نگهبان بهشت خود را به ديدار تو فرستاد كه تو براى پيامبر پاك از بهترين عموها بودى .\r\n( 2 ) براى پرنده‌اى بيدار ماندم كه در پايان شب با نغمه‌اش دل را آشفته مىكند و ياد اندوهى بزرگ و نو شونده را در دل من زنده مىسازد .\r\nابو طالب اى پناهگاه تهى دستان و بخشنده و نيكوكارى كه چون دستور به انجام كارى مىدادى انجام شده بود .\r\nقريش سر برداشته و به مرگ او شادمانى مىكنند و نمىبينم كه هيچ يك از زندگان جاودانه بمانند .\r\nآنها چيزهايى خواسته‌اند كه خردهايشان آن را در ديدهء ايشان آراسته و يك روز هم ايشان را در پرتگاهى از گمراهى سرنگون مىسازد .\r\nاميد دارند كه پيامبر را دروغگو بشمرند و او را بكشند و بر او دروغ ببندند و سخنش را نپذيرند و اين تصميم را از پيش داشتند . سوگند به خانهء خدا دروغ گفتيد تا مزهء سر نيزه‌ها و شمشيرهاى تيز را ، ما به شما بچشانيم .\r\nيا ما شما را از ميان ببريم يا شما ما را ، يا چنان ببينيد كه صلح با ما به صلاح دودمان ( قريش ) نزديكتر است .\r\nو گرنه كه همه قبيله فداى محمد باد ! و هاشميان از همهء آفريدگان ، بنيادى برتر دارند .\r\n","page_name":" 14 ","page_number":40},
  {"content":"\r\n\r\n( 1 )\r\n\r\nشرح حال مادر على عليه السلام\r\nمادر على ( ع ) فاطمه دختر اسد بن هاشم بن عبد المطّلب بن عبد مناف است ، ( در مكه ) اسلام آورد و بعدها به مدينه هجرت كرد و در سال چهارم هجرت در مدينه از دنيا رفت ، پيامبر ( ص ) در تشييع جنازهء او حضور يافت و بر جنازه‌اش نماز گزارد و براى آن مخدّره دعا كرد و پيراهنش را مرحمت كرد ، ( على ( ع ) ) آن را وقت كفن كردن بر پيكر مادرش پوشاند .\r\n( 2 ) زهرى مىگويد : رسول خدا ( ص ) به ديدار فاطمه بنت اسد مىرفت و در خانهء وى خواب قيلوله ( خواب پيش از ظهر ) مىكرد و او زن شايسته‌اى بود .\r\n( 3 ) ابن عبّاس مىگويد : آيهء  ( يا أَيُّهَا النَّبِيُّ إِذا جاءَكَ الْمُؤْمِناتُ يُبايِعْنَكَ . . . )  « 1 » دربارهء اين بانو نازل شده است ، مىگويد : وى نخستين زنى است كه از مكه پياده و با پاى برهنه به مدينه مهاجرت كرد « 2 » و نخستين زنى است - بعد از خديجه - با رسول خدا بيعت كرد . زهرى مىگويد : فاطمه شنيد كه پيامبر ( ص ) مىفرمود : مردمان در روز قيامت برهنه محشور مىشوند ، گفت : واى از آن حال نكبتبار ! رسول خدا ( ص ) فرمود : از خداوند مىخواهم كه تو را پوشيده بر انگيزد . و بازمىگويد : فاطمه از پيامبر ( ص ) شنيد كه راجع به عذاب قبر سخن مىگويد و از عذاب قبر ياد مىكند ، فرياد برآورد : يا ضعفاء ! پيامبر ( ص ) فرمود : از خداوند مىخواهم تا عذاب قبر را از تو بازدارد .\r\n( 4 ) احمد بن حسين بيهقى به اسنادى كه تا انس مىرساند ، نقل مىكند كه رسول خدا ( ص ) وارد قبر فاطمه بنت اسد شد . مورّخان مىگويند : او نخستين زن هاشمى است كه خليفهء هاشمى به دنيا آورده است و خليفه‌اى را سراغ نداريم كه پدر و مادرش هاشمى باشند جز امير المؤمنين على ( ع ) و محمد ( امين ) پسر زبيده فرزند هارون الرّشيد و همچنين كسى\r\n\r\n\r\n","description":"","footnote":"\r\n( 1 ) ممتحنه ( 60 ) آيهء 12 : اى پيامبر ! هنگامى كه زنان مؤمن نزد تو آيند و با تو بيعت كنند . . .\r\n( 2 ) به دستور پيامبر ( ص ) على ( ع ) پس از هجرت رسول اكرم ( ص ) با سه تن از زنان : فاطمهء زهرا ( ع ) ، فاطمهء بنت اسد و فاطمه دختر زبير از مكه مهاجرت فرمودند چون هر سهء آنها به نام فاطمه بودند . اين هجرت را مورّخان ، هجرت فواطم گفتند - م .\r\n","page_name":" 15 ","page_number":41},
  {"content":"\r\n\r\nعهده‌دار خلافت نشد كه اسمش على باشد جز امير المؤمنين ( ع ) و على بن معتضد كه لقبش « المكتفى » بوده است « 1 » .\r\n( 1 ) روايت كرده‌اند كه فاطمه بنت اسد ، وقتى كه به على ( ع ) حامله بود در اطراف خانهء كعبه طواف مىكرد ، درد زايمان او را گرفت در آن حال در كعبه بر رويش گشوده شد « 2 » ، فاطمه وارد شد و در آنجا وضع حمل كرد و همچنين حكيم بن حزام را مادرش در كعبه به دنيا آورد ! ( 2 ) ( مؤلّف ) مىگويم : حافظ ابو نعيم حديثى طولانى در فضيلت فاطمه بنت اسد نقل كرده است ، جز اين كه مىگويند در سلسلهء اسناد آن فردى به نام روح بن صلاح است و ابن على او را ضعيف شمرده از اين رو ما آن حديث را در اينجا نقل نكرديم .\r\n( 3 )\r\n\r\nفرزندان فاطمه بنت اسد\r\nفرزندان او شش تن و همگى از نسل ابو طالب بودند ؛ چهار پسر و دو دختر ، پسران به نامهاى طالب ، عقيل ، جعفر و على كه هر كدام با ديگرى ده سال تفاوت سنّى داشتند ؛ طالب بزرگترين فرزند ابو طالب بود كه كنيه‌اش را از او گرفته است و بين طالب و عقيل ده سال و بين عقيل و جعفر نيز ده سال و همچنين بين جعفر و على نيز ده سال تفاوت سنى وجود داشت ، بنا بر اين على ( ع ) خردسال‌ترين فرزند ابو طالب است ، كنيهء طالب ابو يزيد و عالم به انساب قريش بود . در جنگ بدر مشركان او را به اجبار به جنگ با رسول خدا ( ص ) بردند و او چنين گفت :\r\n اللهمّ ! إما يغزونّ طالب * فى مقنب من هذه المقانب\r\nو ليكن المغلوب غير غالب * و ليكن المسلوب غير السّالب « 3 » \r\n\r\n\r\n","description":"","footnote":"\r\n( 1 ) « از كوزه همان برون تراود كه در اوست » ملاحظه مىفرماييد كه مؤلّف محترم چه كسانى را با امير المؤمنين ، شخص دوم عالم امكان ، مقايسه مىكند و چه وجه مشابهى پيدا مىكند ! در حالى كه همه مىدانند و مىدانيم چهار تن از خلفاى راستين پيامبر ( ص ) و ائمّهء هدى ( ع ) به نام على هستند : على بن ابى طالب ، على بن الحسين ، على بن موسى الرضا و على بن محمّد الهادى عليهم السلام و امّا عنوان امير المؤمنين طبق روايت معتبر جز على ( ع ) را نزيبد - م .\r\n( 2 ) ملاحظه مىفرماييد اينجا هم تحريفى صورت گرفته است در حالى كه غالب مورّخان نوشته‌اند ديوار كعبه شكافته شد و فاطمهء بنت اسد وارد شد و باز ديوار به هم آمد . . . - م .\r\n( 3 ) خداوندا ! اگر چنان است كه طالب در ميان سواره‌اى از اين سوارگان جنگجو بجنگد بادا كه او شكست خورده باشد نه پيروز ، و بايد كه او يغما زده باشد نه يغماگر !\r\n","page_name":" 16 ","page_number":42},
  {"content":"\r\n\r\n( 1 ) چون مشركان در روز جنگ بدر به هزيمت رفتند طالب نه در ميان كشته‌ها پيدا شد و نه در ميان اسيران و نه به مكه برگشته بود و هيچ كس ندانست كه چه بر سرش آمده است ! و از طالب هيچ فرزندى باقى نماند .\r\n( 2 ) اما ابن سعد دربارهء عقيل ، مىگويد : در جنگ بدر بر خلاف ميلش همراه سپاه قريش بود و در آن روز اسير شد و چون مالى از خود نداشت عمويش عبّاس از طرف او مالى داد و آزاد شد .\r\n( 3 ) ابن سعد از قول على بن عيسى نوفلى و او به نقل از ابان بن عثمان از معاوية بن عمّار روايت كرده ، مىگويد : از امام صادق ( ع ) شنيدم كه مىگفت : « رسول خدا ( ص ) روز جنگ بدر فرمود : ببينيد از خاندان من - از قبيلهء بنى هاشم - چه كسى در سپاه مخالف است » على ( ع ) آمد و نگاهى به عبّاس ، نوفل و عقيل كرد ، برگشت عقيل فرياد زد : برادر ! به خدا سوگند تو ما را ديدى ، على ( ع ) نزد پيامبر ( ص ) آمد و جريان را به اطّلاع آن حضرت رساند ، پيامبر ( ص ) آمد و بالاى سر عقيل ايستاد و فرمود : « اى ابو زيد ! ابو جهل را كشتند » آنگاه فرمود : « در اين صورت ، اگر آنها سر جنگ داشتند ( با هم در مكه نزاع نكنيد . ) كه بر آنها سخت خواهم گرفت ، مگر ( از راه مسالمت درآيند و تسليم شوند ) آنگاه زمام امور آنها را به دست مىگيرم و در روايتى آمده است كه فرمود : « اكنون اين بيابان براى تو هموار ( و رفتن تو ) بلا مانع است ! » سپس عقيل به مكه برگشت و تا سال هشتم هجرى در آنجا اقامت داشت و بعد به مدينه مهاجرت كرد و در جنگ موته شركت داشت ، رسول خدا ( ص ) هر سال يك صد و چهل بار مواد خوراكى از محصولات خيبر به او مىداد .\r\n( 4 ) واقدى مىگويد : در جنگ موته انگشترى به دست عقيل افتاد كه نقشهايى در آن ترسيم شده بود و پيامبر ( ص ) آن را به وى بخشيد و بعدها اين انگشتر در دست عقيل بود .\r\n( 5 ) واقدى مىنويسد : عقيل تا سال پنجاهم هجرى زنده بود و در سال پنجاه پس از آن كه بيناييش را از دست داده بود از دنيا رفت . جدّم ابو الفرج محمد بن على جوزى و استادمان علامه زيد بن حسن بن زيد كندى مىگويد : جدّم به نقل از محمد بن عبد الباقى بن محمد انصارى و زيد بن حسن كندى به طريق اجازه از محمد بن عبد الباقى بن محمد انصارى و او از قول ابو محمد حسن بن على بن محمد جوهرى به نقل از ابو عمر و محمد بن عبّاس بن حيويه و او از ابو الحسن احمد بن معروف از قول حسن بن فهم به نقل از محمد بن سعد كاتب واقدى و\r\n\r\n","description":"","footnote":"","page_name":" 17 ","page_number":43},
  {"content":"\r\n\r\nاو از فضل بن دكين از قول عيسى بن عبد الرّحمن سلمى به نقل از ابو اسحاق مىگويد : رسول خدا ( ص ) به عقيل فرمود : « اى ابو يزيد من تو را به دو جهت دوست دارم يكى به خاطر خويشاونديت و ديگر به خاطر آن محبّتى كه عمويم نسبت به تو داشت » . وى فرزندانى در مدينه داشت و در آنجا سرايى داشت و از جمله فرزندان وى يزيد بود كه كنيه‌اش از نام وى است و از جمله سعيد بود كه مادر اين دو ، امّ سعيد دختر عمرو از قبيله بنى صعصعه است و جعفر اكبر و ابو سعيد ( ابو سعيد نام اوست ) كه احول بود ، مادر اين دو ، امّ البنين از قبيله كلاب است و مسلم ؛ همان كسى كه حسين ( ع ) او را به كوفه فرستاد و ابن زياد او را به قتل رساند . و عبد اللّه ، عبد الرّحمن ، على ، جعفر ، حمزه ، محمد ، رمله ، ام هانى ، فاطمه ، امّ قاسم ، زينب ، امّ نعمان و جعفر اصغر فرزندانى از چندين مادر بودند .\r\n( 1 ) عقيل منزلهاى بنى هاشم را در مكه خريده بود و رسول خدا ( ص ) در اين باره فرمود :\r\n« آيا عقيل براى ما خانه‌اى فروگذار كرده است ؟ » طالب و عقيل وارث پدرشان شدند ولى جعفر و على چون مسلمان بودند ارث نبردند ، داماد و دختر وى : امّ هانى كه به قول ابن سعد نامش جعده و به قولى فاخته و به قولى هند بود و اين بانو همان كسى است كه رسول خدا - در يوم الفتح - نماز عيد قربان را در منزل وى هشت ركعت خواند اين حديث را بخارى و مسلم در صحيح خود از قول وى نقل كرده‌اند كه گفت : سال فتح مكه به خدمت پيغمبر ( ص ) رفتم ، ديدم غسل مىكند و فاطمه به وسيلهء جامه‌اى او را پوشش داده است . به آن حضرت سلام دادم ، پرسيد : « اين كيست ؟ » عرض كردم : من امّ هانى دختر ابو طالبم . فرمود : « خوش آمدى » چون از غسل فارغ شد به پا خاست و هشت ركعت نماز در جامه‌اى كه به خود پيچيده بود اقامه كرد و چون از نماز فارغ شد عرض كردم : يا رسول اللّه برادرم على معتقد است كه با مردى جنگيده است كه پناهندهء فلانى است - يعنى پناهندهء هبيره همسر امّ هانى - پيامبر ( ص ) فرمود : « به هر كه او پناه داده باشد من پناه داده‌ام . » امّ هانى گفت : اين لطفى است از طرف شما . در بعضى روايات صحيح آمده است كه آن مرد در خانهء امّ هانى بود . زهرى مىگويد : آن كسى را كه پناه داده بود ، همسر خود امّ هانى ، ابو وهب هبيرة بن عمرو بن عايد مخزومى بود كه در نجران مشرك از دنيا رفت و بعضى گفته‌اند شخص ديگرى بوده است .\r\n( 2 ) امّا امّ هانى به مدينه مهاجرت كرد و هنگامى كه خلافت به على ( ع ) رسيد ، جعده پسر\r\n\r\n","description":"","footnote":"","page_name":" 18 ","page_number":44},
  {"content":"\r\n\r\nهبيره را در دستگاه خلافت به كار گرفت .\r\n( 1 ) دختر ديگر عقيل به نام جمانه با ابو سفيان بن حرث بن عبد المطلّب ازدواج كرد و به مدينه مهاجرت نمود زمان حيات رسول خدا ( ص ) از دنيا رفت .\r\n( 2 ) اما سيرهء جعفر بن ابى طالب را ان شاء اللّه بعدا ذكر خواهيم كرد و ابن سعد دختر ديگرى براى ابو طالب نام مىبرد و مىگويد نام وى ريطه بوده است و بعضى گفته‌اند اسمش اسماء بود . مادر همهء اينها فاطمه بنت اسد است و پسر ديگرى نيز براى ابو طالب به نام طليق ذكر كرده ، كه نام مادرش وعله بوده است . و اللّه اعلم !\r\n\r\n","description":"","footnote":"","page_name":" 19 ","page_number":45},
  {"content":"\r\n\r\n( 1 )\r\n\r\nباب دوم فضايل امير المؤمنين عليه السلام\r\nفضايل آن حضرت روشنتر از خورشيد و ماه و بيشتر از شنهاى بيابان و ذرّات خاك است و از آن ميان آنچه را كه به ثبوت رسيده و شهرت يافته من برگزيدم كه خود بر دو نوع است : نوعى از فضايل كه برگرفته از قرآن و دستهء دوم فضائلى كه در سنّت روشن آمده و جاى هيچ گونه شك و ترديدى در آنها نيست .\r\n( 2 ) مجاهد نقل كرده ، مىگويد : مردى از ابن عبّاس پرسيد : چه قدر فضايل على بن ابى طالب زياد است ! من تصوّر مىكنم كه بالغ بر سه هزار باشد ؟ ابن عبّاس در پاسخ آن مرد گفت : فضايل على ( ع ) به سى هزار نزديكتر است تا سه هزار ، آنگاه ابن عبّاس گفت : اگر درختان قلم ، و درياها مركّب و انس و جن نويسنده و شمارشگر باشند ، نمىتوانند فضايل امير المؤمنين على ( ع ) را بشمارند .\r\n( 3 ) عكرمه از ابن عبّاس نقل كرده است كه گفت : خداوند هيچ آيه‌اى را از قرآن نازل نكرد مگر اين كه على در سرلوحهء آن و امير آن است ، امّا موارد صريح قرآن ، آيات زيادى است ؛ از جمله اين آيهء شريفه در سورهء بقره :  « وَ أَقِيمُوا الصَّلاةَ وَ آتُوا الزَّكاةَ وَ ارْكَعُوا مَعَ الرَّاكِعِينَ »  « 1 » .\r\nمجاهد از ابن عبّاس نقل كرده است كه چون على بن ابى طالب ( ع ) نخستين كسى بود كه با پيامبر ( ص ) ركوع كرد ، اين آيهء مباركه در شأن او نازل شد .\r\n\r\n\r\n","description":"","footnote":"\r\n( 1 ) بقره ( 2 ) آيهء 43 : و نماز را به پا داريد و زكات را ادا كنيد و همراه ركوع كنندگان ركوع كنيد ( و نماز را با جماعت بگذاريد ) .\r\n","page_name":" 20 ","page_number":46},
  {"content":"\r\n\r\n( 1 ) و از جمله قول خداى تعالى كه بازهم در سورهء بقره است :  « الَّذِينَ يُنْفِقُونَ أَمْوالَهُمْ بِاللَّيْلِ وَ النَّهارِ سِرًّا وَ عَلانِيَةً »  « 1 » ، عكرمه از ابن عبّاس روايت كرده ، مىگويد : على ( ع ) فقط چهار درهم داشت ، يك درهم را ، شب صدقه داد و يك درهم را در روز ، و يك درهم را در نهان ، و يك درهم را آشكارا . بدين جهت آيهء مباركه دربارهء وى نازل شد .\r\n( 2 ) و از جمله ، اين آيهء مباركه در سورهء آل عمران :  « فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ . . . »  « 2 » ، جابر بن عبد اللّه ، در روايتى كه ارباب سير و نويسندگان از او نقل كرده‌اند ، مىگويد : گروهى از ( مسيحيان ) نجران به خدمت رسول خدا ( ص ) رسيدند كه در آن ميان ، اسقف اعظم و همچنين گروهى از بزرگان دين مسيح به همراه او بودند ، پرسيدند : پدر موسى ( ع ) كه بود ؟ پيامبر ( ص ) فرمود : « عمران » . گفتند : پدر شما كيست ؟\r\nفرمود : « پدر من عبد اللّه بن عبد المطّلب است » پرسيدند : پس پدر عيسى ( ع ) كه بود ؟\r\nپيامبر ( ص ) به انتظار وحى لحظه‌اى سكوت اختيار كرد ، اين آيه نازل شد :  « إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ »  « 3 » گفتند : ما چنين چيزى را در ميان مطالبى كه بر پيامبران ما وحى شده است سراغ نداريم ، پيامبر ( ص ) فرمود : شما دروغ مىگوييد ! اينجا بود كه آيهء شريفه نازل شد :  « فَمَنْ حَاجَّكَ فِيهِ مِنْ بَعْدِ ما جاءَكَ مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ . . . »  « 4 »\r\n( 3 ) گفتند : شما سخنى منصفانه گفتيد ، چه وقت مباهله كنيم ؟ فرمود : « فردا - إن شاء اللّه - » با اين وعده از خدمت پيامبر ( ص ) رفتند و به يكديگر گفتند اگر او با جمعى از اصحابش آمد با او مباهله كنيد زيرا او پيامبر نيست اما اگر با اهل بيت خود آمد مبادا مباهله كنيد كه او پيامبر راستگوست و اگر با او مباهله كنيد بيقين هلاك خواهيد شد ! سپس رسول خدا ( ص ) به مردم مدينه و نواحى پيام فرستاد و به همه خبر داد . اين بود كه هيچ كس در خانه نماند حتى دختران\r\n\r\n\r\n","description":"","footnote":"\r\n( 1 ) بقره ( 2 ) آيهء 274 : آنها كه اموال خود را به هنگام شب و روز ، پنهان و آشكارا انفاق مىكنند مزدشان نزد پروردگارشان است .\r\n( 2 ) آل عمران ( 3 ) آيهء 61 : بگو ( اى پيامبر ) : بياييد ما فرزندان خود را دعوت مىكنيم شما هم فرزندان خود را ، ما زنان خويش را دعوت مىكنيم شما هم زنان خويش را ، ما از نفوس خويش دعوت مىكنيم شما هم از نفوس خويش .\r\n( 3 ) آل عمران ( 3 ) آيهء 59 : همانا مثل عيسى ( ع ) در نزد خدا ، همچون مثل آدم است كه او را از خاك آفريد .\r\n( 4 ) آل عمران ( 3 ) آيهء 61 : هرگاه بعد از علم و دانشى كه ( دربارهء مسيح ) به تو رسيده ( باز ) كسانى با توبه محاجّه و ستيز برخيزند به آنها بگو : بياييد ما فرزندان خود را دعوت مىكنيم و شما هم فرزندان خود را . . .\r\n","page_name":" 21 ","page_number":47},
  {"content":"\r\n\r\nجوان و پرده‌نشينان بىهمسر از منزلها در آمدند و رسول خدا ( ص ) در حالى از منزل بيرون آمد ، كه على ( ع ) پيشاپيش او و حسن ( ع ) در طرف راست و حسين ( ع ) در سمت چپ و فاطمه ( ع ) پشت سر آن حضرت بودند ، فرمود : « بياييد : اشاره به حسن و حسين ( ع ) كرد و گفت : اينها پسران ما و اين - يعنى فاطمه - زنان ما و اين جان ما - در حالى كه اشاره به على ( ع ) داشت - فرمود : اين جان من است » . گروه نجران وقتى كه اين حال را ديدند ترسيدند و به حضور آن حضرت آمدند و گفتند : از ما درگذر ! خداوند از تو درگذرد ! آنگاه پيامبر ( ص ) فرمود : « به خدايى كه جان من در دست قدرت اوست اگر آنها به مباهله حاضر مىشدند ، بيابان پيرامون آنها پر از آتش مىشد ! » .\r\n( 1 ) از امام جعفر صادق ( ع ) روايت شده است كه در تفسير اين آيه  « إِنَّ مَثَلَ عِيسى عِنْدَ اللَّهِ كَمَثَلِ آدَمَ خَلَقَهُ مِنْ تُرابٍ »  « 1 » فرمود : « معناى اين كه مثل عيسى در نزد خدا از نظر آفرينش همانند آدم است كه خداوند او را بدون پدر ، و از خاك آفريد » ، بنا بر اين ضمير « ه » در خلقه به آدم و « ه » دوم در « ثم قال له كن » به عيسى ( ع ) برمىگردد .\r\n( 2 ) ابو اسحاق ثعلبى در تفسير آيهء مباهله مىگويد : رسول خدا ( ص ) فرداى آن روز در حالى كه حسين ( ع ) را در آغوش داشت و دست حسن را گرفته بود و فاطمه ( ع ) پشت سر پيامبر ( ص ) و على ( ع ) پشت سر ايشان حركت مىكرد ، پيش آمد و فرمود : « هرگاه من دعا كردم شما آمين بگوييد ! » اسقف نجران ( چون اين منظره را ديد ) گفت : اى گروه نصارى من چهره‌هايى را مىبينم كه اگر از خدا درخواست كنند كه كوهى را از جا بكند هرآينه خواهد كند . بنا بر اين با اينها مباهله نكنيد كه هلاك خواهيد شد و جز مسلمانان كسى بر روى زمين نخواهد ماند . پس به شهرهايشان برگشتند و با رسول خدا ( ص ) به دو هزار حلّه ( جامهء نو ) مصالحه كردند .\r\n( 3 ) از جمله در سورهء مائده آيهء شريفه  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا الَّذِينَ يُقِيمُونَ الصَّلاةَ وَ يُؤْتُونَ الزَّكاةَ وَ هُمْ راكِعُونَ »  « 2 » ثعلبى در تفسير اين آيه از قول سدى و عتبة بن\r\n\r\n\r\n","description":"","footnote":"\r\n( 1 ) آل عمران ( 3 ) آيهء 59 .\r\n( 2 ) مائده ( 5 ) آيهء 55 سرپرست و رهبر شما تنها خدا و پيامبر است و آنها كه ايمان آورده‌اند . و نماز را برپا مىدارند و در حال ركوع زكات مىپردازند .\r\n","page_name":" 22 ","page_number":48},
  {"content":"\r\n\r\nابى الحكيم و غالب بن عبد اللّه نقل كرده مىگويد اين آيه وقتى دربارهء على بن ابى طالب ( ع ) نازل شد كه سائلى در مسجد درخواست كمك كرد و او در حال ركوع انگشتريش را به سائل عطا كرد .\r\n( 1 ) ثعلبى اين داستان را از قول ابو ذر غفارى نقل كرده ، مىگويد : روزى در مسجد نماز ظهر را مىخواندم و رسول خدا ( ص ) نيز در مسجد حضور داشت در اين ميان سائلى به پا خاست و درخواست كمك كرد و هيچ كس چيزى به وى نداد - ابو ذر مىگويد : - و على ( ع ) به ركوع رفته بود در همان حال به سائل به انگشت كوچكش اشاره كرد و پيامبر ( ص ) اين صحنه را مىديد ، سر به سوى آسمان بلند كرد و گفت : « خدايا برادرم موسى از تو درخواست كرد و گفت :   « رَبِّ اشْرَحْ لِي صَدْرِي وَ يَسِّرْ لِي أَمْرِي »   « 1 » تا آنجا كه گفت :  « وَ أَشْرِكْهُ فِي أَمْرِي »  « 2 » در پاسخ وى به قرآن اين بيان نازل شده :  « سَنَشُدُّ عَضُدَكَ بِأَخِيكَ وَ نَجْعَلُ لَكُما سُلْطاناً فَلا يَصِلُونَ إِلَيْكُما »  « 3 » خداوندا اينك من محمّدم ، برگزيده و پيامبر تو ، پس مرا سعهء صدر بده و كار را بر من آسان گردان و از اهل بيتم ، على را وزير من قرار ده و كمر يا پشت مرا به وسيلهء او محكم و استوار ساز ! » « 4 » ابو ذر مىگويد : به خدا سوگند هنوز سخن رسول خدا ( ص ) تمام نشده بود كه جبرئيل از طرف خدا نازل شد عرض كرد : يا محمّد بخوان :  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا  . . .  وَ هُمْ راكِعُونَ »  .\r\n( 2 ) و در روايت ديگرى آمده است : رسول خدا ( ص ) از مسجد بيرون شد در حالى كه على ( ع ) به نماز مشغول بود و در مسجد سائلى بود ، انگشترىاى با خود داشت رسول\r\n\r\n\r\n","description":"","footnote":"\r\n( 1 ) طه ( 20 ) و آيهء 25 پروردگارا سينهء مرا گشاده دار و كار مرا بر من آسان گردان !\r\n( 2 ) طه ( 20 ) و آيه 32 : و او را در كار من شريك گردان !\r\n( 3 ) قصص ( 28 ) آيه : 35 بازوان تو را به وسيلهء برادرت محكم مىكنيم و براى شما سلطه و برترى قرار مىدهيم و به بركت آيات ما بر شما دست نمىيابند .\r\n( 4 ) علامه امينى ( قدّس سره ) مدارك زيادى از كتب تفسير و حديث اهل سنّت را نام مىبرد كه اين آيه را دربارهء على ( ع ) دانسته‌اند سپس به اين درخواست پيامبر ( ص ) پرداخته ، مىنويسد : آنگاه آيات را خواند و به جاى هارون ، نام على را گذاشت  « وَ اجْعَلْ لِي وَزِيراً مِنْ أَهْلِي  عليّا  اشْدُدْ بِهِ أَزْرِي »  هنوز دعاى پيامبر تمام نشده بود كه جبرئيل نازل شد و اين آيه را آورد ( الغدير ج 2 ، ص 52 - 53 ) - م .\r\n","page_name":" 23 ","page_number":49},
  {"content":"\r\n\r\nخدا ( ص ) از او پرسيد : « آيا كسى به تو چيزى داد ؟ » گفت : آرى اين نمازگزار در حال ركوع اين انگشترى را مرحمت كرد ، پيامبر با شنيدن اين سخن تكبير گفت و جبرئيل در حالى نازل شد كه اين آيه را تلاوت مىكرد ، ( 1 ) آنگاه حسان بن ثابت اين اشعار را سرود :\r\n ابا حسن تفديك روحى و مهجتى * و كلّ بطيء فى الهدى و مسارع\r\nفأنت الّذى أعطيت إذ كنت راكعا * فدتك نفوس الخلق يا خير راكع\r\nبخاتمك الميمون يا خير سيّد * و يا خير شار ثمّ يا خير بايع\r\nفانزل فيك اللّه خير ولاية * و بيّنها فى محكمات الشرايع « 1 » \r\n( 2 ) و نيز فرمود :\r\n من ذا بخاتمه تصدّق راكعا * و اسره فى نفسه اسرارا\r\nمن كان بات على فراش محمد * و محمد أسرى يؤم الغارا\r\nمن كان فى القرآن سمّى مؤمنا * فى تسع آيات تلين غزارا « 2 » \r\nكه به قول ابن عبّاس اشاره مىكند كه گفت : خداوند هيچ آيه‌اى را در قرآن نازل نكرده است مگر آن كه على فرمانروا و در سرلوحهء آن است .\r\n( 3 ) اگر كسى بگويد : انگشترى را در حال نماز از انگشت بيرون انداختن كار لغو و بيهوده‌اى است و چنين كارى به على ( ع ) زيبنده نيست ! ما به دو صورت پاسخ مىدهيم : يكى اين كه ما گفتيم آن حضرت به سائل اشاره كرد و او انگشتر را از انگشتش در آورد . دوم آن كه به هنگام نماز سخن گفتن و بعضى كارها در نزد\r\n\r\n\r\n","description":"","footnote":"\r\n( 1 ) اى ابو الحسن ! جان و دل من و هر كه دير يا زود در راه هدايت گام نهد فداى تو باد ! تو بودى كه در حال ركوع ( انگشترى ) دادى ، روح همهء خلايق فداى تو باد ! اى بهترين ركوع‌كننده ! انگشترى با بركت خود را مرحمت كردى ، اى بهترين سرور و بهترين خريدار و فروشنده ، و آنگاه خداوند دربارهء تو بهترين نوع ولايت را نازل فرموده و آن را در آيات محكمه ( قرآنى ) بيان داشته است .\r\n( 2 ) چه كسى بود كه انگشتريش را در حال ركوع صدقه داد ، و در دل و باطن خود رازهاى مخفى داشت ؟ آن كس كه شب هنگام بر بستر محمد ( ص ) خوابيد ، و محمد شبانه آهنگ غار ( ثور ) كرد ؟ و كيست آن كس كه در نه آيهء قرآن ، مؤمن ناميده شده است كه آن آيات چشمه‌هاى زلال و جوشانند ؟\r\n","page_name":" 24 ","page_number":50},
  {"content":"\r\n\r\nمسلمين جايز بود تا وقتى كه آيهء  « وَ قُومُوا لِلَّهِ قانِتِينَ »  « 1 » نازل شد ، آنگاه خوددارى كردند « 2 » . از جمله در سورهء براءة ، آيهء  « يا أَيُّهَا الَّذِينَ آمَنُوا اتَّقُوا اللَّهَ وَ كُونُوا مَعَ الصَّادِقِينَ »  « 3 » علماى سير و نويسندگان شرح احوال مىگويند معناى آيه چنين است ، يعنى با آل و اهل بيت او باشيد ، ابن عبّاس گويد : على ( ع ) سرور راستگويان است .\r\n( 1 ) از جمله در سورهء هود ، آيهء :  « أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ »  « 4 » ثعلبى در تفسير خود از قول ابن عبّاس مىنويسد : مقصود على ( ع ) است و معناى  « وَ يَتْلُوهُ شاهِدٌ مِنْهُ »  اين است كه على ( ع ) از همه كس به رسول خدا ( ص ) نزديكتر بود .\r\n( 2 ) ثعلبى به اسناد خود تا على اين روايت را از قول زاذان نقل كرده ، مىگويد : من خود از آن حضرت شنيدم كه مىفرمود : « سوگند به خدايى كه دانه را ( زير زمين ) شكافته و انسان را آفريده است اگر برايم مسندى نهند ( كنايه از اين كه اگر شرايط و مقتضيات موجود باشد ) هرآينه بين اهل تورات به تورات و بين پيروان انجيل به انجيل و بين پيروان قرآن به قرآنشان داورى خواهم كرد و حكم خواهم داد ، به خدايى كه جان من در قبضهء قدرت اوست هيچ مردى از قريش نيست كه از دم تيغ گذشته باشد مگر اين كه دربارهء او آيه‌اى از قرآن سراغ دارم\r\n\r\n\r\n","description":"","footnote":"\r\n( 1 ) بقره ( 2 ) آيه 238 : و براى خدا با تذلّل و فروتنى به پا ايستيد .\r\n( 2 ) در منابع تفسيرى و غير تفسيرى شيعه ، چنين چيزى را پيدا نكردم و اين گفته با هيچ منطقى نيز تطبيق نمىكند كه به هنگام نماز و لو در اوّلين روزهاى اسلام و نخستين روزهاى وجوب نماز ( كه قهرا اسلام با نماز همزمان شروع شده ) سخن گفتن و يا ديگر چيزهاى مبطل را مجاز دانسته باشند ، آنچه در شأن نزول اين آيه شريفه آمده است ، چنين است : جمعى از منافقان گرمى هوا را براى ايجاد تفرقه در صفوف مسلمين بهانه كرده و در نماز جماعت شركت نمىكردند و به دنبال آنها نيز بعضى ديگر از شركت در جماعت خوددارى كردند و جماعت مسلمين تقليل يافت ، پيامبر ناراحت شد و آنها را به مجازات تهديد كرد . زيد بن ثابت نقل مىكند كه پيامبر در گرماى فوق العادهء نيمروز نماز ظهر را با جماعت مىگزارد و اين كار براى ياران آن حضرت بسيار سنگين بود ، آيهء فوق نازل شد و اهميت نماز را ( بخصوص نماز ظهر ) را بيان كرد . ( تفسير نمونه ج 2 ، ص 146 ) - م .\r\n( 3 ) توبه ( 9 ) آيهء 119 اى كسانى كه ايمان آورده‌ايد از ( مخالفت ) خدا بپرهيزيد و با صادقان باشيد .\r\n( 4 ) هود ( 11 ) آيهء 17 ، آيا آن كس كه دليل آشكارى از پروردگار خويش دارد و به دنبال آن شاهدى از سوى او مىباشد .\r\n","page_name":" 25 ","page_number":51},
  {"content":"\r\n\r\nكه او را به بهشت يا آتش دوزخ مىكشاند ! » مردى با شنيدن اين سخن گفت : يا امير المؤمنين آيه‌اى كه دربارهء خود شما نازل شده كدام است ؟ فرمود :  « أَ فَمَنْ كانَ عَلى بَيِّنَةٍ مِنْ رَبِّهِ وَ يَتْلُوهُ شاهِدٌ مِنْهُ »  ، كه رسول خدا ( ص ) بر اساس بيّنه است و من گواهى از او هستم » .\r\n( 1 ) از جمله ، آيهء آخر سورهء مريم :  « إِنَّ الَّذِينَ آمَنُوا وَ عَمِلُوا الصَّالِحاتِ سَيَجْعَلُ لَهُمُ الرَّحْمنُ وُدًّا »  « 1 » ابن عبّاس مىگويد : اين محبّت را خداوند براى على ( ع ) در دلهاى مؤمنان قرار داده است .\r\n( 2 ) ابو اسحاق ثعلبى در تفسير خود ، سند اين معنى را به براء بن عازب رسانده ، مىگويد رسول خدا ( ص ) به على ( ع ) فرمود : « بگو : خداوندا موقعيتى براى من در نزد خود و محبّتى از من در دل مؤمنان قرار بده ! » پس اين آيه نازل شد .\r\n( 3 ) و از جمله آيه‌اى در سورهء احزاب :  « فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ »  « 2 » . عكرمه مىگويد : آن كه انتظار ( شهادت را ) مىبرد ، امير المؤمنين ( ع ) است .\r\nامّا آيهء شريفه :  « إِنَّما يُرِيدُ اللَّهُ لِيُذْهِبَ عَنْكُمُ الرِّجْسَ أَهْلَ الْبَيْتِ »  ان شاء اللّه بعد از اين بيان خواهيم كرد .\r\n( 4 ) از آن جمله در سورهء صافّات ، آيه شريفه :  « وَ قِفُوهُمْ إِنَّهُمْ مَسْؤُلُونَ »  « 3 » مجاهد مىگويد :\r\n( روز قيامت ) از دوستى و محبّت على ( ع ) مىپرسند .\r\n( 5 ) و از جمله در سورهء جاثيه ، اين آيهء شريفه :  « أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَ عَمِلُوا الصَّالِحاتِ سَواءً »  « 4 » از ابن عبّاس نقل شده است كه اين آيه دربارهء\r\n\r\n\r\n","description":"","footnote":"\r\n( 1 ) مريم ( 19 ) آيهء 96 : كسانى كه ايمان آورده‌اند و عمل صالح انجام داده‌اند ، خداوند رحمان محبّت آنها را در دلها مىافكند .\r\n( 2 ) احزاب ( 33 ) آيهء 23 : ( در ميان مؤمنان مردانى هستند كه بر سر عهدى كه با خدا بستند صادقانه ايستاده‌اند ) بعضى پيمان خود را به آخر بردند ( و در راه او شربت شهادت نوشيدند ) و بعضى ديگر در انتظارند .\r\n( 3 ) صافّات ( 37 ) آيهء 26 : آنها را بازداشت كنيد كه بايد بازپرسى شوند .\r\n( 4 ) جاثيه ( 45 ) آيهء 21 : آيا كسانى كه مرتكب گناهان شدند گمان كردند كه ما آنها را همچون كسانى كه ايمان آورده‌اند و عمل صالح انجام داده‌اند قرار مىدهيم كه حيات و مرگشان يكسان باشد ؟\r\n","page_name":" 26 ","page_number":52},
  {"content":"\r\n\r\nعلى ( ع ) به هنگام جنگ بدر نازل شد ، منظور از  « اجْتَرَحُوا السَّيِّئاتِ »  عتبه ، شيبه و وليد بن مغيره است و مقصود از « و الذين  آمَنُوا وَ عَمِلُوا الصَّالِحاتِ »  على ( ع ) مىباشد .\r\n( 1 ) از جمله در سورهء واقعه ، اين آيه است :  « وَ السَّابِقُونَ السَّابِقُونَ »  « 1 » سعيد بن جبير از ابن عبّاس روايت كرده است كه نخستين كسى كه با رسول خدا ( ص ) نماز گزارد على ( ع ) بود و دربارهء آن حضرت اين آيه نازل شده است .\r\n( 2 ) از آن جمله ، اين آيه در سورهء مجادله :  « يا أَيُّهَا الَّذِينَ آمَنُوا إِذا ناجَيْتُمُ الرَّسُولَ فَقَدِّمُوا بَيْنَ يَدَيْ نَجْواكُمْ صَدَقَةً »  « 2 » عالمان تأويل قرآن مىگويند : اين آيه دربارهء على ( ع ) نازل شد كه يك دينار صدقه داد سپس با پيامبر ( ص ) نجوا كرد مسلمانان ديگر هم از او تقليد كردند آنگاه از جانب خدا رخصت رسيد ، و ابو اسحاق ثعلبى در تفسيرش به اين داستان اشاره نمود و نيز از قول ابن عبّاس نقل كرده است كه مردم از پيامبر ( ص ) سؤال مىكردند و در پرسش زياده روى مىنمودند ، خداوند ايشان را وسيلهء اين آيه ادب كرد . ثعلبى از قول مجاهد نقل كرده است كه گفت : مردم از گفتگوى خصوصى ( در گوشى حرف زدن ) ممنوع شدند مگر كه صدقه دهند ؛ بنا بر اين كسى جز على بن ابى طالب كه جلوتر دينارى را صدقه داده بود با پيامبر ( ص ) نجوا نكرد .\r\n( 3 ) ابن عبّاس مىگويد : على ( ع ) فرمود : « در قرآن آيه‌اى است كه نه كسى پيش از من به آن عمل كرده و نه پس از من عمل خواهد كرد » و اين آيه را تلاوت كرد ، و در روايتى از آن حضرت آمده است . « وقتى كه اين آيه نازل شد رسول خدا ( ص ) مرا طلبيد و فرمود : نظر تو چيست ؟ يك دينار ( صدقه ) را مىپسندى ؟ عرض كردم : مردم توانايى آن را ندارند ، فرمود :\r\nپس بايد چقدر باشد ؟ گفتم : يك دانهء گندم يا جو ! فرمود : تو تنگدستى ! - ابن عبّاس مىگويد :\r\nآنگاه اين - آيه نازل شد :  « أَ أَشْفَقْتُمْ أَنْ تُقَدِّمُوا بَيْنَ يَدَيْ نَجْواكُمْ صَدَقاتٍ . . . »  « 3 » على ( ع ) فرمود :\r\n\r\n\r\n","description":"","footnote":"\r\n( 1 ) واقعه ( 56 ) آيهء 10 : و سومين گروه پيشگامان پيشگام .\r\n( 2 ) مجادله ( 58 ) آيهء 12 : اى كسانى كه ايمان آورده‌ايد هنگامى كه مىخواهيد با رسول خدا نجوا كنيد قبل از آن صدقه‌اى ( در راه خدا ) بدهيد .\r\n( 3 ) مجادله ( 58 ) آيهء 13 : آيا ترسيديد كه فقير شويد و از دادن صدقات قبل از نجوى خوددارى كرديد .\r\n","page_name":" 27 ","page_number":53},
  {"content":"\r\n\r\nخداوند به خاطر من تكليف اين امّت را سبك كرد » .\r\n( 1 ) ( عبد اللّه ) ابن عمر مىگويد : على ( ع ) سه ويژگى داشت ، اگر يكى از آنها را من داشتم ، از شتران سرخ‌فام بهتر بود : همسرى فاطمه ( ع ) و دادن پيامبر ( ص ) پرچم را به دست وى در جنگ خيبر و آيهء نجوى .\r\n( 2 ) از جمله در سورهء لم يكن كه مىفرمايد :  « أُولئِكَ هُمْ خَيْرُ الْبَرِيَّةِ »  « 1 » مجاهد گويد : آنان على و خاندان و دوستداران او هستند .\r\n( 3 ) در قرآن كريم آيات زيادى در فضيلت على بن ابى طالب ( ع ) وجود دارد كه به خاطر فزونى آنها ، ما به اين مقدار بسنده كرديم و برخى از آنها را در ضمن فصول آينده به قدرى كه از مقصود كتاب تجاوز نكند ، نقل خواهيم كرد . مانند قول خداى تعالى در سورهء سجده :\r\n  « أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ ، أَمَّا الَّذِينَ آمَنُوا وَ عَمِلُوا الصَّالِحاتِ فَلَهُمْ جَنَّاتُ الْمَأْوى نُزُلًا بِما كانُوا يَعْمَلُونَ »   « 2 » .\r\n\r\nفضايل على عليه السلام در سنّت\r\n( 4 ) امّا سنّت نبوى ، ما از اخبارى شروع مىكنيم كه در كتب صحيح و آثار مشهور نوشته شده است .\r\n( 5 )\r\n\r\nسخنان رسول خدا ( ص ) دربارهء على عليه السلام\r\nاحمد در مسند خود گويد : ( اسناد اين حديث قبلا گذشت ) محمد بن جعفر از شعبة بن حكم به نقل از مصعب بن سعد و او از قول پدرش سعد بن ابى وقاص نقل مىكند كه رسول خدا ( ص ) در جنگ تبوك ، على ( ع ) را با اهل بيت خود گذاشت ( و خود عازم تبوك شد ) على\r\n\r\n\r\n","description":"","footnote":"\r\n( 1 ) بيّنه ( 98 ) آيهء 7 : آنها بهترين مخلوقات مىباشند .\r\n( 2 ) سجده ( 32 ) آيهء 19 : آيا كسى كه با ايمان باشد همچون كسى است كه فاسق است ؟ نه ، هرگز اين دو برابر نيستند امّا كسانى كه ايمان آوردند و عمل صالح انجام دادند باغهاى بهشت جاودان از آن آنها خواهد بود ، اين وسيلهء پذيرايى ( خداوند ) از آنهاست در مقابل اعمالى كه انجام مىدادند .\r\n","page_name":" 28 ","page_number":54},
  {"content":"\r\n\r\nعرض كرد : « يا رسول اللّه ! مرا در بين زنان و كودكان مىگذارى ؟ » فرمود : « آيا تو راضى نيستى كه نسبت به من به منزلهء هارون براى موسى ، بوده باشى با اين تفاوت كه پس از من ، پيامبرى نخواهد بود ؟ » .\r\nاين حديث را مسلم و بخارى در صحيح خود نقل كرده‌اند و در اين حديث اتّفاق نظر دارند .\r\n( 1 ) مسلم از عامر بن سعد بن ابى وقاص نقل كرده ، مىگويد : معاوية بن ابى سفيان به سعد دستور داد و گفت : چه چيز تو را مانع از دشنام دادن به ابو تراب است ؟ سعد گفت : بدان كه من سه ويژگى على ( ع ) را فراموش نكرده‌ام ! خود از رسول خدا ( ص ) شنيدم كه فرمود : « اينها مخصوص على ( ع ) است » بنا بر اين من هرگز به او ناسزا نخواهم گفت و اگر يكى از آنها به من تعلق داشت دوست‌تر داشتم تا شتران سرخ‌فام را ! از آن جمله حديث پرچم ( در جنگ خيبر ) را نام برد - كه ما ان شاء اللّه تعالى ، بعدها آن را نقل خواهيم كرد - و دوم آن كه چون آيهء شريفه :  « نَدْعُ أَبْناءَنا وَ أَبْناءَكُمْ . . . »  « 1 » نازل شد رسول خدا ( ص ) على ، فاطمه حسن و حسين ( ع ) را طلبيد و گفت : « خداوندا اينها اهل بيت منند » و سوم همان حديث است كه من خود از رسول خدا ( ص ) شنيدم در حالى كه در يكى از جنگها او را در مدينه گذاشت و او گفت : « يا رسول اللّه ! مرا با زنان و كودكان مىگذارى ؟ » فرمود : « آيا تو راضى نيستى . . . » . و ( سعد ) حديث را نقل كرد .\r\n( 2 ) مسعودى در كتاب « مروج الذّهب و معادن الجواهر » نقل كرده است كه چون سعد اين سخنان را به معاويه گفت : معاويه ( از شنيدن فضيلت على ( ع ) برآشفت رو به سعد كرد و ) گفت : هيچ‌گاه تو بيش از حالا مورد سرزنش من نبودى ! تو كه ( اين سخن را از پيامبر ( ص ) شنيده‌اى ) پس چرا على را يارى نكردى و از بيعت با او خوددارى كردى ؟ - زيرا سعد از بيعت با على خوددارى كرده بود - سپس معاويه گفت : اگر من آنچه را كه تو از پيامبر ( ص ) دربارهء على بن ابى طالب شنيده‌اى ، شنيده بودم تا عمر داشتم خدمتگزارش مىشدم ! « 2 »\r\n\r\n\r\n","description":"","footnote":"\r\n( 1 ) آل عمران ( 3 ) آيهء 61 : بياييد ما فرزندان خود را دعوت مىكنيم ، شما هم فرزندان خود را .\r\n( 2 ) معاويه ، بالاتر از اينها را شنيده بود و مىدانست ولى انكار مىكرد ، اما به مقتضاى شيطنت و طبيعت مزوّرانه‌اش گاهى از اين سخنان مىگفت ! - م .\r\n","page_name":" 29 ","page_number":55},
  {"content":"\r\n\r\n( 1 ) احمد بن حنبل ، اين حديث را در كتاب « الفضائل » كه دربارهء امير المؤمنين ( ع ) نوشته است ، و مىگويد : ابو محمد عبد العزيز بن محمود بزّاز از ابو الفضل محمد بن ناصر سلمى به نقل از ابو الحسن مبارك بن عبد الجبّار صيرفى و او از طاهر محمد بن على بن محمد بن يوسف و او از قول ابو بكر احمد بن جعفر بن حمدانى قطيعى به نقل از عبد اللّه ابن احمد مىگويد :\r\nپدرم از قول وكيع به نقل از اعمش و او از سعد بن عبيدة بن ابى برده نقل مىكند كه على ( ع ) تا بيرون شهر مدينه براى خداحافظى با پيامبر ( ص ) آمده بود در حالى كه گريه مىكرد و مىگفت : « يا رسول اللّه تو مرا با ماندگان ، در شهر بازگذاشتى در صورتى كه من دوست ندارم شما جايى برويد و من همراهتان نباشم ؟ » پيامبر ( ص ) فرمود : « يا على آيا تو راضى نيستى كه نسبت به من به منزلهء هارون باشى نسبت به موسى جز اين كه نبوّت پس از من نيست ، در حالى كه تو خليفهء منى » . و در روايتى آمده است كه چون رسول خدا ( ص ) آهنگ تبوك كرد ، على ( ع ) را در ميان اهل بيت و همسرانش گذاشت ، چون مدينه از مردان خالى مىشد و نسبت به آنها بيمناك بود ، منافقان گفتند كه پيامبر ( ص ) مايل نبود على ( ع ) را همراه خود ببرد ، اين سخن چون به گوش على ( ع ) رسيد ، خود را بيرون شهر به پيامبر ( ص ) رساند در حالى كه گريه مىكرد ، قضيه را به آن حضرت عرض كرد .\r\n( 2 )\r\n\r\nبحثى دربارهء حديث منزلت\r\nمحمد بن شهاب زهرى مىگويد : رسول خدا ( ص ) على ( ع ) را در ميان اهل بيتش گذاشت همان گونه كه موسى ( ع ) برادرش هارون را موقعى كه به ميقات رفت ، در ميان مردم گذاشت ، و اين كه پيامبر ( ص ) فرمود : « پيامبرى بعد از من نيست » زيرا كه شريعت وى تمام شرايع را نسخ كرد . و مورّخان و سيره‌نويسان اتّفاق نظر دارند كه على ( ع ) جز جنگ تبوك در همه جنگها به همراه رسول خدا ( ص ) بود و همگى بر آنند كه در اين نبرد كشتارى رخ نداد ، از عدى بن حاتم در اين باره پرسيدند ، او در جواب گفت : در اين جنگ آن دلاورى كه بايد پيكار كند حضور نداشت ! و اما سخن معاويه كه به سعد گفت : چه چيز مانع شده كه به ابو تراب ناسزا بگويى ؟ چون معاويه خود به على ( ع ) ناسزا مىگفت و نيز دستور داده بود تا مردم ناسزا بگويند و سعد از دشنام دادن به وى پرهيز كرد و او به خاطر خدا باكى از ملامت\r\n\r\n","description":"","footnote":"","page_name":" 30 ","page_number":56},
  {"content":"\r\n\r\nملامتگران نداشت ! ( 1 ) مورّخان گفته‌اند ، چون على ( ع ) به شهادت رسيد ، معاويه بر اوضاع مسلّط شد سعد بر او وارد شد و گفت : سلام بر تو اى پادشاه ! معاويه خنديد و گفت « 1 » : اى ابو اسحاق چه زيانى به حال تو داشت ، اگر مىگفتى : اى امير المؤمنين ؟ سعد جواب داد : به خدا سوگند كه هرگز من تو را امير المؤمنين نخواهم گفت ، اى معاويه آيا تو آن را از روى شادى و با خنده مىگويى ؟ به خدا سوگند كه من دوست ندارم به وسيله‌اى كه تو به سلطنت رسيدى صاحب چنين مقامى باشم ! ( 2 ) شعبى مىگويد : سعد در زمان فتنهء عثمان از مردم كناره گرفت و به امورى كه ديگران گرفتار شده بودند ، وارد نشد ، وى صاحب كرامات و مستجاب الدّعوة بود ؛ از جملهء كراماتش ، داستانى است كه مسلم در صحيح خود نقل كرده است كه وى با شترانش در بيابان بود ، پسرش عمر نزد وى مىآمد همين كه او را از دور ديد ، گفت : به خدا پناه مىبرم از شرّ اين سواره ! تا اين كه عمر رسيد ، از مركبش پياده شد و سلام داد و گفت : پدر ! تو از مردم فاصله گرفته‌اى در حالى كه آنها بر سر قدرت با هم نزاع مىكنند و تو با شتران و گوسفندانت در ميان بيابان به سر مىبرى ؟ سعد با شنيدن اين حرف از پسرش به سينهء او زد و گفت : ساكت باش ! من خود از رسول خدا ( ص ) شنيدم كه مىفرمود : « خداوند دوست دارد بندهء ثروتمند پرهيزگارى را كه از چشم مردم به دور باشد » . اين همان عمر بن سعد است كه امام حسين ( ع ) را به شهادت رساند و با او و اهل بيتش كرد ، آنچه كرد ! به فراست سعد بنگريد كه آن زمان مىگويد : به خدا پناه مىبرم از شرّ اين سواره ! ! « 2 » ( 3 ) مىگويم : احمد بن حنبل در كتاب « الفضائل »\r\n\r\n\r\n","description":"","footnote":"\r\n( 1 ) در نسخه‌اى آمده است كه گفت : اى ابو اسحاق ! زيانى به حال تو نداشت ، اگر مىگفتى : سلام بر تو اى امير المؤمنين ( با عنوان امير المؤمنين به من سلام مىدادى ) . . .\r\n( 2 ) به نظر مىرسد كه نويسندهء كتاب ، بسيار خوشبينانه آيندهء عمر سعد و كشتن امام حسين ( ع ) و ديگر جنايات او را به حساب كرامت سعد گذاشته و در حقيقت اين را يك پيشگويى يا علم غيب دانسته است ، در صورتى كه اولا پيامبر ( ص ) و امير المؤمنين بارها قاتلان امام حسين ( ع ) را - حتى به نام و نشان - معرفى كرده بودند و احتمالا به گوش سعد رسيده بوده است ، ثانيا سعد چيزى در اين باره نگفت بلكه از شرارت فرزندش خبر داد كه آن هم هر پدرى مىداند چه تخمى كاشته و چه فرزندى را تربيت كرده است ! - م .\r\n","page_name":" 31 ","page_number":57},
  {"content":"\r\n\r\nحديثى را دربارهء مواخاة ( برادرى ) نقل كرده ، مىگويد : حسن بن على بصرى از ابو عبد اللّه حسين بن راشد طفاوى به نقل از ابو بشر صباح بن عبد اللّه و او از قول قيس بن ربيع و او از سعد خفاف به نقل از عطيه و او از مجدوح بن زيد باهلى ، گفت : رسول خدا ( ص ) بين مهاجران و انصار عقد اخوّت بست ، على تنها ماند و گريه كرد ( كه چرا مرا با كسى برادر نكرد ! ) رسول خدا ( ص ) فرمود : « چرا گريه مىكنى ؟ » عرض كرد : « چون شما بين من و ديگرى عقد اخوت نبستيد » فرمود : « من تو را براى خود نگهداشتم » سپس به على گفت : « تو نسبت به من به منزلهء هارونى ، نسبت به موسى . . . » ( 1 ) آنگاه فرمود : « يا على آيا نمىدانى نخستين كسى كه روز قيامت مدّعى مىشود ، منم و از سمت راست عرش و در سايهء عرش مىايستم و حلّه‌اى سبز از حلّه‌هاى بهشتى را بر تن مىپوشم ، آنگاه پيامبران را يكى در پى ديگرى مىخوانند و آنها در دو رديف سمت راست و چپ مىايستند و جامه‌هاى سبزى از جامه‌هاى بهشتى بر تن مىكنند و امّت من نخستين كسانى هستند كه روز قيامت براى حساب دعوت مىشوند . ( 2 ) سپس تو نخستين كسى هستى كه به خاطر خويشاوندى و منزلتى كه نزد ما دارى ، دعوت مىكنند و پرچم مرا كه همان پرچم حمد است به تو مىدهند و تو آن پرچم را بين دو رديف انبيا از آدم و پيامبران پس از او و تمام خلق خدا برمىفرازى و همگان در سايهء پرچم من قرار مىگيرند و درازاى آن مسير هزار سال است و نوك آن ياقوتى سرخ و نى آن درّى سبز رنگ است و در قسمت بالاى پرچم سه رشتهء نور وجود دارد : رشته‌اى در سمت خاور و رشته‌اى در سمت باختر و رشته‌اى در ميانهء دنيا كه بر روى هر رشته خطى نوشته شده است ؛ روى يكى از رشته‌ها « بسم اللّه الرّحمن الرّحيم » و روى دومى « الحمد للّه ربّ العالمين » و روى رشتهء سوم « لا إله الا اللّه ، محمد رسول اللّه » نوشته است . ( 3 ) يا على تو آن پرچم را حمل مىكنى در حالى كه حسن ( ع ) در سمت راست و حسين ( ع ) در سمت چپ تو حركت مىكنند تا در سايهء عرش ميان من و ابراهيم ( ع ) مىايستى در حالى كه جامه‌اى سبز از جامه‌هاى بهشتى بر تن دارى ، مناديى از زير عرش ندا مىدهد : خوب پدرى است پدر تو ابراهيم و نيكو برادرى است برادرت على ، مژده باد بر تو يا على ! زيرا كه تو آنگاه كه بايد لباس عزّت بپوشى خواهى پوشيد و آن‌گاه كه بايد تو را بخوانند خوانده مىشوى و به هنگامى كه بايد درود و سلامت گويند درود گفته خواهى شد و تو در كنار حوض كوثر مىايستى هر كه را كه مىشناسى\r\n\r\n","description":"","footnote":"","page_name":" 32 ","page_number":58},
  {"content":"\r\n\r\nسيراب مىكنى » . على ( ع ) همواره مىگفت : « به خدا سوگند كه از كنار حوض رسول خدا ( ص ) گروههايى از منافقان را طرد خواهم كرد همان گونه كه شتران بيگانه را از بركهء آب دور مىكنند ! » .\r\n( 1 ) اگر كسى بگويد : بخشى از اين حديث را جزء احاديث ساختگى آورده‌اند ؟\r\nدر پاسخ مىگوييم : آن مقدارى كه جزء موضوعات و ساختگى آمده ، سندش از طريق فردى به نام دارقطنى از ميسرة بن حبيب هندى و حكم بن ظهير است و عبارت آن ، چنين است : از على ( ع ) نقل شده ، مىگويد : « رسول خدا ( ص ) فرمود : نخستين مخلوق خدا كه در روز قيامت لباس بر تن مىكند ، ابراهيم ( ع ) است كه دو جامهء سفيد مىپوشد ، سپس به سمت راست عرش مىايستد و بعد مرا صدا مىزنند و من دو جامهء سبز بر تن مىكنم سپس در سمت راست مىايستم ، آنگاه تو را صدا مىزنند و تو نيز دو جامه سبز مىپوشى و بعد در سمت راست من مىايستى ، يا على آيا تو راضى نيستى كه در وقتى كه مرا مىخوانند خوانده شوى و آنگاه كه من لباس مىپوشم تو نيز بپوشى و وقتى كه شفاعت مىكنم تو هم شفاعت كنى ؟ ! » و بعد خود دارقطنى ، ميسرة بن حبيب و حكم را تضعيف كرده و قول آنها را سست شمرده است ! ( 2 ) ما مىگوييم : اين حديث را احمد در كتاب الفضائل نقل كرده است . نه ميسره در سلسلهء سند آن هست و نه حكم . احمد در اين باب مقتداست هرگاه حديثى را نقل كند بايد روايتش را مورد توجه قرار داد زيرا او پيشواى زمان ، عالم روزگار خويش و در علم حديث برجسته‌تر از امثال خودش و يكه‌تاز بىمانند ميدان بود ، و اين پاسخ بر همه ايرادهاى مربوط به اين باب و احاديث كتاب است .\r\n( 3 ) احمد در كتاب الفضائل از قول جابر نقل كرده است كه رسول خدا ( ص ) فرمود :\r\n« يا على ! سوگند به آن خدايى كه جان محمد در قبضهء قدرت اوست كه بر سر در بهشت نوشته شده است . لا إله الا اللّه ، محمد رسول اللّه ، على بن ابى طالب اخو رسول اللّه ( خدايى جز خداى يكتا نيست ، محمد رسول خداست و على بن ابى طالب برادر رسول خداست ) دو هزار سال پيش از آن كه خداوند آسمانها و زمين را بيافريند » .\r\n( 4 ) اگر كسى بگويد : اين حديث از جمله احاديث موضوعه است ! در پاسخ مىگوييم ،\r\n\r\n","description":"","footnote":"","page_name":" 33 ","page_number":59},
  {"content":"\r\n\r\nآنچه در ضمن احاديث موضوعه آمده و گفته‌اند زكريّا بن يحيى در سلسلهء سند آن متّهم است و ابن معين و ديگران او را تضعيف كرده‌اند ، ولى احمد اين حديث را از طريق زكريّا نقل نكرده است و از طرفى اگر فردى در سلسلهء سند مىبود كه ناهنجارى داشت او بيان مىكرد و نام مىبرد .\r\n( 1 ) احمد در كتاب الفضائل مىگويد : غنام ، براى ما نقل كرد ، و در روايتى غنام به ما نوشت كه عبادة بن يعقوب اين حديث را براى ايشان از قول على بن عابس و او از حرص بن حصين به نقل از قاسم آورده كه گفت : من خود از مردى از قبيلهء خثعم شنيدم كه از قول اسماء بنت عميس مىگفت كه از رسول خدا ( ص ) شنيده است كه مىفرمود : « خداوندا همان سخنى را مىگويم كه برادرم موسى گفت :  « وَ اجْعَلْ لِي وَزِيراً مِنْ أَهْلِي  عليّا     اشْدُدْ بِهِ أَزْرِي وَ أَشْرِكْهُ فِي أَمْرِي كَيْ نُسَبِّحَكَ كَثِيراً وَ نَذْكُرَكَ كَثِيراً . . . »     « 1 »\r\n( 2 ) احمد مىگويد : زيد بن حباب از حسين بن واقد و او از مظفّر ورّاق به نقل از قتاده و او از قول سعيد بن مسيّب روايت كرده است كه رسول خدا ( ص ) در حالى كه بين اصحابش عقد اخوّت بسته بود ، فرمود : « على بن ابى طالب كجاست ؟ » على ( ع ) پيش آمد ، پيامبر ( ص ) فرمود : « يا على ! تو برادر منى و من برادر تو ، بنا بر اين اگر كسى با تو از راه نيرنگ وارد شود ، بگو من بندهء خدا و برادر رسول خدايم ، هيچ كس پس از تو مدّعى اين مقام نخواهد شد مگر اين كه دروغگو باشد » .\r\n( 3 ) اين حديث را جدّم ( ابن جوزى ) در كتاب « الأحاديث الواهية » آورده است .\r\nاز ابن معين نقل كرده‌اند كه مىگويد : در اسناد اين حديث عمرو بن عبد اللّه مورد توجه نيست ! پاسخ اين مطلب همان است كه قبلا گفتيم ، علاوه بر آن عمرو بن عبد اللّه بن يعلى بن مرّة از اولاد تابعين است و يعلى بن مرّه خود از صحابه بوده است ، ولى احمد اين حديث را به طور مرسل از ابن مسيّب نقل كرده و در كتاب الفضائل مىگويد : احمد بن جعفر از محمد بن حسن و او از قول ابو الحسين بن محمد سعدى به نقل از عبد المؤمن بن عباد عبدى و او از\r\n\r\n\r\n","description":"","footnote":"\r\n( 1 ) طه ( 20 ) آيهء 34 - 39 : وزيرى از خاندانم براى من قرار ده ، به وسيلهء برادرم هارون پشتم را محكم كن و او را در كار من شريك گردان ، تا تو را بسيار تسبيح گوييم و تو را بسيار ياد كنيم .\r\n","page_name":" 34 ","page_number":60},
  {"content":"\r\n\r\nيزيد بن معن ( 1 ) و او از قول عبد اللّه بن ابى اوفى نقل كرد كه من بر رسول خدا ( ص ) در مسجد النّبى وارد شدم ، فرمود : « فلان و فلان كجا هستند ؟ » و در همان حال به چهرهء اصحابش نگاه مىكرد و از آنها دلجويى مىفرمود و به دنبال ايشان فرستاد تا در محضرش حضور يافتند ، آنگاه حمد و ثناى خدا را به جا آورد و بين آنها عقد اخوّت بست ، على بن ابى طالب ( ع ) عرض كرد : « يا رسول اللّه ! وقتى كه ديدم شما كارى با اصحابت كردى كه با من نكردى ، گويى روح از بدنم خارج گرديد ! اگر اين عمل از جانب خدا بود كه هر چه شما بپسنديد و لطف كنيد ؟ » [ رواست 
  ] رسول خدا ( ص ) فرمود : « سوگند به خدايى كه مرا به حق فرستاده است ، تو را بتأخير نينداختم مگر براى خودم و تو نسبت به من به منزلهء هارونى نسبت به موسى و تو برادر و وارث منى » عرض كرد : « يا رسول اللّه من از شما چه چيز را ارث مىبرم ؟ » فرمود : « آنچه را كه پيامبران پيش از من به ارث نهادند » . پرسيد : « آنان چه چيز را به ارث گذاشتند ؟ « فرمود : « كتاب خدا و سنّتهاى پيامبرانش را ، و تو در بهشت در قصر من به همراه منى با دخترم فاطمه و پسرانم حسن و حسين و تو همدم منى » آنگاه رسول خدا ( ص ) اين آيه را تلاوت كرد :  « إِخْواناً عَلى سُرُرٍ مُتَقابِلِينَ »  « 1 » .\r\n( 2 ) اگر كسى بگويد : در ميان سلسله سند اين حديث عبد المؤمن بن عباد است و او مردى ضعيف الحال است ، در پاسخ مىگوييم : حديثى را كه عبد المؤمن نقل مىكند حديثى است طولانى كه ابو محمد بن عدى حافظ آن را از حديث زيد بن ابى اوفى و جدّم ، ابو الفرج همان را در كتاب احاديث الواهية نقل كرده است . امّا اين حديث را احمد در كتاب الفضائل از روايت عبد المؤمن نقل نكرده و رجال حديث نيز ثقه هستند و اين حديث از طريق عبد اللّه بن اوفى است بنا بر اين ، اين حديثى است و آن حديث ديگرى و دليل صحّت آن اين است كه ترمذى در جامع خود نقل به معنى كرده است .\r\n( 3 ) ابو محمد عبد العزيز محمود بزّاز از قول ابو الفتح عبد الملك بن ابى القاسم بن ابى سهل كرخى و او از قاضى ابو عامر محمود بن قاسم ازدى و أبو بكر احمد بن عبد الصّمد غورجى به نقل از محمد بن عبد الجبار بن محمد جراحى و او از ابو العباس محمد بن احمد مخبونى و او\r\n\r\n\r\n","description":"","footnote":"\r\n( 1 ) حجر ( 15 ) آيهء 47 : در حالى كه همه برادرند و بر سريرها روبه‌روى يكديگر قرار دارند .\r\n","page_name":" 35 ","page_number":61},
  {"content":"\r\n\r\nاز قول ابو عيسى محمد بن عيسى سورهء ترمذى به نقل از سفيان بن وكيع ، از عبيد اللّه بن موسى و او از عيسى بن عمر ، و او از قول سدى به نقل از عبد اللّه بن عمر ، مىگويد : پيامبر ( ص ) بين اصحابش عقد اخوّت بست ، پس على بن ابى طالب ( ع ) آمد در حالى كه از چشمانش اشك جارى بود و عرض كرد : يا رسول اللّه ، درود بر تو باد ! شما بين اصحاب عقد برادرى بستيد و مرا با كسى برادر نكرديد ؟ رسول خدا ( ص ) رو به على كرد و فرمود : تو در دنيا و آخرت برادر منى .\r\n( 1 ) ترمذى مىگويد : اين حديث ، حسن و صحيح است ، بعضى گفته‌اند كه احمد حديث قبلى را در كتاب الفضائل از زيد بن ابى اوفى نقل كرده است .\r\n( 2 )\r\n\r\nحديث پرچم\r\nاحمد در مسند گويد : محمد بن جعفر از شعبة ، به نقل از حكم و او از قول مصعب بن سعد اين حديث را نقل كرده است ، و بخارى و مسلم در صحيح خود آن را نقل كرده‌اند و در اين كه ناقل حديث ، سهل بن سعد است اتّفاق نظر دارند ، مىگويد : در جنگ خيبر رسول خدا ( ص ) فرمود : « بىترديد فردا اين پرچم را به دست مردى خواهم داد كه او خدا و رسولش را دوست دارد و خدا و رسولش نيز او را دوست مىدارند ، خداوند به دست او فتح را نصيب ما مىكند » مردم آن شب را بيدار خوابى كشيدند و نگران بودند كه پرچم را به كدام يك از ايشان خواهد داد بامدادان به خدمت پيامبر ( ص ) رسيدند و هر كدام اميدوار بودند كه پرچم به او داده شود ! ( 3 ) پيامبر فرمود : « على بن ابى طالب كجاست ؟ » عرض كردند : او به چشم درد مبتلاست - يا چشمانش ناراحت است - فرمود : « كسى را در پى او بفرستيد » على ( ع ) حاضر شد . پيامبر ( ص ) از آب دهانش به چشمان او ماليد و دعا كرد ، درد چشمش بهبود يافت به گونه‌اى كه گويى هيچ دردى نداشته است ، پيامبر ( ص ) پرچم را به او داد ، عرض كرد : « يا رسول اللّه ! بر چه محورى با ايشان بجنگم ؟ » پيامبر ( ص ) فرمود : « سربازانت را بفرست تا وارد محيط آنها شوند سپس آنها را به اسلام دعوت كن و آنها را از حق واجبى كه خداوند بر گردنشان دارد مطّلع گردان ، قسم به خدايى كه جان من در قبضهء قدرت اوست هرآينه اگر يك نفر به وسيلهء تو هدايت شود - يا اين كه خداوند به وسيلهء تو هدايت كند - بهتر است از اين كه مالك شتران سرخ‌فام باشى » . و در روايتى آمده است كه على ( ع ) پرسيد : « يا رسول اللّه ! آيا\r\n\r\n","description":"","footnote":"","page_name":" 36 ","page_number":62},
  {"content":"\r\n\r\nمن با ايشان بجنگم تا اين كه مانند ما ( مسلمان ) شوند ؟ » رسول خدا ( ص ) فرمود : « در ناحيهء ايشان فرود آى و بر آنها اسلام را گوشزد كن ! » ( 1 ) مسلم ( در صحيح خود مىگويد ) عمر بن خطاب آن روز گفت : هيچ وقت فرماندهى را دوست نداشتم مگر امروز ! نگاهى به پرچم كردم كه شايد به من واگذارند ، رسول خدا ( ص ) على ( ع ) را صدا كرد و پرچم را به او داد و فرمود : « برو تا اين كه خدا به دست تو فتح را نصيب ما كند و به چيزى توجه مكن ! » پس على ( ع ) اندكى پيش رفت سپس توقّف كرد و به هيچ چيز توجه نداشت و صدا زد :\r\n« يا رسول اللّه ! بر چه محورى با ايشان بجنگم ؟ » فرمود : « تا وقتى كه گواهى دهند بر اين كه خدايى جز خداى يكتا نيست و اين كه محمد رسول خداست و هرگاه چنين گواهى دادند در حقيقت خون و مالشان را به حق از تو بازداشته‌اند و حسابشان با خداست » .\r\n( 2 ) ( مؤلف مىگويد ) پيامبر ( ص ) در اين حديث از آن جهت به شتران سرخ‌فام مثل زده است كه اين نوع شتران از گران‌بهاترين اموال عرب است . و اين كه على ( ع ) به چيزى توجه نداشت به خاطر فرمانبردارى از رسول خدا ( ص ) و انجام ادب و مبادا دستور رسول خدا را اجرا نكرده ، برگردد .\r\n( 3 ) احمد بن حنبل اين حديث را در كتاب الفضائل نقل كرده و افزوده است كه رسول خدا ( ص ) پرچم را به دست گرفته و آن را تكان داد سپس فرمود : « كيست كه اين پرچم را بگيرد و حقّش را ادا كند ؟ » يكى گفت : من ! فرمود : « برو ! » بعد ديگرى آمد و گفت : من فرمود : « دور شو ! » اين عمل را با چند تن تكرار كرد ، آنگاه فرمود : « سوگند به خدايى كه محمد را كرامت بخشيده است پرچم را به مردى خواهم داد كه از نبرد با دشمنان فرار نمىكند ( رو به على كرد و فرمود ) يا على پيش بيا » سپس پرچم را به على مرحمت كرد و خداوند خيبر را به دست او گشود . در روايتى على ( ع ) در حالى به حضور پيامبر آمد كه درد چشم بود به نحوى كه جاى پاهايش را نمىديد . على ( ع ) مىگويد : « پس از روزى كه رسول خدا ( ص ) براى من دعا كرد ، چشمم درد نگرفت و ناراحتى سرما و گرما را هرگز احساس نكردم » بدين جهت لباس تابستانى را زمستان و لباس زمستانى را در تابستان مىپوشيد .\r\n( 4 ) احمد در كتاب الفضائل از قول حسن بن على بصرى و او از حسين بن راشد طفاوى به نقل از صباح بن عبد اللّه از قول قيس بن ربيع و او از سعد خفّاف و او از قول عطيه به نقل از\r\n\r\n","description":"","footnote":"","page_name":" 37 ","page_number":63},
  {"content":"\r\n\r\nابن بريده مىگويد : ما در جنگ خيبر حضور داشتيم ، اول أبو بكر پرچم را برداشت و فتحى نصيبش نشد و در فرداى آن روز عمر پرچم را به دست گرفت و بدون اين كه پيروزى به دست آرد ، برگشت و مردم در رنج و مشقّت بودند كه رسول خدا ( ص ) فرمود : « فردا اين پرچم را به دست مردى خواهم داد كه خدا و رسولش او را دوست مىدارند و او برنمىگردد تا پيروز شود - يا خداوند به دست او فتح را نصيب گرداند . . » راوى مىگويد : با آرامش تمام ، شب را به سر برديم كه فردا پيروزى حتمى است ، ( 1 ) فردا همين كه نماز صبح را خواند ، سرپا ايستاد و پرچم را طلبيد در حالى كه مردم در صف ايستاده بودند و آنگاه على را پيش خواند .\r\nمطالب قبلى را نقل مىكند و مىگويد : اينجا بود كه مرحب خيبرى به مقابل على ( ع ) آمد ، در حالى كه رجز مىخواند و مىگفت :\r\n قد علمت خيبر أنّى مرحب * شاكى السّلاح بطل مجرّب\r\nاذ اللّيوث اقبلت تلهّب * اطعن احيانا و حينا أضرب « 1 » \r\n( 2 ) على ( ع ) در پاسخ او فرمود :\r\n أنا الّذى سمّتنى امّى حيدرة * كليث غابات كريه المنظرة\r\nعبل الذّراعين شديد القصورة * أضرب بالسّيف وجوه الكفرة\r\nضرب غلام ماجد حزورة * اكيلكم بالسّيف كيل السّندرة « 2 » \r\nسپس با شمشير بر سر مرحب زد و او را به دونيم كرد .\r\nعلى ( ع ) مىگويد : سر مرحب را مقابل رسول خدا ( ص ) آوردم ، پيامبر ( ص ) با ديدن سر مرحب ، شادمان شد ، و بر من دعا كرد .\r\n( 3 ) و نيز احمد در كتاب الفضائل نقل كرده است كه در آن روز مردم از سوى آسمان\r\n\r\n\r\n","description":"","footnote":"\r\n( 1 ) در و ديوار خيبر مىداند كه من مرحبم ، قهرمانى مجهّز به سلاح جنگى و كارآزموده‌ام آنگاه كه شيران با همهء نيرو رو به من بيايند ، من گاهى با نيزه و گاهى با شمشير به آنها حمله مىبرم !\r\n( 2 ) من آن كسى هستم كه مادرم مرا حيدر ( شير ) خواند ، در ميدان جنگ مانند شير بيشه بد منظر و مهيب هستم ، بازوان قوى و گردن ستبرى دارم ، با شمشير در مقابل كافران حمله مىبرم . همچون جوانى با عظمت و نيرومند ، با ضربت شمشير از كشته‌هاى شما پشته مىسازم .\r\n","page_name":" 38 ","page_number":64},
  {"content":"\r\n\r\nتكبيرى شنيدند و گوينده‌اى مىگفت :\r\nشمشيرى جز ذو الفقار نيست ، و جوانمردى جز على ! ( 1 ) حسّان بن ثابت از رسول خدا ( ص ) اجازه خواست تا شعرى را بسرايد ، پيامبر ( ص ) به او اجازه داد و او گفت :\r\n جبريل نادى معلنا * و النّقع ليس بمنجلى\r\nو المسلمون قد أحدقوا * حول النّبى المرسل\r\nلا سيف الا ذو الفقار * و لا فتى إلا على « 1 » \r\n( 2 ) اگر كسى بگويد كه مورّخان ، عبارت « لا سيف إلا ذو الفقار و لا فتى الا على » را ( در جنگ خيبر ) ضعيف دانسته‌اند ، در پاسخ مىگوييم : آنها اين اتّفاق را در جنگ احد نقل كرده‌اند و ما مىگوييم در جنگ خيبر نيز بوده است و احمد بن حنبل در كتاب الفضائل چنين گفته است و هيچ كس دربارهء جنگ احد حرفى ندارد « 2 » ؛ ابن عبّاس مىگويد : وقتى كه على ( ع ) طلحة بن ابى طلحه را كه پرچمدار مشركان بود از پا درآورد ، از طرف آسمان مناديى ندا برآورد :\r\n« لا سيف الا ذو الفقار » گويند : در سلسله سند اين روايت عيسى بن مهران است كه از او بد گفته‌اند و گفته‌اند شيعه بوده است ! ( 3 ) اما در جنگ خيبر ، هيچ يك از دانشمندان ايرادى نكرده و بعضى گفته‌اند : اين واقعه در جنگ بدر بوده است و قول اول صحيح‌تر است ! جابر بن عبد اللّه مىگويد : على ( ع ) در خيبر را به تنهايى از جا كند و به يك طرف انداخت بعد از آن حضرت ، افرادى آمدند كه در را از جا بلند كنند نتوانستند مگر چهل نفر با هم تا بلند كردند .\r\n( 4 ) ابو جعفر محمد بن جرير طبرى مؤلف تاريخ طبرى ، در تاريخ خود از قول ابو رافع غلام\r\n\r\n\r\n","description":"","footnote":"\r\n( 1 ) جبرئيل با صداى بلند فرياد زد ، در حالى كه گرد و غبار ميدان جنگ بر طرف نشده بود ، و در حالى كه مسلمانان حلقه زده بودند ، در پيرامون پيامبر مرسل ، وى گفت : شمشيرى جز ذو الفقار نيست ، و جوانمردى همچون على وجود ندارد .\r\n( 2 ) علاوه بر مورّخان شيعه ، ابن اثير در تاريخ الكامل ج 2 ص 107 و ابن ابى الحديد در شرح نهج البلاغه ج 14 ص 251 و ابن هشام در سيره ج 2 ص 81 و . . . همگى اين رويداد را مربوط به جنگ احد دانسته‌اند - م .\r\n","page_name":" 39 ","page_number":65},
  {"content":"\r\n\r\nرسول خدا ( ص ) نقل كرده ، مىگويد : وقتى كه ما در قلعهء خيبر - خيبر چند قلعه داشت « 1 » - فرود آمديم ، على ( ع ) جلو رفت و مبارزه را آغاز كرد ؛ مردى مقابل او آمد ، على ( ع ) ضربتى به او زد ، سپر از دستش افتاد ، پس درى از درهاى قلعه را برداشت و سپر خود قرار داد و همچنان مىجنگيد تا خداوند خيبر را به دست او فتح كرد . آنگاه در را انداخت . ابو رافع مىگويد : با يك گروه هفت نفرى كه من هشتمى آنها بودم تلاش كرديم تا آن در را برگردانيم نتوانستيم ! بعضى گفته‌اند : نام اين قلعه ، قموص بود و آن همان قلعه‌اى است كه على ( ع ) صفيّه « 2 » را خدمت رسول خدا ( ص ) آورد .\r\n( 1 )\r\n\r\nپا نهادن على عليه السلام بر روى شانهء پيامبر صلّى اللّه عليه و آله و سلّم\r\nاحمد در سلسلهء سند اين حديث مىگويد : اسباط از قول نعيم بن حكيم و او از ابى مريم نقل مىكند كه على ( ع ) فرمود : من با رسول خدا ( ص ) وارد كعبه شديم ، رسول خدا ( ص ) فرمود : « بنشين ! » من نشستم ، پيامبر ( ص ) بر شانهء من قدم نهاد ، خواستم او را بلند كنم نتوانستم ، وقتى كه ناتوانى مرا احساس كرد از روى شانه‌ام پايين آمد و خود آن حضرت روى زمين نشست سپس به من فرمود : « روى شانهء من برو » و من بر روى شانه‌هاى پيامبر ( ص ) رفتم و مرا بلند كرد ، به گونه‌اى كه من تصوّر مىكردم اگر بخواهم به آسمان بالا روم مىتوانم ، تا بالاى خانهء كعبه رسيدم كه در آنجا مجسّمه‌هايى از طلا و مس بود و من از راست ، چپ ، جلو و پشت سر ، آنها را جمع كردم تا چيزى نماند ، رسول خدا ( ص ) فرمود :\r\n« آنها را به زمين بينداز ! » انداختم همگى شكستند همان گونه كه كوزه‌ها مىشكنند سپس پايين آمدم و بيرون شديم بر هم سبقت مىگرفتيم تا در خانه‌ها مخفى شويم ! از ترس اين كه مبادا كسى از آن مردم ما را ببيند ! ( 2 ) سعيد بن مسيّب مىگويد : بدين جهت على ( ع ) همواره مىفرمود : « از من راجع به\r\n\r\n\r\n","description":"","footnote":"\r\n( 1 ) دژهاى يا قلعه‌هاى خيبر به نامهاى : ناعم ، قموص ، كتيبه ، نسطاة ، شق ، وطيح و سلالم بود و در كنار هر قلعه‌اى برج مراقبتى بود ( سيرهء حلبى ، ص 308 ) - م .\r\n( 2 ) اين بانو دختر پيشواى يهود ، حيىّ بن أخطب بود كه بعد از فتح خيبر ، همسر پيامبر ( ص ) شد . ( بحار الانوار ، ج 21 ص 34 ) - م .\r\n","page_name":" 40 ","page_number":66},
  {"content":"\r\n\r\nراههاى آسمانها بپرسيد كه من بدانها آشناترم تا راههاى زمين ، و اگر تمام حجابها به يك سو روند بر يقين من چيزى افزون نگردد ! » .\r\nسعيد بن مسيّب مىگويد : هيچ كسى از اصحاب پيامبر ( ص ) جز على ( ع ) چنين سخنى را نمىگفت .\r\n( 1 )\r\n\r\nسخنى دربارهء محبّت على عليه السلام\r\nاحمد در مسند از قول ابن عمير اعمش به نقل از عدى بن ثابت و او از زرين حبيش نقل كرده است كه على ( ع ) فرمود : « به خدا سوگند كه رسول خدا ( ص ) در وصيتش به من فرمود :\r\nتو را دوست نمىدارد مگر مؤمن و دشمن نمىدارد مگر منافق . » . اين حديث را فقط مسلم در صحيح خود آورده است .\r\n( 2 ) ترمذى از امّ سلمه نقل كرده است كه گفت از رسول خدا ( ص ) شنيدم كه مىفرمود :\r\n« على را جز مؤمن دوست نمىدارد و دشمن نمىدارد او را مگر منافق » . ترمذى مىگويد :\r\nاين حديث ، حسن و صحيح است .\r\n( 3 ) و نيز ترمذى گويد : بارها ابو درداء مىگفت : ما تودهء انصار ، منافقان را نمىشناختيم مگر از روى دشمنى و كينه‌توزى آنها با على بن ابى طالب ( ع ) .\r\n( 4 ) احمد در كتاب الفضائل ، از مطّلب بن عبد اللّه بن حنطبة و او از قول پدرش نقل كرده است كه رسول خدا ( ص ) در ضمن سخنرانيش فرمود : « شما را به محبت ذو القرنين اين امّت ؛ برادر و پسر عمويم على بن ابى طالب سفارش مىكنم ، زيرا كه او را دوست نمىدارد مگر مؤمن و دشمن نمىدارد مگر منافق » . و در روايتى آمده است : « پس هر كه او را دوست بدارد در حقيقت مرا دوست داشته است و هر كه او را دشمن بدارد مرا دشمن داشته است و هر كه مرا دوست بدارد خداوند او را وارد بهشت گرداند ، و هر كه مرا دشمن بدارد ، خداوند او را در آتش دوزخ اندازد . » .\r\n( 5 )\r\n\r\nسخنى دربارهء قول پيامبر صلوات اللّه عليه : « هر كه من مولاى اويم اين على مولاى اوست »\r\nاحمد بن حنبل در مسند خود از قول ابن نمير و او از عبد الملك بن ابى عبد الرّحيم\r\n\r\n","description":"","footnote":"","page_name":" 41 ","page_number":67},
  {"content":"\r\n\r\nكندى به نقل از زاذان مىگويد : از على بن ابى طالب شنيدم كه در آن مجمع وسيع در حالى كه مردم را قسم مىداد ، مىگفت : « سوگند مىدهم آن كسى را كه از رسول خدا ( ص ) در روز غدير خم شنيده است كه مىگفت : « هر كه من مولاى اويم ، اين على مولاى اوست » گواهى دهد . » سيزده نفر از صحابه بلند شدند و گواهى دادند كه از رسول خدا ( ص ) شنيده‌اند كه آن عبارت را مىفرمود . و ترمذى نيز اين حديث را در كتاب « السّنن » ، نقل كرده و مىگويد : اين حديث حسن است و مىافزايد كه پيامبر ( ص ) فرمود : « خدايا دوست بدار هر كه او را دوست بدارد و دشمن بدار هر كه او را دشمن بدارد و حق را بر محور او بچرخان هرطور و هر جا كه او بگردد . » و احمد نيز اين حديث را در كتاب الفضائل نقل كرده مىگويد : وكيع از قول اعمش و او از سعد بن عبيده ، به نقل از ابن بريده و او از پدرش كه گفت : رسول خدا ( ص ) فرمود : « هر كه را من مولا يا ولىّ اويم ، على ولى اوست » .\r\n( 1 ) در روايتى آمده است ، چون على ( ع ) مردم را در آن فضا سوگند داد گروه زيادى از جا برخاستند و دربارهء آن حضرت گواهى دادند و در عبارتى سى نفر بپاخاستند و گواهى دادند .\r\nاحمد در كتاب الفضائل از قول يحيى بن آدم و او از حبيش بن حرث بن لقيط نخعى به نقل از رياح بن حرث گفته است : گروهى نزد امير المؤمنين ( ع ) آمدند و گفتند : درود بر تو اى مولاى ما - آن زمان امام در رحبه بود - على ( ع ) پرسيد : « چگونه من مولاى شمايم در حالى كه شما قوم عربيد ؟ » گفتند : ما خود از رسول خدا ( ص ) شنيديم كه در روز غدير خم مىفرمود : « هر كه من مولاى اويم ، على مولاى اوست » ، رباح مىگويد : عرض كردم : اينها كيستند ؟ گفتند : « آنان گروهى از انصارند كه در ميان ايشان ابو ايّوب انصارى صحابى رسول خدا ( ص ) نيز هست » .\r\n( 2 ) احمد در كتاب الفضائل از قول ابن نمير بن عبد الملك بن عطيّه عوفى نقل كرده ، مىگويد : نزد زيد بن ارقم آمدم و گفتم : پدر زنى دارم كه از تو حديثى را در شأن على در روز غدير خم براى من نقل كرده ، مايلم كه آن را از خودت بشنوم ، زيد رو به من كرد و گفت : شما مردم عراق اهل مكر و حيله‌ايد ! گفتم : از سوى من براى تو خطرى نيست ، گفت : ما در جحفه « 1 » بوديم ، كه رسول خدا ( ص ) هنگام ظهر ، در برابر جمع ما آمد در حالى كه بازوى\r\n\r\n\r\n","description":"","footnote":"\r\n( 1 ) جحفه ، يكى از ميقاتهاى احرام است كه حاجيان از آنجا محرم مىشوند و راه مدينه ، مصر و عراق از آنجا منشعب مىشود - م .\r\n","page_name":" 42 ","page_number":68},
  {"content":"\r\n\r\nعلى بن ابى طالب ( ع ) را گرفته بود ، فرمود : اى مردم آيا مىدانيد كه من به مؤمنان از خودشان سزاوارترم ؟ گفتند : آرى يا رسول اللّه ، آنگاه فرمود : « هر كس را كه من مولاى اويم على مولاى اوست » اين عبارت را چهار مرتبه تكرار كرد .\r\n( 1 ) احمد در كتاب الفضائل ، از قول عفان به نقل از حماد بن سلمه و او از على بن زيد و او از قول عدى بن ثابت به نقل از براء بن عازب مىگويد : در خدمت رسول خدا ( ص ) بوديم و در غدير خم فرود آمديم ، منادى ندا داد : ( الصّلاة جامعة ) جمع شويد و بين دو درخت را براى رسول خدا ( ص ) هموار كردند ، نماز ظهر را خواند و دست على ( ع ) را گرفت و گفت :\r\n« خداوندا هر كه را من مولاى اويم اين ( على ) مولاى اوست » . بعد از آن عمر بن خطاب به نزد على رفت و گفت : گوارا باد بر تو اى پسر ابو طالب ! تو در همه حال مولاى من و مولاى هر مرد و زن مؤمن شدى ! و در روايتى آمده است : پيامبر ( ص ) گفت : « خداوندا يارى كن هر كه را كه او را يارى كند و خوار و ذليل كن هر كه را كه او را خوار سازد و دوست بدار هر كه را كه دوست او باشد و دشمن بدار هر كه او را دشمن بدارد . و همهء اين روايتها را احمد بن حنبل در كتاب الفضائل با اضافاتى نقل كرده است .\r\n( 2 ) اگر كسى بگويد : روايتى كه مىگويد : عمر گفت : تو در همه حال مولاى من و مولاى هر مرد و زن مؤمنى ، روايت ضعيفى است .\r\n( 3 ) پاسخ اين است كه اين روايت صحيح است ، روايت ضعيف روايتى است كه أبو بكر احمد بن ثابت خطيب از عبد اللّه بن على بن محمد بن بشر به نقل از على بن عمر ، و دارقطنى از ابو نضر خيشون بن موسى بن ايّوب خلال تا ابو هريره سند حديث را رسانده و در آخر حديث مىگويد : همين كه پيامبر ( ص ) گفت : هر كه را من مولاى اويم پس على مولاى اوست ، اين آيه شريفه نازل شد :  « الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي . . . »  « 1 » گفته‌اند كه خيشون تنها كسى است كه اين قسمت را نقل كرده است . و ما مىگوييم ، استدلال ما به حديث خيشون نبوده بلكه به حديثى است كه احمد در « الفضائل » از براء بن عازب نقل كرده و اسناد آن نيز صحيح است و روايت منقول از خيشون به اين دليل مضطرب است كه در صحيح بخارى و\r\n\r\n\r\n","description":"","footnote":"\r\n( 1 ) مائده ( 5 ) آيهء 3 : امروز دين شما را كامل كردم و نعمت خود را بر شما تكميل نمودم .\r\n","page_name":" 43 ","page_number":69},
  {"content":"\r\n\r\nصحيح مسلم آمده است كه آيه شريفه « اليوم اكملت لكم دينكم . . . » در شامگاه روز عرفه در حجة الوداع نازل شده است ، علاوه بر اين زهرى از خيشون روايت را نقل كرده و او را ضعيف ندانسته است بنا بر اين اگر روايت خيشون بىعيب باشد احتمال مىرود كه اين آيه دو بار : يك مرتبه در عرفه و مرتبهء ديگر در روز غدير ، نازل شده باشد چنان كه بسم اللّه الرحمن الرحيم دو مرتبه : يك بار در مكه و بار ديگر در مدينه نازل شده است . توفيق رسيدن به قول حق دست خداست « 1 » !\r\n( 1 )\r\n\r\nحديث غدير\r\nتمام دانشمندان و تاريخ‌نويسان اتفاق نظر دارند كه داستان غدير پس از مراجعت پيامبر ( ص ) از حجة الوداع در روز هيجدهم ذيحجه به همراه اصحاب « 2 » اتّفاق افتاده است و شمار همراهان پيامبر صد و بيست هزار تن بودند كه فرمود : « هر كه را من مولاى اويم اين على مولاى اوست . . . » پيامبر ( ص ) با عبارتى واضح بدون تلويح و اشاره بيان كرده است .\r\n( 2 ) ابو اسحاق ثعلبى در تفسير خود با ذكر اسناد مىگويد : چون پيامبر ( ص ) اين سخنان را گفت ، گفتهء او در همه جا پيچيد و در تمام شهر و ديار منتشر شد ، داستان به گوش حرث بن نعمان فهرى رسيد ، بر شترى سوار شد و به مدينه آمد جلو مسجد پيامبر ( ص ) شتر را خواباند و زانوى شتر را بست و وارد مسجد شد ، مقابل رسول خدا ( ص ) زانو به زمين زد و گفت : يا محمد ! به ما دستور دادى كه شهادت دهيم خدايى جز خداى يكتا نيست و تو فرستادهء خدايى\r\n\r\n\r\n","description":"","footnote":"\r\n( 1 ) به راستى كه توفيق دست اوست و به هر كه شايستگى داشته باشد مىدهد ! چنين شايستگى با تعصّبات سازگار نيست ، در ميان احاديث اسلامى كمتر حديثى تا اين حد شهرت دارد كه از علماى عامه 353 نفر در كتب خود نقل كرده‌اند و 26 تن كتاب مستقل دربارهء اسناد آن نوشته‌اند و طبرى در دو جلد بزرگ اسناد اين حديث را جمع كرده و اقيانوس محيط كتاب الغدير هيچ چيزى را فروگذار نكرده است ، با اين همه ، خفّاشانى هستند كه هنوز منكر آفتابند و به هر وسيله مىخواهند حقايق را مخدوش جلوه دهند - م .\r\n( 2 ) در نسخه‌اى آمده است كه به همراه پيامبر ( ص ) از اصحاب و اعراب و مردم اطراف مكه و مدينه صد و بيست هزار تن بودند و همگى با آن حضرت در حجة الوداع حاضر بودند و اين سخنان را از وى شنيدند .\r\n","page_name":" 44 ","page_number":70},
  {"content":"\r\n\r\nاز تو پذيرفتيم و به ما امر كردى هر شبانه روز پنج نوبت نماز بخوانيم و ماه رمضان را روزه بگيريم و حج خانه خدا را به جا آوريم و زكات مالهايمان را بپردازيم همهء اينها را از تو قبول كرديم ( 1 ) سپس به اينها راضى نشدى تا اين كه دستهاى پسر عمويت را بالا بردى و او را بر همه برترى دادى و گفتى : « هر كس را كه من مولاى اويم ، اين على مولاى اوست » آيا اين مطلب از طرف خود تست ؟ يا از جانب خدا ؟ رسول خدا ( ص ) در حالى كه چشمانش سرخ شده بود ، فرمود : « سوگند به خدايى كه جز او خدايى نيست اين مطلب از طرف خداست نه از خود من ! ( اين عبارت را سه مرتبه تكرار كرد ) » حرث ، با شنيدن سخنان پيامبر از جا برخاست در حالى كه مىگفت : خداوندا اگر آنچه را كه محمد ( ص ) مىگويد راست است سنگى از آسمان بر ما نازل كن ! يا عذاب دردناكى بر ما فرود آور ! راوى مىگويد : به خدا سوگند حرث هنوز به شترش نرسيده بود كه سنگى از طرف آسمان فرود آمد و بر فرقش خورد و از نشيمنگاهش به در آمد و در حال بمرد و اين آيه نازل شد :    « سَأَلَ سائِلٌ بِعَذابٍ واقِعٍ لِلْكافِرينَ لَيْسَ لَهُ دافِعٌ »    « 1 » .\r\n( 2 ) اما دربارهء اين جملهء پيامبر ( ص ) : « هر كه من مولاى اويم » دانشمندان زبان عرب ، گفته‌اند : واژهء مولى به چند معنى آمده است :\r\n1 - به معنى مالك و از آن جمله است آيهء مباركه :  « ضَرَبَ اللَّهُ مَثَلًا عَبْداً مَمْلُوكاً لا يَقْدِرُ عَلى شَيْءٍ  . . .  وَ هُوَ كَلٌّ عَلى مَوْلاهُ »  « 2 » يعنى : بر صاحب و مالك برده .\r\n2 - به معناى آقا و مالك برده‌اى كه برده را آزاد كند .\r\n3 - به معناى برده‌اى كه از قيد بردگى آزاد شده است .\r\n4 - به معناى ياور ، از اين قبيل است آيهء شريفه :  « ذلِكَ بِأَنَّ اللَّهَ مَوْلَى الَّذِينَ آمَنُوا وَ أَنَّ \r\n\r\n\r\n","description":"","footnote":"\r\n( 1 ) معارج ( 70 ) آيهء 1 و 2 : سائلى از عذاب حتمى پرسيد ، ( پاسخ داديم ) بر كافران است و هيچ كس از آنان دفع نتواند كرد .\r\n( 2 ) نحل ( 16 ) آيهء 75 : خداوند مثالى زده : بردهء مملوكى راى كه قادر بر هيچ چيز نيست و انسان ( با ايمانى ) را كه رزق نيكو به او بخشيده است ، و او پنهان و آشكار از آنچه خدا به او داده انفاق مىكند ، اين دو نفر يكسانند . . . و قادر بر هيچ كارى نيست . . .\r\n. . . جملهء « و هو كل على مولاه » در آيهء بعدى است كه در متن قسمتى از آن محذوف است - م .\r\n","page_name":" 45 ","page_number":71},
  {"content":"\r\n\r\n الْكافِرِينَ لا مَوْلى لَهُمْ  « 1 » يعنى هيچ يار و ياورى براى كافران نيست .\r\n( 1 ) 5 - به معناى پسر عمو ، چنان كه شاعر گويد :\r\n مهلا بنى عمّنا مهلا موالينا * لا تنبشوا بيننا ما كان مدفونا « 2 » \r\nو شاعر ديگر مىگويد :\r\n هم الموالى حتفوا علينا * و إنّا من لقائهم لزور « 3 » \r\nصاحب صحاح از ابو عبيده نقل كرده كه منظور گويندهء اين شعر از كلمهء « موالى » پسر عموهايش هستند و بعد مىگويد : مثل آيهء شريفه است كه مىفرمايد :  ثُمَّ يُخْرِجُكُمْ طِفْلًا  . « 4 »\r\n( 2 ) 6 - به معناى هم قسم ، شاعر مىگويد :\r\n موالى حلف لا موالى قرابة * و لكن قطينا يسئلون الأتاويا « 5 » \r\nمىگويد : آنان ، هم‌پيمانانند ، نه پسر عموها ، در كتاب صحاح مىگويد : امّا قول\r\n فرزدق : و لو كان عبد اللّه مولى هجوته * و لكن عبد اللّه مولى المواليا « 6 » \r\n( 3 ) چون عبد اللّه بن اسحاق ، هم پيمان حضرميان بود و ايشان با عبد الشّمس بن عبد مناف هم پيمان بودند و هم پيمان را در لغت عرب ، مولى گويند . اين كه موالى را در آخر شعر نصب داده است به خاطر ضرورت شعرى به اصل خود بازگردانده است و كلمهء مولى را بدان جهت تنوين نداده است كه به منزلهء غير معتل فرض كرده است كه منصرف نمىباشد .\r\n\r\n\r\n","description":"","footnote":"\r\n( 1 ) محمد ( 47 ) آيهء 11 : و براستى كه براى كافران هيچ يار و ياورى نيست .\r\n( 2 ) آهسته‌اى عموزادگان ما ! دست نگهداريد پسر عموها ! آنچه بين ما نهفته و مخفى است فاش و بر ملا نسازيد .\r\n( 3 ) آن عموزادگان به زيان ما هلاك شدند در حالى كه ما با ديدار ايشان توانمند بوديم .\r\n( 4 ) غافر مؤمن ( 40 ) آيهء 67 : سپس شما را كودكى بيرون مىآورد .\r\n( 5 ) هم‌پيمانان قسم خورده‌اند ، نه خويشاوندان ( پسر عموهاى ) ما ليكن اين همراهان و همگامان ما از ما رشوه مىخواهند !\r\n( 6 ) اگر عبد اللّه هم پيمان مىبود من او را هجو مىكردم ، ليكن او سرور سروران است !\r\n","page_name":" 46 ","page_number":72},
  {"content":"\r\n\r\n( 1 ) 7 - متولّى ضمان جريره و دست آوردن ميراث كه در زمان جاهليت بوده است و با نزول آيهء ارث نسخ شد « 1 » .\r\n( 2 ) 8 - همسايه ، البته از آن جهت به همسايه مولى گفته‌اند ، كه به سبب همسايگى ، داراى حقوقى است .\r\n( 3 ) 9 - به معنى آقا و بزرگى كه مورد اطاعت است و او مولاى مطلق است . در صحاح آمده است هر كه صاحب اختيار امر كسى باشد ، در حقيقت ولىّ اوست .\r\n( 4 ) 10 - به معناى سزاوارتر ، خداى تعالى فرموده است :  فَالْيَوْمَ لا يُؤْخَذُ مِنْكُمْ فِدْيَةٌ وَ لا مِنَ الَّذِينَ كَفَرُوا مَأْواكُمُ النَّارُ هِيَ مَوْلاكُمْ  « 2 » يعنى : آتش به شما سزاوارتر است . و چون اين معانى براى مولا ثابت شد ، « 3 » روا نيست كه واژهء مولا در اين حديث بر مالك برده اطلاق شود زيرا كه پيامبر ( ص ) در حقيقت مالك بندگى على ( ع ) نبود . همچنين صحيح نيست كه بر مولايى\r\n\r\n\r\n","description":"","footnote":"\r\n( 1 ) جريره به معنى جنايت است ، « كسانى كه از بلاد خود به غربت افتاده و نسب و وطن خود را فراموش كرده‌اند و در شهرى كه هستند ، خويش نسبى ندارند ، خواه به اسارت آمده باشند ، يا بنده بوده و در راه خدا آزاد شده باشند . . .\r\nمىتوانند در شهرى كه هستند با مردى صاحب قبيله پيمان ببندند و خود را داخل قبيلهء آنها سازند و آن مرد صاحب قبيله ، ضامن جنايات خطايى آنها شود و ارث ببرد . گويند : دو تن كه هيچ يك نسب و قبيله معروف ندارند مىتوانند ضامن جريره يكديگر شوند . آية اللّه شعرانى ، شرح تبصره علامه ص 673 . اما كيفيت عقد ضمان جريره ، چنين است : « مضمون به ضامن بگويد : عاقدتك على ان تنصرنى و تدفع عنّى و تعقل عنى و ترثنى . ( با تو پيمان مىبندم كه مرا يارى كنى ، و از من دفاع و پاسدارى نمايى ، در مقابل پس از مردنم از من ارث ببرى ) طرف مقابل ( ضامن ) نيز بگويد : قبلت ( قبول كردم ) . و اگر هر كدام از ديگرى بخواهد ضمانت كند ، مىگويد : عاقدتك ان تنصرنى و انصرك و تعقل عنّى و أعقل عنك و ترثنى و أرثك ( با تو هم پيمان مىشوم كه تو مرا يارى كنى و من تو را و تو از من پاسدارى و من از تو ، ( پس از مردن ) از يكديگر ارث ببريم ) طرف مقابل نيز قبول مىكند . اين عقود از جمله عقود لازم و معتبر است . قابل ذكر است كه ضامن جريره در صورتى وارث است كه مضمون وارث ديگرى نداشته باشد . » شرح لمعه چاپ قديم دو جلدى ، ج 2 / 316 . - م .\r\n( 2 ) حديد ( 57 ) آيهء 15 : لذا امروز نه از شما غرامتى پذيرفته مىشود و نه از كافران و جايگاهتان آتش است و همان سرپرستتان مىباشد .\r\n( 3 ) در كتب مختلف بالغ بر سى معنى براى كلمهء مولى آمده ، از جمله در كتاب « امير المؤمنين اسوهء وحدت » صفحه 650 بيست و شش معنى نقل شده است كه علاوه بر ده معنايى كه در اين متن آمده است ، معانى ديگر از قبيل :\r\nدوست ، شريك ، پسر ، پسر خواهر ، داماد ، عمو ، رفيق ، منعم ، صاحب ، برده ، پيرو ، ياور ، جانشين و . . . كه پس از نقل معانى ، هر كدام را جداگانه مورد بررسى قرار داده و در حديث ولايت مناسب نبودن آن را ثابت كرده است . و در پايان\r\n","page_name":" 47 ","page_number":73},
  {"content":"\r\n\r\nاطلاق شود كه برده‌اش را آزاد كرده است ، ( 1 ) زيرا پيامبر ( ص ) آزاد كنندهء على ( ع ) نبود و نه بر آزاد شده اطلاق شود ، چون على ( ع ) آزاد بوده است . و نه به معناى ياور باشد زيرا كه افراد زيادى بودند پيامبر ( ص ) را يارى مىكردند و كسانى بودند كه او را خوار و تنها مىگذاشتند ، و جايز نيست كه بر پسر عمو اطلاق شود ، چون على ( ع ) پسر عموى پيامبر ( ص ) بوده است ، و نه بر هم پيمان زيرا سوگند و پيمان ميان دشمنان ( يك جبه مخالف ) به منظور پشتيبانى و كمك به يكديگر است و اين معنى وجود داشته است ، و نه بر كسى كه عهده‌دار ضمان جريره است زيرا كه ما گفتيم ؛ اين مطلب نسخ شده ( و در اسلام بىمورد ) است ، ( 2 ) و نه بر همسايه قابل اطلاق است زيرا در آن صورت سخن بيهوده و بىربط خواهد بود و مقام والاى آن حضرت بالاتر از آن است كه سخن لغو بگويد ، و جايز نيست به معناى بزرگ و سرور مورد اطاعت باشد زيرا على ( ع ) مطيع پيامبر ( ص ) بود و به بهاى جانش از او حفاظت مىكرد و در كنار او پيكار و جهاد مىنمود . مقصود از كلمهء مولا در اين حديث اطاعت محض است ( 3 ) بنابراين معناى دهم يعنى سزاوارتر ( اولى به تصرّف ) مشخّص شد و معناى عبارت چنين است :\r\n« هر كه را كه من از خودش سزاوارتر به تصرّفم پس على به او سزاوارتر است » . ( 4 ) حافظ ابو الفرج يحيى بن سعيد ثقفى اصفهانى در كتاب خود به نام « مرج البحرين » به اين معنى تصريح كرده است . زيرا او اين حديث را با سندى كه به مشايخ خود رسانده ، نقل كرده و در آنجا مىگويد : رسول خدا ( ص ) دست على ( ع ) را گرفت و گفت : « هر كه را من وليّم و به او از خودش سزاوارترم ، پس على ولىّ اوست » . به اين ترتيب معلوم شد كه تمام آن معانى به معناى دهم بر مىگردد ( 5 ) و سخن پيامبر ( ص ) : « آيا من به مؤمنان از خودشان سزاوارتر نيستم » نيز بر اين معنى دلالت دارد و اين حديث بيان واضح و روشنى است بر امامت على ( ع ) و قبول\r\n\r\n\r\n","description":"","footnote":"\r\nمىنويسد : « پيامبر ( ص ) مىخواست بگويد : كه على ( ع ) مانند اوست بدين جهت كه او سرپرست همهء مسلمانان . . .\r\nاست » . براستى اين همه بحث و بررسى براى چيست ؟ آيا - پناه به خدا - پيامبر ( ص ) با آن همه فصاحت و بلاغت نمىتوانست عبارتى مناسب و در خور فهم مستمعان بگويد ؟ و يا آن روز براى حاضران جاى ترديد بود ولى نپرسيدند و مسكوت گذاشتند ؟ به طور يقين هيچ كدام از اينها نبوده است ، بلكه تعصبات است كه بعدها اين ترديدها و بحثها را به وجود آورده است . اگر نه ، آفتاب آمد دليل آفتاب - گر دليلت بايد از وى ، رخ متاب - م .\r\n","page_name":" 48 ","page_number":74},
  {"content":"\r\n\r\nطاعت آن حضرت و همچنين سخن ديگر پيامبر ( ص ) ؛ « خدايا حق را بر محور على و بر مدار او بگردان ! » دليل آن است كه هيچ اختلافى بين على ( ع ) و كس ديگر از صحابه اتفاق نيفتاد مگر اين كه حق با على ( ع ) بوده است و اين مطلب اجماع همهء امّت است . مگر نمىبينى كه دانشمندان ، احكام سركشان و تجاوزگران را از جنگ جمل و صفّين استنباط كرده‌اند ، ( 1 ) شاعران زيادى در روز غدير ، شعر سرودند از جمله حسّان بن ثابت گفت :\r\n يناديهم يوم الغدير نبيّهم * بخم فاسمع بالرّسول مناديا\r\nو قال فمن مولاكم و وليّكم * فقالوا او لم يبدوا هناك التّعاميا\r\nالهك مولانا و انت وليّنا * و ما لك منّا فى الولاية عاصيا\r\nفقال له قم يا على فانّنى * رضيتك من بعدى اماما و هاديا\r\nفمن كنت مولاه فهذا وليّه * فكونوا له انصار صدق مواليا\r\nهناك دعا اللهم وال وليّه * و كن للّذى عادا عليا معاديا « 1 » \r\n( 2 ) و نقل مىكنند : وقتى كه پيامبر ( ص ) شنيد كه حسان اين اشعار را سروده است فرمود :\r\nاى حسان ! تا زمانى كه ما را يارى كنى ، يا با زبانت از ما دفاع كنى مورد تأييد روح القدسى ! ( 3 ) قيس بن سعد بن عبادهء انصارى مىگويد : حسان ، اين اشعار را در جنگ صفّين در حضور على ( ع ) سرود :\r\n قلت : لما بغى العدو علينا * حسبنا ربّنا و نعم الوكيل\r\nو علىّ امامنا و امام * لسوانا به أتى التّنزيل\r\nيوم قال النّبى من كنت مولاه * فهذا مولاه خطب جليل \r\n\r\n\r\n","description":"","footnote":"\r\n( 1 ) پيامبر ( ص ) روز غدير ، مسلمانان را ( در محل غدير خم ) مخاطب قرار داد ، و خود شنيدم نداى پيامبر را كه فرمود : مولا و سرپرست شما كيست ؟ آنان با بصيرت و آگاهى پاسخ دادند : مولاى ما خدا و تو نيز سرپرست و ولى ما هستى و ما هيچ‌گاه از ولايت تو سرپيچى نخواهيم كرد ! آنگاه به على ( ع ) فرمود : برخيز كه من تو را براى جانشينى ( خودم ) و راهنمايى مردم پس از خودم انتخاب كردم .\r\nپس فرمود : هر كس را كه من مولاى او هستم ، اين على ولىّ اوست . پس اى مردم از صميم دل يار و ياور او ، و از پيروان او باشيد .\r\nو در اين هنگام دعا كرد : خداوندا دوست على را دوست بدار ، و با هر كه او را دشمن دارد ، دشمن باش .\r\n","page_name":" 49 ","page_number":75},
  {"content":"\r\n\r\n و انّ ما قاله النّبى على الأمة * حتم ما فيه قال و قيل « 1 » \r\n( 1 ) و كميت گويد :\r\n نفى عن عينك الأرق الهجوعا * و همّا تمترى عنه الدّموعا\r\nلدى الرّحمن يشفع بالمثانى * فكان له ابو حسن شفيعا\r\nو يوم الدّوح دوح غدير خم * ابان له الولاية لو أطيعا\r\nو لكن الرّجال تبايعوها * فلم أر مثلها خطرا منيعا « 2 » \r\n( 2 ) اين اشعار داستان شگفتى دارند ! استاد ما عمرو بن صافى موصلى ، آن داستان را نقل كرد و گفت : يكى از بزرگان اين اشعار را خواند و در فكر و انديشه به خواب رفت . در عالم رؤيا على ( ع ) را ديد على ( ع ) به او فرمود : اشعار كميت را دوباره براى من بخوان ! و او خواند تا به عبارت « خطرا منيعا » رسيد ، على ( ع ) شعر ديگرى را از قول خود بر آنها افزود :\r\n فلم أر مثل ذاك اليوم يوما * و لم أر مثله حقا أضيعا « 3 » \r\nآن مرد ، با شنيدن اين شعر ، بيمناك از خواب بيدار شد .\r\n( 3 ) سيد حميرى مىگويد :\r\n يا بايع الدّين بدنياه * ليس بهذا أمر اللّه\r\nمن اين أبغضت علىّ الرّضا * و احمد قد كان يرضاه \r\n\r\n\r\n","description":"","footnote":"\r\n( 1 ) وقتى كه دشمن به حريم ما تجاوز كرد ، با خود گفتم : ما را خدا بس است و او نيكو وكيلى است ، و على ( ع ) رهبر ما و رهبر و امام ديگران است و آيات قرآن به امامت او نازل شده است روزى كه پيامبر ( ص ) فرمود : هر كه را من مولاى اويم ، اين ( على ) مولاى اوست ، امر مهمى بود . براستى آنچه را كه پيامبر ( ص ) بر اين امّت گفت ، بدون گفتگو قطعى و مسلّم است .\r\n( 2 ) شب‌زنده‌دارى خواب را از ديده‌ات ربود و غمى اشك‌آور كه ماتم‌زاست بر دلت نشست .\r\nدر پيشگاه خداى رحمان آن اندوه و اشك به وسيلهء سورهء حمد شفاعت مىكند و ابو الحسن ( على ) شفيع او خواهد بود .\r\nآن كه در روز دوح ( درختان انبوه ) يعنى روز غدير خم ، ولايت وى را آشكار كرد ، اگر از امر او اطاعت مىكردند ! ولى آن افراد پيمان بستند ( و پيمان را شكستند ) و من پيمانى چنان خطير نديده‌ام !\r\n( 3 ) من نه به عظمت آن روز روزى را ديده‌ام و نه حقى همانند آن حق تضييع شده يافتم !\r\n","page_name":" 50 ","page_number":76},
  {"content":"\r\n\r\n من الّذى احمد من بينهم * يوم غدير الخم ناداه\r\nأقامه من بين اصحابه * و هم حواليه فسماه\r\nهذا على بن ابى طالب * مولى لمن قد كنت مولاه\r\nفوال من والاه يا ذا العلا * و عاد من قد كان عاداه « 1 » \r\n( 1 ) بديع الزّمان ابو الفضل احمد بن حسين همدانى مىگويد :\r\n يا دار منتج الرّسالة * و بيت مختلف الملائكة\r\nيا بن الفواطم و العواتك * و التّرايك و العرائك\r\nأنا حايك ان لم أكن * مولى ولائك و ابن حايك « 2 » \r\n( 2 )\r\n\r\nداستان شب هجرت\r\nاحمد بن حنبل در كتاب « الفضائل » از قول يحيى بن حماد و او از ابو عوانه ، به نقل از أبو بكر بن محمد ، از قول عمرو بن ميمون نقل كرده ، مىگويد : من نزد ابن عبّاس نشسته بودم ، ناگاه گروهى وارد شدند و به بد گويى از على بن ابى طالب ( ع ) پرداختند . ابن عبّاس آنها را منع كرد و گفت : موقعى كه رسول خدا ( ص ) از مكه مهاجرت كرد ، على ( ع ) لباس او را پوشيد و\r\n\r\n\r\n","description":"","footnote":"\r\n( 1 ) اى كسى كه دين را به دنيايت فروخته‌اى ، خداوند ترا به چنين كارى فرمان نداده است . چرا به على ( ع ) كه او راضى به قضاى الهى و ( به فرمان ) احمد ( ص ) خشنود بود ، كينه مىورزى ؟ كيست آن كه احمد ( ص ) او را در روز غدير خم از ميان اصحابش فرا خواند ؟ و در ميان اصحاب كه در پيرامونش بودند به پاداشت و از او نام برد و گفت : اين على بن ابى طالب ( ع ) مولاى آن كس است كه من مولاى اويم .\r\nپس اى خداى بزرگ ! دوستان او را دوست بدار و هر كه او را دشمن دارد او را دشمن بدار .\r\n( 2 ) اى سراى كسى كه نتيجه‌اش پيامبرى است و اى خانه‌اى كه محل رفت و آمد فرشتگان بود .\r\nاى پسر چند فاطمه ( فاطمه بنت اسد ، فاطمه بنت عبد اللّه بن عمرو مخزومى جدهء پدرى پيامبر و ديگرى محتملا فاطمه بنت حمزه ) و عاتكه‌ها ( از پيامبر نقل شده كه در جنگ حنين فرمود : « انا بن العواتك » منم پسر عاتكه‌ها ! يعنى عاتكه بنت هلال مادر عبد مناف و عاتكه بنت مرّة مادر هاشم بن عبد مناف و عاتكه بنت اوقص مادر وهب بن مناف جد رسول خدا ) و تريكه‌ها ( آثار و امور ماندنى ) و عريكه‌ها ( طبيعتها ) يم . و اگر من شريك دوستى تو نباشم نافذ در قلب و پسر نافذم !\r\n","page_name":" 51 ","page_number":77},
  {"content":"\r\n\r\nدر بستر آن حضرت خوابيد ، و اين در حالى بود كه مشركان همواره پيامبر ( ص ) را اذيّت مىكردند ، على ( ع ) خوابيده بود كه أبو بكر وارد شد ، گمان كرد كه پيامبر ( ص ) است ، صدا زد :\r\nيا رسول اللّه ؟ على ( ع ) به او جواب داد : « پيامبر ( ص ) به سمت بئر ميمون رفت ، او را درياب ! » أبو بكر رفت تا به رسول خدا ( ص ) ملحق شد و آن شب كافران ، به سمت على ( ع ) سنگ پرتاب مىكردند و او به خود مىپيچيد در حالى كه سرش را تا صبح به جامه‌اش پيچانده بود ! « 1 » ( 1 ) ابو اسحاق ثعلبى در تفسير خود از ابن عبّاس نقل كرده است ، مىگويد : چون رسول خدا ( ص ) قصد كرد كه به مدينه مهاجرت كند ، على بن ابى طالب ( ع ) را در مكه به جاى خود گذاشت تا ديون او را بپردازد و امانتهايى كه در نزد او بود به صاحبانش برگرداند . و به او دستور داد تا در بستر آن حضرت بخوابد و فرمود : برد سبز رنگ حضرمى را بر تن بپوش كه هيچ كس از ايشان راه نخواهد يافت و نمىتواند به تو آسيبى برسانند . در حالى كه مشركان خانهء پيامبر ( ص ) را محاصره كرده بودند ، ( ابن عبّاس مىگويد : ) در آن حال خداوند به جبرئيل و ميكائيل فرمود : كدام يك از شما زندگيتان را فداى ديگر مىكنيد ؟ هر دو زندگى خود را ترجيح دادند . خداوند خطاب به ايشان فرمود : آيا شما مثل على بن ابى طالب نيستيد كه بين او و محمد عقد اخوّت بستم ؟ و او بر بستر محمد خوابيده در حالى كه جانش را فداى او مىكند و براى زنده ماندن او دست از زندگى خود مىشويد ! به زمين فرود آييد و او را از دست\r\n\r\n\r\n","description":"","footnote":"\r\n( 1 ) جريان ليلة المبيت را به اين كيفيت در منابع شيعه نديده‌ام ، مورّخان نوشته‌اند ، سران قريش در « دار النّدوه » جمع شدند ، پس از مشورت تصميم گرفتند پيامبر ( ص ) را نابود سازند . سرانجام به پيشنهاد پير مرد نجدى و يا ابو جهل از هر قبيله يك نفر انتخاب شد تا شبانه همگروه حمله ببرند و پيامبر ( ص ) را بكشند و او را قطعه‌قطعه كنند تا خون او بين تمام قبايل تقسيم شود . اين پيشنهاد به اتفاق آراء تصويب شد ، در چنين شرايطى جبرئيل نازل شد و پيامبر ( ص ) را از نقشهء شوم آنها آگاه ساخت ، بدين سبب به پيشنهاد پيامبر ( ص ) على ( ع ) در بستر او خوابيد و ثلثى از شب گذشته بود كه چهل تن ( از قبايل مختلف ) به خانهء پيامبر ( ص ) حمله بردند ، در حالى كه على سورهء يس را قراءت مىفرمود ( تا فهم لا يبصرون قراءت كرد ) از خانه بيرون شد و مشركان گمان مىكردند كسى كه در بستر خوابيده پيامبر است . در حالى كه دستها به قبضهء شمشير وارد حجره شدند ، على ( ع ) سر بلند كرد و فرمود : « چه مىگوييد ؟ مىگفتند : محمد كجاست ؟ فرمود : « مگر او را به من سپرده بوديد . . . ؟ » ( طبقات كبرى ج 1 ، ص 238 ، بحار الانوار ، ج 19 ، فروغ ابديت ج 1 ، ص 342 - 348 ) - م .\r\n","page_name":" 52 ","page_number":78},
  {"content":"\r\n\r\nدشمنانش حفظ كنيد . ايشان فرود آمدند : جبرئيل بالاى سر على ( ع ) و ميكائيل در پايين پاى آن حضرت و فرشتگان فرياد مىزدند : مرحبا ! مرحبا ! چه كسى مثل توست اى پسر ابو طالب در حالى كه خداوند به وسيلهء تو بر فرشتگان افتخار مىكند ؟ سپس رسول خدا ( ص ) آهنگ مدينه فرمود و دربارهء على ( ع ) اين آيه نازل شد :  « وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَ اللَّهُ رَؤُفٌ بِالْعِبادِ »  . « 1 »\r\n( 1 ) ابن عبّاس مىگويد : نخستين كسى كه به منظور جلب رضاى خدا جانش را فروخت ، على بن ابى طالب ( ع ) بود ، و ابن عبّاس مىگويد : امير المؤمنين ( ع ) اين شعر را كه آن شب سروده بود براى ما خواند :\r\n وقيت بنفسى خير من وطئ الحصا * و من طاف بالبيت العتيق و بالحجر\r\nرسول الإله خاف أن يمكروا به * فنجّاه ذو الطّول العلىّ من المكر\r\nو بات رسول اللّه فى الغار آمنا * موقّى و فى حفظ الإله و فى ستر\r\nو بت اراعيهم و ما يثبتوننى * و قد وطنت نفسى على القتل و الأسر . « 2 » \r\n( 2 )\r\n\r\nداستان قربانى\r\nاحمد [ حنبل 
  ] در مسند با سندى كه گذشت از قول اسود بن عامر به نقل از شريك و او از ابو الحسن ، از قول حكم و او از حبيش ، و همچنين احمد در كتاب « الفضائل » با همين سند از على ( ع ) نقل كرده‌اند كه فرمود : « رسول خدا ( ص ) به من امر كرد تا هميشه از طرف او\r\n\r\n\r\n","description":"","footnote":"\r\n( 1 ) بقره ( 2 ) آيهء 207 : بعضى از مردم ( با ايمان و فداكار همچون على ( ع ) در ليلة المبيت به هنگام خفتن در جايگاه پيامبر ( ص ) جان خود را در برابر خشنودى خدا مىفروشند . و خداوند نسبت به بندگانش مهربان است .\r\n( 2 ) جان خود را براى بهترين كسى كه روى زمين گام نهاده ، سپر قرار دادم ، او كه گرامىترين انسانى بود كه خانهء خدا و حجر الاسود را طواف نمود .\r\nفرستادهء خدا كه بيمناك بود مبادا او را غافلگير كنند ، اين بود كه خداوند بخشنده و توانا او را از مكر و حيلهء دشمنان نجات داد .\r\nرسول خدا ( ص ) در آن شب با ايمنى در غار خوابيد ، مصون از گزند و در حفظ و پوشش الهى بود . و تمامى شب را منتظر ( حملهء ) ايشان بودم ، و خود را براى كشته شدن و اسارت آماده كرده بودم .\r\n","page_name":" 53 ","page_number":79},
  {"content":"\r\n\r\nقربانى كنم » . بدين جهت على تا وقت شهادتش همه‌ساله از طرف پيامبر ( ص ) دو گوسفند نر فربه قربانى مىكرد ، محمد بن شهاب زهرى مىگويد : رسول خدا ( ص ) از ميان ديگر نزديكان و خاندان خود ، على ( ع ) را براى اين منظور برگزيد كه گويا خود پيامبر ( ص ) است كه شخصا قربانى مىكند ، توفيق راه درست به دست خداست .\r\n( 1 )\r\n\r\nداستان دعاى پيامبر صلوات اللّه عليه براى سلامتى و عافيت على عليه السلام .\r\nترمذى به سندى كه گذشت ، از محمد بن بشّار و يعقوب بن ابراهيم و ايشان از قول ابو عاصم به نقل از ابو الجراح ، از جابر بن صبيح و او از امّ شراحيل از قول ام عطيّه نقل كرده است كه گفت : رسول خدا ( ص ) سپاهى را براى جنگ با دشمنان گسيل داشت كه على ( ع ) نيز در جمع اين سپاه بود ( ام عطيّه مىگويد ) خودم از پيامبر ( ص ) شنيدم در حالى كه دستهايش را به طرف آسمان بلند كرده بود ، مىگفت : « خداوندا مرا زنده بدار تا على را ( برگردانى ) و ببينم » . و احمد در كتاب « الفضائل » با همين مضمون روايتى را از زيد بن ارقم نقل كرده است .\r\n( 2 ) احمد در كتاب « الفضائل » از يزيد بن هارون به نقل از شريك و او از عبد اللّه ابن محمد بن عقيل از قول جابر بن عبد اللّه نقل مىكند كه در مسجد در خدمت رسول خدا ( ص ) بوديم ، فرمود : « مردى از اهل بهشت بر شما نمايان مىشود ، يا بر شما وارد مىشود » . پس على ( ع ) وارد شد ، جابر مىگويد : سپس ما آن را به على ( ع ) تبريك گفتيم .\r\n( 3 )\r\n\r\nراجع به قراءت سورهء برائت در مقابل مردم و سخن پيامبر كه على از من است !\r\nترمذى به اسنادى كه گذشت از قول قتيبه و او از جعفر بن سليمان ضبعى به نقل از يزيد الرّشك ، از مطرف بن عبد اللّه و او از عمران بن حصين نقل كرده مىگويد : رسول خدا ( ص ) سپاهى را به جبهه فرستاد و على بن ابى طالب را به سپهسالارى ايشان گماشت ، و على ( ع ) با گروهى از سپاهيان عزيمت كرد و پس از پايان جنگ ، يكى از اسيران را براى خود به كنيزى گرفت ، چهار نفر از سپاهيان با هم پيمان بستند كه وقتى نزد رسول خدا ( ص ) رسيدند جريان را به آن حضرت بگويند و چون به خدمت پيامبر ( ص ) رسيدند ، نفر اول بلند\r\n\r\n","description":"","footnote":"","page_name":" 54 ","page_number":80},
  {"content":"\r\n\r\nشد و عرض كرد : يا رسول اللّه ، مىبينيد على بن ابى طالب چنين و چنان مىكند ، پيامبر ( ص ) صورتش را از او برگرداند سپس نفر دوم بلند شد و همان سخن را گفت ، پيامبر ( ص ) صورتش را از او نيز برگرداند و سومى و چهارمى برخاستند و همان سخنها را گفتند .\r\nپيامبر ( ص ) صورتش را از آنها برگرداند ، آنگاه رو به آنها كرد - در حالى كه آثار خشم در چهره‌اش نمودار بود - فرمود : « شما از على چه مىخواهيد ؟ سه مرتبه تكرار كرد » و افزود :\r\n« على از من است و من از على و كسى از طرف من امانت و دينى را ادا نمىكند مگر على ( ع ) » . « 1 »\r\n( 1 )\r\n\r\nتفسير معناى سخن پيامبر ( و لا يؤدّى عنّى الا على )\r\nمورّخان نقل كرده‌اند كه پيامبر ( ص ) در سال نهم هجرى أبو بكر را فرستاد تا با مردم حج به جا آورد و به وى گفت : « مشركان در موسم حج مىآيند و برهنه در اطراف خانهء كعبه طواف مىكنند و من دوست ندارم تا وقتى كه اين رسم برداشته نشده ، حج به جا آورم » و چهل آيه از اوّل سورهء برائت را به او داد تا به مردم حاضر در موسم حج قراءت كند . همين كه أبو بكر مسافتى را رفت رسول خدا ( ص ) على ( ع ) را خواست و به او گفت : اين آيات كه از آغاز سورهء برائت است با خود ببر ، موقعى كه مردم در موسم حج جمع شدند به آنها اعلام كن و شتر مخصوص خود ( ناقهء عضباء ) را به وى داد و على ( ع ) رفت و در ذو الحليفه به أبو بكر رسيد و آيات شريفه را از أبو بكر گرفت . أبو بكر نزد رسول خدا ( ص ) برگشت و گفت :\r\nپدر و مادرم فدايت باد ! آيا راجع به من يا دربارهء من آيه‌اى نازل شده است ؟ فرمود : نه ، بلكه ( دستور رسيد كه ) جز من و يا مردى كه از خودم باشد حق ندارد از جانب من ابلاغ كند » .\r\n\r\n\r\n","description":"","footnote":"\r\n( 1 ) اين داستان ، از منابع عامه و بيشتر از احمد بن حنبل ، نقل شده است ، زين الدّين عاملى نباطى در كتاب صراط مستقيم ( ج 2 ص 59 ) مىنويسد : ابن حنبل روايت كرده ، كه على ( ع ) در يمن كنيزى از اسيران را برگرفت . خالد با بريده به پيامبر ( ص ) نامه نوشتند و پيامبر ( ص ) در حالت خشم به بريده فرمود : « از على بد مگو ، كه او از من و من از اويم » . و از ابن مردويه نيز شبيه اين گفته را نقل مىكند و مىافزايد كه پيامبر فرمود : « بريده ! تو از كسى بد مىگويى كه بهترين مردم براى شما بعد از من است و . . . » - م .\r\n","page_name":" 55 ","page_number":81},
  {"content":"\r\n\r\n( 1 ) احمد در كتاب « الفضائل » به اسناد خود تا ابو سعيد خدرى نقل كرده است : كه على ( ع ) همين كه آيات اول برائت را كه در بين راه از أبو بكر گرفته بود ، قراءت كرد به صداى بلند فرمود : « بدانيد كه وارد بهشت نمىشود مگر انسان مسلمان و از امسال به بعد هيچ مشركى حق ندارد به مسجد الحرام نزديك شود و نبايد كسى برهنه در اطراف كعبه طواف كند و هر كه با رسول خدا ( ص ) پيمانى داشت ( پيمان عدم تعرّض ) تا انقضاى مدت به قوّت خود باقى است » ، يكى از كافران گفت : ما از پيمان تو و پسر عمويت بيزاريم ! على ( ع ) در پاسخ او فرمود : « اگر كه رسول خدا ( ص ) دستور نداده بود كه تا زمان برگشتن كارى نكنم ، تو را مىكشتم » .\r\n( 2 ) زهرى مىگويد : پيامبر ( ص ) از آن رو به على ( ع ) دستور داد كه آيات برائت را قراءت كند نه ديگران ، زيرا رسم عرب بر اين بود كه عهدنامه‌ها را جز بزرگ و رئيس قبيله يا مردى از اهل بيتش كه به منزلهء اوست همانند برادر يا عمو و يا عموزاده بر عهده نمىگرفت و پيامبر ( ص ) نيز مطابق رسم و عادت عرب عمل كرد . احمد نيز در كتاب « الفضائل » همين مضمون را بيان كرده است .\r\n( 3 ) ابن عبّاس مىگويد : پيمانى كه در اين داستان ، ياد شد پيمانى است كه خداوند در اول سورهء برائت فرمود :  « فَسِيحُوا فِي الْأَرْضِ أَرْبَعَةَ أَشْهُرٍ »  « 1 » يعنى : در امن و امان و بدون ترس و بيم رفت و آمد كنند ، و پس از نزول اين آيه رسول خدا ( ص ) با هيچ كس پيمانى نبست .\r\n( 4 ) بعضى گفته‌اند : رسول خدا ( ص ) در جنگ احد فرمود : « على از من است و من از على » ، احمد در كتاب « الفضائل » مىگويد : وقتى كه پرچمدار مشركان در جنگ احد قصد جان رسول خدا ( ص ) را داشت ، على ( ع ) جان خود را فدايى پيامبر ( ص ) نموده و بر پرچمدار حمله برد و او را از پا درآورد ، در اين هنگام جبرئيل نازل شد و گفت : يا محمد ! براستى كه اين است مواساة و رسول خدا ( ص ) فرمود : « على از من است و من از اويم » و جبرئيل گفت : و من از شمايم .\r\n( 5 ) اين مطلب را محمد بن اسحاق نيز در كتاب مغازى نقل كرده است . زهرى مىگويد :\r\n\r\n\r\n","description":"","footnote":"\r\n( 1 ) توبه ( 9 ) آيهء 2 : با اين حال چهار ماه ( مهلت داريد كه ) در زمين ( آزادانه ) سير كنيد .\r\n","page_name":" 56 ","page_number":82},
  {"content":"\r\n\r\nجبرئيل بدين جهت گفته است : اين است مواساة حقيقى ، كه مردم در روز احد از اطراف پيامبر ( ص ) فرار كردند حتى عثمان بن عفّان نخستين كسى بود كه فرار كرد و وارد مدينه شد و اين آيه دربارهء او نازل شد :  « إِنَّ الَّذِينَ تَوَلَّوْا مِنْكُمْ يَوْمَ الْتَقَى الْجَمْعانِ . . . »  « 1 » و بعضى نقل كرده‌اند كه پيامبر ( ص ) اين سخنان را در حجة الوداع فرموده است .\r\n( 1 ) احمد در « الفضائل » به نقل از يحيى بن ابى بكر و ابن آدم و اين دو از قول اسرائيل از ابو اسحاق و او از حبشى بن جناده از سلوى كه خود در حجة الوداع حضور داشته مىگويد : از رسول خدا ( ص ) شنيدم كه آن روز مىفرمود : على از من است و من از او ، و جز او كسى حقّ دين مرا ادا نمىكند . و بعضى گفته‌اند كه اين سخن را روزى كه آيهء  « وَ أَنْذِرْ عَشِيرَتَكَ الْأَقْرَبِينَ »  « 2 » نازل شد ، فرموده است . « 3 »\r\n( 2 )\r\n\r\nحديث طير\r\nاحمد در كتاب « الفضائل » و ترمذى در « السّنن » اين حديث را نقل كرده‌اند ، اما احمد به سفيان غلام رسول خدا ( ص ) كه نام اصليش مهران بود ، حديث را اسناد داده مىگويد :\r\nزنى از انصار مرغى را ( بريان كرده ) با دو گردهء نان و در روايتى دو مرغ با دو گردهء نان به عنوان هديه به رسول خدا ( ص ) تقديم كرد . رسول خدا ( ص ) عرض كرد : « خداوندا كسى را كه در نزد تو از همه كس محبوبتر است بفرست » ناگهان در بازشد و على بن ابى طالب وارد شد و آن مرغ را با آن حضرت تناول كردند .\r\n( 3 ) امّا ترمذى مىگويد : سفيان به نقل از وكيع و او از عبيد اللّه بن موسى ، از قول عيسى بن عمر و او از سدى به نقل از انس به مالك مىگويد : نزد پيامبر ( ص ) مرغى بود ، عرض كرد :\r\n\r\n\r\n","description":"","footnote":"\r\n( 1 ) آل عمران ( 3 ) آيهء 155 : آنهايى كه در روز روبرو شدن دو جمعيت با يكديگر ( روز جنگ احد ) فرار كردند . . .\r\n( 2 ) شعراء ( 26 ) آيهء 214 : خويشاوندان نزديكت را بترسان !\r\n( 3 ) منافاتى ندارد كه به اين عبارت و يا به عبارت ديگر در تمام اين موارد فرموده باشد ، نظير حديث ثقلين و حديث منزلت كه به كرّات فرموده‌اند - م .\r\n","page_name":" 57 ","page_number":83},
  {"content":"\r\n\r\n« پروردگارا كسى را كه از همهء مخلوقت در نزد تو محبوبتر است بفرست تا با من اين مرغ را تناول كند ! » زمانى نگذشت كه على ( ع ) آمد و مرغ را با پيامبر ( ص ) تناول كرد .\r\n( 1 ) ترمذى مىگويد : سدى كه نام اصليش اسماعيل بن عبد الرّحمن است اين خبر را از انس بن مالك شنيده و حسن بن على نيز اين روايت را نقل كرده و سفيان ثورى ، شعبه و يحيى بن سعيد قطان و ديگران او را توثيق كرده‌اند .\r\n( 2 ) ( مؤلّف مىگويد : ) ترمذى اين مطلب را در توثيق سدى نقل كرده است چون گروهى از روى تعصّب مىخواستند اين حديث را باطل شمارند از اين رو ترمذى او را توثيق كرده است .\r\n( 3 ) حاكم ابو عبد اللّه نيشابورى مىگويد : حديث طير صحيح است ، بخارى و مسلم آن را در صحيح خود نقل كرده‌اند چون رجال حديث ثقه هستند و شرط نقل ايشان نيز همين است .\r\nاگر كسى بگويد : پس چرا اين حديث را حاكم در مستدرك صحيح بخارى و صحيح مسلم نقل نكرده است ؟\r\n( 4 ) جواب اين است كه حاكم به اين دليل نقل نكرده كه محمد بن طاهر مقدّسى و دارقطنى دربارهء اين حديث دچار تعصّب شده‌اند و براى حديث طير ، سند ضعيفى را نقل كرده‌اند ، زيرا موقعى كه او مستدرك را مىنوشت دارقطنى اطّلاع يافت با خود گفت : شايد او حديث طير را در مستدرك صحيح بخارى و صحيح مسلم بنويسد از اين رو خود ننوشت و حاكم را به اين جهت متّهم به تشيّع كرد . بنابراين با توجه به وضع محمد بن طاهر چگونه مىتوان به گفتهء او گوش داد و همچنين با تعصّبى كه دارقطنى نسبت به حاكم ، ترمذى و احمد بن حنبل داشته است به قول او اعتماد كرد ، خصوصا با وجود شهادتى كه پيشينيان دربارهء عدالت سدى داده‌اند از اين رو نبايد به انتقاد ديگران توجه كرد . اگر كسى بگويد كه بخارى و ابن معين دربارهء سدى سخنانى گفته‌اند ! خواهيم گفت : آنها از اين جهت كه سدى روايات زيادى را نقل كرده ، سخن گفته‌اند - همان حرفى را كه اصحاب دربارهء ابو هريره گفته‌اند - نه به خاطر چيز ديگرى .\r\n\r\n","description":"","footnote":"","page_name":" 58 ","page_number":84},
  {"content":"\r\n\r\n( 1 )\r\n\r\nداستان وصله زدن كفش\r\nاين حديث را احمد در كتاب « الفضائل » و ترمذى در « السّنن » نقل كرده‌اند ، احمد مىگويد يحيى بن آدم از قول يونس و او از ابو اسحاق به نقل از زيد بن بتيع و او از انس نقل كرده ، مىگويد : رسول خدا ( ص ) فرمود : « يا قوم بنى وليعه بايد از ( كارهايشان ) دست بردارند يا مردى را به سوى ايشان خواهم فرستاد كه چون خود من است . فرمان مرا دربارهء ايشان اجرا كند و جنگجويانشان را بكشد و اولادشان را اسير نمايد » .\r\n( 2 ) ابو ذر گويد : من چيزى جز سردى دست عمر را از پشت سرم نفهميدم او ، به من گفت : به نظر تو منظور پيامبر ( ص ) كيست ؟ گفتم : مقصودش تو نيستى بلكه منظورش على بن ابى طالب است كه كفش را وصله مىزند .\r\n( 3 ) بنى وليعه گروهى از عرب بودند و در روايتى عمر گفت : به خدا قسم كه من هيچ وقت آرزوى فرماندهى نكردم مگر آن روز كه در دلم اميدوار شدم كه پيامبر ( ص ) - به من اشاره كند - بگويد : اين ! ولى رسول خدا ( ص ) به على ( ع ) توجه كرد و دست او را گرفت و فرمود : « اين است ، آن شخص اين است » - دو مرتبه تكرار كرد - و در روايتى ، دست على ( ع ) را كشيد .\r\n( 4 ) ترمذى گويد : سفيان بن وكيع به نقل از ابو شريك و او از منصور و او از قول ربعى بن حراش روايت كرده است كه على بن ابى طالب در رحبه ( بيابان وسيع ) براى ما نقل كرد و گفت : همين كه روز حديبيّه فرا رسيد ، سهيل بن عمرو با گروهى از سران كفّار نزد ما آمدند ، سهيل عرض كرد : يا محمد ! افرادى از پسران ، برادران و غلامان ما نزد تو آمده‌اند و آنها راجع به دين اطلاعاتى ندارند و تنها به قصد فرار از اموال و باغهاى ما به نزد تو آمده‌اند ، آنها را به ما برگردان ، رسول خدا ( ص ) فرمود : « اگر آنها اطلاعاتى ندارند ما به آنها مىآموزيم » سپس فرمود : « اى توده‌هاى قريش بايد شما ( از مخالفت خود با ما ) دست برداريد ، و گرنه خداوند كسى را بر شما بر مىانگيزد كه بر اساس اين دين ، گردن شما را با شمشير بزند » گفتند : آن شخص كيست ؟ فرمود : « آن كسى است كه خداوند دل او را براى ايمان آزموده است و او وصل‌كنندهء كفش است » .\r\n( 5 ) على ( ع ) مىفرمايد « من در همان حال نشسته بودم كفش رسول خدا ( ص ) را وصله\r\n\r\n","description":"","footnote":"","page_name":" 59 ","page_number":85},
  {"content":"\r\n\r\nمىزدم » .\r\n( 1 ) ( مؤلف مىگويد ) جزوه‌اى به خط پدر بزرگم ابو الفرج به دستم رسيد كه در آن اشعارى از سروده‌هاى وى موجود بود ، از جمله « 1 » :\r\n قالوا عليّ قلت حبّى ، ربّى علىّ شاهدى * ما قول قط تصنّع و باطنى قد بان\r\nهو خاصف النّعل نعلى على قفا من يبغضه * هذا سهيم البغض و دع يكون من كان\r\nالشّط ينقصه احبّه يزيد ما اقدر ابصره * لمى يزيد و مات الحسين و هو عطشان « 2 » \r\n( 2 )\r\n\r\nسخنى دربارهء بستن درها\r\nاين حديث را احمد در « الفضائل » و ترمذى در « السنن » نقل كرده‌اند . اما احمد مىگويد : محمد بن جعفر از قول عوف ، به نقل از ابو عبد اللّه ميمون ، از زيد بن ارقم نقل كرده است كه گفت : چند تن از صحابه درهاى منزلشان به مسجد پيامبر ( ص ) باز مىشد رسول خدا ( ص ) فرمود : « اين درها را ببنديد جز در منزل على بن ابى طالب ( ع ) ! » مردم به اين امر اعتراض كردند تا اين كه رسول خدا ( ص ) براى ايراد سخن به پا خاست و حمد و ثناى خدا را به جا آورد ، سپس فرمود : « من هيچ چيز را باز و بسته نكردم مگر آن دستورى بود از جانب خدا و من هم اجرا كردم » .\r\n( 3 ) ابن عبّاس مىگويد : مقصود پيامبر ( ص ) اين است كه خداوند مرا مأمور كرد و من هم امر او را اجرا كردم .\r\n\r\n\r\n","description":"","footnote":"\r\n( 1 ) اين اشعار نامنظم بوده و درست نقل نشده و كلمات ، غلط و درهم است ، به نسخهء اصل نيز دست نيافتم ، بنابراين جاى دقّت و تأمل باقى است . - م .\r\n( 2 ) آنها گفتند : على ! گفتم : حبيب من است ، پروردگارم گواه بر دوست داشتن من است . هرگز سخنى از روى تكلّف و تصنّعى نمىگويم در حالى كه باطن من ظاهر و پيداست ! او على ( ع ) وصله‌زنندهء كفش است و كفش من در پى اوست ( من دنباله‌رو و تابع اويم ) ، كسى كه او را دشمن مىدارد و در دشمنى او سهيم است او را واگذار ، هر كه مىخواهد باشد ! شطّ فرات را كه يزيد دوستدار او بود باعث كاستى اوست چقدر واضح است تماس يزيد با آن در حالى كه حسين تشنه شهيد شد !\r\n","page_name":" 60 ","page_number":86},
  {"content":"\r\n\r\n( 1 ) امّا ترمذى گويد : محمد بن حميد رازى به نقل از ابراهيم بن مختار و او از شعبه و او از قول ابو ثلج به نقل از عمرو بن ميمون ، از ابن عبّاس نقل كرده ، مىگويد : رسول خدا ( ص ) دستور داد تمام درها را ببندند جز در خانهء على ( ع ) .\r\n( 2 ) ترمذى اضافه مىكند : منظور درهايى است كه به مسجد باز مىشد ، به اين گفتار گروهى اعتراض كرده‌اند و اين اعتراض از چند جهت است : يكى اين كه گفته‌اند در سلسلهء سند حديث اوّل ، ميمون غلام عبد الرحمن بن سمره است كه يحيى بن سعيد او را ضعيف شمرده است ، و امّا در حديث دوم ابو ثلج هست كه نام وى يحيى بن سليم است ، احمد و ابن حبان نيز او را ضعيف دانسته‌اند . جهت دوم اين است كه اين حديث را گروهى از صحابه از قبيل سعد بن ابى وقّاص و عبد اللّه بن عمر و جابر نقل كرده‌اند و طريق نقل روايت ايشان ضعيف است . جهت سوم اين است كه در صحيح بخارى و صحيح مسلم آمده است كه پيامبر ( ص ) دستور داد تمام درها را ببندند جز در خانهء أبو بكر .\r\nجواب اعتراض : اما ابو ثلج ، احمد از وى روايت نقل كرده و او را توثيق نموده است .\r\nبنابراين چگونه مىشود كه به حرف كسى گوش داد كه او را ضعيف شمرده است ؟ ! و همچنين ميمون كه احمد در كتاب فضائل از او روايت نقل كرده است .\r\n( 3 ) اما روايات صحابه ، ما هيچ استدلالى به گفتهء آنها نكرديم بلكه به روايت احمد و ترمذى اعتماد كرديم .\r\n( 4 ) امّا قول بخارى و مسلم كه پيامبر ( ص ) دستور داد تمام درهاى مسجد را ببندند جز در خانهء أبو بكر را ! مىگوييم : احمد و ترمذى نقل كردند كه جريان دربارهء على ( ع ) است و تنها ابو سعيد گفته است كه اين رويداد مربوط به أبو بكر بوده است و هيچ يك از دو روايت اولويّتى نسبت به ديگرى ندارد . بنابراين قضيّه موكول به تاريخ مىشود . « 1 » نهايت امر ، حديث ابو سعيد ، در صحيح بخارى و صحيح مسلم ( در پاسخ آنها ) گفته مىشود .\r\n\r\n\r\n","description":"","footnote":"\r\n( 1 ) در مقابل افراد متعصّب چه مىتوان كرد ، در هر موردى اهل تعصب بيكار نشسته‌اند ، هر چند به يك دليل واهى و هر دستاويزى و لو تار عنكبوتى تمسّك جسته‌اند ، مؤلّف چه كند ، ناگزير از راه مسالمت وارد شده و بالاخره انبوه مورّخان را كه نمىشود تكذيب كرد ! - م .\r\n","page_name":" 61 ","page_number":87},
  {"content":"\r\n\r\n( 1 ) مىگوييم : احمد و ترمذى در اين باب نيز مقلّدند ، و ترمذى از على بن منذر ، به نقل از فضيل بن سالم بن ابى حفصه و او از عطيه و او از قول ابو سعيد خدرى نقل كرده است كه رسول خدا ( ص ) فرمود : « يا على بر هيچ كس روا نيست كه در حال جنابت در ميان اين مسجد باشد ، جز من و تو » .\r\n( 2 ) ترمذى گويد : معناى سخن پيامبر ( ص ) آن است كه براى كسى جز من و تو حلال نيست در حال جنابت از اين مسجد رفت و آمد كند .\r\n( 3 ) اگر كسى بگويد : عطيّه ( از جمله راويان حديث ) ضعيف است ، گويند : دليل بر ضعف حديث آن است كه ترمذى گفته است : من اين حديث را براى محمد بن اسماعيل بخارى نقل كردم ، يا او اين حديث را از من شنيد و آن را عجيب شمرد .\r\nجواب اين است كه عطيّهء عوفى حديث را از عبّاس و صحابه نقل كرده و خود ثقه است . امّا اين سخن ترمذى كه از بخارى نقل مىكند كه حديث را عجيب شمرد به دليل گفتار پيامبر ( ص ) است كه فرمود : « من ( عبور از مسجد را ) براى كسى حلال نمىدانم مگر اين كه پاك باشد ، نه زن حايض و نه شخص جنب » از نظر شافعى براى شخص جنب عبور از مسجد جايز است ولى در نزد ابو حنيفه ، به دليل نصّ ، تا جنب غسل نكرده جايز نيست . و حديث على ( ع ) را حمل كرده‌اند بر اين كه ، اين حكم اختصاص به آن حضرت داشته است چنان كه رسول خدا ( ص ) امورى ويژه و اختصاصى داشت .\r\n( 4 )\r\n\r\nنجوا و وصيت پيامبر به على\r\nترمذى از قول على بن منذر كوفى به نقل از محمد بن فضيل و او از قول ابو الزبير ، و او از جابر بن عبد اللّه نقل كرده ، مىگويد : رسول خدا ( ص ) در روز طائف على بن ابى طالب را خواست و با او مدّت زيادى نجوا كرد ، مردم گفتند نجواى پيامبر ( ص ) با پسرعمويش به درازا كشيد ، رسول خدا ( ص ) اين سخن را شنيد ، فرمود : « اين من نبودم كه با على نجوا كردم در حقيقت خدا بود كه با وى نجوا كرد ! » .\r\n( 5 ) ترمذى مىگويد : معناى اين سخن پيامبر ( ص ) آن است كه خداوند مرا مأمور كرده بود تا من و او با هم نجوا كنيم يا مأمورم كرد تا با او نجوا كنم .\r\n\r\n","description":"","footnote":"","page_name":" 62 ","page_number":88},
  {"content":"\r\n\r\n( 1 ) لغت‌شناسان مىگويند : تناجى به معناى رازى است كه بين دو نفر باشد ؛ گفته مىشود : « نجوته نجوى » يعنى با او هم‌راز شدم و همچنين است « ناجيته » و « انتجى القوم و تناجوا » وقتى كه افراد با هم ، راز دل گويند ، كلمهء « نجوى » اسم [ مصدر نجا ، ينجو 
  ] است .\r\n( 2 ) احمد در كتاب « الفضائل » از قول محمد بن عبد اللّه بن محمد بن ابى شيبه و او از جرير بن عبد الحميد ، به نقل از ام موسى و او از ام سلمه نقل كرده ، مىگويد : به آن خدايى كه همهء ما به او سوگند مىخوريم ، على بن ابى طالب ( ع ) از همه كس به رسول خدا ( ص ) نزديكتر بود ، رسول خدا ( ص ) در مرض موت به سر مىبرد چون روز وفاتش در رسيد على ( ع ) را طلبيد ، با هم مدّتى نجوا كردند و اسرار زيادى را به او گفت و بعد در همان روز از دنيا رفت .\r\nبنابراين از همه كس به رسول خدا ( ص ) نزديكتر بود .\r\n( 3 ) اگر كسى بگويد : از عايشه نقل كرده‌اند كه مىگفت : مردم تصوّر مىكنند كه رسول خدا به على بن ابى طالب وصيّت كرد ، چه وقت اين اتّفاق افتاد ؟ در حالى كه وقت مردن به سينهء من تكيه داده بود ! جواب اين است كه اين حديث را احمد بن حنبل در كتاب « الفضائل » نقل كرده و كسى هم از آن انتقادى نكرده و حديث صحيحى است . اگر ايرادى داشت محدّثان چيزى مىگفتند و مقصود عايشه از عبارت « گمان مىبرند » اشاره به امّ سلمه دارد و ام سلمه ، همانند عايشه است وانگهى سخن امّ سلمه مثبت است و چيزى را ثابت مىكند در حالى كه سخن عايشه حقيقتى را نفى مىكند و هر جا مثبت و نافى را جمع كردند به اجماع همهء امّت مثبت مقدّم است ، علاوه بر اين ، اين گفتهء عايشه كه : « پيامبر ( ص ) در حالى از دنيا رفت كه به سينهء من تكيه داشت » با وصيّت كردن وى به على ( ع ) منافاتى ندارد ، زيرا كه در آن حال انسان توان سخن گفتن ندارد و بيقين اندكى پيش از آن بوده است بنابراين از باب جمع اقوال ، توجيه اين است كه در آن وقت به على ( ع ) وصيّت كرده و چون حالش وخيم شده به سينه عايشه تكيه داده است ! « 1 » .\r\n\r\n\r\n","description":"","footnote":"\r\n( 1 ) در طبقات ابن سعد ج 2 ص 263 آمده است : « پيامبر ( ص ) در آخرين لحظه‌هاى زندگى » چشمان خود را باز كرد و گفت : « برادرم را صدا بزنيد تا بيايد » همه فهميدند ، مقصود او كسى جز على نيست ، على آمد در كنار بستر\r\n","page_name":" 63 ","page_number":89},
  {"content":"\r\n\r\n( 1 ) احمد در كتاب الفضائل به نقل از هيثم بن خلف و او از محمد بن ابى عمر دورى و او از قول شاذان و او از جعفر بن زياد به نقل از مطر و او از انس روايت كرده ، مىگويد : به سلمان فارسى گفتم : از رسول خدا ( ص ) راجع به وصيّتش بپرس ! سلمان از رسول خدا پرسيد ، پيامبر ( ص ) در جواب گفت : وصىّ موسى بن عمران كه بود ؟ سلمان گفت : يوشع بن نون ، پيامبر ( ص ) فرمود : همانا وصىّ ، وارث و ادا كنندهء عهد و پيمان من ، على بن ابى طالب است .\r\n( 2 ) اگر كسى بگويد : آنان حديث وصيّت را ضعيف شمرده‌اند .\r\nپاسخ اين است كه حديثى را كه آنها ضعيف دانسته‌اند ، حديثى است كه در سلسلهء سندش اسماعيل بن زياد است كه دارقطنى دربارهء او ايرادى دارد زيرا كه او در حديث خود چيزى را پس از عبارت « منجز وعدى » افزوده و آن عبارت است از جملهء « و آن بهترين ما ترك من است » ولى حديثى را كه نقل كرديم و احمد آن را در كتاب « الفضائل » نقل كرده است در اسناد آن حديث نه نامى از ابن زياد است و نه اين جملهء زايد ، بنابراين ، آن يك حديث است و اين يك حديث ديگر .\r\n( 3 )\r\n\r\nسخنى دربارهء اين گفتهء پيامبر « هر كه على را بيازارد ، مرا آزرده است »\r\nاحمد در كتاب « الفضائل » از قول يعقوب و او از پدرش محمد بن اسحاق به نقل از فضل بن معقل بن سنان ، از عبيد اللّه بن دينار اسلمى و او از عمرو بن شاس نقل كرده ، گويد :\r\n\r\n\r\n","description":"","footnote":"\r\nپيامبر ( ص ) نشست ولى احساس كرد كه پيامبر مىخواهد از بستر برخيزد ، پيامبر ( ص ) را بلند كرد و به سينه خود ، تكيه داد » و نيز در چند سطر بعد مىنويسد : « چيزى نگذشت كه علائم احتضار در وجود شريفش پديد آمد ، شخصى از ابن عبّاس پرسيد ، پيامبر ( ص ) در آغوش چه كسى جان سپرد ؟ ابن عبّاس گفت : پيامبر ( ص ) در حالى كه در آغوش على ( ع ) بود ، جان سپرد ، همان شخص افزود كه عايشه مدّعى است كه سر پيامبر ( ص ) بر سينهء او بود كه جان داد ، ابن عبّاس ، تكذيب كرد و گفت : پيامبر ( ص ) در آغوش على ( ع ) جان داد و على و برادرم فضل او را غسل دادند » .\r\nامير مؤمنان ضمن خطبه‌اى ( نهج البلاغه صبحى صالح خطبهء 197 ) مىفرمايد : « رسول خدا ( ص ) در حالى كه سر بر سينهء من داشت ، قبض روح شد ، و در حالى كه فرشتگان مرا يارى مىكردند ، پيكر مقدّسش را غسل دادم » - م .\r\n","page_name":" 64 ","page_number":90},
  {"content":"\r\n\r\nهمراه على به سوى قبيلهء نمير رفتيم و او نسبت به من درشتى كرد همين كه به مدينه آمدم در مسجد از او گله و شكايت كردم اين مطلب به گوش پيغمبر ( ص ) رسيد . روزى وارد مسجد شدم در حالى كه آن حضرت با جمعى از اصحابش نشسته بودند ، نگاه تندى به من كرد سپس فرمود : « هان به خدا سوگند كه مرا آزردى ! » گفتم : به خدا پناه مىبرم اى رسول خدا ! از اين كه شما را بيازارم ! فرمود : « مگر تو نمىدانستى كه هر كس على را بيازارد مرا آزرده است » . اين حديثى است بدون هيچ عيبى .\r\n( 1 ) سعيد بن مسيّب از عمر روايت كرده است كه وى شنيد مردى از على به بدى ياد مىكند ، گفت : واى بر تو ، آيا مىدانى چه كسى در اين قبر مدفون است ؟ - در حالى كه به قبر رسول خدا ( ص ) اشاره مىكرد - آن مرد ساكت ماند . عمر گفت : محمد بن عبد اللّه بن عبد المطّلب اينجا مدفون است ، هرگاه تو على را آزرده باشى در حقيقت او را آزرده‌اى !\r\n( 2 )\r\n\r\nقضاوت على عليه السلام\r\nاحمد در كتاب « الفضائل » به نقل از نمير و او از اعمش و او از قول عمرو بن مرّه و او از بحترى ، از قول على ( ع ) نقل كرده است كه فرمود : « رسول خدا ( ص ) مرا در حالى كه جوان بودم به جانب قبيلهء نمير فرستاد . عرض كردم : يا رسول اللّه ! شما مرا به سوى قومى مىفرستيد تا در بين ايشان قضاوت كنم در حالى كه من جوانم و يا قضاوت آشنايى ندارم ! پيامبر ( ص ) فرمود : جلوتر بيا ! من نزديكتر رفتم ، دست مباركش را به سينه‌ام زد و فرمود :\r\nخداوندا قلب او را هدايت كن و زبان او را استوار گردان ، فرمود : پس از آن هرگز در قضاوت ميان دو كس دچار ترديد نشدم » . اين حديث را در مسند نيز آورده است و ابن اسحاق و ديگران هم در كتاب « المغازى » آن را نقل كرده‌اند و در آنجا آمده است : « هرگاه دو طرف دعوى در حضور تو نشستند ، اوّل بين آنها داورى مكن مگر اين كه از نفر بعدى هم سخنانش را بشنوى چنان كه از نفر قبلى شنيده‌اى . هرگاه تو چنين كردى ، امر قضا براى تو روشن شده است » .\r\n( 3 ) احمد در مسند ، به نقل از ابو سعيد و او از اسرائيل ، از قول سماك بن حنش از قول على بن ابى طالب ( ع ) نقل كرده است كه فرمود : « رسول خدا ( ص ) مرا به سوى قبيلهء نمير\r\n\r\n","description":"","footnote":"","page_name":" 65 ","page_number":91},
  {"content":"\r\n\r\nفرستاد ، وقتى كه رفتيم به نزد قومى رسيديم كه گودالى براى شير حفر كرده بودند ، در آن بين كه يكديگر را پس مىزدند ، ناگهان مردى از آنان ميان آن گودال افتاد ، خودش را به ديگرى آويخت سپس او نيز به مرد ديگر آويزان شد تا به چهار نفر رسيدند ، ميان گودال ، شيرى بود ، شير همه را زخمى كرد ، مردى با اسلحه به شير حمله برد و شير را كشت ولى آن چهار نفر در اثر جراحت از بين رفتند ، وابستگان مرد اوّلى اسلحه به دست گرفتند تا با بازماندگان دومى بجنگند ، در اين وقت على ( ع ) رو به بستگان نفر اوّل كرد و فرمود : نزد من بياييد ، آمدند ، فرمود : آيا مىخواهيد در حضور رسول خدا ( ص ) يكديگر را بكشيد ، من بين شما قضاوتى مىكنم اگر پسنديد چه بهتر و اگر نه از هم جدا باشيد تا به خدمت رسول خدا ( ص ) برسيد و آن حضرت بين شما داورى كند » همه گفتند : بسيار خوب ، فرمود : « از قبيله‌هايى كه اين گودال را كنده‌اند ، يك ربع ديه و يك ثلث و يك نصف و يك ديه كامل جمع كنيد بعد به اولياى نفر اول ربع ديه را بدهيد چون او باعث مرگ نفرات بالاتر شده ، و به اولياى دومى ثلث ديه را بدهيد و به اولياى سومى نصف ديه و به اولياى چهارمى يك ديهء كامل بدهيد » آنها به اين قضاوت راضى نشدند و نزد رسول خدا ( ص ) آمدند و جريان را به پيامبر ( ص ) گفتند ، پيامبر ( ص ) روى زانو نشست و فرمود : « اكنون بين شما داورى خواهم كرد » مردى از آنها گفت : يا رسول اللّه ! على بن ابى طالب چنين و چنان داورى كرد پيامبر ( ص ) قضاوت على ( ع ) را تأييد كرد .\r\n( 1 ) مؤلّف مىگويد : اين رأى على ( ع ) است ، فقها ، در اين مسأله سخن مشهورى دارند « 1 » !\r\n\r\n\r\n","description":"","footnote":"\r\n( 1 ) اين مطلب ، نظير پاسخ قوشچى ( شارح تجريد الاعتقاد ) از علماى عامه است كه مىگويد : خليفهء دوم اگر گفتند : « متعتان كانتا على عهد رسول اللّه أنا أنهى عنهما و أعاقب عليهما ، يعنى حج تمتّع و متعة النّساء در زمان رسول خدا ( ص ) مقرّر بود اما من از آنها نهى مىكنم و مرتكبين را مجازات مىكنم » . بدين علت است كه خليفه رأى خودش را در برابر رأى رسول خدا ( ص ) گفته است و اختلاف رأى چه اشكالى دارد ! دو مجتهد در مسائل مختلف ، نظرهاى متفاوتى دارند ، در جوامع اسلامى از اين قبيل اختلاف آراء در مسائل شرعى فراوان است ؟ ! براستى آيا اين مقايسه صحيح است ؟ ! مجتهدين اگر اختلاف رأى دارند هيچ كدام آورندهء شرع و پيامبر ( ص ) و مرتبط با وحى الهى نيستند . در اينجا نيز به جناب مؤلّف عرض مىكنيم ، اگر چنان كه نقل كرده‌ايد ، پيامبر ( ص ) قضاوت على ( ع ) را تأييد كرد ديگر چگونه به خود اجازه مىدهيد كه بگوييد : « اين عقيدهء على ( ع ) است ولى فقها سخن ديگرى دارند » ؟ ! ! مگر اين فتواى در مقابل نص نيست ؟ ! - م .\r\n","page_name":" 66 ","page_number":92},
  {"content":"\r\n\r\n( 1 )\r\n\r\nحديث ناقه\r\nاحمد در كتاب « الفضائل » به نقل از على بن حسين فامى ( يا قمى ) از قول محمد بن عبد اللّه ابن عقيل و او از عبد العزيز بن خطاب و او از عيسى به نقل از داوود بن ابى هند از ابو جعفر و او از مردى از قول انس نقل كرده است كه رسول خدا ( ص ) به على فرمود : « روز قيامت شترى از شتران بهشتى را مىآورند و تو سوار مىشوى و من هم ، همزمان به مركب خودم سوار مىشوم تا همگى وارد بهشت مىشويم » .\r\nاگر كسى بگويد : ناشناس بودن مردى كه از انس روايت كرده باعث ضعف اين حديث است ! مىگوييم : اين حديث مشهور است و كسى بر آن ايرادى نگرفته است و اين عادت راويان است كه از مردى روايت مىكنند و او را نام نمىبرند و اين كار را جمعى از محدّثان از جمله حميدى كرده است ؛ وى در آخر كتاب « الجرح من الصّحيحين » چنين كارى را كرده و مىگويد : « عن رجل » از مردى .\r\n( 2 )\r\n\r\nحديث باغها\r\nاحمد در كتاب « الفضائل » به نقل از على بن منذر و او از حربى بن عماره ، از قول ابو عثمان نهرى از على ( ع ) نقل كرده ، فرمود : « در يكى از راههاى مدينه به همراه پيامبر ( ص ) مىرفتيم به باغى گذر كرديم ، عرض كردم : يا رسول اللّه اين باغ چه قدر زيباست ، فرمود : « نظير اين باغ را در بهشت دارى » تا به هفت باغ رسيديم ( و همين طور فرمودند ) » .\r\n( 3 ) اگر كسى بگويد : دربارهء اين حديث سخنانى گفته‌اند ! جواب اين است : حديثى كه درباره‌اش حرف زده‌اند ، حديثى است كه داراى زيادتى است و از دو طريق نقل شده است ، اما زيادتى كه دارد ، چنين است : كه على ( ع ) گفت :\r\n« آنگاه رسول خدا ( ص ) گريه كرد و من عرض كردم : چرا گريه مىكنيد ؟ فرمود : كينه‌هايى در دل افراد نسبت به توست كه آنها را در برابر تو ابراز نكرده‌اند و پس از من ابراز خواهند كرد ! » .\r\nو اما در يكى از دو طريق حديث ، فيض بن وثيق و در دومى يوسف بن حباب است كه هر دو\r\n\r\n","description":"","footnote":"","page_name":" 67 ","page_number":93},
  {"content":"\r\n\r\nمتروك هستند ، يحيى بن معين مىگويد : فيض ، دروغگويى پليد است و دارقطنى مىگويد :\r\nيونس « 1 » ، به عثمان دشنام مىداد . در حالى كه احمد بن حنبل اين حديث را از طريق ايشان نقل نكرده است بلكه از افراد ثقه نقل كرده و نيز آن زيادت را ذكر نكرده است . ابن عدى مىگويد :\r\nايرادهايى كه به اين حديث وارد شده ، تنها مربوط به آن زيادتى است كه در حديث آمده است .\r\n( 1 )\r\n\r\nسلام دادن فرشتگان به على عليه السلام\r\nاحمد در كتاب « الفضائل » از عبد اللّه بن سليمان بن اشعث و او از اسحاق بن ابراهيم نهشلى به نقل از سعيد بن صلت و او از ابو جارود رحبى و او از قول ابو اسحاق همدانى از حرث به نقل از على ( ع ) مىگويد : همين كه ، در جنگ بدر شب فرا رسيد ، رسول خدا ( ص ) فرمود :\r\n« كيست كه براى ما آب خوردن بياورد ؟ » همهء افراد از ترس ساكت ماندند ، على ( ع ) مىگويد : « من از جا برخاستم و مشك آبى را برداشتم آمدم تا به چاه قديميى رسيدم كه بسيار گود و تاريك بود ميان چاه رفتم پس خداوند به جبرئيل ، ميكائيل و اسرافيل وحى كرد كه براى يارى محمد و كمك به او در جنگ به زمين فرود آييد و آنها از آسمان فرود آمدند و آنها زمزمه‌اى داشتند كه هر كس گوش مىداد ، مىشنيد ، همين كه به نزديك آن چاه رسيدند ، ايستادند و همگى با اكرام ، احترام و تعظيم به من سلام كردند » . اين حديث را نويسندگان كتب مغازى نوشته‌اند « 2 » .\r\n\r\n\r\n","description":"","footnote":"\r\n( 1 ) ظاهرا يوسف صحيح است چون در طريق دوم ، يوسف بن حباب آمده است - م .\r\n( 2 ) در منابع شيعه ، چنين آمده است : وقتى كه مشك را پرآب كرد و از چاه بيرون آمد و ارادهء برگشتن نمود ناگاه باد سختى وزيدن گرفت به گونه‌اى كه از شدّت آن نشست تا باد بر طرف شد . پس برخاست و حركت كرد ناگاه باد شديد ديگرى مانند تند باد قبلى وزيد . على ( ع ) نشست تا آن باد نيز گذر كرد ، دگر بار برخاست كه برود ، مرتبهء سوم نيز ، باد شديد وزيدن گرفت و آن حضرت نشست و چون رد شد ، برخاست و خودش را به رسول خدا ( ص ) رساند ، پرسيد : « يا ابا الحسن چرا دير آمدى ؟ » عرض كرد : « سه مرتبه بادى وزيد كه بسيار سخت بود ، توقفم جهت بر طرف شدن آن بادها بود » فرمود : « يا على آيا دانستى چه بود ؟ » عرض كرد : نه ، فرمود : « اولى جبرئيل بود با هزار فرشته كه به تو سلام كردند و ديگرى ميكائيل بود با هزار فرشته كه بر تو سلام كردند و پس از آن اسرافيل بود با هزار فرشته كه به تو سلام دادند و اينها جهت كمك ما فرود آمده بودند » . محدث قمى در فضيلت شب هفدهم رمضان ( در مفاتيح الجنان ) در ذيل حديث مىنويسد : « اشاره به همين است قول آن كسى كه گفته براى امير المؤمنين ( ع ) در يك شب سه هزار و سه منقبت بوده » و بعد اشعار سيد حميرى را نقل مىكند - م .\r\n","page_name":" 68 ","page_number":94},
  {"content":"\r\n\r\n( 1 )\r\n\r\nدر خميرمايهء خلقت على عليه السلام\r\nاحمد در كتاب « الفضائل » از قول عبد الرزّاق ، از معمّر و او از زهرى به نقل از خالد بن معدان و او از زاذان ، از قول سلمان نقل كرده است كه رسول خدا ( ص ) فرمود : « من و على بن ابى طالب در پيشگاه خدا يك نور بوديم ، چهار هزار سال پيش از خلقت آدم ، همين كه پروردگار آدم را خلق كرد ، آن نور را دو قسمت كردند ، قسمتى من و قسمتى على شد » و در روايتى : « من و على يك نور بوديم » .\r\n( 2 ) اگر كسى بگويد : اين حديث را ضعيف شمرده‌اند .\r\nپاسخ اين است كه حديثى را كه ضعيف دانسته‌اند ، الفاظ و اسنادش با اين حديث تفاوت دارد . امّا الفاظ آن حديث چنين است : « من ، هارون بن عمران ، يحيى بن زكريّا و على بن ابى طالب از يك گل آفريده شده‌ايم » . و در روايتى : « من و على را از يك نور آفريده‌اند و مادر سمت راست عرش دو هزار سال پيش از آن كه خداوند ، آدم را بيافريند بوديم و پس از آن در صلب پدران گشتيم تا به عبد المطلب رسيديم » . و اما اسناد آن ، گفته‌اند در سلسلهء سند حديث محمد بن خلف مروزى است كه فردى كم هوش و ابله بوده است و در آن ميان جعفر بن احمد بن بيان نيز فرد شيعى است ! و حديثى را كه ما روايت كرديم از نظر لفظ و عبارت متفاوت و از نظر سلسلهء سند ، راويانش موثّق مىباشند . اگر كسى بگويد : عبد الرزّاق اظهار تشيّع مىكرد ؟ در پاسخ مىگوييم : وى بزرگترين مشايخ حديثى احمد بن حنبل است كه از بغداد به صنعا رفت تا از وى استفادهء حديثى نمايد و مىگفت : كسى را مثل عبد الرزّاق نديده‌ام و اگر وى اهل بدعتى بود از او حديث نقل نمىكرد . در صورتى كه تا وقت مردن از او حديث نقل مىكرد و بيشترين احاديثى كه در مسند آمده ، از طريق او نقل كرده و در صحيح نيز از وى حديث نقل كرده‌اند .\r\n( 3 )\r\n\r\nحديث دربارهء قضيب احمر\r\nاحمد در كتاب « الفضائل » به نقل از احمد بن جعفر و او از ابن راشد ، از قول شريك و او از اعمش به نقل از حبيب بن ابى ثابت ، از ابو طفيل و او از زيد بن ارقم نقل كرده ، مىگويد :\r\n\r\n","description":"","footnote":"","page_name":" 69 ","page_number":95},
  {"content":"\r\n\r\nاز رسول خدا ( ص ) شنيدم كه مىفرمود : « هر كه دوست دارد كه به قضيب احمر ( شاخهء سرخ ) كه خداوند به دست رحمت خود در بهشت برين غرس كرده ، بياويزد ، بايد به دوستى على بن ابى طالب ( ع ) تمسّك جويد » .\r\n( 1 ) اگر كسى بگويد : اين حديث را ضعيف شمرده‌اند بدان جهت كه آن را دارقطنى از حسين بن على نقل كرده كه وى پسر همان راشد است كه شما حديث را از او نقل كرديد .\r\nپاسخ آن است كه اين حديث را براء بن عازب و زيد بن ارقم هر دو روايت كرده‌اند ؛ در طريق نقل براء ، اسحاق بن ابراهيم نحوى است كه ازدى او را ضعيف دانسته است و امّا طريق نقل زيد را ، جدّم ابو الفرج در كتاب « الموضوعات » از دارقطنى نقل كرده است كه وى گفت : من اين حديث را ننوشتم مگر از قول ابن راشد و او را ضعيف نشمرده است ، آنگاه جدّم به دنبال اين مطلب مىگويد : ابن راشد دشمن من است ، وى حديث جعل مىكرده است . و جدّم مىگويد : احتمال دارد كه او اين حديث را از نحوى دزديده باشد ! ( 2 ) ( مؤلف در پايان مىنويسد : ) مىگويم : با عبارت احتمال دارد و شايد ، نه فضايل امير المؤمنين ( ع ) باطل مىشود و نه اخبار رسول خدا از اعتبار مىافتد .\r\n( 3 )\r\n\r\nحديث مدينة العلم\r\nاحمد در كتاب « الفضائل » از قول ابراهيم بن عبد اللّه و او از محمد بن عبد اللّه رومى ، به نقل از شريك و او از سلمة بن كهيل ، از صنايجى و او از على ( ع ) نقل كرده است كه رسول خدا ( ص ) به من فرمود : « من شهر علمم و على دروازهء آن شهر است » . و در روايتى ؛ « من سراى حكمتم و على در آن سراست » . و در روايت ديگرى : « من شهر فقهم و على دروازهء آن است پس هر كه علم مىخواهد بايد از دروازه وارد شود » . اين روايت را عبد الرزّاق نقل كرده و مىگويد : « هر كه حكمت مىخواهد بايد از دروازه وارد شود » .\r\n( 4 ) اگر بگويند كه اين حديث را ضعيف شمرده‌اند ! در پاسخ مىگوييم كه دارقطنى مىگويد : اين روايت را سويد بن غفله از صنايجى نقل كرده است ، و خود از سويد بن غفله نامى نبرده است و گفتهء دارقطنى اگر ثابت شود ، حديث مرسل خواهد بود و حديث مرسل در باب احكام حجّت است تا چه رسد به باب فضائل .\r\n\r\n","description":"","footnote":"","page_name":" 70 ","page_number":96},
  {"content":"\r\n\r\n( 1 ) اگر كسى بگويد : دربارهء اين قبيل روايات ، سخنانى است ! مىگوييم : ما بر آن روايات ( كه جاى ايرادى است ) متعرّض نشده‌ايم بلكه به روايتى استدلال كرديم كه احمد نقل كرده يعنى همان روايت اوّل كه از على ( ع ) نقل شد ، و اگر همهء اين روايات ثابت شود - چون نقل به معنى حديث در احكام شرعى جايز است - پس اين يكى سزاوارتر است .\r\n( 2 ) اگر كسى بگويد : ابن حبّان محمد بن على رومى ، استاد استاد احمد بن حنبل را ضعيف دانسته و گفته است : رواياتى بر قلم و زبان افراد ثقه مىآيد كه از احاديث قطعى نيست ! مىگوييم : ابراهيم بن محمد استاد احمد بن حنبل از وى نقل حديث كرده است در صورتى كه اگر او ضعيف بود بيقين افشا مىكرد و همچنين خود احمد بن حنبل كه حديث را به او اسناد داده و او را ضعيف نشمرده است در حالى كه طبق معمول و عادت وى جرح و تعديل و نقد و بررسى مىكرد و چون اين حديث را به وى نسبت داده است معلوم مىشود كه وى در نقل روايت عادل و مورد اعتماد است .\r\n( 3 )\r\n\r\nدربارهء اين سخن پيامبر كه تو آقاى دنيا و آخرتى\r\nاحمد در كتاب « الفضائل » از قول احمد بن عبد الجبّار صوفى به نقل از احمد بن ازهر و او از محمد بن ابراهيم ، از عطيّه عوفى ، از ابن عبّاس نقل كرده ، مىگويد : رسول خدا ( ص ) مرا نزد على بن ابى طالب ( ع ) فرستاد و فرمود به او بگو : « تو در دنيا و آخرت آقا و سرورى ، هر كه تو را دوست بدارد در حقيقت مرا دوست داشته است و هر كه تو را دشمن بدارد ، مرا دشمن داشته است » .\r\n( 4 ) و نيز احمد ، از قول عبد الرزّاق و او از معمّر به نقل از زهرى و او از عبيد اللّه بن عبد اللّه بن عبّاس ، اين حديث را مرفوعا نقل كرده است . اگر كسى بگويد : اين حديث ضعيف است و معروف به حديث ابو الأزهر مىباشد و ابو الازهر را ابن معين دروغگو شمرده است . جواب اين است كه اين حديث را احمد در كتاب « الفضائل » آورده است و نام ابو الازهر ، احمد بن عدى مىباشد و اگر ( به فرض ) آنچه را كه ايشان گفته‌اند ، صحيح باشد ، معنا و مضمون حديث درست است و محقّق و ثابت شده است كه رسول خدا ( ص ) براى على ( ع ) گواهى\r\n\r\n","description":"","footnote":"","page_name":" 71 ","page_number":97},
  {"content":"\r\n\r\nداده است كه اهل بهشت است بنابراين جعل حديثى كه محتوا و معناى آن در حديث صحيح ثابت شده است چه فايده‌اى داشته است ؟ و هيچ اختلافى ( بين امّت اسلامى ) در اين مورد كه على ( ع ) آقا و سرور دنيا و آخرت است ، وجود ندارد و همين طور هر كه او را دوست بدارد رسول خدا ( ص ) را دوست داشته و هر كه او را دشمن بدارد رسول خدا ( ص ) را دشمن داشته است . بنابراين به خاطر روايتى كه آنها نقل كرده‌اند ، اين مطلب ثابت نشده است زيرا بدون فايده نبوده است و در ذيل حديث آمده است : « و دشمن تو ، دشمن من ، و دشمن من دشمن خداست و واى بر كسى كه پس از من با تو دشمنى كند . »\r\n( 1 )\r\n\r\nحديثى در گواهى پيامبر بر بهشتى بودن على عليه السلام\r\nجدّم ابو الفرج - خدايش بيامرزد ! - از قول محمد بن عبد الباقى بن محمد قاضى انصارى و ابو القاسم هبة اللّه بن حصين و آنها از قاضى ابو الطيّب طاهر بن عبد اللّه طبرى به نقل از ابو احمد محمد بن احمد بن غطريف گرگانى به سال 371 و او از قول ابو عبد اللّه محمد بن حسن بن عبد الجبّار صوفى ، از عيسى بن مسلم احمر ، به نقل از محمد بن معاويه و او از يحيى بن سابق ، از زيد بن اسلم به نقل از ابن عمر ، مىگويد : رسول خدا ( ص ) فرمود : « يا على تو در بهشتى - سه مرتبه تكرار كرد - » و اين حديث از جزء ابن غطريف است كه جدّم ابو الفرج تنها كسى است كه آن را روايت كرده و ما در بغداد به سال 596 اين جزء را از بيان ايشان شنيديم و آن جزء بين محدّثان مشهور است .\r\n( 2 )\r\n\r\nحديث كشتن عمالقه « 1 »\r\nابن غطريف با همين اسناد از قول ابو عمير ، از مفضّل بن محمد - در مكه - و او از عبد الرحمن خواهرزادهء عبد الرزّاق ، از عمر بن محمد صاعدى به نقل از ابراهيم بن اسماعيل كهلى و او از قول پدرش و او نيز از پدرش ، از سلمة بن كهيل ، به نقل از مجاهد ، از قول ابن عبّاس مىگويد : رسول خدا ( ص ) ضمن خطبه‌اى كه در حجة الوداع ايراد كرده فرمود : « من با\r\n\r\n\r\n","description":"","footnote":"\r\n( 1 ) عمالقه ، گروهى بودند از اولاد عمليق بن لاوذ بن ارم بن سام بن نوح ، پادشاه يمن و حجاز با دولتى گسترده كه بنيانشان كنده شد . ( نهج البلاغه ترجمهء فيض الاسلام ذيل خطبهء 181 ، ص 585 ) - م .\r\n","page_name":" 72 ","page_number":98},
  {"content":"\r\n\r\nجمعى از سپاهيان با عمالقه خواهم جنگيد » جبرئيل عرض كرد : شما يا على بن ابى طالب ؟\r\nپيامبر ( ص ) فرمود : « من يا على بن ابى طالب ( با عمالقه خواهيم جنگيد ) » .\r\n( 1 )\r\n\r\nحديث رد الشّمس\r\nابو القاسم عبد المحسن بن عبد اللّه بن احمد طوسى از قول ابو عبد اللّه و او از پدرش ابو نصر احمد طوسى ، به نقل از ابو الحسين بن نفور و او از قول ابو جبانه به نقل از بغوى و او از طالوت بن عباد و او از قول ابراهيم بن حسن و او از فاطمه بنت الحسين ( ع ) به نقل از اسماء بنت عميس مىگويد : سر رسول خدا ( ص ) در دامن على بود ، در حالى كه به آرامى با آن حضرت سخن مىگفت ، و اين حالت تا غروب خورشيد ادامه يافت ، [ و نماز عصر او قضا شد 
  ] . رسول خدا ( ص ) گفت : « خدايا اين عمل على در راه طاعت تو و پيامبر تو بود ، خداوندا خورشيد را به خاطر او برگردان ! » اسماء مىگويد خداوند خورشيد را برگردانيد « 1 » .\r\n\r\n\r\n","description":"","footnote":"\r\n( 1 ) در نسخهء ديگر آمده است : گروهى اين حديث را ضعيف شمرده‌اند ، و جدّم آن را در كتاب « الموضوعات » نقل كرده است و مىگويد : در سلسلهء سند آن گروهى ضعيفند و آنها را نام مىبرد و سپس اضافه كرده است كه نماز عصر قضا شده بود ، ديگر بازگشت خورشيد بىفايده بود . مىگويم : قاضى عياض در كتاب « الشّفا بتعريف حقوق المصطفى » از طحاوى نقل كرده است كه وى در شرح مشكل حديث آن را نقل كرده است ؛ و مىگويد : از دو طريق صحيح ، از اسماء بنت عميس روايت شده است كه رسول خدا ( ص ) سر مباركش در دامن على ( ع ) بود و او به آرامى با وى سخن مىگفت .\r\nو در آنجا آمده است : رسول خدا ( ص ) به على ( ع ) فرمود : « آيا نماز عصر را خوانده‌اى ؟ » عرض كرد : « نه ! » آنگاه رسول خدا ( ص ) گفت : « خداوندا او در راه طاعت تو و طاعت رسول تو بود ، خورشيد را بر او بازگردان ! » . اسماء مىگويد :\r\nخورشيد را كه غروب كرده بود ديدم دوباره طلوع كرد و بر قلهء كوهها تابيد و اين رويداد در محل صهباء خيبر بود .\r\nطحاوى مىگويد : اين هر دو روايت به ثبوت رسيده و راويانش ثقه‌اند . طحاوى اضافه مىكند : احمد بن صالح بارها مىگفت : براى كسى كه در طريق دانش است سزاوار نيست كه از روايت اسماء تخلّف كند زيرا كه اين از علامات نبوّت است . اما اين سخن كه گفتند : نماز عصر قضا شده بود ! مىگويم : وقتى كه بازگشت خورشيد از علامات صدق نبوّت پيامبرمان باشد نماز عصر بيقين ادا خواهد بود . زيرا كه قضا ، حكايت از نماز فوت شده دارد ! تعجب از اين است كه در روايت صحيح آمده است كه خورشيد براى يوشع بن نون متوقّف شد ! از دو صورت خارج نيست : يا آن عمل معجزهء موسى ( ع ) بوده و يا معجزهء يوشع . اگر معجزهء موسى ( ع ) بوده پس براى پيامبر ما به طريق اولى خواهد بود و على ( ع ) به پيامبر ( ص ) نزديكتر بود تا يوشع به موسى . و اگر معجزهء يوشع بود پس بدون هيچ اختلاف ، على ( ع ) بالاتر از يوشع است زيرا كه نازلترين حالات على ( ع ) آن است كه همانند عالمى از علماى امت باشد . پيامبر ( ص ) فرمود : « علماى امّت من همچون انبياى بنى اسرائيل هستند » پس معلوم شد كه اين حديث ثابت و قطعى است .\r\n","page_name":" 73 ","page_number":99},
  {"content":"\r\n\r\n( 1 ) اگر كسى بگويد : جدّ تو ( ابن جوزى ) در كتاب « الموضوعات » گفته است اين حديث بىترديد از جمله احاديث ساختگى است و روايتش متزلزل است چون در سلسلهء سندش احمد بن داوود مىباشد كه مورد اعتماد نيست و همچنين فضل بن مرزوق ضعيف است و گروهى از آن راويان از جمله عبد الرّحمن ابن شريك را ابو حاتم ضعيف دانسته است و جدّ تو گويد من او را متّهم نمىكنم جز اين كه ابن عقده در آن ميان رافضى بوده است ! علاوه بر همهء اينها به فرض بپذيريم ، نماز عصر كه با غروب خورشيد قضا شده ، بنابراين بازگشت خورشيد بىفايده بوده است چون نماز كه ادا نمىشود ، علما گفته‌اند كه در روايت صحيح آمده است كه خورشيد براى كسى جز يوشع بن نون متوقّف نگرديده است .\r\n( 2 ) جواب اين است كه قول جدّم كه گفته اين حديث بىترديد ساختگى است ، ادّعايى است بدون دليل ، زيرا كه ايراد ايشان به راويان حديث بوده است كه جوابش واضح است چون حديث را ما روايت نكرديم مگر از قول راويان عادل مورد اعتمادى كه هيچ كس از ايشان بد نگفته و در سلسلهء سند آن هيچ فردى از آنهايى كه ضعيف شمرده‌اند ، وجود نداشت . اين حديث را ابو هريره نيز نقل كرده و ابن مردويه از قول او آورده است ، محتمل است آن افراد مورد نظر جدّم در طريق ابو هريره باشند ! و همچنين اين سخن جدّم كه « من كسى را متّهم نمىكنم جز اين كه ابن عقده شيعه بوده است » اين گفتار از روى شك و گمان است نه از باب قطع و يقين و ابن عقده به عدالت مشهور است و او فضائل اهل بيت را نقل مىكرد و بر آن بسنده مىنمود و سخنى از صحابه به نيكى يا بدى نمىگفت از اين رو نسبت\r\n\r\n\r\n","description":"","footnote":"\r\nپس از مطالب فوق در متن كتاب ، اشعار صاحب بن عبّاد را دربارهء ردّ الشمس و حكايت جلوس ابو منصور مظفّر بن اردشير عبادى را نقل كرده است كه ما به همين مقدار بسنده كرديم كه نسبت به فضائل امير المؤمنين ( ع ) چون قطرهء آبى نسبت به استخر آب و موجى نسبت به اقيانوس و ميوه‌اى از يك درخت و عدد يك نسبت به عدد ده است .\r\nبنابراين اگر عالم نمايى در ضعيف شمردن بعضى از اخبار اظهار فضل كند و مطلب بىاساسى را از آثار دستاويز قرار دهد ، پاسخش بر عهدهء كسى است كه ما حديث را به او نسبت داديم و در سند حديث بر او اعتماد كرديم زيرا كه ايشان اين روايت را از افراد ثقه نقل كرده‌اند و به طرق مختلف و روايات زيادى استوار ساخته‌اند و همين قدر در حجّت بودن روايت ايشان به اين صورت بر كسى كه اهل دقّت نظر باشد كافى است . بويژه احمد بن حنبل كه نزد همگان پيشوايى در علم كتاب و سنت است و بايد در اين مورد از او پيروى كرد . و خداوند به حقيقت آگاهتر است .\r\n","page_name":" 74 ","page_number":100},
  {"content":"\r\n\r\nرافضى به او دادند ! ( 1 ) و اما اين كه گفت : نماز عصر قضا بوده ( و برگشت خورشيد بىفايده ! ) گوييم صاحبان عقل سليم و فطرت سالم اعتقاد ندارند كه خورشيد غروب كرد و بعد دوباره برگشت بلكه معتقدند كه از سير معمول بازماند به طورى كه بيننده تصوّر مىكرد كه غروب كرده است ، بلكه اندك اندك حركت مىكرده است ، دليل بر اين گفتار آن است كه اگر خورشيد غروب كرده بود و دوباره برمىگشت ، تمام افلاك درهم مىشد و نظام عالم متوقّف مىگشت ، در حالى كه خداى تعالى فرموده است :  « كُلٌّ فِي فَلَكٍ يَسْبَحُونَ » *  « 1 » بلكه ما معتقديم كه خورشيد از سير معموليش بازمانده است ( 2 ) و اگر براستى دوباره بازگشته باشد نيز جاى تعجّب نيست زيرا در آن صورت معجزه‌اى براى رسول خدا ( ص ) و كرامتى براى على ( ع ) خواهد بود « 2 » . و به اجماع علما ، خورشيد براى يوشع متوقف شد و اين از دو صورت بيرون نيست يا آن كه معجزه‌اى بوده است براى موسى ( ع ) و يا كرامتى براى يوشع ؛ اگر معجزه براى موسى ( ع ) بوده پيامبر ما بالاتر از موسى ( ع ) است و اگر كرامت براى يوشع ( ع ) بوده است ، على ( ع ) بالاتر از يوشع است . پيامبر ( ص ) فرمود : « علماى امّت من چون پيامبران بنى اسرائيلند . » اين سخن پيامبر ( ص ) دربارهء يكايك از علماست تا چه رسد به على ( ع ) ! و نيز دليل بر اين گفتار ، احمد در كتاب « الفضائل » از قول محمد بن يونس ، از حسن بن عبد الرّحمن انصارى و او از عمر بن جميع به نقل از ابن ابى ليلى و او از قول برادرش عيسى و او از پدرش نقل كرده مىگويد : رسول خدا ( ص ) فرمود : صدّيقين سه تن هستند : حزقيل مؤمن آل فرعون ، حبيب نجّار مؤمن آل ياسين و على بن ابى طالب ( ع ) كه از همه افضل است و حزقيل پيامبرى از انبياى بنى اسرائيل همچون يوشع ( ع ) بوده است . پس اين خود دليل بر فضل و برترى على ( ع ) از انبياى بنى اسرائيل است .\r\n( 3 ) صاحب بن عبّاد ، كافى الكفاة دربارهء ردّ الشمس مىگويد :\r\n\r\n\r\n","description":"","footnote":"\r\n( 1 ) انبياء ( 21 ) آيهء 33 و يس ( 36 ) آيهء 40 : هر يك از آنها در مدارى در حركتند .\r\n( 2 ) در كتب معتبر شيعه مانند تجريد الاعتقاد و كشف المراد ( به دو بار ردّ الشّمس اشاره دارد كه يكى در زمان پيامبر ( ص ) و ديگرى بعد از رحلت پيامبر در سرزمين بابل اتفاق افتاده است ) از جمله معجزات مسلّم امير المؤمنين ( ع ) شمرده‌اند . بعضى به قول محدث قمى ( منتهى الآمال ج 1 ، ص 206 ) كتابى مستقل در جواز رد الشمس نوشته‌اند - م .\r\n","page_name":" 75 ","page_number":101},
  {"content":"\r\n\r\n من كمولاى على * و الوغى تحمى لظاها\r\nمن يصيد الصيّد فيها * بالظّبى حين انتضاها\r\nمن له فى كلّ يوم * وقعات لا تضاها\r\nكم و كم حرب ضروس * سدّ بالمرهف فاها\r\nاذكروا أفعال بدر * لست أبغى ما سواها\r\nأذكروا غزوة احد * انّه شمس ضحاها\r\nاذكروا حرب حنين * إنّه بدر دجاها\r\nاذكروا الأحزاب قدما * انّه ليث شراها\r\nاذكروا مهجة عمرو * كيف افناها شجاها\r\nاذكروا أمر براءة * و اصدقونى من تلاها\r\nاذكروا من زوجه الزّ * هراء قد طابت ثراها\r\nحاله حالة هارون * لموسى فافهماها\r\nاعلى حبّ علىّ لا * منى القوم سفاها\r\nاوّل النّاس صلاة * جعل التّقوى حلاها\r\nردّت الشّمس عليه * بعد ما غاب سناها « 1 » \r\n\r\n\r\n","description":"","footnote":"\r\n( 1 ) كيست چون مولايم على ؟ در حالى كه آوايش به شرارهء آتش گرما مىبخشد . آن كه شكار را به دام مىاندازد در آنجا كه آهوان زيادى است وقتى كه شمشيرش را از نيام برآرد . آن كسى كه در هر روز ، با رخدادها و صدمه‌هاى نبرد روبروست ولى هيچ كدام او را ناتوان و ضعيف نمىسازد چه فراوان و فراوان جنگهاى كشنده كه دم شمشير برنده و تيز را مسدود كرد ! كارهايى را كه در جنگ بدر اتفاق افتاد به خاطر آوريد ، من جز آنها را نمىجويم .\r\nكارزار احد را در نظر آوريد كه على چون خورشيد در نيمروز آن بود ! جنگ حنين را به ياد آوريد كه على ( ع ) چون ماه شب چهارده در شب تيره ميدان نبرد بود .\r\nنبرد احزاب ( جنگ خندق ) را پيش از آن در نظر آوريد كه وى شير غران ميدان بود .\r\nدل و جرأت عمرو را در نظر بگيريد . چگونه غم و اندوهش آن را نابود كرد ! جريان ( ابلاغ سورهء ) برائت را به خاطر آوريد و سخن مرا دربارهء كسى كه آن را ( بر مشركان ) خواند ، باور كنيد .\r\nتوجه كنيد كه همسر زهرا ( ع ) - تربتش پاك و مقدس باد - چه كسى است ؟ حال و مقام او ( نسبت به پيامبر ) مقام هارون براى موسى ( ع ) است . پس آن دو را درك كن ! آيا بر دوستى على ( ع ) من آرزوى نابودى آن قوم را خواهانم او كه پيش از همه نماز گزارد و تقوا را زيور آن ساخت . خورشيد پس از آن كه ناپديد شده بود به خاطر او بازگشت !\r\n","page_name":" 76 ","page_number":102},
  {"content":"\r\n\r\n( 1 ) در اين باره حكايتهاى عجيبى نقل شده است : گروهى از استادان ما در عراق آنها را نقل كرده و گفتند ما خود ديديم ابو منصور مظفّر بن اردشير عبادى واعظ را كه بعد از نماز عصر در محلّه تاجيّه در مدرسه‌اى واقع در دروازهء ابرز محلهء بغداد در آنجا نشسته بود و حديث ردّ الشمس على ( ع ) را با عبارات زيبا و الفاظ جالبى بيان كرد سپس فضائل اهل بيت ( ع ) را گفت . در آن ميان ابرى پيدا شد و آفتاب را پوشاند به طورى كه مردم گمان كردند غروب شده است ابو منصور از جا برخاست و بر منبر رفت و سرپا ايستاد و به خورشيد اشاره كرد و اين اشعار را خواند :\r\n لا تغربى يا شمس حتّى ينتهى * مدحى لآل المصطفى و لنجله\r\nو اثنى عنانك ان اردت ثنائهم * انسيت ان كان الوقوف لأجله\r\nان كان للمولى وقوفك فليكن * هذا لوقوف لخيله و لرجله « 1 » \r\nگفتند : ابر ، از خورشيد بر طرف شد و خورشيد برآمد « 2 » .\r\n( 2 )\r\n\r\nحديثى دربارهء شيعهء على عليه السلام\r\nابن غطريف به اسناد پيشين از قول عمرو كاغذى و او از احمد بن يحيى صوفى به نقل از يحيى بن حسن بن فرات و او از عبد اللّه بن ابو هارون عبدى ، از ابو سعيد خدرى نقل كرده ، مىگويد : پيامبر ( ص ) نگاهى به على بن ابى طالب ( ع ) كرد و فرمود : « اين على و شيعيانش ، آنانند كه در روز قيامت رستگارند . » .\r\n( 3 ) به اين مقدار از اخبار بسنده كرديم تا كتاب ما از شرط اختصارى كه كرده بوديم ، خارج\r\n\r\n\r\n","description":"","footnote":"\r\n( 1 ) اى آفتاب ! تا وقتى كه مدح و ثناى من از خاندان مصطفى و نسل او پايان پذيرد ، غروب مكن اگر مىخواهى مدح و ثناى ايشان را بگويم لگامت را بازگير ، آيا فراموش كرده‌اى كه به خاطر آنها بازايستادى ؟ ! اگر ( روزى ) به خاطر مولى بازايستادى ، بايد ( امروز هم ) براى سوارگان و پيادگان او ( هواخواهان و دوستداران او ) بايستى !\r\n( 2 ) مىگويم : پس از قبول ردّ الشمس براى يوشع ( ع ) كه در اخبار صحيح ، قطعى و مسلّم شده است ، از قبول ردّ الشمس براى امير المؤمنين ( ع ) - به شهادت دسته‌اى از احاديث نبوى مبنى بر اين كه هر چه در بنى اسرائيل بوده بىكم‌وكاست در اين امّت خواهد بود - ناگزيريم .\r\n","page_name":" 77 ","page_number":103},
  {"content":"\r\n\r\nنشود ، كه هر چند آهنگ بيابانها را كنم فيض الهى ، اندك اندك مىرسد ! ( كنايه از اين كه به قدر مقدّر و توفيق توانستم چيزى بنويسم ) .\r\n\r\n","description":"","footnote":"","page_name":" 78 ","page_number":104},
  {"content":"\r\n\r\n( 1 )\r\n\r\nباب سوم فرزندان على عليه السلام\r\nتذكره‌نويسان ، اتفاق نظر دارند بر اين كه آن حضرت داراى سى و سه فرزند ؛ چهار پسر و نوزده دختر بوده است « 1 » ؛ مادر حسن ، حسين ، زينب كبرى و ام كلثوم كبرى ، فاطمه دختر رسول خدا ( ص ) ست ، عموم نويسندگان اخير نيز بر اين عقيده‌اند ، زبير بن به كار فرزند ديگرى را از فاطمه دختر رسول خدا ( ص ) به نام محسن نام برده است كه در كودكى از دنيا رفت ! « 2 » و فاطمه ( ع ) نخستين همسر آن حضرت بوده است و تا او بود همسر ديگرى نگرفت .\r\n( 2 ) محمد اكبر يعنى محمد بن حنفيه ، مادرش خوله دختر جعفر از جمله اسيران قبيلهء بنى حنيفه بود و بعضى گفته‌اند : وى امّ ولد بوده است كه در بابى جداگانه درباره محمّد و همچنين حسن و حسين ( ع ) بحث خواهيم كرد . و عبيد اللّه كه مختار بن ابى عبيد او را به قتل\r\n\r\n\r\n","description":"","footnote":"\r\n( 1 ) محدث قمى در منتهى الآمال ( ج 1 ، ص 249 ) مىنويسد : به قول شيخ مفيد امير مؤمنان بيست و هفت دختر و پسر داشت ، چهار نفر از ايشان ، امام حسن و امام حسين و زينب كبرى ملقّب به عقيله و زينب صغرى كه مكنّاة به امّ كلثوم است و مادر ايشان حضرت فاطمهء زهرا سيّدة النّساء ( ع ) است » - م .\r\n( 2 ) محدث قمى در همان كتاب ، ص 252 از قول شيخ مفيد مىنويسد : « در ميان شيعيان گفته مىشود كه حضرت فاطمه زهرا ( ع ) را فرزندى از امير مؤمنان ( ع ) كه پيغمبر ( ص ) او را محسن نام نهاده بود و بعد از رسول خدا ( ص ) آن كودك نارسيده را سقط كرد . - م .\r\n","page_name":" 79 ","page_number":105},
  {"content":"\r\n\r\nرساند ! « 1 » مادر وى ليلى دختر مسعود از قبيله بنى تميم بود ، و أبو بكر كه با حسين ( ع ) كشته شد ، مادر او نيز ليلى دختر مسعود بود ، و عبّاس اكبر ، عثمان ، جعفر و عبد اللّه كه با حسين ( ع ) كشته شدند و مادرشان امّ البنين دختر حزام ( و به قولى دختر خلّهء ) كلابيّه بود كه پس از فاطمه ( ع ) ، با او ازدواج كرد . و محمد اصغر كه او نيز با حسين ( ع ) كشته شد ، مادرش امّ ولد بود .\r\n( 1 ) و يحيى و عون كه مادرشان اسماء بنت عميس بود ، جعفر بن ابى طالب با اسماء ازدواج كرده بود اسماء بعد از شهادت جعفر همسر ابو بكر گرديد ، چون ابو بكر از دنيا رفت ، على ( ع ) بعد از امّ البنين با او ازدواج كرد و صاحب فرزند شد . و عمر اكبر و رقيه كه مادرشان به نام صهباء كه هنوز دخترى خردسال بود - پس از اسماء بنت عميس - با وى ازدواج كرد و صهباء كه او را ام حبيب نيز مىگفتند ، دختر ربيعه از قبيلهء بنى وائل بود « 2 » ، ( 2 ) خالد بن وليد وقتى كه بر قبيلهء بنى تغلب در ناحيهء عين التّمر حمله كرد ، ربيعه را از پا درآورد . شرح حال عمر اكبر را بعدها خواهيم گفت ، عمر ، حديث نقل مىكرده و مرد فاضلى بوده است ، وى با اسماء بنت عقيل بن ابى طالب ازدواج كرد و هشتاد و پنج سال عمر كرد تا آنجا كه نيمى از ميراث امير مؤمنان ( ع ) نصيب او شد « 3 » . و محمد اوسط كه مادرش امامه دختر عاص بن ربيع بود ، مادر امامه زينب دختر رسول خدا ( ص ) بوده است . على ( ع ) بعد از صهباء با او ازدواج كرد . و امّ حسن و امّ حسين و رملهء كبرى كه مادرشان امّ سعيد دختر عروه بود « 4 » كه على ( ع ) آخر كار با او ازدواج\r\n\r\n\r\n","description":"","footnote":"\r\n( 1 ) در منابع شيعه فرزندى از على ( ع ) به نام عبيد اللّه آن هم به دست مختار ، كشته شده باشد ، وجود ندارد آنچه در منابع معتبر آمده : عبد اللّه و محمد اصغر مكنّى به أبو بكر كه مادرشان ليلى بنت مسعود دارميه است ، هر دو در كربلا به شهادت رسيدند - م .\r\n( 2 ) در بعضى منابع شيعى آمده است : « عمر و رقيهء كبرى ، هر دو توأمان ( دوقلو ) از مادر متولّد شدند و مادر ايشان ام حبيب دختر ربيعه است » - م .\r\n( 3 ) اين عبارت غلط فاحش است . همانطور كه در پاورقى متن عربى آمده ، عبارت نادرست است . آنچه در كتب معتبر آمده است از جمله محدث قمى مىنويسد : « . . . حجاج خواست ، عمر را در صدقات امير المؤمنين ( ع ) با حسن بن حسن شريك سازد و ميسّر نشد [ حجاج 
  ] وفات كرد ، عمر در ينبع به سنّ هفتاد و هفت يا هفتاد و پنج از دنيا رفت ، ( منتهى الآمال ج 2 ، ص 258 ) ملاحظه مىفرماييد ، نه عمر اطرف ، هشتاد و پنج سال عمر داشته و نه امير المؤمنين ميراثى ( جز صدقات ) داشته تا نيمى از آن نصيب فرزندش عمر گردد - م .\r\n( 4 ) ابن شهر اشوب ، مادر نفيسه ، زينب صغرى و رقيّه صغرى را ، امّ سعيد دختر عروه مىداند - م .\r\n","page_name":" 80 ","page_number":106},
  {"content":"\r\n\r\nكرد . و ام هانى ، ميمونه ، زينب صغرى ، رملهء صغرى ، ام كلثوم صغرى ، فاطمه ، امامه ، خديجه ، امّ كرام ، امّ جعفر جمانه و نفيسه كه اينها از امّ ولدهاى مختلف بودند . گويند : على ( ع ) دختر ديگرى داشته است كه در خردسالى از دنيا رفته و نام او را ننوشته‌اند « 1 » . از جمله پسران امير المؤمنين پنج تن ، داراى فرزندانى بودند و نسلشان ماند كه عبارتند از ؛ حسن ، حسين ، محمد بن حنفيّه ، عمر و عبّاس ( ع ) و بعضى گفته‌اند : از محمد اصغر نيز فرزندانى ماند كه ما ، در آينده - ان شاء اللّه - آنها را شرح خواهيم داد .\r\n( 1 ) ابن جرير طبرى نقل كرده است : دختران على ( ع ) هفده تن بوده‌اند ولى صحيح همان است كه ما گفتيم .\r\n( 2 ) زبير بن به كار مىگويد : از جمله فرزندان عبّاس بن على ( ع ) عبيد اللّه بن على بن ابراهيم بن حسن بن عبيد اللّه بن عبّاس بن على ( ع ) است كه تذكره‌نويسان گفته‌اند وى به بغداد آمد و از آنجا به مصر رفت و در مصر اقامت كرد ، مردى دانشمند و بخشنده بود و در نزد وى نوشته‌هايى به نام جعفريّه بود كه فقه اهل بيت ( ع ) در آنها نوشته شده بود . وى در سال 312 در مصر از دنيا رفت .\r\n( 3 ) أبو بكر خطيب در تاريخ بغداد مىگويد : از جمله فرزندان عبّاس بن على ( ع ) عبّاس بن حسن بن عبيد اللّه بن عبّاس بن على ( ع ) است كه در زمان هارون الرّشيد به بغداد آمد و به او پيوست و بعد از او مصاحب مأمون شد ، وى مردى دانشمند ، شاعر و گشاده زبان بود و علويان معتقد بودند كه او شاعرترين فرد از فرزندان ابو طالب است ، روزى بر مأمون وارد شد و سخن گفت و نيكو سخن گفت ، مأمون رو به او كرد و گفت : به خدا سوگند كه تو سخن مىگويى ، نيكو مىگويى ، حضور پيدا مىكنى ، مجلس ما را مىآرايى ، از مجلس ما غايب مىشوى در امن و امانى ! روزى به در خانهء مأمون آمد ، دربان مأمون نگاهى به او كرد و چيزى\r\n\r\n\r\n","description":"","footnote":"\r\n( 1 ) ظاهرا اين دختر همان است كه بعضى از او به نام رفسه ياد كرده‌اند ، چنان كه نسب‌شناس معروف ، صاحب « المجدى » مىنويسد : « شيعه خبر محسن و رفسه را روايت كرده و من در بعضى از كتب اهل نسب ، ذكر محسن را يافتم ولى از رفسه ذكرى قابل قبول ، نشده است » - م . واقدى مىگويد : امير المؤمنين ( ع ) وقتى كه از دنيا رفت چهار زن به نامهاى امامه دختر ابى العاص ، ليلى تميميّه ، ام البنين كلابيّه و اسماء بنت عميس و چند كنيز داشت ! .\r\n","page_name":" 81 ","page_number":107},
  {"content":"\r\n\r\nنگفت ، عبّاس رو به او كرد و گفت : اگر به ما اجازه دهى وارد مىشويم و اگر عذرى بياورى مىپذيريم و اگر ما را برگردانى برمىگرديم و اما . . . « 1 » نگاه تو با گوشهء چشم ، خشم‌آلود است ، دربان نفهميد و او اين شعر را خواند :\r\n و ما عن رضى كان الحمار مطيّتى * و لكنّ من يمشى سيرضى بما ركب « 2 » \r\n( 1 ) و مىگويد : از برادرى ابو طالب ؛ با عبد اللّه پدر پيامبر ( ص ) چنين ياد مىكرد :\r\n انّا و انّ رسول اللّه يجمعنا * اب و ام و جد غير موصوم\r\nجاءت بنا و به من بين اسرته * غراء من نسل عمران بن مخزوم\r\nفزنا بها دون من يسعى ليدركها * قرابة من حواها غير مشهوم\r\nرزقا من اللّه اعطانا فضيلته * و الناس ما بين مرزوق و محروم « 3 » \r\nمنظور از عبارت « غرّاء من نسل عمران » فاطمه دختر عمرو ، مادر عبد اللّه و ابو طالب است و مشهوم به معناى ترسو و معيوب است .\r\n( 2 ) عبّاس بن حسن برادرانى دانشمند و فاضل به نامهاى : محمد ، عبيد اللّه ، فضل و حمزه داشت كه همهء آنها پسران حسن بن عبيد اللّه بن عبّاس بودند . و ما ، در آينده شرح حال حسن ، حسين ، و محمد بن حنفيه را در ضمن بخشهايى كه به همين منظور در نظر گرفته‌ايم بيان خواهيم كرد .\r\n\r\n\r\n","description":"","footnote":"\r\n( 1 ) عبارت متن « فامّا القزّة بعد النّظر الشّزر » مشوّش و ناموزون به نظر مىرسد و در پاورقى متن ، آمده است :\r\n« و فى نسخة : « فاما النّظر و الاطراق ، و القزّة فلا أدرى ما هو فخجل الحاجب » يعنى : امّا نگاه با گوشهء چشم خشم آلوده و همراه سكوت است و « قزّة » براى من نامفهوم است ، پس دربان شرمنده شد .\r\n( 2 ) باعث خوش‌حالى و رضايت‌بخش نيست كه الاغ مركب سوارى من باشد .\r\nولى كسى كه پياده راه مىرود ، ديرى نمىپايد كه بدانچه سوار شده راضى مىشود !\r\n( 3 ) همانا ما و رسول خدا ( ص ) را پدر و مادر و نيايى با هم پيوند مىدهد كه بىنقص و عيب است . ما و او را از ميان قبيله و خاندانش زنى برجسته از دودمان عمران بن مخزوم به دنيا آورده است .\r\nما بدان وسيله به مقامى بالاتر از كسى رسيديم كه مىكوشد تا آن مقام را به دست آورد ؛ خويشاوندى با كسى را كه بدون بيم و هراس آن را احراز كرده است .\r\nنصيب و روزيى كه از جانب خداوند فزونى آن را به ما مرحمت كرده‌اند در حالى كه مردم يا روزىخوارند و يا محروم .\r\n","page_name":" 82 ","page_number":108},
  {"content":"\r\n\r\n( 1 )\r\n\r\nباب چهارم خلافت امير المؤمنين عليه السلام\r\nسيره‌نويسان مانند طبرى ، واقدى ، هشام بن محمد و ديگران گفته‌اند : در همان روز قتل عثمان با على ( ع ) به خلافت ، بيعت كردند « 1 » و آن روز ، شنبه هجدهم و به قولى سيزدهم ذيحجه بود و بعضى گفته‌اند : روز جمعه بيست و پنجم ذيحجه بوده است و آن سال سى و پنجمين سال از هجرت نبوى ( ص ) بود و تمام مهاجران و انصار بالاتّفاق با آن حضرت بيعت نمودند .\r\n( 2 ) عبد اللّه بن احمد بن حنبل از پدرش نقل كرده است كه مىگفت : به خدا سوگند كه خلافت باعث افتخار على نبود بلكه على مايهء افتخار خلافت بود ! نخستين كسى كه با وى بيعت كرد ، طلحه بود و دست طلحه شل بود - به خاطر دفاع از پيامبر در جنگ احد شل شد « 2 » ! - همين كه چشم على ( ع ) به دست طلحه افتاد ، به فال بد گرفت « 3 » و فرمود : « دست شل چيزى\r\n\r\n\r\n","description":"","footnote":"\r\n( 1 ) در نسخه‌اى آمده است : دانشمندان سيره‌نويس بر آنند كه در ذيحجهء سال سى و پنج با آن حضرت به عنوان خلافت بيعت كردند و تنها اختلاف در اين است كه چه روزى بوده ، تا آنجا كه مىگويد : قول اول يعنى هجدهم صحيحتر است .\r\n( 2 ) در احد ، دستش را جلو شمشير دشمن گرفت و انگشتش قطع شد - م .\r\n( 3 ) مؤلّف در قياس با ديگران ، تعبير به « تطيّر » كرده و مىگويد : امير المؤمنين ( ع ) با مشاهدهء دست طلحه ، فرمود : با اين دست ، بيعت ناتمام است و سرانجام خواهد شكست ! اين فال بدى بود كه زده شد ! آيا امير المؤمنين حديث\r\n","page_name":" 83 ","page_number":109},
  {"content":"\r\n\r\nاست كه آنچه را كه به عنوان خليفه تعيين كرده ناتمام مىگذارد ، تا بيعت او را بشكند ! بعد از طلحه ، زبير و ديگر صحابه بيعت كردند .\r\n( 1 ) محمد بن سعد در « طبقات » مىگويد : در فرداى روز قتل عثمان مردم به عنوان خلافت در مدينه با على بيعت كردند ؛ طلحه ، زبير ، سعيد بن زيد - از جمله ده نفرى كه به بهشت بشارت داده شده بودند - عمّار بن ياسر ، زيد بن ثابت ، خزيمة بن ثابت و هر كه از صحابه در مدينه بودند بيعت كردند ولى در بيعت سعد بن ابى وقاص اختلاف نظر است ؛ ابن سعد مىگويد : من هرگز در دو كتاب نديده‌ام كه نام سعد آمده باشد . و مىگويد : در يك كتاب ديدم ، نقل به معنايى راجع به بيعت سعد شده بود .\r\n( 2 ) ابن جرير طبرى در تاريخ خود نقل كرده ، مىگويد : اصحاب رسول خدا ( ص ) از على بن ابى طالب ( ع ) درخواست كردند كه سرپرست ايشان و عهده‌دار امر مسلمين گردد ولى آن حضرت خوددارى كرد و جواب رد داد « 1 » .\r\n( 3 ) ابن جرير مىگويد : از محمد بن حنفيه نقل شده است كه گفت : موقعى كه عثمان به قتل رسيد من همراه پدرم بودم ، پدرم وارد منزل عثمان شد و اصحاب رسول خدا ( ص ) نزد وى آمدند و گفتند : اينك اين مرد كشته شده و مردم ناگزير از رهبرى هستند كه ايشان را سرپرستى كند و ما امروز كسى را شايسته‌تر و باسابقه‌تر و نزديكتر به رسول خدا ( ص ) از تو ، سراغ نداريم ، فرمود : « شما اين كار را نكنيد كه من اگر وزير و طرف مشورت باشم بهتر از آن است كه امير و فرمانروا باشم « 2 » . » گفتند : نه به خدا سوگند ما دست‌بردار نيستيم تا وقتى كه با تو بيعت كنيم ، آنگاه فرمود : « اگر ناگزيرم پس بايد در مسجد باشد زيرا بيعت من جز با رضايت مسلمين ممكن نيست . » به مسجد رفت مهاجران و انصار و بعد مردم ديگر با آن حضرت\r\n\r\n\r\n","description":"","footnote":"\r\nرفع را نمىدانست ، يا رفع « طيره » را از امّت مرحومه قبول نداشت ؟ بلكه همهء اينها را بهتر از هر كسى مىدانست ، امّا او آينده را چون گذشته مىدانست و از روى علم خبر قطعى مىداد ، نه از روى حدس و گمان و « طيره » - م .\r\n( 1 ) بديهى است كه اين درخواستها بايد بعد از رحلت رسول خدا ( ص ) يعنى در وقت مقرر مىشد كه نشد ! پس از قتل عثمان بود كه غالب مورّخان نوشته‌اند ابتدا امير مؤمنان نپذيرفت - م .\r\n( 2 ) در نهج البلاغه ( صبحى صالح - خطبهء 92 ) نيز آمده است : « و أنا لكم وزير خير لكم منّى امير » - م .\r\n","page_name":" 84 ","page_number":110},
  {"content":"\r\n\r\nبيعت كردند .\r\n( 1 ) و نيز ابن جرير از قول ابو بشير عابدى روايت كرده است كه على ( ع ) به ايشان فرمود :\r\n« نيازى نيست كه شما مرا به خلافت برگزينيد ، هر كس را شما انتخاب كنيد ، من راضيم ، شما انتخاب كنيد ! » همهء آنها گفتند : ما جز تو كسى را اختيار نمىكنيم ، بدين جهت على ( ع ) وارد محوطهء بنى عمرو بن مبذول شد و در را بست ، مردم از جمله طلحه و زبير آمدند و اطراف آن حضرت را گرفتند و گفتند : دستت را باز كن ، اول طلحه و بعد از او زبير بيعت كردند ، حبيب بن ذويب نگاهى به دست طلحه كرد و گفت : اين كار سامان نمىپذيرد ، سپس امير المؤمنين به مسجد رفت و مردم با وى بيعت كردند .\r\n( 2 ) ابن جرير مىگويد : مردم نزد سعد بن ابى وقاص آمدند و گفتند : بيعت كن ! گفت :\r\nمردم بيعت كنند ، بعد من بيعت مىكنم ، مالك اشتر نخعى گفت : مرا بگذاريد تا گردن او را بزنم ، على ( ع ) فرمود : « اى مالك او را به حال خود واگذار ، كه من تو را نسبت به كوچك و بزرگ بدخو نمىپسندم ! » .\r\n( 3 ) ابن جرير مىگويد : وقتى كه مردم با على ( ع ) بيعت كردند ، طلحه و زبير تعلّل كردند ، مالك اشتر شمشيرش را كشيد و گفت : بيعت مىكنيد يا گردنتان را بزنم ، طلحه گفت :\r\nچاره‌اى نيست هر دو بيعت كردند و به على ( ع ) گفتند : ما را بر امارت بصره و كوفه بگمار ! فرمود : « شما نزد من مىمانيد و از شما استفاده خواهيم كرد » .\r\n( 4 ) زهرى گويد : نقل كردند كه على ( ع ) به آن دو نفر گفت : « اگر مايليد با من بيعت كنيد و اگر دوست داريد من با شما بيعت مىكنم » گفتند : نه ما با تو بيعت مىكنيم ، با وجود اين بعدها گفتند : ما از ترس جانمان بيعت كرديم چون مىدانستيم كه نمىتوان از او خواست با ما بيعت كند .\r\n( 5 ) ابن جرير مىگويد : از جمله كسانى كه از بيعت على ( ع ) سرباززدند : حسّان ثابت ، ابو سعيد خدرى ، نعمان بن بشير و رافع بن خديج بود و در مورد زيد بن ثابت و محمد بن مسلمه اختلاف نظر است .\r\n( 6 ) غير ابن جرير ، ديگران گفته‌اند : قدامة بن مظعون ، عبد اللّه بن سلام ، مغيرة بن شعبه ، عبد اللّه بن عمر ، سعد ، صهيب ، زيد بن ثابت ، اسامة بن زيد و كعب بن مالك با على ( ع ) بيعت نكردند و گروهى به شام فرار كردند كه به اينها عثمانيه مىگويند .\r\n\r\n","description":"","footnote":"","page_name":" 85 ","page_number":111},
  {"content":"\r\n\r\n( 1 ) زهرى مىگويد : عجب اين است كه عبد اللّه بن عمر ، سعد بن ابى وقاص با على ( ع ) بيعت نكردند ولى با يزيد بن معاويه بيعت كردند ! سيف بن عمر در « الفتوح » از گروهى از صحابه نقل كرده است كه گفتند : شهر مدينه به مدت پنج روز بىسرپرست بود و اميرش مورد هجوم قرار گرفته بود ، مردم كسى را مىجستند كه زمام امور را به دست گيرد و نمىيافتند ، مردم نزد على ( ع ) آمدند ، خودش را از مردم مخفى كرد و به نخلستانهاى بيرون مدينه رفت و از مصريها اظهار برائت نمود و از ايشان دورى جست و كوفيان به سراغ زبير رفتند و او نيز از كوفيان فاصله گرفت و بصريان به جستجوى طلحه در آمدند ، او نيز از ايشان دورى جست و اظهار برائت نمود و نزد سعد بن ابى وقّاص فرستادند ، او هم اظهار برائت كرد و گفت : من داخل آنها بودم سپس از آنها خارج شدم هيچ نيازى مرا به ايشان نيست و آنگاه به اين شعر تمثّل جست :\r\n لا تخلطنّ الخبيثات بطيّبة * اخلع ثيابك و انج عريانا « 1 » \r\n( 2 ) پس به ديدار عبد اللّه بن عمر رفتند و از او خواستند ، او گفت : اين كار ، شكست دارد ، كس ديگرى را جز من بجوييد ! اين بود كه مردم سرگردان ماندند ، نمىدانستند چه كنند پس ندا در دادند اى مردم مدينه ! ما امروز را به شما مهلت مىدهيم ، به خدا سوگند كه اگر اين كار را يكسره نكنيد ، فردا على ، طلحه و زبير و افراد زيادى را خواهيم كشت ! از اين رو انبوه جمعيّت بر على ( ع ) گرد آمدند و گفتند : مىبينى چه بر سر اسلام و مسلمين آمده است ! بيا تا با تو بيعت كنيم او خوددارى كرد ، گفتند : در اين صورت ترا خواهند كشت ناگزير رضايت داد و مردم با وى بيعت كردند .\r\n( 3 ) سيره‌نويسان جز سيف و ابن جرير نقل كرده‌اند كه مردم پس از قتل عثمان چهل شبانه روز ، از مهاجر و انصار نزد على ( ع ) مىرفتند و مىآمدند و درخواست بيعت مىكردند و او مىگفت : « مرا به خلافت نيازى نيست ، غير از من كس ديگرى را جستجو كنيد و هر كه را شما برگزينيد ، من با شما هستم » و مردم مىگفتند جز تو كسى شايستهء آن نيست ، بعد فرمود :\r\n« من با شما نماز مىخوانم و كليد بيت المال در دست من باشد و جز اين با شما كارى ندارم . »\r\n\r\n\r\n","description":"","footnote":"\r\n( 1 ) نبايد ناپاكان را با پاك و پاكيزه درآميزى ! جامه‌هايت را از تن بيرون آور و خودت را برهنه نجات ده !\r\n","page_name":" 86 ","page_number":112},
  {"content":"\r\n\r\nآنها راضى شدند ، و فرمود : « كسى را يك درهم از ديگران بيشتر نخواهم داد » مردم پذيرفتند و بيعت كردند ( 1 ) على ( ع ) ، از منبر به زير آمد و به هر كس حق خودش را داد و مردم آرام گرفتند و جز اندكى نمانده بودند كه طلحه و زبير وارد شدند ، گفتند : يا امير المؤمنين ! ما عائله‌منديم و زمينهاى ما سخت و كم محصول است ، فرمود : « مگر من شرط نكردم كه با كسى بيشتر از ديگران نخواهم داد ؟ » گفتند : هزينه‌هايى به گردن ما افتاده ( ناچاريم ) فرمود : « اصحاب و همراهانتان را بياوريد ، اگر آنها راضى شدند كه به شما چيزى بدهيم كه به آنها نداده باشيم خواهم داد ، و اگر راضى نشدند از سهم خودم به شما مىدهم . » آنها نپذيرفتند ، گفتند : به ما اجازه بده تا به عمره برويم ، فرمود : « به خدا سوگند كه هدف شما عمره نيست بلكه هدفتان مكر و فتنه است ! » گفتند : هرگز ! به خدا سوگند ! فرمود : « من به شما رخصت دادم ، هر كارى مىخواهيد بكنيد ! » اين جريان چهار ماه پس از خلافت ( ظاهرى ) آن حضرت بود .\r\n( 2 ) سيف بن عمر مىگويد : مردم هر وقت طلحه را مىديدند و خلافت را به او عرضه مىكردند خوددارى مىكرد و به اين شعر تمثّل مىجست :\r\n و من عجب الأيّام و الدّهر إنّنى * بقيت وحيدا لا أمرّ و لا أحلى « 1 » \r\nبه او مىگفتند : تو ما را تهديد مىكنى ، و چون زبير را مىديدند از او مىخواستند و او سربازمىزد و اين شعر را مىخواند :\r\n متى انت عن دار بفيحان راحل * و باعثها تحفوا عليها الكتائب « 2 » \r\n( 3 ) مىگفتند : تو ما را تهديد مىكنى ! سپس على ( ع ) را ملاقات مىكردند و از او درخواست مىنمودند و او خوددارى مىكرد و اين شعر را مىخواند :\r\n « لو انّ قومى طاوعتنى سراتهم * أمرتهم أمرا يدع الأعاديا » « 3 » \r\n\r\n\r\n","description":"","footnote":"\r\n( 1 ) از شگفتيهاى زمانه و روزگار اين كه من تنها مانده‌ام ، در حالى كه نه احساس تلخى مىكنم و نه شيرينى ( بىتفاوتم ) .\r\n( 2 ) كى در گرماى شديد از سرايى كوچ مىكنى و از آنجا برمىخيزى در حالى كه اطراف آن را افراد جنگجو فرا گرفته‌اند .\r\n( 3 ) اگر سران قوم من از من فرمان مىبردند ، فرمانى به ايشان مىدادم كه دشمنان را زبون و رام سازد .\r\n","page_name":" 87 ","page_number":113},
  {"content":"\r\n\r\nمىگفتند : ما را تهديد مىكنى ، به خدا سوگند اگر اين كار را نكنى تو را خواهيم كشت ! ( 1 ) شعبى مىگويد : نخستين كسى كه پس از امتناع على ( ع ) به پا خاست مالك اشتر نخعى بود ، وليد بن عقبه ، سعد « 1 » بن ابى وقاص و مروان بن حكم به مكه فرار كردند ، عايشه و امّ سلمه در مكه بودند ، طلحه و زبير نيز راهى مكه شدند ، ابتدا بر امّ سلمه وارد شدند و نزد او شكايت بردند كه ما را به بيعت مجبور كرده‌اند و از او اجازه خواستند كه قيام كنند ام سلمه آنها را نهى كرد و گفت : شما قصد آشوب داريد ، آنها از نزد ام سلمه بيرون شدند و بر عايشه وارد شدند و نظير آنچه را كه به ام سلمه گفته بودند به عايشه گفتند و از او خواستند كه با ما قيام كن تا با اين مرد ( على ( ع ) ) مبارزه كنيم ! عايشه پذيرفت .\r\n( 2 ) در اين باره حكايتى است كه صاحب « بيت المال العلوم » و نيز صاحب « عقلاء المجانين » از ابو الهذيل علاف نقل كرده‌اند ، مىگويد : با مأمون به رقه سفرى كردم و در آن ميان كه از ناحيهء فرات گذر مىكرديم به ديرى رسيديم ، گفتند : در اينجا ديوانه‌اى است كه سخنان حكيمانه مىگويد ، وارد دير شدم ، مرد خوش سيماى تميز گشاده‌زبانى را ديدم كه او را بسته بودند ، سلام دادم ، سلام مرا پاسخ داد ، آنگاه رو به من كرد و گفت : دل من گواهى مىدهد كه تو از مردم اين شهر - يعنى شهر رقّه - نيستى كه مردمان كم‌عقلى دارد ، گفتم :\r\nآرى ، من از مردم عراقم ، گفت : من از تو سؤالاتى دارم خوب توجه كن كه من چه مىگويم ! گفتم : بپرس ، گفت : بگو ببينم ، پيامبر ( ص ) وقتى كه از دنيا رفت ، آيا وصيّت كرد يا نه ؟ گفتم :\r\nوصيّت نكرد ! گفت : پس چگونه أبو بكر بدون وصيّت به جاى او نشست ؟ گفتم : مهاجران و انصار او را انتخاب كردند و مردم به او راضى شدند . گفت : چگونه مهاجران به او اجازه دادند در حالى كه زبير بن عوام گفت : تا على بن ابى طالب بيعت نكند من بيعت نمىكنم و همچنين عبّاس ؟ و چگونه انصار او را انتخاب كردند در حالى كه گفتند : اميرى از ما و اميرى از شما و روز سقيفه سعد بن عباده را سرپرست خود دانستند ، كه عمر گفت : سعد را بكشيد كه خدا او را بكشد . در اين صورت چگونه مىگويى كه مردم به بيعت با او راضى شدند ؟ ! و\r\n\r\n\r\n","description":"","footnote":"\r\n( 1 ) در نسخهء ديگر « سعيد » آمده است .\r\n","page_name":" 88 ","page_number":114},
  {"content":"\r\n\r\nسلمان فارسى گفت : كردى نكردى يعنى آنچه خواستيد كرديد ! و پس‌گردنى خورد . ( 1 ) ابو سفيان بن حرب به على ( ع ) گفت : دستت را بده تا با تو بيعت كنم و اگر بخواهى مدينه را از سواره و پياده پر مىكنم . وانگهى بنى هاشم تا شش ماه از بيعت با ابو بكر خوددارى كردند ، بنابراين ، اجماع كجا بود ؟ علاوه بر همهء اينها وقتى كه أبو بكر زمام امر را به دست گرفت و حمد و ثناى خدا را به جاى آورد سپس گفت : من سرپرست شما شدم در حالى كه بهتر از شما نبودم « 1 » ، چگونه مفضول ( كم فضيلت ) بر فاضل ( با فضيلت ) پيشى مىگيرد ؟ ! و چون عمر زمام امور را به دست گرفت ، گفت : دوست داشتم كه مويى در سينهء أبو بكر بودم ، و پس از آن مىگفت :\r\nبيعت با ابو بكر حادثه‌اى بود كه اتفاق افتاد خداوند اين امّت را از شرّ آن نگهدارد ! اگر كس ديگرى دوباره چنين كارى كرد او را بكشيد ، وانگهى عمر اسيرانى را كه خالد بن وليد در روزگار أبو بكر به اسارت گرفته بود همه را بازگرداند ؛ خالد كه با زن مالك بن نويره ازدواج كرده بود ، عمر آن زن را پس از آن كه از خالد بچه‌دار شده بود بازگرداند ، علاوه بر اين ، عمر صهيب يعنى همان عبد النّمر بن قاسط را به سرپرستى اصحاب رسول خدا ( ص ) گمارد و همهء اينها تناقض دارد و نادرست است .\r\n( 2 ) راجع به عبد الرحمن بن عوف ، بگو ببينم وقتى كه عثمان را به خلافت برگزيد آيا در آن موقع او را به خوبى مىشناخت ؟ گفتم : نه . گفت : عبد الرّحمن بن عوف بعد از آن ، مىگفت : دوست نداشتم زنده بمانم تا عثمان به من بگويد : اى منافق ! بنابراين شناخت عثمان از عبد الرّحمن موقعى كه به او نسبت نفاق و دورويى را مىداد همانند شناخت عثمان از او در وقتى كه او را به خلافت تعيين كرد ، بود ! ( 3 ) از عايشه ، بگو ببينم وقتى كه در يوم الدّار مردم را بر عثمان مىشوراند و مىگفت :\r\n« اقتلوا نعثلا قتله اللّه فقد كفر » نعثل « 2 » را بكشيد كه خدا او را بكشد ! او كافر شده است . و چون على ( ع ) به خلافت رسيد ، عايشه گفت : دوست داشتم كه آسمان بر زمين فرود مىآمد ! ! سپس\r\n\r\n\r\n","description":"","footnote":"\r\n( 1 ) در سيرهء ابن هشام ج 4 ص 311 آمده است « . . . و علىّ فيكم » من بهترين شما نيستم و على در ميان شماست - م .\r\n( 2 ) نعثل ، اسم يك يهودى بود ، ريش و قيافهء عثمان به او شباهت بسيار داشت و عايشه براى توهين به عثمان وى را نعثل مىگفت : ( خلافت و ولايت ، ص 281 ) - م .\r\n","page_name":" 89 ","page_number":115},
  {"content":"\r\n\r\nاز خانه‌اش بيرون شد و به همراه طلحه و زبير با على ( ع ) جنگيد و باعث ريختن خونهاى محترمى شد در حالى كه خداى تعالى مىفرمايد :  « وَ قَرْنَ فِي بُيُوتِكُنَّ وَ لا تَبَرَّجْنَ تَبَرُّجَ الْجاهِلِيَّةِ الْأُولى »  « 1 » و اين عمل عايشه مخالفت با خداى تعالى است . و چون عثمان را كشتند ، مسلمانان و صحابه ، به سوى على شتافتند تا با او بيعت كنند و او قبول نكرد تا آنجا كه به او گفتند : اگر قبول نكنى تو را هم به عثمان ملحق مىكنيم . اكنون تو به من بگو كدام يك استوارتر است ؟ آن كه سعد را كتك زد و به سلمان پس‌گردنى زد يا آن كه مردم او را وادار و مجبور به بيعت مىكنند ؟ ابو الهذيل مىگويد : من پاسخى نداشتم و درماندم .\r\n( 1 ) پرسيد : چه مقدار سرقت باعث بريدن دست مىشود ؟ گفتم يك چهارم دينار . گفت :\r\nاين مرد ( مأمون ) چقدر به تو داده تا با او به اينجا آمده‌اى ؟ گفتم پانصد دينار گفت : بنابراين به حساب آنچه گرفته‌اى بايد تمام اعضاى بدن تو را قطعه‌قطعه كنند ! گفتم : براى چه ؟ گفت :\r\nبراى اين كه تو مال مسلمانان را دزديده‌اى ! گفتم : خليفه از مال خودش به من مرحمت كرده است . گفت : مال خليفه از كجا آمده ؟ مال او مال خدا و تودهء مسلمانان است به خدا سوگند كه تو به اين شكنجه‌هايى كه هر روز من گرفتارم و به اين بندى كه مقيّدم خواهى پيوست ! ابو الهذيل مىگويد : من با شرمندگى از نزد وى بيرون رفتم و جريان را به مأمون گفتم و مأمون در شگفت شد و مدتى ايستاد و از من مىخواست كه ماجرا را بازگو كنم ! ( 2 ) ابو حامد غزالى در كتاب « سرّ العالمين و كشف ما فى الدّارين » عباراتى را نقل كرده نظير اين عبارات ؛ مىگويد : رسول خدا ( ص ) روز غدير خم ، دربارهء على ( ع ) فرمود : « هر كه را من مولاى اويم پس على مولاى اوست » عمر بن خطاب گفت : يا أبا الحسن ! مرحبا ، مرحبا ! تو هم اكنون مولاى من و مولاى هر مرد و زن مؤمن شدى . غزالى مىگويد : اين سخن بيانگر تسليم و رضا و تحكيم است ولى بعدها به خاطر حبّ رياست و افراشتن علمها و به جنبش در آوردن پرچمها و يورش سپاهيان در فتح شهرها و امر و نهى خلافت ، هواى نفس بر ايشان غالب شد و ايشان را به خلافت واداشت ، اين بود كه عقب گرد كردند و به بهاى اندكى دين\r\n\r\n\r\n","description":"","footnote":"\r\n( 1 ) احزاب ( 33 ) ص 33 : ( شما زنان ) در خانه‌هاى خود قرار و آرام گيريد و زينتهاى خود را مانند زنان زمان جاهليت نخستين ، برملا مكنيد .\r\n","page_name":" 90 ","page_number":116},
  {"content":"\r\n\r\nخود را به دنيا فروختند و چه بد معامله‌اى كردند ! غزالى مىگويد : همين كه رسول خدا ( ص ) در آستانهء فوت قرار گرفت ، اندكى ، پيش از وفاتش فرمود : « دوات و كاغذى بياوريد تا چيزى بنويسم كه پس از من اختلافى در ميان شما نباشد » عمر گفت : آن مرد را واگذاريد كه هذيان مىگويد ! ( 1 ) غزالى مىگويد : عبّاس ، على و فرزندانش و بنى هاشم حاضر نشدند ، بيعت كنند وانگهى در روز سقيفه انصار با ايشان ( مهاجران ) مخالفت كردند ، محمد بن أبي بكر در مرض موت پدرش بر او وارد شد ، أبو بكر گفت : برو عمويت عمر را بياور تا به عنوان خليفه به او وصيّت كنم محمد گفت : پدر ! آيا شما بر حق بوديد و يا بر باطل ؟ گفت : بر حق بودم ، محمد گفت : اگر حق بودى براى فرزندت بپسند آنچه را كه براى خود پسنديدى . و بعد ، أبو بكر روى منبر رسول خدا ( ص ) گفت : مرا واگذاريد كه من بهترين شما نيستم « 1 » آيا اين سخنان را به شوخى گفته و يا جدّى ؟ و يا براى آزمودن مردم ؟ اگر به شوخى گفته باشد كه خلفا از شوخى منزّهند و اگر جدى گفته است كه نقض خلافت است و اگر براى آزمون صحابه بوده باشد كه آزمايش زيبندهء آنها نيست به دليل قول خداى تعالى :  « وَ نَزَعْنا ما فِي صُدُورِهِمْ مِنْ غِلٍّ » *  « 2 » .\r\n( 2 ) ( مؤلّف مىگويد : ) از همهء اينها كه بگذريم از منازعهء معاويه با على ( ع ) بر سر خلافت تعجّب مىكنيم ! در حالى كه رسول خدا ( ص ) با اين گفتار طمع طمعكاران در خلافت را بريد كه فرمود : « هرگاه دو خليفه زمامدار شوند ، بازپسين آنها را بكشيد ، تعجب است از يك حق كه چگونه ميان دو نفر تقسيم مىشود ! و خلافت نه جسم است و نه عرض تا قابل تجزيه باشد .\r\nغزالى از قول ابو حازم گفته است : نخستين داورى كه در رستاخيز بين بندگان خدا انجام مىشود حكومت ميان على و معاويه است و خداوند به نفع على ( ع ) و به زيان معاويه حكم مىكند و بقيهء مردم طبق ارادهء پروردگار بازخواست مىشوند .\r\n( 3 ) رسول خدا ( ص ) به عمّار فرمود : « گروه ستمگر تو را مىكشند » و شايسته نيست كه رهبر ستمگر باشد و از طرفى امامت و رهبرى نمىتواند همزمان بر عهدهء دو كس باشد چنان\r\n\r\n\r\n","description":"","footnote":"\r\n( 1 ) به پاورقى ص 110 مراجعه شود .\r\n( 2 ) اعراف ( 7 ) ، آيهء 43 : آنچه از كينه و حسد در سينه‌هاى اهل بهشت است ، بيرون برديم .\r\n","page_name":" 91 ","page_number":117},
  {"content":"\r\n\r\nكه پروردگارى و مقام ربوبيّت سزاوار دو خدا نيست .\r\n( 1 ) و نيز غزالى مىگويد : گروهى پنداشته‌اند كه يزيد بن معاويه به كشتن امام حسين ( ع ) راضى نبود و از روى خطا چنين اتفاقى افتاد ! مىگويد : چگونه مىتوان باور كرد در حالى كه جريان امام حسين ( ع ) احتمال غلط بر نمىدارد به خاطر آن حوادثى كه در قتل وى و مكاتبهء يزيد با ابن زياد در ارتباط با آن و واداشتن او بر كشتن حسين ( ع ) پيش آمد و منع حسين ( ع ) از آب و كشتنش با لب تشنه و بردن سر مقدّس او و به اسارت بردن زن و فرزندانش بدون پوشش ؛ سوار بر شتران بىجهاز به نزد وى و زدن چوب بر لب و دندانش ! و موقعى كه على بن حسين زين العابدين ( ع ) بر يزيد وارد شد ، گفت : تو پسر آن كسى هستى كه خدا او را كشت ! فرمود : « من على پسر كسى هستم كه تو او را كشتى » و بعد اين آيه را قراءت كرد :\r\n « وَ مَنْ يَقْتُلْ مُؤْمِناً مُتَعَمِّداً . . . »  « 1 » وانگهى هزار ماه لعن على ( ع ) روى منبرها تبليغ مىشد و به دستور معاويه اين كار انجام مىگرفت ، آيا به نظر شما كتاب يا سنّت و يا اجماع چنين دستورى را به ايشان داده بود ؟ ! اين بود عين كلام غزالى .\r\n( 2 )\r\n\r\nحركت على عليه السلام به جانب بصره\r\nسيره‌نويسان مىگويند : على ( ع ) آماده بود كه براى جنگ با معاويه به شام عزيمت كند و به هنگام عزيمتش ناگهان نامه‌اى از فرماندار مكّه به دستش رسيد مبنى بر اين كه طلحه و زبير آمدند و عايشه را از شهر بردند و نمىدانيم او را به كجا بردند . و در روايتى : آنها راهى بصره شدند ، امير المؤمنين پس از دريافت اين نامه به منبر رفت و خطبه خواند و فرمود : « مردم ، اينك طلحه ، زبير و عايشه بر فرمانروايى من خشم گرفته و آهنگ بصره كرده‌اند و آمادهء حمله بر مردم آن ديارند » .\r\n\r\n\r\n","description":"","footnote":"\r\n( 1 ) نساء ( 4 ) آيهء 93 : آيهء شريفه چنين است : « و من يقتل مؤمنا متعمّدا فجزاؤه جهنّم خالدا فيها و غضب اللّه عليه و لعنه و اعدّ له عذابا عظيما » هر كه مؤمنى را از روى عمد بكشد جزايش دوزخ جاودانى و خشم و لعنت خدا بر اوست و عذابى بزرگ براى او مهيّا كرده است .\r\n","page_name":" 92 ","page_number":118},
  {"content":"\r\n\r\n( 1 ) سيف بن عمر مىگويد : وقتى كه عثمان به قتل رسيد ، عبد اللّه بن عامر حضرمى فرماندار مكه بود و عايشه در مكه اقامت داشت و مىخواست در ماه محرّم عمره به جا آورد و بنى اميّه جملگى به مكه فرار كرده و خبر قتل عثمان را به او داده بودند اما نگفته بودند كه على ( ع ) به فرمانروايى تعيين شده است ، همين كه عمره‌اش را تمام كرد راهى مدينه شد ، چون به حد ترخّص رسيد مردى از خالوهايش از قبيلهء بنى ليث به نام عبيد اللّه بن ابى سلمه را ديد ، عايشه از او پرسيد : چرا غمگينى ؟ او زير لب چيزى گفت و خشمگين بود ! عايشه گفت : واى بر تو ، به زيان ما و يا به نفع ما بوده است ؟ جواب داد : عثمان را كشتند و پنج روز مردم بىرهبر بودند ، عايشه گفت : ديگر چه ؟ گفت ؛ مردم مدينه و آن قوم كه اكثريت را داشتند بر على بن ابى طالب ( ع ) متّفق شدند ، عايشه با شنيدن اين خبر ، استرجاع گفت و دوباره به مكه برگشت و مردم از مراجعت وى مطّلع شدند به سوى او شتافتند ، وارد مسجد شد و كنار حجر الأسود آمد و پشت پرده قرار گرفت ، و مردم نزد وى جمع شدند و خطبه‌اى ايراد كرد و گفت : اى مردم ! اوباشان بر اين مردى كه ديروز به ستم كشته شد ، اجتماع كردند و با دشمنى به وى هجوم بردند و خون محترمى را ريختند و حرمت شهر مقدّس را در ماه حرام ، مباح شمردند . بنابراين اجتماع شما در برابر ايشان باعث عبرت ديگران مىشود و آنها را از اطراف خليفه‌شان پراكنده مىسازد . عبد اللّه بن عامر گفت : من نخستين كسى باشم كه به خونخواهى عثمان قيام كنم .\r\n( 2 ) ابن جرير از قول ميدانى نقل كرده ، مىگويد : عايشه زمانى به مكه عزيمت كرد كه عثمان در محاصره بود ، مردى به نام اخضر نزد وى آمد ، از او پرسيد كه مردم چه كردند ؟\r\nگفت : مصريان عثمان را محاصره كردند و او را كشتند ، گفت : انّا للّه و انّا اليه راجعون ، گروهى در طلب حق خود و ردّ ظلم مىآيند و مىكشند ! به خدا سوگند كه من به اين عمل راضى نبودم . سپس ديگرى آمد عايشه پرسيد : مردم چه كردند ؟ گفت : مصريان عثمان را كشتند . گفت : عثمان مظلوم كشته شد به خدا سوگند كه من به خونخواهى او قيام خواهم كرد ! مردم ! با من قيام كنيد . عبيد بن ام كلاب گفت : چرا چنين مىگويى ؟ به خدا سوگند تو بودى كه مردم را بر او مىشوراندى و مىگفتى : نعثل را بكشيد خدا او را بكشد او كافر شده است ! عايشه جواب داد : مردم او را توبه دادند سپس كشتند . عبيد بن امّ كلاب گفت :\r\n\r\n","description":"","footnote":"","page_name":" 93 ","page_number":119},
  {"content":"\r\n\r\n و منك البكاء و منك العويل * و منك الرّياح و منك المطر\r\nو أنت أمرت بقتل الإمام * و قلت لنا انّه قد كفر\r\nفهبنا اطعناك فى قتله * و قاتله عندنا من أمر\r\nو لم يسقط السقف من فوقنا * و لم تنكسف شمسنا و القمر\r\nو قد بايع النّاس ذا تدرأ * يزيل الشبا و يقيم الصّعر\r\nو يلبس للحرب اوزارها * و ما من وقيى مثل من قد عثر « 1 » \r\n( 1 ) سپس بنى اميّه اطراف عايشه را گرفتند و با او به مشورت پرداختند و گفتند : همهء ما خونخواهان عثمانيم ! و در رأس آنها عبد اللّه بن عامر حضرمى و مروان بن حكم و طرف مشورتشان طلحه و زبير بودند ، همه در مورد بصره اتفاق نظر پيدا كردند ، زيرا كه ابن عامر گفت : معاويه به جاى شما شام را كفايت مىكند و در بصره ، من دست‌پروردگانى دارم - چون ابن عامر فرماندار بصره بود و آنها را با اموال و شتران مجهّز كرده بود . وقتى كه عايشه تصميم به حركت گرفت ، امّ سلمه او را منع كرد و گفت : اى زن ! حجاب الهى هرگز قابل رفع نيست ، اى زن ترا به اين كارها چه كار ! افرادى دربارهء امر خلافت اختلاف پيدا كرده‌اند و مردان با يكديگر مقابله مىكنند و دعوت به آرامش براى مسلمانان بهتر است . از رسول خدا ( ص ) دربارهء رسوايى همسرش بترس و از خونى كه خدا بر تو مباح نكرده بر حذر باش ! و چون ديد عايشه به حرفهاى او گوش نمىدهد ، گفت :\r\n نصحت و لكن ليس للنّصح قابل * و لو قبلت ما عنفتها العواذل\r\nكأنّى بها قد ردّت الحرب رحلها * و ليس لها الّا التّرجّل راحل « 2 » \r\n\r\n\r\n","description":"","footnote":"\r\n( 1 ) گريه و شيون از تو ، باد و باران هم از توست ، تو فرمان قتل رهبر را دادى و گفتى او كافر شده است آگاه باش كه ما در كشتن وى از تو فرمان برده‌ايم و همهء كسانى كه با ما بودند به امر تو با او مبارزه كردند . نه آسمان بر سر ما فرو ريخته و نه خورشيد و ماه گرفته است . مردم با شخص بزرگوارى بيعت كرده‌اند كه كبر و غرور را نابود مىكند و شكوه و جلال را برقرار مىسازد و لباس رزم مىپوشد . براستى شخص باتقوا مانند شخص خطاكار نيست .\r\n( 2 ) نصيحت مىكنم ولى كسى كه پذيراى نصيحت باشد نيست و اگر پذيرا بود ، ملامتگران او را سرزنش نمىكردند . گويى كه او ( عايشه ) بار خود را از آن جنگ بازگردانده و جز پياده كردن هيچ راهى براى آن نيست .\r\n","page_name":" 94 ","page_number":120},
  {"content":"\r\n\r\n( 1 ) بعضى گفته‌اند : ام سلمه در مدينه بوده است و به عايشه نامه‌اى نوشت و او را از مقصدى كه داشت نهى كرد ، زيرا وقتى كه على ( ع ) عازم حركت شد ام سلمه گفت : يا امير المؤمنين از آن بيم دارم كه معصيت خدا را كرده باشم « 1 » و اگر نه با تو قيام مىكردم ولى اين پسرم ، عمر را كه از جانم عزيزتر دارم با خودت ببر ! پسرش همراه على ( ع ) رفت و همواره در ملازمت او بود سپس او را به فرماندارى بحرين گمارد .\r\n( 2 ) ميدانى نقل كرده است : يعلى بن اميّه والى يمن بود ، نزد عايشه آمد در حالى كه آمادهء رفتن به بصره بود ، و چهار صد هزار درهم از مال يمن ، به عايشه كمك كرد و در روز جنگ آن پولها را بر شترى كه عايشه سوار بود بار كرد و نام آن شتر « عسكر » بود كه از يمن به هشتاد دينار خريده بود . بعضى گفته‌اند : شتر مال عبد اللّه بن عامر بود كه عايشه را بر آن سوار كرد و آن را به دويست دينار خريده بود و عبد اللّه بن عامر از بيت المال بصره هزار هزار درهم به عايشه داد .\r\n( 3 ) سيف نقل كرده است كه شتر مال يعلى بن اميّه بود ، آن را به دويست دينار خريده بود ، و بعد نهصد نفر از مكه بيرون شدند سپس مردم به ايشان پيوستند تا به سه هزار نفر رسيدند و چون على ( ع ) از خروج ايشان اطّلاع يافت در مدينه خطبه‌اى ايراد كرد و فرمود : « مردم ! طلحه ، زبير و عايشه از فرمانروايى من ناراضىاند و براى اختلاف ميان مسلمين و ايجاد آشوب و تفرقه آهنگ بصره را كرده‌اند ، شما هم براى رفتن به سوى ايشان آماده شويد . » آنگاه با نهصد نفر حركت كرد . نقل كرده‌اند ، وقتى كه خبر حركت عايشه به على ( ع ) رسيد با گروهى از سران مهاجر و انصار از مدينه حركت كرد و قثم بن عبّاس را فرماندار مدينه نمود و خود با نهصد تن از صحابه راهى شد .\r\n( 4 ) ابن جرير در تاريخ خود نقل كرده است : عايشه آن شتر را از مردى از قبيلهء عرينه ، در برابر ششصد درهم و يك شتر ماده خريد . ابن جرير مىگويد : عايشه بر ( چاه ) آبى گذر كرد كه به آن ماء الحوأب مىگفتند ، سگهاى آنجا پارس كردند ، پرسيد ، نام اينجا چيست ؟ شتربان عرنى گفت نام اينجا حوأب است ، عايشه با شنيدن اين نام استرجاع گفت و با صداى بلند فرياد كشيد و آنگاه به بازوى شتر زد و آن را خواباند و گفت : به خدا سوگند كه منم صاحب\r\n\r\n\r\n","description":"","footnote":"\r\n( 1 ) چون جهاد از زنان برداشته شده و دفاع نيز ، اگر نيرو به قدر كفايت باشد بر زنان روا نيست - م .\r\n","page_name":" 95 ","page_number":121},
  {"content":"\r\n\r\nسگهاى حوأب ! مرا به حرم خدا و رسولش برگردانيد ، سه مرتبه اين جمله را تكرار كرد .\r\n( 1 ) ابن سعيد به نقل از هشام بن محمد كلبى مىگويد : عايشه ( پس از شنيدن نام آن محل ) استرجاع گفت و به ياد اين سخن رسول خدا ( ص ) افتاد كه فرمود : « چگونه خواهى بود اى عايشه ! آن زمانى كه سگهاى حوأب بر تو پارس كنند ؟ ! » طلحه و زبير گفتند : اينجا حوأب نيست اين مرد عرنى اشتباه كرد آنگاه پنجاه مرد را حاضر كردند و آنها با طلحه و زبير بر اين گفته شهادت دادند و سوگند ياد كردند « 1 » ! شعبى مىگويد : اين نخستين شهادت دروغ است كه در اسلام داده شد .\r\n( 2 ) ابن جرير در تاريخ خود مىگويد : وقتى كه عايشه پارس سگهاى حوأب را شنيد ، گفت : انا للّه و انّا اليه راجعون ، البته كه من همانم ، شنيدم كه رسول خدا ( ص ) مىفرمود : « كدام يك از شماست كه سگهاى حوأب بر او پارس مىكند ؟ ! » و خواست برگردد كه ابن زبير او را مانع شد .\r\n( 3 ) سيف بن عمر مىگويد : وقتى كه عايشه از مكه به قصد بصره خارج شد ، زنان ديگر پيامبر ( ص ) تا محل ذات عرق ، او را بدرقه كردند . و هيچ روزى را نديده بود كه بيش از آن روز بر اسلام گريه كنند ، از اين رو ، آن روز را يوم النّحيب مىگفتند ، و چون به بصره رسيد در بيرون شهر فرود آمد ، در بصره عثمان بن حنيف از طرف امير مؤمنان على ( ع ) فرماندار بود ، بين او و اين گروه جنگ و قتال درگرفت ، حارثة بن قدامه سعدى صدا زد اى ام المؤمنين ! به خدا سوگند كه كشته شدن عثمان سهل‌تر بود تا بيرون شدن تو از خانه ، آن هم سواره بر اين شتر لعنتى ، براستى كه تو را از جانب خدا پوشش و حرمتى بود تو خود پردهء خود را دريدى زيرا هر كه مبارزهء تو را مىبيند كشتن تو را جايز مىشمارد . اكنون نيز اگر به ميل خودت آمده‌اى به خانه‌ات برگرد و اگر مجبور بوده‌اى از مردم كمك بطلب ! ( 4 ) ابن جرير از سيف بن عمر نقل كرده ، مىگويد : جوانى از قبيلهء بنى سعد بيرون آمد و\r\n\r\n\r\n","description":"","footnote":"\r\n( 1 ) خوانندهء گرامى ! اين مؤلّف بزرگوار ، و اين منابع از منابع علماى بزرگ سنّت و جماعت است ، ملاحظه مىفرمائيد : كه علاوه بر قيام عليه امام زمان و خليفهء وقت ، دروغ ، شهادت به دروغ و سوگند دروغ ، تا كجا آنان آلوده شده و در مقابل حق ايستاده و دين را به دنيا فروخته بودند ! - م .\r\n","page_name":" 96 ","page_number":122},
  {"content":"\r\n\r\nگفت : اى طلحه و اى زبير ! مىبينم مادرتان ( همسر پيامبر ( ص ) ) با شماست آيا زنانتان را هم آورده‌ايد ؟ گفتند : خير . او اين شعر را خواند :\r\n صنتم حلائلكم و قدتم امّكم * هذا لعمرى قلة الإنصاف\r\nامرت بجرّ ذيولها فى بيتها * فهوت لحمل النّبل و الأسياف « 1 » \r\n( 1 ) بخارى بخشى از اين حديث و اين مضمون را از أبو بكرة نقل كرده ، مىگويد : براستى كه به خاطر سخنى كه از رسول خدا ( ص ) شنيده بودم ، خداوند در جنگ جمل سودى به من رساند پس از آن كه من تصور مىكردم حق با اصحاب جمل است و در صف آنها مىجنگيدم ؛ مىگويد : وقتى كه به رسول خدا ( ص ) خبر دادند كه مردم فارس دختر كسرى را به پادشاهى خود پذيرفته‌اند ، فرمود : « آن مردمى كه زنى را فرمانرواى خود سازند هرگز رستگار نخواهند شد . »\r\n( 2 ) ( مؤلّف مىگويد . ) اين زن ، دختر كسرى به نام پوران بود ، وقتى كه او زمام امور را به دست گرفت امور مردم در هم ريخت . همچنين هر زنى كه زمام امرى را به دست مىگيرد نياز به بررسى و نظر خواهى دارد ، از اين رو به زن حق فرماندهى ، قضاوت و امامت و نظاير اينها را نداده‌اند .\r\n( 3 ) سپس طلحه و زبير ، در شبى تاريك ، عثمان بن حنيف را كه با جمعى در مسجد بودند ، غافلگير كردند و او را لگدكوب نمودند و موهاى سر و صورتش را كندند به نحوى كه يك مو در سر و صورت او نماند ، و جمعى را نزد عايشه فرستادند و نظر او را دربارهء عثمان بن حنيف خواستند ، او گفت : بكشيدش ! زنى از همراهان به وى گفت : تو را به حق عثمان به خدا قسم مىدهم ! آخر ، اين صحابى رسول خداست . پس گفت : او را زندانى كنيد و چهل تازيانه بزنيد و موهاى سر و ريش ، ابرو و پلكهاى چشمانش را بكنيد همين كار را كردند و اموال بيت المال بصره را غارت نمودند و هفتاد نفر از مسلمانان را بدون هيچ جرمى كشتند و اينها نخستين افرادى بودند كه در اسلام به ستم كشته شدند .\r\n\r\n\r\n","description":"","footnote":"\r\n( 1 ) زنان خود را پاس داشتيد و حال آن كه مادرتان را به پيش را نديد به خدا كه اين از انصاف بسى دور است .\r\nخدا به وى فرمان داد كه در خانه‌اش بنشيند و دامن بر زمين سايد ولى او براى حمل تير و شمشيرها از خانه بيرون آمد .\r\n","page_name":" 97 ","page_number":123},
  {"content":"\r\n\r\n( 1 ) ابن سعد از هشام بن محمد نقل كرده ، مىگويد : هيچ چيز آنها را از كشتن عثمان بن حنيف بازنداشت جز خشم انصار . عثمان ( پس از رهايى از زندان ) در ذى قار خودش را در حالى به على ( ع ) رساند كه در سر و صورتش يك مو وجود نداشت ، وقتى كه امير مؤمنان ( ع ) او را ديد بسيار بر وى گران آمد و كلمه استرجاع بر زبان راند . سيف بن عمر مىگويد : موقعى كه على ( ع ) از مدينه خارج شد ، آخر ماه ربيع الاوّل سال سى و شش هجرى بود نامه‌اى به مردم كوفه نوشت و از آنها خواست كه حركت كنند ، ابو موسى اشعرى حاكم آنجا بود مردم نزد وى آمدند و دربارهء رفتنشان با او مشورت كردند ، ابو موسى گفت : اگر دنيا را مىخواهيد برويد و اگر آخرت را طالبيد بمانيد ! اين سخن ابو موسى به گوش على ( ع ) رسيد ، در نامه‌اى به او نوشت : « اى پسر شخص خود خواه در حالى كه نكوهيده و مطرودى از كار ما كناره بگير ! كه اين نخستين روز ما با توست ! » « 1 » .\r\n( 2 ) مسعودى در مروج الذّهب نقل كرده است : على ( ع ) به ابو موسى نوشت : در حالى كه نكوهيده و مطرودى از اين كار كناره بگير و اگر كنار نرفتى به كسى دستور خواهم داد تا بند از بندت را جدا كند . اى پسر شخص خود خواه اين نخستين سستى تو نيست و تو را بيقين سستىها و سستىهاست ! ( 3 ) آنگاه على ( ع ) ، حسن ( ع ) و عمّار را به كوفه فرستاد و آنها با ابو موسى ملاقات كردند .\r\nحسن ( ع ) به وى گفت : چرا مردم را از ما برگرداندى ، به خدا سوگند كه ما جز اصلاح هدفى نداشتيم ؟ ابو موسى گفت : راست مىگويى ولى من از رسول خدا ( ص ) شنيدم كه مىفرمود :\r\n« به زودى فتنه‌اى به پا خواهد شد كه در آن روز شخص بىطرف بهتر از قيام‌كننده و پياده بهتر از سواره مىباشد . » عمّار خشمگين شد و ناسزا گفت و سخنرانى كرد و گفت : اى مردم ، اينك عموزادهء رسول خدا ( ص ) است كه از شما مىخواهد به سوى عايشه حركت كنيد و من مىدانم كه او در دنيا و آخرت همسر رسول خدا ( ص ) است و بعد از عمّار ، حسن ( ع ) نظير همان سخنان را به زبان راند و گفت : شما در اين گرفتارى كه براى ما پيش آمده ، ما را يارى كنيد ! در نتيجه نه هزار نفر در خشكى و دريا همراه شدند . بخارى به همين مضمون از ابو وائل\r\n\r\n\r\n","description":"","footnote":"\r\n( 1 ) در نسخه‌اى آمده است : اين نخستين سستى توست ، براى تو سستيها و سستيهاست !\r\n","page_name":" 98 ","page_number":124},
  {"content":"\r\n\r\nشقيق بن سلمه نقل كرده است . ( 1 ) مىگويد : وقتى كه على ( ع ) عمّار و پسرش حسن را به كوفه فرستاد تا مردم را به قيام وادارند عمّار سخنرانى كرد و گفت : من مىدانم كه عايشه در دنيا و آخرت همسر پيامبر شماست ولى خداوند خواسته تا شما را بيازمايد تا ببيند از على ( ع ) پيروى مىكنيد يا از او . و در روايتى آمده است كه حسن ( ع ) به منبر رفت و در بالاترين پلهء منبر نشست و عمار پايين‌تر از او نشست . مسعودى مىگويد : بخارى نيز اين مطلب را از ابو وائل نقل كرده است . مىگويد : وقتى كه عمار به كوفه آمد تا مردم را به قيام وادارد ابو مسعود انصارى و ابو موسى اشعرى نزد او آمدند و ( ظاهرا ابو موسى ) گفت : من از روزى كه اسلام آورده‌ام ناپسندتر از تعجيل تو به اين كار ، نديده‌ام ، عمّار پس از شنيدن اين سخن رو به ايشان كرد و گفت : من ، از روزى كه شما دو نفر اسلام آورده‌ايد بدتر از سستى و كندى شما در اين كار را از شما نديده‌ام . زهرى مىگويد : ابو موسى به ترك فتنه اشاره داشته است زيرا - از نظر وى - عمّار بر باطل بوده است ! ( 2 ) سپس وقتى كه على ( ع ) نزديك بصره رسيد - جهت اتمام حجت بر ايشان - نامه‌اى به طلحه ، زبير ، عايشه و همراهانشان نوشت :\r\n« به نام خداوند بخشايندهء مهربان ، از جانب بندهء خدا على امير مؤمنان به طلحه ، زبير و عايشه ، سلام بر شما ، بارى ، اى طلحه و اى زبير شما خوب مىدانيد كه من خواستار بيعت نبودم تا اين كه مرا وادار به بيعت كردند و شما از جمله كسانى بوديد كه به بيعت من راضى بودند بنابراين اگر شما به اختيار ، با من بيعت كرديد پس در پيشگاه خدا توبه كنيد و از راهى كه مىرويد ، برگرديد و اگر با بىميلى بيعت كرديد ، به اظهار طاعت و فرمان برى و كتمان نافرمانى و معصيت براى من راه بازخواست از خودتان را بازگذاشتيد ، و تو اى طلحه ، سالخوردهء مهاجران و تو اى زبير دلاور قريش ! خوددارىكردنتان پيش از ورودتان به اين كار سهلتر بود تا بيرون شدنتان از اين كار پس از اقرار و اعترافتان « 1 » . ( 3 ) و اما تو اى عايشه ! خدا و رسول خدا ( ص ) را معصيت كرده‌اى كه از خانه‌ات بيرون شده‌اى در پى كارى كه از تو برداشته شده است و به خيال خودت مىخواهى بين مسلمانان را اصلاح كنى ، به من بگو :\r\n\r\n\r\n","description":"","footnote":"\r\n( 1 ) با آنچه در نهج البلاغه ، نامهء 54 ، آمده است ، تفاوتهايى دارد - م .\r\n","page_name":" 99 ","page_number":125},
  {"content":"\r\n\r\nزنان را چه به سرلشكرى سپاهيان و ظاهر شدن در انظار مردان و افتادن ميان مردم مسلمان و ريختن خونهاى محترم ! وانگهى تو به خيال خودت ، خونخواهى عثمان را مىكنى ، تو را به عثمان چه كار ! عثمان مردى از بنى اميّه است و تو از قبيلهء تيم . علاوه بر اين تو ديروز در حضور اصحاب رسول خدا ( ص ) مىگفتى : اين نعثل را بكشيد ، خدا او را بكشد كه او كافر شده است . امروز خون او را مطالبه مىكنى ! از خدا بترس و به خانه‌ات برگرد و خودت را در حجاب نگهدار و السّلام » . ( 1 ) آنان هيچ پاسخى ندادند تا اين كه در نيمهء جمادى الأولى همان سال برخورد كردند و چون دو سپاه در مقابل هم قرار گرفتند ، زبير سوار بر اسب و مسلّح با طلحه در آمدند و از طرفى على ( ع ) به جانب آنها رفت و به آنها نزديك شد در حالى كه قبايى بدون جيب بر تن داشت به قدرى نزديك شدند كه لجام اسبها از هم مىگذشت ، پس على ( ع ) فرمود : « به جان خودم قسم كه شما اسلحه و مركب سوارى [ براى جنگ 
  ] آماده كرده‌ايد ، آيا عذرى در پيشگاه خدا آماده داريد ؟ از خدا بترسيد و مانند آن زن نباشيد كه رشتهء خود را پس از استحكام دوباره از هم مىگسست . ( 2 ) آيا من آن برادر دينى شما نيستم كه اكنون شما خون مرا [ حلال 
  ] و من خون شما را محترم مىشمارم ؟ « 1 » » طلحه گفت : تو مردم را بر عثمان شوراندى ! على ( ع ) فرمود : « خدا لعنت كند كسى را كه مردم را بر عثمان شوراند ! اى طلحه تو را چه به خون عثمان ! و اى زبير ! آيا به خاطر دارى روزى را كه با رسول خدا ( ص ) از ميان قبيلهء بنى غنم مىگذشتيم ، پيامبر نگاهى به من كرد و خنديد و من رو به او كردم و خنديدم ، تو گفتى پسر ابو طالب بيهودگى را ترك نكرده است ، رسول خدا ( ص ) به تو فرمود : او اهل بيهودگى نيست ، تو با او خواهى جنگيد در حالى كه نسبت به او ستمكارى ! » . ( 3 ) و در روايتى فرمود : « آيا به خاطر دارى آن روزى را كه رسول خدا ( ص ) در ميان قبيله بنى بياضه ، در حالى كه بر الاغى سوار بود ، ترا ديد و چنين گفت ؟ » زبير گفت : بار خدايا آرى ! اگر اينها را به خاطر آورده بودم\r\n\r\n\r\n","description":"","footnote":"\r\n( 1 ) در نسخه‌اى آمده است : « شما نسبت به رسول خدا ( ص ) انصاف را رعايت نكرديد ناموس او را آورده‌ايد تا بدان وسيله پيكار كنيد ولى ناموس خود را پنهان داشته‌ايد . به خدا سوگند اى زبير تو دربارهء رسول خدا انصاف ندادى ، ناموس خود را از آسيب حفظ كردى و ناموس او را در معرض نيزه‌ها و شمشيرها قرار دادى . وانگهى شما را چه به خون عثمان ! اى زبير مگر تو نبودى كه مردم را عليه عثمان شوراندى ؟ !\r\n","page_name":" 100 ","page_number":126},
  {"content":"\r\n\r\nاز مدينه بيرون نمىآمدم ، به خدا قسم هرگز با تو نخواهم جنگيد ! و در روايتى آمده است : زبير گفت : حال چكنم ؟ در حالى كه دو حلقهء كمربند در هم افتاده است و برگشتن من ننگ است .\r\nعلى ( ع ) فرمود : « با وجود ننگ برگرد و ننگ و عار را با آتش دوزخ براى خودت فراهم مكن ! » زبير برگشت در حالى كه مىگفت :\r\n اخترت عارا على نار مؤجّجة * انّى يقوم لها خلق من الطّين\r\nنادى علىّ بأمر لست أجهله * عار لعمرك فى الدّنيا و فى الدّين\r\nفقلت حسبك من لوم أبا حسن * فبعض هذا الّذى قد قلت يكفينى « 1 » . \r\n( 1 ) اين چند بيت از جمله شعرهاى زبير است كه وقت بيرون رفتن از ميان سپاه گفت ، اوّل شعرها چنين است :\r\n ترك الأمور الّتى يخشى عواقبها * للّه اجمل فى الدّنيا و فى الدّين\r\nأخال طلحة وسط القوم منجدلا * ركن الضّعيف و مأوى كلّ مسكين\r\nقد كنت أنصرة حينا و ينصرنى * فى النّائبات و يرمى من يرامينى\r\nحتى ابتليت بأمر ضاق مصدره * فأصبح اليوم ما يعنيه يعنينى « 2 » \r\n( 2 ) چون طلحه و زبير برگشتند ، على ( ع ) به يارانش فرمود : « اما زبير كه قول داد با شما نجنگد . » آنگاه زبير نزد عايشه رفت و به وى گفت : از روزى كه عقلم كار كرده در هيچ موردى نبود مگر اين كه مىدانستم چه مىكنم جز اين مورد . عايشه گفت : مىخواهى چه كنى ؟ زبير گفت : مىخواهم بروم و آنها را به حال خودشان واگذارم ، عبد اللّه بن زبير ، رو به او كرد و گفت : تو اين دو گروه را جمع كرده‌اى تا آنجا كه اكنون به يكديگر خشم گرفته‌اند ،\r\n\r\n\r\n","description":"","footnote":"\r\n( 1 ) من ننگ و عار را بر آتش فروزان ترجيح دادم ، بدنهاى خاكى كجا در برابر آن آتش مىتواند مقاومت كند ؟\r\nعلى ( ع ) مطلبى را يادآورى كرد كه من از آن ناآگاه نبودم : به جان تو سوگند كه ننگ دنيايى و دينى دارد ! گفتم : يا ابا الحسن ! همين قدر ملامت بس است ، مقدارى از اين گفته‌هاى تو مرا كفايت مىكند .\r\n( 2 ) واگذاردن امورى را كه پىآمد آنها بيمناك است براى خاطر خدا هم در دنيا خوبتر است و هم در دين من گمان مىكنم كه طلحه در ميان اين قوم هدف تير قرار گرفته است ، بزرگى ناتوان و پناه هر درمانده ، در گرفتاريها همواره ، زمانى من او را يارى مىكردم و زمانى او مرا يارى مىكرد و كسى كه آهنگ من مىكرد مرا هدف قرار مىداد ، تا اين كه دچار امرى شدم كه بيرون شدن از آن دشوار بود و در نتيجه امروز مىآزارد او را آنچه مىآزارد مرا !\r\n","page_name":" 101 ","page_number":127},
  {"content":"\r\n\r\nحالا مىخواهى آنها را ترك كنى و به روى ، پرچمهاى پسر ابو طالب را ديدى تو را به ياد مرگ سرخ و كشته شدن انداخت يا افراد زير آن پرچمها را كه آنها را حمل مىكنند ، جوانان دلير با شمشيرهاى تيز ! زبير از شنيدن سخنان پسرش ، خشمگين شد و گفت : واى بر تو من قسم خوردم كه با آنها نجنگم . پسرش گفت : كفّاره سوگندت را بده پس غلامش را كه به نام مكحول بود فرا خواند و او را آزاد كرد . آنگاه عبد الرّحمن بن سلمى تميمى گفت :\r\n لم أر كاليوم أخا خوّان * أعجب من مكفّر الأيمان\r\nبالعتق فى معصية الرّحمن « 1 » \r\n( 1 ) و ديگرى گفته است :\r\n يعتق مكحولا لصون دينه * كفّارة للّه عن يمينه\r\nو النّكث قد لاح على جبينه « 2 » \r\n.\r\n( 2 ) در روايتى آمده است : وقتى كه عبد اللّه اين پيشنهاد را به پدرش كرد او خشمگين شد پسرش به وى گفت : به خدا سوگند كه تو ما را رسوا كردى چنان كه سرهايمان را از اين رسوايى هرگز نمىتوانيم شستشو دهيم ! زبير با شنيدن اين سخن ، حمله سختى كرد ، على ( ع ) فرمود : « راه را باز كنيد كه او در تنگنا قرار دارد ! » زبير صفها را شكافت سپس بازگشت ولى نه نيزه‌اى زد و نه شمشيرى به كار برد و بعد به نزد پسرش آمد و گفت : واى بر تو آيا اين حملهء يك فرد ترسو بود ؟ اين را گفت و از ميان سپاه بيرون شد . و در روايتى آمده است وقتى كه على ( ع ) با زبير ملاقات كرد به او فرمود : « ما تو را از بهترين فرزندان عبد المطّلب مىدانستيم « 3 » تا وقتى كه پسر ناشايست تو بزرگ شد بين ما و تو جدايى انداخت ، آيا رسول خدا ( ص ) به تو چنين و چنان نگفت ؟ » و آن حديث را يادآور شد . و در روايتى آمده است كه آنگاه على ( ع ) به طلحه فرمود : « اى طلحه ! تو دربارهء رسول خدا ( ص ) به انصاف عمل نكردى همسر او را\r\n\r\n\r\n","description":"","footnote":"\r\n( 1 ) هيچ‌گاه همانند امروز ، برادر خيانتكاران را نديده‌ام ، شگفت‌آميزتر از كسى كه كفّارهء قسم را با آزاد كردن برده ، در راه معصيت خداى رحمان مىپردازد .\r\n( 2 ) زبير ، غلامش مكحول را به خاطر حفظ دينش و براى كفّارهء سوگندى كه خورده بود در راه خدا آزاد مىكند .\r\nدر حالى كه آثار شكست در پيشانيش نقش بسته بود .\r\n( 3 ) چون زبير از طرف مادر نوادهء عبد المطّلب بود ، زبير پسر صفيه دختر جناب عبد المطّلب بود - م .\r\n","page_name":" 102 ","page_number":128},
  {"content":"\r\n\r\nآورده‌اى تا به وسيلهء او بجنگى در حالى كه همسر خودترا در خانه پنهان داشته‌اى « 1 » ! » ( 1 ) سپس على ( ع ) فرمود : « كدام يك از شما اين قرآن را مىبرد و پيش از شروع جنگ بر آنها عرضه مىكند ؟ » جوانى از آن ميان عرض كرد : من حاضرم . پس آن جوان قرآن را بر روى دست گرفت و در ميان دو صف ايستاد و گفت : خدا را ! خدا را ! ميان ما و شما كتاب خدا [ حاكم 
  ] باشد ، آنها دست آن جوان را قطع كردند ، قرآن را به دست ديگر گرفت دست ديگرش را هم قطع كردند ، قرآن را به دندان گرفت ، او را كشتند در اين هنگام بود كه على ( ع ) فرياد بر آورد :\r\n« اكنون نبرد با ايشان بر شما حلال و گواراست » و حمله بردند .\r\n( 2 ) ابن سعد از قول هشام بن محمد نقل كرده است كه نام جوانى كه قرآن را حمل كرد ، مسلم بود و مادرش ( پس از شهادت او ) چنين گفت :\r\n يا رب انّ مسلما أتاهم * يتلو كتاب اللّه لا يخشاهم\r\nفخضبوا من دمه لحاهم * و امّه قائمة تراهم « 2 » \r\n( 3 ) آنگاه عمار به ميدان آمد و فرياد زد : اى مردم ! به خدا سوگند كه شما دربارهء پيامبر ( ص ) رعايت انصاف نكرديد كه زنانتان را در پس پرده‌ها پنهان داشتيد و همسر پيامبر را در معرض شمشيرها قرار داديد . و در روايتى آمده است كه فرياد برآورد اى زبير ! تو دربارهء رسول خدا بىانصافى كردى ، همسرت را از آسيبها مصون داشتى ولى همسر پيامبر را در معرض شمشيرها قرار دادى . روزى رسول خدا ( ص ) در حالى كه جمعى از اصحاب به همراهش بودند ، در يكى از كوچه‌هاى مدينه اسماء را ديد ، صورت مباركش را از او برگردانيد و اصحاب نيز صورتشان را برگرداندند تا اسماء رفت ، و بعضى گفته‌اند كه پوشش مخصوصى بر آن زن از ترس غيرت زبير كشيده بودند ! ( 4 ) اين بود كه عمّار فرياد زد : اى پسر عوام رسول خدا ( ص ) پوششهايى بر همسر تو كشيده بود ! - و آن را به خاطر زبير آورد - و بعد عمّار به كجاوهء عايشه نزديك شد كه چندين پوست گاو و عباهايى از مو روى آن كشيده بودند و\r\n\r\n\r\n","description":"","footnote":"\r\n( 1 ) در نهج البلاغه ، ضمن خطبهء 172 ، طلحه و زبير را به خاطر آوردن عايشه مذمّت مىفرمايد . . . - م .\r\n( 2 ) پروردگارا ! ( تو شاهدى ) كه مسلم نزد آنها رفت و بدون بيم و هراس كتاب خدا را بر ايشان خواند ولى آنان سر و صورت وى را از خونش رنگين كردند در حالى كه مادرش ايستاده بود و بر ايشان نظاره مىكرد !\r\n","page_name":" 103 ","page_number":129},
  {"content":"\r\n\r\nبالاى آنها را زره‌پوش كرده بودند ، عمّار گفت : تو چه مىخواهى ؟ جواب داد : خون عثمان را ! عمار گفت : خداوند امروز آن ستمگرى را كه طالب ناحق است خوار كند و اين شعر را خواند :\r\n فمنك البكاء و منك العويل \r\n« 1 » ( 1 ) طرفداران عايشه عمّار را تير باران كردند و على ( ع ) فرياد برآورد : « شما ( اى ياران من ! ) بايستيد تا آنها جنگ را آغاز كنند و فراريها را نكشيد و بر زخميها حمله نكنيد و لباس و اموال را بر خود حلال ندانيد ! » اين دستورها مطابق نظرات فقهى شيعه و سنّى است .\r\nدر روايتى آمده است كه على ( ع ) به طلحه فرمود : « تو را به خدا سوگند مىدهم ؛ آيا از رسول خدا ( ص ) نشنيدى كه مىفرمود : هر كه را من مولاى اويم پس على مولاى اوست ؟ » گفت ؛ آرى به خدا سوگند ! و بعد على ( ع ) از او جدا شد .\r\n( 2 )\r\n\r\nپى كردن شتر\r\nسيف بن عمر مىگويد : همين كه آن مردم به هزيمت رفتند ، قبيلهء مضر اطراف شتر را گرفتند و مهار شتر به دست كعب بن سور قاضى بصره بود - وقتى كه عايشه به بصره رسيد او از مردم كناره گرفته بود و در خانه نشسته و در خانه را گل‌آلود كرده بود ( در خانه را به روى خود بسته بود ) به عايشه گفتند : كار شما سامان نخواهد گرفت مگر به‌وسيلهء كعب بن سور ، اين بود كه عايشه خود نزد وى آمد و او را از خانه بيرون آورد - و چون روز سوم شد ، به كعب گفت : اى كعب ! مهار شتر را رها كن و قرآن را نزد ايشان ببر و آنها را به كتاب اللّه بخوان ! و قرآنى به او داد و او قرآن را برد ، مردى از سبائيه از ترس اينكه مبادا بين دو گروه صلح شود ، او را كشت « 2 » و چون كعب را كشتند ، شتر را پى كردند و عايشه را از كجاوه به زير انداختند ، او\r\n\r\n\r\n","description":"","footnote":"\r\n( 1 ) در صفحهء 94 ، تمام اشعار را در متن و ترجمه آنها را در پاورقى آورديم - م .\r\n( 2 ) ظاهرا اين مطلب را اوّلين بار طبرى در تاريخ خود نقل كرده است ، على رغم اين كه چندين روايت بر خلاف آن نيز وجود دارد و بگذريم از اين كه بعضى معتقدند اساسا وجود عبد اللّه بن سبا افسانه است و ساختهء سيف بن عمر تميمى است ، با وجود اين ، در منابع آمده است : « سبائيه از فرق غلاة شيعه و پيروان عبد اللّه بن سبا هستند كه او را از نظر\r\n","page_name":" 104 ","page_number":130},
  {"content":"\r\n\r\nشروع به فرياد زدن كرد ، صدا مىزد اى پسران من ! خوبان ! گزيدگان ، خدا را ياد كنيد و كسى به او توجه نمىكرد .\r\n( 1 ) نبرد در روز پنجشنبه در ماه جمادى الأولى از پگاه تا نيم‌روز بود و هيچ واقعه‌اى ، نه پيش از آن و نه بعد از آن ديده نشده است ؛ در اين نبرد رزمندگانى از شجاعان مضر كشته شدند و هيچ كس مهار شتر عايشه را نمىگرفت مگر كسى كه معروف به شجاعت بود ؛ مالك اشتر نخعى با گروهى از دلاوران موقعى حمله بردند كه مهار شتر به دست زفر بن حرث بود و او را مجروح ساختند و شتر را نيز پى كردند . مردى به نام دلجه شتر را پى كرد و در كنار شتر هفتاد تن از قبيله بنى ضبّه كشته شدند و بعضى گفته‌اند : عبد اللّه بن زبير آخرين كسى بود كه مهار شتر را گرفته بود ، عايشه فرياد برآورد : واى پسر اسماء را كشتند ! عبد اللّه زخمى شد و خودش را ميان زخميان انداخت ، و چون شتر به زمين افتاد ، ( 2 ) محمد بن أبي بكر و عمار بن ياسر آمدند و كجاوه را بلند كردند ، محمد بن ابى بكر دستش را ميان كجاوه كرد ، عايشه گفت : اين كيست ؟ محمد جواب داد : برادر نيكو كارت ! و او گفت : نكوهيدهء عاق ! و على ( ع ) آمد خيمه‌اى براى عايشه زد ، و فرمود : « مردم را آواره و پريشان كردى و بين آنها تفرقه انداختى به طورى كه يكديگر را كشتند » عايشه گفت : اختيار من دست توست پس به من نيكى كن ! ( 3 ) و در روايتى آمده است كه على ( ع ) نزد عايشه حضور يافت و فرمود : « خدا از تو بگذرد ! و او گفت : و از تو ! و در روايتى ، على ( ع ) با چوب‌دستيش به كجاوه زد و فرمود : يا حميراء آيا رسول خدا ( ص ) به تو چنين دستورى را داده بود ؟ بلكه خداوند به تو فرمان داده بود كه در\r\n\r\n\r\n","description":"","footnote":"\r\nانتساب به پدرش ، ابن سبا و از طرف مادر عبد اللّه بن سوداء مىگفتند . اصلش از يمن و از يهوديان صنعاء بود و به حجاز و بصره و كوفه درآمد و در زمان عثمان به دمشق سفر كرد . اهل آن شهر او را بيرون كردند به مصر رفت و در انقلابى كه عليه عثمان روى داد از سردستگان مخالفان او به شمار مىرفت ، و بعد از سال 40 ه درگذشت . پيروان عبد اللّه بن سبا نخستين كسانى بودند كه به غيبت حضرت على ( ع ) و رجعت او به اين جهان قايل بودند و مىگفتند او كشته نشده و نمىميرد تا عرب را با چوبدست خود براند و زمين را كه از ستم و بيدادگرى انبار شده پر از دين و داد كند . . . كشى از امام باقر ( ع ) روايت مىكند كه عبد اللّه بن سبا دعوى نبوّت مىكرد و مىپنداشت كه على ( ع ) خداست ، حضرت او را بخواند . . . و فرمود : « واى بر تو شيطان بر تو دست يافته . . . » و « چون توبه نكرد او را به آتش بسوزاند ! . . . » فرهنگ فرق اسلامى ، ص 224 - 226 - م .\r\n","page_name":" 105 ","page_number":131},
  {"content":"\r\n\r\nخانه‌ات بمانى به خدا قسم كسى كه تو را از خانه بيرون آورد ، بىانصافى كرد در حالى كه زنان خود را در خانه نگهداشت ، عايشه چيزى نگفت ! ( 1 ) سيف گويد : افراد بنى ضبّه اطراف شتر جمع شدند ، هزار دست روى مهار شتر قطع شد در حالى كه مىگفتند :\r\n نحن بنو ضبّة اصحاب الجمل * ننعى ابن عفّان به اطراف الأسل\r\nالموت احلى عندنا من العسل * ردّوا علينا شيخنا او نقتتل « 1 » \r\n( 2 ) بعضى گفته‌اند : مهار شتر به دست عمرو بن يثربى بود كه آن روز كشته شد و او را عمار بن ياسر از پا درآورد كه سنّ عمّار آن روز هفتاد سال بود . و بعضى گفته‌اند : عمرو بن يثربى را اسير گرفتند و نزد على ( ع ) آوردند ، عرض كرد : بفرماييد مرا نكشند ! فرمود : « تو زيد بن صوحان و گروهى از صحابه را كشته‌اى » و او را كشتند . عبد اللّه بن زبير چهل زخم برداشته بود و آن روز با مالك اشتر برخورد كردند و شمشيرها را رد و بدل كردند و دست به گريبان شدند و هر دو روى زمين افتادند ، عبد اللّه بن زبير فرياد برآورد :\r\n اقتلونى و مالكا * و اقتلوا مالكا معى « 2 » \r\n\r\n\r\n","description":"","footnote":"\r\n( 1 ) ما مردان بنو ضبه اصحاب جمل هستيم ، خبر مرگ عثمان را به وسيلهء سرنيزه‌ها پاسخ مىدهيم . مرگ در نزد ما از عسل شيرين‌تر است ؛ يا بزرگ ما را به ما برگردانيد و يا مىجنگيم ؟ !\r\n( 2 ) ابن خلكان مىگويد : اين شعر علّتى دارد كه به شرح و تفصيل نيازمند است : توضيح آن كه مالك بن حارث معروف به اشتر نخعى از قهرمانان مشهور بود و يكى از خواص اصحاب على بن ابى طالب ( ع ) در روز جنگ معروف جمل بود ، با عبد اللّه بن زبير ، يكى ديگر از قهرمانان كه به همراه با خاله‌اش عايشه امّ المؤمنين ، طلحه و زبير با على ( ع ) مىجنگيدند ، وقتى كه در مقابل هم قرار گرفتند [ به سختى با يكديگر به مبارزه پرداختند 
  ] هر كدام از آنها كه بر ديگرى دست مىيافت او را زير مىگرفت و روى سينه‌اش مىنشست ، چند بار اين عمل تكرار شد ابن زبير اين شعر را خواند :\r\n اقتلونى و مالكا * و اقتلوا مالكا معى \r\nيعنى : مرا با مالك و مالك را با من بكشيد ! عبد اللّه بن زبير مىگويد : روز جنگ جمل با اشتر نخعى روبرو شدم من اگر ضربتى به او مىزدم او شش يا هفت ضربت به من مىزد و بعد پاى مرا گرفت و مرا به خندق انداخت و گفت :\r\nبه خدا قسم اگر خويشاونديت با رسول خدا ( ص ) نبود هرگز هيچ عضو بدنت كنار عضو ديگر نبود ( يعنى بند از بندت جدا مىكردم ! ) .\r\nابو بكر بن ابى شيبه مىگويد : عايشه به آن كسى كه از سالم بودن عبد اللّه بن زبير - در مبارزه با اشتر نخعى - مژده\r\n","page_name":" 106 ","page_number":132},
  {"content":"\r\n\r\nكه اين عبارت بعدها ضرب المثل شد . ( 1 ) بعضى گفته‌اند كه گويندهء اين سخن عبد الرّحمن بن عتاب بن اسيد است كه پيشاپيش سپاه طلحه بود ، و زبير با آنها نماز مىخواند و مردم سخن او را نفهميدند و اگر مىدانستند كه او مالك اشتر است او را مىكشتند و بعد گروهى آمدند و آنها را از هم جدا كردند . و در روايتى آمده است : وقتى كه كجاوه بر زمين افتاد ، على ( ع ) به محمد بن أبي بكر فرمود : « ببين به خواهرت صدمه‌اى رسيده است ؟ » محمد سرش را داخل كجاوه كرد ، عايشه گفت : تو كيستى ؟ محمد جواب داد ؛ مبغوضترين فرد خانواده‌ات ! گفت : پسر بانوى خثعمى ؟ گفت : آرى عايشه گفت : پدر و مادرم فدايت ، خدا را شكر كه تو سالمى ! ( 2 ) ابن جرير در تاريخ خود از قول عبّاس بن محمد به نقل از ابى رجاء آورده است .\r\nمىگويد : روز جنگ جمل در آن معركه من پياده حركت مىكردم ، ناگاه مردى را ديدم كه دنبال پاهايش مىگشت و مىگفت :\r\n لقد أوردتنا حومة الموت آمنا * فلم تنصرف إلا و نحن رواء \r\n\r\n\r\n","description":"","footnote":"\r\nداده بود ، ده هزار درهم مرحمت كرد . بعضى نيز گفته‌اند كه پس از جنگ جمل ، اشتر نزد عايشه آمد ، به اشتر گفت : تو بودى كه روز جنگ مىخواستى خواهرزادهء مرا بكشى ؟ مالك در پاسخ وى اين اشعار را خواند :\r\n أ عايش لو لا أنّنى كنت طاويا * ثلاثا لألفيت ابن اختك هالكا\r\nغداة ينادى و الرّماح تنوشه * به آخر صوت اقتلونى و مالكا\r\nو نجّاه منّى أكله و شبابه \r\nهم زيستى مىكرديم اگر نبود كه من سه روز گرسنه بودم هرآينه هلاكت خواهرزاده تو را بىسود مىديدم فرداى آن روز در حالى كه سرنيزه‌ها بر او فرود آمدند او با صداى بلند فرياد مىزد : مرا با مالك بكشيد ! و خوراك و جوانى او ، نسبت به من ، باعث نجات او شد ! زهير بن قيس مىگويد : با عبد اللّه بن زبير وارد حمام شدم ، ديدم بر سرش محل ضربتى است كه اگر يك كوزهء آب داخل آن مىريختند جا مىگرفت ! به من گفت : مىدانى اين ضربت را چه كسى به من زد ؟ گفتم : نه . گفت : پسر عمويت اشتر نخعى . اين نقل قولى بود از قاضى احمد بن خلّكان در شرح حال يوسف بن ايّوب صلاح الدين زمامدار ديار مصر ، شام ، عراق و يمن .\r\n","page_name":" 107 ","page_number":133},
  {"content":"\r\n\r\n اطعنا قريشا ضلّة من حلومنا * و نصرتنا اهل الحجاز عناء « 1 » \r\nو در روايتى چنين آمده است ! و ما تيم إلا أعبد و اماء « 2 » ( 1 ) و به روايتى : پرسيدم از كجا هستى ؟ گفت : از سپاه آن زن ! يا گفت : آن زنى كه مىخواست امير المؤمنين شود ! و نيز همين را وى مىگويد : زنى در روز جمل چنين مىگفت :\r\n شهدت الحروب فشيّبتنى * فلم أر يوما كيوم الجمل\r\nاضرّ على مؤمن فتنة * و اقتله لشجاع بطل\r\nفليت الظّعينة فى بيتها * يا ليت عسكر لم ترتحل « 3 » \r\nسپس على ( ع ) دستور داد عايشه را در بصره به منزلى فرود آورند ، و او به منزل عبد اللّه بن خلف خزاعى فرود آمد .\r\n( 2 )\r\n\r\nماجراى قتل طلحة بن عبيد اللّه\r\nسيره‌نويسان نقل كرده‌اند : در آن بين كه طلحه ميان ميدان نبرد ايستاده بود تيرى آمد و ران او را به پهلوى اسب دوخت ، به غلامش گفت : مرا نگهدار ، غلام پشت سر او سوار شد و در آن حال وارد بصره شد در حالى كه مثل خودش را با زبير به اين گونه تمثّل كرده است :\r\n فان تكن الحوادث اقصدتنى * و اخطأهن سهمى حين أرمى\r\nلقد ضيّعت حين تبعت سهما * سفاهة ما سفهت وضاع حلمى \r\n\r\n\r\n","description":"","footnote":"\r\n( 1 ) عايشه ما را كه در امن و امان بوديم وارد ناحيهء مرگ و مير كرد و خود برنگشت ، مگر اين كه ما همگى سيراب شده بوديم ! ما از قريش در حالى كه عقل و انديشه‌هاى خود را گم كرده بوديم اطاعت كرديم و يارى ما از مردم حجاز باعث رنج و عذاب بود !\r\n( 2 ) در آن صورت معناى شعر ، چنين مىشود : « ما از قريش گمراهانه پيروى كرديم ، گمراهيى كه از سفاهت ما سرچشمه مىگرفت در حالى كه مردمان قبيله تيم بردگان و كنيزانى بيش نبودند ! » - م .\r\n( 3 ) من شاهد جنگهايى بودم كه مرا پير كردند ، ولى هيچ روزى را همانند روز جنگ جمل نديدم كه فتنه‌اش براى شخص با ايمان زيانبخش‌تر و براى شخص دلير قهرمان كشنده‌تر باشد . پس اى كاش آن زن جكاوه‌نشين در خانه‌اش مانده بود ! و اى كاش سپاه وى بدان جا نيامده بودند .\r\n","page_name":" 108 ","page_number":134},
  {"content":"\r\n\r\n ندمت ندامة الكسعىّ لما * شربت رضا بنى سهم برغمى\r\nأطعتهم بغرقة آل لاى * فألقوا للسّباع دمى و لحمى « 1 » \r\n( 1 ) و در روايتى آمده است كه مروان بن حكم همان كسى است كه طلحه را كشت ، چون ديد طلحه ايستاده و فرصتى براى او پيش آمده ؛ با خود گفت : از امروز كه بگذرد نمىتوانم انتقام خود و انتقام خون عثمان را از او بگيرم و بعد تيرى به سمت او رها كرد و تير به ران طلحه اصابت نمود . طلحه را به بصره بردند يكى از اصحاب على ( ع ) در حالى بر او وارد شد كه در حال جان دادن بود گفت : تو گواه باش كه من با امير المؤمنين ( ع ) بيعت كرده‌ام و بعد مرد و آن مرد جريان را به على ( ع ) گفت ، على ( ع ) فرمود : « خدا او را بيامرزد ! و بر او افسوس خورد ! و فرمود : « سپاس خداى را كه او از دنيا بيرون نرفت مگر اين كه بيعت من در گردن او بود » .\r\nبعضى گفته‌اند : وقتى كه مروان او را با تير زد ، گفت : فرمان خدا بىكم‌وزياد قطعى و حتمى بوده است ! ( 2 ) سيف بن عمر نقل كرده است كه طلحه در روز جنگ جمل گفت : خداوندا از من به قدرى توفيق ( فداكارى ) به عثمان را مرحمت كن كه او از من راضى باشد ! ابن سعد در طبقات از قول واقدى نقل كرده مىگويد : طلحه در روز جنگ جمل گفت : البته كه ما در جريان عثمان مصيبت زده شديم و براى جبران آن روز بهتر از اين چاره‌اى نديديم كه خونهايمان را در راه او نثار كنيم !\r\n( 3 )\r\n\r\nجريان قتل زبير\r\nابن سعد مىگويد : زبير گذرش بر احنف بن قيس افتاد در حالى كه او از مردم كناره\r\n\r\n\r\n","description":"","footnote":"\r\n( 1 ) هر چند كه رويدادها آهنگ مرا كردند و موقعى كه تيراندازى مىكردم ، تيرم در برابر حوادث به خطا رفت .\r\nمن از آن رو تباه شدم كه بر نشانهء تير نابخردان به پيش رفتم نه اين كه خود نادان گشته باشم و خردم به تباهى گراييده باشد . مانند كسعى ( مجمع امثال ج 2 ، ص 776 : ضرب المثل است براى كسى كه زياد پشيمان شود ) پشيمان شدم و اين هنگامى بود كه خرسندى بنى سهم را به بهاى ناخرسندى خود خريدارى كردم . از ايشان بر پايهء جدايى از خاندان پيروى كردم و آنان خون و گوشت مرا به سوى درندگان افكندند .\r\n","page_name":" 109 ","page_number":135},
  {"content":"\r\n\r\nگرفته بود ! احنف گفت : اين همان كسى است كه بين مردم را بهم مىزند و دو مرد از او پيروى مىكنند و يكى از آنها به وى حمله مىبرد و با نيزه او را مىزند و ديگرى با شمشير ضربتى به او مىزند و او را مىكشد ؛ و بعد سر او را به نزد على ( ع ) مىآورد و مىگويد : به قاتل زبير اجازهء ورود بدهيد ! على ( ع ) آن را مىشنود و مىگويد : « قاتل پسر صفيه را به آتش دوزخ بشارت باد ! » و على ( ع ) مىگريد و بر او ترحّم مىكند ! ( 1 ) در روايتى آمده است كه قاتل زبير ، عمرو بن جرموز بود و او موقعى كه داشت به سمت مدينه برمىگشت در وادى السّباع بر عمرو بن جرموز مجاشعى وارد شد ، به او احترام كرد و پرسيد : مردم را در چه حالى ترك كردى ؟ گفت : مصمم بر پيكار بودند پس غذايى براى او آورد ، او غذا خورد سپس برخاست و نماز خواند و بعد خوابيد ، ابن جرموز از جا برخاست و او را كشت و سر او را با شمشير و انگشتريش نزد على ( ع ) آورد . على شمشير را گرفت و فرمود : « اين شمشير مدت زيادى غم از چهرهء رسول خدا ( ص ) زدوده است » و بعد گريه كرد .\r\nبعضى گفته‌اند : سر زبير را نياوردند بلكه در وادى السّباع دفن كردند . قول صحيح‌تر آن كه احنف بن قيس كسى را دنبال وى فرستاد و او را كشت .\r\n( 2 )\r\n\r\nكشته‌شدگان و اسيران معروف از دو طرف\r\nاما از اصحاب على ( ع ) ، گروهى از جمله زيد بن صوحان كشته شد كه جنگجوى دلاورى بود و على بن هيثم و هند بن عمرو نيز كشته شدند ، و از اصحاب عايشه ، كعب بن سور قاضى كه نخستين فردى بود كه كشته شد و عبد الرّحمن بن عتاب بن اسيد و محمد بن طلحة بن عبيد اللّه كه مرد عابدى بود جز اين كه پدرش او را به زور فرستاده بود و على ( ع ) از كشتن او نهى كرد و فرمود : « مبادا صاحب « برنس » « 1 » را بكشيد كه او را به زور فرستاده‌اند ! » در قتل او گروهى شركت داشتند قاتل او چنين گفت :\r\n و أشعث قوّام بآيات ربّه * قليل الأذى فيما ترى العين مسلم \r\n\r\n\r\n","description":"","footnote":"\r\n( 1 ) برنس : كلاه دراز درويشى يا جامه‌اى كه كلاه نيز بر آن متصل است ( مثل لباس كشيشان ) - م .\r\n","page_name":" 110 ","page_number":136},
  {"content":"\r\n\r\n هتكت له بالرّمح جيب قميصه * فخرّ صريعا لليدين و للفم\r\nيذكّرنى حاميم و الرّمح شاجر * فهلا تلا حاميم قبل التّقدّم ؟\r\nعلى غير شيئى غير أن ليس بايعا * عليا و من لا يتبع الحق يندم « 1 » \r\n( 1 ) گفته مىشود كه او را عبد اللّه بن مكعبه هم پيمان بنى اسد كشت . و او مروان بن حكم را اسير گرفت و مروان ، حسن و حسين را شفيع قرار داد و على ( ع ) او را آزاد كرد ، عرض كردند :\r\nچرا او نبايد با شما بيعت كند ؟ فرمود : « مگر او روز قتل عثمان با من بيعت نكرده بود ، مرا نيازى به بيعت او نيست زيرا دست او چون دست يهودى است ، به خدا سوگند كه او را فرمانروايى خواهد بود چون ليسيدن سگ بينى خود را و به زودى اين امّت از دست او و فرزندانش روز سختى را خواهند ديد ! » « 2 » .\r\n\r\n\r\n","description":"","footnote":"\r\n( 1 ) دريغ از آن مرد ژوليده مويى كه آيات پروردگار خود را همىخواند ، آزارش اندك بوده و چنين مىنمود كه مسلمانى پاك دين است .\r\nبا نيزه گريبان زرهش را دريدم و او با دو دست ، رو به روى زمين افتاد همچنان كه نيزه در پيكرش فرو مىرفت ( حم ) تلاوت مىكرد . چرا ( حم ) را پيش از رويارويى نخواند ؟ نه بر پايهء كارى جز اين كه وى با على ( ع ) بيعت نكرد ( به روايتى : پيروى نكرد ) و هر كه از راستى و درستى پيروى نكند ، پشيمان گردد .\r\n( 2 ) در نهج البلاغه ( دكتر صبحى صالح ، خطبه 73 ) آمده است : چون مروان بن حكم را در جنگ جمل اسير كردند ، او امام حسن و امام حسين ( ع ) را نزد امير المؤمنين شفيع قرار داد عرض كردند : مروان با شما بيعت مىكند على ( ع ) او را رها كرد و فرمود : « مگر او پس از كشته شدن عثمان با من بيعت نكرد ؟ ! بدانيد كه او را حكومتى خواهد بود چون ليسيدن سگ بينيش را ( يعنى بسيار كوتاه ، زيرا حكومت مروان چهار ماه و ده روز بود ) و او پدر چهار حاكم است ، ( عبد الملك ، عبد العزيز ، بشر و محمد . و بقولى : پسران عبد الملك ، يزيد سليمان ، وليد و هشام ) و به زودى مردم از مروان و پسرانش روز سرخى را ببينند ( قتل و غارت و انواع مشقّات كه در تاريخ آمده ) » - م .\r\n","page_name":" 111 ","page_number":137},
  {"content":"\r\n\r\n( 1 ) مورّخان دربارهء كسانى كه در جنگ جمل كشته شدند ، اختلاف نظر دارند ؛ گروهى گفته‌اند : از سپاه عايشه هجده هزار و به قولى دوازده هزار و از اصحاب على ( ع ) پنج هزار و به قولى هزار تن كشته شدند .\r\n( 2 ) ميدانى نقل كرده است : على ( ع ) وقتى كه بر سر كشتگان آمد ، فرمود :\r\n اشكو اليك عجرى و بجرى * و معشرا اعشوا علىّ بصرى\r\nإنّى قتلت مضرى بمضرى * شفيت نفسى و قتلت معشرى « 1 » \r\nدر آن روز ، يك چشم عدى بن حاتم طائى كور شد و بعضى گفته‌اند كه از دو گروه بر روى هم ده هزار نفر كشته شدند .\r\nسيف نقل كرده است كه على ( ع ) از كنار كعب بن سور گذر كرد و ايستاد و فرمود : « به خدا سوگند من تو را جز قاضى به حق نمىدانستم ! » و شروع به ترحّم و تأسّف كرد .\r\n( 3 )\r\n\r\nخطبه‌اى كه على عليه السلام ايراد كرد\r\nسيره‌نويسان نقل كرده‌اند : وقتى كه على ( ع ) از جنگ جمل فارغ شد در بصره به منبر رفت و خطاب به مردم فرمود : « زنها از نظر ايمان ، ارث و خرد كم‌بهره‌اند ؛ اما كاستى ايمانشان به خاطر نماز نخواندن و روزه نداشتن در بخشى از عمرشان ( زمان عادت ماهيانه ) است و اما كمى بهره‌شان از آن جهت است كه ارث آنها نصف ارث مردان است و اما جهت نقصان خردشان آن است كه ( در دادگاههاى اسلامى ) گواهى دو زن مانند گواهى يك مرد است . بنابراين از زنهاى بد بپرهيزيد و از خوبانشان بر حذر باشيد ، و در كارهاى نيك از آنها پيروى نكنيد ( يعنى به پيروى از خواهشهاى آنها كار نيك را انجام ندهيد - م ) تا در كارهاى بد بر شما طمع نورزند « 2 » ! » ( 4 ) سپس فرمود : « اى مردم بصره ! اى سپاه زن ( عايشه ) و اى پيروان هر ندا دهنده ! آب\r\n\r\n\r\n","description":"","footnote":"\r\n( 1 ) خدايا از درد و رنج خويش به درگاه تو مىنالم و از كسانى گله دارم كه خاك در ديدهء بيناى من افشاندند . از ميان ايشان مضريان را به خونخواهى مضريان خود كشتم ، جانم را بهبود بخشيدم ولى كسان خود را كشتم !\r\n( 2 ) اين خطبه در نهج البلاغه ( دكتر صبحى صالح ، 80 ) با اندك تفاوتى آمده است - م .\r\n","page_name":" 112 ","page_number":138},
  {"content":"\r\n\r\n( شهر و ديار ) شما شور و آيين شما دو رويى و نفاق است . شيطان شما را خواند و شما اجابت كرديد و چون شتر را پى كردند شما هم بازمانديد . گويا من مىبينم سجده‌گاه شما را كه خداوند از بالا و پايين آن به شهر شما عذاب فرستاده ، اين مسجد مانند سينهء كشتى يا مانند شتر مرغى كه روى سينه خوابيده و يا سينهء پرنده‌اى در ميان دريا ( همه را غرق در عذاب كرده است ) . سرزمين شما دور از آسمان و نزديك آب ( در گودى ) ، عقلهاى شما سبك و بردبارى شما نابجاست . بنابراين هدف تيراندازان و لقمهء خورندگان و مورد حمله و طعمه شكارچيانيد ! » « 1 » ( 1 ) سيف مىگويد : مردم مدينه دانستند كه جنگ جمل در روز پنج شنبه اتفاق افتاده است ، توضيح آن كه آنها ديدند شاهينى در اطراف مدينه پرواز مىكند و همراه او چيزى آويخته است ، مردم به دقّت نگاه كردند ، ديدند دستى است كه انگشترى دارد وقتى كه افتاد ، ديدند نام عبد الرحمن بن عتاب بن اسيد ، در آن نقش شده است ! ! « 2 »\r\n( 2 )\r\n\r\nبازگشت عايشه به مدينه\r\nسيره‌نويسان گويند : پس از آن على ( ع ) عبد اللّه بن عبّاس را نزد عايشه فرستاد و به او فرمود كه به مدينه برود . ابن عبّاس بدون اجازه وارد شد . عايشه گفت : رعايت سنّت را نكردى بدون اجازه وارد شدى ! ابن عبّاس گفت : اگر تو در خانه‌اى كه رسول خدا ( ص ) تو را در آنجا واگذاشت مىماندى ما بدون اجازهء تو وارد نمىشديم . آنگاه فرمود : امير المؤمنين\r\n\r\n\r\n","description":"","footnote":"\r\n( 1 ) در نهج البلاغه ( صبحى صالح به شمارهء 12 و 13 ) اين بخش از سخنان امير المؤمنين ( ع ) با تفاوت زيادى نقل شده است - م .\r\n( 2 ) جاى بسى تعجّب است كه شخصى مانند مؤلّف تخيّلات سيف بن عمر تميمى را به رشتهء تحرير در آورده است ! سيف همان كسى است كه در مخيّله‌اش افسانهء ابن سباى يهودىزاده را مىسازد كه اعتقاد به رجعت را او به شيعه آموخته ، ابو ذر را او بر ضد عثمان شورانده ، او باعث شورش مردم عليه خليفه شده و طرح صلح را بهم زده و آتش جنگ جمل را شعله‌ور ساخته است و . . . براى شناخت بيشتر اين شخص ( سيف ) به كتاب ( عبد اللّه بن سبا ) علامهء عسكرى و به كتاب « شيعه و تهمتهاى ناروا » مراجعه فرماييد - م .\r\n","page_name":" 113 ","page_number":139},
  {"content":"\r\n\r\nبه تو دستور مىدهد حركت كنى و به آن خانه‌اى به روى كه خداوند مقرّر فرموده است و در آنجا بمانى ! عايشه جواب منفى داد و او بر عايشه اعتراض كرد و گفت : او امير المؤمنين است او را مىشناسى ! ( 1 ) هشام بن محمد مىگويد : على ( ع ) او را به بهترين صورت آمادهء حركت كرد و مال زيادى به او داد « 1 » و برادرش عبد الرّحمن « 2 » را با سى مرد و بيست زن از بزرگان بصره و دينداران از قبيله‌هاى همدان و عبد القيس ، همراه او كرد و بر سر آنها عمامه نهاد و دستور داد همهء آنها شمشير حمايل كردند و به هيكل مردان درآمدند و به آنها فرمود : « نبايد كسى بفهمد كه شما زن هستيد ، چهره‌تان را بپوشانيد و در اطراف او باشيد و نبايد مردى نزديك او شود و به همراه او با اين هيأت حركت كنيد » و هنگامى كه به مدينه رسيد به عايشه گفتند : بين راه چگونه گذشت ؟ گفت : خوب گذشت و به خدا سوگند بيش از انتظار من لطف كرد ولى مردانى را همراه من فرستاد كه من آنها را نمىشناختم و اين مطلب به گوش زنان همراهش رسيد نزد وى آمدند و فهميد كه آنها زن هستند پس سجده شكر به جا آورد و گفت : به خدا سوگند اى پسر ابو طالب ! چيزى جز بر بزرگواريت نيفزودى و اى كاش من در چنين شرايطى خود را قرار نمىدادم . و كاش بر سر من چنين و چنان آمده بود ! ( 2 ) ابن كلبى گويد : عايشه هر وقت به ياد جنگ جمل مىافتاد « 3 » به قدرى گريه مىكرد كه روبندش تر مىشد و گلويش را مىگرفت گويى مىخواهد خفه شود و هرگاه به ياد امّ سلمه مىافتاد كه او را از رفتن به بصره نهى مىكرد ، گريه مىكرد !\r\n\r\n\r\n","description":"","footnote":"\r\n( 1 ) اين مطلب با اخلاق و سيرهء زندگى امير المؤمنين ( ع ) سازگار نيست ، مگر از اموالى باشد كه عايشه با خود آورده بود - م .\r\n( 2 ) در بعضى منابع آمده است على ( ع ) برادر عايشه ( محمد بن أبي بكر ) را با گروهى از مرد و زن همراه عايشه كرد - م .\r\n( 3 ) وقتى كه عايشه به مدينه رسيد زنها به استقبالش آمدند به قدرى گريه كرد كه از خود رفت . و چنان بود كه هر وقت به ياد جنگ جمل مىافتاد نفسش بند مىآمد و گلويش را مىگرفت و مىگفت : دوست داشتم كه بيست سال پيش از اين مرده بودم ! و هر وقت ام سلمه را مىديد گريه مىكرد و به ياد نصيحت او مىافتاد .\r\n","page_name":" 114 ","page_number":140},
  {"content":"\r\n\r\n( 1 ) هشام بن محمد مىگويد : على ( ع ) عايشه را به خاطر اجراى دستور رسول خدا ( ص ) به مدينه بازگرداند ؛ هشام به روايت احمد بن حنبل اشاره كرده است كه از قول حسين بن محمد و او از فضل بن سليمان و او از محمد بن يحيى به نقل از ابو اسماء غلام ابن جعفر از ابو رافع نقل كرده است كه رسول خدا ( ص ) به على بن ابى طالب ( ع ) فرمود : « در آيندهء نزديك بين تو و عايشه اتّفاقى مىافتد » على ( ع ) عرض كرد : « پس در اين صورت من در وضع دشوارى خواهم بود ! » فرمود : « نه ، ولى هرگاه چنين اتّفاقى افتاد او را به خوابگاهش بازگردان ! » هشام مىگويد : عايشه بعد از جنگ جمل پيوسته مىگريست و مىگفت : كاش من موجودى فراموش شده يعنى كهنه پارچه‌اى مطرود بودم ! ! پايان داستان جنگ جمل به صورت مختصر .\r\n( 2 )\r\n\r\nجريان جنگ صفّين\r\nسيره‌نويسان گفته‌اند : چون على ( ع ) از جنگ جمل فراغت يافت از بصره راهى كوفه شد و دوازده شب از ماه رجب همان سال ( يعنى سال سى و شش ) گذشته بود كه به كوفه رسيد و نامه‌اى توسّط جرير بن عبد اللّه بجلى به معاويه فرستاد و از او خواست تا بيعت كند و او پاسخى نداد و مدّتى از سال را در كوفه ماند و سرانجام در همان سال ( يعنى سال سى و شش ) راهى صفّين شد و در آنجا با معاويه رو به رو شد و ميان آنها جنگها و حوادثى پيش آمد ، على ( ع ) با نود هزار تن و معاويه با صد و بيست هزار به صفّين آمده بودند از مردم عراق بيست و پنج هزار از جمله عمّار بن ياسر و هاشم بن عتبة بن ابى وقّاص و خزيمة بن ثابت كشته شدند و آخر كار اويس قرنى و از اهل بدر نيز بيست و پنج تن به شهادت رسيدند .\r\n( 3 ) زبير بن به كار نقل كرده مىگويد : در جنگ صفين با امير المؤمنين ( ع ) از اهل بدر هشتاد و هفت نفر حضور داشتند ، كه هفده تن از مهاجران و هفتاد تن از انصار بودند و اما از ديگر صحابه به همراه على ( ع ) هزار و هشتصد نفر بودند كه نود تن از آنان با رسول خدا زير آن درخت در بيعت رضوان بيعت كردند و از مردم شام هفتاد هزار تن كشته شدند . در صد و بيست روز هفتاد برخورد بين آنها اتّفاق افتاد كه ما شمه‌اى از آن را كه در خور كتاب\r\n\r\n","description":"","footnote":"","page_name":" 115 ","page_number":141},
  {"content":"\r\n\r\nحاضر است انتخاب مىكنيم :\r\n( 1 ) مىگوييم : وقتى كه على ( ع ) از بصره مراجعت كرد ، جرير بن عبد اللّه را نزد معاويه فرستاد و او را به اطاعت خود دعوت كرد . مالك اشتر عرض كرد : او را نفرست ، زيرا به خدا سوگند كه به اعتقاد من او هوا خواه معاويه است و همان گونه بود كه اشتر مىگفت ؛ جرير فرماندار همدان بود و على ( ع ) او را بر كنار كرد ، و اين كار در دل او اثر گذاشته بود . و در همان سال به پيشنهاد و خواست جرير او را به رايزنى نزد معاويه فرستاد ؛ و نامه‌اى مبنى بر اين كه مهاجران و انصار بر بيعت با على متحد شده‌اند و طلحه و زبير بيعت را شكسته‌اند و نتيجه كار آنها چنان شد ، او را براى اتمام حجت به بيعت خود دعوت كرد ( 2 ) و در نامه چنين آمده بود :\r\n« بارى ، بيعت من به گردن تو در مدينه آمد با اين كه تو در شام بودى چون كسانى كه با أبو بكر و عمر و عثمان بر همان اساسى كه با آنها بيعت كردند ، با من بيعت كردند ، بنابراين كسى را كه حاضر بوده نمىرسد كه جز آن را اختيار كند و آن كس كه حاضر نبوده حق ندارد آن را نپذيرد و مشورت ( در چنين امور ) حق مهاجران و انصار است و چون ايشان اجتماع كرده و مردى را پيشوا ناميده‌اند رضا و خشنودى خدا در آن خواهد بود پس اگر كسى از فرمان ايشان بيرون رفت او را به اطاعت بازگردانند و اگر فرمان آنها را نپذيرفت با او مىجنگند زيرا او غير راه مؤمنان را دنبال كرده است و خداوند او را واگذارد به آنچه رو آورده است « 1 » و او را وارد جهنم كند و چه بد جايگاهى است ! وانگهى طلحه و زبير با من بيعت كردند و بعد بيعت مرا شكستند پس از آن كه راه عذر و بهانه را بر آنها بستم با آنها پيكار كردم تا اين كه حق بر سر جاى خود آمد و باطل از ميان رفت و امر خدا على رغم ميل آنها ظاهر شد ، بنابراين تو هم در آنچه مسلمانان وارد شده‌اند وارد شو ! زيرا اين كار بهترين چيزهاست براى عافيت تو و خود را در معرض گرفتارى قرار مده و اگر قرار دادى ، با تو پيكار خواهم كرد و از خدا براى پيروزى بر تو كمك مىطلبم .\r\n( 3 ) به من خبر دادند كه تو دربارهء كشندگان عثمان سخنانى گفته‌اى پس داخل شو در آنچه مردم داخل شدند سپس آنان را پيش من محاكمه كن تا تو و ايشان را بر كتاب خدا وادارم و اما\r\n\r\n\r\n","description":"","footnote":"\r\n( 1 ) اين بخش از نامه در نهج البلاغه ( صبحى صالح به شمارهء 6 ) آمده است .\r\n","page_name":" 116 ","page_number":142},
  {"content":"\r\n\r\nآن كه تو مىخواهى ( يا تعلّلى كه مىورزى ) چون فريب دادن كودك است در برابر شير ( هنگام بازگرفتن از شير ) « 1 » .\r\n( 1 ) و به جان خودم سوگند ، اگر به چشم عقلت بنگرى نه از روى هواى نفست خواهى ديد كه من از همه كس مبرّاتر از قتل عثمان و خون او هستم « 2 » . و تو خوب مىدانى كه از جمله آزادشدگانى هستى « 3 » كه خلافت بر ايشان روا نيست و مشورت و شورى براى ايشان جايز نيست ، و اين كه جرير بن عبد اللّه را نزد تو فرستادم و او از اهل ايمان و از مهاجران است با او بيعت كن « 4 » . و هيچ نيرو و توانى جز به خدا نيست ، و السّلام » .\r\n( 2 ) چون جرير نزد معاويه رفت او امروز و فردا كرد و دربارهء نامهء على ( ع ) با عمرو بن عاص مشورت نمود ، عمرو او را راهنمايى كرد كه خون عثمان را به گردن على بيندازد و با سران اهل شام با وى بجنگد ؛ معاويه پيراهن خون‌آلود عثمان را با چند انگشت وى كه دختر فرافصه ( همسر عثمان ) براى او فرستاده بود بر منبر مسجد دمشق آويخت ، پس مردم شام سوگند ياد كردند كه سر در بستر نگذارند و كسى با زنش هم بستر نشود مگر اين كه كشندگان عثمان را بكشند ! بدين جهت معاويه ( در پاسخ نامه ) به على ( ع ) چنين نوشت :\r\n( 3 ) امّا بعد ، براستى اگر آن مردمى كه با ابو بكر و عمر و عثمان بيعت كرده بودند ، با تو بيعت كردند و تو از خون عثمان مبرّا باشى تو هم مانند أبو بكر و عمر و عثمان بودى ولى تو مهاجران و انصار را بر عثمان شوراندى و از او جدا كردى تا آنجا كه ناآگاه از تو فرمان برد و ناتوان به وسيلهء تو توانمند شد و اينك مردم شام آماده جنگ با تو هستند مگر اين كه قاتلان عثمان را تحويل ايشان دهى تا از تو دست بردارند و امر خلافت را به شوراى بين مسلمين واگذارى و اين شورا در اختيار مردم شام باشد نه مردم حجاز ! امّا من فضيلت و سابقهء تو را\r\n\r\n\r\n","description":"","footnote":"\r\n( 1 ) اين بند در نهج البلاغه ( صبحى صالح بخشى از نامهء 64 ) با اندكى تفاوت آمده است - م .\r\n( 2 ) اين بند نيز در نهج البلاغه ، جزئى از نامهء شمارهء 6 با اندكى تفاوت آمده است - م .\r\n( 3 ) اشاره به فتح مكه دارد كه پيامبر خاندان ابو سفيان را « طلقا » آزادشدگان منظور فرمود اگر نه همه برده و اسير بودند - م .\r\n( 4 ) در نسخه‌اى آمده است : بيعت كن و اگر نه از خدا در مقابل تو كمك خواهم گرفت و با تو پيكار خواهم كرد .\r\n","page_name":" 117 ","page_number":143},
  {"content":"\r\n\r\nدر ميان قريش و جايگاه تو را نسبت به رسول خدا ( ص ) منكر نيستم و در ذيل نامه نوشت :\r\n أرى الشام تكره اهل العراق * و اهل العراق لهم كارهونا\r\nو كل لصاحبه مبغض * يرى كل ما كان من ذاك دينا\r\nاذا ما رمونا رميناهم * و دنّا هم مثل ما يقرضونا\r\nو قالوا علىّ امام لنا * فقلنا رضينا ابن هند رضينا\r\nو قالوا نرى أن تدينوا له * فقلنا لهم لا نرى أن ندينا\r\nو كلّ يسرّ بما عنده * يرى غثّ ما فى يديه سمينا « 1 » \r\n( 1 ) جرير نزد على ( ع ) آمد و جريان معاويه و گرد آمدن مردم شام پيرامون او را براى جنگ با على ( ع ) به اطلاع آن حضرت رساند و اين كه مردم بر عثمان مىگريند و مىگويند : على او را كشته و كشندگان او را پناه داده است و آنها دست بر نمىدارند تا على ( ع ) آنها را بكشد و يا آنها على را بكشند ! ( 2 ) مالك اشتر حاضر بود گفت يا على ( ع ) مىگفتم كه اين شخص را با عداوت و دغلبازى كه دارد نفرستيد و اگر مرا فرستاده بوديد بهتر از اين مردى بود كه پيش معاويه بايستد تا همه درها را ببندد و هيچ درى را نگذارد كه اميد گشودنش باشد و يا ما از گشودن آن بيمناك باشيم در حالى كه او گشوده است .\r\n( 3 ) جرير رو به مالك كرد و گفت : تو اگر آنجا بودى تو را كشته بودند چون نام تو را جزو كشندگان عثمان مىبردند ! اشتر گفت : اگر امير المؤمنين دربارهء تو و امثال تو به گفتهء من گوش كند شما را در جايى بازداشت مىكند كه از آنجا بيرون نشويد تا اين جريان يكسره\r\n\r\n\r\n","description":"","footnote":"\r\n( 1 ) مىبينم مردم شام از مردم عراق ناراضى و مردم عراق از مردم شام ناراضىاند و هر كدام كينهء ديگرى را بر دل دارند و اين اختلاف و دشمنى را بر اساس دين مىپندارند . اگر آنها قصد ما را هم نكنند ما آنان را هدف قرار مىدهيم و به ذلّت مىكشيم همان گونه كه ما را قطعه‌قطعه مىكنند . آنها گفتند : على ( ع ) امام و رهبر ماست ، و ما گفتيم : ما به رهبرى پسر هند ( معاويه ) راضى و خرسنديم ! و گفتند : ما معتقديم كه شما هم به او بگرويد ما به ايشان مىگوييم ما نمىخواهيم كه بر او بگرويم و هر گروهى به عقيده‌اى كه دارد خرسند است و لاغر در دست خودش را چاق و فربه مىبيند !\r\n","page_name":" 118 ","page_number":144},
  {"content":"\r\n\r\nشود . اين بود كه جرير به قرقيسيا « 1 » رفت و در آنجا اقامت گزيد و ماجرا را به معاويه نوشت و معاويه در پاسخ به او نوشت تا نزد وى رود .\r\n( 1 ) على ( ع ) در نامه‌اى به معاويه نوشت : « امّا بعد ، نامهء مردى به دست من رسيد كه نه بينشى دارد كه او را هدايت كند و نه سودى كه راه راست را به او نماياند ، به هر طرف كه هواى نفس بخواندش مىپذيرد و زمام او را بكشد ، مىرود ! معاويه ! تو گمان بردى كه من عثمان را يارى نكردم به جان خودم سوگند كه من همانند يكى از مهاجران و انصار بودم و مانند آنها وارد و خارج شدم و با آن گروه ( شورشيان ) نبودم و اما اين كه گفتى اهل شام در شورى حاكم باشند بگو ببينم در شام چه كسى شايستگى خلافت را دارد ؟ اگر يك نفر را نام ببرى ، مهاجران و انصار تو را تكذيب خواهند كرد « 2 » و اما اعتراف تو به سوابق من ( ناگزير بودى ) اگر مىتوانستى رد كنى رد مىكردى ولى تو توان آن را نداشتى ( 2 ) و در ذيل نامه اين اشعار را نوشت :\r\n معاوى دع عنك ما لا يكونا * و قتلة عثمان اذ تدعونا\r\nاتاكم علىّ بأهل العراق * و اهل الحجاز فما تصنعونا\r\nعلى كل جرداء خيفانة * و اجرد صلب يقرّ العيونا\r\nعليها فوارس من شيعة * كاسد العرين تحامى العرينا\r\nيرون الطّعان خلال العجاج * و ضرب الفوارس فى النّقع دينا\r\nهم هزموا الجمع يوم الزّبير * و طلح و غيرهم النّاكثينا\r\nو ان تكرهوا الملك ملك العراق * فقد كره القوم ما تكرهونا\r\nفقل للمضلّل من وايل * و من جعل الغثّ يوما سمينا\r\nجعلت ابن هند و اشياعه * نظير علىّ أما تستحونا \r\n\r\n\r\n","description":"","footnote":"\r\n( 1 ) نام شهرى در مرز شام و عراق بوده است .\r\n( 2 ) براستى كسى از مهاجر و انصار و حتى تودهء مردم مسلمان چه در زمان خلفاى قبل و چه در زمان حيات امير المؤمنين ( ع ) باور مىكرد همچون معاويه‌اى با زندگى پرتجمّل و كاخ و دربار قيصرى و كسرائيش به جاى پيامبر و خلفاى راستين او كه همچون يك رعيت زندگى مىكردند تكيه زند ؟ ! - م .\r\n","page_name":" 119 ","page_number":145},
  {"content":"\r\n\r\n علىّ ولىّ الحميد المجيد * وصىّ النبىّ من العالمينا « 1 » \r\n( 1 ) سپس نامه را به اصبغ بن نباته تميمى داد ، على ( ع ) از كوفه بيرون شد و در نخيله سپاهيان اردو زدند و اصبغ راهى شام شد . مىگويد : نزد معاويه رفتم و بر او وارد شدم در حالى كه عمرو بن عاص در سمت راست و ذو الكلاع و حوشب در سمت چپ و برادرش عتبه و ابن عامر ، وليد بن عقبه ، عبد الرحمن بن خالد بن وليد و شرحبيل بن سمط در پهلويش و ابو هريره در مقابلش و ابو درداء ، نعمان بن بشير و ابو امامهء باهلى بودند نامه را به او دادم همين كه قراءت كرد ، گفت : بيقين على قاتلان عثمان را به ما نمىدهد ( 2 ) اصبغ مىگويد : به معاويه گفتم : اين قدر قاتلان عثمان را بهانه مكن ، زيرا كه تو جز در پى ملك و سلطنت نيستى و اگر مىخواستى او را يارى كنى در زمان حياتش يارى مىكردى در صورتى كه تو منتظر ماندى و ايستادى و به او كمك نكردى تا اين كه او را وسيله‌اى براى دنياى خود قرار دهى ! او از شنيدن اين سخنان در خشم شد خواستم بيش از اينها بگويم ، گفتم : اى ابو هريره ! تو كه صحابى رسول خدايى تو را به خدايى سوگند كه جز او خدايى نيست و به حق رسول خدا ( ص ) بگو ببينم آيا شنيدى كه رسول خدا ( ص ) روز غدير خم دربارهء امير المؤمنين ( ع ) مىفرمود : « هر كس كه من مولاى او هستم پس على مولاى اوست ؟ » گفت : آرى به خدا قسم كه من شنيدم پيامبر ( ص ) اين را مىگفت . گفتم : در اين صورت تو اى ابو هريره دشمن او را دوست و دوست او را دشمن دارى ! ابو هريره نفسى كشيد و گفت : انّا للّه و انا اليه راجعون ،\r\n\r\n\r\n","description":"","footnote":"\r\n( 1 ) معاويه ! آنچه را كه حقيقت ندارد از خود دور كن و قاتلان عثمان را كه تو ادّعا دارى ماييم ! على مردم عراق و مردم حجاز را نزد شما آورده است ، اكنون مىخواهيد با ما چه كنيد ؟ بر هر سپاهى جمع زيادى است و هر جاى خشك و سختى چشمها را روشن مىكند . بر آنجا سوارانى از پيروان على همچون شيران بيشه‌زار وجود دارد كه از سرزمينش حمايت مىكند . نيزه زنانى كه از درون گرد و غبار مشاهده مىشوند و ضربت شمشير سواران را در ميان گرد و غبار كه رسم ديرين آنهاست آنان كه امروز اين گروه انبوه ؛ زبير ، طلحه و ديگر بيعت‌شكنان را شكست داده و مغلوب ساختند و اگر شما از آن سرزمين يعنى سرزمين عراق بدتان مىآيد ، البته اين قوم نيز آنچه را كه شما از ما نمىپسنديد ، نمىپسندند به آن فرد بسيار گمراه شرور بگو و به او كه امروز لاغر را چاق و فربه قرار داده است بگو ! تو پسر ( هند ) و پيروان او را همانند على ( و ياران او ) قرار داده‌اى آيا از ما خجالت نمىكشيد ؟ ! على ولى خداى ستوده و با عظمت و جانشين و وصى پيامبر خدا ( ص ) از طرف خالق جهان است . ( از لحن اشعار پيداست كه از على ( ع ) نيست و در هيچ منبع شيعى نيز نيامده است - م . ) .\r\n","page_name":" 120 ","page_number":146},
  {"content":"\r\n\r\n( 1 ) رنگ چهرهء معاويه دگرگون شد و گفت : اى مرد ! بس كن تو نمىتوانى مردم شام را فريب دهى تا خون عثمان را كه در ماه حرام و در حرم رسول خدا ( ص ) در كنار ارباب تو مظلوم كشته شده و او آنها را وادار كرده است ، مطالبه نكنند مگر اين كه او را بكشند در حالى كه قاتلان عثمان امروز در نزد وى يار و ياور و دست و پاى او هستند و او مثل عثمان نيست كه خونش هدر رود ! پس از آن ذو الكلاع ، حوشب و معاوية بن خديج گفتند : يا معاويه ! ما شما را يارى مىكنيم تا وقتى كه يا به مقصودت برسى و يا تا آخرين نفر كشته شويم ، اين بود كه اصبغ از جا بلند شد در حالى كه مىگفت :\r\n معاوىّ للّه من خلقه * عباد قلوبهم قاسية\r\nو قلبك من شر تلك القلوب * و ليس المطيعة كالعاصية\r\nدع ابن خديج و دع حوشبا * و ذا كلع و اقبل العافية « 1 » \r\n( 2 ) پس معاويه فرياد برآورد كه آيا تو به عنوان پيك آمده‌اى يا آمده‌اى تفرقه بيندازى ؟ ! آنگاه اصبغ به جانب عراق حركت كرد و در همان سال يعنى سال سى و شش معاويه با عمرو عاص براى جنگ با على ( ع ) متّحد شدند و پيش از ورود على ( ع ) به نخيله - در روزهاى جنگ جمل پس از آن كه معاويه از عمرو عاص نااميد شده بود و عمرو عازم رفتن به بصره براى يارى على ( ع ) بود - آنها با هم سازش كردند و معاويه مصر را به عنوان باج به عمرو عاص داد تا او به معاويه گرايش يافت .\r\n( 3 ) سيره‌نويسان مىگويند : وقتى كه عثمان محاصره شد ، عمرو عاص راهى شام شد و در فلسطين فرود آمد و مردم را بر ضدّ عثمان مىشوراند چون با او ميانه‌اى نداشت زيرا وقتى عثمان به خلافت رسيد به عمرو توجهى نداشت و او را فرماندار جايى نكرد و از مصر نيز او را بر كنار ساخت ، عمرو در فلسطين ماند تا وقتى كه عثمان كشته شد .\r\n( 4 ) به معاويه گفتند : كار تو سامان نمىگيرد مگر به وسيلهء عمرو عاص كه او يكى از\r\n\r\n\r\n","description":"","footnote":"\r\n( 1 ) اى معاويه ! خدا را دربارهء بندگانش در نظر بگير ، بندگانى كه قساوت ، قلب آنها را گرفته است و قلب تو نيز از بدترين اين قلبهاست و چون قلب گنهكار فرمانبردار حق نيست ! ابن خديج ، حوشب و ذا كلع ( ذو الكلاع ) را رها كن و به عافيت و نجات روآور !\r\n","page_name":" 121 ","page_number":147},
  {"content":"\r\n\r\nهوشمندان عرب است . بدين جهت معاويه نامه‌اى نوشت و او را نزد خود طلبيد و اظهار محبت كرد و وعده‌هايى به او داد كه در صورت همراهى او بر پيكار با امير المؤمنين ( ع ) به او وفا كند و ماجراى عثمان را براى او نوشت . عمرو در پاسخ نوشت : بارى من نامهء تو را خواندم و خوب فهميدم اما آنچه را كه تو از من خواسته‌اى تا رشتهء اسلام را از گردن خود بردارم و با تو در گمراهى سقوط كنم و در راه باطل تو را يارى دهم و به روى امير المؤمنين على بن ابى طالب ( ع ) يعنى برادر رسول خدا ( ص ) و ولىّ ، وصىّ ، وارث و اداكنندهء دين و برآورنده وعدهء او و داماد او يعنى همسر دخترش بانوى زنان جهان و پدر نوادگان پيامبر ؛ حسن و حسين سروران جوانان اهل بهشت ، شمشير بكشم ( 1 ) و اما اين سخن تو كه جانشين عثمانى ! در حالى كه با مرگ او تو بر كنار و خلافتت از بين رفته است و اما اين گفتارت كه امير المؤمنين ( ع ) مردم را بر كشتن عثمان وادار كرده است دروغ و ناروا و از روى گمراهى است ، واى بر تو اى معاويه ! مگر تو نمىدانى كه ابو الحسن ( على ( ع ) ) از جان خودش در راه خدا گذشت و در بستر رسول خدا ( ص ) خوابيد ؟ و پيامبر ( ص ) دربارهء او فرمود : « هر كس كه من مولاى اويم پس على مولاى اوست ؟ » بنابراين نامهء تو هيچ صاحب خرد و ديندار را نمىتواند فريب دهد ، و السّلام .\r\n( 2 ) وقتى كه معاويه نامهء عمرو عاص را خواند ، عتبة بن ابى سفيان به او گفت : از عمرو نااميد مباش ! از اين رو دوباره نامه نوشت و او را به حكم‌روايى تشويق كرد و در حكومت خويش او را شريك قرار داد و در ذيل نامه نوشت :\r\n جهلت و ما تعلم محلك عندنا * فأرسلت شيئا من عتاب و ما تدرى\r\nفثق بالّذى عندي لك اليوم آنفا * من العزّ و الإكرام و الجاه و القدر\r\nو اكتب عهدا ترتضيه مؤكّدا * و أشفعه بالبذل منّى و بالبرّ « 1 » \r\nو عمرو در پاسخ او نوشت :\r\n\r\n\r\n","description":"","footnote":"\r\n( 1 ) تو نادانى و جايگاه خودت را در نزد ما نمىدانى ، مشتى پرخاش براى ما فرستاده‌اى ، نمىفهمى ! بنابراين به آنچه از عزّت و احترام و مقام و منزلت امروز در نزد ما دارى مطمئن باش . عهدنامه‌اى مؤكد مىنويسم كه تو راضى شوى و پشتوانه‌اش را بخشش و احسان از جانب خود قرار مىدهم .\r\n","page_name":" 122 ","page_number":148},
  {"content":"\r\n\r\n أبى القلب منّى أن يخادع بالمكر * بقتل ابن عفّان أجر إلى الكفر\r\nو إنّى لعمرى ذو دهاء و فطنة * و لست ابيع الدّين بالرّشح و الوفر\r\nأ ليس صغيرا ملك مصر ببيعة * هى العار فى الدّنيا على الآل من عمرو « 1 » \r\nسيف از قول هشام بن محمد نقل كرده است كه عمرو در پاسخ معاويه چنين نوشت :\r\n معاوية لا أعطيك دينى و لم أنل * به منك دينا فانظرن كيف تصنع\r\nفإن تعطنى مصرا فاريح بصفقة * أخذت بها شيخا يضرّ و ينفع « 2 » \r\n( 1 ) پس معاويه نوشت : مصر را به عنوان طعمه و نصيب به تو بخشيدم و شاهدانى بر آن گواه گرفتم ! عمرو آن شب را بيدار ماند و تمام شب را فكر مىكرد ، پس غلامش را به نام وردان كه - جايى در مصر منسوب به او بود و بدان جا سوق وردان مىگفتند - صدا كرد و به او گفت : وردان ! نظر تو چيست ؟ وردان گفت : البته با على آخرت هست و از دنيا خبرى نيست و با معاويه دنيا هست و از آخرت خبرى نيست و آنچه با على است ماندگار است و آنچه با معاويه است فانى ! همين كه صبح شد ، عمرو عاص بر اسب سوار شد و عبد اللّه بن عمرو به همراه او بود و مىگفت : نزد معاويه مرو ، آخرتت را به دنياى فانى مفروش ! در حالى كه عمرو همچنان سرگردان و دودل حركت مىكرد تا بر سر يك دوراهى رسيد كه يكى به مدينه مىرفت و ديگرى به دمشق سر دوراهى ايستاد سپس سر اسبش را به سمت دمشق برگرداند و گفت : معاويه با ما همراه‌تر از على است و نزد معاويه آمد .\r\n( 2 ) سيره‌نويسان گفته‌اند : على ( ع ) آن سال در پنجم شوال از نخيله به سمت شام حركت كرد و ابو مسعود انصارى را در كوفه به جاى خود گذاشت ، در مداين فرود آمد و به هنگام\r\n\r\n\r\n","description":"","footnote":"\r\n( 1 ) دلم قبول نمىكند ممكن است كه با مكر و حيله فريب خورده و به بهانه قتل عثمان به سوى كفر كشيده شوم و براستى كه من شخصى هوشيار و زيركم و كسى نيستم كه دينم را به يك آب بينى و بيشتر بفروشم آيا حكومت مصر در برابر بيعت با تو ناچيز نيست ؟ ! براستى كه آن براى خاندان عمرو عاص در دنيا يك ننگ و عار است ! ! [ البته در آخرت هم عذابى دردناك ! - م . 
  ]\r\n( 2 ) اى معاويه ، من دينم را بى آن كه از طرف تو به دنيايى برسم به تو نمىبخشم ، پس ببين كه با من چگونه عمل مىكنى ؟ پس اگر مصر را به من ببخشى در اين معامله سود زياد برده‌ام و تو در برابر آن پير مردى را خريده‌اى كه مىتواند سود و زيان برساند !\r\n","page_name":" 123 ","page_number":149},
  {"content":"\r\n\r\nحركت از آنجا سعد بن مسعود ثقفى ، عموى مختار بن ابو عبيد را بر مداين گمارد . آنگاه به شهر رقّه رفت و به مردم آنجا فرمود : « پلى براى ما درست كنيد تا از اينجا به شام عبور كنيم » آنها اطاعت نكردند و كشتيهاى ناحيهء غربى فرات را جمع كردند ، مالك اشتر فرياد برآورد : اى مردم رقّه ! به خدا سوگند اگر اين پل را براى ما درست نكنيد شمشير در ميان شما خواهم نهاد و مردانتان را خواهم كشت ، اين بود كه آنها ترسيدند و پلى ساختند و مردم عبور كردند .\r\n( 1 ) در روايتى آمده است وقتى كه على ( ع ) به رقّه رسيد و در آنجا هيچ كشتى نيافت ، فرمود : « اى مردم اين دو قلعه ! كشتيهاى شما كجاست ؟ » گفتند : رفتند تا بچرخند ، على ( ع ) به آنها ناسزا گفت ، سپس مقدمهء سپاه و در رأس همه اشتر نخعى حركت كردند ، ابو اعور اسلمى كه نام اصليش عمرو بن سفيان بود با جمعى از شاميان با ايشان برخورد كردند ، به وى حمله بردند « 1 » و بعضى از آنها به هزيمت رفتند . و معاويه پيش آمد و در جايى از صفين فرود آمد و على ( ع ) آمد ، در مقابل او جا گرفت در حالى كه براى اصحاب على آبشخورى نبود و معاويه و يارانش راههاى آب را بسته بودند و آنها را از آب بازداشتند ، اشتر را با صعصعة بن صوحان نزد معاويه فرستاد و فرمود : « آب را به روى ما باز كنيد » معاويه به يارانش گفت : نظر شما چيست ؟ وليد بن عقبه گفت : آب را از آنها بازداريد همان گونه كه ايشان چهل روز از عثمان بازداشتند ، و عبد اللّه بن سعد گفت : آب را از آنها بازداريد تا به ما مراجعه كنند و باعث خوارى آنها شود خداوند آنها را در قيامت از آب بازدارد ! صعصعة بن صوحان گفت : خداوند در روز قيامت تبهكاران و بدكاران مىگسار ؛ مانند تو و مانند اين تبهكار يعنى وليد بن عقبه را از آب بازمىدارد ، پس او را دشنام دادند و او گفت : خدا همهء شما را لعنت كند ! سپس از نزد آنها بيرون آمد .\r\n( 2 ) عمرو عاص به معاويه گفت : آب را به روى آنها باز كن ! آيا تو گمان مىبرى كه پسر ابو طالب از تشنگى مىميرد در حالى كه با او جوانان نيزه‌دار و مارهاى سمى عراق و پير مردان\r\n\r\n\r\n","description":"","footnote":"\r\n( 1 ) اين قبيل مطالب آن هم بدون ذكر راوى نظير ساخته‌هاى سيف است ! زيرا نسبت دشنام دادن به امير المؤمنين ( ع ) و يا حملهء سپاهيان اسلام به ابو اعور و همراهان پيش از آغاز جنگ از طرف دشمن ، نارواست ! - م .\r\n","page_name":" 124 ","page_number":150},
  {"content":"\r\n\r\nمهاجر و انصار هستند . به خدا سوگند كه آنها پيش از آن كه تشنگى آنها را از پا در آورد كاسه‌هاى سرها را از جمجمه‌ها جدا خواهند كرد ، بنابراين اى مرد تا آخر ماه محرّم به ترك مخاصمهء با ايشان راضى شو و براى درگيرى شتاب مكن كه سرانجام بدى دارد . ( 1 ) معاويه خوددارى كرد و گفت : به خدا سوگند كه اين نخستين پيروزى است ، خدا ابو سفيان بن حرب را قطره‌اى از حوض رسول خدا ( ص ) ( حوض كوثر ) نخوراند اگر آنها قطره‌اى از اين آب بياشامند ! فيّاض بن حرث ازدى گفت : اى معاويه به خدا سوگند كه با اين قوم به انصاف رفتار نكردى « 1 » اگر اينها مردم روم بودند روا نبود كه آنها را از آب بازدارى ، چگونه منع كردى در حالى كه آنها اصحاب رسول خدا ؛ حاضران در جنگ بدر ، مهاجران و انصارند و در ميان آنها پسر عموى رسول خدا ( ص ) و برادر و محرم راز ، حبيب و داماد اوست اى معاويه آيا از خدا نمىترسى ، به خدا سوگند كه اين ظلم است و تجاوز ! به خدا سوگند اگر آنها پيش از ما بر سر آب آمده بودند ما را از آب بازنمىداشتند و اين مرد از دوستان عمرو عاص بود . ( 2 ) معاويه گفت : يا عمرو دوستت را بگو بس كند ، فياض از جا بلند شد در حالى كه مىگفت :\r\n أ تحمون الفرات على اناس * و فى أيديهم الأسل الظّماء\r\nو فى الاعناق اسياف حداد * كأنّ القوم عندكم نساء\r\nألا للّه درّك يا بن هند * لقد ذهب الحياء فلا حياء\r\nو قد ذهب العتاب فلا عتاب * و قد ذهب الولاء فلا ولاء\r\nو لست بتابع دين ابن هند * طوال الدّهر ما أوفى حراء\r\nو قولى فى حوادث كلّ أمر * على عمرو و صاحبه العفاء « 2 » \r\n\r\n\r\n","description":"","footnote":"\r\n( 1 ) در روايتى آمده است كه اگر اينها از روم و ترك بودند و از تو آب مىخواستند بايد اوّل آب مىدادى و بعد مىجنگيدى . . .\r\n( 2 ) آيا شما آب فرات را بر مردمانى مىبنديد كه در دستهايشان نيزه‌هاى برنده و تشنه است ! و در گردنشان شمشيرهاى آهنين آويخته ؟ گويا اين قوم در نزد شما زنانى هستند ( ناتوان ) هان اى پسر هند ! جزاى تو با خدا ، براستى كه شرم و حيا از ميان رفته و حيايى نيست و براستى كه ملامت رخت بربسته و ملامتى در كار نيست و دوستى از بين رفته ، دوستى وجود ندارد ! من پيرو آيين پسر هند ( معاويه ) نيستم در تمام روزگار تا وقتى كه فريادم برسد ! و در رويدادهاى هر امرى سخن من به عمرو و رفيقش ( معاويه ) مرگ و هلاك است !\r\n","page_name":" 125 ","page_number":151},
  {"content":"\r\n\r\n( 1 ) آنگاه سر اسبش را به سمت سپاه على ( ع ) گرداند . همين كه معاويه و يارانش آب را به روى على ( ع ) و يارانش بستند ، مالك اشتر به امير المؤمنين ( ع ) عرض كرد : آيا ما از تشنگى بميريم در حالى كه شمشيرهاى ما روى شانه‌ها و نيزه‌ها در دستان ماست ؟ مأمور راههاى ورودى آب ، ابو اعور سلمى با سپاهى از مردم شام بود . على ( ع ) به مالك اشتر و اشعث بن قيس با دوازده هزار نفر از سپاهيان مأموريّت داد ، آنها ابو الأعور را هدف گرفتند و به او حمله كردند و اشتر با شمشير ضربتى بر فرق او زد و او را مجروح ساخت ، او و يارانش به هزيمت رفتند و اشتر بر تمام راههاى آب مسلّط شد و اين نخستين پيكارى بود كه در صفّين اتّفاق افتاد و آن روز ، روز اوّل ذيحجه بود و بين آن روز و جنگ جمل هفت ماه و چند روز فاصله شده بود و به نام روز حميّت موسوم شد زيرا كه زنان به خاطر آب به مبارزه برخاستند ( 2 ) و در روز ششم ذيحجّه عبيد اللّه بن عمر بن خطاب به مبارزهء اشتر برخاست ، اشتر به وى گفت : اى بيچاره چه چيز تو را به اين عمل واداشت ؟ چرا تو نيز مانند برادرت ( عبد اللّه بن عمر ) و سعد بن مالك كناره‌گيرى نكردى ؟ ! گفت : از انتقام خون هرمزان « 1 » بيم داشتم ، مالك گفت : تو كه در مكه اقامت داشتى ! عبيد اللّه گفت : خطاب و عتاب را كنار بگذار ! اشتر نخعى به او حمله كرد و او به هزيمت رفت .\r\n( 3 ) هشام بن محمّد مىگويد : چون روز هجدهم از روزهاى صفّين شد ، معاويه يارانش را جمع كرد و گفت : كسى در بين ما نيست كه به دست پسر ابو طالب ، پدر يا برادر و يا دايى و يا فرزندش كشته نشده باشد ! اى وليد ، در جنگ بدر ، پدرت و تو اى ابو الأعور در جنگ أحد ، عمويت و تو اى طلحه ! در جنگ جمل برادرت و در روز بدر ، برادر خود من كشته شده‌اند بنابراين\r\n\r\n\r\n","description":"","footnote":"\r\n( 1 ) هرمزان ( 23 ه . ق ) حاكم خوزستان بود . در جنگ بين اعراب و ايران در زمان يزدگرد سوم ( 19 ه / 640 م ) عتبه سردار عرب بر وى غالب شد . او ناچار به شوشتر رفت و به مقاومت پرداخت اما شوشتر نيز پس از 18 ماه محاصره به دست مسلمانان افتاد و هرمزان را به مدينه نزد عمر فرستادند . گويند هرمزان پس از ورود بر خليفه آب خواست و در آشاميدن آبى كه به دستش دادند درنگ كرد . عمر گفت تا اين آب را نياشامى در امانى . هرمزان فورا آب را به زمين ريخت و عمر ناچار قولش را حفظ كرد . هرمزان پس از اين واقعه اسلام آورد . و چون ابو لؤلؤ عمر را زخم زد عبيد اللّه پسر عمر ، بر سر هرمزان رفت و او را به كين پدر كشت . و چون بدون اثبات جرم به قتل پرداخته بود ، حضرت على ( ع ) اين امر را طبق اصول شريعت ندانستند و درخواست قصاص كردند ، عثمان از انجام قصاص خوددارى كرد . پس از عثمان عبيد اللّه عمر به سبب ترس از قصاص به معاويه پيوست و در جنگ صفين نيز در سپاه معاويه بود .\r\n","page_name":" 126 ","page_number":152},
  {"content":"\r\n\r\nاطراف او را محاصره كنيد تا انتقام كشته‌هامان را بگيريم ، وليد بن عقبه خنده‌اى كرد و گفت :\r\n فقلت له أ تلعب يا بن هند * كأنّك بيننا رجل غريب\r\nأ تأمرنا بحيّة بطن واد * إذا نهشت فليس لها طبيب\r\nفسل عمروا و سل عن خصيتيه * نجا و لقلبه منها وجيب\r\nكأن القوم لما عاينوه * خلال النّقع ليس لهم قلوب\r\nو قد نادى معاوية بن حرب * فاسمعه و لكن ما يجيب « 1 » \r\nآنگاه وليد نگاهى به عمرو عاص كرد و گفت : اگر گفتهء مرا باور نداريد ، پس بپرسيد منظورش كوبيدن عمرو بود .\r\n( 1 ) هشام بن محمد ، داستانى به اين مضمون دارد ، مىگويد : كه على ( ع ) در يكى از روزهاى جنگ صفّين بيرون آمد و عمرو عاص را در كنار سپاه ديد و او را نشناخت ، با نيزه‌اى او را زد عمرو بر زمين افتاد و عورتش نمايان شد و در برابر آن حضرت قرار گرفت ، على ( ع ) صورتش را برگرداند و فرمود : اى پسر زن بدكاره تو در طول عمرت آزادشدهء نشيمنگاهت هستى ! و از عمرو بارها اين عمل سر زده بود ! « 2 » ( 2 ) سدى از استادان خود نقل مىكند كه على ( ع ) در آن روز به كميل بن زياد فرمود : « به نزد معاويه برو و به او بگو : ما تو را به اطاعت و پيوستن به جمع مسلمين خوانديم تو نپذيرفتى و كشتار زيادى در اين امّت صورت گرفت ، اكنون بيا بجنگيم تا مردم از اين گرفتارى خلاص شوند ! ( 3 ) معاويه به يارانش گفت : نظر شما چيست ؟ گفتند : تو اين كار را مكن مگر عمرو كه گفت : برو ! او حرف منصفانه‌اى زده و او نيز بشرى همانند توست ! معاويه رو به عمرو كرد و\r\n\r\n\r\n","description":"","footnote":"\r\n( 1 ) به او گفتم : اى پسر هند ، آيا ( مبارزه با على را ) بازيچه مىگيرى ، گويا در ميان ما مرد بيگانه‌اى هستى ؟ ! آيا ما را وامىدارى كه ميان دشت به مقابلهء اژدها برويم كه اگر نيش بزند هيچ طبيبى نتواند معالجه كند ؟ از عمرو عاص و از بيضه‌هايش بپرس ! ( كه چگونه از دست على ) نجات يافت در حالى كه دلش از ترس او مىتپيد . گويا وقتى كه اين قوم او را در ميان جمع سپاهيان ديدند ديگر ، دل براى آنها نبود ! و معاوية بن حرب ندا داد كه به سخن او گوش فرا دهيد ولى خود پاسخ نداد .\r\n( 2 ) نهج البلاغه ( صبحى صالح ) خطبهء 84 ، به اين ذلّت و عمل زشت عمرو عاص ، اشاره دارد - م .\r\n","page_name":" 127 ","page_number":153},
  {"content":"\r\n\r\nگفت : اين چه دشمنى است ، آيا تو گمان مىكنى اگر من كشته شوم تو به خلافت مىرسى ؟\r\nعمرو گفت : تو را مردى گران‌قدر و پرفضيلتى دعوت كرده است ، تو در مبارزهء با او يكى از دو نتيجهء خوب را خواهى داشت ؛ اگر او را بكشى ، شخص بزرگى را كشته‌اى و اگر كشته شوى به پاداش نيكو مىرسى ! معاويه به او گفت : اين كار براى من بسيار دشوار است ، عمرو گفت : تو اگر در پيكار با او شك و ترديد دارى پس توبه كن و برگرد ! آنگاه على ( ع ) رو به آن تلى حركت كرد كه معاويه آنجا بود ، معاويه ترسيد ، رو به بسر بن ارطاة كرد و گفت : تو را سوگند مىدهم كه على را از من بازدارى ، بسر مقابل على ايستاد و على ( ع ) او را با نيزه‌اى زد و او به زمين افتاد و عورتش را نمايان ساخت و امير المؤمنين صورتش را برگرداند « 1 » ، مالك اشتر گفت :\r\n فى كلّ يوم رجل شيخ شاغرة * و عورة تحت العجاج ظاهرة\r\nابرزها طعنة كفّ واترة * عمرو و بسر رميا بالفاقرة « 2 » \r\n( 1 ) سپس على ( ع ) فرياد برآورد : « اى مردم شام به خدا سوگند كه هيچ امّتى را نشنيده‌ايم كه به پيامبرى ايمان آورند و بعد با اهل بيت آن پيامبر بجنگند ، غير از شما مردم ! » .\r\n( 2 ) هشام بن محمد مىگويد اين مطلب را صاحب كتاب « بيت المال » نيز نقل كرده است :\r\nهمين كه آن روز به آخر رسيد ، يارانش اطراف او را گرفتند ، نگاهى به عمرو كرد و خنديد ، عمرو پرسيد : به چه مىخندى ؟ گفت : به خاطر حرفى كه وليد دربارهء تو زد ، و از تو در شگفتم كه چگونه در آن وقت به ذهنت گذشت و عورتت را به ابو تراب نمايان كنى ! عمرو گفت : اگر اين وضع من تو را به خنده در آورد كه وضع تو خنده‌آورتر است ! به خدا سوگند\r\n\r\n\r\n","description":"","footnote":"\r\n( 1 ) در جنگ صفّين اين عمل از دو تن از سران لشكر معاويه تكرار شده و به اين ترتيب خودشان را از چنگال مرگ نجات دادند و اين جمله « يمنح القوم سبّته » ضرب المثل شد براى كسانى كه در حوادث و پيش‌آمدها به ذلّت و خوارى تن در دهند . يعنى : در وقت گرفتارى ، بالاترين مكر و حيله ايشان آن است كه « عورت خود را به مردم نشان دهند » - م .\r\n( 2 ) در هر روز پير مردى به دور از ياران و در تنگناى نبرد با عورتى زير گرد و غبار ، نمودار مىشود و به خاطر جلوگيرى از اصابت نيزه‌اى كه در معرض آن قرار گرفته است عورتش را ظاهر كند ، عمرو ( بن عاص ) و بسر ( بن ارطاة ) كه دچار مصيبت بزرگى شده بودند !\r\n","page_name":" 128 ","page_number":154},
  {"content":"\r\n\r\nكه اگر از تو براى او آشكار مىشد آنچه كه از من برملا شد هرآينه پشت گردنت به درد آمده بود ( با شمشير گردنت را زده بود ) و خانواده‌ات را بىسرپرست و بچه‌هايت را به عزايت نشانده بود ولى تو به وسيلهء اين مردانى كه نيزه‌هاى بلند در دست دارند از دست او نجات يافتى در حالى كه او امروز تو را به مبارزه خواست و چشمهاى تو چپ شد و رنگ از صورتت پريد و از تو عملى سرزد كه من و ديگران از آن ناراحتيم در صورتى كه اگر تو خودت را مىپوشاندى براى تو بهتر بود .\r\n( 1 ) واقدى گويد : سراسر ماه ذيحجه را جنگيدند و سال سى و هفت فرا رسيد و بين على ( ع ) و معاوية به اميد صلح آتش‌بس برقرار شد و ماه محرم را در حال رفت و آمد فرستادگان از دو طرف بازايستادند و معاويه قبول نكرد . جنگ دوباره از سر گرفته شد و نخستين روز ماه صفر را جنگيدند ، پس على ( ع ) خطبه خواند و فرمود : « اى مردم ! شما آغازگر جنگ نباشيد تا اين قوم جنگ را با شما آغاز كنند و فراريان را نكشيد و بر زخم‌خوردگان حمله نبريد و پردهء ناموس كسى را ندريد و كشته‌ها را مثله نكنيد ، و وارد خانه‌هاى اين قوم نشويد و مبادا زنى را به هراس اندازيد و نبايد كسى را دشنام دهيد . » .\r\n( 2 ) چون سوم ماه صفر شد ، عمرو بن عاص با سپاهيان شام در زير پرچمى كه زمان جاهليت مىجنگيدند ، به ميدان آمد و عمار ياسر به مقابل او رفت و گفت : اى مردم ! آيا مايليد كه دشمن خدا و رسولش را ببينيد و آن كسى را كه بر مسلمانان ستم روا داشت و دشمنان دين را يارى رساند ، و همين كه ديد خداوند دين خود را پيروز گردانيده و پيامبرش را عزّت بخشيده است از ترس وارد دين اسلام شد نه از روى ميل و چون رسول خدا ( ص ) از دنيا رفت همواره به دشمنى با مسلمانان شهرت داشته و با آنها جنگيده است و براستى كه او از جمله كسانى است كه در خاموش كردن نور خدا و پشتيبانى دشمنان خدا مىكوشيده است .\r\nاو اين مرد است - در حالى كه به عمرو اشاره مىكرد - با او بجنگيد ، خدا او را بكشد ! آنگاه فرياد برآورد : واى بر تو اى عمرو ! اين پرچم ( دست من ) پرچمى است كه بارها با آن در خدمت رسول خدا ( ص ) جنگيده‌ام ، آخرتت را به حكومت مصر فروختى ، مرگ بر تو ! عمرو با شنيدن سخنان عمّار رو به عقب از جبهه برگشت و چون روز چهارم شد محمد بن حنفيّه با سپاهى به ميدان آمد و عبيد اللّه پسر عمر بن خطّاب به مقابلهء او آمد و با يكديگر پيكار كردند .\r\n\r\n","description":"","footnote":"","page_name":" 129 ","page_number":155},
  {"content":"\r\n\r\n( 1 ) هشام بن محمد مىگويد : همين كه على ( ع ) آن حال را ديد به ميدان آمد در حالى كه عبيد اللّه را مىجست و محمد را صدا زد كه بايست ! و به عبيد اللّه فرمود : اى تبهكار ! من براى تو آمده‌ام ! او رو به فرار گذاشت ! و در روز نهم صفر كه روز پنج شنبه بود عمّار بن ياسر به شهادت رسيد و آن روز عمّار بين مردم ، مشهور و در رأس قاريان قرآن بود .\r\n( 2 )\r\n\r\nكيفيّت شهادت عمار\r\nعبد الوهّاب مقرى به نقل از محمد بن عبد الباقى و او از احمد بن احمد حدّاد و او از قول ابو نعيم اصفهانى به نقل از سليمان بن احمد و او از حسن بن على عمرى و او از قول محمد بن سليمان بن ابى رجاء به نقل از ابو معشر و او از ابو عمرو صيمرى ، از ابن سنان دؤلى صحابى رسول خدا ( ص ) ، نقل كرده ، مىگويد : عمّار را ديدم كه نوشيدنى خواست ، كاسه‌اى شير برايش آوردند و او نوشيد سپس گفت : اللّه اكبر ، خدا و رسول خدا ( ص ) راست گفته‌اند ! رسول خدا ( ص ) به من فرمود : « عمّار ! آخرين رزق - يا آخرين توشه‌ات - در دنيا شير آميخته به عسل خواهد بود ! » و گفته‌اند : كسى كه آن شير را آورد ، زنى از زنان قبيلهء بنى شيبان بود .\r\nابن سعد در طبقات مىگويد : عمّار حمله مىكرد و مىگفت : به خدا سوگند اگر آنها به قدرى ما را ضربت بزنند تا موهاى پيشانى ما را به دست گيرند هرآينه ما يقين داريم كه برحقّيم و آنها بر باطل . و آنگاه افزود : امروز ، روز ملاقات دوستان ، با محمد و ياران اوست .\r\n( 3 ) سپس بر عمرو عاص حمله برد و گفت : واى بر تو اى عمرو ! دينت را به حكومت مصر فروختى مرگ بر تو ! از ديرباز تو با كج‌رويت در اسلام ستم كردى ، به خدا سوگند كه هدف تو و هدف دشمن خدا و فرزند دشمن خدا ( معاوية بن ابى سفيان ) از بهانه ساختن خون عثمان ، جز رسيدن به دنيا نيست .\r\n( 4 ) ابن سعد مىگويد : عمّار نگاهى به عمرو عاص كرد ، در حالى كه پرچمى در دست داشت فرياد زد : واى بر تو اى پسر عاص ، اين پرچمى است كه من سه نوبت به همراه رسول اللّه ( ص ) با اين پرچم جنگيده‌ام ، و اين چهارمين نوبت است . و به روايتى عمّار در حالى كه پير شده بود و از پيرى سلاح در دستش مىلرزيد حمله برد و مىگفت :\r\n\r\n","description":"","footnote":"","page_name":" 130 ","page_number":156},
  {"content":"\r\n\r\n نحن ضربناكم على تنزيله * فاليوم نضربكم على تأويله\r\nضربا يزيل الهام عن مقيله * و يذهل الخليل عن خليله\r\nاو يرجع الحقّ الى سبيله * يا ربّ إنّى مؤمن بقيله « 1 » \r\n( 1 ) ابن سعد در طبقات از عبد اللّه بن عمرو بن عاص نقل كرده است : كه به پدرش گفت :\r\nشما عمار را كشتيد در حالى كه من از رسول خدا ( ص ) شنيدم كه به او مىگفت : « اى عمار تو را گروه ستمگر خواهد كشت » . معاويه اين سخن را شنيد ، رو به عبد اللّه كرد و گفت : براستى كه تو مرد احمقى ، همواره براى ما نغمه‌اى ساز مىكنى كه آن را در موقع بول كردنت جستجو مىكنى ! مگر ما او را كشتيم ، بلكه كسى او را كشته است كه از مدينه آورده است ! در روايتى آمده است وقتى كه اين سخن به گوش على ( ع ) رسيد ، فرمود : « در اين صورت حمزه ( ع ) را ما كشته‌ايم چون ما او را به احد برديم ! » . « 2 »\r\n( 2 ) و نيز ابن سعد نقل كرده است : وقتى كه ذو الكلاع از اين جريان مطّلع شد به عمرو گفت : ماييم آن گروه ستمگر و آهنگ رفتن به لشكر على ( ع ) را كرد در حالى كه شصت هزار نفر زير فرمان او بودند ، ذو الكلاع را كشتند « 3 » ، معاويه گفت : اگر ذو الكلاع مانده بود با گرايش خود به على بن ابى طالب سپاه ما را تباه كرده بود .\r\n( 3 ) ( مؤلف مىگويد : ) مسلم اين حديث را از قول ابو قتاده و ام سلمه از رسول خدا ( ص ) نقل كرده است ، اما عبارت ابو قتاده چنين است ؛ مىگويد : رسول خدا ( ص ) موقعى كه عمار خندق را حفر مىكرد ، دستى به سر عمار كشيد و فرمود : « چه دردناك است داستان تو اى پسر سميّه ! گروه ستمكار تو را مىكشند ! » .\r\nزهرى مىگويد : اين رسم عرب است ، مانند اين كه ( در نفرين ) مىگويند : مادرت به\r\n\r\n\r\n","description":"","footnote":"\r\n( 1 ) ما قبلا با شما بر اساس ظاهر قرآن جنگيديم و امروز بر اساس تأويل قرآن شمشير مىزنيم ، شمشيرى كه مغز سر دشمن را مىزدايد ، و دوست را از خاطر دوست مىبرد ، و يا حق را به راه خود بازمىگرداند ، پروردگارا ( تو شاهدى ) كه من به فرمودهء او ( پيامبر ( ص ) ) ايمان دارم .\r\n( 2 ) بسيارى از نويسندگان اين سخن را به ابن عبّاس نسبت داده‌اند كه گفت : « . . . در اين صورت پيامبر ( ص ) كشندهء حمزه است ! ! » - م .\r\n( 3 ) در نسخه‌اى آمده است : همان روز به قتل رسيد .\r\n","page_name":" 131 ","page_number":157},
  {"content":"\r\n\r\nعزايت بنشيند ! و از اين رو در بعضى روايات آمده است : « چه بيچاره است عمّار ! » .\r\n( 1 ) اما حديث ام سلمه ، به مضمون حديث ابو قتاده است . و در بعضى از نسخه‌هاى صحيح بخارى از ابو سعيد خدرى نقل شده است مىگويد : در ساختمان مسجد رسول خدا ( ص ) ما يك خشت يك خشت بر مىداشتيم ولى عمار دو خشت دو خشت بر مىداشت ، پيامبر ( ص ) او را ديد ، ضمن اين كه خاك از سر و صورت عمار پاك مىكرد ، مىفرمود : « چه غمبار است حال عمار كه آنان را به رستگارى مىخواند ولى آنها او را به آتش مىخوانند » و عمار مىگفت : به خدا پناه مىبرم از فتنه‌ها ! ( 2 ) ابو عبد اللّه حميدى مىگويد : بخارى اين عبارت را « تو را گروه ستمگر مىكشند » نقل نكرده است ، فقط آن را مسلم نقل كرده است و دربارهء كشندهء عمّار اختلاف نظر است :\r\nمشهورترين قول آن است كه ابو غاديهء مزنى و به قولى ابو العاديهء عاملى قاتل اوست ، واقدى بنا به نقل ابن سعد از او ، بر اين عقيده است . و نيز در همان روز هاشم بن عتبة بن ابى وقّاص را كشتند و على ( ع ) براى آنها گريه كرد و بر جنازهء آنان نماز گزارد و عمار را پشت سر ، و هاشم بن عتبه را طرف قبله نهاد در حالى كه آنها را غسل نداد .\r\n( 3 ) واقدى گويد : وقتى كه ابو الغاديه ، عمار را با نيزه زد و او از مركب افتاد ، مرد ديگرى خودش را رساند و سر او را جدا كرد ، دو نفرى نزد معاويه رفتند و با هم در ستيز بودند ؛ هر كدام مىگفت : من عمار را كشتم ، عمرو بن عاص رو به آنها كرد و گفت : به خدا سوگند كه اينها نزاع نمىكنند مگر بر سر آتش دوزخ ، معاويه گفت : تو چه مىگويى اين قوم براى ما از جانشان گذشته‌اند تو اين سخن را دربارهء آنها مىگويى ؟ عمرو گفت : به خدا سوگند كه همين طور است و تو هم مىدانى و براستى كه من به خدا سوگند مىخورم كه دوست داشتم بيست سال پيش از اين مرده بودم .\r\n( 4 ) ابن سعد مىگويد : عمار در سن هفتاد و هفت سالگى كشته شد .\r\nو باز ابن سعد مىگويد : چون عمار را كشتند ؛ قاتل وى تشنه بود ، آب خواست ، يك كاسهء شيشه‌اى آوردند ، از نوشيدن آب آن خوددارى كرد . و ديگران نقل مىكنند كه جام نقره‌اى بود ، يكى از همراهانش گفت : به اين احمق نگاه كنيد كه از خوردن آب در اين ظرف خوددارى مىكند ولى فراموش كرده است كه او قاتل عمّار است كه رسول خدا ( ص ) فرمود :\r\n\r\n","description":"","footnote":"","page_name":" 132 ","page_number":158},
  {"content":"\r\n\r\n« تو را گروه ستمگر مىكشند » .\r\n( 1 ) هشام بن محمد مىگويد : همين كه عمّار و هاشم كشته شدند ، على ( ع ) به قبيلهء ربيعه و همدان فرمود : « شما زره من و سر نيزهء منيد » دوازده هزار نفر از آنها آمادگى خود را اعلام كردند و حمله بردند ، صفهاى سپاه معاويه در هم شكست ، على ( ع ) در آن روز پرچم رسول خدا ( ص ) را كه پيش از آن بيرون نياورده بود ، به ميدان آورد و او را به دست قيس بن سعد بن عباده داد ، همين كه مسلمانان آن پرچم را ديدند فرياد برآوردند و گريستند و رزمندگان بدر ، انصار و مهاجران زير آن پرچم جمع شدند ، در حالى كه قيس بن سعد مىگفت :\r\n هذا اللّواء الّذى كنّا نحفّ به * دون النّبى و جبريل لنا مدد\r\nما ضرّ ما كانت الأنصار عيبته * ان لا يكون له من غير هم عضد « 1 » \r\n( 2 ) و بعد از آن ، پيكار به شب كشيد و آن ، شب جمعه بود ، تمام شب را جنگيدند و آن شب بسيار سختى ( ليلة الهرير ) مانند هنگامهء جنگ قادسيه و بيست و هشتم ماه صفر بود ، نيزه‌ها را به قدرى رد و بدل كردند تا شكستند و شمشيرها كند شدند و تيرها تمام شد و صداها قطع گرديد و خبرها ديگر به على ( ع ) ، معاويه و فرماندهان سپاه نمىرسيد و چيزى جز پرخاش كه بر يكديگر مىكردند شنيده نمىشد ، مردم وقتى كه صبح شد ديدند كه پيكار همچنان ادامه دارد ؛ ابن عبّاس در ميمنهء سپاه ، اشتر در ميسره و على در قلب لشكر بودند ، على ( ع ) به اشتر پيام داد كه جلو برو ، و افرادى را به كمك او فرستاد ، اشتر حملهء شديدى كرد ! و صفهاى لشكر معاويه را در هم شكست ، معاويه يقين پيدا كرد كه هلاك خواهد شد ، رو به سوى عمرو كرد و گفت : آيا راه چاره‌اى به نظرت مىرسد ؟ اكنون وقتى است كه هر كارى مىتوانى انجام بده ! عمرو گفت : قرآن‌ها را بر سر نيزه‌ها كن و ندا ده كه بين ما و شما كتاب خدا باشد ، اين كار جز تفرقه در ميان ايشان و اتّحاد در بين خوديها ره‌آوردى براى ما نخواهد داشت ، اين بود كه قرآن‌ها را بر سر نيزه‌ها بلند كردند و ندا دادند كه بين ما و شما كتاب خداست ما شما را به سوى قرآن مىخوانيم تا بين ما حاكم باشد ، همين كه مردم آن\r\n\r\n\r\n","description":"","footnote":"\r\n( 1 ) اين پرچمى است كه ما در خدمت پيامبر ( ص ) اطراف او را گرفته بوديم و جبرئيل ما را يارى مىكرد تا وقتى كه انصار رازدار آن هستند ، هيچ ضررى به حال آن ندارد كه جز ايشان پشتيبانى نداشته باشد .\r\n","page_name":" 133 ","page_number":159},
  {"content":"\r\n\r\nصحنه را ديدند ، گفتند : ما حكم قرآن را پذيراييم ( 1 ) و از همه كس سختگيرتر به على ( ع ) ، اشعث بن قيس بود . پس على ( ع ) فرياد برآورد : « اى مردم ! به حال خودتان باشيد ، به خدا سوگند كه آن دغلباز نابكارزاده شما را فريب مىدهد ! » مسعر بن فدكى تميمى ، زيد بن حصن طلائى و گروهى از كسانى كه بعدها بر آن حضرت خروج كردند و در نهروان با او جنگيدند فرياد برآوردند : چگونه با آنها مىجنگى در حالى كه ايشان داورى كتاب خدا را درخواست دارند ؟\r\nاگر تو درخواست آنها را رد كنى تو را تسليم ايشان مىكنيم و يا همان كارى را با تو مىكنيم كه با عثمان كرديم بنابراين كسى را به دنبال اشتر بفرست تا بيايد ! على ( ع ) خشمگين شد و فرمود : « شگفتا آيا از معاويه اطاعت مىكنند و از من فرمان نمىبرند ؟ ( 2 ) خدا ابن عبّاس را پاداش دهد كه او از پشت پرده‌اى نازك ، غيب را مىنگريست ! » ابن عبّاس در اول كار گفته بود : مرا نزد معاويه بفرست به خدا سوگند كه رشته‌اى براى او بتابم كه نه وسطش پاره شود و نه دو طرفش از هم جدا شود ! و على ( ع ) در پاسخ او فرمود : « به معاويه شمشيرى ( نشان ) خواهم داد تا حق را بر باطل پيروز كند « 1 » ! » ابن عبّاس گفت : و يا طور ديگر ؟ على ( ع ) فرمود :\r\n« چگونه ؟ » گفت : هم اكنون مردم مطيع فرمان معاويه هستند و از او نافرمانى نمىكنند در حالى كه به زودى از شما نافرمانى خواهند كرد از اين رو ، وقتى كه مردم با او مخالفت كردند فرمود : « پاداش ابن عبّاس با خدا ! » ( 3 ) ( مؤلف مىگويد ) و آنچه دليل بر صحّت گفتار ابن عبّاس است كه گفت مردم شام مطيع فرمان معاويه هستند ، حكايتى است كه مسعودى در مروج الذّهب نقل كرده ، مىگويد :\r\nبعضى از مردم شام به معاويه گفتند كه در وقت رفتن به صفّين . روز چهارشنبه با ايشان نماز جمعه را خوانده ، و به روايتى روز شنبه نماز جمعه را با آنها خوانده است ، گفت : ما عذر داشتيم !\r\n\r\n\r\n","description":"","footnote":"\r\n( 1 ) نه تنها در منابع شيعه چنين مطلبى نيامده ، بلكه در بسيارى از منابع اهل سنّت نيز نيامده است . افزون بر آن ، سيرهء امير المؤمنين ( ع ) اين را تأييد نمىكند و شايد علّت رد پيشنهاد ابن عبّاس ( به فرض صحّت ) آن باشد كه امام او را خوب مىشناخت و مىدانست كه رايزنى او چه نتيجه‌اى دارد ، نتيجه‌اى همانند سفارت او از طرف امام مجتبى ( ع ) در آيندهء نه چندان دور ! - م .\r\n","page_name":" 134 ","page_number":160},
  {"content":"\r\n\r\n( 1 ) آنگاه به على ( ع ) گفتند : كسى در پى مالك اشتر بفرست و او را برگردان ! از اين رو كسى را در پى وى فرستاد ، مالك گفت : اينك وقت برگشتن نيست ، پيروزى نزديك است ، قاصد برگشت ، دوباره يزيد بن هانى را فرستاد و فرمود : « به مالك بگو : آشوب در شرف وقوع است يا در گرفته است ! » مالك پرسيد : آيا قرآن‌ها بر سر نيزه‌ها بالا رفته است ؟ قاصد گفت :\r\nآرى ، گفت : خدا آن زنازادهء نابكار را لعنت كند ، به خدا سوگند كه اين عمل با مشورت او صورت گرفته تا بين امّت اختلاف ايجاد كند ، قاصد به مالك گفت : امير المؤمنين را درياب كه دشمنانش او را محاصره كرده‌اند ، مبادا او را به معاويه تسليم كنند و يا با او رفتارى همچون رفتار عثمان نمايند زيرا چنين تهديد كرده‌اند اشتر ناگزير به نزد ايشان مراجعت كرد و گفت : اى مردم عراق ! اى مردم دورو ! و اى اهل ستيز ! شما پس از پيروزى به بالا بردن قرآن‌ها فريب خورديد به خدا سوگند كه آنها قرآن‌ها را بالا برده‌اند ولى دستورهاى فرستندهء قرآن و كسى را كه قرآن بر او نازل شده ، پشت سر گذاشته‌اند ، به من چند لحظه و يا به مقدار دويدن اسبى مهلت دهيد خداوند پيروزى را فرود آورده است . گفتند : ما به تو مهلت نمىدهيم ، بيم آن را داريم كه در گناه تو شريك باشيم ! فرمود : اى هوا خواهان بتهاى سياه ما تصوّر كرديم كه كار شما براى خدا و پارسايى در دنياست خدا شما را لعنت كند و بر شما خشم گيرد ! به خدا سوگند اين كار را نكرديد مگر به خاطر فرار از مرگ .\r\n( 2 )\r\n\r\nجريان حكميّت\r\nوقتى كه معاويه تزوير خود را به كار برد و كار به حكميت كشيد ، گفت : ما داور مورد نظرمان را مىفرستيم و شما هم داور مورد قبولتان را بفرستيد از اين رو مردم شام عمرو بن عاص را و مردم عراق ابو موسى اشعرى را انتخاب كردند ، على ( ع ) فرمود : « من او را نمىپسندم و او از نظر من فرد امينى نيست ، او از من فاصله گرفت و مردم را از من جدا كرد بلكه ابن عبّاس مورد قبول من است » اشعث بن قيس و بزرگان خوارج گفتند : ابن عبّاس از شما و شما از اوييد ! ولى ابو موسى همواره از درگيرى ما بر كنار بود و ما را از فتنه بر حذر مىداشت . على ( ع ) فرمود : « پس مالك اشتر را بفرستيم » اشعث بن قيس گفت : مگر ما هم اكنون درگير حكم اشتر نيستيم ؟ حكم اشتر اين است كه ما يكديگر را با شمشير بزنيم تا\r\n\r\n","description":"","footnote":"","page_name":" 135 ","page_number":161},
  {"content":"\r\n\r\nخواست او انجام گيرد ! ( 1 ) على ( ع ) بناچار فرمود : « هر چه مىخواهيد بكنيد » از اين رو آنها كسى را به دنبال ابو موسى اشعرى فرستادند و به او گفتند : زود بيايد وقتى كه آمد و وارد اردوگاه شد ، احنف بن قيس اطلاع يافت به خدمت على ( ع ) آمد ، عرض كرد : شما ( كسى را كه به منزلهء ) سنگ زمين است ( يعنى ابو موسى را ) به مقابله با عمرو بن عاص انداختى كه با خدا و رسول خدا ( ص ) در ستيز است و اين عبد اللّه بن قيس ( يعنى ابو موسى اشعرى ) مردى است كه برندگى ندارد ، من او را از نيرنگ ابن عاص در امان نمىبينم در حالى كه اگر مرا انتخاب مىكردى مىديدى چه شگفتى مىآفرينم ! فرمود : « تو با اين نابكار زاده ( عمرو عاص ) چه مىكردى ؟ » گفت : به قدرى به او نزديك مىشدم كه گويى در مشت او قرار دارم سپس از او دور مىشدم همچون ستاره‌اى در افق دور دست در حالى كه هيچ گرهى را نمىبست مگر من مىگشودم و هيچ گرهى را باز نمىكرد مگر اين كه من استوار مىكردم ، على ( ع ) فرمود :\r\n« شما بدون رضايت من ابو موسى را برگزيديد ! » احنف گفت : آنها پشت ابو موسى را به وسيلهء افراد شكستند .\r\n( 2 ) هشام بن محمد مىگويد : آنگاه در نزد على ( ع ) اجتماع كردند و عهدنامه‌اى نوشتند : به نام خداوند بخشايندهء مهربان اين نوشته‌اى است كه بر اساس آن امير المؤمنين ( ع ) صلح كردند ، عمرو بن عاص گفت : نام على و نام پدرش را بنويسيد ، او امير شماست ولى امير ما نيست .\r\nاحنف گفت : اسم امير المؤمنين را پاك نكنيد زيرا من از آن بيمناكم كه اگر پاك كنند ديگر هرگز برنگردد . اشعث گفت : اين نام را من پاك مىكنم كه خدايش پاك كند ! آن را پاك كردند ، على ( ع ) فرمود : « اللّه اكبر ! روز پيمان حديبيّه من كاتب رسول خدا ( ص ) بودم ، موقعى كه مشركان گفتند : تو رسول خدا نيستى ، نام خودت و نام پدرت را بنويس و پيامبر ( ص ) اين كار را كرد » . عمرو گفت : سبحان اللّه ! با اين گفتار تو ، ما همانند كافران شديم ! على ( ع ) به او فرمود : « اى نابكارزاده ، تو چه وقت سردستهء تبه‌كاران و دشمن مسلمانان نبوده‌اى ، آيا تو به كسى جز مادرت شباهت دارى كه تو را دفع كرده است ؟ » عمرو از جا برخاست و گفت : بعد از امروز بين من و تو در يك مجلس جمع نخواهد شد ! على ( ع ) فرمود : « خداوند مجلس مرا از تو و امثال تو پاك كرده است ! » .\r\n( 3 ) هشام مىگويد : نسخهء عهدنامه چنين شد : اين نوشتارى است كه بر آن اساس على بن\r\n\r\n","description":"","footnote":"","page_name":" 136 ","page_number":162},
  {"content":"\r\n\r\nابى طالب و معاوية بن ابى سفيان صلح كردند ؛ على ( ع ) در رأس مردم كوفه و مسلمانان و مؤمنان از شيعيانش كه همراه وى هستند و معاويه از طرف مردم شام و هوادارانش صلح كردند كه ما به حكم خدا و كتاب خدا تسليم شديم بنا بر اين هيچ چيز جز كتاب خدا از فاتحة الكتاب تا پايان ، مورد اجماع ما نيست ، آنچه را قرآن زنده مىدارد ما زنده مىداريم و آنچه را كه خدا باطل شمرده ما باطل مىشماريم پس هر چه را داوران ( ابو موسى و عمرو عاص ) در قرآن يافتند بدان عمل كنند و هر چه را در قرآن و سنّت عادله نيافتند ، عمل نكنند ، و به عهدهء داوران است كه در جاى عادلانه ميان شام و كوفه گرد آيند و هيچ كس حق ندارد با آنها باشد مگر كسى را كه آنها بخواهند . ( 1 ) و از على و معاويه تعهداتى بر اين نوشتار گرفتند و گروهى از بزرگان آن را گواهى كردند ؛ از اصحاب على ( ع ) اشعث بن قيس كندى ، عبد اللّه بن عباس ، حجر بن عدى كندى و ديگران و از ياران معاويه ؛ ابو الأعور سلمى ، حبيب بن مسلمه فهرى ، عبد اللّه بن خالد بن وليد با جمعى ، و به مالك اشتر گفتند : تو هم گواهى كن ! مالك گفت : نه دست راست من يارى مىكند و نه بعد از آن دست چپ به حال من سودى دارد ، اگر اسم من در اين كاغذ به عنوان صلح نوشته شود ، در حالى كه ترك مخاصمه‌اى در كار نيست ، مگر ما از طرف پروردگار دليل روشن بر گمراهى دشمن‌مان نداريم . بالأخره ابو موسى و عمرو عاص توافق كردند كه در ماه رمضان در دومة الجندل با هم ملاقات كنند . « 1 »\r\n( 2 ) هشام مىگويد : چون اشتر از اين كه عهدنامه را گواهى كند ، خوددارى كرد جريان را به اطّلاع على ( ع ) رساندند ، فرمود : « به خدا سوگند كه من هم راضى نبودم و بشدت نهى كردم ولى شما فرمان مرا نبرديد در نتيجه من و شما چنان شديم كه برادر هوا زن گفت :\r\n\r\n\r\n","description":"","footnote":"\r\n( 1 ) آنچه در اين كتاب راجع به ماجراهاى جنگ صفّين آمده ، نادرست است چون در هم و متزلزل و اختصارى و واژگونه است بنا بر اين هر كس مايل است ماجراى صفين را به تفصيل و منظّم ببيند ، مناقب خوارزمى ، وقعهء صفّين نصر بن مزاحم و كتابهاى سيره و مغازى را مطالعه نمايد . بعيد نيست كسى كه نظم اين جريان را بر هم زده ، اهداف شومى داشت و يا از افراد تيره دل بوده است - م .\r\n","page_name":" 137 ","page_number":163},
  {"content":"\r\n\r\n و هل أنا الا من غزيّة ان غوت * غويت و ان ترشد غزيّة ارشد « 1 » \r\n( 1 ) واقدى مىگويد : عهدنامه در آخر صفر نوشته شد و فرصت مقرّر ، آخر رمضان هشت ماه تا وقت ملاقات داوران تعيين شد . سپس مردم كشتگان خود را دفن كردند و هر دو گروه حركت كردند ؛ امير المؤمنين به سمت كوفه رفت و معاويه به شام برگشت .\r\n( 2 ) ابن عباس گويد : معاويه به شام برگشت در حالى كه مردم شام اتفاق نظر داشتند ولى على ( ع ) به همراه اختلاف و آشوبها به كوفه مراجعت كرد .\r\n( 3 )\r\n\r\nداستان خوارج\r\nهشام بن محمد گويد : همين كه على ( ع ) وارد كوفه شد ، خوارج از آن حضرت كناره گرفتند و شمار آنها دوازده هزار نفر بود ، همگى به حروراء آمدند و در آنجا منزل گزيدند - حروراء روستايى است در سرزمين نهروان كه جمعيتش كم و زياد مىشد - حروريه « 2 » به آنجا منسوبند ، و سخن‌گويشان ندا داد كه امير جنگ شبث بن ربعى تميمى و امير نماز ؛ عبد اللّه بن كوّاء يشكرى است و فرياد زدند كه حكمى جز حكم خدا نيست « لا حكم إلا للّه » على ( ع ) با شنيدن اين سخن فرمود : « كلمهء حقّى است كه ارادهء باطل از آن دارند » و عبد اللّه بن عبّاس به على ( ع ) عرض كرد : شما به پيكار ايشان مشتاب تا من بروم و برگردم ، عبد اللّه نزد ايشان رفت ، گفتند : ابن عبّاس ! چه كسى تو را فرستاده است ؟ گفت : من از نزد مهاجران و انصار و\r\n\r\n\r\n","description":"","footnote":"\r\n( 1 ) اين شعر مال دريد بن صمّه است و غزية نام قبيله‌اى است ( لسان العرب ج 15 ، ص 125 ) - م .\r\nيعنى : آيا من كسى جز فردى از قبيلهء غزيّه هستم كه اگر گمراه باشند ، گمراهم و اگر قبيله غزيه در هدايت باشند من هم در هدايتم .\r\n( 2 ) « حروريه از خوارجند ، حروراء دهى در نزديكى كوفه و در دو ميل به فاصله از آن است چون خوارج پس از مراجعت از صفين در آنجا گرد آمدند از اين رو به حروريه موسوم شدند . سردار آنان در آن روز عبد اللّه بن كوّاء و شيث بن ربعى بود چون حضرت على دلايل خود را برايشان روشن كرد ابن كواء با ده تن از سواران خود پيش آمد و زينهار طلبيد و ديگر خوارج روى به نهروان نهادند . حروريه قائل به تكفير امّت اسلام و تبرّى از على و عثمان و دوستى شيخين شدند . اموال و زنان مخالفان خود را حلال و تنها معتقد به قرآن و سنّت را اصلا قبول ندارند . . . ايشان با شلوار نماز نگزارند . . . » . ( فرهنگ فرق اسلامى ، ص 152 - 153 ) - م .\r\n","page_name":" 138 ","page_number":164},
  {"content":"\r\n\r\nپسر عمو و داماد رسول خدا ( ص ) آمده‌ام كه قرآن بر ايشان نازل شده و آنها به تأويل قرآن از شما داناترند چه چيز باعث اعتراض شما بر ما شده است ؟ ( 1 ) گفتند : سه ويژگى شما : يكى اين كه شما افرادى را در دين خدا حكم قرار داديد در حالى كه خداوند فرموده است كه حكمى جز خدا نيست . دوم اين كه على پيكار كرد در حالى كه نه كسى را اسير كرد و نه غنيمت گرفت ، بنا بر اين چه چيز خون ايشان را مباح كرده در صورتى كه اموال ايشان را حرام مىداند ؟ ! سوم اين كه او خود ، از نام خويش عنوان امير المؤمنين را پاك كرد پس او امير كافران است ! ( 2 ) ابن عبّاس گفت : من گفته‌هاى شما را از روى قرآن رد مىكنم : اما اين گفتهء شما كه او دربارهء دين خدا حكم قرار داده است ، آيا شما نمىدانيد كه خداوند افرادى را دربارهء بهاى خرگوش حكم قرار داده كه بهاى او يك چهارم درهم است و فرموده است : افراد عادلى از شما در آن باره داورى كنند . و دربارهء زن و شوهر فرموده است :  « فَابْعَثُوا حَكَماً مِنْ أَهْلِهِ وَ حَكَماً مِنْ أَهْلِها إِنْ يُرِيدا إِصْلاحاً يُوَفِّقِ اللَّهُ بَيْنَهُما »  « 1 » كدام يك از اينها مهمتر است ؟ حكم قرار دادن افراد دربارهء اصلاح بين دو گروه و حفظ خون امّت اسلامى و يا حكم قرار دادن افراد ، دربارهء يك خرگوش كه قيمتش يك چهارم درهم است و اعتبار يك زن ؟ گفتند : البته آن مهمتر از اينهاست . ( 3 ) و اما اين سخن شما كه او اسير نگرفت و غنيمت نبرد ، اگر بگوييد كه عايشه مادر شما ( امّ المؤمنين ) نيست ، از اسلام بيرون شده‌ايد و اگر بگوييد كه او مادر ماست ، چگونه مادرتان را اسير مىگيريد ؟ پاسخ اين ، همان پاسخى است كه دربارهء مخالفان جنگ صفّين داده شده ؛ فقط با آنها مبارزه كردند تا به راه حق برگردند نه براى اين كه اموالشان حلال است . گفتند : راست گفتى ، و اما اين گفتهء شما كه على نام خود را از امير المؤمنينى پاك كرد ، همين كار را رسول خدا ( ص ) در جنگ حديبيّه كرد ، آيا با اين عمل او از نبوّت خارج شد ؟\r\nگفتند : راست گفتى ، از آنها دو هزار نفر برگشتند و بقيّه شورش كردند و در نهروان كشته شدند . وقتى كه على ( ع ) براى مبارزهء با آنها آمد ، در برابر آنها ايستاد و فرمود : « رهبر شما كيست ؟ » گفتند : ابن كوّاء . على ( ع ) فرمود : « چه چيز باعث خروج شما بر ما شده است ؟ »\r\n\r\n\r\n","description":"","footnote":"\r\n( 1 ) نساء ( 4 ) آيهء 35 : داورى از خانوادهء شوهر و داورى از خانوادهء زن انتخاب كنيد ( تا به كار آنان رسيدگى كنند ) . اگر اين دو داور تصميم به اصلاح داشته باشند خداوند به توافق آنها كمك مىكند .\r\n","page_name":" 139 ","page_number":165},
  {"content":"\r\n\r\nگفتند : حكم قرار دادن شما در جنگ صفّين ، ( 1 ) فرمود : « شما را به خدا آيا من روزى كه قرآنها را سرنيزه‌ها برافراشتند به شما نگفتم با من دربارهء آنها مخالفت نكنيد ، شما گفتيد ما بر اساس كتاب خدا سخن ايشان را اجابت مىكنيم ، گفتم : آنها از روى مكر و فريب قرآنها را برافراشته‌اند ، شما گفتيد : اگر به حكم كتاب خدا تن ندهى تو را مىكشيم و يا تسليم ايشان مىكنيم ، وقتى كه شما جز قرآن را نپذيرفتيد ، من داورى دو حكم را مشروط كردم كه بر اساس كتاب خدا داورى كنند ، بنا بر اين اگر آنها بر خلاف حكم خدا و قرآن داورى كرده‌اند ، ما از عمل آنها بيزاريم » . گفتند : چگونه افرادى را حكم قرار دادى ؟ فرمود : « به خدا سوگند كه من مخلوقى را حكم قرار نداده‌ام بلكه قرآن را حكم قرار دادم ، چون قرآن نوشتارى ميان دو جلد است و سخن نمىگويد بلكه اين افراد هستند كه قرآن را تلفّظ مىكنند . » گفتند : تو راست مىگويى ولى ما كافر شديم چون آن كار را كرديم و حالا در پيشگاه خدا توبه كرديم تو نيز مثل ما توبه كن تا با تو بيعت كنيم و گرنه با تو مىجنگيم .\r\n( 2 ) سدى مىگويد : چون على ( ع ) مقابل آنان ايستاد ، فرمود : « اى جماعتى كه شما را عداوت و لجبازى از راه حق بيرون كرده و هواى نفس شما را به باطل كشانده است . همانا من شما را زنهار مىدهم كه مبادا به نحوى رفتار كنيد كه فردا اين امّت شما را نفرين كنند در حالى كه شما در كنار اين رودخانه بدون هيچ دليل و برهانى از طرف پروردگارتان بر زمين افتاده‌ايد . آيا من شما را از حكميّت منع نكردم و شما را آگاه ساختم كه بر سر نيزه كردن قرآنها از سوى مردمى كه دين ندارند يك عمل فريبكارانه است . وقتى كه از من جدا شديد به درشتى شتافتيد ! هم اكنون برگرديد ، اگر آن دو نفر مطابق كتاب خدا داورى كردند بسيار خوب و گرنه ما بر همان عقيدهء قبلى خود هستيم » گفتند : تو نيز مانند ما از كفر خود توبه كن ! على ( ع ) فرمود : « واى بر شما ! آيا پس از ايمانم به رسول خدا ( ص ) و جهاد و هجرتم با او در راه خدا اكنون خود را كافر معرّفى كنم كه در آن صورت من گمراه بوده و از هدايت يافتگان نيستم » .\r\n( 3 ) هشام بن محمد مىگويد : همين كه على ( ع ) خواست تا ابو موسى را براى حكميت بفرستد زرعة بن برح طائى و حرقوص بن زهير سعدى از خوارج آمدند و گفتند : حكمى جز حكم خدا نيست ، على نيز در جواب آنها فرمود : « حكمى جز حكم خدا نيست » حرقوص رو به على ( ع ) كرد و گفت : از خطايى كه مرتكب شدى توبه كن و از تعيين حكم برگرد و با ما\r\n\r\n","description":"","footnote":"","page_name":" 140 ","page_number":166},
  {"content":"\r\n\r\nقيام كن تا با اين قوم بجنگيم تا به لقاى پروردگار نايل شويم ، على ( ع ) فرمود : « من از شما همين را خواستم و شما فرمان مرا نبرديد و اكنون بين ما و آن قوم شرطهايى نوشته شده و عهد و پيمانى با ايشان بسته‌ايم » حرقوص گفت : گناه شما همان است و سزاوار است كه از آن توبه كنيد ! على ( ع ) فرمود : « آن گناه نيست بلكه ناتوانى از تصميم‌گيرى است كه شما باعث آن شديد » زرعة بن برح گفت : به خدا سوگند ، بدان كه اگر حكم قرار دادن اين افراد را ترك نكنى با تو پيكار خواهيم كرد و اين كار را براى خاطر خدا و رضوان او انجام مىدهيم .\r\nعلى ( ع ) در جواب او فرمود : « بدا به حال تو چقدر بدبختى ! تو را مىبينم كشته‌شده‌اى و بادها بر پيكرت مىوزد . » همين گونه كه فرموده بود ، سرانجام زرعة بن برح ، همان گونه شد .\r\n( 1 )\r\n\r\nداستان جدايى حكمين از دومة الجندل\r\nسيره‌نويسان گفته‌اند : همين كه مهلت به پايان رسيد ، عمرو بن عاص و ابو موسى در دومة الجندل گرد هم آمدند . على ( ع ) شريح بن هانى را با چهار صد تن به همراهى ابن عبّاس فرستاد و به همراه عمرو بن عاص نيز چهار صد تن از سران اهل شام بودند و اين گردهمايى در دومة الجندل بود و بعضى گفته‌اند كه در اذرح بوده است و در اين جمع سعد بن ابى وقّاص ، عبد اللّه بن عمرو بن عاص ، عبد اللّه بن زبير ، عبد الرّحمن بن حرث بن هشام مخزومى و مغيرة بن شعبه بودند و بعضى گفته‌اند كه سعد حضور نداشت و دربارهء عبد اللّه بن عمرو نظرها مختلف است كه بعدها در جاى خودش خواهيم گفت .\r\n( 2 ) واقدى مىگويد : همين كه اجتماع كردند ، عمرو به ابو موسى گفت : آيا تو نمىدانى كه عثمان را مظلومانه كشتند ؟ گفت : چرا مىدانم . عمرو گفت : آيا نمىدانى كه معاويه وارث خون اوست ؛ و خداى تعالى مىفرمايد :  « وَ مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً »  « 1 » . بنا بر اين چه چيز مانع شما نسبت به معاويه و خاندان وى در ميان قريش است ؟ همان‌طورى كه مىدانى او كاتب رسول خدا ( ص ) و برادر همسر رسول خدا ( ص ) - ام حبيبه - بوده است . اگر او را برگزينى تو را چنان گرامى خواهد داشت كه از كس ديگر نداشته است ، ابو موسى در جواب عمرو گفت : اى عمرو از خدا بترس ، اين قضيّه مربوط به دين است و اگر به شرافت\r\n\r\n\r\n","description":"","footnote":"\r\n( 1 ) اسراء ( 17 ) ، آيه 33 : و آن كس كه مظلوم كشته شده براى وليّش سلطه ( حق قصاص ) قرار داديم .\r\n","page_name":" 141 ","page_number":167},
  {"content":"\r\n\r\nهم باشد ، على شايسته‌تر از اوست ، چگونه معاويه را مقدّم بدارم و مهاجران و انصار را ترك كنم ؟ ( 1 ) و اما اين كه گفتى : او به من احترام خواهد كرد ، به خدا سوگند كه اگر او از سلطنت خود دست بردارد و تمام آنچه را كه در اختيار دارد به من واگذارد ، من هرگز در دين خدا و در مورد حكم الهى رشوه نخواهم گرفت ولى اگر بخواهى نام عمر بن خطّاب را زنده مىكنيم ؛ و تصميم ابو موسى اين بود كه عبد اللّه بن عمر را به خلافت برساند . عمرو به وى گفت : اگر منظور تو فضيلت و شايستگى است چه مانعى دارد كه پسر مرا انتخاب كنى كه از شايستگى و فضيلتش با خبرى ، ابو موسى گفت : پسر تو مرد درستى است ولى تو او را نيز با خودت در اين آشوب گرفتار كرده‌اى عمرو گفت : من از شما خواستم كه با معاويه بيعت كنى خوددارى كردى پس بيا على و معاويه را بر كنار كنيم و امر را به شورا واگذاريم تا مسلمانان هر كه را مايلند انتخاب كنند . ( 2 ) بعضى گفته‌اند : كسى كه ابتدا اين پيشنهاد را كرد ، ابو موسى بود و عمرو گفت : نظر خوبى است ، و به مردم اطّلاع داد كه ما به چيزى توافق كرديم كه بر صلاح اين امّت است . عمرو گفت : راست مىگويد ، آنگاه رو به ابو موسى كرد و گفت : برخيز و سخن بگو ! ابو موسى گفت : تو برخيز ! عمرو گفت : تو صحابى رسول خدايى به من نمىرسد كه قبل از تو سخن بگويم ! ابن عبّاس رو به ابو موسى كرد و گفت ، واى بر تو اى عبد اللّه بن قيس ، به خدا سوگند كه گمان مىكنم كه اين نابكار زاده تو را فريب داده است ! ( 3 ) ابو موسى مردى ابله بود ، گفت : ما با هم توافق كرده‌ايم و جلو رفت و گفت : اى مردم ما در اين باره فكر كرديم و راهى بهتر از اين نديديم كه على ( ع ) و معاويه را بر كنار كنيم و كار را به خود امت واگذاريم تا هر كس را دوست داشتند زمام امور را به او بسپارند از اين رو هر دو را بر كنار كرديم سپس به كنارى رفت و عمرو از جا بلند شد و گفت : چنان كه شنيديد ، ابو موسى رئيس خودش را بر كنار كرد ، من نيز او را بر كنار كردم و رئيس خودم ؛ معاويه را بر اين امر گماردم .\r\nابو موسى رو به عمرو كرد و گفت : چه گفتى ! خدا تو را موفق ندارد ! يا خدا تو را لعنت كند ! تو مرا فريب دادى و دغلبازى كردى ، براستى كه مثل تو همانند آن سگ است اگر بر او حمل كنى زبان از دهان بيرون مىكند و اگر به حال خودش واگذارى زبان از دهان بيرون مىكند و عمرو گفت : البته مثل تو هم مانند آن الاغى است كه كتابى چند بر او بار كرده باشند ! و شريح بن هانى به عمرو حمله كرد و به زدن تازيانه بر او بسنده كرد كه شريح بارها مىگفت كه\r\n\r\n","description":"","footnote":"","page_name":" 142 ","page_number":168},
  {"content":"\r\n\r\nمن سخت پشيمانم كه چرا با شمشير عمرو را نزدم ، و بعد مردم متفرّق شدند .\r\n( 1 ) ابو موسى به شترش سوار شد و به مكه رفت ؛ ابن عبّاس گفت : خدا روى تو را سياه كند اى پسر قيس ! من تو را از مكر و فريبكارى آن تبهكار ناپاك برحذر داشتم و تو گوش ندادى . ابو موسى گفت : من تصوّر كردم كه او خير خواه امّت است و گمان نمىكردم كه او آخرت را به دنيا مىفروشد ، و بعد عمرو به دمشق برگشت و به معاويه با عنوان خليفه اسلام داد ! و آن نخستين روزى بود كه به عنوان خليفه به معاويه سلام دادند .\r\n( 2 ) ابن عبّاس و شريح بن هانى نزد على ( ع ) برگشتند و جريان را به اطّلاع آن حضرت رساندند ، بدين جهت هر وقت نماز صبح را مىخواند در دعاى دست ، معاويه ، عمرو ، ابو الأعور سلمى ، حبيب ، عبد الرحمن بن خالد ، ضحاك بن قيس و وليد بن عقبه را دشنام مىداد و اين مطلب را به معاويه خبر دادند ، او نيز وقتى كه به دعاى دست مىرسيد ؛ على ، اشتر ، ابن عبّاس ، شريح بن هانى ، حسن ، حسين و محمد بن حنفيّه را ناسزا مىگفت « 1 » . واقدى معتقد است كه قضيهء حكميّت در سال سى و هشت هجرى بوده است ولى مشهور آن است كه در سال سى و هفت اين اتّفاق افتاده است .\r\n( 3 ) بخارى از عبد اللّه بن عمر روايت كرده - اين روايت دليل بر حضور وى در اين ماجراست - كه بر حفصه ( خواهر عبد اللّه و همسر پيامبر ) وارد شدم در حالى كه از گيسوانش آب مىچكيد ، گفتم : جريان اين مردم همان گونه شد كه تو مىخواستى ؛ براى من چيزى از اين حكومت قرار داده نشد ( از اين نمد كلاهى براى من در نظر گرفته نشد ! ) حفصه گفت : برو\r\n\r\n\r\n","description":"","footnote":"\r\n( 1 ) بسيار روشن است كه ناقل اين مطلب و به عبارت ديگر ، پردازندگان اين خبر ، هدفشان توجيه يكى از بزرگترين جنايات بنى اميه و سردسته‌شان معاوية بن ابى سفيان است كه مورّخان اسلامى نوشته‌اند : به دستور معاويه تبليغ شد ، نماز جز با دشنام به على ( ع ) درست نيست « لا صلاة الا بسبّ ابى تراب » و تا زمان عمر بن عبد العزيز خطباى بنى اميه بر روى منبرها امير المؤمنين را سب مىكردند ، به كسى كه قرآن ناطق بود و جز به حق زبان نمىگشود ، بخصوص در نماز كه جز به خدا به هيچ چيز توجه نداشت چنين نسبتى را روا مىدارند كه در قنوت نماز صبح ، از اين دشمنان خدا نام برده و به آنان دشنام مىداده است در حالى كه قرآن مجيد ( انعام ( 6 ) ، آيه 108 مىفرمايد : « به كسانى كه غير خدا را مىپرستند دشنام مدهيد كه ايشان در مقابل ، از روى جهل خدا را ناروا گويند » متأسفانه مؤلّف كتاب بدون سند ، مطلب را نقل كرده ، آن هم به صورت فعل استمرارى كه امام ( ع ) در قنوت نماز ( واجب ) صبح ! اين افراد را نام مىبرد و لعن مىكرد ! بارى محتمل است كه پس از رسيدن اين خبر جنايت‌آميز ، امير المؤمنين ( ع ) در آن مقطع خاص بحقّ آنها را لعن و نفرين كرده باشد - م .\r\n","page_name":" 143 ","page_number":169},
  {"content":"\r\n\r\nبه آنها بپيوند كه آنها منتظرند و من بيمناكم كه اين كناره‌گيرى تو از ايشان باعث تفرقه شود و او را رها نكرد تا رفت . ( 1 ) همين كه مردم متفرّق شدند معاويه خطبه خواند و گفت : هر كس بخواهد دربارهء امر خلافت حرفى بزند بايد نزديكيش به ما مسلّم شود زيرا كه از او و پدرش به اين امر شايسته‌تريم . حبيب بن مسلمه از عبد اللّه بن عمر پرسيد : چرا جواب او را ندادى ؟\r\nعبد اللّه گفت : من از جا برخاستم و تصميم گرفتم كه بگويم آن كسى به اين امر سزاوارتر از توست كه با تو و پدرت در راه اسلام جنگيد ولى ترسيدم كه سخنى بگويم باعث تفرقه و خونريزى شود و بر خلاف انتظار من شود اين بود كه به ياد وعده‌هاى الهى در بهشت افتادم و ساكت ماندم ! حبيب گفت : تو موقعيت خود را حفظ كرده و خود را نگهداشته‌اى ! اين مطلب دليل آن است كه عبد اللّه حضور داشته ( اين گفتگو در مجلس معاويه بوده ) و احتمال دارد كه معاويه اين سخن را در مجلس ديگرى گفته باشد .\r\n( 2 )\r\n\r\nپايان ماجراى خوارج\r\nشعبى گويد : وقتى كه حكمين از دومة الجندل آمدند ، على ( ع ) تصميم گرفت با خوارج پيكار كند ، از اين رو خطبه‌اى ايراد كرد و فرمود : « اى مردم من رأى و نظر خودم را دربارهء اين حكميّت گفتم و شما مخالفت كرديد و از من فرمان نبرديد ، به جان خودم كه آن نافرمانى باعث پشيمانى است ، پس حكايت من و شما مانند آن است كه برادر هوازن ( دريد بن صمه كه نسبش به قبيلهء هوازن مىرسيد ) گفت :\r\n أمرتكم امرى بمنعرج اللّوى * فلم يستبينوا الرّشد إلا ضحى الغد « 1 » \r\n\r\n\r\n","description":"","footnote":"\r\n( 1 ) يعنى : در « منعرج اللّوى » رأى خودم را به شما گفتم پس فايدهء رأى مرا ندانستيد مگر فرداى آن روز . دريد بن صمه با برادرش عبد اللّه به جنگ بنى بكر رفت و غنيمت زيادى به دست آورد در مراجعت عبد اللّه خواست در محلى به نام منعرج اللّوى توقف كند ، دريد او را نصيحت كرد كه ماندن در اينجا دور از احتياط است ولى عبد اللّه از غرورى كه داشت نپذيرفت و شب را در آنجا ماند ، بنى بكر پگاه بر آنها تاختند و عبد اللّه را كشتند و دريد زخمى شد ولى نجات يافت .\r\nعلى ( ع ) جريان خود را به دريد تشبيه كرده است .\r\nدر نهج البلاغه ضمن خطبهء 35 ، اين شعر آمده است ، با اين تفاوت كه در مصراع دوم به جاى كلمهء « الرّشد » ، النّصح آمده است - م .\r\n","page_name":" 144 ","page_number":170},
  {"content":"\r\n\r\n( 1 ) بدانيد ! اين دو تن كه عهده‌دار حكميّت شدند به كتاب خدا پشت پا زدند و آنچه را كه قرآن زنده داشته بود ، ميراندند و آنچه را كه ميرانده بود ، زنده كردند و هر كدام از آنها بدون هدايتى از جانب خدا از هواى نفس خود پيروى كردند و بدون دليل و تكيه بر سنّت پيشين داورى كردند و هر دوى آنها به راه درست نرفتند ، از خدا و رسول خدا ( ص ) و مؤمنان صالح دورى جستند ! اكنون شما آمادهء جهاد و مهيّاى حركت باشيد و در جايگاه خود مستقر شويد » .\r\n( 2 ) خوارج در نهروان بودند ، ابن عبّاس عرض كرد : مطلب تازه‌اى پيش آمده ، بنا بر اين پيش از ديدار با آنها نامه‌اى به ايشان بنويس ، بدين جهت على ( ع ) نامه‌اى به آنها نوشت و جريان حكمين را به آنها يادآور شد و افزود : « نزد ما بياييد تا با اين قوم بجنگيم كه من بر سر همان رأى و نظر پيشينم . » آنها در پاسخ نوشتند : تو براى خدا خشمگين نشدى بلكه براى خودت خشمگين شدى ، بنا بر اين اگر اقرار كنى كه كافر شدى و اكنون توبه مىكنى ! ما آن وقت دربارهء رابطهء خودمان با تو اظهار نظر مىكنيم ، اگر نه با تو نيز مانند ديگران مخالفت مىكنيم زيرا كه خدا خائنان را دوست نمىدارد ! ( 3 ) وقتى كه على ( ع ) نوشتهء آنها را خواند از ايشان نااميد شد و در محل نهروان با آنها جنگيد و هر كه از آنها به مبارزهء با آن حضرت آمد ، به قتل رساند و ايشان را از پاى در آورد و به سراغ ذو الثّديه « 1 » رفت و نگاهى به شانه‌هايش كرد ، ديد گوشتى روى هر دو شانه‌اش مثل پستانهاى زن جمع شده و روى آن موهاى سياهى روييده است ، على ( ع ) با ديدن غده‌هاى گوشت ، گفت : « اللّه اكبر ! به خدا سوگند كه به من دروغ نگفته‌اند و من هم دروغ نگفته‌ام » .\r\n( 4 ) ابو محمّد بزّاز از قول عبد الوهّاب حافظ به نقل از محمد بن مظفّر و او از قول عقيقى و او از يوسف بن احمد به نقل از احمد بن داوود و او از عمارة بن مطروح ، از ابراهيم بن حسن عوفى ، از قول اسحاق بن عبد اللّه تميمى به نقل از محمد بن شهاب ، از سالم بن عبد اللّه و او از\r\n\r\n\r\n","description":"","footnote":"\r\n( 1 ) اين نام را پس از جنگ حنين پيامبر ( ص ) به ذو الخويصره داد كه بعدها سر دستهء خوارج شد ؛ وقتى كه غنيمتها را تقسيم مىفرمود به تازه مسلمانان اندكى بيشتر مرحمت كرد همين شخص زبان به اعتراض گشود و گفت : يا محمد چرا عدالت نكردى ؟ پيامبر فرمود : واى بر تو اگر من عدالت نكنم ، چه كسى عدالت خواهد كرد ! آن وقت فرمود : اين شخص ذو الثّديه است و باعث فتنه‌اى خواهد شد . . . - م .\r\n","page_name":" 145 ","page_number":171},
  {"content":"\r\n\r\nقتاده نقل كرده ، مىگويد : ( 1 ) من در جنگ نهروان همراه امير المؤمنين ( ع ) بودم و ما شصت و يا هفتاد تن از انصار بوديم و من در جمع پيادگان بودم ، وقتى كه به مدينه برگشتيم ، نزد عايشه رفتيم از علت آمدن ما پرسيد ، ما از قتل خوارج او را مطّلع ساختيم ، گفت : آنها چه مىگفتند :\r\nگفتيم : آنها به امير المؤمنين ( ع ) و عثمان بن عفّان و تو ناسزا مىگفتند و شما را كافر مىدانستند از اين رو ما با آنها جنگيديم در حالى كه على ( ع ) پيشاپيش ما بر استر رسول خدا ( ص ) سوار بود ، ناگهان به كنار برخى از كشتگان رسيديم ، على ( ع ) فرمود : « آنها را برگردانيد » همين كه برگردانديم ديديم مردى سياه چهره است كه روى دو شانه‌اش مثل غدّهء پستان وجود دارد ، على ( ع ) با ديدن او فرمود : « اللّه اكبر ! به خدا سوگند كه به من دروغ نگفته‌اند و من هم دروغ نگفته‌ام ؛ من در خدمت رسول خدا ( ص ) بودم وقتى كه او غنيمتهاى جنگ حنين را تقسيم مىكرد ، اين مرد آمد و گفت : يا محمد ! عدالت كن ، به خدا سوگند كه تو امروز به عدالت رفتار نكردى . رسول خدا ( ص ) فرمود : مادرت به عزايت بنشيند اگر من عدالت نكنم پس چه كسى عدالت مىكند . عمر بن خطاب گفت : بگذاريد من گردن اين منافق را بزنم ! رسول خدا ( ص ) فرمود : او را به حال خود واگذاريد كه كشندهء او مقدّر شده است به زودى از جانب اين مرد گروههاى پيدا خواهند شد كه قرآن را مىخوانند در حالى كه از گلوگاهشان تجاوز نمىكند و همچون تيرى كه از كمان بيرون مىشود آنها از دين بيرون مىشوند . » ( 2 ) عايشه با شنيدن اين خبر رو به قتاده كرد و گفت : آيا تو خود آن مرد را ديدى ؟ گفت : آرى عايشه گفت :\r\nماجراى بين من و على مانع آن نيست كه من حق را بگويم ؛ على راست گفته است زيرا من خود از رسول خدا ( ص ) شنيدم كه مىفرمود : « امّتم دو دسته هستند از ميان آنها يك گروه بيرون مىآيند كه سرهايشان را تراشيده ، موهاى سبيلشان را زدوده و پوشششان تا نيمهء ساق پايشان است ، قرآن را مىخوانند در حالى كه از گلوگاهشان تجاوز نمىكند ، آنها را محبوبترين خلق در نزد خدا و رسول خدا مىكشد » ابو قتاده مىگويد : گفتم : تو كه اين را مىدانستى پس چرا نسبت به او چنان رفتارى كردى ؟ گفت : امرى از طرف خدا مقدّر بود كه انجام شد .\r\n( 3 ) ابو الفرج اصفهانى در كتاب « مرج البحرين » اين مطلب را نقل كرده ، مىگويد : پس از اين سخنان گفت : امر الهى مقدّر و قطعى بوده است ؛ اى ابو قتاده ! براى هر مقدّرى سببى لازم\r\n\r\n","description":"","footnote":"","page_name":" 146 ","page_number":172},
  {"content":"\r\n\r\nاست و سبب اين بود كه مردم دربارهء قضيّهء افك « 1 » كنجكاوى مىكردند و عموم مهاجران به رسول خدا ( ص ) مىگفتند : همسرت را با خود نگهدار تا امر پروردگار فرا رسد ، و على ( ع ) مىگفت : « زن زياد است و خداوند تو را در تنگنا قرار نداده است و در ميان زنان قريش كسانى هستند كه از او و پدر او والانسب‌ترند « 2 » » و من على را ملامت نمىكنم ، براى اين كه هرگاه نگرانى و اندوه رسول خدا ( ص ) و آن حالتى را كه در اثر سخنان منافقان در پيامبر ( ص ) حاصل مىشد ، او مىديد اين سخن را مىگفت « 3 » ، و من ديدم اين وضع به ضرر آن حضرت است و من از رسول خدا بهره و نصيبى داشتم از اين رو نسبت به او بيمناك شدم و هر چه بود از من بود و من هم اكنون از خدا به خاطر آنچه كرده‌ام استغفار مىكنم .\r\n( 1 ) واقدى گفته است : آن مردى كه روى شانه‌اش غدّه‌اى چون پستان بود شخصى به نام ذو الخويصره بود كه به او مجدح مىگفتند و خوارج به او منسوبند و گروهى از ايشان بعدها به وجود آمدند .\r\n( 2 ) ابن عبّاس مىگويد : وقتى كه ما به جنگ خوارج رفتيم ، على ( ع ) صداى مردى را شنيد كه در دل شب قرآن مىخواند ، فرمود : « خوابى كه با يقين همراه باشد بهتر است از نمازى كه در حال شك و ترديد خوانده شود » .\r\n( 3 ) شعبى مىگويد : وقتى كه امير المؤمنين ( ع ) از كار خوارج آسوده شد به كشتگان ايشان در كنارهء نهر گذر كرد ، فرمود : « بدا به حال شما ! اين همه زيان را كسى به شما رساند كه شما را فريب داد ! » پرسيدند : چه كسى آنها را فريب داد ؟ فرمود « شيطان و نفس امّاره كه به سمت\r\n\r\n\r\n","description":"","footnote":"\r\n( 1 ) از آيات شريفهء ( سورهء نور ( 24 ) 11 و 12 ) بر مىآيد كه منافقان به بعضى از زنان رسول خدا ( ص ) نسبت فحشا دادند و ميان مردم منتشر كردند ، كلمه إفك به طورى كه در مفردات راغب اصفهانى آمده ، مطلق دروغ است و عمل منحرف از صحّت . اهل سنّت اين آيات را راجع به عايشه و بعضى از علماى شيعه مربوط به ماريه قبطيه دانسته‌اند ، و معناى آيهء شريفه چنين است : « كسانى كه اين بهتان را زدند جماعت معدودى از شما مردمند كه با هم تبانى و ارتباط دارند . . . » در در المنثور از چندين نفر از راويان كه همگى از عايشه نقل كرده‌اند و در الميزان ج 29 ، ص 145 - 150 به تفصيل آمده است . و كسى كه اين تهمت را زد عبد اللّه بن أبيّ بن ابى سلول بوده است - م .\r\n( 2 - 3 ) چنين سخنانى از على ( ع ) در مآخذ شيعه نيامده است در بعضى تفاسير عامه هم كه بنده بررسى كردم ذيل آيهء إفك نقل نشده است - م .\r\n","page_name":" 147 ","page_number":173},
  {"content":"\r\n\r\nبديها مىكشاند » .\r\n( 1 ) واقدى گويد : على ( ع ) چهار صد تن از آنها را ديد كه هنوز اندك توانى دارند به قبيله‌هايشان دستور داد ؛ آنها را به كوفه ببرند و هر چه اسلحه بود ميان مسلمانان تقسيم كرد سپس بردگان و كنيزان و كالاهايى كه بود به صاحبانشان بازپس داد و عدى بن حاتم از آن حضرت اجازه گرفت تا پسرش طرفة بن عدى را كه در جبهه خوارج كشته شده بود ، دفن كند و على ( ع ) اجازه داد ، آنگاه به نخيله رفت و در آنجا توقف كرد در حالى كه از همراهانش جز هفت تن كشته نشده بود و بعد فرمود : « اى مردم ! آماده باشيد تا جهت مبارزه با پيمان‌شكنان به شام عزيمت كنيد » و چند روزى در نخيله ماندند ، سپس آنها پنهانى رفتند و وارد كوفه شدند و از سران قوم جز اندكى با آن حضرت نماندند و چون اين وضع را ديد ، وارد كوفه شد و از تصميم حركت به سمت صفّين منصرف گرديد و خطبه‌اى ايراد كرد و گفت : « اى مردم ! شما را چه شده است وقتى كه به شما دستور دادم تا براى مبارزهء با گمراهان حركت كنيد ، شما زمينگير شديد ! آيا در عوض زندگانى آخرت به زندگانى موقّت دنيا راضى شده‌ايد ؟ ! و به جاى عزّت و بزرگى تن به ذلّت و خوارى داده‌ايد ؟ هر وقت شما را براى جنگ با دشمنان مىخوانم چشمانتان دور مىزند گويا به سختى و بيهوشى مرگ دچار شده‌ايد ! گويى كه شما ديوانه شده‌ايد و چيزى نمىفهميد و چشمانتان نابينا گشته هيچ چيز را نمىبينيد ، به خدا سوگند كه شما در وقت ادّعا چون شيران بيابان و به هنگام دعوت به جنگ ، چون روباهان حيله‌گريد . هيچ وقت شما براى من ، امين درستكارى نبوده‌ايد و نه سپاهى كه به وسيلهء شما به دشمن حمله شود و نه ياران و پشتيبانانى كه بتوان به شما اعتماد كرد » « 1 » .\r\n( 2 ) جرير نقل كرده است كه رويداد بين على ( ع ) و خوارج در سال سى و هشت بوده است ولى درست‌تر آن است كه اين حادثه و همچنين رخداد حكميّت در سال سى و هفت اتفاق افتاده است .\r\n( 3 ) سال سى و هشت فرا رسيد ، در اين سال محمد بن ابى بكر صديق در مصر كشته شد ، وى از جانب على ( ع ) و حاكم مصر بود ، على ( ع ) پيش از او مالك اشتر نخعى را بر مصر\r\n\r\n\r\n","description":"","footnote":"\r\n( 1 ) در خطبهء 34 ، نهج البلاغه اين مطالب با تفاوت زيادى آمده است - م .\r\n","page_name":" 148 ","page_number":174},
  {"content":"\r\n\r\nگمارده بود و او راهى مصر شد تا به قلزم رسيد ، معاويه كسى را نزد ارباب قلزم فرستاد تا اشتر را بكشد هنگامى كه اشتر در آنجا فرود آمد وى شربت عسلى را ( كه با زهر آميخته بود ) به وى داد و او آشاميد و بدرود زندگى گفت ، وقتى كه خبر به معاويه رسيد به يارانش گفت :\r\nخدا سپاهيانى از عسل دارد ! آنگاه على ( ع ) محمد بن ابى بكر را به حكومت مصر گماشت محمد راهى آنجا شد ، معاويه ، عمرو بن عاص را با لشكر انبوهى كه معاوية بن خديج نيز در آن ميان بود به مقابلهء وى گسيل داشت ( 1 ) واقدى مىگويد : على ( ع ) محمد بن ابى بكر را بعد از مالك اشتر به حكومت مصر تعيين كرد و چون با سپاهيان معاويه روبرو شد ، محمد از مركب پياده شد و به مبارزه پرداخت ، يارانش از اطراف او پراكنده شدند ، او به خرابه‌اى پناه برد او را گرفتند و نزد معاوية بن خديج آوردند در حالى كه روزه‌دار و تشنه بود ، معاويه از دادن آب به او جلوگيرى كرد و او - خطاب به معاويه - گفت : اى پسر زن جولايى يهودى خدا رويت را سياه كند ! معاويه او را كشت و پيكر او را داخل لاشهء الاغى قرار داد سپس به آتش سوزاند ، وقتى كه اين خبر به عايشه رسيد ، بشدّت گريه كرد و همواره در نمازش به معاويه و عمرو عاص نفرين مىكرد و چون اين خبر به امّ حبيبه خواهر معاوية بن ابى سفيان رسيد كه محمد را كشته‌اند و بدن او را سوزانده‌اند ، او گوسفند شاخدارى ( قوچى ) را بريان كرد و براى دلخوشى عايشه به كشته شدن محمد در برابر خون عثمان فرستاد ، عايشه گفت : خدا دختر آن زن بدكاره را بكشد ! به خدا سوگند كه من هرگز گوشت بريان نخواهم خورد ! ( 2 ) وقتى كه خبر شهادت محمد بن ابى بكر به على ( ع ) رسيد ، در غم او گريست و اظهار تأسّف كرد و كشندهء او را لعن و نفرين نمود .\r\n( 3 ) سال سى و نه فرا رسيد ، در اين سال بود كه معاويه سپاهيانش را به جانب عراق گسيل داشت و خود نيز راهى عراق شد تا به دجله رسيد و از آنجا برگشت .\r\n( 4 ) سال چهل فرا رسيد ، در اين سال عبد اللّه بن عباس با اموال زيادى از بصره راهى مكه شد . بعضى گفته‌اند كه وى همچنان در بصره بود تا اين كه على ( ع ) كشته شد و حسن ( ع ) با معاويه صلح كرد ، آن وقت بود كه وى به مكه رفت ولى قول اوّل مشهورتر است - به دلايلى كه پس از اين گفته خواهد شد - و آن كه در وقت صلح حسن ( ع ) و معاويه حضور داشت\r\n\r\n","description":"","footnote":"","page_name":" 149 ","page_number":175},
  {"content":"\r\n\r\nعبيد اللّه بن عباس بود . در اين سال بود كه پس از گفتگوها و نامه‌هايى مبنى بر ترك جنگ بين آنان كه شرح آنها به طول مىانجامد ، سرانجام آتش‌بس و متاركهء جنگ بين على ( ع ) و معاويه صورت گرفت و عراق در اختيار على ( ع ) و شام از آن معاويه شد . در نامه‌اى معاويه به على ( ع ) نوشته بود : اما اگر تو از جنگ خوددارى كنى ، عراق از آن تو و شام ، مال من باشد ، شمشير را از ميان اين امّت برداشته و خون آنها را حفظ مىكنى ! على ( ع ) به خاطر مسلمانان آن را پذيرفت « 1 » ! و بعضى گفته‌اند : على ( ع ) وقتى كه ديد مردم عراق از يارى او بازايستادند ( ناچار ) به آن حال تن در داد .\r\n( 1 ) هشام بن محمد نقل كرده است كه از جمله نامه‌هايى كه معاويه به على ( ع ) نوشت ، اين بود : بارى پدر من در زمان جاهليت رئيس ( مشركان ) بود و من هم در اسلام پادشاه و برادر زن رسول خدا ( ص ) و خال المؤمنين و نويسندهء وحييم « 2 » ، امير المؤمنين ( ع ) وقتى كه نامهء معاويه را خواند ، فرمود : « آيا پسر هند جگرخوار به من فخرفروشى مىكند ؟ ! » سپس به عبيد اللّه بن ابى رافع دستور داد در جواب او ، آنچه مىفرمايد ، بنويسد ، و او نوشت :\r\n « محمّد النّبى أخى و صهرى * و حمزة سيد الشهداء عمّى\r\nو جعفر الّذى يمسى و يضحى * يطير مع الملائكة ابن أمّى\r\nو بنت محمّد سكنى و عرسى * مسوط لحمها بدمى و لحمى\r\nو سبطا احمد ولداى منها * فمن منكم له سهم كسهمى\r\nسبقتكم الى الإسلام طرّا * صغيرا ما بلغت اوان حلمى \r\n\r\n\r\n","description":"","footnote":"\r\n( 1 ) بديهى است كه به شهادت دوست و دشمن ، على ( ع ) اهل سازش نبود كه بر سر دنيا و رياست دنيا با كسى سازش كند ، بلكه پس از نوميدى از يارى مردم بناچار به كوفه برگشت و سرانجام با دلى پردرد به شهادت رسيد - م .\r\n( 2 ) همه مورّخان از عامه و خاصه بر آنند كه خاندان اميّه و در رأس همه ابو سفيان و فرزندانش تا سال فتح مكه ( 8 ه ) در صف اول مشركان ، با پيامبر مىجنگيدند و پس از فتح مكه و اعلام عفو عمومى با اين جمله تاريخى ( اذهبوا فأنتم الطلقاء ) همهء شما از قيد بردگى آزاديد برويد ، خاندان ابو سفيان براى حفظ جانشان به ظاهر اسلام آوردند ، آيا در اين مدّت اندك آخر عمر پيامبر با وجود كاتبان ديگر وحى مىتوان باور كرد كه معاويه را اين افتخار باشد ؟ بعضى در توجيه اين ادّعا نوشته‌اند كه بعضى از نامه‌هاى پيامبر به سران كشورها توسط معاويه انجام گرفته است - م .\r\n","page_name":" 150 ","page_number":176},
  {"content":"\r\n\r\n فأوصانى النّبى لدى اختيار * رضى منه لأمّته بحكمى\r\nو أوجب بالولاء معا عليكم * خليلى يوم دوح ( غدير خم )\r\nفويل ثمّ ويل ثمّ ويل * لمن يرد القيامة و هو خصمى « 1 » » \r\nوقتى كه معاويه از محتواى نامه آگاه شد ، گفت : آن را پنهان كنيد كه مبادا به گوش مردم شام برسد .\r\n( 1 ) دانشمندان دربارهء معناى اين جمله على ( ع ) : « من پيش از همهء شما اسلام آورده‌ام » سخنانى گفته‌اند ؛ بعضى گفته‌اند : على ( ع ) در سنّ هفت سالگى اسلام آورد ، و بعضى گفته‌اند در هشت سالگى و بعضى گفته‌اند در ده سالگى و به قولى در پانزده سالگى اسلام آورده است و بر اين اساس ابو حنيفه در برابر شافعى استدلال مىكند كه اسلام كودك عاقلى كه هنوز به حد بلوغ نرسيده ، درست است .\r\n( 2 ) گروهى ديگر گفته‌اند كه وى از دوران كودكى همراه رسول خدا ( ص ) بود و بدانچه رسول خدا ( ص ) معتقد بوده اعتقاد داشت و پايبند بود ، و دليل بر اين مطلب روايتى است كه ترمذى در جامع خود با سلسلهء سند تا انس بن مالك نقل كرده ، مىگويد : رسول خدا ( ص ) روز دوشنبه به رسالت مبعوث شد و على ( ع ) روز سه شنبه نماز گزارد .\r\n( 3 ) احمد در مسند خود از قول ابو سعيد آزادشدهء بنى هاشم به نقل از يحيى بن سلمه و او از پدرش ، از قول حبّهء عرنى از على ( ع ) نقل كرده است كه فرمود : « من بندهء خدا و برادر رسول خدا ( ص ) و صدّيق اكبرم و كسى پس از من چنين سخنى را نخواهد گفت مگر دروغگوى تهمت زنى باشد . من پيش از همهء مردم در هفت سالگى با پيامبر ( ص ) نماز گزاردم و منم نخستين كسى كه با او نماز خوانده است » .\r\n\r\n\r\n","description":"","footnote":"\r\n( 1 ) محمد رسول خدا ( ص ) برادر و پدر زن من ، حمزه سيّد الشّهداء عموى من و جعفر كه هر صبح و شام با فرشتگان پرواز مىكند ، فرزند مادر من است . و دختر محمد ( فاطمهء زهرا ) همدم و همسر من است ، گوشت و خونش به گوشت و خون من آميخته است . و دو نوادهء پيامبر ( ص ) پسران منند ، بنا بر اين كدام يك از شما بهره‌اى چون بهرهء من دارد ؟ من پيش از همه در كودكى كه هنوز به حد بلوغ نرسيده بودم ، اسلام آوردم ، پيامبر ( ص ) با خشنودى تمام ولايت مرا به امت سفارش كرد و مرا برگزيد . و هم حبيبم ( پيامبر ) در روز غدير خم ولايت مرا بر شما لازم شمرد . بنا بر اين واى بازهم واى ، واى بر كسى كه با دشمنى من وارد قيامت شود ! !\r\n","page_name":" 151 ","page_number":177},
  {"content":"\r\n\r\n( 1 ) اگر كسى بگويد : از اشرم نقل كرده‌اند كه گفت : از ابو عبد اللّه احمد بن حنبل راجع به اين حديث پرسيدند ، او گفت : اين حديث ضعيف است ، در حالى كه جدّ تو ابو الفرج در كتاب موضوعات خود مىگويد : ( سخن ) حبّهء عرنى به دانه‌اى نمىارزد ! جواب اين است كه احمد ، همان گونه كه ما نقل كرديم در مسند خود و همچنين در كتاب فضائل نقل كرده است و البته احمد آنچه را بايد بگويد ، گفته است ، اگر درست باشد ، چون در سلسله سند كتاب فضائل ، عباد بن عبد اللّه اسدى آمده است كه دربارهء او حرف زده‌اند ، اما در سلسله خبرى كه در مسند آمده است چيزى نگفته است ! و اما اين عبارت ( ابو الفرج ) : - كه سخن - حبّهء عرنى به دانه‌اى نمىارزد ( حبّة لا يساوى حبّة ) ! با اين سجع و قافيهء خنك كه نمىشود فضائل امير المؤمنين را باطل كرد .\r\n( 2 ) مىگويم : با اين همه هيچ اختلافى نيست در اين كه از ميان كودكان ، على ( ع ) نخستين كسى است كه اسلام آورده است « 1 » .\r\n( 3 ) زهرى مىگويد : منظور على ( ع ) از اين كه فرمود : « من پيش از همهء شما اسلام آوردم » كوبيدن معاويه است زيرا كه او و پدرش ابو سفيان به هنگام فتح مكه در سال هشتم هجرى اسلام آوردند [ ! 
  ] از اين رو او را آزادشدهء فرزند آزاد شده مىناميدند و هر كه در آن روز اسلام آورد و مهاجرت نكرد ، به آن نام خوانده مىشد . امير المؤمنين ( ع ) مىخواست حال خود را به اين وسيله براى مردم شام بيان كند و بگويد كه وى همواره از آغاز عمر با پيامبر ( ص ) بود تا اين كه رسول خدا ( ص ) از دنيا رحلت فرمود ، و او در تمام جنگها حضور داشت در حالى كه معاويه و پدرش در هيچ جنگى همراه رسول خدا ( ص ) نبوده‌اند ، ( بلكه تا سال فتح مكه در صف اول مخالفان پيامبر بودند ) .\r\n\r\n\r\n","description":"","footnote":"\r\n( 1 ) براستى كه خيلى دور از انصاف است با وجود اين همه احاديث و شواهد قطعى بر اين كه امير المؤمنين نخستين فردى است كه به رسول خدا ( ص ) ايمان آورد ، به خاطر تعصب بگوييم درست است كه او اوّلين فردى بوده كه اسلام آورده است ، ولى به سنّ بلوغ ظاهرى نرسيده بود ! بنا بر اين تكليف بيعت پيامبر ! با اين كودك نابالغ ( به قول شما ) در يوم الانذار چه مىشود كه متكلمين اسلامى نوشته‌اند پس از اظهار اسلام على ( ع ) ، پيامبر ( ص ) با وى به عنوان خليفهء بعد از خود و متابعت ديگران از او بيعت كرد ( كشف المراد فى شرح تجريد الاعتقاد : مقصد رابع در نبوت ) م .\r\n","page_name":" 152 ","page_number":178},
  {"content":"\r\n\r\n( 1 )\r\n\r\nباب پنجم پارسايى ، زهد ، خداترسى و عبادت على عليه السّلام\r\nافراد زيادى از أبو الفضل محمد بن ناصر سلامى به نقل از ابو الحسن مبارك بن عبد الجبّار صيرفى و او از ابو طاهر سيوفى ، از قول احمد بن جعفر بن حمدان به نقل از عبد اللّه بن احمد بن حنبل و او از پدرش از وهب بن اسماعيل از قول محمد بن قيس از ابو شهاب نقل كرده‌اند كه عمر بن عبد العزيز مىگفت : بعد از رسول خدا ( ص ) ما كسى را در ميان اين امّت پارساتر از على بن ابى طالب ( ع ) سراغ نداريم ؛ نه خشتى روى خشت گذاشت و نه نيى بر روى نى نهاد « 1 » .\r\n( 2 ) بدين جهت عبد اللّه بن احمد مىگويد : پدرم به نقل از وهب بن اسماعيل و او از محمد بن قيس ، از قول على بن ربيعه والبى روايت كرده ، مىگويد : ابن تياح نزد على بن ابى طالب ( ع ) آمد و گفت : يا امير المؤمنين بيت المال از طلا و نقره پر شده است ، على ( ع ) فرمود : اللّه اكبر ! آنگاه از جا برخاست در حالى كه به دست ابن تياح تكيه داده بود وارد بيت المال شد ، و چنين گفت :\r\n « هذا جناى و خياره فيه * و كلّ جان يده إلى فيه « 2 » » \r\n\r\n\r\n","description":"","footnote":"\r\n( 1 ) قصبه ، نى ضخيمى كه گاهى چند متر درازا داشت ، با آن سقف خانه را مىپوشانيدند . اين جمله كنايه از آن است كه خانه‌اى بنا نكرد .\r\n( 2 ) در لسان العرب ج 14 ، ص 155 ذيل مادهء « جنى » شعر را از على ( ع ) نقل كرده ، مىگويد : مقصود على ( ع ) از اين شعر آن است كه وى به چيزى از بيت المال دست نيالوده و هر چيز را در جاى خود نهاده است . و از ابو عبيد نقل مىكند : اين شعر ضرب المثل براى مردى است كه بهترين موجودى خود را به رفيقش ايثار مىكند . . . - م .\r\n","page_name":" 153 ","page_number":179},
  {"content":"\r\n\r\n( 1 ) سپس فرمود : « شيعيان كوفه را حاضر كنيد ! » به مردم اعلام كردند ، مردم آمدند على ( ع ) تمام آنچه را كه در بيت المال بود به آنها مرحمت كرد در حالى كه مىگفت : « اى طلاها و اى نقره‌ها ! ديگرى را فريب دهيد ! » تا آنجا كه هيچ درهم و دينارى باقى نماند ، سپس دستور داد بيت المال را جارو كردند و بعد دو ركعت نماز گزارد .\r\nمجمع تميمى مىگويد : هر وقت بيت المال پر مىشد على ( ع ) همين كار را مىكرد .\r\n( 2 ) زهرى مىگويد : از آن جهت على ( ع ) دو ركعت نماز را به جا آورد كه روز قيامت گواهى دهند كه او موجودى بيت المال را از مسلمين منع نكرده است ، مىگويد : چه بسيار اتفاق مىافتاد كه چهارپايانى در بيت المال مىماند بعد تقسيم مىكرد .\r\n( 3 ) ابو طاهر خزيمى به نقل از مبارك و او از عبد الجبّار صيرفى و او از قول ابو اسحاق برمكى از أبو بكر بن نجيب به نقل از ابو جعفر بن على از قول عناد از وكيع و او از احنف بن قيس نقل كرده مىگويد : بر معاويه وارد شدم او به قدرى از ترش و شيرين براى من آورد كه مرا سخت شگفت‌زده كرد بازگفت : آن رنگ را بياوريد يك رنگ خوردنى آوردند كه من نمىدانستم كه چيست ؟ پرسيدم : اين چيست ؟ گفت : شكمبه مرغابى است كه پر از مغز ( گوسفند ) و روغن پسته كرده‌اند و شكر روى آن پاشيده‌اند . مىگويد : با شنيدن اين سخنان گريستم ، پرسيد : چرا گريه مىكنى ؟ گفتم : قدر و منزلت پسر ابو طالب را خدا مىداند ! براستى كه او به قدرى از خودگذشتگى كرد كه نه تو و نه ديگرى هرگز نكرده است . گفت :\r\nچگونه ؟ گفتم : شبى موقع افطار بر او وارد شدم ، به من فرمود : برخيز و برو پيش حسن و حسين تا تنها نباشى و خود براى اداى نماز برخاست همين كه از نماز فارغ شد انبانى را كه با انگشتريش مهر و موم كرده بود ، طلبيد و از داخل آن مقدارى جو و سائيده درآورد سپس آن را مهر كرد ، عرض كردم : يا امير المؤمنين من از شما سابقهء بخالت سراغ ندارم پس چرا اين انبان جو را مهر كرديد ؟ فرمود : « من آن را به خاطر اين كه بخل كنم مهر نكردم بلكه از آن بيم داشتم كه حسن و حسين آن را با روغن و يا چربى ديگرى چرب كنند » عرض كردم : آيا اين كار حرمتى دارد ؟ فرمود : « نه ولى بر رهبران حق است كه در خوراك و پوشاك به مانند ضعيف‌ترين فرد رعيّت‌شان رفتار كنند و در چيزى كه آنها توانايى ندارند خود را از آنها جدا نكنند تا تنگدستان ، آنها را ببينند و از خداى تعالى به آنچه دارند راضى باشند و توانگران با\r\n\r\n","description":"","footnote":"","page_name":" 154 ","page_number":180},
  {"content":"\r\n\r\nديدن آنها بيشتر سپاسگزار و فروتن گردند » .\r\n( 1 ) احنف بن قيس مىگويد : ربيع بن زياد حارثى به خدمت على ( ع ) آمد و عرض كرد : يا امير المؤمنين ! برادرم عاصم بن زياد را نصيحت كنيد . فرمود : « او را چه شده است ؟ » عرض كرد : او گليمى پوشيده و از دنيا دورى جسته و خانواده‌اش را ترك كرده است : فرمود : « او را نزد من آوريد » عاصم آمد در حالى كه گليمى را به كمر پيچيده و گليمى به دوش انداخته ، ژوليده و خاك‌آلود . على ( ع ) فرمود : « اى عاصم ! واى بر تو آيا از خانواده‌ات خجالت نمىكشى ؟ آيا به فرزندانت رحم نمىكنى ؟ آيا اين سخن خدا را نشنيده‌اى :  « وَ يُحِلُّ لَهُمُ الطَّيِّباتِ »  « 1 » آيا تو معتقدى كه خداوند اين نعمتها را براى تو و امثال تو مباح كرده ولى نمىخواهد كه از آنها برخوردار باشى ؟ ! مگر اين سخن رسول خدا ( ص ) را نشنيده‌اى كه فرمود : « خويشتن خويش بر تو حقى دارد ! . . . » . » عاصم گفت : يا امير المؤمنين ! پس شما چرا در لباس زبر و خشن و خوراك سخت و ناگوار به سر مىبريد ؟ من هم بمانند شما رفتار كردم ! فرمود : « واى بر تو خداى تعالى بر پيشوايان حق واجب كرده است تا خود را به اوصاف رعيّتشان - يا فقيرترين رعيّتشان - متّصف كنند تا تنگدستى تنگدستان باعث حقارتشان نگردد و توانگران به خاطر توانگريشان خدا را سپاسگزار باشند « 2 » » .\r\n( 2 ) راويان بسيارى از ابو القاسم محمد به نقل از احمد بن احمد و او از حافظ ابو نعيم احمد بن عبد اللّه از قول حسن بن على ورّاق به نقل از محمد بن عيسى از عمرو بن تميم و او از ابو نعيم فضل بن دكين به نقل از اسماعيل بن ابراهيم بن مهاجر نقل كرده ، مىگويد : از عبد الملك بن عمر شنيدم كه مىگفت : مردى از قبيلهء ثقيف نقل كرد كه على ( ع ) مرا به فرماندارى عكبرا گمارد و به من فرمود : « به هنگام ظهر نزد ما بيا ! » مىگويد : ظهر به خدمت آن حضرت رسيدم و كسى بين من و او نبود ، ديدم تنها نشسته است ؛ در مقابلش يك كاسهء چوبى و كوزه‌اى آب بود و انبان مهر و موم كرده‌اى را طلبيد ، با خود گفتم : چون مرا امين دانسته است مىخواهد گوهر قيمتى را به من بدهد كه من بهاى آن را نمىدانم پس مهر\r\n\r\n\r\n","description":"","footnote":"\r\n( 1 ) اعراف ( 7 ) ، آيهء 157 : پاكيزه‌ها را براى ايشان حلال مىشمارد .\r\n( 2 ) در نهج البلاغهء صبحى صالح ، كلام شمارهء 209 اين داستان با تفاوت زيادى آمده است - م .\r\n","page_name":" 155 ","page_number":181},
  {"content":"\r\n\r\nانگشترى را شكست ديدم ميان آن مقدارى سائيدهء جو است آنها را بيرون آورد و ميان كاسه ريخت با مقدارى آب مخلوط كرد آنگاه خود نوشيد و به من خوراند ، من نتوانستم طاقت بياورم ، عرض كردم : يا امير المؤمنين ! خداوند بر شما گشايش داده و در عراق خوردنى بسيار است ؟ فرمود : « به خدا سوگند كه من اين انبان را از راه بخل مهر و موم نكرده بودم بلكه به قدر نياز خودم خريدارى كرده‌ام و مىترسم تمام شود و به جاى آن چيز ديگرى قرار دهند و اين كار را كرده‌ام تا غذاى ناپاك وارد شكمم نشود ! » .\r\n( 1 ) احمد در كتاب « الفضائل » از قول حسن اشيب به نقل از ابن شعبه و او از عبد اللّه بن هبيره به نقل از عبد اللّه بن رزين آورده ، مىگويد : روز عيد قربان بر على ( ع ) وارد شدم غذايى را كه از آب زيادى با ريزه‌هاى گوشت و مقدارى آرد ساخته بودند جلو من گذاشت ، عرض كردم : يا امير المؤمنين خداوند ( امروز ) خير و بركت زيادى را ارزانى داشته است ! فرمود :\r\n« پسر رزين ، من از رسول خدا ( ص ) شنيدم كه مىفرمود : از مال خدا جز دو كاسه بر هيچ خليفه‌اى حلال نكرده است ؛ يكى را خود با زن و بچه‌اش بخورند و ديگرى را در اختيار مردم بگذارند » .\r\n( 2 ) عبد الملك بن مظفر بن غالب جزى به نقل از محمد بن ناصر و او از مبارك بن عبد الجبّار و عبد القاهر بن محمد و ايشان از ابو اسحاق برمكى از قول أبو بكر بن نجيب به نقل از ابو جعفر بن على از هناد و او از وكيع از قول ابن ثعلبه به نقل از سويد بن غفله مىگويد :\r\nدر اين كاخ يعنى دار الامارهء كوفه بر على ( ع ) وارد شدم ، ديدم مقابلش گردهء نان جوى است با كاسه‌اى شير و آن گردهء نان به قدرى خشك است كه گاهى با دستش و گاهى با زانويش مىشكند اين منظره بسيار بر من دشوار آمد به فضّه كنيز آن حضرت ، گفتم : آيا به اين پير مرد رحم نمىكنيد كه سبوس اين جوها را نمىگيريد ؟ مگر سبوس روى نان و آن وضع را نمىبينيد ؟ فضّه گفت : چرا به خاطر نان خشنى كه او مىخورد ما گنهكار باشيم ؟ ! خود آن حضرت به ما دستور داده است كه براى او سبوس هيچ غذايى را نگيريم ! على ( ع ) - كه متوجه گفتگوى ما شده بود - فرمود : « ابن غفله چه مىگويى ؟ » جريان را گفتم و عرض كردم : يا امير المؤمنين قدرى با خود مدارا كنيد ! فرمود : « واى بر تو يا سويد ، رسول خدا تا زنده بود ، هرگز با خانواده‌اش از نان گندم سه مرتبه سير نخوردند و هرگز سبوس غذايش را نگرفتند و\r\n\r\n","description":"","footnote":"","page_name":" 156 ","page_number":182},
  {"content":"\r\n\r\nمن يك بار در مدينه بشدت گرسنه بودم به دنبال كارى از خانه بيرون شدم ناگاه چشمم به زنى افتاد كه مقدارى خاك را جمع كرده و مىخواهد آنها را گل درست كند ، با آن زن طى كردم كه هر سطل آبى كه بياورم يك خرما بدهد تا اين كه شانزده سطل آب كشيدم و دستهايم تاول زد ( و به روايتى تاول دستم بازشد ) سپس خرماها را گرفتم و نزد رسول خدا ( ص ) آمدم و جريان را به عرضشان رساندم و او از خرماها تناول كرد » . اين روايت را از احمد نيز در كتاب « الفضائل » نقل كرده ، مىگويد : على بن حكيم ازدى به نقل از شريك و او از قول موسى طحان ، از مجاهد و او از على ( ع ) نقل كرده است و نيز احمد در « مسند » از مجاهد به نقل از على ( ع ) آورده است .\r\n( 1 ) ابو نعيم در كتاب « الحلية » با سندى كه اندكى پيش از وى نقل كرديم نقل كرده است :\r\nابو جعفر به نقل از احمد بن حسن صوفى از قول يحيى بن يوسف زمّى از عباد بن عوام و او از هارون بن عنتره از قول پدرش نقل كرده ، مىگويد : در خورنق بر على ( ع ) وارد شدم و آن روز سردى بود ديدم عبايى را به خود پيچيده است ، عرض كردم : يا امير المؤمنين خداوند براى شما و خانواده‌تان سهمى در اين اموال قرار داده است در حالى كه شما اين گونه با خود رفتار مىكنيد ، فرمود : « به خدا سوگند كه من در مال شما - يا از مال شما - چيزى را كم نمىكنم و بر نمىدارم ، به خدا قسم كه اين رواندازى است كه از مدينه با خود آورده‌ام ! » .\r\n( 2 ) احمد در كتاب « الفضائل » به نقل از محمد بن عبيد و او از بختيار بن رافع از قول ابو المطرف نقل كرده ، مىگويد : على بن ابى طالب ( ع ) را ديدم در حالى كه عبا يا ردايى را به خود پيچيده بود و تازيانه‌اى همراه داشت گويا عربى بيابانى است ، دور بازارها مىگشت تا به بازار كرباس‌فروشان رسيد ، بالاى سر مرد سالخورده‌اى ايستاد و فرمود : « اى آقا لطف كن يك پيراهن سه درهمى به من بده ! » آن مرد على ( ع ) را شناخت گفت : بسيار خوب ، على ( ع ) فهميد كه آن مرد او را شناخته است از اين رو او را واگذاشت و رفت و چيزى از او نخريد ، به مغازهء نوجوانى آمد و از او پيراهنى را به سه درهم خريد و بعد كه پدر آن نوجوان آمد ، جريان را نقل كرد و گفت : مردى با اين خصوصيات پيراهنى را از من به سه درهم خريد ، آن مرد شناخت و يك درهم را برداشت خدمت على ( ع ) آمد و عرض كرد : يا امير المؤمنين اين درهم از بهاى پيراهن بيشتر بوده است بگيريد كه پسر من اشتباه كرده ، بهاى پيراهن فقط دو درهم\r\n\r\n","description":"","footnote":"","page_name":" 157 ","page_number":183},
  {"content":"\r\n\r\nبوده است ، فرمود : « اى مرد ! درهم مال شماست ببر زيرا او با رضايت من معامله كرده و من هم با رضايت او پيراهن را گرفته‌ام » .\r\n( 1 ) سفيان ثورى از عمرو بن قيس ملائى نقل كرده ، مىگويد : بر تن على ( ع ) تن‌پوشى وصله‌دار ديدند و از آن بابت او را سرزنش كردند ، فرمود : « اين لباسى است كه دل را نرم مىكند و مؤمن ، آن را سرمشق قرار مىدهد » . سفيان مىگويد : على ( ع ) اطراف انگشتان دست يعنى سر آستين جامه‌اش را مىكند . به همين مضمون حديثى را احمد در « مسند » نقل كرده است :\r\n( 2 ) از قول محمد بن عبيد و او از محارب بن نافع به نقل از ابو مطر مىگويد كه وى بر تن على ( ع ) پيراهنى به ارزش سه درهم ديد و به روايتى او پيراهنى را به سه درهم خريد و پوشيد ، هر چه از مچ دست و ساق پا بيشتر بود بريد و گفت : « سپاس خداى را كه به من آن قدر لباس زيبا ارزانى داشته است كه بتوانم ميان مردم خودم را بدان وسيله بيارايم و با آن بدنم را بپوشانم ! » عرض كردند : آيا اين سخن خود شماست يا اين كه از رسول خدا ( ص ) نقل مىكنيد ؟ فرمود : « بلكه من از رسول خدا ( ص ) آن را شنيده‌ام » .\r\n( 3 ) ابو نعيم ، به نقل از محمد بن عمر بن سالم از موسى بن عيسى و او از احمد بن محمد عمى از بشر بن ابراهيم به نقل از مالك بن معوّل و شريك و او از على بن اقمر از قول پدرش نقل كرده ، مىگويد : على ( ع ) را در بازار ديدم كه شمشيرش را مىفروخت و مىگفت :\r\n« كيست كه اين شمشير را از من بخرد ؟ به خدايى كه دانه را شكافته و هسته را آفريده است مدّتها من با اين شمشير غم از چهرهء رسول خدا ( ص ) زدوده‌ام و اگر به قدر خريد يك پيراهن داشتم اين شمشير را نمىفروختم » عبد الرحمن بن ابى حامد بغدادى و عبد العزيز بن محمود بغدادى به نقل از حافظ عبد الوهّاب و او از عاصم بن حسن و او از على بن محمد بن بسر از قول ابن صفوان از عبد اللّه بن محمد قرشى و او از قاسم بن هاشم به نقل از عبد العزيز بن خطّاب ، از قول حسن بن على نمرى از عمرو بن يحيى و او از پدرش نقل كرده مىگويد :\r\nبراى على ( ع ) يك مشك عسل و روغن هديه آوردند ، بعد از مدّتى ديد كه مقدارى از آن كم شده است ، علت كم شدن را پرسيد گفتند : ام كلثوم كسى را فرستاد و مقدارى از آن را بردند ، على ( ع ) پس از آن كه آن مقدار عسل را به پنج درهم نرخ‌گذارى كردند كس فرستاد تا از او\r\n\r\n","description":"","footnote":"","page_name":" 158 ","page_number":184},
  {"content":"\r\n\r\nپس گرفتند و فرمود : « اين مال همه مسلمانهاست ! » ( 1 ) قرشى با همين اسناد از قاسم و او از ابن خطّاب به نقل از حسن ، از قول عمرو بن يحيى ، از قنبر نقل كرده ، مىگويد : مشكهايى از عسل به بيت المال مىآوردند حسن بن على به من گفت : « قنبر ! برو از آن مشكهاى عسل به مقدارى كه از بيت المال سهم من است بياور كه مهمانى بر من وارد شده و چيزى براى پذيرايى او ندارم ، موقعى كه امير المؤمنين عسلها را تقسيم كرد از سهم من همان مقدار را بردار و به بيت المال بازگردان » قنبر آمد و از يك مشك به مقدار يك رطل « 1 » عسل برداشت ، على ( ع ) آمد نگاهى به آن مشك كرد ، ديد كم شده است ، فرمود : « قنبر ! واى بر تو اين عسل چه شد ؟ » قنبر شروع كرد به بيان علت كم شدن عسل ، على ( ع ) پس از شنيدن سخن قنبر فرمود : « به خدا سوگند كه بايد به من راست بگويى ! » قنبر حقيقت را گفت : على ( ع ) بشدّت خشمگين شد و فرمود : « حسن را نزد من حاضر كنيد » ( 2 ) حسن ( ع ) آمد و روى پاهاى على افتاد و عرض كرد : « به حق عمويم جعفر طيّار ! - على را وقتى به حق جعفر مىخواندند خشمش فرو مىنشست - » فرمود : « چه باعث شد كه تو پيش از تقسيم ، از عسل مسلمانان بردارى ؟ » عرض كرد : « آيا من هيچ حقى در آنها ندارم ؟ » فرمود :\r\n« چرا ، ولى تو چگونه پيش از همهء مسلمانان به خود اجازه دادى كه از آنها استفاده كنى ؟ هان به خدا سوگند اگر نبود كه ديدم رسول خدا ( ص ) دندانهاى تو را مىبوسد تو را مىزدم » اكنون بپاخيز و برو عوض آن را بخر و روى عسلها بريز » و حسن ( ع ) چنان كرد و على ( ع ) آنها را بين مسلمين تقسيم كرد و بشدّت گريست ( 3 ) سپس عرض كرد : « خدايا از حسن درگذر زيرا كه او ندانست و ما با رسول خدا بوديم در جنگها ؛ برادران ، پدران ، عموها و اقوام خود را مىكشتيم و از اين كار هدفى جز رضاى خدا نداشتيم ، و در ميان ما كسى بود كه خدا و پيامبر را بر جان خودش مقدم مىداشت و چون خداوند صداقت ما را ديد بر دشمنان ما شكست و خوارى ، و بر ما نصر و پيروزى را فرو فرستاد تا اين كه دين اسلام استوار و منتشر شد . به خدا سوگند كه اگر رفتار ما آن روز ، مثل رفتار شما بود ( در پيكار با دشمن سهل انگار بوديم ) نه ستون دين برپا مىشد و نه شاخهء درخت ايمان سرسبز مىگرديد و سوگند به خدا\r\n\r\n\r\n","description":"","footnote":"\r\n( 1 ) رطل 2564 گرم يا 84 مثقال .\r\n","page_name":" 159 ","page_number":185},
  {"content":"\r\n\r\nكه ما از اين نوع رفتار خون خواهيم دوشيد و به دنبال آن پشيمان خواهيم شد ! « 1 » » .\r\n( 1 ) قرشى از قول محمد بن عمران و او از ابراهيم بن سعيد به نقل از ابن خطّاب از عمرى و او از سويد بن غفلة نقل كرده ، مىگويد : روزى بر على ( ع ) وارد شدم ديدم در خانه‌اش جز بورياى كهنه‌اى كه آن حضرت روى آن نشسته چيزى نيست عرض كردم : يا امير المؤمنين شما فرمانروا و حاكم مسلمين هستيد و بيت المال در اختيار شماست و مردم دسته دسته به خدمت شما مىآيند در حالى كه جز اين بوريا چيزى در خانهء شما نيست ، فرمود : « اى سويد ! انسان عاقل با وجود اين كه سراى جاودانى پيش روى وى است ، اين سراى گذرا را آباد نمىكند ، ما كالاى خود را به آنجا منتقل كرده‌ايم و ما را نيز در آينده نزديك بدان جا مىبرند ! » سويد مىگويد : به خدا سوگند كه سخن او ما را به گريه در آورد .\r\n( 2 ) احمد در كتاب « الفضائل » از قول وكيع و او از مسعر به نقل از ابى بحر از قول يكى از بزرگانشان نقل كرده ، مىگويد : على ( ع ) را در حالى ديدم كه جامهء خشنى بر تن داشت ، عرض كردم : اين چه لباسى است ؟ فرمود : « اين را به پنج درهم خريده‌ام و هر كس يك درهم سود بدهد به او مىفروشم » و مىگويد : على ( ع ) عبايى بر تن مىپوشيد و ميان آن را با كمربندى مىبست و شترش را خود روغن مىماليد در حالى كه آن روز خليفهء مسلمين بود .\r\n( 3 ) و نيز احمد در كتاب « الفضائل » به اسناد خود از ابن عبّاس نقل كرده ، مىگويد : روزى بر آن حضرت وارد شدم در حالى كه پارگى كفش خود را مىدوخت ، عرض كردم : قيمت اين كفش چقدر است كه شما آن را مىدوزيد ؟ فرمود : « به خدا سوگند كه اين كفش در نزد من از دنياى شما - يا حكومت بر شما - محبوبتر است مگر اين كه حقى را استوار گردانم و يا باطلى را براندازم » « 2 » سپس فرمود : « رسول خدا ( ص ) خود كفش و جامه‌اش را وصله مىزد و به الاغ سوار مىشد و يكى را پشت سرش سوار مىكرد » ابن عبّاس مىگويد : امير المؤمنين ( ع ) مدت پنج سال در كوفه اقامت داشت ولى از خوراك آنها نخورد و چيزى جز آنچه از مدينه\r\n\r\n\r\n","description":"","footnote":"\r\n( 1 ) در خطبهء 55 ، نهج البلاغه دو فعل جملات اخير مخاطب آمده است - م .\r\n( 2 ) در نهج البلاغه خطبهء 33 ، اين قسمت آمده است با اين تفاوت كه ابن عبّاس مىگويد : در مسير بصره به ذىقار رسيديم در آنجا ديدم امير المؤمنين ( ع ) كفش خود را مىدوخت ، فرمود : قيمت اين كفش چند است ؟ - م .\r\n","page_name":" 160 ","page_number":186},
  {"content":"\r\n\r\nمىآوردند نمىخورد ، مىگويد : حلوايى به خدمتشان آوردند تناول نكرد ، عرض كردم : آيا حرام است ؟ فرمود : « حرام نيست ولى من دوست ندارم خودم را به چيز ناقابلى عادت دهم در حالى كه رسول خدا ( ص ) از آن نخورده است » و آنگاه اين شعر را خواند :\r\n « جسمك بالحمية اقنيته * من ضرر البارد و الحار \r\nو بعضى به جاى « اقنيته » انضيته ، و به جاى « من ضرر البارد و . . . » مخافة البارد و . . ، نقل كرده‌اند .\r\n قد كان أولى بك ان تحتمى * من المعاصى حذر النّار « 1 » » \r\n( 1 ) احمد در كتاب « الفضائل » به نقل از محمد بن يحيى ازدى و او از وليد بن قاسم از مطر بن ثعلبه تميمى از قول ابو نوار كرباس‌فروش نقل كرده ، مىگويد : على ( ع ) مقدارى خرما به يك درهم خريد و آن را در دامن لباسش حمل مىكرد ، مردى عرض كرد : اجازه بفرماييد من به جاى شما آنها را حمل كنم ؟ فرمود : « سرپرست يك خانواده به حمل ما يحتاج خويش سزاوارتر است » راوى مىگويد : على ( ع ) آن روز خليفهء مسلمين بود در حالى كه كرباس سنبلانى مىپوشيد كه نوعى جامهء خشن بود كه بهاى هر جامه دو يا سه درهم بود و مىگفت :\r\n« سپاس خداى را كه تن‌پوشى به من داد تا خودم را بپوشانم و بدان وسيله ميان مردم خود را بيارايم ! » .\r\n( 2 ) احمد از قول عبد الرزّاق و او از معمّر به نقل از حسن بن جرموز مرادى از قول پدرش نقل كرده مىگويد : على ( ع ) را ديدم كه از اين كاخ يعنى كاخ كوفه بيرون مىآمد در حالى كه پيراهنى بر تن داشت كه تا نيمهء ساق پاها بود و ردايى به خود پيچيده بود نظير همان پيراهن و همراهش تازيانه‌اى بود كه در بازارهاى كوفه راه مىرفت و مىگفت : « اى مردم از خدا بترسيد ! » و در روايتى آمده است كه مردم را به حسن معامله فرمان مىداد و گفت : « پيمانه و وزن را درست و كامل دهيد و كم‌فروشى مكنيد ، به گوشتها ندميد ! » و به روايتى : گمراهان را ارشاد و باربران را در حمل بار كمك مىكرد و اين آيه را تلاوت مىفرمود :  « تِلْكَ الدَّارُ الْآخِرَةُ \r\n\r\n\r\n","description":"","footnote":"\r\n( 1 ) تن خود راى با جانبدارى و حفاظت از سردى و گرمى خشنود - يا كهنه - كردى در حالى كه براى تو سزاوارتر آن بود كه خود راى از ترس آتش دوزخ از گناهان حفظ كنى !\r\n","page_name":" 161 ","page_number":187},
  {"content":"\r\n\r\n نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ . . . »  « 1 » و مىگفت : « اين آيه دربارهء واليان و توانمندان از مردم نازل شده است » .\r\n( 1 ) عبد الوهاب بن على صوفى به نقل از أبو الفضل بن ناصر و او از مبارك بن عبد الجبّار صيرفى از ابو اسحاق برمكى از قول أبو بكر بن نجيب از ابو جعفر بن ذريح و او از هناد ، از وكيع به نقل از مطر بن ثعلبه از قول ابو نوار نقل كرده ، مىگويد : ديدم على ( ع ) بر در مغازهء دوزنده‌اى ايستاده است و خطاب به او مىفرمايد : « نخ را محكم كن و درزها را كوچك بگير و كوكها را نزديك بزن زيرا من از رسول خدا ( ص ) شنيدم كه مىفرمود : روز قيامت دوزندهء خيانتكار را مىآورند در حالى كه پيراهن و ردايى از آنچه دوخته و در آن خيانت كرده بر تن دارد و بدين وسيله در نظر مردم رسوا مىشود » . سپس فرمود : « اى دوزنده ! زنهار از اضافه پارچه‌ها و سرقيچىها كه صاحب جامه بدانها سزاوارتر از كسى است كه به امانت مىگيرد و دست امانت در دنيا [ در صورت خيانت 
  ] مجازات مىطلبد ! » ( 2 ) زمخشرى اين داستان را در كتاب « ربيع الابرار » نقل كرده و ابو نوار مىگويد : ترنجى براى حضرت على ( ع ) آوردند ، حسين ( ع ) آن را برداشت ، على از دست وى گرفت و بين مردم تقسيم كرد . و از ابو اعور نقل كرده مىگويد : على ( ع ) را به خاطر كم بهره‌منديش از دنيا و سختى معيشتش سرزنش كردند . آن حضرت گريه كرد و فرمود : « رسول خدا ( ص ) شبها با شكم خالى به سر مىبرد و هرگز از خوراكى سير نخورد و روزى پرده‌اى رنگين بر در خانه فاطمه ديد ، برگشت و داخل نشد و فرمود : ما را چه به اين چيزها ! اين را از پيش چشمم برداريد ، مرا به دنيا چه كار ! بارها گرسنه مىشد ، سنگ به شكمش مىبست و من هم با او مىبستم ، آيا خدا به اين خاطر او را گرامى داشته يا خوار ساخته است ؟ اگر كسى بگويد : او را خوار كرده ، دروغ گفته و از دين خارج شده است و اگر بگويد : گرامى داشته پس معلوم مىشود كه خدا ديگران را خوار ساخته است كه دنيا را براى او گسترده است در حالى كه براى نزديكترين و عزيزترين فرد تنگ گرفته است به طورى كه با شكم خالى از دنيا خارج و\r\n\r\n\r\n","description":"","footnote":"\r\n( 1 ) قصص ( 28 ) آيهء 83 : آرى آن سراى آخرت را تنها براى كسانى قرار مىدهيم كه در زمين ارادهء برترىجويى و فساد را ندارند .\r\n","page_name":" 162 ","page_number":188},
  {"content":"\r\n\r\nبه سلامت وارد آخرت شد ، نه سنگى بالاى سنگى گذاشت و نه خشتى روى خشتى نهاد و ما پس از او راه او را پيموديم . به خدا سوگند كه من اين جامه‌ام را به قدرى وصله كرده‌ام كه از وصله‌كننده‌اش شرم مىكنم و به من گفتند آيا آن را عوض نمىكنى ؟ در پاسخ گفتم : واى بر تو ! از من دور شو كه « فعند الصّباح يحمد القوم السّرى » « 1 » يعنى به هنگام صبح شب روان را مىستايند ! » .\r\n( 1 ) در ربيع الانوار از ابو نوار نقل شده ، مىگويد : اشعث بن قيس وارد شد ديد على ( ع ) نماز مىخواند ، با خود گفت : آيا على شب و روز پيوسته نماز مىخواند ؟ همين كه نمازش را سلام داد خطاب به اشعث ، فرمود :\r\n « اصبر على مضض الأدلاج فى السّحر * و للرّواح كذى الحاجات فى البكر\r\nلا تعجزن و لا يضجرك مطلبها * فانّما الهلك بين العجز و الضّجر\r\nانّى رأيت و فى الأيام تجربة * للصّبر عاقبة محمودة الأثر\r\nو قلّ من جدّ فى شيئى يؤمّله * فاستشعر الصّبر إلّا فاز بالظّفر « 2 » » \r\n( 2 ) عبد الرحمن بن ابى حامد حربى به نقل از حافظ عبد الوهّاب و او از عاصم از قول حسن به نقل از على بن محمد بن بشر از ابن صفوان و او از ابو بكر عبد اللّه بن محمد قرشى معروف به ابن ابى الدّنيا از قاسم بن هاشم و او از عبد العزيز بن خطاب از قول حسن ابن على نمرى از عمرو بن يحيى به نقل از ابى اراكه مىگويد : گدايى به محضر على آمد ، او به يكى از فرزندانش فرمود : « نزد مادرت برو و بگو آن يك درهمى كه نزد توست بده » رفت و\r\n\r\n\r\n","description":"","footnote":"\r\n( 1 ) ضرب المثل است در مورد كسى كه مشقّت و زحمت را به اميد آسايش و راحتى تحمّل مىكند . المنجد حرف سين ذيل كلمهء سرى يسرى - م .\r\n( 2 ) در ديوان منسوب به على ( ع ) شرح ميبدى ، خطاب به اشعث در صفّين ، با تفاوت اندكى آمده است يعنى : به رنج رفتن در تاريكى شب در هنگام سحر همچون نيازمندان در بامدادان صبر و پايدارى كن مبادا ناتوان شوى و از درخواست حاجت دلتنگ گردى زيرا هلاكت در سستى و دلتنگى است . براستى كه من دريافته‌ام و در روزگار به تجربه ثابت شده است كه صبر سر انجامى خوش و اثر ستوده‌اى دارد و كمتر كسى است كه دربارهء كار مورد علاقه‌اش بكوشد و صبر و پايدارى پيشه كند مگر آن كه به پيروزى نايل گردد .\r\n","page_name":" 163 ","page_number":189},
  {"content":"\r\n\r\nبرگشت و گفت : « مادرم فرمود : آن را براى خريد آرد نگهداشته‌ام ! » فرمود : « برو و بگير و بياور ! » رفت و برگشت در حالى كه درهم را به همراه داشت ، على ( ع ) آن را به سائل داد و فرمود : « ايمان بنده‌اى باوركردنى نيست مگر اين كه آنچه را به دست خدا مىسپارد مطمئن‌تر باشد تا آنچه در دست خود دارد . » در آن ميان كه داشت سخن مىگفت ناگاه مردى رسيد كه شترى را مىفروخت ، على ( ع ) آن را به صد درهم خريد سپس به دويست درهم فروخت و صد درهم آن را به پسرش داد و گفت : « آن را نزد مادرت ببر و بگو : اين همان وعده‌اى است كه خدا به زبان پيامبرش از قول پروردگار سبحان مىفرمايد :  « مَنْ جاءَ بِالْحَسَنَةِ فَلَهُ عَشْرُ أَمْثالِها »  « 1 » .\r\n( 1 ) ابو اراكه مىگويد : على ( ع ) روز عيد تا مصلاى نماز پياده مىرفت و سوار نمىشد .\r\nقرشى از قول قاسم به نقل از ابن خطاب و او از نمرى از عمرو بن يحيى به نقل از صعصعة بن صوحان نقل كرده ، مىگويد : به مغيرة بن شعبه رسيدم ، پرسيد : از كجا مىآيى ؟\r\nجواب دادم : از نزد آن ولىّ پرهيزگار ، بخشندهء زندهء بردبار ، با وفاى بزرگوار ، آن عارفى كه با شمشيرش ( اسلام را ) پاسدارى كرد ، آنچه در دستش بود به ديگران مىبخشيد ، برافروخته آتش ، پربذل و بخشش ، كسى كه از نسل بزرگان بزرگوار ، شيران نستوه است نه از واماندگان و نه از كم‌سودان ، نه در كار و گفتارش خطا و سستى است ، نه در عقل و درايتش ضعفى است ، و نه زبان و بيانش ناخالص است ، پسرانش بزرگوارند ، پدرانش والامقامند ، نتيجهء آزمونش نيكو و نور و روشناييش نافذ است ، آزموده‌اى مشهور و دلاورى نامدار است ، پارساى در دنيا و مشتاق آخرت ، مغيرة بن شعبه گفت : اينها اوصاف امير المؤمنين على ( ع ) است .\r\n( 2 ) جدّم ابو الفرج به نقل از ابو بكر بن حبيب صوفى و او از ابو سعد بن ابى صادق و او از قول عبد اللّه بن بالويه شيرازى ، از عبد اللّه بن فهد به نقل از فهد بن ابراهيم سباحى از زكريّا بن دينار و او از عباس بن به كار از قول عبد الواحد بن عمرو اسدى به نقل از محمد بن سائب كلبى از ابو صالح مىگويد ضرار بن ضمره بر معاويه وارد شد ، معاويه گفت : ضرار ! على را براى\r\n\r\n\r\n","description":"","footnote":"\r\n( 1 ) انعام ( 6 ) آيهء 160 : هر كس كار نيكى [ بكند 
  ] ده برابر آن پاداش خواهد داشت .\r\n","page_name":" 164 ","page_number":190},
  {"content":"\r\n\r\nمن توصيف كن ! ضرار گفت : مرا معذور بدار معاويه گفت : عذرت پذيرفته نيست - چند بار اين گفتگو رد و بدل شد - ضرار گفت : اما اكنون كه ناگزير از گفتنم ، پس به خدا سوگند كه او بسيار بزرگ و از هر جهت نيرومند بود ، سخن قاطع مىگفت و به عدل و داد حكم مىكرد ، از اطرافش علم و دانش مىجوشيد و حكمت پيرامون او را از هر سو گرفته بود . ( 1 ) از دنيا و شادابيها آن بيمناك و با شب و تاريكيهاى آن مأنوس بود . به خدا سوگند كه اشك چشمش فراوان و انديشه‌اش بسيار بود ، تأسف مىخورد و خود را مخاطب قرار مىداد ، از پوشيدنيها لباس كهنه مورد علاقه‌اش بود و از خوردنيها نان سبوس نگرفته . به خدا سوگند كه او چون فردى از ما بود وقتى چيزى مىپرسيديم جواب مىداد ؛ هرگاه نزد او مىآمديم او آغازگر سلام و كلام بود و هر وقت دعوتش مىكرديم نزد ما مىآمد ، ( 2 ) و به خدا سوگند با همه نزديكيش به ما از هيبتش توان سخن گفتن با او را نداشتيم و به خاطر ابهتش نمىتوانستيم سخن آغاز كنيم اگر لبخند مىزد چون مرواريد به رشته كشيده بود ، دينداران را بزرگ مىداشت و دوستدار مستمندان بود ، توانمند در باطل خود به او طمع نداشت و ناتوان از عدالت او نااميد نبود ، ( 3 ) خدا را گواه مىگيرم كه شبى او را در جايى ديدم عبادت مىكرد ، در آن هنگام كه شب پرده‌هاى تاريكى را گسترده بود و ستارگان ناپيدا بودند و او در محراب عبادتش ايستاده بود ، در حالى كه محاسنش را بر دست گرفته و چون مار گزيده ، به خود مىپيچيد و همچون شخص اندوه رسيده گريه مىكرد و گويى صداى او را مىشنوم كه مىگفت : « اى دنيا ! ديگرى را بفريب ! آيا خود را به من عرضه مىكنى ؟ يا مرا خواهانى ؟\r\nزنهار ! زنهار ! كه من تو را سه بار طلاق گفته‌ام ديگر بازگشتى برايم نيست پس عمر تو كوتاه و زندگانى تو ناچيز و خطر تو بزرگ است ، آه از كمى توشه و درازى سفر و ترس و وحشت راه ! « 1 » » ( 4 ) ضرار مىگويد : معاويه پس از شنيدن اين سخنان اشك از چشمانش به محاسنش جارى شد و نمىتوانست خوددارى كند ، با آستينش اشكها را پاك كرد و گريه راه گلوى حاضران را گرفت آنگاه معاويه گفت : خدا ابو الحسن را بيامرزد ! به خدا سوگند همچنان بود\r\n\r\n\r\n","description":"","footnote":"\r\n( 1 ) سخنان امير المؤمنين ( ع ) با تفاوتهايى در بخش كلمات قصار نهج البلاغه ( صبحى صالحى حكمت 77 ) آمده است .\r\n","page_name":" 165 ","page_number":191},
  {"content":"\r\n\r\nكه گفتى ، اى ضرار اندوه تو نسبت به او چگونه است ؟ گفت : مانند اندوه زنى كه سر فرزندش را در كنارش ببرند ؛ نه اشك چشمش قطع مىشود و نه غم و اندوهش آرام مىگيرد .\r\n\r\n","description":"","footnote":"","page_name":" 166 ","page_number":192},
  {"content":"\r\n\r\n( 1 )\r\n\r\nباب ششم برگزيده‌اى از سخنان على ( عليه السلام )\r\nعلى ( ع ) سخنانى مىگفت كه حاله‌اى از عصمت پيرامون آن را فرا گرفته بود و سخنش ميزان و معيار حكمت بود . سخنى كه خداوند بر آن شكوه و جلال افكنده بود به طورى كه هر كس راهى به شنيدن آن داشت ، شگفت‌زده مىشد و آن را گرامى مىداشت . براستى كه خداوند در سخن على ( ع ) حلاوت و ملاحت و زيبايى و فصاحت را جمع كرده بود ، نه كلمه‌اى از آن نابجا گفته شده و نه دليل و برهانى بر باطل ، سخنگويان را ناتوان و گوى سبقت را در ميدان مسابقه از همگان ربوده است ، واژگانى كه پرتو نبوّت بر آنها مىتابد و افكار و عقول را مات و حيرت زده مىگرداند . و من از اين سخنان آنچه را كه باعث به يادگار ماندن انواع علم و ادب در اين كتاب گردد ، برگزيدم . از اين رو نخست از خطبه‌ها آغاز كردم :\r\n( 2 ) سيد شريف ابو الحسن على بن محمد حسينى به اسناد خود تا شريف مرتضى « 1 » نقل كرده مىگويد : از خطبه‌هاى امير المؤمنين ( ع ) چهار صد خطبه به دست من افتاد و اين كتاب ما گنجايش همهء آنها را ندارد از اين رو آن را به خطبه‌هايى كه اسناد آنها به نظم و نثر به ما رسيده است مىآراييم .\r\n\r\n\r\n","description":"","footnote":"\r\n( 1 ) به نظر مىرسد كه مؤلّف محترم به جاى سيد رضى نام برادرش سيد مرتضى علم الهدى را نوشته باشد در صورتى كه همهء شارحان و مترجمان نهج البلاغه گردآورندهء آن را سيد رضى ( متوفى ششم محرم 406 ه ق ) مىدانند - م .\r\n","page_name":" 167 ","page_number":193},
  {"content":"\r\n\r\n( 1 )\r\n\r\nخطبهء معروف به منبريّه\r\nاين خطبه را نزد ابو حفص عمر بن معمّر دارقطنى قراءت كردم ، او از قول احمد بن محمد مذارى به نقل از حسن بن احمد بنّا و او از على بن محمد بن بشران ، از حسين بن صفوان به نقل از أبو بكر قرشى معروف به ابن ابى الدّنيا و او از على بن حسين بن عبد اللّه از قول عبد اللّه بن صالح عجلى نقل كرد و گفت : امير المؤمنين على ( ع ) روزى بالاى منبر كوفه سخنرانى كرد و فرمود : « سپاس خداوندى را كه من او را مىستايم و به او ايمان دارم و از او يارى مىطلبم و درخواست هدايت دارم و گواهى مىدهم كه خدايى جز او نيست ، يكتا و بىشريك است و گواهى مىدهم كه محمد بنده و فرستادهء اوست ، او را به هدايت و آيين راست فرستاده تا بر همهء آيينها غالب گردد هر چند كه مشركان نپسندند . » ( 2 ) سپس فرمود : « اى اشخاص گونه‌گون و دلهاى پراكنده كه بدنهايشان حاضر ولى عقلهايشان غايب است چه بسيار كه شما را بر حق رهنمون شدم و شما ، رم كرديد چنان كه گلهء بز از نعرهء شير فرار مىكند . زنهار كه من شما را از رازهاى عدالت بياگاهانم يا ( وسيلهء شما ) بتوانم جلو انحرافات را بگيرم . خداوندا تو خود مىدانى كه من نخستين كسى هستم كه رو آورد و شنيد ( دعوت پيامبر را ) و اجابت كرد ، جز پيامبرت كسى بر من سبقت نجسته است . خداوندا ! سزاوار نيست شخص بخيل بر خونها ، ناموسها ، غنيمتها و احكام و حلال و حرام و امامت مسلمين [ مسلّط شود 
  ] تا براى جمع‌آورى اموال حرص ورزد و يا جاهل و نادان تا بر اثر نادانى خود آنان را گمراه سازد و نه ستمگر تا با ظلم و ستم خود آنها را پراكنده و پريشان گرداند و نه آدم ترسو تا گروهى را همراهى كرده و گروه ديگر را خوار سازد و نه رشوه‌خوار كه بر حكمى رشوه بگيرد و حقوق مردم را ضايع كند و نه كسى كه نسبت به سنّتهاى پيامبر سهل انگار و بىاعتنا باشد كه باعث فسق و فجور گردد و نه تجاوزگر كه حق را از بين ببرد و نه تبهكار كه باعث ننگ شريعت شود . » « 1 »\r\n( 3 ) پس از ايراد اين خطبه ، مردى از جا برخاست ، عرض كرد : يا امير المؤمنين ! چه\r\n\r\n\r\n","description":"","footnote":"\r\n( 1 ) بخشى از اين خطبه مشابه خطبهء 132 نهج البلاغه است با اين همه تفاوت زيادى دارد - م .\r\n","page_name":" 168 ","page_number":194},
  {"content":"\r\n\r\nمىفرماييد در مورد مردى كه از دنيا رفته و يك زن و دو دختر و پدر و مادرى از او باقى مانده است ؟ فرمود : « به هر كدام از پدر و مادر 6 / 1 و براى دو دختر 3 / 2 ميراث آن مرد مىرسد » .\r\nآن مرد پرسيد : پس زن چه ؟ فرمود : « 8 / 1 وى به 9 / 1 برمىگردد « 1 » » . اين پاسخ از رساترين پاسخهاست ! ( 1 )\r\n\r\nتفسير مسأله\r\nبزرگان صحابه بدرستى « عول » اتّفاق نظر دارند و جز عبد اللّه بن عبّاس كسى مخالف آن نيست . عول ( در لغت ) به معنى رفع است ، در صحاح آمده است : عول يعنى بالا رفتن « 2 » ، ابو عبيده مىگويد : اين واژه از ( عول به معنى ) ميل گرفته شده است چون اين فريضهء ارث\r\n\r\n\r\n","description":"","footnote":"\r\n( 1 ) در طريق ديگرى آمده است كه على ( ع ) روى منبر كوفه خطبه مىخواند ، فرمود : « سپاس خداى را كه بيقين داور بر حق است ، سعى و كوشش هر كسى را پاداش مىدهد و بازگشت و سرانجام هر كسى به سوى اوست » . پس كسى اين مسأله را از او پرسيد و او بلافاصله پاسخ داد : « 8 / 1 زن 9 / 1 مىگردد » كه در خطبهء آن حضرت گذشت . . . .\r\n( 2 ) و در اصطلاح فقهى عبارت است از زيادت سهام و نقص مقادير .\r\nمطابق كتب فقهى عامّه و خاصّه ظاهرا در معنى اصطلاحى عول و تعصيب اختلافى نيست و تنها در حكم آنها اختلاف است . در مورد عول متّفق القولند كه اگر جمع فرائض از تركهء ميّت بيشتر باشد و براى بعضى از وارثان سهم الارث نماند و دادن سهم هر يك از ورثه بدون نقص ميسّر نگردد از موارد عول است ، چون جمع كسور از يك واحد بيشتر مىشود . اگر به ميزان سهم آن وارث بلا محلّ اصل فريضه را عدد بزرگترى قرار دهند و مخرج مشترك را بالا ببرند و از كميّت حصه‌هاى همهء صاحبان فروض به نسبت سهام بكاهند و براى تأمين سهم وارث بلا محل ، مقدار ناقص را بر سهام همهء وارثان توزيع نمايند اين عمل را در اصطلاح عول نامند . مثلا اگر وارثان منحصر به والدين و دو دختر و همسر باشد كه تركهء ميّت وافى به سهام صاحبان فروض نيست ، اهل سنّت نقص را بر همه وارد مىكنند . فقهاى عامّه در اين مسأله كه نزد آنان به مسألهء منبريّه ( به استناد پاسخى كه على ( ع ) در منبر و به دنبال خطبهء منبريه دادند ) معروف است ، پس از دادن 3 / 2 به دو دختر و 3 / 1 به والدين ديگر چيزى براى اداى فريضهء 8 / 1 زوجه نمىماند . از اين رو فقهاى عامّه براى اين كه به زوجه نيز سهمى داده شود از سهام همهء وارثان به نسبت سهام كاسته و تركه را به 27 سهم تقسيم كرده ، 16 سهم به دو دختر ، 8 سهم به والدين و 3 سهم به زوجه داده‌اند . بنابراين سهم وى از 8 / 1 به 9 / 1 تبديل شده است ولى در مذهب اهل بيت ( ع ) نقص تنها متوجه سهم دو دختر است زوجه و والدين فريضهء خود را كامل مىبرند .\r\nهرگاه قضيه بر عكس شود ، يعنى تركهء ميّت بيش از سهام باشد و پس از پرداخت سهم هر يك مقدارى بماند مسأله را تعصيب گويند كه اكثر فقهاى عامّه از آن تعبير به رد مىنمايند و مقصود از تعصيب ، ارث دادن به عصبه ( يعنى خويشاوندان ذكور ) در فقه شيعه باقىماندهء از فرائض صاحبان فروض را به عصبه نمىدهند مثل اين كه ورثه منحصر\r\n","page_name":" 169 ","page_number":195},
  {"content":"\r\n\r\nوقتى كه بالا مىرود به تمام اعضاى خانواده برمىگردد و از همهء آنها كم مىشود .\r\n( 1 ) ابن عبّاس مىگويد : پس از آن كه عمر بن خطاب از دنيا رفت مسألهء عول از ميان رفت و هر كس بخواهد من حاضرم با او مباهله كنم . خدايى كه شمار توده‌هاى شن را مىداند در مال ميت 2 / 1 ، 2 / 1 ، 3 / 1 قرار نداده است ، گويند : چرا ؟ مىگويم : اين در زمان عمر بوده ؛ زيرا وى در زمان خودش قائل به عول شد . ابن عبّاس اضافه مىكند : عمر مرد با هيبتى بود من از او ترسيدم ! بنا به قول فقهاى صحابه و جمهور فقيهان وقتى كه مال ميّت سهام ورثه را كفايت نكند به گونهء تقسيم ديون و وصايا در صورت كمبود تركه ، سهام تقسيم مىشود و بنا به قول ابن عبّاس تمام صاحبان سهام بر دختران و خواهران ابوينى و ابى مقدّمند و هر چه از سهام آنها بيشتر باشد به آنها داده مىشود تا عولى در كار نباشد زيرا كه خدا از 3 / 1 هيچ‌گاه به نصف تعبير نكرده و نه از 4 / 1 به ثلث و نه از 8 / 1 به سدس و نه از 2 / 1 به 3 / 2 زيرا كه خداوند چنان مقرر فرموده و ما تابع دستور اوييم و اقتضاى لغت عرب نيز همين است . بنابراين اصل اين مسأله مطابق قول جمهور فقيهان از 24 سهم ؛ براى زوجه 8 / 1 يعنى 24 / 3 و براى دو دختر 3 / 2 يعنى 24 / 16 و براى پدر 6 / 1 يعنى 24 / 4 و براى مادر نيز 6 / 1 يعنى 24 / 4 است بنابراين تركهء ميّت به 27 قسمت مىشود هر چند كه در اصل 24 سهم بوده است ! جز اين كه 8 / 1 يعنى 3 سهم بر آن افزوده شده است بنابراين به يك نسبت از كل كم شده است . چون تركهء ميّت كفاف همهء\r\n\r\n\r\n","description":"","footnote":"\r\nباشند به والدين و يك دختر و برادر ، به اجماع مسلمين 2 / 1 مال دختر و 3 / 1 از آن والدين است تنها اختلاف در 6 / 1 باقى مانده است . فقهاى شيعه چون عصوبت را موجب ارث نمىدانند و به اتفاق تعصيب را باطل شمرده‌اند ، مىگويند : اگر مادر حاجبى نداشته باشد ( ميّت برادران يا برادر و دو خواهر و يا چهار خواهر نداشته باشد ) 6 / 1 باقيمانده بين والدين و دختر به نسبت فروض تقسيم مىشود . در نتيجه هر يك از والدين 5 / 1 از كل ميراث را به عنوان فرض و ردّ و 5 / 3 بقيه را دختر مىبرد و باقيمانده كه 6 / 1 است بر صاحبان فرائض رد مىشود نه بر عصبه . اما در مذاهب عامّه مقدار زايد ( 6 / 1 ) را به والدين و دختر رد نمىكنند بلكه به خاطر عصوبت به برادر ميّت ( كه از طبقهء دوم است ) مىدهند و همچنين اگر بازماندگان منحصر به شوهر ، مادر ، برادر مادرى و عموى پدرى باشد بر آنند كه اجزاى كسور و سهام صاحبان فرائض با تركه مساوى است . شوهر 2 / 1 ، مادر 3 / 1 و برادر 6 / 1 مىبرند و عمو ساقط است ولى شيعه معتقد است كه هر يك از شوهر و مادر 3 / 1 3 / 1 را به عنوان فرض و 6 / 1 باقيمانده به مادر رد مىشود و شوهر بهره‌اى ندارد چون با وجود وارث نسبى و سببى چيزى از باقيمانده به زوج بر نمىگردد زيرا مبناى وراثت ( چنان كه عامّه نيز مىگويند : الميراث يبنى على الاقرب ) اقربيّت است . قابل ذكر است كه سيوطى در تاريخ الخلفاء مىنويسد : « هو ( عمر ) اوّل من أعال الفرائض » - م .\r\n","page_name":" 170 ","page_number":196},
  {"content":"\r\n\r\nسهام واجبه را نمىداد در نتيجه براى زوجه 27 / 3 كه 9 / 1 باشد ، رسيده است و اين است معناى سخن امير المؤمنين ( ع ) كه فرمود : « 8 / 1 وى ، 9 / 1 مىشود » زيرا كسى كه استحقاق 8 / 1 از 24 سهم را داشت ، همو اين مقدار از 27 قسمت را مىبرد و مجموع سهام 27 مىشود .\r\n( 1 ) امّا بنا به قول ابن عبّاس نقص تنها به سهام دو دختر وارد مىشود و براى زوجه 8 / 1 كامل يعنى 24 / 3 و براى والدين هر كدام 6 / 1 كامل و 24 / 13 باقيمانده بين دو دختر تقسيم مىشود « 1 » . و ابن عبّاس مىگفت : در روى زمين كسى ، به فرائض ، داناتر از على بن ابى طالب ( ع ) نيست .\r\n( 2 )\r\n\r\nخطبهء ديگر ، معروف به خطبهء بالغه\r\nقرشى به نقل از على بن حسين و او از عبد اللّه بن صالح عجلى ، از قول مردى از بنى شيبان نقل كرده ، مىگويد : خود شاهد بودم كه على ( ع ) خطبهء بليغى را ايراد فرمود در آن خطبه سپاس خدا را گفت سپس به فرستادهء خدا حضرت محمد ( ص ) درود فرستاد و بعد فرمود : « خداوند پيامبرى را به سوى شما فرستاد تا بدان وسيله معايب شما را رفع كند و شما را از خواب غفلت بيدار سازد و براستى ترسناك‌ترين چيزى كه از ابتلاى شما به آن بيم دارم پيروى از هواى نفس و آرزوى زياد است . اما پيروى از هواى نفس شما را از راه حق گمراه مىسازد و آرزوى بىحساب شما را از ياد آخرت بازمىدارد . آگاه باشيد كه دنيا بسرعت از شما رو برمىگرداند . و آخرت رو به شما مىآيد و براى هر يك از دنيا و آخرت فرزندانى است پس شما از فرزندان آخرت باشيد و از فرزندان دنيا نباشيد ، زيرا امروز ، روز عمل است و نه حساب و فردا روز حساب است و نه عمل و بدانيد « 2 » و آگاه باشيد كه همهء شما مىميريد و پس از مرگ برانگيخته مىشويد و به اعمالتان رسيدگى مىشود و پاداش آنها را مىبينيد بنابراين زندگانى دنيا شما را فريب ندهد و اين دنيا شما را به خدا مغرور نسازد زيرا دنيا سرايى است كه پيرامون آن را بلا گرفته و به رنج و فريبكارى متّصف است و همه چيز آن رو به زوال است\r\n\r\n\r\n","description":"","footnote":"\r\n( 1 ) به پاورقى ص 169 مراجعه شود - م .\r\n( 2 ) در نهج البلاغه ، خطبهء 42 ( صبحى صالح ) قسمتى از اين مطالب آمده است - م .\r\n","page_name":" 171 ","page_number":197},
  {"content":"\r\n\r\nو دنيا خود بين اهل دنيا دست به دست مىگردد و باعث فخرفروشى آنها به يكديگر است . ( 1 ) نه احوال دنيا پايدار است و نه كسى از شرّ آن در امان . در همان حال كه اهل دنيا در آسايش و شادمانند ناگهان گرفتار مصيبت مىگردند ، فريب زندگانى دنيا نكوهيده و آسايش و رفاه در آن ناپايدار است . اهل دنيا در اين دنيا هدف و نشانهء تيرهاى بلايند و عوامل و اسباب آن نيز مختلف است و مرگ هر كسى در دنيا مقدّر و بهره‌اش از مصيبتهاى آن فراوان است . بندگان خدا ! بدانيد كه شما و هر آنچه از ناز و نعمت دنيا در اختيار داريد به راه و روش كسانى است كه از اين دنيا رفته‌اند . آنهايى كه عمرشان از شما درازتر ، از شما چابكتر و در آبادانى دنيا و آثار به جا مانده ، برتر بودند . چيزى نگذشت كه پيكرشان پوسيده و خانه‌هايشان خالى و آثارشان محو گرديد و جاى كاخهاى برافراشته و استوار و بالشهايى كه بر آن تكيه مىدادند ، صخره‌ها و سنگها در ميان گورهايى گرفتار كه آستانه‌اش ويران و بنايش خراب است . مكان آنها نزديك و ساكن آنها ميان مردمانى وحشت‌زده ، همسايگانى بىديدار غريبند در حالى كه نه انسى چون مردم جاهاى آباد دارند و نه ارتباطى چون همسايگان ، با وجود قرب جوار و همسايگى نزديك ، ( 2 ) چگونه ممكن است ارتباط داشته باشند . در صورتى كه بدنهايشان خاك شده و سنگهاى بزرگ و خاك گور بر آنها سايه افكنده و با وجود اين كه زنده بودند اينك مردگانند و بعد از شادابى و نشاط زندگى هم اكنون در هم شكسته و پوسيده‌اند . دوستان به مصيبت آنها گرفتار و آنها زير خاك منزل گرفته‌اند و از دنيا كوچ كرده‌اند و ديگر راه بازگشت ندارند در حالى كه آرزوى بازگشت مىكنند امّا ميان آنها و اين آرزويشان عبارت  « كَلَّا إِنَّها كَلِمَةٌ هُوَ قائِلُها وَ مِنْ وَرائِهِمْ بَرْزَخٌ إِلى يَوْمِ يُبْعَثُونَ »  « 1 » فاصله انداخته است و گويا شما هم اكنون نظير آنهاييد و به جايى كه آنها رفته‌اند رفته‌ايد . ( 3 ) پس چگونه خواهد بود حال شما زمانى كه تمام امور پايان يافته و آنچه در گورها است برانگيخته شود و آنچه در سينه‌هاست برملا گردد .\r\nبراستى كه پروردگارشان ، آن روز به حال ايشان آگاه است و به خدا سوگند كه گويى من با شمايم و شما براى كسب جزاى عمل در پيشگاه خداى بزرگ ايستاده‌ايد و دلها از گناهان گذشته به خاطر علاقه‌شان مىتپد در حالى كه حجابها و پرده‌ها از روى شما افتاده و عيبها و\r\n\r\n\r\n","description":"","footnote":"\r\n( 1 ) مؤمنون ( 23 ) آيهء 10 : چنين نيست ، اين سخنى است كه او به زبان مىآورد ( و اگر بازگردد برنامه‌اش همچون سابق است ) و پشت سر آنها برزخى است تا روزى كه بر انگيخته مىشوند .\r\n","page_name":" 172 ","page_number":198},
  {"content":"\r\n\r\nرازها پديدار گشته و شك و ترديدها بر طرف شده است . آنجاست كه هر كسى پاداش عمل خود را مىبيند . براستى كه خداوند سريع الحساب است . خداوند ما و شما را عامل به قرآن و پيروان سنّت پيامبرش قرار دهد تا به لطف خود ما را به سراى جاويدمان وارد سازد . به لطف و كرمش كه او ستوده و بزرگوار است » .\r\nابو نعيم در كتاب « حليه » بخشى از اول اين خطبه را آورده است .\r\n( 1 )\r\n\r\nخطبهء ديگر ، معروف به شقشقيّه\r\nقسمتى از آن را صاحب نهج البلاغه ( سيد رضى ) نقل كرده و بخشى از آن را نياورده است و من تمام خطبه را به طور كامل آورده‌ام .\r\n( 2 ) استاد ما ابو القاسم نفيس انبارى به اسناد خود از قول ابن عبّاس نقل كرده ، مىگويد :\r\nوقتى كه با امير المؤمنين به عنوان خليفه بيعت كردند ، در حالى كه روى منبر بود ، مردى از ميان جمعيت فرياد زد : يا على چه چيز باعث شد كه تا كنون خلافت شما به تأخير افتاد ؟\r\nحضرت بلافاصله فرمود : « بدان ! سوگند به خدا كه فلانى « 1 » پيراهن خلافت را به تن كرد در حالى كه مىدانست من براى خلافت بمانند قطب وسط آسيا هستم . علوم و معارف از سرچشمهء فيض من مانند سيل سرازير مىشود ؛ هيچ پرواز كننده‌اى در فضاى علم و دانش به اوج رفعت من نمىرسد ، ولى من جامهء خلافت را رها و پهلو از آن تهى نمودم و در كار خود انديشيدم كه آيا بدون داشتن ياور حمله كنم و يا بر ظلمت تيره و تار صبر كنم كه پيران را فرسوده و كودكان را به زانو مىآورد - ( 3 ) و در روايتى آمده است : انديشيدم كه آيا بدون دست حمله كنم و يا آن كه بر تاريكى كورى صبر كنم كه پيران را فرسوده ، جوانان را پژمرده و پير ساخته است « 2 » - و مؤمن رنج مىكشد تا بميرد . ديدم صبر كردن شايسته‌تر است « 3 » ، پس صبر كردم در حالتى كه چشمانم را خاشاك و گلويم را استخوان گرفته بود تا اين كه اوّلى ( أبو بكر ) وفات كرد - و در روايتى آمده است : تا اين كه اوّلى ( أبو بكر ) راه خود را به آخر\r\n\r\n\r\n","description":"","footnote":"\r\n( 1 ) در نسخه‌اى : برادر تيم يا پسر ابى قحافه آمده است .\r\n( 2 ) در نهج البلاغه خطبه 3 با اين عبارات آمده است - م .\r\n( 3 ) در نهج البلاغه به جاى اين جمله ، عبارت « أرى تراثى نهبا » ميراث خود را تاراج رفته مىديدم ، آمده است - م .\r\n","page_name":" 173 ","page_number":199},
  {"content":"\r\n\r\nرساند و خلافت را بعد از خود به آغوش فلان ( عمر ) افكند ، - ( 1 ) و در روايتى آمده است : آن را به آغوش دومى انداخت - خدايا جاى بسى تعجّب است كه وى ( أبو بكر ) در زمان زندگيش فسخ بيعت مردم را درخواست مىكرد « 1 » ولى چند روز از عمرش مانده ، خلافت را براى عمر وصيّت كرد « 2 » خلافت را در جاى ناهموار قرار داد كه ملاقات با او ( عمر ) رنج‌آور بود و زخم زبانش تند بود اشتباه او بسيار و عذر خواهيش فراوان بود . پس مردم در آن زمان به پيمانى كه با او بسته بودند گرفتار شدند تا اين كه او نيز راه خود را به پايان رساند - ( 2 ) و در روايتى آمده است : در حالى كه او زمان حياتش فسخ بيعت مردم را درخواست مىكرد ناگهان خلافت را براى ديگرى ( عمر ) پس از مرگش قرار داد ، اين دو نفر غارتگر ، خلافت را مانند دو پستان شتر بين خود قسمت كردند . او خلافت را در جاى درستى قرار داد - پس مصاحب با او ( عمر ) مانند كسى بود كه سوار بر شتر سركش باشد اگر مهارش را سخت نگهدارد بينى شتر پاره شود و اگر به حال خود واگذارد در پرتگاه هلاكت بيفتد . » - ( 3 ) و در روايتى آمده است :\r\n« مردم در زمان او گرفتار اشتباه شدند و در راه راست قدم ننهادند - پس من صبر كردم تا او ( عمر ) راه خود را به پايان رساند . امر خلافت را به شوراى شش نفرى واگذاشت « 3 » كه مرا هم يكى از آنها پنداشت ، بار خدايا تو را به خاطر اين شورا به يارى مىطلبم ، در چه زمانى و از چه ! و به وسيلهء چه ؟ و براى چه از من دورى مىكند ؟ ولى من از ايشان در فراز و نشيب ( به خاطر مصالح دينى ) پيروى كردم و در هر جا رفتند من هم با آنها رفتم و در اين مدت غمبار و تا پايان آن زمان ، من صبر كردم تا اين كه سومى ( عثمان ) بر سر كار آمد » . ( 4 ) و در روايتى آمده است : « بار خدايا از اين شورا به تو شكوه مىبرم ! چگونه دربارهء من شك و ترديد نمودند\r\n\r\n\r\n","description":"","footnote":"\r\n( 1 ) مىگفت : أقيلونى فلست بخير منكم و علىّ فيكم . يعنى اى مردم ! مرا رها كنيد و بيعت خود را از من فسخ كنيد كه من از شما بهتر نيستم و حال اين كه على در ميان شماست - م .\r\n( 2 ) در اينجا جمله‌اى كه در نهج البلاغه آمده ، ذكر نشده : « لشدّ ما تشطّر اضرعيها » اين دو نفر خلافت را مانند دو پستان شتر ميان خود قسمت كردند - م .\r\n( 3 ) عمر ابتدا گفت : من هفت نفر را شايسته مىدانم كه از رسول خدا شنيده‌ام آنها اهل بهشتند : اوّل سعد بن زيد است چون با من خويشاوند است او را خارج مىكنم و شش نفر ديگر : سعد بن ابى وقاص ، عبد الرّحمن بن عوف ، طلحه ، زبير ، عثمان و على ، و بعد براى هر كدام يك عيبى گفت و سرانجام امر خلافت را به شورا واگذار كرد - م .\r\n","page_name":" 174 ","page_number":200},
  {"content":"\r\n\r\nتا جايى كه مرا با اين اشخاص همرديف كردند . ( 1 ) پس مردى از ايشان به خاطر كينه‌اى كه داشت ( سعد بن ابى وقّاص ) دست از حق شست و ديگرى به خاطر خويشاونديش با عثمان ( عبد الرحمن كه شوهر خواهر عثمان بود ) از من اعراض كرد با اين و آن ( كه با زشتى از طلحه و زبير ياد مىكند ! ) تا اين كه سومى ( عثمان ) بر سر كار آمد در حالى كه پهلوهايش باد كرده بود ميان جاى بيرون دادن و خوردن ( با دهان خوردن و چون بهائم سرگين انداختن ) و اولاد پدرش ( بنى اميّه ) مال خدا را مانند خوردن شتر با تمام ميل ، گياه بهارى را مىخوردند تا اين كه رفتارش باعث سرعت قتل او شد و اجل او را به دست هلاكت سپرد و مركب سواريش او را به رو درانداخت ، ( 2 ) پس هيچ چيز مرا صدمه نزد مگر اين كه مردم مانند موى گردن اسب به دورم ريختند از من خواستند تا بيعت كنم و از هر طرف به سوى من هجوم آوردند به طورى كه از ازدحام ايشان حسن و حسين زير دست و پا رفتند در حالى كه آنها دو طرف من بودند . » . ( 3 ) و در روايتى آمده است : « و آن دو و دو طرف رداى من پايمال شد در حالى كه مردم اطراف مرا مانند گلهء گوسفند در جاى خود گرفته بودند پس چون به امر خلافت مشغول شدم جمعى بيعت مرا شكستند « 1 » و عدّه‌اى فاسق شدند و گروهى ديگر از زير بار بيعتم خارج شدند « 2 » و گروهى از طاعت خدا بيرون رفتند « 3 » گويى كه ايشان اين سخن خداى تعالى را نشنيده‌اند كه فرمود :  « تِلْكَ الدَّارُ الْآخِرَةُ نَجْعَلُها لِلَّذِينَ لا يُرِيدُونَ عُلُوًّا فِي الْأَرْضِ وَ لا فَساداً وَ الْعاقِبَةُ لِلْمُتَّقِينَ »  « 4 » آرى به خدا قسم اين آيه را شنيده و حفظ كرده‌اند و ليكن دنيا ايشان را فريفته و رونق بازار دنيا ايشان را به خود جلب كرده است ! آگاه باشيد سوگند به خدايى كه دانه را شكافت و انسان را آفريد اگر نبود كه خداوند از اوليا پيمان گرفته است هرآينه مهار شتر خلافت را بر كوهان آن مىانداختم و آب مىدادم آخر آن را وسيله كاسهء اوّل آن ( كنايه از اين كه همچون گذشته امر خلافت را رها مىكردم ) » و اين شعر را قراءت كرد :\r\n\r\n\r\n","description":"","footnote":"\r\n( 1 - 2 - 3 ) اشاره به ناكثين ( طلحه و زبير ) مارقين ( خوارج ) و قاسطين ( معاويه و اصحابش ) دارد - م .\r\n( 4 ) قصص ( 28 ) آيهء 83 : سراى آخرت را براى كسانى قرار داديم كه مقصودشان سركشى و فساد در روى زمين نباشد و جزاى نيك از آن پرهيزگاران است .\r\n","page_name":" 175 ","page_number":201},
  {"content":"\r\n\r\n « شتّان ما يومى على كورها * و يوم حيّان اخى جابر » « 1 » . \r\n( 1 ) - و در روايتى آمده است : « سوگند به خدايى كه هسته را شكافته و انسان را آفريد ، اگر حضور آن همه جمعيّت نبود كه حجّت را تمام كرد به عنوان يار و ياور ، و عهدى كه خداوند از دانايان گرفته تا راضى نشوند بر سيرى ستمگر و گرسنه ماندن ستمديده هرآينه مهار شتر خلافت را بر كوهانش مىافكندم » . و در روايت ديگرى آمده است . « شما دانسته‌ايد كه اين دنياى شما نزد من خوارتر است از عطسهء بز ماده ! » آنگاه كسى نامه‌اى را به آن حضرت داد و او به مطالعهء نامه مشغول شد و سخنش را قطع كرد . ابن عبّاس عرض كرد : يا امير المؤمنين ! كاش از آنجا كه سخن قطع شد ، ادامه مىدادى ! فرمود : « هرگز ! شقشقهء شترى بود كه صدا كرد و باز در جاى خود قرار گرفت ! » از اين روست كه آن را خطبهء شقشقيه ناميده‌اند .\r\n( 2 )\r\n\r\nتفسير واژه‌هاى دشوار\r\nشقشقيه ، به كسر شين چيزى مانند ريه و شش گوسفندى است كه شتر در وقت هيجان از دهان بيرون مىآورد و زير گلو صدا مىكند ، بنابراين مىگويند : اين سخنران صاحب شقشقيه است ، يعنى شبيه فحل ( شتر نر ) است .\r\n( 3 ) جوهرى در كتاب صحاح مىگويد : قطب سه نوع تلفظ شده به ضم قاف ، فتح و كسر آن فلانى قطب فلان قبيله است يعنى بزرگ آنهاست كه كار آنها بر محور وى مىگردد و به رئيس سپاه مىگويند قطب آسياى جنگ .\r\nعبارت : « ينحدر عنى النسيل و لا يرقى علىّ الطّير » به مقام و منزلت ، و شرف و شجاعت و هيبت آن حضرت اشاره دارد يعنى هرگاه سيل از او بگذرد از هيبت او فاصله گيرد و چون پرنده او را بيند كه در اوج رفعت است به خود اين جرأت را نمىدهد كه بالاتر از او پرواز كند . كشح ، ما بين لگن خاصره تا ضلع پهلو را گويند و خلف ، به سكون لام ، كوتاه‌ترين\r\n\r\n\r\n","description":"","footnote":"\r\n( 1 ) شعر از اعشى است كه در مدح عامر و هجو علقمه سروده است : چقدر تفاوت است ميان روز من در سوارى بر پشت ناقه با روز حيّان برادر جابر ؟ ( كنايه از اين كه ميان زمان حيات رسول خدا و اكنون كه اوضاع سخت آشفته است ! ) .\r\n","page_name":" 176 ","page_number":202},
  {"content":"\r\n\r\nاضلاع است ؛ ( 1 ) طوى فلان كشحه على الأمر ، يعنى : بريد او را و طويت كشحى على الأمر ، يعنى : پوساندم و مخفى داشتم . طفقت يعنى : شروع به انجام كارى كردم ، از اين رو مىگويند :\r\nطفق يفعل كذا ، يعنى : قرار داد ، و از اين ريشه است « و طفقا يخصفان عليهما من ورق الجنّة » « 1 » . طخياء از ريشهء طخى به معنى مصيبت ، عبارت : يوضع فيها الكبير ، به خاطر شدّت و سختى آن ، جذّاء به معناى برنده و طخياء يعنى شب تيره ، كدح يعنى : كار و تلاش ، قذّاء فى العين و الشّراب ، يعنى خاشاك داخل چشم و داخل آب خوردن و شجى آنچه از قبيل استخوان و نظاير آن كه در گلو گير كند ، ادلى بها يعنى به او داد ، منى يعنى مبتلا شد ، لشدّ ما تشطّر اضرعها : شدّ يعنى دشمن ، تشاطرا يعنى نصف كردند ، شطر يعنى نصف ، حوزه يعنى ناحيه ، صعبه يعنى ناهموار . عبارت « ان اشنق لها خرم و ان اسلس لها تقحم » يعنى اگر مهارش را سخت نگهدارند در حالى كه سركشى مىكند بينيش پاره شود و اگر رها كنند با همهء ناهمواريش او را بىاختيار در پرتگاه هلاكت اندازد .\r\n( 2 ) جوهرى در صحاح مىگويد : « اشنق بعيره بالأنف » لغتى است در شنقه و همين طور ابن سكّيت در « اصطلاح منطق » نقل كرده است . خبط آن است كه انسان بىمحابا گام بردارد .\r\nشماس ، يعنى منع و از آن نوع است فرس شموس ( اسب سركش ) ، عوام مردم ، اين كلمه را شموص با صاد مىنويسد كه غلط است ، اعتراص با صاد مهمله به معنى استمرار در كارى ، و ريب يعنى شك و ترديد ، شورى يعنى آنچه كه دربارهء آن همفكرى و تبادل نظر مىشود ، صغى يعنى گرايش يافت ، ضغن يعنى كينه ، هن يعنى چيز ، جمع آن هنات يعنى خويهاى ناپسند . حضن ، از زير بغل تا خاصره است بعضى گفته‌اند پايين‌تر از آن است ( 3 ) و حضنا الشّيء يعنى دو طرف چيزى . نثيل يعنى سرگين . معتلف : علفى كه حيوانات مىخورند ، خضم :\r\nخوردن با همهء دهان انثالوا : ريختند ، عطف : طرف . ربضة الغنم : محيط چهارپايان . كظة :\r\nكارآزمودهء در جنگ ، عفطه : عطسهء بز . ارسال : جمعيّتها ، غارب : ما بين گردن و كوهان شتر ، از آن ريشه است : حبلك على غاربك يعنى هر جا مىخواهى برو ! اصل كاربرد اين كلمه جايى است كه شتر مىچرد در حالى كه دماغ بندش را به گردنش انداخته‌اند چون هر وقت چشمش\r\n\r\n\r\n","description":"","footnote":"\r\n( 1 ) اعراف ( 7 ) آيهء 33 : شروع كردند به چسباندن برگ درختان باغ بهشتى بر خود .\r\n","page_name":" 177 ","page_number":203},
  {"content":"\r\n\r\nبه آن مىافتد خوراكش گوارا نمىشود !\r\n( 1 )\r\n\r\nخطبه‌اى در ستايش رسول خدا ( صلّى اللّه عليه و آله و سلّم )\r\nعبد اللّه بن ابى المجد حربى به نقل از عبد الوهّاب بن مبارك و او از ابو الفتح احمد حداد از قول أبو بكر بن احمد بن على بن ابراهيم بن منحويه به نقل از محمد بن احمد بن اسحاق و او از قول عبد اللّه بن سليمان بن اشعث از حسن بن عرفه و او از عباد بن حبيب بن مهلّب بن ابى صفره از قول مجالد از سعيد بن عمير نقل كرده ، مىگويد : روزى امير المؤمنين ( ع ) خطبه‌اى خواند و فرمود :\r\n( 2 ) « سپاس خداى را كه گسترانندهء زمينها و نگاهدارندهء آسمانها و آفرينندهء قلبهايى كه شقاوت و بدبختى را اختيار كرده و دلهايى كه سعادت و خوشبختى را برگزيده است .\r\nخداوندا بزرگترين درودها و بيشترين بركتهايت را بر سرور ما محمد ( ص ) بنده و فرستاده و حبيب خود خاتم پيغمبران پيشين قرار ده آن كه راه بسته شده را باز كرد و حق را به وسيلهء حق آشكار ساخت و به راستى سخن راند و از جوش و خروش باطل و نادرستيها جلوگيرى كرد و سلطهء گمراهيها را نابود ساخت ، بار رسالت را تحمّل كرد و به فرمان تو قيام كرد و براى جلب رضاى تو شتاب نمود ، بىآن كه در پيشروى بماند و در اراده‌اش سستى كند . عهد تو را رعايت نمود و دوستى تو را پاس داشت تا اين كه شعلهء آتش علم و دانش را بر افروخت و راه حق را براى كسى كه راه كج مىرفت روشن ساخت و مردم پس از فرو رفتن در گمراهى گناهان و خطاها در فضايى تيره و تار ، بدان وسيله هدايت شدند و نشانه‌هاى احكام را با برافراشتن پرچمهاى هدايت نورانى كرد . پس او امين درستكار و خزانه‌دار علم نهفتهء تو و در رستاخيز ، شاهد و بر جهانيان حجّت و مبعوث شده به حق و فرستادهء تو به سوى خلق است .\r\nخداوندا براى او در سايهء رحمت و احسان خود جايى فراخ بگشا و او را از فضل و كرمت پاداشى چندين برابر مرحمت فرما ! خداوندا بين ما و او را در جايى جمع كن كه زندگى نيكو و نعمتى مداوم و نهايت آرزو و لذّتى جاودانى و آرامشى بىحساب و آسايشى در خور و كرامتى بىشمار باشد » .\r\n( 3 ) قدم به سكون دال : پيش روى . جيشات ، از جوشش ديك گرفته شده ، تجيّش : وقتى كه\r\n\r\n","description":"","footnote":"","page_name":" 178 ","page_number":204},
  {"content":"\r\n\r\nبجوشد هيشات : جماعتها ، هاشو : وقتى كه بجنبش درآيند .\r\n( 1 )\r\n\r\nخطبه‌اى كه به هنگام وفات رسول خدا صلى اللّه عليه و آله و سلم ايراد فرمود\r\nمجالد از قول عكرمه و او از ابن عبّاس نقل كرده ، مىگويد : وقتى كه رسول خدا ( ص ) به خاك سپرده شد ، عبّاس و ابو سفيان بن حرب با گروهى از بنى هاشم نزد على ( ع ) آمدند و گفتند : دستت را دراز كن تا با تو بيعت كنيم و او را ترغيب كردند ولى او خوددارى كرد ، عبّاس به وى گفت : به خدا سوگند كه پس از چند روز در بيم و هراس خواهى بود ! از اين رو اين خطبه را ايراد كرد و فرمود :\r\n( 2 ) « اى مردم ! موجهاى فتنه را وسيلهء كشتيهاى رستگارى بشكافيد و از راه مخالفت منحرف گرديد و افسرهاى خودپسندى را از سرهاتان به زمين گذاريد ، براستى هر كس با بال و پر پرواز كند ( با يار و ياور قيام كند ) رستگار مىشود و هر كه تسليم گردد آسوده است . آب بد بو و لقمه‌اى كه گلوى خورنده‌اش را بگيرد ، سزاوارتر است براى خردمند از لقمه‌اى كه آميخته به عسل و از شربتى كه لذّت‌بخش است براى خورنده‌اش با عدم توجه به عواقب امور ! اگر من سخنى بگويم مىگويند به امارت و فرمانروايى حريص است و اگر خاموش بمانم مىگويند از مرگ مىترسد ! هيهات ! هيهات ! بعد از اين همه حوادث سهمگين ! به خدا سوگند كه پسر ابو طالب به مرگ مأنوس‌تر از طفل شيرخوار به پستان مادر و از شخص به برادر و عمويش علاقه‌مندتر است . »\r\n( 3 ) در روايتى آمده است : « براستى من در علمى نهفته غرقم كه اگر ابراز نمايم شما به خود مىلرزيد مانند لرزش ريسمان در چاهى عميق » و سخنان زيادى فرمود . اللّتيا و الّتى : به فتح لام مشدّد ، مصغّر الّتى ، به عنوان رجز فرمود : بعد اللّتيا و التى ( يعنى پس از آن همه حوادث سهمگين ) . آجن : دگرگون . ارشيه جمع رشاء ، به مدّ : ريسمان ، الطّوى : چاه عميق .\r\n( 4 )\r\n\r\nخطبه‌اى در ستايش پيامبر و ائمه عليهم السّلام\r\nابو طاهر خزيمى به نقل از ابو عبد اللّه حسين بن على و او از عبد اللّه بن عطاء هروى از عبد الرحمن بن عبيد ثقفى از قول حسين بن محمد دينورى به نقل از عبد اللّه بن ابراهيم\r\n\r\n","description":"","footnote":"","page_name":" 179 ","page_number":205},
  {"content":"\r\n\r\nگرگانى از محمد بن على بن حسين علوى و او از احمد بن عبد اللّه هاشمى از قول حسن بن على بن محمد بن على بن موسى بن جعفر بن محمد بن على بن حسين بن على ( ع ) فرمود :\r\n« پدرم امير المؤمنين روزى در مسجد كوفه خطبهء بليغى را در ستايش رسول خدا ( ص ) ايراد كرد و پس از ستايش خدا فرمود :\r\n( 1 ) « چون ارادهء خداوند تعلق گرفت بر اين كه مخلوقات را بيافريند و موجودات را خلق كند ، خلايق را پيش از گستردن زمين و بر افراشتن آسمانها به صورتى استوار ساخت آنگاه پرتوى از نور عزّت خويش افاضه نمود پس شعله‌اى از روشنايى آن درخشيدن گرفت و بالا رفت و بعد در آن صورت گرد آمد در حالى كه شكل پيامبر ما ( ص ) در آن صورت بود پس خدا به او فرمود : تو برگزيده‌اى و در نزد تو انوارى به وديعت نهاده شده است و تو اى گزيدهء مورد انتخاب ، پسنديدهء گلچين كه به خاطر تو پهن دشت و شنها را گسترده و آسمان را برافراشته و آب را روان ساختم و پاداش و كيفر ، بهشت و دوزخ را قرار دادم ، اهل بيتت را پرچم هدايت تعيين و اسرار ايشان را از راز خويش به وديعت نهادم به طورى كه هيچ مطلب باريكى برايشان مشكل نباشد و هيچ رازى از ايشان پوشيده نماند و آنها را بر مخلوقاتم حجت و از مقدّرات خويش آگاه و بر اسرار نهفته خزائنم مطّلع ساختم « 1 » . ( 2 ) آنگاه خداوند سبحان آنان را به پروردگارى خود گواه ، و بر وحدانيّت خود از ايشان اقرار گرفت و اين كه امامت در ميان ايشان و اين نور به همراه آنهاست . آنگاه خداوند خليفهء خود را در عالم غيب خويش پنهان داشت و آن را در مكنون علم خويش نهان كرد و عوالم را پابرجا و آب را به موج در آورد و كف را روى آب پديد آورد و دود را برانگيخت و عرش خود را روى آب قرار داد ، و بعد فرشتگان را از انوارى كه ابداع و اختراع كرده بود ايجاد فرمود ( 3 ) و سپس خداوند زمين و موجودات زمين را آفريد « 2 » و آنگاه نبوّت پيامبر و برگزيده‌اش محمد را قرين توحيد خود قرار داد . و آسمانها ، زمين ، فرشتگان ، عرش ، كرسى ، خورشيد ، ماه ، ستارگان و آنچه در زمين\r\n\r\n\r\n","description":"","footnote":"\r\n( 1 ) در نسخه‌اى آمده است : انوار عزّتم را در دلهاى ايشان ساكن نموده و ايشان را از معادن جواهر خزانه‌هايم آگاه ساختم .\r\n( 2 ) در نسخه‌اى آمده است : سپس مخلوقات را آفريد و آنها را كامل كرد .\r\n","page_name":" 180 ","page_number":206},
  {"content":"\r\n\r\nاست به نبوّت او گواهى دادند ، و چون آدم را آفريد و فضيلت او را بر فرشتگان ظاهر و سابقهء علم ويژهء او را بر ايشان نماياند ، او را محراب و قبلهء فرشتگان قرار داد و ايشان به او سجده كردند و حق او را شناختند ، سپس حقيقت آن نور و باطن آن راز را بر آدم آشكار ساخت و چون روزگار آن نور فرا رسيد ، چيزى را در او به وديعت نهاد ( 1 ) و همچنان از اصلاب شامخه به ارحام طاهره منتقل مىشد تا به عبد المطلب و بعد از آن عبد اللّه سپس به پيامبر خدا ( ص ) رسيد ، او مردم را در ظاهر و باطن دعوت كرد و آشكار و پنهان آنان را فرا خواند و از قواى درك و فهم مردم خواست تا براى اداى حقوق آن راز دقيق ، اقدام كنند و عقول آنان را جهت اجابت آن معنايى كه در عالم ذر ، پيش از وجود نسل به وديعت نهاده‌اند فرا خواند ، در نتيجه هر كس موافقت كرد از پرتو آن نور ، روشن شد و به آن راز ، رهنمون گرديد و به پيمانى كه در باطن آن امر به امانت نهاده‌اند و به آن علم و دانش پيچيده ، رسيد ولى كسى را كه غفلت فرا گرفته و گرفتار بلا و محنت بود ، سزاوار دورى از رحمت حق شد « 1 » ، سپس آن نور در بين ما ( اهل بيت ( ع ) ) منتقل مىشد و در غريزه‌ها و باطن ما نور افشانى مىكرد از اين رو ما انوار آسمانها و زمين و كشتيهاى نجاتيم و علم نهانى در ماست و بازگشت امور به سوى ماست و به وجود مهدى ما ( آل محمّد ) حجّتهاى الهى پايان مىگيرد و اوست خاتم ائمّه و نجات دهندهء امّت و پايان بخش نور و راز پيچيده ، بنابراين هر كه به ريسمان ما چنگ زند و بر محبّت ما محشور گردد ، بايد بر او تبريك گفت » .\r\n( 2 )\r\n\r\nخطبهء امام در پى قتل عثمان\r\nگروهى از حافظ عبد الوهّاب بن مبارك انماطى به نقل از ابو الفتح احمد بن محمد حدّاد از قول أبو بكر احمد بن على بن ابراهيم بن فنجويه از محمد بن احمد بن اسحاق به نقل از عبد اللّه بن سليمان بن اشعث از حسن بن عرفه و او از عباد بن عباد بن حبيب بن مهلّب بن ابى صفره از قول مجالد از سعيد بن عمير ، نقل كرده ، مىگويد : امير المؤمنين ( ع ) پس از قتل عثمان روزى خطبه‌اى ايراد كرد و بعد از حمد خدا و درود بر رسول خدا فرمود :\r\n\r\n\r\n","description":"","footnote":"\r\n( 1 ) در نسخه‌اى آمده است : چشم بصيرتش پوشيده و ادراكش وارونه گرديد .\r\n","page_name":" 181 ","page_number":207},
  {"content":"\r\n\r\n( 1 ) « اى مردم ! آيا مىدانيد كه مثل من و شما و مثل عثمان ، مثل چيست ؟ مثل سه گاو نر است كه در نيزارى بودند ، يكى سفيد ، يكى سياه و يكى قرمز و شيرى نيز با آنها بود . امّا شير به خاطر اتّحاد و اتّفاق آنها نمىتوانست آنها را بخورد ، پس روزى شير به گاوهاى سياه و قرمز گفت : كسى مردم را از جاى ما مطلع نمىكند مگر همين گاو سفيد چون او به خاطر سفيديش مورد توجه همگان است ، اگر شما اجازه دهيد من او را مىخورم و اين نيزار بدون مزاحم براى ما مىماند و راحت زندگى مىكنيم . آن دو گاو گفتند : بخور و او گاو سفيد را خورد . بعد از مدتى به گاو قرمز گفت : هيچ كس مردم را از جاى ما مطّلع نمىكند مگر همين گاو سياه به خاطر رنگ سياهش چون رنگ من و تو نه مخالف هم است و نه مشابه ، اگر تو اجازه دهى من او را مىخورم و اين نيزار براى من و تو مىماند . گفت : بخور او را هم خورد آنگاه مدتى ايستاد به گاو قرمز گفت : من مىخواهم تو را بخورم ، گاو گفت : اجازه بده تا سه فرياد بزنم ، شير گفت : فرياد بزن ! گاو سه مرتبه فرياد زد : بدانيد ! روزى كه گاو سفيد را خوردند من خورده شدم ، آنگاه على ( ع ) سه مرتبه فرمود : هان روزى كه عثمان را كشتند من تضعيف شدم » « 1 » .\r\n( 2 )\r\n\r\nبخشى از سخنان آن حضرت در مواعظ و دقايق\r\nابو نعيم اصفهانى در كتاب « حليه » نقل كرده « 2 » و اسناد وى به اين شرح گذشت : عمر بن محمد به نقل از حسين بن محمد بن عفير از حسن بن على و او از خلف بن تميم از قول عمر بن رحال از علاء بن مسيّب و او از عبد خير نقل كرده ، مىگويد : على ( ع ) به من فرمود :\r\n« نيكى آن نيست كه مال و فرزندت زياد باشد بلكه نيكى آن است كه عملت زياد و حلمت افزون باشد ، پس خيرى در دنيا نيست مگر براى دو نفر : يكى آن گنهكارى كه گناهش را با توبه جبران مىكند و ديگر آن كه در كارهاى نيك مىشتابد و هيچ عملى باتقوا كم نيست ،\r\n\r\n\r\n","description":"","footnote":"\r\n( 1 ) اين خطبه نه تنها در نهج البلاغه نيامده بلكه بنده در ديگر منابع شيعى نيز نديده‌ام - م .\r\n( 2 ) شريف مرتضى مىگويد : از خطبه‌هاى امير المؤمنين 400 خطبه و بخشهايى از سخنان آن حضرت در مواعظ و وقايع به ما رسيده است .\r\n","page_name":" 182 ","page_number":208},
  {"content":"\r\n\r\nپس چگونه ممكن است عمل مقبول كم باشد » « 1 » .\r\n( 1 ) ابو نعيم به نقل از ابو ابراهيم بن محمد بن حسن مىگويد : احمد بن ابراهيم بن هشام دمشقى نامه‌اى به من نوشت كه ابن صفوان از قاسم بن يزيد بن عوانه به نقل از ابن حرب و او از ابن عجلان ، از جعفر بن محمد و او از پدر و از جدّش نقل كرده ، مىگويد : امير المؤمنين ( ع ) جنازه‌اى را تشييع كرد ، همين كه جنازه را داخل لحد گذاشتند ، كسانش فرياد برآوردند و گريستند ، فرمود :\r\n( 2 ) « چرا گريه مىكنيد ؟ ! هان به خدا سوگند ، اگر آنچه را كه او مىبيند آنها ببينند هرآينه ايشان گريستن بر او را فراموش مىكنند ! هان به خدا سوگند كه وى به سوى ايشان بارها بازمىگردد تا هيچ كس از آنها نماند ! » . سپس در ميان جمع به پا خاست و فرمود : « بندگان خدا ! شما را به تقواى الهى سفارش مىكنم آن خدايى كه مثلها براى شما زده و مدّت عمر شما را مقدّر كرده و گوشهاى شما را براى شنيدن و دلهاى شما را براى فهميدن شنيدنيها و فهميدنيها آماده كرده است . براستى كه شما را بيهوده نيافريده و شما را از ياد نبرده است بلكه شما را با نعمتهاى فراوان ظاهرى و باطنى گرامى داشته است ( 3 ) بنابراين اى بندگان خدا ! از خدا بترسيد و در پى كار نيك درآييد و پيش از آن كه پشيمان شويد و قبل از آن كه مرگ لذّتها را در هم شكند و جمعيتهاى شما را از هم بپاشد در عمل بشتابيد ، زيرا كه نعمتهاى دنيا ناپايدار و از مصائبش گريزى نيست ، دنيا فريبنده‌اى گذرا ، تكيه گاهى خميده و نعمتى از بين رفتنى و گردنى بىزيور است ، پس اى بندگان خدا از عبرتهاى روزگار پند بگيريد و از موارد خطر بپرهيزيد ، گويا چنگالهاى مرگ بر شما در آويخته و بلا و گرفتارى شما را محاصره كرده ، امورى كوتاه مدّت فاصله شده بين شما و دميدن صور و بر انگيخته شدن از قبور و آمدن به محشر و ايستادن براى حساب در روز رستاخيز و حضور خلايق در پيشگاه خداوندى كه آغاز و انجام به دست اوست و هر كسى بيايد در حالى كه راننده و گواهى همراه اوست و به كم و زياد و كوچك و بزرگ عملش به طور كامل رسيدگى مىشود و زمين به نور پروردگارش روشن شود و نامهء اعمال نهاده شود « 2 » ، براى آن روز همه جاى عالم مضطرب و\r\n\r\n\r\n","description":"","footnote":"\r\n( 1 ) نهج البلاغه ( صبحى صالح ) حكمت 94 با تفاوت بسيار - م .\r\n( 2 ) در نسخه‌اى آمده است : پيامبران و شهيدان را بياورند و ميان ايشان به حق حكم كنند و به ايشان ستم روا ندارند .\r\n","page_name":" 183 ","page_number":209},
  {"content":"\r\n\r\nبندگان خدا به زانو درآيند و مناديى از مكانى نزديك ندا دهد ، و جانداران وحشى محشور و نفوس با همجنس خود در پيوند باشند و دوزخ را بنمايانند در حالى كه آتشش شعله كشد و آب داغش ، بجوشد پس اى بندگان خدا از خدا بترسيد چون گذشتگان متّقى و پرهيزگار كه بيمناك بودند و مىترسيدند و بصيرت داشتند و خوددارى مىكردند و با رغبت جستند و با فرار از گناه نجات يافتند و راهى معاد شدند در حالى كه پشتوانه‌اى از زاد و توشهء راه داشتند ، و خداوند در انتقام‌گيرى و قرآن در ستيزجويى و بهشت را پاداش و نعمت ، و آتش دوزخ را سختى و عذاب بس است » .\r\n( 1 ) مؤلف مىگويد : از اين نوشتار احمد بن ابراهيم ، مطالبى در اختيار ما بود ، به خاطر اختصارى كه فصل مميّز اين كتاب است ، اسناد آنها را حذف كرديم .\r\n( 2 ) از جمله سخنان آن حضرت است كه فرمود : « دنيا سراى گذرا و آخرت سراى ماندن است بنابراين از گذرگاهتان براى جاى ماندگارتان توشه برداريد و نزد آن كه از رازهاى شما آگاه است پردهء اسرارتان را ندريد و پيش از بيرون شدن پيكرتان از اين دنيا دلهاتان را از دنيا بيرون سازيد ، شما در دنيا در معرض آزمايشيد و براى غير دنيا آفريده شده‌ايد ، هرگاه جنازه‌اى را حمل كنند ، مردم مىگويند : چه از خود به جا گذاشت ولى فرشتگان گويند : پيش از خود چه فرستاد پس قسمتى از آنچه در اختيار داريد پيش از خود بفرستيد و همه را بازنگذاريد كه به زيان شما خواهد بود » « 1 » .\r\n( 3 ) از جمله سخنان آن حضرت است : « هرگاه ديديد كه خداوند نعمتهايش را بر شما پياپى عطا مىكند و شما همچنان او را نافرمانى مىكنيد ، از عذاب او بترسيد » « 2 » .\r\n( 4 ) و فرمود : « از جمله كفاره‌هاى گناهان بزرگ ، دادرسى ستمديدگان و شاد كردن غمديدگان است » « 3 » .\r\n( 5 ) و فرمود : « هرگاه تو در حال پشت‌كردنى و مرگ رو مىآورد ، پس چقدر زود ديدار خواهد بود ! » « 4 » .\r\n\r\n\r\n","description":"","footnote":"\r\n( 1 ) در نهج البلاغه ( صبحى صالح ) كلام 203 با اندك تفاوتى آمده است - م .\r\n( 2 - 3 - 4 ) در نهج البلاغه ( صبحى صالح ) شمارهء 24 ، 25 ، 29 ، با اندك تفاوتى آمده است - م .\r\n","page_name":" 184 ","page_number":210},
  {"content":"\r\n\r\n( 1 ) و فرمود : « هر كه آرزوى دراز داشته باشد ، كردارش بد شود و گناهى كه تو را ناراحت سازد بهتر است از كار نيكى كه تو را شادمان سازد و باعث خودبينى تو گردد » .\r\n( 2 ) و فرمود : « روزگار بدنها را فرسوده و آرزوها را تازه مىكند و مرگ را نزديك و آرمانها را دور مىگرداند ، هر كه به روزگار دست يافت گرفتار رنج است و هر كه آن را از دست داد دچار سختى شد » « 1 » .\r\n( 3 ) و فرمود : « شگفتا از كسى كه نااميد مىشود در حالى كه استغفار با اوست » « 2 » .\r\n( 4 ) و فرمود : « روى زمين دو وسيلهء امن و امان بود : يكى رسول خدا ( ص ) كه از اين عالم رفت پس به وسيلهء ديگر چنگ بزنيد و آن استغفار است كه خداى تعالى فرموده است :\r\n « وَ ما كانَ اللَّهُ لِيُعَذِّبَهُمْ وَ أَنْتَ فِيهِمْ ، وَ ما كانَ اللَّهُ مُعَذِّبَهُمْ وَ هُمْ يَسْتَغْفِرُونَ »  « 3 » « 4 » .\r\n( 5 ) و فرمود : « هر كه بين خود و خدا را اصلاح كند ، خداوند بين او و مردم را اصلاح مىكند . و هر كه براى آخرتش كار كند خداوند امر دنياى او را كفايت مىكند و هر كه پند پنددهنده‌اى باشد ، از طرف خداوند ، پاسدارى خواهد داشت » « 5 » .\r\n( 6 ) و فرمود : « بسا كسى كه با احسان و بخشش خداوند به او اندك اندك به عذاب خدا نزديك شده و بسا كسى كه با پرده‌پوشى خدا مغرور گشته و به گفتار نيك مردم گول خورده است و چه دور است بين دو نوع عمل ؛ عملى كه لذّتش از بين مىرود ولى پيامدش باقى و عملى كه سختيش از ميان رفته و پاداشش مىماند » « 6 » .\r\n( 7 ) و فرمود : « نزول رزق را با صدقه بخواهيد « 7 » ، پس كسى كه به دريافت عوض باور دارد به بخشندگى دست و دلباز است » « 8 » .\r\n( 8 ) و فرمود : « به كسى كه چهار چيز دادند از چهار چيز نااميد نگشت . آن كه مأمور به دعا كردن است از رواى خواسته‌اش نااميد نشود و به كسى كه دستور توبه دادند ، از پذيرش آن\r\n\r\n\r\n","description":"","footnote":"\r\n( 1 - 2 - 3 ) در نهج البلاغه ( صبحى صالح ) به شمارهء 72 ، 87 ، 88 با اندك تفاوتى نقل شده است - م .\r\n( 4 ) انفال ( 8 ) آيهء 33 : خداوند تا تو در ميان آنهايى ، ايشان را عذاب نمىكند و تا آنها استغفار كنند ، عذاب‌كننده ايشان نيست .\r\n( 5 - 6 - 7 - 8 ) در نهج البلاغه ( صبحى صالح ) به شمارهء 89 ، 116 ، 135 ، 137 ، 138 ، با اندك تفاوتى آمده است - م .\r\n","page_name":" 185 ","page_number":211},
  {"content":"\r\n\r\nنااميد نسازند ، و به كسى كه وعدهء استغفار دادند از آمرزش نااميد ندارند و به كسى كه توفيق شكر دادند ، از افزايش نعمت نااميد نگردانند ، فرمود : مصداق اين سخن در قرآن است كه خداى تعالى فرموده است :  « ادْعُونِي أَسْتَجِبْ لَكُمْ »  « 1 » و دربارهء توبه فرموده است :  « إِنَّمَا التَّوْبَةُ عَلَى اللَّهِ لِلَّذِينَ يَعْمَلُونَ السُّوءَ بِجَهالَةٍ ثُمَّ يَتُوبُونَ مِنْ قَرِيبٍ فَأُولئِكَ يَتُوبُ اللَّهُ عَلَيْهِمْ وَ كانَ اللَّهُ عَلِيماً حَكِيماً »  « 2 » و دربارهء استغفار فرموده است :  « وَ مَنْ يَعْمَلْ سُوءاً أَوْ يَظْلِمْ نَفْسَهُ ثُمَّ يَسْتَغْفِرِ اللَّهَ يَجِدِ اللَّهَ غَفُوراً رَحِيماً »  « 3 » و دربارهء شكر و سپاسگزارى فرموده است :  « لَئِنْ شَكَرْتُمْ لَأَزِيدَنَّكُمْ  « 4 » « 5 »  »  .\r\n( 1 ) و فرمود : « استغفار ، مقام و منزلت گروهى بلند پايه و نامى است كه بر شش معنى و شرط استوار است : اول پشيمانى از گناه . و دوم ، تصميم بر ترك و دوباره انجام ندادن گناه .\r\nسوم ، پرداخت حقوق ، تا خدا را در حالى ملاقات كنى كه پاك باشى و گناهى بر گردن تو نباشد . و چهارم اين كه قصد كنى هر واجبى را كه فوت شده ، جبران نمايى . پنجم ، گوشتى را كه از حرام در بدنت روييده است با غم و اندوه بگذارى تا گوشت تازه از حلال برويد .\r\nششم ، آن كه رنج طاعت و بندگى را بر تنت بچشانى چنان كه شيرينى معصيت را به آن چشانده‌اى » « 6 » .\r\n( 2 ) و فرمود : « از كسانى مباش كه با كار دنيوى و يا بدون عمل به آخرت اميدوار است و به خاطر آرزوهاى دراز ، توبه را تأخير مىاندازد ، در دنيا سخن پارسايان را مىگويد ولى رفتار شيفتگان به دنيا را دارد ، اگر از دنيا به او كم داده شود سير نگردد و اگر همهء دنيا را به او بدهند\r\n\r\n\r\n","description":"","footnote":"\r\n( 1 ) مؤمن ( 40 ) ، آيه 63 : مرا بخوانيد كه درخواست شما را روا مىسازم .\r\n( 2 ) سورهء نساء ( 4 ) آيهء 22 : خدا توبهء كسانى را مىپذيرد كه كار زشت و ناشايست را از روى نادانى به جا آورند و پس از آن به زودى توبه كنند پس خدا آنها را مىبخشد و خداوند دانا و درستكار است .\r\n( 3 ) سورهء نساء ( 4 ) آيهء 111 : كسى كه كار زشتى بكند يا به خود ستم كند سپس از خدا آمرزش بخواهد ، خداوند آمرزندهء مهربان است .\r\n( 4 ) سورهء ابراهيم ( 14 ) آيهء 8 : اگر شكر نعمت را به جا آوريد ، نعمت شما را افزون كنيم .\r\n( 5 ) نهج البلاغه ( صبحى صالح ) به شمارهء 135 با اندك تفاوتى آمده است - م .\r\n( 6 ) نهج البلاغه ( صبحى صالح ) به شمارهء 417 با اندك تفاوت آمده است - م .\r\n","page_name":" 186 ","page_number":212},
  {"content":"\r\n\r\nقانع نمىشود ، فرمان مىدهد و فرمان نمىبرد ، بازمىدارد و خود دست برنمىدارد ، نيكان را دوست مىدارد ولى به كردار آنها عمل نمىكند و گنهكاران را دشمن مىدارد در حالى كه خود يكى از آنهاست ، به سبب گناهان زيادش از مرگ كراهت دارد و ايستادگى مىكند بر آنچه باعث كراهت او از مرگ است . ( 1 ) چون آسايش ببيند ، خودپسند گردد و چون گرفتار شود نااميد گردد ، هرگاه دچار بلا شود با نگرانى خدا را بخواند و چون به راحتى رسد از روى غرور دورى گزيند ، نفس امّاره بر اساس گمان بر او مسلّط است نه بر اساس باور و يقين اگر توانگر شود شادمان و اگر تنگدست گردد نااميد مىشود ، مرتكب گناه مىشود ولى توبه را به تأخير مىاندازد ، عبرت گرفتن از ديگران را مطرح مىكند ولى خود عبرت نمىگيرد ( 2 ) و در اندرز ديگران مىكوشد اما خود پند نمىگيرد ، پس او پرحرف و كم كردار است در آنچه ناپايدار است كوشا و در آنچه ماندگار است سهل انگارى مىكند ، غنيمت و سود به نظرش غرامت ، و غرامت و تاوان غنيمت و سود مىآيد ، از مرگ مىترسد ولى پيش از اين كه فرصت از دست برود نمىشتابد ، ( 3 ) معصيت ديگران را بزرگ مىشمارد در حالى كه بزرگتر از آن را از خود كوچك مىپندارد و طاعت خود را بزرگ مىبيند و همان طاعت را از ديگران اندك مىشمارد ، پس او به مردم سختگير و به خود سهل‌انگار است ، بيهوده‌گويى با توانگران را بيشتر دوست دارد تا ياد خدا را با مستمندان ، ديگران را راهنمايى مىكند و خود را گمراه مىسازد ، آيا مردم را به نيكى امر مىكنيد در حالى كه خويشتن را فراموش مىكنيد » « 1 » .\r\n( 4 ) و فرمود : « هر كه بر دنيا حريص باشد ديرى نپايد كه نسبت به فرمان الهى خشمگين گردد و هر كه از مصيبت وارد شده به مخلوقى شكوه برد گويا از پروردگارش شكوه نموده و هر كه در برابر مالدارى به خاطر دنيايش فروتنى كند دو سوم دينش را از دست داده است » .\r\nدانشمندان گفته‌اند : چون شخصيت انسان از جسم ، دل و زبانش تشكيل شده است و در تواضع بايد جسم و زبان به كار برده شود بنابراين اگر دل را هم به آن افزايد ، تمام دينش را از دست داده است .\r\n\r\n\r\n","description":"","footnote":"\r\n( 1 ) در نهج البلاغه ( صبحى صالح ) به شماره 150 ، 228 با تفاوت زيادى ، بخصوص در بخشهاى آخر اين حكمت ، آمده است - م .\r\n","page_name":" 187 ","page_number":213},
  {"content":"\r\n\r\n( 1 ) و فرمود : « گروهى خدا را از روى ميل و رغبت بندگى مىكنند و اين بندگى بازرگانان است و گروهى خدا را از روى ترس بندگى مىكنند و آن عبادت بردگان است و گروهى از روى سپاسگزارى عبادت مىكنند و آن است عبادت آزادگان » « 1 » ( 2 ) و فرمود : « از رميدن نعمتها بترسيد كه هر چه از دست رفت ، بازنمىگردد ! » « 2 » ( 3 ) و فرمود : « بهترين اعمال آن عملى است كه نفس خود را به انجام دادن آن وادارى » « 3 » و فرمود : « اگر خداوند مردم را به خاطر نافرمانى خود نترسانيده بود براى شكر نعمتهاى او لازم بود كه او را نافرمانى نكنند » « 4 » . از اين سخن على ( ع ) گوينده‌اى الهام گرفته و سروده است : ( بعضى مىگويند : اين دو بيت از امير المؤمنين ( ع ) است )\r\n هب البعث لم تأتنا رسله * و جاحمة النّار لم تضرم\r\nأ ليس من الواجب المستحق * حياء العباد من المنعم « 5 » \r\n( 4 ) و فرمود : « چه بسيار است پندها و عبرتها و چه اندك است پندپذيرى ! » « 6 » .\r\n( 5 ) و فرمود : « كمتر چيزى كه لازم است شما در برابر خداى سبحان انجام دهيد آن است كه به وسيلهء نعمتهاى او براى معصيتهايش كمك نگيريد » « 7 » .\r\n( 6 ) و فرمود : « مدت عمر ، هر چند دراز باشد ، كوتاه است و گذشتگان براى حاضران عبرتند و هر مرده‌اى براى زنده پند و موعظه است ، نه روزى كه گذشته برمىگردد و نه تو نسبت به فردا اطمينان دارى و همه از همه جدا مىشوند و به هم مىپيوندند ، بنابراين براى آن روزى آماده شويد كه نه مال و ثروت آن روز سودى دارد و نه اولاد ، مگر كسى كه با دلى سالم و قلبى پاك به درگاه خدا آيد ، در انجام عملى كه از پاداش آن بىنياز نيستيد ؛ استقامت كنيد و از عملى كه تاب تحمّل مجازاتش را نداريد بازگرديد ، زيرا كه صبر بر طاعت آسانتر است از صبر بر عذاب و براستى كه نفسهاى شما قابل شمار و آرزويتان گسترده و عمرتان\r\n\r\n\r\n","description":"","footnote":"\r\n( 1 - 2 - 3 - 4 ) در نهج البلاغه ( صبحى صالح ) به شمارهء 237 ، 246 ، 249 ، 290 با تفاوت زيادى آمده است - م .\r\n( 5 ) گيرم كه پيامبران مبعوث نشده بودند و شرارهء آتش دوزخ زبانه نمىكشيد ، آيا واجب و شايسته نبود كه بندگان خدا ، از خداى روزىبخش حيا كنند ؟ !\r\n( 6 - 7 ) در نهج البلاغه ( صبحى صالح ) به شمارهء 279 ، 330 ، با مختصر تفاوتى آمده است - م .\r\n","page_name":" 188 ","page_number":214},
  {"content":"\r\n\r\nمحدود است ، و ناگزير اين عمر پايان مىگيرد و نفس به شمار مىافتد و آرزو در هم مىپيچد و شما را فرشتگان الهى مراقبند در حالى كه از اعمال شما آگاهند » .\r\n( 1 ) و فرمود : « از گناهان و نافرمانيهاى خدا در خلوتها بپرهيزيد كه خداوند گواه بر اعمال شما و خود داور و حاكم است » « 1 » .\r\n( 2 ) و فرمود : « چه بسا كسى كه اميدوار است به چيزى كه به او نمىرسد و ساختمانى را مىسازد كه در آن ساكن نمىشود و اموالى را جمع مىكند كه به زودى وامىگذارد و شايد آنها را از راه باطل جمع كرده و از راه حرام به آنها رسيده و از آن جهت گناهانى را متحمل شده است و چه بسا كسى كه به پيشواز روزى مىرود ولى آن روز را بدرقه نمىكند ، و در اول روز ديگران بر او رشك مىبرند ولى آخر روز در سوك او مىگريند » « 2 » و گوينده‌اى مضمون اشعار خود را از اين گفتار امام گرفته ، مىگويد :\r\n يا راقد اللّيل مسرورا باوّله * إنّ الحوادث قد يطرقن اسحارا\r\nافنى القرون الّتى كانت مسلّطة * من الحوادث اقبالا و ادبارا\r\nيا من يكابد دنيا لا بقاء لها * يمسى و يصبح تحت الأرض سيّارا\r\nكم قد ابادت صروف الدّهر من ملك * قد كان فى الأرض نفّاعا و ضرّارا « 3 » \r\n( 3 ) و فرمود : « تمام زهد و پارسايى در دو كلمهء از قرآن است كه خداى متعال مىفرمايد :\r\n لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ  پس كسى كه بر گذشته افسوس نخورد و به آينده شاد نگشت ، او پارسا و زاهد است » « 4 » .\r\n( 4 ) و فرمود : « نيكوترين پارسايى پنهان داشتن آن است » « 5 » .\r\n\r\n\r\n","description":"","footnote":"\r\n( 1 - 2 ) نهج البلاغه ( صبحى صالح ) به شمارهء 324 ، . 344 ، با اندك تفاوتى نقل شده است - م .\r\n( 3 ) اى كه در آغاز شب شادمانه به خواب ناز رفتى ، به هنگام سحر ، پيشامدها از راه مىرسند قرنهاى گذشته ، پر از حوادث تلخ و شيرين است ، اى كسى كه به خاطر دنيا خودت را به زحمت مىاندازى ! دنيا بقا ندارد ، بسا افرادى كه شب و روز را زير زمين به سر مىبرند ! چه بسيار پادشاهانى را كه حوادث روزگار هلاك كرده در حالى كه در زمين سود و زيانها داشتند .\r\n( 4 ) حديد ( 57 ) ، آيه 23 : تا هرگز بر آنچه از دستتان رفته ، اندوه مخوريد و بر آنچه خداوند بر شما داد شادى نكنيد .\r\n( 5 ) در نهج البلاغه ( صبحى صالح ) به شمارهء 439 و 28 با اندكى تفاوت نقل شده است - م .\r\n","page_name":" 189 ","page_number":215},
  {"content":"\r\n\r\n( 1 ) و فرمود : « آن گونه كه خداوند ، شما را از نفس خود بيم داده ، از آن بترسيد و چنان ترس و بيمى از آن داشته باشيد كه اثرش در شما هويدا باشد و بدون ريا « 1 » و سمعه عمل كنيد ، زيرا كسى كه براى غير خدا عمل كند ، خداوند او را به كسى وامىگذارد كه براى او عمل كرده است » .\r\n( 2 ) و فرمود : « ممكن است مردم سه چيز را از دست بدهند : پول حلال ، زبان راستگو و برادر دينى كه محرم راز و باعث اطمينان و اعتماد اوست » .\r\n( 3 ) و فرمود : « آمادهء مرگ باشيد كه ابر مرگ بر شما سايه افكنده است و از مردمانى باشيد ، چون آنها را صدا زده‌اند پس آنها به خود آمده‌اند و از بديها بازايستاده‌اند ، زيرا بين شما و بهشت و دوزخ جز مرگ فاصله‌اى نيست و مدت زندگى كه يك لحظه آن را كم مىكند و ساعت آن را از بين مىبرد پس سزاوار است كه اين مدت هر چه كوتاه باشد و براستى غايب ( از وطن ) را كه شب و روز مىخوانند ، شايستهء آن است كه هر چه زودتر بازگردد ، بنابراين خداوند آن بنده‌اى را بيامرزد كه سخن حق را شنيد و به جان و دل پذيرا شد و به يكدلى و اخلاص و يا به نجات خويشتن دعوت شد پس او نزديك شد و به راه راست در آمد و نجات يافت و دلش كانون محبت خدا شد و از نافرمانيش بيمناك گرديد و عمل شايسته و خالص به جا آورد و اندوخته‌اى ( براى آخرت ) فراهم كرد و از كار بيمناك دورى جست و تيرش به هدف خورد و در برابر سرمايهء عمر ، عوض آن ( رضاى خدا را ) به دست آورد ، هواى نفسش را مغلوب و آرزوهاى ( دنيوى ) خود را زير پا نهاد ، استقامت را مركب نجات و تقوا را به هنگام مرگ توشه راه قرار داد ، و در راه روشن حركت كرد و از جادهء هدايت جدا نشد ، فرصتها را غنيمت شمرد پايان عمرش فرا رسيد در حالى كه او زاد و توشه‌اى از عمل بر گرفته بود » .\r\n( 4 ) و دربارهء دنيا فرمود : « سرايى كه اول آن رنج و آخرش نيستى ، در حلالش حساب و در حرامش عقاب است ، كسى كه توانگر و بىنياز است در فتنه و آن كه فقير و نيازمند است\r\n\r\n\r\n","description":"","footnote":"\r\n( 1 ) ريا يعنى عملى را براى ديد مردم به رخ آنها بكشد ولى در سمعه ، عمل را براى مردم بازگو مىكند و به گوش مردم مىرساند - م .\r\n","page_name":" 190 ","page_number":216},
  {"content":"\r\n\r\nغمگين و هر كه به خاطر آن كوشش كند به آن نمىرسد و هر كه در طلب آن نكوشد دنيا به او رو كند و هر كه به آن بنگرد او را بينا سازد و هر كه به آرايش دنيا نگاه كند دنيا او را كور سازد » « 1 » .\r\n( 1 ) و فرمود : « هر كه را ( موعظه ) اندك سودمند نگردد ، ( موعظهء ) زياد بىفايده است » .\r\n( 2 ) و فرمود : « بر تو باد به مدارا كردن با مردم و گرامى داشت دانشمندان و چشم‌پوشى از لغزشهاى برادران مسلمان ، زيرا كه سرور اوّلين و آخرين ( ص ) به گفتار خويش تو را ادب آموخت : « گذشت كن نسبت به كسى كه بر تو ستم روا داشته و صلهء رحم كن با كسى كه از تو بريده و ببخشاى بر كسى كه تو را محروم داشته است » .\r\n( 3 ) امير المؤمنين ( ع ) وقتى به گورستان ( بيرون كوفه ) گذر كرد ، فرمود : « درود بر شما اى ساكنان گورستان ، شما پيشروان ما و ما جانشينان شماييم و ما ان شاء اللّه به شما ملحق خواهيم شد ، اما در خانه‌هاتان ساكن شدند و با زنانتان ازدواج كردند و اموالتان را قسمت نمودند . اين است خبر نزد ما ، پس كاش مىدانستيم نزد شما چه خبر است » سپس فرمود :\r\n« اگر ايشان سخن مىگفتند ، هرآينه خبر مىدادند كه ما بهترين زاد و توشه را تقوا يافتيم » « 2 » .\r\n( 4 ) كميل بن زياد مىگويد : امير المؤمنين ( ع ) شنيد كسى اين اشعار أسود بن يعفر را مىخواند :\r\n ما ذا أؤمّل بعد آل محرق * تركوا منازلهم و بعد أياد « 3 » \r\nفرمود : « چرا اين آيه را نخواند :    كَمْ تَرَكُوا مِنْ جَنَّاتٍ وَ عُيُونٍ وَ زُرُوعٍ وَ مَقامٍ كَرِيمٍ وَ نَعْمَةٍ كانُوا فِيها فاكِهِينَ    « 4 » .\r\n( 5 ) و فرمود : « شگفتا از كسى كه دعا مىكند و تأخير اجابت آن را مىفهمد ، در حالى كه خود با گناهان راه اجابت را بسته است » .\r\n\r\n\r\n","description":"","footnote":"\r\n( 1 ) نهج البلاغه ( صبحى صالح ) خطبهء 82 با اندك تفاوتى آمده است - م .\r\n( 2 ) در نهج البلاغه ( صبحى صالح ) به شمارهء 130 با اختلاف زيادى آمده است - م .\r\n( 3 ) پس از آل محرق چه آرزو كنم ؟ كه سراها و نعمتها و ثروتها را پس از خود واگذاشتند !\r\n( 4 ) دخان ( 44 ) ، آيهء 25 - 27 : بسا كسانى كه باغها و چشمه‌ها و كشتزارها و جاهاى خوب و نعمتهايى را كه متنعّم بودند ، واگذاشتند .\r\n","page_name":" 191 ","page_number":217},
  {"content":"\r\n\r\nو در وصف توبه‌كنندگان فرمود : « آنان درختان گناهان خود را در جلو چشمان و در دلهايشان كاشته و با آب پشيمانى ( اشك چشم ) آبيارى كرده‌اند تا ميوهء سلامت به بار آورده و خشنودى و كرامت ( خدا ) را براى ايشان در پى داشته است » .\r\n( 1 )\r\n\r\nاز سخنان على عليه السلام در وصف صحابه و اولياى خدا\r\nقرشى به اسنادى كه گذشت ، از قول على بن جعد و او از عمرو بن شمر به نقل از سدى ، از ابى اراكه نقل كرده ، مىگويد : با على ( ع ) نماز صبح را خوانديم ، همين كه نماز را سلام داد به سمت راست خم شد ، سپس مقدارى ايستاد ، به نحوى كه گويى ناراحت است ، تا وقتى كه خورشيد يك ياد و نيزه روى ديوار مسجد بالا آمد ، دستش را جا به جا كرد و گفت :\r\n« اصحاب محمد ( ص ) را ديدم به گونه‌اى كه تا امروز نظير آنها را نديده‌ام امروز آنان ژوليده ، پژمرده و زرد مىباشند ، بين چشمانشان مانند زانوهاى بز ، در حالى كه شب را براى خدا به سجده و قيام گذرانده‌اند ، قرآن تلاوت مىكردند گاهى روى پيشانيها و گاهى روى پاها به ذكر خدا مشغول بودند و چون داخل صبح شدند به ياد خدا به خود مىلرزند چنان كه درختان در روز وزش تندباد مىلرزد و به قدرى اشك از چشمانشان سرازير است كه جامه‌شان را تر كرده است به خدا سوگند چنان است كه گويى اين قوم در غفلت شب را گذرانده‌اند ! » آنگاه از جا برخاست و ديگر كسى او را آرام نديد تا اين كه ابن ملجم لعين بر او ضربت زد .\r\n( 2 ) ابو نعيم ، در كتاب حليه - كه اسناد آن گذشت - به نقل از عبد اللّه بن محمد و او از ابو يحيى رازى از قول عباد و او از ابن فضيل به نقل از حسن بصرى مىگويد : على ( ع ) فرمود :\r\n« خوشا به حال كسى كه او مردم را مىشناسد ولى مردم او را نمىشناسند آنان چراغهاى شبهاى تاريك و پيشوايان هدايتند ، به وسيلهء ايشان است كه خداوند هر فتنه و آشوب و يا ظلم و ستم را از اين امّت بر طرف مىسازد ، آنهايند كه خداوند به زودى از جانب خود وارد رحمت و فضلى مىكند ، نه آنها افشاگران پرحرفند و نه تندخويان ريا كار » .\r\n( 3 ) مجاهد از ابن عبّاس نقل كرده است كه روزى امير المؤمنين ( ع ) در اوصاف مؤمنان فرمود : « مؤمن ، اندوهش در دل و شاديش در رخسار است ، سينه‌اش از همه كس گشاده‌تر و مقامش از همه كس بالاتر ، از سركشى بدش مىآيد و خود نمايى را دوست ندارد ، اندوهش\r\n\r\n","description":"","footnote":"","page_name":" 192 ","page_number":218},
  {"content":"\r\n\r\nطولانى ، همّتش بلند ، خاموشيش بسيار ، به كارهاى مفيد سرگرم ، سپاسگزار و شكيبا ، دلش به ياد خدا آباد ، خلق و خويش هموار و طبيعتش نرم است » « 1 » . در روايتى آمده است : « زبان مؤمن پشت قلب او و دل منافق پشت زبان اوست ، زيرا مؤمن چون بخواهد سخنى بگويد در آن تأمّل و انديشه كند ، اگر نيك و به صلاح بود مىگويد و اگر بد و ناروا بود مىپوشاند ولى منافق آنچه به زبانش بيايد ، مىگويد و نمىداند كدام سخن براى او سود دارد و كدام زيان ! ( 1 ) من از رسول خدا ( ص ) شنيدم كه مىفرمود : ايمان هيچ بنده‌اى استوار نمىشود تا اين كه زبان او استوار و راست باشد ، پس هر كس از شما بتواند كه خدا را ملاقات كند در حالى كه زبانش از هتك حرمت مسلمانان پاك و دستش از اموال ايشان تميز باشد بايد چنين كند » « 2 » .\r\n( 2 ) در روايتى مجاهد از ابن عبّاس نقل كرده است كه من از امير المؤمنين ( ع ) شنيدم كه مىفرمود : « بارى ، خداوند هنگامى كه خلايق را خلق كرد از طاعت و بندگيشان بىنياز بود و از معصيت و نافرمانى ايشان زيانى نمىديد زيرا معصيت معصيت‌كاران او را زيانى نمىرساند و طاعت اطاعت‌كنندگان و پرهيزگاران سودى به حال او ندارد . پرهيزگاران در دنيا داراى فضايلند و زندگيشان بر اساس فروتنى است . از آنچه خداوند بر آنها حرام كرده چشم پوشيده‌اند و به علمى كه به حال آنان سودى دارد گوش فرا داشته‌اند و اگر نبود اميدوارى آنها هرآينه از شوق ثواب و بيم عذاب يك چشم بر هم زدن جان در بدنشان قرار نداشت و خداوند در نظر آنان بزرگ و غير خدا در ديدهء آنها كوچك است . ( 3 ) بهشت در نظر آنها چنان است كه گويى آن را ديده‌اند و از نعمتهاى آن برخوردارند و جهنم در نظرشان چنان است كه گويى مشاهده كرده‌اند و در آن معذّبند ، دلهايشان اندوهناك و از آزارشان در امان و بدنهايشان لاغر و خواسته‌هايشان اندك است ، چند روزى كوتاه را با بردبارى سر كنند و در پى بىآن آسايشى جاودانه دارند ، اما شبها را سر پا ايستاده ، آيات قرآنى را با انديشه تلاوت كنند و با تدبّر در آن خود را غمگين مىسازند و بدان وسيله به درمان درد خويش كوشايند و هرگاه به آيه‌اى برخوردند كه باعث شوق و اميد است به آن طمع مىبندند و با شوق به آن مىنگرند و هرگاه\r\n\r\n\r\n","description":"","footnote":"\r\n( 1 ) در نهج البلاغه ( صبحى صالح ) شمارهء 333 با اندكى تفاوت آمده است - م .\r\n( 2 ) در نهج البلاغه ( صبحى صالح ) بخشى از خطبهء 176 با تفاوت زيادى اين مطالب آمده است - م .\r\n","page_name":" 193 ","page_number":219},
  {"content":"\r\n\r\nبه آيه‌اى برخورد كنند كه در آن ترس و بيم است گوش دلشان را به آن مىگشايند چنان كه گويى شيون اهل جهنم را به گوشها مىشنوند ، پيشانيها و زانوها و اطراف قدمهايشان را به روى زمين مىگسترانند تا از خداى تعالى آزادى خويش را درخواست نمايند ( 1 ) و امّا روزها آنان دانايان بردبار و نيكوكاران پرهيزگارند كه ترس از عذاب خدا جسمشان را لاغر كرده مانند باريكى تيرها . بيننده‌اى كه آنها را مىبيند مىپندارد كه بيمارند در صورتى كه بيمار نيستند و مىگويند آنها ديوانه شده‌اند در حالى كه ديوانه نيستند بلكه كار مهمى آنها را به خود مشغول كرده است ؛ از كردار اندكشان راضى نيستند و عمل بسيارشان را بسيار نمىبينند پس به خود بدبينند و از كردار خود هراسانند ( 2 ) هرگاه كسى يكى از آنان را بستايد ، مىگويد : من به خود آشناترم از ديگران ؛ پروردگارا به آنچه دربارهء من مىگويند بر من مگير و مرا برتر از آنچه مىپندارند قرار ده و گناهانى را كه نمىدانند بر من ببخش ، و نشانهء يكى از آنها اين است كه مىبينى در كار دينى توانا و در پرهيزگارى با يقين و در طلب علم با حوصله و در قضاوت با اراده و در توانگرى ميانه‌رو ، و در عبادت فروتن و در تنگدستى بردبار و در سختى شكيبا ، در جستجوى حلال و از آز و طمع به دور است ، ( 3 ) كارهاى شايسته به جا مىآورد ولى با ترس و بيم و در اصلاح بين افراد كوشاست ، روز را به شب مىرساند در حالى كه همّت او شكر و سپاسگزارى است و شب را به صبح مىبرد در حالى كه انديشناك است ، مردم به نيكى او اميدوار و از بدى او آسوده و در امانند ، كسى را كه به او ستم كرده مىبخشايد و به هر كه او را محروم داشته ، احسان مىكند و با آن كه جدايى گزيده ، مىپيوندد ، ( 4 ) در سختيها بردبار و در ناگواريها شكيباست و در رضا و خشنودى سپاسگزار . كسى را به لقبهاى زشت نمىخواند و با كارهاى بيهوده ناآشناست و به همسايه زيان نمىرساند و در پيشامدهاى ناگوار ( براى ديگران ) شماتت نمىكند و در راه باطل گام بر نمىدارد و از جاده حق بيرون نمىرود اگر كسى به او ظلم كند شكيبايى مىورزد تا خداوند انتقام او را بگيرد ، نفسش از دست او در رنج است و مردم از او در آسايشند ، در كار آخرت خود را به زحمت مىاندازد و در دنيا به خاطر اشتياق ديدار حق ، زهد و پارسايى مىورزد » « 1 » .\r\n\r\n\r\n","description":"","footnote":"\r\n( 1 ) در نهج البلاغه ( صبحى صالح ) اين خطبه ( با نام خطبهء همام ) به شمارهء 193 با تفاوت زيادى آمده است و براستى كه در اينجا مشوش و مثله شده است - م .\r\n","page_name":" 194 ","page_number":220},
  {"content":"\r\n\r\n( 1 )\r\n\r\nاوصاف فقيه\r\nابو نعيم به نقل از ابو جعفر محمد بن ابراهيم بن حكيم از قول يعقوب بن ابراهيم دورقى و او از شجاع بن وليد ، از زياد بن خثيمه به نقل از ابو اسحاق ، از عاصم بن ضميره ، از امير المؤمنين ( ع ) نقل كرده است كه فرمود : « بدانيد كه فقيه كامل آن كسى است كه مردم را از رحمت خدا نااميد نگرداند و از عذاب الهى نيز آسوده نسازد و به آنها رخصت گناه كردن ندهد و قرآن را به خاطر گرايش به چيز ديگر فرو نگذارد ، در آن عبادتى كه بدون معرفت باشد هيچ خيرى نيست و نيز در قراءت ( قرآن ) كه انديشه و تأمل نباشد خيرى نيست . » .\r\n( 2 ) مردى از على ( ع ) از جوانمردى پرسيد ، فرمود : « غذا دادن به مردم ، و رعايت عهد و پيمان با برادران دينى و آزار نرساندن به همسايگان » و آنگاه آيه مباركه را تلاوت كرد :  « إِنَّ اللَّهَ يَأْمُرُ بِالْعَدْلِ وَ الْإِحْسانِ وَ إِيتاءِ ذِي الْقُرْبى وَ يَنْهى عَنِ الْفَحْشاءِ وَ الْمُنْكَرِ وَ الْبَغْيِ يَعِظُكُمْ لَعَلَّكُمْ تَذَكَّرُونَ »  « 1 » .\r\n( 3 )\r\n\r\nاز جمله وصاياى امام عليه السلام\r\nعبد الوهّاب بن عبد اللّه مقرى به نقل از محمد بن ناصر و او از عبد القادر بن يوسف ، از برمكى و او از قول اسحاق بن سعد بن حسن بن سفيان نسوى ، مىگويد : جدّم حسن بن سفيان به نقل از حرملة بن يحيى و او از ابن وهب ، از قول سفيان از سرى بن اسماعيل و او از عامر شعبى نقل كرده ، مىگويد : امير المؤمنين ( ع ) فرمود : « اى مردم ! اين سخنان را فراگيريد ، اگر بر اسب مرادتان سواريد ، به طورى كه مركب شما از همه جلو افتاده و كسى بر شما پيشى نمىگيرد ، نبايد بنده‌اى جز از خدا بر كسى اميدوار باشد و مبادا به غير از گناه خويش از كسى بترسد و نبايد وقتى كه چيزى را نمىداند حيا كند از اين كه بياموزد و از آنچه مىپرسند كه نمىداند نبايد شرم كند كه بگويد نمىدانم ، و بدانيد كه صبر و شكيبايى نسبت به ايمان به منزلهء\r\n\r\n\r\n","description":"","footnote":"\r\n( 1 ) نحل ( 16 ) آيهء 90 : همانا خداوند شما را به عدل و داد و نيكو كارى و دادن حق خويشان ( پيامبر ) فرمان مىدهد و از كار زشت و ناپسند و ظلم و ستم نهى مىكند و شما را پند مىدهد باشد كه شما پند گيريد .\r\n","page_name":" 195 ","page_number":221},
  {"content":"\r\n\r\nسر است نسبت به پيكر و پيكر بدون سر ، خيرى ندارد » .\r\n( 1 ) در روايتى آمده است كه خداوند به پيامبرى از پيامبران وحى كرد : « هيچ خانواده‌اى و هيچ دودمانى و هيچ جامعه‌اى نيست كه بر روشى باشند كه مورد رضاى من است و بعد تغيير كنند به طريقى كه من نمىپسندم ، مگر اين كه من آنها را از آنچه دوست مىدارند دگرگون مىكنم بر آنچه نمىپسندند و هيچ خانواده‌اى و هيچ دودمانى و هيچ جامعه‌اى نيست كه بر روش ناپسند من بوده باشند و تغيير روش دهند به حالى كه من مىپسندم مگر اين كه من وضع آنها را از آنچه نمىپسندند تغيير مىدهم به حالتى كه مىپسندند » .\r\n( 2 )\r\n\r\nوصيت على عليه السلام به كميل بن زياد\r\nعبد الوهّاب بن على صوفى به نقل از على بن محمد بن عمرو و او از رزق اللّه بن عبد الوهّاب از احمد بن على بن باد از قول حبيب بن حسن قزاز و او از موسى بن اسحاق انصارى از ضرار بن صرد به نقل از عاصم بن حميد از ابو حمزهء ثمالى و او از عبد الرحمن بن محمد از كميل بن زياد نقل كرده ، مىگويد : امير المؤمنين على ( ع ) دست مرا گرفت و مرا به ناحيه‌اى از صحرا برد و چون بيرون شهر رسيديم نشست و آهى كشيد مانند آه اندوه رسيده سپس فرمود : « اى كميل بن زياد ! اين دلها ظرفهايى هستند و بهترين آنها باظرفيت‌ترين آنهاست ، پس آنچه را كه مىگويم ، به خاطر بسپار ، ( 3 ) مردم سه دسته‌اند : عالم ربّانى و دانشجويى كه براى نجات تحصيل مىكند و در راه نجات است و مگسان كوچك و ناتوان كه به دنبال هر آواز كننده‌اى مىروند و با هر بادى حركت مىكنند ، آنان از پرتو دانش بهره‌اى نجسته و به پايهء استوارى پناه نبرده‌اند . اى كميل ! دانش بهتر از ثروت است ، دانش نگهبان تو و تو نگهدارندهء مال و ثروتى ، دانش با بخشيدن ( تعليم ) افزون مىگردد ولى مال از بين مىرود ، و دوست داشتن علم و دانش راه و روشى است كه بدان وسيله در زندگى خود ، كسب طاعت و بندگى مىشود و پس از مرگ سخنان پسنديدهء ديگران را در پى دارد ، مال را بخشيدن كم مىكند و علم ، با بخشيدن افزون مىگردد علم فرمانرواست و مال و ثروت فرمانبر و مغلوب .\r\n( 4 ) اى كميل ! گردآورندگان ثروت مرده‌اند ، در حالى كه به ظاهر زنده‌اند ولى دانشمندان چندان كه روزگار پايدار است ماندگارند ، وجودشان گم شده ولى صورتهايشان در دلها\r\n\r\n","description":"","footnote":"","page_name":" 196 ","page_number":222},
  {"content":"\r\n\r\nبرقرار است » . سپس فرمود : « آگاه باش ! اينجا ( در حالى كه به سينه‌اش اشاره مىكرد ) علم فراوان است » . آنگاه فرمود : « آرى به امينى برخوردم كه مطمئن نيستم زيرا او دست‌افزار دين را براى دنيا به كار مىبرد و به نعمتهاى خدا بر بندگانش برترى مىجويد و براى او حجابى در برابر كتاب خدا مىشود و يا دشمن اهل حق مىگردد ، با اوّلين شبهه‌اى كه رو دهد ، شك و ترديد در دل او پيدا مىشود ، بدان كه نه اين و نه آن ، بلكه ( اينان ) در لذت و خوشى زياده روى كرده و به آسانى پير و شهوت و خواهش نفس مىگردند و يا آن كه شيفتهء گردآورى و انباشتن مالند . در هيچ حال نگهدار دين نيستند به چهار پايان علفخوار شبيه‌ترند ، در چنين روزگارى علم و دانش با مرگ حاملانش مىميرد . بار خدايا ! آرى زمين خالى از حجّت نمىماند كه دين خدا را برپا دارد تا حجّتها و دليلهاى روشن خدا از بين نرود ، آنان اندكند و در منزلت و مقام در پيشگاه خدا والامقامند ، به وسيلهء ايشان خداوند دين خود را حفظ مىكند تا اين كه آن را به امثال ايشان بسپارد و در دل نظاير آنها كشت نمايد » .\r\n( 1 ) و در روايتى آمده است : « خداوند به وسيلهء ايشان حجّتهاى خويش را حفظ مىكند ، علم و دانش به حقيقت به ايشان يك باره رو آورده ، و آنها با آسودگى و يقين آن را به كار بسته‌اند و سختى و دشوارى اشخاص نازپرورده را سهل يافته‌اند و به آنچه نادانان دورى مىكنند خو گرفته‌اند و با بدنهايى كه روحهاى آنها به جاى بسيار بلند آويخته در دنيا زندگى مىكنند ، آنان در زمين خلفاى الهى هستند و مردم را به سوى او مىخوانند آه و آه چه بسيار مشتاقم به ديدار آنان ، و از خدا براى خودم و تو طلب مغفرت دارم اگر مايلى برخيز » « 1 » .\r\n( 2 )\r\n\r\nوصيت امام به فرزندانش\r\nابو حمزهء ثمالى به نقل از ابراهيم بن سعيد و او از شعبى از ضرار بن ضمره مىگويد امير المؤمنين به پسرانش وصيت كرد و فرمود : « اى پسران من ، چنان با مردم به خوبى معاشرت كنيد كه اگر از نظر آنها غايب شديد مشتاق ديدن شما باشند و اگر مرديد بر شما\r\n\r\n\r\n","description":"","footnote":"\r\n( 1 ) نهج البلاغه ( صبحى صالح ) كلام 147 و در ترجمهء فيض الاسلام حكمت 139 با تفاوت اندكى آمده است - م .\r\n","page_name":" 197 ","page_number":223},
  {"content":"\r\n\r\nبگريند » و اين شعرها را قراءت كرد :\r\n « يريد بذاكم ان يهشّوا لطاعتى * و ان يكثروا بعدى الدّعاء على قبرى\r\nو ان يمنحونى فى المجالس و دهم * و ان كنت عنهم غائبا احسنوا ذكرى » « 1 » \r\n( 1 ) ابن عبّاس مىگويد : مردى عرض كرد : مرا موعظه كن ! فرمود : « به خودت تنگدستى و طول عمر را تلقين مكن ! »\r\n( 2 )\r\n\r\nسخنان امام درباره احاديث رسول خدا صلّى اللّه عليه و آله و سلّم\r\nشعبى نقل كرده مىگويد : كسى كه خود از على ( ع ) شنيده بود براى من نقل كرد : از آن حضرت راجع به اختلاف مردم دربارهء حديث پرسيدند ، فرمود : « مردم چهار دسته‌اند : 1 - مرد دو رويى كه اظهار ايمان مىكند در حالى كه به اسلام پشت پا زده و به دل ايمان ندارد از گناه پرهيز نكرده و بىباك است از روى عمد به رسول خدا ( ص ) دروغ مىبندد ، اگر مردم از حال او با خبر بودند ، حديثش را قبول نمىكردند و گفتارش را نمىپذيرفتند ولى مردم مىگويند : او صحابى رسول خدا ( ص ) است پس گفتارش را قبول مىكنند ، براستى كه خداوند از مردم منافق و دورو چنان كه لازم بود خبر داده و معرفى كرده است سپس آنها بعد از رسول خدا ( ص ) زنده ماندند و به رهبران ضلالت نزديك شدند به آنان كه مردم را با دروغ و بهتان به سوى آتش خواندند ، پس آنها را صاحب اختيار كارها و حاكم بر مال و جان مردم گردانيدند ، و به وسيلهء ايشان دنيا را خوردند ، همانا مردم همواره با فرمانروايان همراهند مگر آنهايى كه خدا نگهدار آنهاست .\r\n( 3 ) 2 - مردى كه از رسول خدا ( ص ) شنيده سخنى را مىگويد و يا كارى را انجام مىدهد و بعد از خاطرش رفته و آن گفتار و يا رفتار پيامبر را ندانسته نسخ كرده در حالى كه اگر مردم مىدانستند كه او نسخ كرده ( از او نقل نمىكردند ) يا اجر و ثوابى براى نقل آن منظور نمىكردند .\r\n( 4 ) 3 - و مردى كه شنيده است رسول خدا ( ص ) سخنى را مىگويد ، آن را درست حفظ\r\n\r\n\r\n","description":"","footnote":"\r\n( 1 ) مقصود او اين است كه آنان با نشاط فرمان مرا ببرند و پس از من زياد بر سر قبرم دعا كنند و در مجالس به من اظهار دوستى كنند و اگر از نظر آنان غايب شدم ، مرا به نيكى ياد كنند .\r\n","page_name":" 198 ","page_number":224},
  {"content":"\r\n\r\nنكرده و از روى گمان به او نسبت مىدهد ، در حالى كه اگر مىدانستند كه او از روى گمان نقل مىكند از وى نقل نمىكردند و به آن عمل نمىكردند .\r\n( 1 ) 4 - و مردى كه نه دروغ مىگويد و نه از خاطرش رفته بلكه آنچه شنيده گفته و به آن عمل كرده است .\r\nاما گروه اوّل ، روايتش بىاعتبار است و نقل از او روا نيست و اما سه گروه ديگر ، به مقصد و هدفى منتهى مىشوند و از يك آبشخور آب مىخورند و سخن ايشان از پرتو نور نبوّت روشنى گرفته و از درخت با بركت مشتعل گشته است اين بود روايت شعبى .\r\nدر روايت كميل بن زياد از على ( ع ) آمده است كه فرمود : « همانا حق و باطل ، راست و دروغ ، ناسخ و منسوخ ، عام و خاص و محكم و متشابه و محفوظ و موهوم در دسترس مردم است « 1 » و براستى كه در زمان رسول خدا ( ص ) به آن حضرت دروغها بستند تا اين كه برخاست و خطبه خواند و فرمود : « هر كس به عمد بر من دروغ ببندد بايد نشيمنگاه او در آتش باشد و همانا چهار دسته براى تو حديث نقل مىكنند كه دستهء پنجم ندارد » و آنها را نام برد .\r\n( 2 ) مؤلف مىگويد : اين حديث را از رسول خدا ( ص ) روايت كرده‌اند : « هر كه از روى عمد بر من دروغ ببندد ، بيقين نشيمنگاهش پر از آتش گردد » صد و بيست تن از صحابه نقل كرده‌اند كه من در كتاب تذكرهء خود به نام « حق اليقين » نام برده‌ام و اما نقل از طريق على ( ع ) ، افراد زيادى از عبد الأوّل صوفى و او از ابن مظفّر داوودى به نقل از اعين سرخسى از قول فربرى و او از بخارى به نقل از ابن جعد و او از شعبه ، او از قول منصور ، از ربعى بن خراش نقل كرده مىگويد : از على ( ع ) شنيدم كه مىگفت : « از پيامبر ( ص ) شنيدم مىفرمود : هر كه از روى عمد به من دروغ ببندد بايد نشيمنگاهش پر از آتش گردد » اين حديث را در صحيح بخارى و صحيح مسلم و احمد در مسند و جماعتى نقل كرده‌اند و اقتضاى حديث آن است كه بايد اسنادش نقل گردد .\r\n( 3 ) احاديث زيادى را با ذكر اسناد از رسول خدا ( ص ) نقل كرده‌اند و آنچه احمد در مسند خود آورده دويست و ده حديث است و ابن مندره پانصد و سى و هفت حديث روايت كرده و\r\n\r\n\r\n","description":"","footnote":"\r\n( 1 ) در نهج البلاغه ( صبحى صالح ) كلام 211 با اندكى تفاوت آمده است - م .\r\n","page_name":" 199 ","page_number":225},
  {"content":"\r\n\r\nدر صحيح بخارى و صحيح مسلم چهل و چهار حديث نقل شده است ، از آنها بيست حديث را هر دو نقل كرده‌اند و نوزده حديث را تنها بخارى و پنج حديث را تنها مسلم نقل كرده است ( 1 ) و در بين راويان حديثى كه نام على بن ابى طالب است هشت مورد است كه همهء آنها راوى حديثند در حالى كه اين دانشمندان يكى على بن ابى طالب بصرى است كه از حماد بن سلمه و ديگران روايت كرده و دومى معروف به دهّان است كه از عدوى روايت كرده و سومى گرگانى است كه از ابو سهل قطّان روايت كرده و چهارمى استرآبادى است كه أبو بكر اسماعيلى از او حديث نقل مىكند و پنجمى تنوخى است كه أبو بكر بن مجاهد از او روايت كرده و ششمى بكرآباذى - نام محله‌اى از شهر گرگان - است كه از حافظ ابو احمد بن عدى و ديگران روايت كرده و هفتمى از ابو على بن شاذان روايت كرده و او آخرين كسى است كه از ابن عرفه نقل روايت كرده است و هشتمى قاضى القضاة بغداد به نام زينبى كه از پدر و عمويش ؛ طرادزينى و ابن علاف و ابن نظر و ديگران روايت كرده است .\r\n( 2 )\r\n\r\nسخنان عمر بن خطاب\r\n« پناه مىبرم به خدا از مسأله پيچيده‌اى كه دسترسى به ابو الحسن ( على ) نباشد » و سخنان ديگرى كه به اين مضمون رسيده است .\r\n( 3 ) احمد در كتاب « الفضائل » به نقل از عبد اللّه قواريرى و او از مؤمّل از قول يحيى بن سعيد ، از ابو مسيّب نقل كرده مىگويد : عمر بن خطّاب بارها مىگفت : « پناه مىبرم به خدا از مسأله پيچيده‌اى كه دسترسى به ابو الحسن نباشد » .\r\n( 4 ) ابن مسيّب مىگويد : اين گفتار علتى دارد و آن اين است كه امپراتور روم نامه‌اى به عمر نوشت و از او چند مسأله را پرسيد و عمر آنها را به صحابه عرضه كرد و از آنها جوابى دريافت نكرد پس به امير المؤمنين عرضه كرد و او در اسرع وقت ، بهترين پاسخ را داد .\r\n( 5 )\r\n\r\nسؤالات امپراتور روم\r\nابن مسيّب مىگويد : امپراتور روم در نامه‌اى به عمر نوشت : از طرف قيصر امپراتور بنى اصفر به عمر خليفهء مسلمين ، اما بعد ، من مسائلى دارم كه از شما مىپرسم ؛ به من بگوييد :\r\n\r\n","description":"","footnote":"","page_name":" 200 ","page_number":226},
  {"content":"\r\n\r\nآن چيست كه او را خدا نيافريده ؟ و آن چيست كه خدا آن را نمىداند ؟ و آن چيست كه نزد خدا نيست ؟ و آن چيست كه تمامش دهان است ؟ و آن چيست كه همه‌اش پاست ؟ و آن چيست كه تمامش چشم است ؟ و آن چيست كه تمامش بال است ؟ و خبر دهيد از مردى كه بىقبيله و فاميل است ؟ و آن چهار موجودى كه آنها را رحمى حمل نكرده است ؟ و آن چيست كه نفس مىكشد ولى روح ندارد ؟ صداى ناقوس چه مىگويد ؟ آن چيست كه يك مرتبه كوچ كرد و رفت ؟ كدام درخت است كه يك سواره صد سال در سايهء آن حركت مىكند و به آخر نمىرسد و نظير آن در دنيا چيست ؟ آن كجاست كه هيچ وقت به جز يك مرتبه خورشيد به آنجا نتابيده است ؟ كدام درخت است كه بىآب روييده است ؟ راجع به اهل بهشت به من بگوييد چگونه مىشود كه مىخورند و مىآشامند ولى بول و غايط ندارند ؟ نظير آنها در دنيا چيست ؟ راجع به غذاهاى بهشتى كه در سينيهايى است و در هر سينى چندين رنگ غذا با هم مخلوط نمىشوند ، در دنيا نظير آنها چيست ؟ و راجع به آن كنيزى كه از ميان سيبى در بهشت در مىآيد و هيچ نقصى ندارد ؟ و آن كنيزى كه در دنيا متعلّق به دو مرد است و در آخرت به يك مرد تعلق دارد ؟ كليدهاى بهشت چيستند ؟\r\n( 1 ) على ( ع ) نامه را خواند و در همان لحظه پشت نامه نوشت : « به نام خداوند رحمان و رحيم ، بارى اى امپراتور از نامهء شما اطلاع يافتم و به يارى خدا و نيرو و بركت او و بركت پيامبرمان ؛ محمد ( ص ) پاسخ مىدهم : اما آن چيزى را كه خدا نيافريده است قرآن است زيرا قرآن سخن خدا و سخن يكى از اوصاف اوست و همچنين ديگر كتابهاى آسمانى در حالى كه خدا و صفات خدا قديمند « 1 » . و اما چيزى را كه خدا علم ندارد ، گفتهء شماست كه او را فرزندى و همسرى و شريكى است ! در حالى كه خداوند نه فرزندى دارد و نه خدايى ديگر با او شريك است و نه از كسى زاييده و نه كسى از او زاييده است . و اما آنچه نزد خدا نيست عبارت است از ظلم و ستم زيرا كه او نسبت به بندگان ستمكار نيست . و اما آن چيزى كه همه‌اش زبان است ، آتش است زيرا آتش با هر چه روبرو شود مىخورد . و امّا چيزى كه تمامش پاست ، آب\r\n\r\n\r\n","description":"","footnote":"\r\n( 1 ) نه آن طورى كه اشاعره صفات را زايد بر ذات دانسته و قائل به قدماى ثمانيه‌اند كه شرك است بلكه به اين معنى كه صفات خدا عين ذات اوست و ذات احديّت قديم است - م .\r\n","page_name":" 201 ","page_number":227},
  {"content":"\r\n\r\nاست ( همواره در حركت است ) ( 1 ) و اما چيزى كه تمامش چشم است ، خورشيد است . و آنچه تمامش بال است ، باد مىباشد . امّا آن كه قبيله و فاميل نداشت حضرت آدم است . و چيزهايى كه هيچ رحم مادرى حمل نكرده عصاى موسى است ( كه اژدها شد ) و گوسفند ابراهيم ( قوچى كه براى قربانى در منى آمد ) و آدم و حواست . ( 2 ) و اما آن چيزى كه بدون روح نفس مىكشد ، صبح است - به دليل قول خداى تعالى  « وَ الصُّبْحِ إِذا تَنَفَّسَ »  « 1 » . و امّا ناقوس مىگويد :\r\nطق طق ، حق حق ، آرام آرام ، عدالت عدالت ، راستى راستى ، براستى دنيا ما را فريفته و ما را به هوا و هوس انداخته ، دنيا قرن به قرن مىگذرد ، هيچ روزى از ما نمىگذرد مگر آن كه ركنى و عضوى از ما را ضعيف مىكند ، مردگان به ما هشدار داده‌اند كه ما هم كوچ مىكنيم و ساكن خواهيم شد . ( 3 ) و اما آن كه كوچ كرد و رفت ، طور سيناست ، چون بنى اسرائيل گناه كردند ، بين طور سيناء و بين ارض مقدس چند روز راه بود ، خداوند قطعه‌اى از آن را كند و براى آن دو بال از نور قرار داد پس روى سر ايشان بر افراشت - و اين است معناى قول خداى تعالى  « وَ إِذْ نَتَقْنَا الْجَبَلَ فَوْقَهُمْ كَأَنَّهُ ظُلَّةٌ وَ ظَنُّوا أَنَّهُ واقِعٌ بِهِمْ ؟ »  « 2 » - به بنى اسرائيل فرمود اگر ايمان نياورديد ، آن را بر سر شما فرود خواهيم آورد و چون توبه كردند دوباره خداوند آن را به جاى خود بازگرداند . ( 4 ) و اما آن جايى كه به جز يك مرتبه خورشيد نتابيده است زمين بحر ( الميّت ) است ، چون خداوند آن را براى موسى شكافت و آب همچون كوهها استوار شد و زمين به تابش خورشيد خشك شد آنگاه دوباره آب دريا به جاى اول برگشت . و اما آن درختى كه سواره صد سال در سايهء آن حركت مىكند ، درخت طوبى است و آن در آسمان هفتم به نام سدرة المنتهى است كه اعمال فرزندان آدم بدان جا منتهى مىشود و آن از درختان بهشت است و هيچ قصرى و خانه‌اى در بهشت نيست مگر آن كه شاخه‌اى از شاخه‌هاى آن داخل آن است و نظير آن در دنيا خورشيد است كه اصل آن يك چيز است ولى روشنايى آن در همه جا هست . ( 5 ) و اما درختى كه بدون آب روييده درخت يونس است كه معجزهء آن حضرت است به\r\n\r\n\r\n","description":"","footnote":"\r\n( 1 ) تكوير ( 81 ) ، آيهء 18 : قسم به صبح روشن وقتى كه دم زند .\r\n( 2 ) اعراف ( 7 ) ، آيهء 171 : و هنگامى كه بلند كرديم كوه را روى سر ايشان گويا كه آن سايبانى بود و گمان كردند كه آن بر سر ايشان فرود خواهد آمد .\r\n","page_name":" 202 ","page_number":228},
  {"content":"\r\n\r\nدليل قول خداى تعالى :  « وَ أَنْبَتْنا عَلَيْهِ شَجَرَةً مِنْ يَقْطِينٍ »  « 1 » . و امّا خوراك اهل بهشت ، نظير ايشان در دنيا جنين در شكم مادر است كه از ناف مادر تغذيه مىكند و بول و غايط ندارد . اما رنگهاى غذا در يك سينى ، نظيرش در دنيا تخم مرغ است كه در آن دو رنگ سفيد و زرد موجود است و با هم آميخته نمىگردد . و اما آن كنيزى كه از ميان يك سيب در مىآيد نظيرش در دنيا كرمى است كه از ميان سيب در مىآيد و دگرگون هم نمىشود . و اما آن كنيزى كه بين دو مرد است درخت خرمايى است كه متعلق به دو نفر در اين دنيا باشد يكى مثل من مؤمن و يكى همچون تو كافر كه در آخرت از آن من خواهد بود نه تو زيرا آن در بهشت است و تو وارد بهشت نمىشوى . و اما كليدهاى بهشت عبارت لا إله الا اللّه ، محمد رسول اللّه است » .\r\n( 1 ) ابن مسيّب گويد : وقتى كه قيصر نامه را خواند ، گفت : اين سخنان جز از خاندان نبوّت صادر نشده است ، آنگاه از پاسخ دهنده پرسيد ، گفتند : اين پاسخها از پسر عموى محمد ( ص ) است ، پس نامه‌اى به آن حضرت نوشت : درود بر تو ، بارى از پاسخ تو اطلاع يافتم و دانستم كه تو از خاندان نبوّت و معدن رسالت و موصوف به شجاعت و دانشى ، و من در پى آنم كه دربارهء مذهبتان براى من توضيح دهيد و روحى كه خداوند در كتاب شما نام برده چيست كه مىفرمايد :  « يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي »  ؟ امير المؤمنين ( ع ) در پاسخ او نوشت :\r\n« اما بعد ، روح نقطهء لطيف و نورى ارزنده از آفريده‌هاى پروردگار است و منشأ آن قدرت خداست ، آن را از خزانه‌هاى ملك خود بيرون آورده و در ملك خويش جا داده بنابراين روح وسيلهء ارتباطى براى تو در پيشگاه او و امانتى از طرف او در نزد توست پس هرگاه تو مال خود ( وسيلهء ارتباط خود ) را از او گرفتى او نيز امانت خود را از تو مىگيرد ، و السّلام » .\r\n( 2 ) از همين سخن ، ابن سينا مطلب خود را گرفته كه مىگويد :\r\n هبطت اليك من محل الأرفع * و رقاء ذات تعزّز و ترفّع « 2 » . . . \r\n\r\n\r\n","description":"","footnote":"\r\n( 1 ) صافات ( 37 ) آيهء 146 : و رويانيديم بر او درختى از كدو .\r\n( 2 ) از قصيدهء معروف عينيّه ابن سيناست كه دنبالهء آن چنين آمده است :\r\n أنفت فما الفت فلما آنست * كرهت مفارقة الدّيار البلقع\r\nو اظنّها نسيت عهودا بالحمى * و منازلا بفراقها لم تقنع\r\nتبكى اذا ذكرت عهودا بالحمى * بمدامع تهمل و لم تتقطع \r\n","page_name":" 203 ","page_number":229},
  {"content":"\r\n\r\n\r\nچند مسأله\r\n( 1 ) احمد در كتاب ( فضائل ) و نيز در ( مسند ) از قول عفان به نقل از حماد و او از عطاء بن سايب از ابو ظبيان نقل كرده است كه زنى را نزد عمر آوردند كه زنا داده بود ، دستور داد سنگسارش كنند ، زن را بردند كه سنگسار كنند ، در بين راه على ( ع ) آنها را ديد فرمود : « اين زن چه كرده است ؟ » جريان را گفتند او را آزاد كرد و خود نزد عمر آمد ، عمر پرسيد كه چرا آن زن را آزاد كردى ؟ فرمود : « او ديوانه است و از فلان قبيله ، رسول خدا ( ص ) فرموده است : از سه كس قلم برداشته شده است : خوابيده تا از خواب بيدار شود ، كودك تا بالغ گردد و ديوانه تا بهبود يابد » عمر گفت : اگر على نبود ، عمر هلاك شده بود ! ( 2 ) و در روايتى آمده است كه زنى را نزد عمر آوردند كه در بين عدّه ازدواج كرده بود ، عمر او را از شوهرش جدا كرد و مهريه‌اش را از بيت المال مقرر نمود ، و گفت زن و شوهر حرام ابدى هستند . اين جريان به اطلاع على ( ع ) رسيد ، فرمود : « مهريهء زن بر عهدهء مرد است به خاطر اين كه با وى آميزش كرده است ولى از هم جدا مىشوند و چون عدّه منقضى شد آن مرد مثل ديگر مردان مىتواند از آن زن خواستگارى كند . » وقتى كه عمر اطلاع يافت ، گفت :\r\nاگر على نبود ، عمر هلاك شده بود ! ( 3 ) و در روايتى آمده است كه زنى را نزد عمر آوردند كه شش‌ماهه وضع حمل كرده بود ، دستور داد سنگسارش كنند ، على ( ع ) فرمود : « نبايد او را رجم كنند زيرا كه خداى تعالى مىفرمايد :  « وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ لِمَنْ أَرادَ أَنْ يُتِمَّ الرَّضاعَةَ »  « 1 » وقتى كه عمر شنيد آن زن را آزاد كرد و گفت : خداوندا مرا با مشكلى كه پسر ابو طالب نباشد تنها مگذار ! ( 4 ) و در روايتى آمده است : كه دو مرد از قريش نزد زنى صد دينار به امانت گذارده بودند و به او گفتند كه اگر يكى از ما مراجعه كرد ، امانت را مده تا ديگرى هم بيايد و رفتند بعد از مدتى يكى از آنها آمد گفت : رفيقم از دنيا رفته ، امانت را به من بده ، آن زن امانت را به وى\r\n\r\n\r\n","description":"","footnote":"\r\n( 1 ) بقره ( 2 ) آيهء 333 : مادران فرزندانشان را دو سال تمام شير مىدهند ، براى كسى كه بخواهد شير كامل بدهد . . .\r\n","page_name":" 204 ","page_number":230},
  {"content":"\r\n\r\nداد ، سپس ديگرى آمد و مطالبه كرد زن گفت : رفيقت امانت را گرفت ، آن مرد گفت : شرط ما اين گونه نبود ، نزد عمر شكايت كرد عمر به آن مرد گفت : آيا شاهدى دارى ؟ گفت : خود اين زن قبول دارد ، عمر رو به آن زن كرد و گفت : من فقط تو را ضامن مىبينم ! آن زن گفت : ترا به خدا ما را نزد على بن ابى طالب بفرست عمر آنها را نزد على ( ع ) فرستاد ، آن زن جريان را به على ( ع ) عرض كرد ، على ( ع ) به آن مرد گفت : « مگر تو نگفتى كه اين امانت را تنها به يكى از ما مده » گفت : چرا گفتم ، فرمود : « مال تو نزد ماست برو رفيقت را بياور و مال را بگير ! » آن مرد درماند ، چون حيله‌گر بود ، جريان را به عمر گفتند او گفت : خداوند ما را بعد از پسر ابو طالب زنده ندارد ، صاحب بن عباد در اين باره مىگويد :\r\n هل مثل قولك از قالوا مجاهرة * لو لا على هلكنا فى فتاوينا \r\n( 1 ) اين بيت از يك قصيدهء طولانى است كه آغاز آن چنين است :\r\n حب النّبى و اهل البيت معتمدى * اذا الخطوب اساءت رأيها فينا\r\nأيا ابن عمّ رسول اللّه افضل من * ساد الأنام و ساس الهاشميّينا\r\nيا ندرة الدّين يا فرد الزّمان اضح * لمدح مولى يرى تفضيلكم دينا\r\nهل مثل سبقك فى الاسلام لو عرفوا * و هذه الخصلة الغرّاء تكفينا\r\nهل مثل علمك إن زلّوا و ان وهنوا * و قد هديت كما اصبحت تهدينا\r\nهل مثل جمعك للقرآن تعرفه * لفظا و معنا و تأويلا و تبيينا\r\nهل مثل صبر إذ خانوا او إذ فشلوا * حتّى جرى ما جرى فى يوم صفّينا\r\nهل مثل بذلك للعانى الأسير و * للطّفل الصّغير و قد اعطيت مسكينا\r\nيا رب سهل زياراتى مشاهدهم * فانّ روحى تهوى ذالك الطّينا\r\nيا رب صيّر حياتى فى محبّتهم * و محشرى معهم آمين آمينا « 1 » \r\n\r\n\r\n","description":"","footnote":"\r\n( 1 ) آيا كسى بمانند تو آشكارا چنين سخنى را گفته است : اگر على نبود ما در فتواهايمان هلاك بوديم . دوستى پيامبر ( ص ) و اهل بيت ( ع ) تكيه‌گاه من است ، هنگامى كه مشكلات زندگى بر ما بد بين است ! اى پسر عم رسول خدا ( ص ) اى برترين كسى كه رهبر جهانيان و سرپرست هاشميان بودى اى كه چون تو در عالم ديانت كمياب است اى يكتاى زمان ! منّت بگزار و به ثناگويى اين بنده گوش فرا ده كه دين و آيينش تفضيل و برترى شما بر تمام جهانيان است . آيا كسى در\r\n","page_name":" 205 ","page_number":231},
  {"content":"\r\n\r\n( 1 )\r\n\r\nداستان خانهء شريح\r\nشعبى ، نقل كرده ، مىگويد : شريح « 1 » خانه‌اى را به هشتاد دينار خريد اين خبر كه به امام رسيد او را طلبيد و فرمود : « به من خبر دادند كه تو خانه‌اى را به اين مبلغ خريده‌اى و چند تن را گواه گرفته‌اى و براى آن قباله نوشته‌اى ؟ » عرض كرد : يا امير المؤمنين چنين بوده است ! پس حضرت نگاه خشمگينى به او كرد ( 2 ) سپس فرمود : « اى شريح ! بدان كه به زودى كسى نزد تو مىآيد ( عزرائيل ) به قباله‌ات نگاه نمىكند تو را از آن خانه با چشم باز بيرون مىبرد و تنها به گورت مىسپارد مبادا اين خانه را از مال ديگران خريده باشى و يا بهاى آن را از غير حلال خود داده باشى كه در اين صورت زيان دنيا و آخرت را برده‌اى ! بدان كه اگر وقت خريد خانه نزد من آمده بودى براى تو قباله‌اى مانند اين قباله مىنوشتم كه به خريدن اين خانه حتى به يك درهم رغبت نمىكردى » ( 3 ) عرض كرد : يا امير المؤمنين ! چه مىنوشتيد فرمود :\r\n« مىنوشتم : به نام خداوند رحمان و رحيم ، اين خانه‌اى است كه بندهء خوار و ذليلى كه خواهد مرد خريده و براى كوچ كردن آماده شده ، خانه‌اى را در سراى فريب ( دنيا ) از ناحيهء نيست‌شوندگان و منطقهء تباه‌گشتگان و اين خانه داراى چهار حد است : حدّ اوّل به پيشامدهاى\r\n\r\n\r\n","description":"","footnote":"\r\nسبقت به اسلام به پاى تو مىرسد ؟ اگر اين خصلت برجسته را بدانند ما را بس است آيا كسى بمانند علم تو را داشت ؟ كه هر وقت مىلغزيدند يا اگر ناتوان بودند تو راهنمايى مىكردى چنان كه راهنماى همهء ما گرديدى .\r\nآيا كسى چون تو قرآن را جمع‌آورى كرد كه با لفظ ، معنى ، تأويل و تفسير آن آشنا بودى ؟ آيا كسى صبر تو را داشت آنگاه كه خيانت كردند و يا زمانى كه در صفّين از هم پاشيدند و گذشت آنچه گذشت ؟ آيا كسى چون بخشش تو را داشت كه به اسير مسلمان ، طفل صغير ( يتيم ) و به مستمند ايثار كردى ؟ پروردگارا توفيق زيارت مشاهد ايشان را بر ما روزى گردان كه مرغ روحم به هواى زيارت آن تربتهاى پاك پر كشيده است پروردگارا زندگى مرا در محبت ايشان و حشر مرا با ايشان قرار ده ! آمين ، آمين !\r\n( 1 ) شريح بن حارث كه قبلا از طرف عمر به قضاوت كوفه گمارده شده بود ، على ( ع ) خواست او را عزل كند مردم كوفه گفتند : ما با تو به اين شرط بيعت كرديم كه آنچه ابو بكر و عمر مقرر كرده تغيير ندهى على ( ع ) ناگزير او را ابقاء كرد ، وقتى كه مختار به حكومت رسيد او را از كوفه بيرون كرد شريح در سن 120 سالگى از دنيا رفت - م .\r\n","page_name":" 206 ","page_number":232},
  {"content":"\r\n\r\nناگوار و حدّ دوم به عوامل و اسباب غمها و حدّ سوم به آرزوهاى نابودكننده و حدّ چهارم به شيطان گمراه‌كننده و آزاردهنده منتهى مىشود و در اين خانه از حدّ چهارم باز مىشود و تمام وسايل آنجا جمع است ، ( 1 ) اين شخص فريفتهء آرزوست ، در حالى كه به سوى مرگ بازمىگردد ، اين منزل را به بهاى خارج از عزّت قناعت و ورود در پستى درخواست و خوارى ، چه زيانى كه به اين خريدار از آنچه خريده از فروشنده برسد پس بر نابودكنندهء نفوس پادشاهان ، گيرندهء جان گردنكشان و ستمگران بمانند ( سراى شاهان ايران ) ، قيصر ( امپراتوران روم ) تبّع ( شاهان يمن ) و پادشاهان حمير و كسانى كه دارايى روى دارايى گرد آورده و افزوده‌اند و آنان كه بنا كرده و بر افراشته‌اند و زينت داده و آراسته‌اند و اندوخته‌اند و به گمان خود براى فرزندان در نظر گرفته‌اند و وعد و وعيد داده‌اند ، به خدا سوگند كه همهء آنها را به محل بازرسى و رسيدگى به حساب و پاداش و كيفر بفرستند و زمانى كه فرمان قطعى صادر شود ؛ از ظالم انتقام مظلوم گرفته شود و در آنجا تبه‌كاران زيان برند و بين آنها به حق داورى كنند و به كسى ستم نگردد ، بر اين قباله گواه است ، سستى ، فرزند بيچارگى و فريب ، فرزند آرزو و حرص و آز ، فرزند اشتياق به دنيا و سرگرمى ، فرزند بازيچه و هر كه به خانه ابدى مخلّد گشته ( مردگان ) و آن كه دل به دنيا بسته و از آخرت اعراض كرده است » « 1 » .\r\n( 2 )\r\n\r\nداستان على عليه السلام با عبد اللّه بن عبّاس\r\nابو الحسن بن نجار مقرى به نقل از محمد بن ابى منصور و او از احمد بن على بن سوار از قول احمد بن عبد الواحد بن محمد حريرى از احمد بن محمد جندى به نقل از ابو حامد محمد بن هارون خضرمى و او از ابراهيم بن سعد جوهرى از قول عبد اللّه مأمون پسر هارون از پدرش هارون و او از پدرش محمد مهدى به نقل از پدرش ابو جعفر منصور از پدرش محمد بن على و او از پدرش على بن عبد اللّه بن عبّاس نقل كرده ، مىگويد : از سخن هيچ كسى بعد از رسول خدا ( ص ) به قدر سخن امير المؤمنين ( ع ) كه در نامه‌اى نوشته بودم بهره‌مند نشدم ، به من نوشته بود : « درود بر تو ! بارى مرد را بدحال مىكند آنچه كه سزاوار آن\r\n\r\n\r\n","description":"","footnote":"\r\n( 1 ) داستان شريح در نهج البلاغه ( صبحى صالح ) نامهء شمارهء 3 با تفاوتى بخصوص در سطور آخر ، آمده است .\r\n","page_name":" 207 ","page_number":233},
  {"content":"\r\n\r\nنيست و به او دستور داده مىشود كه آن را به دست آورد و شاد مىسازد رسيدن به آنچه كه ممكن نبود از دست بدهد بنابراين بايد شادمانيت براى آن چيزى باشد كه به سود آخرت است و به آن رسيده‌اى و اندوهت براى از دست دادن آن چيزى باشد كه براى آخرتت سودمند بوده است ، و مبادا به خاطر آنچه از دنيا از دست داده‌اى اندوهگين شوى بلكه كوششت براى كار بعد از مرگت باشد . و السلام » « 1 » .\r\n( 1 ) سدى اين داستان را از استادان خود روايت كرده و به دنبال آن مىگويد : شيطان مدتى بين ابن عبّاس و على ( ع ) را تيره كرده بود ولى پس از مدتى ابن عباس به موالات على بازگشت ، مىگويد : علت اين تيرگى آن بود كه امير المؤمنين ابن عبّاس را والى بصره كرد او روزى به ابو الاسود « 2 » دؤلى برخورد كرد به وى گفت : اگر تو از چهارپايان بودى شتر مىشدى و اگر گوسفند بودى چراگاهى به تو نمىرسيد ! ابو الاسود ، نامه‌اى به على ( ع ) نوشت : خداوند تو را فرمانروايى امانتدار قرار داد و ما هم تو را آزموديم و ديديم سخت امانتدار و خيرخواه رعيّتى نه مال ايشان را مىخورى و نه در قضاوت رشوه مىگيرى ولى عموزاده‌ات از آنچه در اختيار دارد بدون اطلاع شما خورده است و من نتوانستم كتمان كنم ، خدا رحمتش را بر شما ارزانى دارد در اين باره بازنگرى كنيد .\r\n( 2 ) امير المؤمنين ( ع ) در پاسخ ابو الاسود نوشت : « بارى مثل تو كسى كه خيرخواه امام و امّت است نبايد از آنچه مطّلعى و به صلاح امت است دريغ كنى و اطلاع ندهى كه تو سزاوار بر آنى » و بعد به ابن عبّاس نوشت : « بارى آنچه ماليات و جزيه گرفته‌اى به من اعلام كن و بنويس كه آنها را در چه راهى صرف كرده‌اى ! » ابن عبّاس در پاسخ نوشت : هر كه را مايلى به جاى من بفرست كه من رفتنى هستم ، و السّلام . آنگاه ابن عبّاس داييهايش را از بنى هلال و بنى عامر طلبيد و ضحاك بن عبيد اللّه و عبد اللّه بن زريق با گروهى آمدند و قيس را طلبيد او نيز آمد و هر چه در بيت المال بود همه را برداشت به طايف رفت على ( ع ) سپاهى را به مقابلهء او\r\n\r\n\r\n","description":"","footnote":"\r\n( 1 ) در نهج البلاغه ( صبحى صالح ) نامهء شمارهء 22 با اندكى تفاوت آمده است - م .\r\n( 2 ) ابو الاسود دؤلى از اصحاب پيامبر بوده ، آنها كه حضرت على را واضح علم نحو مىدانند ، مىگويند اولين بار او به ابو الاسود آموخت : « كل فاعل مرفوع ، كل مفعول منصوب و كل مضاف اليه مجرور » - م .\r\n","page_name":" 208 ","page_number":234},
  {"content":"\r\n\r\nفرستاد ، سرانجام او به مكه رفته بود و آن كه به مقابله او رفت ، بكر بود با گروهى از خواص پس مبارزهء سختى كردند و از طرفين گروهى زخمى شدند و بعد ابن عبّاس با بيست تن از داييهايش به حجاز فرار كرد و در مكه فرود آمد .\r\n( 1 ) هشام مىگويد : او كسى بود كه از بيت المال چهار هزار درهم برداشته بود و به قولى هفت هزار و چون به مكه رفت ، امير المؤمنين ( ع ) به او نوشت : « درود بر تو ! بارى من تو را در امانت خود شريك قرار دادم و هيچ كس از خويشانم ، موثّق‌تر از تو در نزد من براى يارى كردن و رساندن امانت به من نبود و تو هم چون ديدى روزگار به پسر عمويت بد شده و دشمن بر او خشم گرفته و امانت مردم تباه شده و امّت پراكنده گشته‌اند تو هم پشت سپر بر پسرعمويت برگرداندى و همراه ديگران از او دورى كردى و مثل ديگران او را تنها گذاشتى و از بيت المال هر چه توانستى ربودى مانند ربودن گرگ بزى را كه از گله جدا مانده است . مگر تو معاد را قبول ندارى و از پروردگار جهان نمىترسى ، آيا خوردن مال حرام بر تو گران نمىنمايد كه از آن ازدواج حرام كنى و با اموال پيرزنان و يتيمان ، كنيزانى بخرى ؟ ! اموال مسلمين را به ايشان بازگردان ! به خدا سوگند اگر اين كار را نكنى هرآينه براى مجازات تو در پيشگاه خدا معذورم و اگر حسن و حسين اين كار را كه تو كرده‌اى كرده بودند با آنها آشتى نمىكردم و السّلام » « 1 » .\r\n( 2 ) ابن عبّاس در پاسخ نوشت : حق من از بيت المال بيش از اين بود كه برداشت كرده‌ام امير المؤمنين ( ع ) در پاسخ وى نوشت : « عجبا عجبا ! چگونه هواى نفس براى تو خود را مىآرايد كه تو از بيت المال كمتر از حقّت برداشته‌اى ! آيا تو جز يك مرد مسلمانى ؟ آيا تو با پيشينهء اهل بدر آشنايى دارى در حالى كه بيش از حق واجبشان را دريافت نمىكردند ، همين قدر براى تو بس كه مكه را وطن گزيده‌اى و با شكم سير جا خوش كرده‌اى و از چيزهاى تازهء طايف و مكه و مدينه هر چه چشمت بيفتد و هواى نفست بكشد مىخرى ، و در مقابل مال ديگران را مىدهى ، براستى كه من به خدا سوگند ياد مىكنم كه من دوست ندارم كه آنچه از اموال مردم به حلال گرفته‌ام ، پس از خود به ارث بگذارم ، گويا تو به آخرت\r\n\r\n\r\n","description":"","footnote":"\r\n( 1 ) در نهج البلاغه ( صبحى صالح ) نامه شمارهء 41 به عنوان يكى از عمّال با تفاوت زيادى آمده است - م .\r\n","page_name":" 209 ","page_number":235},
  {"content":"\r\n\r\nرسيده‌اى و اعمالت را فرداى قيامت بر تو عرضه مىكنند در آن جايگاه و الا كه هر كس فرصت توبه را از دست داده آرزوى رهايى دارد ولى ديگر هنگام فرار نيست » .\r\n( 1 ) ابن عبّاس در پاسخ نوشت : هرآينه اگر من خدا را با تمام آنچه روى زمين و داخل زمين است ملاقات كنم محبوبتر است از اين كه با خون يك فرد مسلمان ، خدا را ملاقات كنم .\r\nعلى ( ع ) در جواب او نوشت : « امّا خونهايى كه تو اشاره كرده‌اى ، تو تا ساق دستهايت در آنها فرو رفتى و تلاش خود را در ريختن آنها به كار بستى ، بهرهء خود را در مباح كردن آنها قرار دادى و نظرات خود را از آنها به دور نگهداشتى ! و اكنون اگر خجالت نمىكشى هر كارى مىخواهى بكن ! » ابو أراكه مىگويد : سپس ابن عبّاس پشيمان شد « 1 » و از على ( ع ) عذر خواهى كرد و امير المؤمنين ( ع ) عذر او را پذيرفت . و بعضى گفته‌اند كه وى به كوفه برگشت ولى قول صحيح آن است كه وى همچنان در مكه بود تا آن سالى كه على ( ع ) به شهادت رسيد و چون امام حسين به شهادت رسيد ابن عبّاس همواره بر او مىگريست تا آنجا كه بيناييش را از دست داد .\r\n( 2 ) عكرمه گويد : ابن عبّاس شنيد كه گروههايى به على ( ع ) بد مىگويند ، گفت : واى بر شما آيا مردى را چنين نام مىبريد كه صداى پاى جبرئيل را بالاى خانه‌اش مىشنيد ، بيقين خداوند اصحاب پيامبرش را در قرآن سرزنش كرده ولى از على جز به نيكى ياد نكرده است .\r\n( 3 )\r\n\r\nسخن امام دربارهء سختيها\r\nابو أراكه مىگويد : من از على ( ع ) شنيدم كه مىفرمود : « گرفتاريها و غمها پايانى دارند كه بدان جا منتهى مىگردند پس راه عاقل آن است كه در نزد آنها ايستادگى كند تا زمان آنها پايان پذيرد زيرا كه به كار بستن راه چاره در پايان دادن آنها غمى روى غمهاست » .\r\n( 4 ) و على « 2 » ( ع ) وقتى كه شنيد مردى دنيا را نكوهش مىكند فرمود : « اى كسى كه دنيا را\r\n\r\n\r\n","description":"","footnote":"\r\n( 1 ) در نسخه‌اى آمده است : بعدها ابن عبّاس پشيمان شد و از مكه براى عرض معذرت به نزد مولى امير المؤمنين برگشت و گفت اموال را بين مستحقان تقسيم كرده است . صحيح آن است كه ابن عبّاس تا شهادت على در مكه ماند .\r\n( 2 ) در نسخه‌اى آمده است كه حسن ( ع ) فرمود : پدرم شنيد مردى . . .\r\n","page_name":" 210 ","page_number":236},
  {"content":"\r\n\r\nنكوهش مىكنى در حالى كه خود فريب او را خورده‌اى ، كاش مىدانستم كه چه وقت دنيا تو را سرگردان نمود ، يا كى فريبت داد ؟ آيا در جايى كه پدرانت به خاك افتاده و پوسيده‌اند و يا آرامگاه و خوابگاههاى مادرانت زير خاك ؟ چه بسيار با دستهاى خود آنها را پرستارى كردى و تيمار نمودى در حالى كه براى آنها بهبودى مىجستى و از پزشكان راجع به سود دارو پرسيدى و داروى تو ايشان را بىنياز نمىكرد و كوشش تو بىفايده بود و به توانايى خويش ( بيمارى را ) از آنها دور نساختى ، دنيا سراى راستى است براى كسى كه آن را باور دارد و سراى ايمنى است براى هر كه از آن توشه برگيرد ، و سراى پند است براى كسى كه پند پذيرد ، دنيا مسجد دوستان خدا و عبادتگاه فرشتگان و فرود آمدن وحى الهى و جاى بازرگانى اولياى خداست كه در آنجا رحمت خدا را به دست آورده و بهشت را براى خود فراهم ساخته‌اند ، پس كيست كه دنيا را نكوهش مىكند در حالى كه دنيا مردم را آگاه ساخته و از جدايى خويش به صداى بلند مطلع كرده و از نيستى خود و اهل دنيا خبر داده است ، پس ناپسنديها را براى ايشان به گرفتارى خود ، نشان داده و آنان را به شادى آخرت بشارت داده است و نعمتهاى خوش و نيكوى سراى آخرت را به ياد آنها انداخته است پس در بامداد پشيمانى گروهى آن را نكوهش كنند و ديگران آن را بستايند ، خطرهاى روز قيامت را خاطر نشان كرده و از بالاترين خطر آنان را بيم داده است » « 1 » .\r\n( 1 )\r\n\r\nسخن امام دربارهء قرآن\r\nعكرمه از ابن عبّاس روايت كرده ، مىگويد : از امير المؤمنين ( ع ) شنيدم در جواب مردى كه راجع به قرآن پرسيد ، آن حضرت فرمود : « كتاب خدا ! بر شما باد به كتاب خدا زيرا كتاب خدا ريسمان استوار و نور آشكار و راه راست و شفاى سودمند و سيراب شدنى كه تشنگى را بر طرف مىكند و براى چنگ‌زننده ، نگهبان و براى آويختهء به آن باعث نجات است ، كجى در آن راه ندارد تا راست كنند و از راه حق بر نمىگردد تا از آن دست بردارند و تكرار زياد يا بازگرد آن را كهنه و فرسوده نمىگرداند ، هر كه از قرآن گويد ، راست گفته و هر كه از\r\n\r\n\r\n","description":"","footnote":"\r\n( 1 ) در نهج البلاغه ( صبحى صالح ) به شمارهء 131 با تفاوت آمده است - م .\r\n","page_name":" 211 ","page_number":237},
  {"content":"\r\n\r\nآن پيروى كند به رستكاران پيوسته است » « 1 » ( 1 ) از جمله سخنان على ( ع ) كه سدى از آن حضرت نقل كرده است :\r\n« ارزش هر مردى به چيزى ( علم و هنرى ) است كه آن را خوب مىداند ( و خوب به كار مىبندد ) . » « 2 » شاعرى از همين سخن الهام گرفته و مىگويد :\r\n قال على بن ابى طالب * و هو اللّبيب العالم المتقن\r\nكل امرئ قيمته عندنا * و عند اهل الفضل ما يحسن « 3 » \r\n( 2 ) در جنگ صفين شنيد كه بعضى از يارانش به اهل شام ناسزا مىگويند ، فرمود :\r\n« من نمىپسندم كه شما از دشنام‌دهندگان باشيد ولى اگر حال و وصف ايشان را يادآورى نماييد در گفتار بهتر و در مقام عذر رساتر خواهد بود ، اگر بگوييد : خداوندا از ريختن خونها ، ما و ايشان را حفظ كن و ميان ما و آنها را اصلاح فرما و آنان را از گمراهى به راه راست هدايت كن تا آن كه حق را نمىشناسد بشناسد و آن كه شيفتهء گمراهى است از دشمنى و گمراهى بازايستد » « 4 » .\r\n( 3 ) احمد در مسند خود بخشى از اين گفتار را نقل كرده ، مىگويد : ابو المغيره به نقل از صفوان و او از قول شريح بن عبيد گفته است : وقتى كه على ( ع ) در عراق بود ، از اهل شام ياد كردند و گفتند : آيا ايشان را لعن نمىكنيد ؟ و در روايتى آمده : شما آنها را لعن مىكنيد فرمود :\r\n« نه ، من از رسول خدا ( ص ) شنيدم كه مىفرمود : ابدال در شامند و آنها چهل مرد هستند ، هر كدام از آنها كه بميرند خداوند فرد ديگرى را به جاى او قرار مىدهد كه وسيلهء آنها باران مىبارد و به وسيلهء آنان بر دشمنان پيروز مىگرداند و عذاب را از اهل شام بر طرف مىسازد » « 5 »\r\n\r\n\r\n","description":"","footnote":"\r\n( 1 - 2 ) در نهج البلاغه ( صبحى صالح ) بخشى از خطبهء 56 با اندك تفاوتى آمده است - م .\r\n( 3 ) على بن ابى طالب ( ع ) آن داناى دانشمند متبحّر فرموده است : ارزش هر مردى در نزد ما مردم و اهل فضل و كمال به چيزى است كه نيكو مىداند .\r\n( 4 ) در نهج البلاغه ( صبحى صالح ) كلام شمارهء 206 با اندك تفاوتى آمده است - م .\r\n( 5 ) در منابع شيعه ، چنين چيزى ديده نشده است . ابدال يعنى صالحان و نيكان - م .\r\n","page_name":" 212 ","page_number":238},
  {"content":"\r\n\r\n( 1 )\r\n\r\nسخن امام در پرهيز از ستمگرى\r\nمجاهد از ابن عبّاس نقل كرده ، مىگويد از امير المؤمنين ( ع ) شنيدم كه روزى مىفرمود « 1 » : « به خدا سوگند كه اگر شب را بيدار روى خار سعدان ( خارى نك‌تيز ) بگذرانم و مرا در غل و زنجير بسته بكشند براى من محبوبتر است كه در روز قيامت خدا را ملاقات كنم در حالى كه به بعضى از بندگانش ستم كرده و چيزى از مال دنيا را غصب كرده باشم ، چگونه به كسى ستم كنم براى نفسى كه بسرعت رو به فرسودگى است و در زير خاك مدّت زيادى مىماند ، سوگند به خدا اگر هفت اقليم را با آنچه زير آسمان است به من بدهند كه خدا را\r\n\r\n\r\n","description":"","footnote":"\r\n( 1 ) در نهج البلاغه صبحى صالح به شمارهء 224 ص 346 - 347 چنين آمده است : « سوگند به خدا اگر شب را بيدار روى خار سعدان بگذرانم و مرا در غل و زنجير بسته بكشند ، نزد من محبوبتر است از اين كه خدا و رسول را در روز قيامت ديدار كنم در حالى كه بر بعضى از بندگان ستم كرده يا چيزى از مال دنيا را غصب كرده باشم و چگونه به كسى ستم كنم براى نفسى كه بسرعت به فرسودگى بازمىگردد و در زير خاك مدتى دراز مىماند ؟ سوگند به خدا عقيل را در بسيارى فقر و پريشانى ديدم كه يك من گندم شما را از من خواست و كودكانش را از پريشانى ديدم با موهاى ژوليده و رنگهاى پريده چنان كه گويى صورتشان را با نيل سياه كرده‌اند و عقيل درخواست خود را تكرار مىكرد و من به سخنش گوش مىدادم ، به خيالش دين خود را به او فروخته‌ام از روش خويش دست برداشته دنبال او مىروم پس آهن پاره‌اى را براى او سرخ كردم و نزديك بدنش بردم تا عبرت گيرد ، و از درد آن ناله‌اى برآورد مانند نالهء بيمار و نزديك بود در اثر آن بسوزد ، به او گفتم : اى عقيل مادران در سوگ تو بگريند آيا از آهن پاره‌اى كه آدمى براى بازى خود سرخ كرده مىنالى و مرا به سوى آتشى كه خداى قهّار براى خشم خود افروخته مىكشانى ؟ آيا تو از رنج اين مىنالى و من از آتش دوزخ ننالم ؟\r\nو شگفت‌تر از سرگذشت عقيل آن كه شخصى شب هنگام نزد من آمد با ارمغانى در ظرف سربسته ، حلوايى كه آن را دوست نداشتم به طورى كه گويى با آب دهن يا قى مار خمير كرده‌اند ، به او گفتم : آيا اين هديه است يا زكات يا صدقه ؟\r\nزكات و صدقه كه بر ما اهل بيت حرام است ، گفت : صدقه و زكات نيست بلكه هديه است ! پس گفتم : مادرت در سوگت بگريد آيا از راه دين خدا آمده‌اى مرا فريب دهى ؟ آيا نمىفهمى يا ديوانه‌اى يا سخن بيهوده مىگويى ؟ سوگند به خدا اگر هفت اقليم را با هر چه در زير آسمانهاى آنهاست به من دهند براى اين كه خدا را دربارهء مورچه‌اى كه پوست جوى را از آن بربايم نافرمانى نمىكنم ! و به تحقيق كه دنياى شما نزد من پست‌تر است از برگى كه در دهن ملخى است كه آن را مىجود ، على را با نعمتى كه از دست مىرود چه‌كار است ، و خويشى كه بر جا نمىماند ؟ ! به خدا پناه مىبريم از خواب عقل و از زشتى لغزش و تنها از او يارى و كمك مىخواهيم » .\r\n","page_name":" 213 ","page_number":239},
  {"content":"\r\n\r\nدربارهء مورچه‌اى نافرمانى كنم كه پوست جوى را از او بستانم ، اين كار را نمىكنم . و براستى دنياى شما نزد من پست‌تر از برگى است كه در دهان ملخى باشد » .\r\n( 1 )\r\n\r\nسخن امام در وقت تبعيد ابو ذر به ربذه\r\nشعبى از أبو أراكه نقل كرده ، مىگويد « 1 » : وقتى كه ابو ذر را به ربذه تبعيد كردند ، على ( ع ) به وى نوشت : « اى ابو ذر ! تو براى خدا خشم گرفتى ، اميدوار باش به آن كه براى او خشم كردى ، اين قوم به خاطر دنياى خود از تو ترسيدند و تو براى دينت از ايشان ترسيدى پس آنچه كه براى آن از تو ترسيدند به دستشان بده و آنچه را كه تو براى آن از ايشان ترسيدى از ايشان بگريز ، چه بسيار نيازمندند به آنچه تو آنها را منع نمودى و چه بىنيازى تو از آنچه كه آنها منع كردند و به زودى خواهى دانست فردا ( قيامت ) سود از آن كيست ! اگر آسمانها و زمين بر بنده‌اى بسته شود و آن بنده خدا ترس باشد خداوند براى او راه خلاصى قرار مىدهد ، با تو انس نمىگيرد مگر حق و از تو دورى نمىكند جز باطل ، پس اگر دنياى ايشان را مىپذيرفتى تو را دوست مىداشتند و اگر از دنيا چيزى براى خود جدا مىكردى تو را در امان مىگذاشتند » .\r\n( 2 )\r\n\r\nسخن امام دربارهء مقدّرات الهى\r\nشعبى از ضرار بن ضمره نقل كرده ، مىگويد : على ( ع ) فرمود : « خشنودى به آنچه مقدّر شده ، امتثال فرمانى است ( كه از طرف خدا ) صادر شده است » و نيز مىگويد : فرمود :\r\n« مردم به چيزى نگويند ، خوشا به حالش مگر آن كه مقدّرات و يا روزگار براى آن ، روز بدى را پنهان دارد » « 2 » .\r\n( 3 ) والبى از ابن عبّاس نقل كرده كه نزد امير المؤمنين ( ع ) آمد و از او راجع به قدر پرسيد ، و\r\n\r\n\r\n","description":"","footnote":"\r\n( 1 ) در نهج البلاغه ( صبحى صالح ) به شمارهء 130 ، آمده است كه ( وقت خداحافظى ) فرمود نه آن كه نامه نوشت ، و عبارات نيز اندكى متفاوت است - م .\r\n( 2 ) در نهج البلاغه ( صبحى صالح ) به شمارهء 286 و 287 با اندك تفاوتى آمده است - م .\r\n","page_name":" 214 ","page_number":240},
  {"content":"\r\n\r\nگفت : بفرماييد : قدر چيست ؟ فرمود : « راهى است تاريك در آن نرويد » عرض كرد : راجع به قدر بگوييد ! فرمود : « راز الهى است فاش نسازيد » بازگفت : قدر را به من معرفى كنيد ! فرمود :\r\n« دريايى است ژرف وارد نشويد » آنگاه فرمود : « اى كه از قدر مىپرسى ، خدا تو را چنان كه مىخواهى مىميراند و يا آن طور كه مىخواهد ؟ » او گفت : آن طور كه مىخواهد . فرمود : « آيا خواستى - يا خواست - آفريد » او گفت : چنان كه مىخواست . فرمود : « آيا تو را چنان كه مىخواهى مىميراند و يا آن طور كه او مىخواهد ؟ » او گفت : آن طور كه او مىخواهد .\r\nفرمود : « آيا تو اراده‌اى فوق ارادهء خدا دارى يا همراه ارادهء خدا و يا مشيّتى سواى مشيّت خدا ؟\r\nاگر بگويى اراده‌اى فوق ارادهء خدا دارى ادعاى غلبه بر خداى تعالى را كرده‌اى و اگر بگويى اراده‌اى همراه اردهء خدا دارى ادّعاى شركت با خدا نموده‌اى و اگر بگويى اراده‌اى غير از ارادهء خدا دارم پس به ارادهء خود بدون ارادهء خدا بسنده كرده‌اى ! » آنگاه فرمود : « بگو : هيچ نيرو و توانى جز به وسيلهء خدا نيست » او گفت ، سپس گفت : يا امير المؤمنين ! تفسير اين جمله را به من بياموز ! فرمود : « هيچ نيرويى حافظ انسان از معصيت خدا نيست مگر نگهدارى او و هيچ توانى بر بندگى او نيست مگر كمك و يارى او . آيا راجع به خدا چيزى فهميدى ؟ عرض كرد : آرى . آن وقت رو به اصحاب كرد و فرمود : بدانيد اگر اين برادرتان اسلام آورد ، از جا برخيزيد و با او مصافحه كنيد .\r\n( 1 )\r\n\r\nسخن امام دربارهء توحيد\r\nعطيّهء عوفى از ابن عبّاس نقل كرده ، مىگويد : مردى از امير المؤمنين ( ع ) پرسيد : و گفت : آيا پروردگار خود را ديده‌اى ؟ فرمود : « آيا من چيزى را كه نبينم پرستش مىكنم ؟ » و در روايتى : « خدايى را كه نبينم پرستش نمىكنم ! » گفت : چگونه او را مىبينى ؟ فرمود : « چشمها او را آشكارا درك نمىكند لكن دلها او را به وسيلهء حقايق ايمان درك مىكند ، به هر چيز نزديك است ولى چسبيده نيست و از هر چيز دور است ولى جدا نيست گوياست بدون انديشه و تأمّل و اراده‌كننده است بدون تصميم ، ايجادكننده است بدون عضو ، لطيف است نه آن كه پنهان باشد ، بزرگ است ولى نه متّصف به ستمگرى ، بيناست نه وسيلهء حس بينايى ، آمرزنده است نه\r\n\r\n","description":"","footnote":"","page_name":" 215 ","page_number":241},
  {"content":"\r\n\r\nبه دلسوزى يا رقّت قلب ، در برابر عظمت او همهء خلايق خوار و دلها از ترس او نگرانند » « 1 » .\r\n( 1 )\r\n\r\nاز نامه‌هايى كه به يكى از سران سپاهش دربارهء گروهى نوشته كه از فرمانش سرپيچى كرده و باعث تفرقه شدند\r\nشعبى آن را از ابن عبّاس روايت كرده است : « درود بر شما ، بارى اگر اين گروه اندك سر طاعت نهادند ، ما همان را مىخواهيم و اگر كار ايشان به دشمنى و نافرمانى كشيد پس با كمك كسانى كه فرمان تو را مىبرند به مقابل كسانى كه نافرمانى مىكنند ، برخيز و با كمك كسانى كه فرمان تو را مىبرند در برابر آنهايى قيام كن كه مخالف تواند زيرا كسى كه به كارى مايل نباشد ، عدمش به از وجود و نشستش سودمندتر از برخاستن اوست » « 2 » .\r\n( 2 )\r\n\r\nاز سخنان على عليه السلام دربارهء نجوم\r\nعكرمه از ابن عباس و شعبى از أبو أراكه نقل كرده ، مىگويد : وقتى كه امير المؤمنين ( ع ) از شهر انبار يا كوفه برگشت ، براى جنگ با خوارج راهى نهروان شد . مردى به نام مسافر بن عوف بن احمر به همراه او بود و همواره به ستاره‌ها نگاه مىكرد ، عرض كرد :\r\nيا امير المؤمنين ! در اين ساعت حركت مكن ، سه ساعت كه از روز بالا آمد حركت كن ، فرمود : چرا ؟ عرض كرد : اگر اين ساعت حركت كنى ، تو و همراهانت به سختى و بلا دچار خواهيد شد ولى اگر ساعت سوم روز حركت كنى پيروز مىشوى . امام ( ع ) فرمود : « خداوند يكتاست و جز او خدايى نيست و مؤمنان بايد تنها به خدا توكّل كنند و خداوند به پيامبرش فرمود : ( اى پيامبر ) بگو ، من براى خود مالك سود و زيانى نيستم مگر آنچه را كه خدا بخواهد . و اگر من علم غيب داشتم خير فراوانى در پى داشتم و هيچ بديى مرا لمس نمىكرد ! و من خود از رسول خدا ( ص ) شنيدم كه مىفرمود : هر كه قول منجم يا كاهنى را باور كند در حقيقت قرآن و وحى را تكذيب كرده است - و در روايتى آمده است كه كافر شده است - و من\r\n\r\n\r\n","description":"","footnote":"\r\n( 1 ) در نهج البلاغه ( صبحى صالح ) شماره 179 با اندك تفاوت آمده است - م .\r\n( 2 ) اين كلام در نهج البلاغه ( صبحى صالح ) به شمارهء 4 با اندكى تفاوت آمده است - م .\r\n","page_name":" 216 ","page_number":242},
  {"content":"\r\n\r\nاز آن گرامى شنيدم كه مىفرمود : از دو چيز بر امّتم بيمناكم : باور كردن نجوم و تكذيب مقدّرات ، ( 1 ) سپس فرمود : نه محمد ( ص ) منجّم داشت و نه خلفاى پس از او ، آنگاه فرمود : آيا تو مىدانى كه همين اسب بر چه چيز باردار است ؟ گفت : اگر محاسبه كنم مىدانم فرمود :\r\n« هر كه اين گفتهء تو را باور كند قرآن را تكذيب كرده است ، خداى تعالى مىفرمايد :  « إِنَّ اللَّهَ عِنْدَهُ عِلْمُ السَّاعَةِ وَ يُنَزِّلُ الْغَيْثَ وَ يَعْلَمُ ما فِي الْأَرْحامِ وَ ما تَدْرِي نَفْسٌ ما ذا تَكْسِبُ غَداً وَ ما تَدْرِي نَفْسٌ بِأَيِّ أَرْضٍ تَمُوتُ إِنَّ اللَّهَ عَلِيمٌ خَبِيرٌ »  « 1 » و محمد ( ص ) چنان علمى را كه تو ادّعا دارى ادّعا نداشت پس هر كه تو را تصديق كند مانند كسى است كه براى خدا شريكانى قائل شده است ، خداوند اراده‌اى جز ارادهء تو نيست و خيرى جز از طرف تو نمىباشد و خدايى جز تو وجود ندارد ، سپس رو به او كرد و گفت : اى پسر احمر من سخن تو را تكذيب مىكنم و با گفتهء تو مخالفم ، و همين لحظه مىروم كه تو نهى كردى و آنگاه رو به مردم كرد و فرمود : « اى مردم ! از آموختن نجوم بپرهيزيد مگر به قدرى كه در تاريكيهاى بيابان يا دريا بدان وسيله راه را پيدا كنيد . ( 2 ) منجم كافر است و كافر در دوزخ ! اى پسر احمر به خدا سوگند كه اگر بعدها به من بگويند كه به ستاره‌ها نگاه مىكنى و مطابق آن عمل مىكنى بر تو حدّ مفترى ( دروغ‌پرداز و تهمت زن ) جارى مىكنم و تو را حبس ابد مىكنم و تا زنده‌اى از سهميهء بيت المال محروم مىسازم كه از اختيارات من است » « 2 » . و بعد امير المؤمنين همان ساعت كه آن مرد از حركت نهى كرده بود ، حركت كرد و بر خوارج پيروز شد و آنها را تار و مار كرد سپس فرمود : « ما بلاد كسرى و قيصر و تبّع و حمير و تمام سرزمينها را بدون پيشگويى منجم فتح كرديم » .\r\n( 3 ) « اى مردم ! به خدا توكل كنيد و بر او اعتماد كنيد مگر نمىبينيد كه اگر ما آن ساعتى را كه آن منجم گفته بود حركت مىكرديم مردم مىگفتند ما به پيشگويى منجم پيروز شديم بنا بر اين به خدا اعتماد كنيد و بدانيد كه اين ستاره‌ها چراغهايى هستند كه باعث زينت دنيا و\r\n\r\n\r\n","description":"","footnote":"\r\n( 1 ) لقمان ( 31 ) ، آيهء 34 : علم قيامت نزد خداست و او باران را فرو مىفرستد و بدانچه در رحمهاست آگاه است هيچ كس نمىداند فردا چه كسب مىكند و كسى نمىداند در كجا مىميرد ، براستى كه خدا دانا و آگاه است .\r\n( 2 ) با آنچه در نهج البلاغه كلام 78 آمده بسيار ، متفاوت بلكه بىشباهت است ، بخصوص قسمت آخر مطالب به سخن امام شباهت زيادى ندارد . قابل ذكر است كه علم نجوم به معنى رياضى آن ممنوع نشده است - م .\r\n","page_name":" 217 ","page_number":243},
  {"content":"\r\n\r\nطرد شياطين و باعث راهنمايى در تاريكيهاى خشكى و دريا هستند ، و منجّمان مخالفان پيامبرانند و آنچه را كه پيامبران از طرف خدا آورده‌اند تكذيب مىكنند به قرآن و شريعت مراجعه نمىكنند زيرا به ظاهر در پوشش اسلام هستند ولى در باطن پيامبران را مسخره مىكنند پس آنان از جمله كسانى هستند كه خداوند درباره‌شان گفته است : « اكثر ايشان به خدا ايمان ندارند و آنان مشركند » .\r\n( 1 ) و در روايتى آمده است كه ابن احمر عرض كرد : يا امير المؤمنين ! اين ساعت حركت مكن فرمود : چرا ؟ گفت : چون قمر در عقرب است ! فرمود : قمر ما يا قمر شما ؟ و اين از بهترين پاسخهاست .\r\n( 2 )\r\n\r\nسخن على عليه السلام دربارهء برآوردن حاجتها\r\nحسن بصرى نقل كرده ، مىگويد : على ( ع ) به جرير بن عبد اللّه بجلى فرمود : « يا جرير هيچ بنده‌اى نيست كه خداوند نعمتى را بر او ارزانى كرده باشد مگر اين كه مردم حوائج زيادى به او خواهند داشت ، پس هر كه به بر آوردن آن حاجتها به گونه‌اى خداپسندانه اقدام كرد نعمتش را در معرض بقا قرار داد . و هر كه از آنچه خدا مىپسندد كوتاهى كند نعمتش را در معرض زوال قرار داده است » .\r\n( 3 )\r\n\r\nسخن امام در احسان به پدر و مادر\r\nكميل بن زياد نقل كرده مىگويد : امير المؤمنين ( ع ) همواره به نيكى بر پدر و مادر تشويق مىكرد و مىفرمود : « فرزندان من ! بر شما باد به نيكى بر پدر و مادر كه در دعاى آنها هم بهبودى است و هم نابودى » . مؤلف مىگويد : استادان ما شمّه‌اى از اين مطلب را براى ما نقل كردند و من بر استادم عبد اللّه بن احمد مقدسى در قاسيون ( نام محلى در سوريا ) بيرون شهر دمشق از كتاب وى به نام ( توّابين ) قراءت كردم و اين جريان در ماه ربيع الاول سال 604 ه بود او گفت : ابو الحسين احمد بن حمزهء سلمى از ابو على حسن بن احمد مقرى و او از حافظ ابو نعيم به نقل از محمد بن حميد از قول عبد اللّه بن سعيد رقّى و او از يزيد بن محمد بن سنان از قول پدرش از جدّش نقل كرد كه حسن بن على ( ع ) فرمود : « در آن ميان كه با پدرم\r\n\r\n","description":"","footnote":"","page_name":" 218 ","page_number":244},
  {"content":"\r\n\r\nمشغول طواف خانه خدا بوديم و صداها خاموش و چشمها به خواب رفته بود ، ناگاه شنيدم كه هاتفى با صداى حزين مىگفت :\r\n يا من يجيب دعا المضطرّ فى الظّلم * يا كاشف الضرّ و البلوى مع الألم\r\nقد نام و فدك حول البيت و انتبهوا * يدعوا و عينك يا قيوم لم تنم\r\nهب لى بجودك فضل العفو عن جرمى * يا من اليه اتى الحجّاج فى الحرم\r\nإن كان عفوك لا يرجوه ذو سرف * فمن يجود على العاصين بالكرم « 1 » \r\n( 1 ) حسن ( ع ) مىگويد : پدرم فرمود : پسرم آيا صداى كسى را كه براى گناهش ندبه مىكند و از پروردگارش طلب مغفرت مىنمايد ، مىشنوى ، برو او را نزد من بياور مىگويد :\r\nرفتم و به او گفتم : پسر عم رسول خدا را درياب ! گفت : به چشم ، اطاعت مىكنم ، سپس آمد و به پدرم سلام داد و پدرم جواب سلام او را داد ، پرسيد اسمت چيست ؟ گفت : منازل بن لاحق ، فرمود : تو از مردم عربى ؟ عرض كرد : آرى ، فرمود : تو را چه شده ؟ و جريان تو چيست ؟ او گريه كرد و گفت : چه باشد داستان كسى كه گناهانش او را به زانو در آورده و عيبهايش او را زمين‌گير كرده است ! فرمود : شرح حالت را بگو ! ( 2 ) گفت : من جوان بودم و سرگرم لهو و لعب و ساز و نواز ، پدرى داشتم كه مرا بسيار نصيحت مىكرد و مىگفت : پسرم از لغزشهاى جوانى برحذر باش كه خدا را سطوتها و عذابهايى است كه از ستمكاران دور نيست و او هر چه بيشتر به من نصيحت مىكرد من به زدن او ادامه مىدادم تا اين كه روزى به من اصرار كرد و من با كتك او را رنجاندم و او قسم خورد كه به بيت اللّه خواهد آمد و به پردهء كعبه خواهد آويخت و به من نفرين خواهد كرد ؛ به مكه آمد و به پردهء كعبه آويخت ( 3 ) و بر من نفرين كرد و گفت :\r\n يا من إليه إلى الحجّاج قد قطعوا * أرض التّهامة من قرب و من بعد\r\nإنّى أتيتك يا من لا يخيّب من * يدعوه مبتهلا بالواحد الصّمد \r\n\r\n\r\n","description":"","footnote":"\r\n( 1 ) اى كه در تاريكيها دعاى بيچارگان را اجابت مىكنى اى برطرف‌كنندهء گرفتارى و مصيبت و درد ! مهمانان تو اطراف خانه‌ات خوابيدند و بيدار شدند ؛ تو را مىخوانند در حالى كه اى قيوم چشم تو را خواب نمىبرد . به بخشندگى و كرم زيادت از گناه من درگذر ! اى كه حاجيان در اين حرم به درگاه تو آيند ! اگر گنهكار به گذشت تو اميد نبندد ، پس چه كسى بر گنهكاران از روى كرم مىبخشد ؟ !\r\n","page_name":" 219 ","page_number":245},
  {"content":"\r\n\r\n هذا منازل لا يرتد عن عققى * فخذ بحقى يا رحمن من ولدى\r\nو شلّ منه بحول منك جانبه * يا من تقدّس لم يولد و لم يلد « 1 » . \r\n( 1 ) مىگويد : به خدا قسم ، هنوز سخن وى تمام نشده بود كه اين بلايى كه مىبينيد بر من نازل شد آنگاه طرف راست بدنش را نشان داد كه خشكيده است ، گفت : همواره در صدد كسب رضاى او بر آمده و برايش كوچكى كردم و درخواست بخشش و گذشت نمودم تا اين كه دلش به حال من سوخت و وعده داد ، به آنجا كه بر من نفرين كرده ، بيايد و در همان‌جا براى من دعا كند . مىگويد : من او را به شترى كه تازه زايمان كرده بود سوار كردم و خود به دنبالش راه افتادم تا به وادى اراك رسيديم ، پرنده‌اى از درختى پرواز كرد و آن شتر را رم داد و پدرم را بين سنگها پرت كرد و سرش شكست و از دنيا رفت و در همان جا به خاك سپردم و خود نااميد آمدم و بزرگترين چيزى كه من رو به رويم اين است كه جز گرفتار به عقوق پدر چيزى از خود نمىدانم .\r\n( 2 ) امام حسن ( ع ) مىگويد : پدرم پس از شنيدن سخنان وى فرمود : بشارت باد ترا كه يارى خدا بر تو فرا رسيد ، سپس دو ركعت نماز خواند و به او دستور داد كه نيم‌تنه‌اش را بنماياند و چند بار براى او دعا كرد و مرتب بازگو مىكرد و دستش را به آن طرف خشك‌شدهء بدن او مىكشيد تا سلامتى را بازيافت نزديك بود كه هوش از سرش برود ، پدرم به وى گفت : اگر پدرت قبلا براى تو دعا نكرده بود من دعا نمىكردم ، آنگاه فرمود : پسران من از دعاى والدين بترسيد زيرا در دعاى ايشان رشد و بهبودى و بيچارگى و نابودى نهفته است .\r\n( 3 )\r\n\r\nسخن على عليه السلام درباره قوس قزح ( رنگين كمان )\r\nسدى از استادان خود نقل كرده ، مىگويد : روزى امير المؤمنين به آسمان نگريست و\r\n\r\n\r\n","description":"","footnote":"\r\n( 1 ) اى كسى كه حاجيان ، راه سرزمين حجاز را از راه دور و نزديك به سوى او درمىنوردند همانا من به درگاه تو آمده‌ام ، اى كسى كه هيچ درخواست كننده‌اى كه به تو يكتاى بىنظير پناهنده شود نااميد نمىكنى ! اين جايگاههاى غير قابل برگشت از عاق‌كردنهاى من است پس اى خداى رحمان حق مرا از فرزندم بگير و به قدرت خود يك طرف بدنش را فلج كن اى خدايى كه منزّهى ، نه كسى از او زاييده و نه او از كسى ! زاييده شده است .\r\n","page_name":" 220 ","page_number":246},
  {"content":"\r\n\r\nقوس قزح را ديد ، فرمود : شما به اين چه مىگوييد ؟ گفتند : ما آن را قوس قزح مىناميم ، فرمود : چنين مگوييد ، بلكه بگوييد : كمان خدا و نجات غريق .\r\n( 1 ) ( مؤلف ) مىگويم : عوام مىگويند قوس قزح با ذال معجمه كه غلط واضح است بلكه قوس قزح ( بازاء ) درست است زيرا كوهى كه مردم ريگها را در مزدلفه ( مشعر ) جمع مىكنند به آن قزح مىگويند و بدان جا منسوب است چون آن نخستين چيزى است كه بنا به روايت جاهليت در آن كوه ديده شده است .\r\n( 2 )\r\n\r\nمناظرهء على عليه السلام با يهودى\r\nشعبى و ابن مسيّب روايت كرده ، مىگويند : دانايى از دانايان يهود نزد على ( ع ) آمد و على با وى مناظره كرد و او را محكوم ساخت ؛ يهودى گفت : شما پيامبرتان را دفن نكرديد مگر اين كه دربارهء او اختلاف كرديد ! على ( ع ) فرمود : دروغ گفتى واى بر تو ما دربارهء پيامبرمان اختلاف نكرديم بلكه اختلاف ما ناشى از آثار ايشان بود ، و اين شما بوديد كه هنوز پاهايتان از آب دريا خشك نشده بود گفتيد : اى موسى براى ما خدايى بساز ! يهودى با شنيدن اين سخن اسلام آورد .\r\n( 3 )\r\n\r\nداستان زنى كه دو آلت داشت\r\nحسن بصرى نقل كرده ، مىگويد : زنى نزد شريح قاضى آمد و گفت : كسى جز من و تو نباشد ! شريح خلوت كرد ، گفت : من زنى هستم هم فرج ( آلت زنانه ) و هم احليل ( آلت مردانه ) دارم ، شريح پرسيد : اوّل از كجا بول مىكنى ؟ گفت : از هر دو با هم ، شريح گفت : خبر عجيبى دادى ! زن گفت : عجيب‌تر آن كه با پسر عمويم ازدواج كردم ، وى براى من كنيزى خريد تا در خدمت باشد و من با او نزديكى كردم و او بچه‌اى آورد ، شريح وحشت‌زده شد و از جا بلند شد و به خدمت على ( ع ) رسيد و جريان را به عرض وى رساند ، على ( ع ) شوهر آن زن را خواست و از او پرسيد و او اعتراف كرد ، فرمود : دو زن بيايند آن زن را داخل اطاقى كنند و دنده‌هاى او را بشمارند آنها را شمردند ، پرسيد : چند دنده داشت ؟ گفتند : طرف راستش دوازده و در سمت چپش هفده دنده داشت ، دستور داد موهاى سرش را تراشيدند و\r\n\r\n","description":"","footnote":"","page_name":" 221 ","page_number":247},
  {"content":"\r\n\r\nكفشى به او داد ، او پوشيد و او را به مردان ملحق كرد . وقتى كه علت را پرسيدند ، فرمود : من از داستان حضرت حواء گرفتم كه دنده‌هاى او در هر طرفى هفده عدد بود در حالى كه دنده‌هاى مرد يكى بيشتر است از اين رو او را ضميمهء مردان كردم « 1 » .\r\n( 1 )\r\n\r\nسخنان منظوم على عليه السلام\r\nمطالبى را كه چون درهاى پراكنده در علوم مختلف ( به صورت نثر ) از راه تلاش به آن دست يافته‌ايم نقل كرديم اينك بر آنيم كه آنچه از درهاى به رشته كشيده ( اشعار ) به دست ما رسيده است آنها را نقل كنيم پس مىگوييم : از اشعارى كه به على ( ع ) نسبت داده‌اند ، جماعتى از جمله ابراهيم بن محمد علوى و ابو القاسم خطيب موصلى و عمر بن صافى و ديگران به اسناد خود از استادان خود در علوم و فنون مختلف از فضايل و مناقب بىنظير نقل كرده‌اند كه از آن جمله وقتى كه با وليد بن عتبه در روز جنگ بدر مواجه شد و او را به قتل رساند ، فرمود :\r\n أ لم تر أنّ اللّه أبلى رسوله * بلاء عزيز ذى اقتدار و ذى فضل\r\nبما انزل الكفّار دار مذلّة * فذاقوا هوانا من إسار و من قتل\r\nو امسى رسول اللّه قد عزّ نصره * و كان رسول اللّه أرسل بالعدل\r\nفجاء ببرهان من اللّه نيّر * مبيّنة آياته لذوى العقل\r\nفآمن اقوام بذاك و أيقنوا * فأمسوا به حمد اللّه مجتمع الشّمل\r\nو انكر اقوام فزالت عقولهم * و زادهم الرّحمن خبلا على خبل\r\nو امكن منهم يوم بدر رسوله * و قوما غضابى فعلهم احسن الفعل\r\nبايديهم بيض خفاف جفونها * و قد زيّنوها بالجلاء و بالصّقل\r\nفكم جدلوا من دائصة ذى حميّة * صريعا و من شيخ كبير و من كهل \r\n\r\n\r\n","description":"","footnote":"\r\n( 1 ) در نسخه‌اى آمده است كه شريح پرسيد : از كجا اين مطلب به شما رسيد ؟ فرمود : از داستان آدم و حوا استنباط كردم كه آدم در سمتى 18 دنده داشت و حوّا را از دندهء چپ او آفريدند ، پس دنده‌هاى مرد يكى از زن بيشتر است و از اين رو او را به مردان ملحق ساختم .\r\n","page_name":" 222 ","page_number":248},
  {"content":"\r\n\r\n تبيت عيون النّائحات عليهم * تجود باسباب الرّشاش و بالوبل\r\nنوايح تنعى عتبة الغى و ابنه * و شيبة تنعاه و تبكى ابا جهل\r\nو تنعى ابن جدعان و ذا الرّجل بعده * مسبلة حرى مبيّنة الشّكل\r\nترى منهم فى بئر بدر عصابة * ذوو نجدات فى الحروب و فى المحلّ\r\nفاضحوا لدى دار الجحيم قراره * من الذّل و الأغلال فى أسفل السّفل « 1 » \r\n( 1 ) و در جنگ احد وقتى كه كفار گفتند : ما انتقاممان را از محمد مىگيريم ، فرمود :\r\n اللّه ربّى و هو الواحد الصّمد * فليس يشركه فى حكمه احد\r\nهو الذي عرف الكفار كفرهم * و المؤمنون سيجزيهم بما وعدوا\r\nفان تكن جولة كانت لنا عظة * فهل عسى ان يرى فى غيّها رشد\r\nو ينصر اللّه من والاه معتمدا * و يمحق الكافرين الغتم اذ عندوا\r\nفان نطقتم بفخر لا أبالكم * ممّن تضمّن من اخواننا اجد\r\nفانّ طلحة عايناه منجدلا * و للصوارم نار بيننا تقد \r\n\r\n\r\n","description":"","footnote":"\r\n( 1 ) آيا نمىبينى كه خداوند لطف ارزنده‌اى را به رسول خود كرد ، خداوند توانا و صاحب كرم به اين ترتيب كه كافران را در سراى ذلّت و خوارى جاى داد و آنها را دچار خوارى اسارت و هلاكت كرد ! پس رسول خدا ( ص ) به نصرت و پيروزى بالايى رسيد ، براستى كه فرستادهء خدا را به عدل و داد فرستاده‌اند . پيامبر ( ص ) از طرف خدا با برهانى روشن آمده ، در حالى كه آيات او خردمندان را روشنگر بوده است پس از اقوامى چند بر او گرويدند و باور كردند و به لطف خدا از تفرقه به اتّحاد و اجتماع رسيدند ولى اقوامى نيز انكار كردند پس عقلشان را از دست دادند [ در نسخه‌اى « زاغت قلوبهم » آمده ، يعنى دلهايشان تيره شد - م . 
  ] پس خداى رحمان تباهى بر تباهيشان افزود خداوند در جنگ بدر رسول خود را بر ايشان غالب ساخت و گروهى خشمگين را كه كردارشان بهترين كردار بود به دست ايشان شمشيرهاى سبك برنده بود در حالى كه آنها را به جلا و صيقل آراسته بودند چه بسا قوت گرفتند فراريان غيرتمند در حالى كه بر زمين افتاده بود پيران و ميان‌سالان ، چشمان نوحه‌گران به خاطر كشته‌ها بيدار بود در حالى كه قطره‌هاى باران اشك ، گاهى كم و گاهى زياد مىباريدند نوحه‌گرانى بر عتبهء گمراه و پسرش مىگريستند و خبر مرگ شيبه و خبر مرگ ابو جهل را مىدادند و خبر مرگ پسر جدعان ( عبد اللّه ) و ذى الرجل را مىدادند در حالى كه زنان با جامهء عزا به دنبال يافتن پسران بودند از آنها گروهى صاحبان شجاعت و دليران ميدانهاى جنگ و گردان شهر و ديار خود را ميان چاه بدر مىبينى پس سراى دوزخ جايگاه آنها شد ؛ جاى ذلت و خوارى و غل و زنجير در پايين‌ترين جاى جهنم ! اين اشعار با آنچه در شرح ميبدى مطبوع در هامش نهج البلاغه لاهيجى آمده اندكى متفاوت است . به آنجا مراجعه كنيد - م .\r\n","page_name":" 223 ","page_number":249},
  {"content":"\r\n\r\n و من قتلتم على ما كان من ذحل * فانّهم طابقوا اخيرا و قد سعدوا\r\nلهم جنان من الفردوس طيّبة * لا يعتريهم بها حرّ و لا برد\r\nقوم و فو الرسول اللّه و احتسبوا * شم العرانين منهم حمزة الأسد\r\nليسوا كقتلاكم فاللّه ادخلهم * نار الجحيم على ابوابها رصد « 1 » \r\n( 1 ) على ( ع ) چون طلحة بن ابى طلحه پرچمدار مشركين را در جنگ احد كشت ، فرمود :\r\n أ فاطم هاك السّيف غير ذميم * فلست برعديد و لا بلئيم\r\nلعمرى لقد جاهدت فى نصر احمد * و مرضاة ربّ بالعباد رحيم\r\nاريد ثواب اللّه لا شيء غيره * و رضوانه فى جنة و نعيم\r\nو كل امرى يسموا ذا الحرب شمّرت * و قامت على ساق بكل حليم\r\nأنمت ابن عبد الدّار حتى صرعته * بذى رونق يفرى العظام صميم\r\nو بادرته بالحزن و ارفض جمعه * عباديد من ذى فارط و كليم « 2 » \r\nو از آن جمله ، شعرى از آن حضرت درباره قناعت است :\r\n\r\n\r\n","description":"","footnote":"\r\n( 1 ) خداوند پروردگار من است و او يكتاى بىهمتاست و كسى در حكومت شريك او نيست اوست كه تمام كافران را به كفرشان مىشناسد و به زودى پاداشى را كه به مؤمنان وعده داده است مرحمت خواهد كرد . اگر آنها تاخت‌وتازى داشته باشند براى ما پندى خواهد بود پس آيا در گمراهى آنها ممكن است هدايتى ديده شود ؟ هر كه خداوند را دوست دارد و به او تكيه كند يارى مىكند و كافران را به هنگام عنادشان به نابودى مىكشد . اگر شما ( كافران ) سخن نيكى بگوييد ، از پدر نشانى نداريد ، كسانى را مىبينيم كه برادران مسلمان ضمانت آنها را كرده‌اند زيرا ما طلحه را در حالى كه به خاك افتاده بود مشاهده كرديم در حالى كه شمشيرهاى برنده بين ما برافروخته بودند ولى هر كه را شما بر اساس كينه‌توزيتان كشتيد ايشان با خير و صلاح روبرو شدند و البته كه سعادتمندند براى آنها باغهاى خوش و خرم بهشتى است ، گرما و سرمايى به ايشان تأثير نمىكند گروهى كه به رسول خدا وفادار بودند و بوى بزرگواريها را استشمام كردند كه از آن جمله حمزه آن شير مرد بود آنها مثل كشته‌هاى شما نيستند كه خداوند وارد دوزخى كرده است كه جلو در آن مراقب دارد .\r\n( 2 ) اى فاطمه ! اين شمشير را بگير كه نكوهيده نيست زيرا من ترسو و فرومايه نيستم . به جان خود سوگند كه در يارى پيامبر و در راه رضاى پروردگارى كه به بندگان مهربان است سخت جنگيدم جز پاداش الهى و خشنودى او را در بهشت و نعمتهاى بهشتى چيزى نمىخواهم ! و مرد آنگاه بلند مرتبه مىشود كه آتش جنگ شعله‌ور گردد و در برابر هر مبارز مقاومى سرسختانه بايستد من آهنگ پسر عبد الدار را كردم تا او را به خاك انداختم با شمشيرى خدايى كه استخوانها را مىبرد و مىگذرد و او را با اندوه بر زمين انداختم در حالى كه دار و دستهء او گروه گروه نااميد و زخم‌خورده پراكنده شدند .\r\n","page_name":" 224 ","page_number":250},
  {"content":"\r\n\r\n لا تخضعنّ لمخلوق على طمع * فان ذاك مضر منك بالدّين\r\nو استرزق اللّه مما فى خزائنه * فان ذالك بين الكاف و النّون « 1 » \r\n( 1 ) و در همين مضمون مىفرمايد :\r\n أغن عن المخلوق بالخالق * تغن عن الكاذب و الصّادق\r\nو استرزق الرّحمن من فضله * فليس غير اللّه من رازق\r\nمن ظن ان الناس يغنونه * لم يك بالرحمن بالواثق\r\nاو ظنّ انّ الرّزق فى كفّه * ذلّت به النّعلان من حالق « 2 » \r\n( 2 ) از اشعار منسوب به على ( ع ) در نكوهش دنيا :\r\n و من يصحب الدنيا يكن مثل قابض * على الماء خانته فروج الأصابع « 3 » \r\n( 3 ) و در اين باره فرموده است :\r\n ما الدهر الا يقظة و نوم * و ليلة بينهما و يوم\r\nيعيش قوم و يموت قوم * و الدّهر قاض ما عليه لوم « 4 » \r\n( 4 ) و در همين مضمون مىگويد :\r\n دنيا تحول بأهلها * فى كلّ يوم مرّتين\r\nفغدوّها لتجمع * و رواحها لشتات بين « 5 » \r\n\r\n\r\n","description":"","footnote":"\r\n( 1 ) به سبب طمع به دنيا براى مخلوق كوچكى مكن زيرا چنين كردارى براى دينت زيانبخش است . از خدا از آنچه در خزانه‌هاى اوست روزى بطلب كه همهء آنها ميان كاف و نون ( كن ) و به ارادهء اوست !\r\n( 2 ) به وسيلهء خالق از مخلوق بىنياز باش تا از آن كه دروغ مىگويد و از آن كه راستگوست بىنياز شوى و از كرم خداى بخشنده روزى خود را بطلب زيرا غير از خدا كسى روزى رسان نيست هر كس گمان كند كه مردم او را بىنياز مىكنند ، به خداى بخشنده اعتماد نكرده است و كسى كه گمان كند كه روزى در دست خود اوست ، كفش پايش از قلّهء مرتفعى لغزيده است .\r\n( 3 ) هر كس كه دلبستهء دنيا باشد مانند كسى است كه آب را به مشت گرفته است و از لابلاى انگشتانش مىريزد .\r\n( 4 ) روزگار ، بيدارى و خوابى بيش نيست كه يك شب و روزى بين آنها فاصله است . گروهى زندگى مىكنند و گروهى مىميرند و روزگار داور است ، جاى سرزنش ندارد !\r\n( 5 ) دنيا براى اهل دنيا در هر روزى دو مرتبه دگرگون مىشود و تغيير مىكند . بامدادش براى گرد آوردن و شامگاهش براى تفرقه و جدايى .\r\n","page_name":" 225 ","page_number":251},
  {"content":"\r\n\r\n( 1 ) از اشعار منسوب به آن حضرت :\r\n و لو انّا اذا متنا تركنا * لكان الموت راحة كلى حىّ\r\nو لكنّا اذا متنا بعثنا * و نسأل بعده عن كلّ شيء « 1 » \r\n( 2 ) و دربارهء قناعت فرموده است :\r\n و من البلاء و للبلاء علامة * ان لا ترى لك عن هواك نزوع\r\nالعبد عبد النّفس فى شهواتها * و الحرّ يشبع تارة و يجوع « 2 » \r\n( 3 ) و در اين باره مىفرمايد :\r\n صبر الفتى لفقره يجلّه * و بذله لوجهه يذلّه\r\nو الخبز للجائع أدم كلّه * و الماء ان جفّ به يبلّه\r\nو قطعة من حائط تظلّه * و الموت يأتى بعد ذا يتله « 3 » \r\n( 4 ) در كتاب سر العالمين غزالى اين اشعار را ديدم كه به على ( ع ) نسبت داده است :\r\n المرء فى زمن الاقبال كالشّجرة * و حولها النّاس ما دامت بها الثّمرة\r\nحتى اذا ما عرت من حملها انصرفوا * عنها عقوقا و قد كانوا بها بررة\r\nو حاولوا قطعها من بعد ما شفقوا * دهرا عليها من الأرياح و الغبرة\r\nقلّت مروّات أهل الارض كلّهم * الا الأقلّ فليس العشر من عشرة\r\nلا تحمدن امرأ حتى تجربه * فربما لم يوافق خبره خبره « 4 » \r\n\r\n\r\n","description":"","footnote":"\r\n( 1 ) اگر ما را پس از مرگ به حال خود رها مىكردند ، مرگ براى هر انسانى آسايش بود ، و ليكن وقتى كه مرديم دوباره زنده مىشويم و از هر چيزى مؤاخذه مىشويم !\r\n( 2 ) نسبت به گرفتارى و براى گرفتارى نشانه‌اى است آن كه از طرف نفس به تو حمله‌اى نشود . بنده ، در پيروى از خواسته‌هايش بردهء هواى نفس است . ولى شخص آزاده گاهى سير و گاهى گرسنه است .\r\n( 3 ) صبر و تحمّل جوانمرد در برابر تنگدستى باعث بزرگى او ، و ريختن آبرويش باعث خوارى اوست . نان براى آدم گرسنه ، يك سره خورش است و در صورتى كه نان خشك باشد با آب آن را تر مىكنند . و يك قطعه ديوار انسان را سايبان است و به دنبال اينها مرگ است كه انسان را از پا درمىآورد !\r\n( 4 ) آنگاه كه روزگار به انسان رو مىآورد او مثل درختى است كه تا ميوه دارد مردم در اطراف او هستند همين كه ميوه‌اش تمام شد ، رو ، برمىگردانند و او را طرد مىكنند در حالى كه دوستداران او بودند ! و با اين كه مدت زمانى\r\n","page_name":" 226 ","page_number":252},
  {"content":"\r\n\r\n( 1 ) و دربارهء قضا و قدر مىگويد :\r\n اذا عقد القضاء عليك عقدا * فليس يحلّه الا القضاء\r\nفما لك قد أقمت بدار ذلّ * و ارمن اللّه واسعة فضاء\r\nتبلغ باليسير فكل شيئى * من الدّنيا يكون له انقضاء « 1 » \r\n( 2 ) به همين مضمون فرموده است\r\n للناس حرص على الدنيا بتدبير * وصفوها لك ممزوج بتكدير\r\nلم يرزقوها بعقل حين ما رزقوا * لكنّما رزقوها بالمقادير\r\nلو كان عن قوّة او عن مغالطة * طار البزاة بأرزاق العصافير « 2 » \r\n( 3 ) و افزون بر اين اشعار مىفرمايد :\r\n و لقمة بجريش الملح آكلها * احب من لقمة تحشى بزنبور\r\nكم لقمة جلبت حتفا لصاحبها * كحبّة الفخ دقّت عنق عصفور « 3 » \r\n( 4 ) و در اين باره فرموده است :\r\n ما لا يكون فلا يكون بحيلة * ابدا و ما هو كائن سيكون\r\nسيكون ما هو كائن فى وقته * و اخو الجهالة متعب محزون \r\n\r\n\r\n","description":"","footnote":"\r\nاو را از تندبادها و گرد و خاكها حفظ مىكردند ، اكنون قصد بريدن آن را دارند . جوانمرديها در روى زمين كم شده و به جز اندكى نمانده كه به ده تا يكى هم نمىرسند . كسى را تا نيازموده‌اى مستاى بسا كه از آزمون درست درنيايد و صادق نباشد .\r\n( 1 ) هرگاه قضاى الهى حكمى به ضرر تو مقرر كند جز حكم قضا آن ضرر را دفع نكند . پس چرا تو رحل اقامت در سراى ذلّت افكنده‌اى در حالى كه فضاى زمين خدا گشاده است . به اندكى از آن مىرسى ، و همه چيز اين دنيا پايان‌پذير و تمام شدنى است !\r\n( 2 ) مردم با انديشه و تدبير بر دنيا حريصند در حالى كه خوشيهاى آن با ناخوشيها آميخته است . وقتى كه روزى به آنها مىرسد چنين نيست كه آن روزى به وسيلهء عقل به آنها رسيده باشد بلكه بر اساس تقدير ، روزى آنها مىرسد . زيرا اگر روزى ، به توان اشخاص و يا به مغالطه و نادرستيهاى آنها وابسته بود جفاكاران ، روزى گنجشكها را نيز ربوده بودند !\r\n( 3 ) لقمهء نانى آميخته به نمك - براى خورنده‌اش - بهتر از لقمه ( عسلى ) است كه آكنده از زنبور باشد . چه بسا لقمه‌اى كه مرگ و هلاكت صاحبش را در پى دارد مانند دانه‌اى كه باعث مىشود بند بر گردن گنجشك بيفتد .\r\n","page_name":" 227 ","page_number":253},
  {"content":"\r\n\r\n يسعى القوى فلا ينال بسعيه * حظّا و يدرك عاجز موهون « 1 » . . \r\n( 1 ) و دربارهء فضيلت علم\r\n الناس من جهة التّمثال أكفاء * ابوهم آدم و الأمّ حوّاء\r\nو ان يكن لهم من اصلهم شرف * يفاخرون به فالطّين و الماء\r\nما الفخر إلا لا هل العلم انّهم * الى الهدى لمن استهدى ادلاء\r\nو قيمة المرء ما قد كان يحسنه * و الجاهلون لأهل العلم اعداء « 2 » . \r\n( 2 ) و فرمود :\r\n فلا تصحب أخا لجهل * و ايّاك و إيّاه\r\nفكم من جاهل اردى حليما حين آخاه * يقاس المرء بالمرء اذا ما لمرء ما شاه\r\nو للشيئى على الشّيء علامات و أشباه * و للقلب على القلب دليل حين يلقاه « 3 » \r\nو در سوك رسول خدا ( ص ) گفت :\r\n( 3 )\r\n ألا طرق النّاعى بليل فراعنى * و أرقنى لما استقلّ مناديا\r\nفقلت له لما رأيت الّذى أتى * أغير رسول اللّه ان كنت ناعيا\r\nفحقق ما اشفقت منه و لم يبل * و كان خليلى عدّتى و رجائيا\r\nفو اللّه ما أنساك احمد ما حدت * بى العيس فى ارض و جاوزت واديا \r\n\r\n\r\n","description":"","footnote":"\r\n( 1 ) آنچه مقدّر نباشد از راه مكر و حيله هرگز انجام نمىگيرد و آنچه مقدّر باشد ، به زودى خواهد شد . آنچه مقدّر است به موقع انجام مىگيرد ، در حالى كه شخص نادان در رنج و اندوه است . شخص توانمند با تمام قدرت مىكوشد ولى با وجود تلاش به بهره‌اى نمىرسد در حالى كه به ناتوان ضعيف مىرسد !\r\n( 2 ) مردم از نظر صورت و اندام يكسانند ، زيرا پدر همگى آدم و مادر همه ، حوّاست بنابراين اگر مردم از نظر اصل ، شرف و بزرگى داشتند كه باعث فخر و مباهات آنها بود ، بايد اصل آنها كه آب و گل است ( افتخار مىكردند ) .\r\nافتخارى جز اهل دانش را نيست زيرا هم خود به راه هدايتند و هم طالبان هدايت را راهنمايند ارزش مرد به چيزى ( علم يا هنرى ) است كه به خوبى مىدانند و نادانان دشمن اهل‌دانشند .\r\n( 3 ) با شخص نادان دوستى مكن و خود را از او و او را از خود دور كن ، بسا نادان كه دوستيش دانايى را هلاك ساخت . آرى مرد را با همنشين مىسنجند ، هر چيزى را با چيز ديگرى از روى علامتها و شباهتها مىسنجند دل را به دل راه است در وقتى كه با هم ديدار كنند .\r\n","page_name":" 228 ","page_number":254},
  {"content":"\r\n\r\n لبيك رسول اللّه جيران طيبة * و يبك على الاسلام من كان باكيا « 1 » \r\n( 1 ) شعبى مىگويد : نقل كرده‌اند وقتى كه امير المؤمنين ( ع ) كنار قبر رسول خدا ( ص ) ايستاد گفت : بىتابى جز بر تو نارواست و بردبارى جز از دورى تو زيباست ، سپس خطاب به پيامبر ( ص ) گفت :\r\n ما فاض دمعى عند نازلة * الا جعلتك للبكاء سببا\r\nو اذا ذاكرتك سامحتك به * منّى الجفون ففاض و انسبكا\r\nإنّى اجل ثرى حللت به * ان لا ارى بثراه مكتئبا « 2 » \r\n( 2 ) و نيز فرموده است :\r\n ما احسن الدّنيا و اقبالها * اذا أطاع اللّه ما نالها\r\nمن لم يواس النّاس من فضله * عرض للإدبار اقبالها\r\nفاحذر حلول الفقر يا ذا الغنى * و اعط من الدّنيا لمن نالها\r\nفانّ ذا العرش العظيم الجزا * يضعف للحبّة امثالها « 3 » \r\n( 3 ) بعضى نقل كرده‌اند كه مصرع اوّل بيت سوم « فاحذر حلول الفقر يا جابر » اشاره به\r\n\r\n\r\n","description":"","footnote":"\r\n( 1 ) اى كه شب هنگام ره‌آوردت خبر مرگ است ، ملاحظه مرا بكن و به من رحم كن ! چون او خبر منادى را كوچك شمرد و چون او را كه آمده بود ، ديدم ، گفتم : آيا تو خبر مرگ كسى به جز رسول خدا را آورده‌اى ؟ پس آنچه را كه من از آن گريزان بودم ، محقّق شد و باكى نداشت در حالى كه حبيب من ، سرمايه و اميد من بود به خدا سوگند يا احمد ، تا وقتى كه در روى زمين زنده و سياهپوشم و راهى دشت و بيابانم تو را فراموش نمىكنم بايد همسايه‌هاى حجاز بر رسول خدا بگريند و هر كه مىخواهد گريه كند بر اسلام گريه كند .\r\n( 2 ) اشك چشمم در هيچ مصيبتى جارى نشد مگر تو را وسيلهء گريه قرار دادم ! و چون به ياد تو مىافتم ، پلكهايم به ياد تو زمام اختيار را از من مىگيرند و باران اشك مىبارند . براستى كه من آن خاكى را كه تو بدان جا فرود آمده‌اى بزرگ مىدارم ، جز بدان خاك كسى مرا اندوهگين نديده است .\r\n( 3 ) چقدر دنيا و رو آوردن آن خوب است در صورتى كه شخص به دنيا رسيده ، فرمان خدا را ببرد . كسى كه از ثروت زيادش با مردم مواسات نكند ، رو آوردن دنيا را وسيلهء از دست رفتن آن قرار داده است . اى كه توانگرى از رسيدن تنگدستى بترس و به نيازمندان از مال دنيايت عطا كن ، زيرا كه خداوند مالك هستى پاداش هر دانه‌اى را كه به مستمندان بدهى چند برابر مىدهد .\r\n","page_name":" 229 ","page_number":255},
  {"content":"\r\n\r\nجابر بن عبد اللّه بجلى دارد كه نام او را در بخش « بر آوردن نياز نيازمندان » آورديم و مىگويند نام وى همواره ضرب المثل بود ، و بعضى گفته‌اند كه اين هر دو شعر از اوست :\r\n و لو أنّى بليت بهاشمى * خئولته بنى عبد المدان\r\nصبرت على عداوته و لكن * تعالى فانظرى به من ابتلانى « 1 » \r\n( 1 ) ابن عبّاس مطابق روايت عوفى از وى ، مىگويد : روزى از امير المؤمنين ( ع ) از تفسير سورهء فاتحه پرسيدند ، فرمود : اين سوره از گنجى در زير عرش نازل شده است و اگر براى من مسندى مىگذاشتند در فضيلت اين سوره به قدر بار شترى مطلب مىگفتم . فرمود : هيچ آيه‌اى در قرآن نيست مگر اين كه من مىدانم ؛ چه وقت و دربارهء چه چيز نازل شده و آنگاه اين اشعار را ايراد فرمود :\r\n و اذا لمشكاة تصدّين لى * كشفت حقايقها بالنّظر\r\nو ان برقت فى خلال الصّواب * عمياء لا تعترينى فكر\r\nمقنعة بعيون الأمور * وضعت عليها نفيس الدّرر\r\nلسانا كشقشقة الأرحبى * او كالحسام اذا ما سطر\r\nو لست بامعة فى الرّجال * أسائل هذا و ذا ما لخبر\r\nو لكننى مدره الاصغرين * و جلاب خير و دفاع شرّ « 2 » \r\n( 2 ) و دربارهء صبر فرموده است :\r\n و لربّما نطق الفتى فتنافست * فيه العيون و انّه لمموه\r\nو لربما سكت الفتى عن خصمه * حذر الجواب و انّه لمفوه \r\n\r\n\r\n","description":"","footnote":"\r\n( 1 ) اگر من گرفتار يكى از هاشميان شوم كه سمت دائى بودن بنى عبد المدان را داشته باشد دشمنى او را تحمّل مىكنم و ليكن بيا و ببين كه مرا گرفتار چه كسى كرده‌اند !\r\n( 2 ) و هرگاه براى من مشكلاتى پيش آيد با تأمل و دقّت حقايق و رازهاى آنها را بر ملا مىكنم . و اگر در خلال درستىها ، امور پوشيده‌اى ظاهر شوند كه انديشهء من به آنها نرسد در حالى كه وسيلهء حقايق امور پوشيده شده‌اند ، در آن صورت درهاى قيمتى را روى آنها قرار مىدهم . زبانى چون زبان شتر مست يا همچون شمشير برنده ، در آن وقتى كه قطعه‌قطعه كند و من آن كسى نيستم كه هر كه را در ميان مردان ببيند ، اين را و آن را گويد من با توأم ، مگر چه خبر است ! ولى من آن خطيبى هستم كه داراى زبان و دلى هستم كه خير و صلاح را جلب و شرّ و بدى را به خوبى دفع مىكند .\r\n","page_name":" 230 ","page_number":256},
  {"content":"\r\n\r\n و لربما صبر الفتى عند الأذى * و فؤاده من حرّه يتأوّه « 1 » \r\n( 1 ) در اين مضمون فرموده است :\r\n يمثّل ذو اللّب فى نفسه * مصائبه قبل ان تنزلا\r\nفإن نزلت بغتة لم ترعه * لما كان فى نفسه مثلا\r\nرأى الأمر يفضى إلى آخر * فصيّر آخره أوّلا\r\nو ذو الجهل يأمن ايّامه * و ينسى مصارع من قد خلا\r\nفإن ندهته صروف الزّمان * ببعض عجائبه أعولا\r\nو لو قدّم الصّبر فى نفسه * لعلّمه الصّبر حسن البلا « 2 » . \r\n( 2 ) شعبى نقل كرده است كه مردى به خدمت على ( ع ) رسيد ، عرض كرد : مىخواهم مسجدى بسازم ، فرمود : مىخواهى از مال حلالت بسازى ؟ مرد پاسخى نداد ، و از آنجا رفت و مسجدى را ساخت بر ديوار مسجد نوشت :\r\n بنى مسجدا للّه من غير حلّه « 3 » \r\n( 3 ) و در روايتى آمده است :\r\n رأيتك تبنى مسجدا من خيانة * فكنت به حمد اللّه غير موفّق\r\nكمطعمة الزّناة من كسب فرجها * فقال لها اهل البصيرة و التّقى\r\nلك الويل لا تزنى و لا تتصدّقى « 4 » \r\n\r\n\r\n","description":"","footnote":"\r\n( 1 ) چه بسا جوانمردى سخن مىگويد ، چشمانى در ديدن او به رقابت برمىخيزند و او پرظرفيت است . و چه بسا جوانمردى در برابر خصم ، از ترس به او پاسخ نمىدهد و مهر خموشى بر لب زده است در حالى كه او گشاده زبان است . و چه بسا جوانمردى به هنگام آزار ديگران شكيباست در صورتى كه از شدّت آن آزار رنج مىبرد .\r\n( 2 ) عاقل ، ناگواريها را پيش از آن كه وارد شود پيش خودش مجسّم مىسازد بنابراين اگر مصائبى ناگهانى وارد شود او را بىتاب نمىكند چون پيش‌بينى كرده است ، هر كارى را انديشيده است كه به كار ديگرى مىانجامد . بنابراين پايان آن را به آغاز بازگردانده است و نادان از وضع روزگار ، خود را در امان مىبيند و موارد هلاكت پيشينيان را فراموش مىكند پس اگر دگرگونيهاى روزگار او را به وسيلهء برخى از شگفتيهايش برنجاند ، او حريص مىشود و اگر در وجود او پيشينهء صبر و شكيبايى باشد هرآينه صبرش ، راه تحمّل گرفتارى را به او خواهد آموخت .\r\n( 3 ) مسجدى را براى خدا ! از مال غير حلال ساخته است !\r\n( 4 ) مىبينمت كه از راه خيانت مسجد مىسازى و به حمد اللّه كه ناموفق هستى ! مانند اطعام و انفاقى كه زن روسپى از درآمد خودفروشى انجام مىداد ، اهل بينش و تقوا به او گفتند واى بر تو ! نه زناكارى كن و نه صدقه بده !\r\n","page_name":" 231 ","page_number":257},
  {"content":"\r\n\r\n( 1 ) شعبى گويد : امير المؤمنين ( ع ) مردى را ديد راه مىرود و دستهايش را بالا و پايين مىبرد و تكبّر مىورزد ، فرمود :\r\n يا مؤثر الدنيا على دينه * و التّايه الحيران فى قصده\r\nأصبحت ترجو الخلد فيها و قد * ابرز ناب الموت عن حدّه\r\nهيهات انّ الموت ذوا سهم * من يرمه يوما بها يرده\r\nلا يشرح الواعظ قلب امرئ * لم يعزم اللّه على رشده « 1 » \r\n( 2 ) دربارهء گريه به حال اسلام فرموده است :\r\n ليبك على الإسلام من كان باكيا * فقد تركت اركانه و معالمه\r\nفقد ذهب الاسلام الا بقية * قليل من الدّنيا الّذى هو لازمه « 2 » \r\n( 3 ) و دربارهء تشويق به راز دارى فرموده است :\r\n و لا تفش سرّك الا اليك * فانّ لكلّ نصيح نصيحا\r\nفانّى رأيت قواة الرّجال * و لا يتركون اديما صحيحا « 3 » \r\n( 4 ) دربارهء قناعت به مقدار كفاف مىفرمايد :\r\n اقدع النّفس بالعفاف و الا * طلبت منك فوق ما يكفيها\r\nطالما قد مضى و ما للّذى لم * يأت من لذّة لمستحلّيها\r\nانّما انت طول عمرك ما * عمرت بالسّاعة الّتى انت فيها « 4 » \r\n\r\n\r\n","description":"","footnote":"\r\n( 1 ) اى كه دنيا را بر دينت ترجيح مىدهى و در قصد و هدفت سرگردان و حيرانى تو در اين دنيا به زندگى جاويد اميد دارى در حالى كه دندانهاى مرگ از حد خود فراتر آمده است . زنهار كه مرگ داراى تيرهايى است كه هر كس روزى هدف آنها قرار مىگيرد و دريافت مىدارد تا خداوند رشد و هدايت كسى را اراده نكرده باشد هيچ‌گاه سخن واعظ دل او را نمىگشايد .\r\n( 2 ) هر كه مىخواهد بگريد بر اسلام بگريد كه اركان و آثار اسلام متروك شده است . اسلام جز باقيماندهء اندكى كه مربوط به دنيا و لازم و ملزوم آن است ، از ميان رفته است .\r\n( 3 ) راز دلت را جز به خودت بر ديگران فاش مكن زيرا هر خير خواهى را خير خواهى است زيرا من مردان توانمند را ديده‌ام در حالى كه هيچ سفره ( مهمانى ) را سالم نمىگذارند ! ( يعنى با غيبت و گفتن اسرار ديگران آلوده مىسازند . )\r\n( 4 ) نفس را به پاكى و عفاف وادار ، و گرنه بيش از حد كفايت از تو طلب خواهد كرد . چه در طول زمانهاى گذشته و چه براى آيندگان ، هيچ لذت نفسانى از راه حلال نبوده است . براستى تو با تمام مدت عمرت هستى ، تنها اين ساعت نيست كه تو در آن به سر مىبرى .\r\n","page_name":" 232 ","page_number":258},
  {"content":"\r\n\r\n( 1 ) در نكوهش زمان و دوستان مىفرمايد :\r\n هذا زمان ليس اخوانه * يا ايّها المرء باخوان\r\nاخوانه كلّهم ظالم * له لسانان و وجهان\r\nيلقاك بالبشر و فى قلبه * داء يواريه بكتمان\r\nحتى إذا ما غبت عن عينه * رماك بالزّور و بهتان\r\nهذا زمان هكذا اهله * تغرّ عن رؤية انسان « 1 » \r\n( 2 ) دربارهء مكارم اخلاق مىفرمايد :\r\n ان المكارم اخلاق معدّدة * فالعقل اوّلها و العلم ثانيها\r\nو الصّبر ثالثها و العرف رابعها * و العفو خامسها و الصبر ساديها\r\nو العين تخبر عن عينى محدّثها * إن كان من حزبها او من أعاديها\r\nو النّفس تكلف فى الدنيا و قد علمت * إنّ السلامة فيها ترك ما فيها « 2 » \r\n( 3 ) مردى به على ( ع ) گفت : صبرم لبريز شد ، مرحمتى كن ، فرمود : چيزى بگويم و يا چيزى بدهم ؟ عرض كرد : سخن شما محبوبتر است از آن كه چيزى بدهى ، فرمود :\r\n إن عضّك الدّهر فانتظر فرجا * فانّه نازل بمنتظره\r\nاو مسّك الضّر او بليت به * فاصبر على يسره و فى عسره\r\nربّ معا فى على تهوّره * و مبتلى لا ينام من حذره\r\nو آمن فى عشاء ليلته * دبّ اليه البلاء فى سحره \r\n\r\n\r\n","description":"","footnote":"\r\n( 1 ) اى انسان ! ( به هوش باش كه ) اين زمان ، دوستانش ، دوست نيستند دوستانش همگى جفاپيشه‌اند ، دو زبان و دو رو هستند با چهرهء باز برخورد مىكنند اما در دلشان دردى پوشيده را پنهان مىدارند تا به مجرد اين كه از جلو چشمشان كه دور شدى به تهمت و بهتان تو را متّهم مىسازند اين روزگار ، زمانى است كه مردمانش چنين هستند ، از ديدن ظاهر آدمى گول مىخورى !\r\n( 2 ) همانا مكارم اخلاق را برشمرده‌اند : اول آنها عقل و فهم است ، دوم علم و دانش ، سوم صبر و پايدارى ، چهارم كار نيك ، پنجم گذشت و بهترين آنها همان صبر و پايدارى است . و هر چشمى خبر از كارهاى تازهء چشمان ديگر مىدهد ، چه از سنخ آنها و از گروه آنها باشد و يا دشمن آنها . و هر كسى در دنيا خودش را به زحمت مىاندازد با اين كه مىداند سلامتى در دنيا در گرو ترك دنياست .\r\n","page_name":" 233 ","page_number":259},
  {"content":"\r\n\r\n من مارس الدّهر ذم صحبته * و نال من صفوه و من كدره « 1 » \r\n( 1 ) دربارهء كمبود وفادارى مىفرمايد :\r\n ذهب الوفاء ذهاب أمس الذّاهب * فالناس بين مخاتل و موارب « 2 » \r\n( 2 ) دربارهء نگاه مىگويد :\r\n و كم نظرة قادت الى القلب شهوة * فاصبح منها القلب فى الهلكات « 3 » \r\n( 3 ) و دربارهء پيشامدهاى ناگوار مىفرمايد :\r\n لا تكره المكروه عند حلوله * انّ العواقب لم تزل متباينه\r\nكم من يدلا تستقلّ لشكرها * للّه فى طى المكاره كامنه « 4 » \r\n( 4 ) و در نكوهش ابو لهب فرموده است :\r\n ابا لهب تبّت يداك أبى لهب * و تبّت يداها تلك حمّالة الحطب\r\nخذلت نبيّا خير من وطئى الحصا * فكنت كمن باع السلامة بالعطب\r\nو خفت أبا جهل فاصبحت تابعا * له و كذاك الرّأس يتبعه الذّنب\r\nفاصبح ذاك الأمر عارا يهيله * عليك حجيج اللّه فى موسم العرب\r\nو لو كان من بعض الأعادى محمّد * لحاميت عنه بالرّماح و بالقضب « 5 » \r\n\r\n\r\n","description":"","footnote":"\r\n( 1 ) اگر روزگار به تو گزندى برساند ، منتظر فرج باش زيرا گشايش و فرج به منتظران مىرسد و يا اگر زيانى به تو رسيد و يا دچار زيان و ضررى شدى ، بر آسانى روزگار و سختيش شكيبا باش . بسا عافيت ديده كه بر بىباكى آن و بسا گرفتار كه از ترسش به خواب نمىرود ، و بسا كسى كه در شبانگاه ، شب او در امن و امان بود ولى در سحرگاه ، بلا به سراغ وى رفت هر كه با روزگار سر و كار دارد مصاحبت با آن را نكوهش كند در حالى كه از صفا و تيرگيش برخوردار است .\r\n( 2 ) وفادارى همانند ديروز ، گذشته و از ميان رفته است و مردم يا فريبكارند و يا چاپلوس !\r\n( 3 ) چه بسيار نگاهى كه شهوت را به جانب دل مىراند و دل از آن بابت دچار نابودى مىگردد .\r\n( 4 ) وقتى كه ناگوارى به تو رسيد . تو ناراضى مباش زيرا عواقب امور همواره دگرگونه است . چه بسيار نعمتى كه در ضمن ناگواريها ، پوشيده است ، شكر خدا را نسبت به آنها نبايد دست كم گرفت !\r\n( 5 ) اى ابو لهب ! بريده باد ! دو دستت اى ابو لهب ! و بريده دستهاى آن زن ( صخره دختر حرب و همسر ابو لهب ) كه او بار هيزم بر دوش مىكشد ! پيامبر را فرو گذاشتى آن كه بهترين فردى است كه قدم بر سنگ ريزه‌ها نهاد ، پس تو مانند كسى هستى كه سلامتى را به هلاكت فروخته است . از ابو جهل ترسيدى و از او پيروى كردى و چنين است كه دم به دنبال سر حركت مىكند ، پس اين پيروى از ابو جهل ننگى شد كه حاجيان خانهء خدا در موسم حج آن را به تو طعنه مىزنند . در صورتى كه اگر اين عمل از طرف برخى دشمنان محمد ( ص ) بود ، تو با نيزه‌ها و شمشيرهاى برّان از او حمايت مىكردى !\r\n","page_name":" 234 ","page_number":260},
  {"content":"\r\n\r\n( 1 ) سخن على ( ع ) به هنگام مبارزه با عمرو بن عبد ود :\r\nعمرو ، روز خندق به ميدان آمد و مسلمانان را به مبارزه طلبيد و كسى به ميدان او نرفت ، عمرو گفت :\r\n و لقد بححت من النّداء * لجمعكم هل من مبارز\r\nو وقفت اذ جبن الشجاع * مواقف القرن المناجز\r\nانّى كذلك لم أزل * متسرّعا نجو الهزاهز\r\nإنّ الشجاعة للفتى * و الجود من خير الغرائز « 1 » \r\n( 2 ) رسول خدا ( ص ) با شنيدن اين سخنان فرمود : يا على برخيز و به سمت وى برو و اين ذو الفقار را برگير ! و براى على ( ع ) دعا كرد و او به ميدان رفت در حالى كه مىگفت :\r\n لا تعجلن فقد اتاك * مجيب صوتك غير عاجز\r\nذو نيّة و بصيرة * و الصّدق منجى كل فايز\r\nانّى لأرجو ان اقليم * عليك نائحة الجنائز\r\nمن ضربة نجلاء يسمع * عندها صوت الهزائز « 2 » \r\n( 3 ) سپس چند ضربت شمشير رد و بدل شد تا اين كه على ( ع ) او را از پا در آورد و برگشت در حالى كه مىگفت :\r\n أعلى يقتحم الفوارس هكذا * و تنوء عنها أسرتى و صحابى\r\nاليوم يمنعنى الفرار حفيظتى * و مصحم فى الرّاس ليس تبابى\r\nعلم بن عبد حين ابصر صارمى * يهتزّ انّ الأمر غير لعاب \r\n\r\n\r\n","description":"","footnote":"\r\n( 1 ) از بس شما را فرياد زدم و مبارز طلبيدم گلويم آزرده شد . و بازايستادم زيرا در مقابل قهرمان مبارز ، شخص دلاور نيز ، ترسو مىشود ! من همچنان به سوى خروشها مىشتابم براستى كه شجاعت و بخشندگى براى جوانمرد از بهترين خصلتهاست .\r\n( 2 ) اى عمرو ! عجله مكن كه براستى پاسخگوى نعرهء تو در حالى كه ناتوان نيست ، به مقابلهء تو آمد با نيّت و عزمى درست و با بصيرت و آگاهى ، و راستى نجات دهندهء هر شخصى پيروز است . همانا من اميدوارم كه نوحه‌گران و ندبه كنندگان بر جنازه‌ها را بر تو ، فراهم آورم ! با ضربتى سخت كه در اثر آن ضربت ، صداى هياهو و شور و غوغاها به گوشها برسد .\r\n","page_name":" 235 ","page_number":261},
  {"content":"\r\n\r\n عبد الحجارة من سفاهة رأيه * و عبدت ربّ محمد بصوابى\r\nلا تحسبوا الرّحمن خاذل دينه * و نبيّه يا معشر الاحزاب « 1 » \r\n\r\n\r\n","description":"","footnote":"\r\n( 1 ) آيا على است كه سواران را اين چنين دچار مشقّت مىكند در حالى كه خاندان و ياران من به سختى از دست آن سواران فرار مىكنند ؟\r\nامروز نگهدار من ( خدا ) مانع از فرار من است و آن كه در سرم شورى افكنده ، مانع هلاكت من است . پسر عبد ود ، وقتى كه شمشير مرا در حركت ديد ، فهميد كه اين كار ، بازيچه نيست و با آن متفاوت است او به دليل سفاهت و سستى فكرش بت سنگى را عبادت كرد در حالى كه من با انديشهء درست خود پروردگار محمد را مىپرستم .\r\nاى توده‌ها گمان نبريد كه خداى مهربان ، دين خود و پيامبر خويش را خوار و تنها مىگذارد !\r\n","page_name":" 236 ","page_number":262},
  {"content":"\r\n\r\n( 1 )\r\n\r\nباب هفتم در شهادت آن حضرت\r\nمورّخان مىگويند : على ( ع ) همواره به انتظار قاتلش بود و مىفرمود : چه وقت شقىترين فرد اين امّت برانگيخته مىشود ؟\r\n( 2 ) احمد در كتاب « الفضائل » از قول وكيع به نقل از قتيبة بن قدامه رواسى و او از پدرش ، از ضحاك بن مزاحم و او از على ( ع ) نقل كرده است كه رسول خدا ( ص ) فرمود : « يا على ! آيا مىدانى كه شقىترين فرد امّتهاى پيشين كه بوده است ؟ گفتم : خدا و رسولش بهتر مىدانند ، فرمود : پىكنندهء ناقهء صالح ، سپس فرمود : آيا مىدانى شقىترين فرد پسينيان كيست ؛ گفتم : خدا و رسولش بهتر مىدانند ، فرمود : كسى است كه اين را از اين رنگين مىكند ! » يعنى محاسن على ( ع ) را از خون سرش .\r\n( 3 ) اين حديث را عبد اللّه بن احمد نيز در كتاب « الزّهد » با همين اسناد از قول پدرش نقل كرده است . و احمد در مسند به نقل از على بن حكيم اودى و او از شريك از قول عثمان بن ابى زرعه و او از زيد بن وهب نقل كرده ، مىگويد : گروهى از خوارج بصره نزد على ( ع ) آمدند كه در آن ميان مردى بود به نام جعد بن نعجه ، به على ( ع ) گفت : يا على از خدا بترس زيرا تو مىميرى ! حضرت فرمود : « بلكه مرا مىكشند با ضربتى كه بر سرم وارد مىكنند و خونش اين محاسنم را رنگين مىسازد و اين از طرف خدا مقدّر گشته و قضاى حتمى است و هر كه تهمت زند نوميد از رحمت خداست ! » در حالى كه ابو نعجه او را با لباس خشنى كه داشت مورد پرخاش قرار داده بود ، پس گفت : او از تكبّر به دور است و سزاوارتر به پيروى است .\r\n\r\n","description":"","footnote":"","page_name":" 237 ","page_number":263},
  {"content":"\r\n\r\n( 1 ) احمد در مسند به نقل از هشام يا هشام بن قاسم و او از محمد بن راشد ، از عبد اللّه ابن محمد بن عقيل و او از قول فضالة بن ابى فضالهء انصارى - ابو فضاله از مجاهدان بدر است - نقل كرده ، مىگويد : من با پدرم در بيمارى پيش از شهادتش به عيادت على ( ع ) رفتيم ، پدرم پرسيد : چه چيز باعث شده كه شما بين عربهاى جهينه بمانيد ، به مدينه كوچ كنيد كه اگر اجلتان فرا رسيد بازماندهء شما - يارانت - اصحاب قرآن باشند و بر شما نماز گذارند ، على ( ع ) فرمود : « رسول خدا ( ص ) به من فرموده است كه من نخواهم مرد تا اين كه اين محاسنم از خون فرقم رنگين شود » اين ابو فضاله با على ( ع ) در جنگ صفّين به شهادت رسيد .\r\n( 2 ) جدّم ، ابو فرج - خدا بيامرزدش - از قول محمد بن ابى طاهر و او از حسن بن على جوهرى به نقل از ابن حياة و او از ابن معروف ، از حسين بن فهم به نقل از محمد بن سعد و او از ابو الطّفيل بن دكين از قول قطر بن خليفه از ابو الطّفيل عامر بن وائله نقل كرده مىگويد :\r\nامير المؤمنين ( ع ) مردم را به بيعت دعوت كرد ، عبد الرحمن بن ملجم دو بار آمد كه بيعت كند ، رد كرد ، بازهم آمد ، فرمود : « چه چيز بازداشته است شقىترين فرد امّت را تا خضاب كند يا رنگ كند اين ( محاسنم ) را با اين ( خون فرقم ) » و آنگاه اين دو بيت را به عنوان تمثيل آورد :\r\n « اشدد حيازيمك للموت * فانّ الموت لاقيك\r\nو لا تجزع من الموت * اذا حلّ بواديك « 1 » » \r\nمىگويم : اين دو بيت مال احيحهء انصارى است و شعر سوم هم دارد كه چنين است :\r\n فان الدّرع و البيضة * يوم الرّوع يكفيك « 2 » \r\n( 3 ) و در روايتى آمده است كه على ( ع ) او را دو بار و يا سه بار رد كرد سپس با او بيعت كرد و به هنگام بيعتش فرمود : « چه بازداشته است شقىترين فرد امّت را سوگند به خدايى كه جان من در دست اوست كه اين ( محاسنم ) از خون فرقم رنگين خواهد شد » و اين دو شعر را خواند . . .\r\n\r\n\r\n","description":"","footnote":"\r\n( 1 ) براى مرگ كمرت را محكم ببند ، زيرا كه مرگ تو را ملاقات خواهد كرد . وقتى كه مرگ به جايگاه تو فرود آمد ، از مرگ بىتابى مكن !\r\n( 2 ) زيرا كه روز جنگ ، زره ( لباس جنگ ) و شمشير تو را كفايت مىكند .\r\n","page_name":" 238 ","page_number":264},
  {"content":"\r\n\r\n( 1 ) ابن سعد به نقل از اسماعيل بن عليه و او از عمّار بن ابى حفصه از قول ابو مجلز نقل كرده ، مىگويد : مردى از قبيلهء مراد نزد على ( ع ) آمد در حالى كه آن حضرت در مسجد نماز مىگزارد ، عرض كرد : مواظب خود باش كه مردانى از قبيله مراد قصد كشتن تو را دارند فرمود : « با هر كسى دو فرشته است كه او را از آنچه مقدّر نشده است حفظ مىكنند و چون مقدّر فرا رسد آن دو فرشته بين آن شخص و ميان آن مقدّر را خالى مىگذارند و براستى كه اجل سپر نگهدارنده است » .\r\n( 2 ) و در روايتى از آن حضرت نقل شده است : « خواب چشمم را ربود ، رسول خدا بر من نمودار شد ، عرض كردم : يا رسول اللّه از دست امّت ، چه رنجها و خصومتها كه ديدم ، پيامبر فرمود : بر ايشان نفرين كن ! من گفتم : خداوند بهتر از ايشان را عوض آنها به من مرحمت كند و بدتر از مرا به ايشان عوض دهد » و چند روزى از اين ماجرا گذشت كه ابن ملجم بر فرق آن حضرت ضربت زد .\r\n( 3 ) شعبى گويد : على ( ع ) چند روز پيش از شهادتش ، چنين فرمود :\r\n تلكم قريش تمنّانى لتقتلنى * فلا و ربّك لا فازوا و لا ظفروا\r\nفإن بقيت فرهن ذمّتى لهم * و ان عدمت فلا يبغى لهم اثر\r\nو سوف يورثهم فقدى على و جل * ذلّ الحياة بما خانوا و ما غدروا « 1 » \r\n( 4 ) ابن سعد در كتاب « طبقات » مىگويد : على ( ع ) وقتى كه ابن ملجم مرادى نزد وى آمد و از او خواست تا مرحمتى بكند ، فرمود :\r\n « اريد حباءه و يريد قتلى * عذيرك من خليلك من مرادى « 2 » \r\n\r\n\r\n","description":"","footnote":"\r\n( 1 ) شما مردم قريش آرزوى كشتن مرا داريد ، نه ، سوگند به پروردگار ، پيروز و كامياب نخواهند شد پس اگر زنده بمانم ، آنان را بر من حقى است ولى اگر از ميان بروم اثرى از آنها باقى نخواهد ماند ، و فقدان من بر پايهء ترس و وحشت و به دليل خيانت و مكر آنها ، ذلّت و خوارى را براى آنها در پى خواهد داشت .\r\n( 2 ) من قصد يارى او را دارم و او قصد كشتن مرا ! عذرخواه خود را نسبت به دوستت از قبيله مرادى بياور ! در بعضى منابع به جاى كلمه ( حباءه ) حياته آمده است كه مناسبتر است ، يعنى من زندگى او را مىخواهم و او مرگ مرا . . . - م .\r\n","page_name":" 239 ","page_number":265},
  {"content":"\r\n\r\n( 1 ) در روايتى آمده است كه ابن ملجم به امير المؤمنين عرض كرد : مرا به مركب سوار كن او را بر اسب كهرى سوار كرد و رفت ، امير المؤمنين ( ع ) اين شعر را خواند . . .\r\n( 2 ) ابو سعد مىگويد : يزيد بن هارون به نقل از هشام بن حسان و او از محمد بن عبيده نقل كرده است كه حضرت على ( ع ) فرمود : « چه چيز مانع شده است كه شقىترين فرد شما بيايد و مرا بكشد ، خدايا من باعث ناراحتى آنها شده‌ام و آنها مرا رنجانده‌اند آنان را از من و مرا از دست آنان آسوده كن ! » .\r\n( 3 ) ابن سعد ، به نقل از وكيع بن جراح و او از اعمش ، از سالم بن ابو جعد به نقل از عبد اللّه بن سبيع مىگويد : از على ( ع ) شنيدم كه مىگفت : « بايد اين ( محاسنم ) وسيلهء اين ( خون سرم ) رنگين گردد پس چه باعث شده است كه شقىترين فرد اين امت منتظر بماند ؟ » گفتند :\r\nيا امير المؤمنين او را به ما معرفى كنيد تا ما همهء دودمان او را نابود كنيم فرمود : « در آن صورت به خدا سوگند كه شما كسى را مىكشيد كه قاتل من نيست » عرض كردند : پس جانشين خودت را براى ما معرّفى كن ! فرمود : « خير ، ولى من شما را وامىگذارم به چيزى كه رسول خدا ( ص ) شما را واگذارد » پرسيدند : شما وقت ديدار پروردگارتان چه مىگوييد ؟\r\nفرمود : مىگويم : « خدايا من تو را در ميان مردم واگذاردم ، اگر خواستى آنها را اصلاح كنى و اگر خواستى به تباهى بكش » « 1 » .\r\n( 4 ) ابن سعد به نقل از سليمان بن قاسم ثقفى و او از مادرش از قول ام جعفر و او از كنيز على ( ع ) نقل كرده ، مىگويد : من آب به دست على ( ع ) مىريختم ناگهان سرش را بلند كرد و محاسنش را روى دست گرفت و به سمت بينى بالا برد و گفت : « چه زيبايى كه به خون سرم رنگين شوى ! » و روز جمعه چنان شد .\r\n( 5 )\r\n\r\nجريان شهادت امام و علّت آن\r\nسيره‌نويسان ، از جمله محمد بن اسحاق ، هشام بن محمد ، سدى و ديگران نقل كرده‌اند كه سه نفر از خوارج به نامهاى عبد الرحمن بن ملجم مرادى كه از قبيل حمير - به\r\n\r\n\r\n","description":"","footnote":"\r\n( 1 ) در متون شيعه ، اين مطالب نيامده است - م .\r\n","page_name":" 240 ","page_number":266},
  {"content":"\r\n\r\nقولى از قبيلهء مضر - بود ، برك بن عبد اللّه تميمى صريمى - بعضى گفته‌اند : نام وى حجاج بوده است - و عمرو بن بكر سهمى سعدى گرد هم آمدند ، و گرد همايى ايشان موقع پايان مراسم حج در مكه بود و از كشته‌هاى نهروان كه على ( ع ) آنها را به قتل رسانده بود ، ياد كردند و بر آنها گريستند و بر آنها رحمت فرستادند و گفتند : زندگى پس از آنها به چه درد ما مىخورد ؟ ! زيرا آنها برادران ما بودند و هرگز از ياد خدا غافل نبودند ، آنگاه رويدادهايى را كه در جنگ جمل و صفّين بين على ( ع ) ، معاويه و عمرو بن عاص براى مردم پيش آمد ياد كردند ( 1 ) و گفتند : خوب است كه ما معامله‌اى با جانمان بكنيم و رهبران ضلالت را بكشيم و مسلمانان ، شهر و ديار و بندگان خدا را از شرّ اينها آسوده كنيم و انتقام برادرانمان را از آنها بگيريم . ابن ملجم گفت : من پسر ابو طالب را كفايت مىكنم و برك گفت : من هم معاويه را بسنده‌ام و عمرو گفت : من هم كار عمرو عاص را يك‌سره مىكنم ؛ وارد كعبه شدند و در آنجا قسم ياد كردند و عهد و پيمان بستند كه هيچ كدام از آنها تا فرد مورد نظرش را نكشته يا خود كشته نشده است بر نگردد . سپس شمشيرهايشان را بر گرفتند و زهرآگين كردند و با هم عهد كردند كه روز بيست و هفتم ماه رمضان دوباره به هم برسند و هر كدام از آنها به سوى مقصدى كه داشتند حركت كردند .\r\n( 2 ) اما ابن ملجم آهنگ كوفه را كرد ، گروهى از خوارج او را ديدند ولى او رازش را از ايشان مخفى داشت و يا آنها را مىديد و آنها او را مىديدند ولى از ترس اين كه مبادا كسى از تصميم او مطّلع شود ، چيزى نمىگفت ؛ از جمله روزى گروهى از خوارج قبيلهء رباب بنى تميم را ديد كه على ( ع ) جمعى از آنها را در جنگ نهروان كشته بود و در آن ميان زنى به نام قطام دختر شجنة بن عدى بن عامر را ديد كه على ( ع ) پدر و برادر او را در جنگ نهروان كشته بود و او زنى فوق العاده زيبا بود عاشق او شد به نحوى كه يكسره دل و عقل او را ربود و هدفى را كه داشت فراموش كرد و از او خواستگارى كرد قطام گفت : من همسر تو نمىشوم مگر سه هزار درهم و يك برده و يك كنيز به من بدهى و على بن ابى طالب را به قتل برسانى ، ( 3 ) ابن ملجم گفت : پولها و غلام و كنيز را مىدهم اما كشتن على بن ابى طالب را من تصور نمىكردم كه از من بخواهى در صورتى كه مايلى همسر من باشى ! بنابراين من با او چكنم ؟ قطام گفت :\r\nمن از تو مىخواهم كه او را غافلگير كنى ! اگر موفق شدى او را بكشى قلب من و خودت را\r\n\r\n","description":"","footnote":"","page_name":" 241 ","page_number":267},
  {"content":"\r\n\r\nشاد كرده‌اى و به بهرهء زندگى با من رسيده‌اى و انتقام دوستانمان را گرفته‌اى و اگر هم كشته شدى كه جزاى الهى بهتر و ماندگارتر است ! ابن ملجم گفت : به خدا سوگند كه جز بدين قصد به كوفه نيامده‌ام .\r\n( 1 ) وهب بن منبه مىگويد : شاعرى در اين باره گفته است :\r\n و لم أر مهرا ساقه ذو سماحة * كمهر قطام بيننا غير معجم\r\nثلاثة آلاف و عبد و قينة * و قتل علىّ بالحسام المصمّم\r\nفلا مهر اغلى من علىّ و ان غلا * و لا فتك الا دون فتك ابن ملجم « 1 » \r\n( 2 ) نقل كرده‌اند كه ابن ملجم بر قطام وارد شد و پس از ديدار وى دلبستگى زيادى به او پيدا كرد ، قطام به وى گفت : به خدا سوگند كه با من همدم نخواهى شد مگر اين كه على را به قتل برسانى و بعد افزود كه به زودى مردى را خواهم جست كه در كارت به تو كمك كند .\r\nبدين جهت كسى را به دنبال مردى از قبيلهء خودش يعنى قبيله تيم رباب ، به نام وردان بن مجالد فرستاد و با او در اين باره سخن گفت و او پذيرفت كه به ابن ملجم كمك كند . آنگاه ابن ملجم به نزد شبيب بن بجره كه از قبيلهء اشجع و از خوارج بود آمد و به وى گفت آيا طالب عزّت دنيا و آخرت هستى ؟ پرسيد : آن عزّت چيست ؟ گفت : كشتن پسر ابو طالب شبيب گفت : مادرت به سوگت بنشيند ، تصميم بر كار هولناكى گرفته‌اى ! پرسيد : چگونه مىخواهى به اين هدف برسى ؟ ( 3 ) ابن ملجم گفت : در مسجد كمين مىكنم وقتى كه براى نماز صبح درآمد به او حمله مىكنم و او را مىكشم ، اگر نجات يافتيم كه قلبمان شفا مىيابد و انتقاممان را گرفته‌ايم و اگر كشته شديم پاداشى كه نزد خدا داريم بهتر و ماندگارتر است . سپس او را نزد قطام برد كه در مسجد جامع معتكف بود و خيمه‌اى براى او بپاكرده بودند و اين دو جريان را به اطّلاع او رساندند ، قطام پرسيد : چه وقت مىخواهيد اقدام كنيد ؟ گفتند : همين امشب و آن شب ، شب جمعه بود ، آن دو نفر ، نزد قطام كمين كردند ، وردان نيز در آنجا بود پس قطام با پارچهء ابريشمى سر آنها را بست و آنها شمشيرهايشان را برداشتند و مقابل آن درى نشستند كه\r\n\r\n\r\n","description":"","footnote":"\r\n( 1 ) من مهرى از هيچ بخشنده‌اى چون مهر قطام نديده‌ام ، براى ما ناشناخته و بىسابقه است . سه هزار درهم ، يك غلام و يك كنيز و كشتن على با شمشير برنده ! هيچ مهرى هر چه گران باشد از قتل على گرانتر نيست و هيچ جرئتى بالاتر از جرأت ابن ملجم نمىباشد .\r\n","page_name":" 242 ","page_number":268},
  {"content":"\r\n\r\nامير المؤمنين از آنجا بيرون مىآمد . ( 1 ) بعضى نقل كرده‌اند كه اشعث بن قيس براى كشتن امير المؤمنين ( ع ) با آنها همدست شده بود و همگى آن شب در مسجد جمع شدند در حالى كه حجر بن عدى در مسجد خوابيده بود ؛ شنيد كه اشعث به آنها مىگفت : عجله كنيد كه صبح روشن شد ، حجر به وى گفت : اى اعور چه مىگويى ؟ سپس راهى منزل على ( ع ) شد تا به او خبر دهد ، ديد كه او از راه ديگر به مسجد آمده است . نقل كرده‌اند وقتى كه آن حضرت به قصد نماز صبح از خانه درآمد ، مرغابيها جلو آمدند در حالى كه مقابل آن حضرت فرياد مىكردند ! فرمود : « آنها نوحه‌سرايى مىكنند ! » همين كه در محراب ايستاد ، ابن ملجم و همراهانش بر او يورش بردند و ابن ملجم ضربتى زد در حالى كه مىگفت : « بعضى از مردم كسانى هستند كه جان خود را براى كسب رضاى خدا مىفروشند ! » « 1 » . وردان و شبيب فرار كردند ابن ملجم موقعى كه شمشير بر فرق على زد ، مىگفت : « لا حكم الا للّه يا بن ابى طالب ! » حكمى جز براى خدا نيست اى پسر ابو طالب ! على ( ع ) فرياد برآورد : « اين سگ را مگذاريد فرار كند ! « 2 » » او را محاصره كردند و گرفتند و وردان كشته شد ولى شبيب نجات يافت . ( 2 ) ام كلثوم دختر على فرياد مىزد و مىگريست و گفت : آرى به خدا قسم ، بر پدرم باكى نيست و خدا جزاى تو را مىدهد ! ابن ملجم گفت : اگر بر پدرت باكى نيست پس براى چه كسى گريه مىكنى ؟ به خدا سوگند ، او را با شمشيرى زده‌ام كه به هزار درهم خريده‌ام و هزار درهم داده‌ام آن را زهرآگين كرده‌اند ، اگر بر من خيانت كند ، خدا از رحمتش دور سازد ! و اگر اين ضربت را به همهء قبيلهء مضر تقسيم مىكردم يك نفر از آنها زنده نمىماند و على ( ع ) از محراب عقب رفت و جعدة بن هبيره با مردم نماز صبح را خواند ( 3 ) و على ( ع ) را به دار الاماره بردند ، على ( ع ) فرمود :\r\nابن ملجم را بياوريد ، او را به خدمت آن حضرت آوردند ، فرمود : « اى دشمن خدا آيا من به تو نيكى نكردم ؟ » گفت : چرا فرمود : « پس چه چيز تو را به اين جنايت واداشت ؟ » - على ( ع ) اشاره كرد به احسانى كه به وى كرده بود و او را بر اسب كهر سوار كرد - .\r\n\r\n\r\n","description":"","footnote":"\r\n( 1 ) سورهء بقره ( 2 ) آيهء 207 :  وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ وَ اللَّهُ رَؤُفٌ بِالْعِبادِ \r\n( 2 ) در منابع شيعه از جمله از شيخ مفيد و مسعودى نقل كرده‌اند كه فرمود : لا يفوتنّكم الرّجل يعنى : آن مرد را مگذاريد فرار كند ، اما مشهور آن است كه فرمود : « بسم اللّه و باللّه و على ملة رسول اللّه ، فزت و ربّ الكعبة » سوگند به پروردگار كعبه كه رستگار شدم - م .\r\n","page_name":" 243 ","page_number":269},
  {"content":"\r\n\r\n( 1 ) در روايتى آمده است كه على ( ع ) به وى گفت : « البته من مىدانستم كه تو قاتل منى و به تو نيكى كردم تا از خدا در برابر تو يارى بجويم » سپس به پسرانش فرمود : « پسران من ! اگر من از دنيا رفتم طبق قانون قصاص او مرا كشته شما هم او را بكشيد و اگر زنده ماندم ، دربارهء او نظر خواهم داد » .\r\n( 2 ) در روايتى آمده است : اگر زنده ماندم ، يك ضربت او زده ، من هم يك ضربت خواهم زد و يا عفو خواهم كرد .\r\n( 3 ) در روايتى زينب ( ع ) به او فرمود : اى ملعون ! تو امير المؤمنين را كشتى ! ابن ملجم در جواب گفت : من پدر تو را كشتم ، آنگاه او را به زندان بردند .\r\n( 4 ) ابن عبّاس مىگويد : ابن ملجم روز جمعه هفدهم ماه رمضان و به قولى شب بيست و يكم رمضان در مسجد كوفه به على ( ع ) ضربت زد و روز جمعه و شنبه زنده بود و شب يك شنبه و به قولى روز يك شنبه از دنيا رفت و پسرانش حسن و حسين و عبد اللّه بن جعفر او را غسل دادند و فرزندش حسن بر او نماز گزارد و چهار تكبير و به قولى پنج و به قولى شش يا هفت تكبير گفت « 1 » و در نزد وى از حنوط رسول خدا ( ص ) بود كه با آن حنوط كردند و در سحرگاه به خاك سپردند « 2 » .\r\n\r\n\r\n","description":"","footnote":"\r\n( 1 ) در منابع شيعه بيشتر ، هفت تكبير آمده است - م .\r\n( 2 ) در نسخه‌اى آمده است : در مورد شب شهادت آن حضرت چند قول است : يكى آن كه در آخر شب هفدهم ماه رمضان پگاه جمعه در مسجد جامع كوفه شهيد شد ، اين قول ابن عبّاس است .\r\nدوم : شب بيست و يكم رمضان بود و روز جمعه و شنبه زنده بود و شب يك شنبه از دنيا رفت ، اين قول مجاهد است سوم : شب بيست و هفتم رمضان شهيد شد ، قول حسن بصرى است كه آن شب قدر است و شبى است كه عيسى بن مريم را به آسمان بردند و يوشع بن نون در آن شب وفات يافته است ، اين قول مشهورتر است . ( البته نزد عامه - م . ) واقدى مىگويد : همين كه على ( ع ) از دنيا رفت پسرانش ؛ حسن و حسين و عبد اللّه بن جعفر او را غسل دادند و به قولى محمد بن حنفيه نيز شركت داشت ، و قول صحيح آن است كه كسى او را غسل نداد زيرا او سرور شهيدان بود . ( در منابع شيعه چنين چيزى نيست بلكه همگى غسل را به تفصيل نوشته‌اند - م . ) واقدى مىگويد : او را در سه پارچهء سفيد كفن كردند كه در آن ميان پيراهن و عمامه نبود و در نزد وى از بقاياى حنوط ( سدر و كافور ) رسول خدا ( ص ) بود و با آن وى را حنوط كردند و پسرش حسن ( ع ) بر او نماز گزارد و پنج تكبير و به قولى شش يا هفت تكبير گفت .\r\n","page_name":" 244 ","page_number":270},
  {"content":"\r\n\r\n( 1 ) و دربارهء محل دفن آن حضرت نيز اقوال مختلف است 1 - واقدى مىگويد : پيكر آن حضرت را در دار الامارهء كوفه دفن كردند و محل دفن را مخفى ساختند .\r\n2 - عكرمه گويد : بدن مقدّسش را در صندوقى نهادند و آن را بر شترى بار كردند و راهى مدينه ساختند و شترى كه جنازه روى آن بود ، گم شد و قبيلهء طى آن را گرفتند اول تصور كردند كه ميان صندوق مالى است ولى بعد كه جنازه را ديدند آن را در ميان قبيلهء خود دفن كردند .\r\n3 - ابو نعيم فضل بن دكين مىگويد : تابوت به سمت مدينه رفت و در كنار قبر فاطمه ( ع ) دفن شد .\r\n4 - هشام بن محمد كلبى از قول پدرش نقل مىكند كه در قبلهء مسجد جامع كوفه دفن كردند . و مىگويد : شنيدم كه در زمان حكومت حجّاج ديوار طرف قبله مسجد شكافته شد وقتى كه پايهء ديوار را كندند پيكر پير مردى را ديدند كه موهاى سر و صورتش سفيد و اثر خون روى لباسهايش موجود است ، دوباره روى آن را با خاك پوشاندند . اين داستان را ابن شبرمه و بلاذرى نيز نقل كرده‌اند ، مىگويد : چون حجّاج او را ( با آن حال ) ديد ، گفت : به خدا سوگند كه اين ابو تراب است ! و قصد سوء داشت ! اما عنبسة بن سعيد بن عاص گفت : تو را به خدا كارى نكنى ! از اين رو آرام گرفت .\r\n5 - ابن سعد در « طبقات » از شعبى نقل كرده است كه قبر آن حضرت در كوفه كنار مسجد جامع پشت ابواب كنده ، است .\r\n6 - مرقد آن حضرت در نجف اشرف در آن جايگاه مشهورى است كه امروز زيارتگاه مىباشد و اين قول ظاهر و مشهور است .\r\n( 2 ) ابو نعيم اصفهانى نقل كرده است كه آرامگاه نجف مال مغيرة بن شعبه است و اگر زائران بدانند آن را سنگ باران مىكنند ! ( مؤلّف ) مىگويم : اين يكى از اشتباهات ابو نعيم است ، زيرا كسى نمىداند قبر مغيرة بن شعبه كجاست و به قولى او در شام از دنيا رفت .\r\nبعضى گفته‌اند : آخرين سخنى را كه على ( ع ) فرمود ، اين است : « هر كه به اندازهء\r\n\r\n","description":"","footnote":"","page_name":" 245 ","page_number":271},
  {"content":"\r\n\r\nخردلى نيكى كند پاداش آن را مىبيند » .\r\n( 1 ) واقدى از زهرى نقل كرده مىگويد : على ( ع ) به پسرانش فرمود : پسران من اگر من از دنيا رفتم ، ابن ملجم را به من ملحق كنيد تا من در پيشگاه پروردگار عالميان از او شكايت كنم ، از اين رو چون جنازهء او را دفن كردند ، حسن ( ع ) ابن ملجم را احضار كرد تا بكشد ، ابن ملجم گفت : آيا به من رخصتى مىدهى ؟ به خدا سوگند كه من در پيشگاه خدا به كسى قول نداده‌ام مگر اين كه عمل كرده‌ام ! من روز حكميّت با خدا عهد كردم كه على و معاويه را بكشم و يا در اين راه كشته شوم ، اكنون اگر مىخواهى مرا امان ده تا بروم معاويه را هم بكشم و با خدا عهد مىكنم كه دوباره نزد تو برگردم و دستم را ميان دست تو بگذارم ! حضرت مجتبى فرمود : نه به خدا قسم رها نكنم تا به جهنم و اصل شوى و آنگاه دستها و پاهاى او را بريد و چشمهايش را دو ميخ فرو برد و زبانش را بريد و آن را ميان نيها انداختند و آتش زدند « 1 » .\r\nمداينى مىگويد : على ( ع ) دستور داد ؛ مبادا ابن ملجم را مثله كنيد .\r\n( 2 ) ابن سعد نقل كرده است : عبد اللّه بن جعفر به چشم ابن ملجم ميخ فرو برد و او بىتابى نكرد و گفت : چشم پسر عمت را با ميلهء داغ سرمه مىكشى ! ( 3 ) وقتى كه خواستند زبانش را ببرند ، بىتابى كرد ، گفتند : دستها و پاهايت را بريديم بىتابى نكردى ، چرا وقت بريدن زبانت بىتابى مىكنى ؟ گفت : دوست ندارم كه لحظه‌اى بر من بگذرد كه در آن لحظه ذكر خدا را نگويم ! ( 4 ) ابن سعد مىگويد : عبّاس بن على آن روز صغير بود ، نگذاشتند كه او را ببيند ، ابن سعد مىگويد : بعضى گفته‌اند كه امير المؤمنين ( ع ) فرموده بود ابن ملجم را طورى بكشند كه او را كشته است ، پاسخ اين قول آن است كه مداينى در تاريخ خود نقل كرده كه امير المؤمنين ( ع ) دستور داده بود كه او را مثله كنند و دستور وى بايد اجرا مىشد ! « 2 » ( 5 ) اما قول سعد كه عبّاس آن روز ، صغير بوده است و او را اجازه ندادند كه ابن ملجم را\r\n\r\n\r\n","description":"","footnote":"\r\n( 1 ) در منابع شيعه چنين مطالبى نقل نشده ، علاوه بر اين كه چنين نسبتى به خاندان عترت نارواست - م .\r\n( 2 ) اين نسبت به امير المؤمنين كذب محض و افتراست ، زيرا در وصيت خود از قول پيامبر استشهاد كرده مىگويد : « ايّاكم بالمثلة و لو بالكلب العقور » اگر چه سگ هار باشد مثله نكنيد ، ( نهج البلاغه صبحى صالح ، 47 ص 422 ) چگونه مىشود چنين نسبتى را داد ! - م .\r\n","page_name":" 246 ","page_number":272},
  {"content":"\r\n\r\nببيند ، اين خود يك دليل است براى ابو حنيفه در مسأله قصاص كه معتقد است اگر بين ورثهء مقتول افراد صغير و كبير وجود داشت ، تنها كبير حق استيفا دارد بر خلاف مالك و احمد بن حنبل و شافعى ( كه حق همهء ورّاث مىدانند ) . نقل كرده‌اند كه وقتى كه ابن ملجم به امير المؤمنين ( ع ) ضربت زد به حسن ( ع ) فرمود : « اگر خواستى او را بكش و اگر نه او را عفو كن ! بنابراين با وجود ورثهء صغير به اختيار حسن ( ع ) گذاشته و اين وصيت بدون هيچ منكرى در حضور بعضى از اصحاب بود . بنابراين اگر بگويند به خاطر سياست ، ابن ملجم را كشتند ، مىگوييم با حضور صحابه ، سياست مورد ندارد .\r\n( 1 ) در مورد سن امير المؤمنين على ( ع ) نيز اقوال مختلف است :\r\n1 - ابن جرير از جعفر بن محمد ( ع ) نقل كرده است كه عمر آن حضرت همانند رسول خدا ( ص ) شصت و سه سال بود . واقدى مىگويد : از نظر ما اين قول محقّق است .\r\n2 - شصت و پنج سال . 3 - شصت و هفت سال . 4 - پنجاه و هشت سال كه مشهورتر است .\r\n( 2 ) گروهى از اسماعيل بن احمد و او از عمر بن عبيد اللّه بقّال به نقل از ابو الحسين بن بشران و او از عثمان بن احمد دقّاق از قول حنبل و او از حميدى از سفيان ، از قول جعفر بن محمد ( ع ) و او از پدرش نقل كرده است كه على ( ع ) در وقت شهادت پنجاه و هشت سال داشت ، و وفات حسن ( ع ) ، شهادت حسين ( ع ) و وفات على بن الحسين زين العابدين ( ع ) نيز در پنجاه و هشت سالگى بود .\r\n( 3 ) ( مؤلف ) مىگويد : اين قول صحيح‌تر است زيرا كه اينان اختلافى ندارند كه پيامبر ( ص ) مسن‌تر از على بود ( ! ) ( 4 ) واقدى گويد : پيكر آن حضرت را در سه پارچه سفيد كفن كردند كه در آن ميان پيراهن و عمامه نبود ، بعضى گفته‌اند : سن وى با سن طلحه و زبير يكى بود ( ! ) ( 5 ) واقدى مىگويد : مدّت خلافت على ( ع ) از پنج سال سه ماه كمتر بود ، زيرا كه در هجدهم ذيحجّه سال سى و پنج هجرى با وى بيعت كردند و در ماه رمضان سال چهل هجرى هم به شهادت رسيد .\r\n( 6 ) ابن جرير در تاريخ خود و ابن سعد در طبقات مىگويند : وقتى كه خبر شهادت\r\n\r\n","description":"","footnote":"","page_name":" 247 ","page_number":273},
  {"content":"\r\n\r\nعلى ( ع ) به عايشه رسيد ، گفت :\r\n فألقت عصاها و استقرت بك النّوى * كما قرّ عينا بالإياب المسافر « 1 » \r\nسپس پرسيد : چه كسى او را كشت ؟ گفتند : مردى از قبيلهء مراد ، گفت :\r\n فإن يك هالكا فلقد نعاه * نعىّ ليس فى فيه التّراب « 2 » \r\nمردم بر او خرده گرفتند و زينب دختر سلمة بن ابى سلمه گفت : آيا دربارهء على ( ع ) چنين سخنى را مىگويى ؟ جواب داد من فراموش كردم ، آنها به خاطرم آوردند ! كسانى او را مرثيه گفتند ، ( 1 ) از جمله ابو الاسود دؤلى در مرثيهء آن حضرت چنين گفت :\r\n الا أبلغ معاوية بن حرب * فلا قرت عيون الشّامتينا\r\nأ في شهر الصّيام فجعتمونا * بخير النّاس طرّا أجمعينا\r\nقتلتم خير من ركب المطايا * ببرّ خير من ركب السّفينا\r\nو من لبس النّعال و من تمسّك * بالسّبع المثانى و المئينا\r\nلقد علمت قريش حيث كانت * بانّك خيرها حسبا و دينا\r\nإذا استقبلت وجه ابى تراب * رأيت البدر حار النّاظرينا « 3 » \r\n( 2 ) احمد در مسند به نقل از وكيع از قول ابو اسحاق و او از هبيره نقل كرده ، مىگويد : پس از شهادت على ( ع ) حسن بن على ( ع ) خطبه خواند و فرمود : « شما ديروز مردى را از دست داديد كه در ميان پيشينيان نظير نداشت و متأخّران همانند او را نديده‌اند . كسى كه رسول\r\n\r\n\r\n","description":"","footnote":"\r\n( 1 ) آن زن چوب‌دستيش را فرو هشت و در خانه فرود آمد و آرامش يافت چنان كه پوينده از راه دور فرا مىرسد و چشمش روشن مىگردد .\r\n( 2 ) اگر كسى كه گزارش مرگش را آورد . هلاك شده است خاك بر دهانش مباد !\r\n( 3 ) هان از من به معاوية بن حرب پيام برسان مبادا كه چشم سرزنش گران شاد گردد . آيا در ماه روزه ، داغ بهترين همگى و همهء مردم را بر دل ما نهاديد و ما را سوگوار ساختيد ؟ شما بهترين كسى را كشتيد كه بر مركبها سوار و بهترين كسى كه بار بر مركبها نهاده بود . و بهترين كسى كه به كشتى درنشسته و بهترين كسى كه كفش در پاى كرده باشد . بهترين كسى كه آن را اندازه گرفته و بريده است و بهترين كسى كه به نخستين سورهء قرآن تمسّك جسته و صد پارهء آن را خوانده است . قرشيان در هر جا كه باشند مىدانند كه تو از نظر نژاد و آيين بهترين آنهايى ، و چون به استقبال سيماى ابو تراب شتابى ببينى كه چشم بينندگان را خيره مىسازد .\r\n","page_name":" 248 ","page_number":274},
  {"content":"\r\n\r\nخدا ( ص ) خود پرچم را به دست او مىداد و جبرئيل و ميكائيل از طرف راست و چپ او حركت مىكردند و از هيچ جنگى برنمىگشت مگر اين كه پيروز مىشد يا خدا به دست او فتح را نصيب مسلمين مىكرد .\r\n( 1 ) واقدى مىگويد : وقتى كه خبر شهادت او به صحابه رسيد ، در ماتم او گريستند .\r\nابو مسعود انصارى گفت : ما او را بهترين افراد بشر مىدانستيم .\r\n( 2 ) خطيب در تاريخ خود مىگويد : على ( ع ) در بيست سالگى در جنگ بدر حاضر بود و در بيست و هشت سالگى شاهد فتح و پيروزى گشت ، اين سخن خطيب نزديك به سخنى است كه جعفر بن محمد ( ع ) از پدر بزرگوارش نقل كرده است .\r\n( 3 ) گروهى از مورّخان نقل كرده‌اند كه عمران بن حطان ؛ از خوارج در مرثيهء ابن ملجم چنين گفته است :\r\n يا ضربة من كمى ما أراد بها * الا ليبلغ من ذى العرش رضوانا\r\nانّى لا ذكره يوما فأحسبه * أو فى البريّة عند اللّه ميزانا\r\nاكرم بقوم بطون الأرض أقبرهم * لم يخلطوا دينهم بغيا و عدوانا « 1 » \r\nدروغ گفته است ، خدايش لعنت كند ، بلكه سخن درست را طاهر بن محمد به نظم در آورده ، مىگويد :\r\n يا ضربة من لعين ما اراد بها * ألا امام الهدى ظلما و عدوانا\r\nانّى لأذكره يوما فأثبته * اشقى البريّة عند اللّه خسرانا\r\nو قال هذا رسول اللّه سيّدنا * و خاتم الرّسل إعلاما و أعيانا « 2 » \r\nو چون اين اشعار به سمع قاضى ابو الحرث طبرى رسيد در پاسخ وى چنين گفت :\r\n\r\n\r\n","description":"","footnote":"\r\n( 1 ) زهى ضربه‌اى كه پرهيزگارى زد و هيچ هدفى جز اين نداشت كه رضاى پروردگار عرش را دريابد ! من دربارهء وى روزى را به خاطر مىآورم و در نتيجه مىبينم كه وى در نزد خدا از همهء مخلوقات گران‌بارتر است . چه ارزنده قومى كه در شكم خاك مدفون شده‌اند كه دينشان را با ظلم و عداوت آلوده نكردند !\r\n( 2 ) داد از ضربت آن لعينى كه هدفى جز ظلم و عداوت و دشمنى با رهبر هدايت ( على ( ع ) ) نداشت . من هر روز كه او را به خاطر مىآورم ، برايم محقّق مىگردد كه او در نزد خدا از همهء مردم در خسران نگون‌بخت‌تر است و اين را سرور ما رسول خدا و خاتم رسولان به صورت اعلام عمومى و آشكارا فرموده بود !\r\n","page_name":" 249 ","page_number":275},
  {"content":"\r\n\r\n انّى لأبرء مما انت قائله * عن ابن ملجم الملعون بهتانا\r\nانّى لا ذكره يوما فالعنه * دينا و العن عمران بن حطّانا\r\nعليه ثم عليك الدّهر متّصلا * لعائن اللّه اسرارا و اعلانا\r\nفأنتم من كلاب النّار جاء به * نصّ الشّريعة برهانا و تبيانا « 1 » \r\n( 1 ) قاضى در اين شعر [ چنان كه از آخرين شعر طاهر بن محمد هم برمىآيد 
  ] به سخن [ رسول خدا ( ص ) 
  ] اشاره دارد كه فرمود : « خوارج از جمله سگهاى دوزخند » .\r\n( 2 ) واقدى گويد : امّا برك بن عبد اللّه در همان شبى كه ابن ملجم به على ( ع ) ضربت زد ، با شمشيرش به معاويه حمله برد هنگامى كه شمشير به ران معاويه اصابت كرد و او را مجروح ساخت برك بن عبد اللّه را گرفتند ، به معاويه گفت : خبر خوشى براى تو دارم ، معاويه پرسيد : آن خبر چيست ؟ گفت يكى از دوستان من امشب على را به قتل رسانده است ! معاويه دستور داد : دست و پاى او را بريدند و بعد او را كشتند ، معاويه آن شب نماز را قصر خواند و او نخستين كسى است كه اين كار را كرده و براى خودش پاسدارانى را گمارد ، معاويه ، پزشكى به نام ساعدى را احضار كرد ، او گفت : يكى از دو كار را انتخاب كن : يا آهنى را داغ كنم و در جاى شمشير قرار دهم ( تا التيام پيدا كند ) و يا اين كه شربتى به تو بخورانم كه ديگر فرزندى از تو به وجود نيايد و از اين بيمارى نجات يا بى ، چون اين ضربت مسموم بوده است ( و چاره‌اى جز اين نيست ) ؟ معاويه گفت من طاقت آتش را ندارم ولى قطع نسل [ اشكالى ندارد زيرا 
  ] يزيد و عبد اللّه باعث روشنايى چشم منند ، پزشك بناچار آن شربت را به معاويه خورانيد ،\r\n\r\n\r\n","description":"","footnote":"\r\n( 1 ) همانا من از آنچه دربارهء ابن ملجم ملعون به دروغ و خلاف واقع گفته‌اى بيزارم .\r\n[ در برخى منابع ، بيت ديگرى در اينجا آمده است كه بايد هم باشد و تناسب پاسخ نيز همين اقتضا را دارد .\r\nترجمهء آن چنين است : « شگفتا از ضربتى كه آن شقى وارد كرد و اراده‌اى نداشت جز ويران كردن و منهدم ساختن پايه‌هاى دين » 
  ] - م .\r\nهمانا من روزى او را ياد مىكنم ، او و عمران بن حطّان ( پدر عمران ) را لعن مىفرستم به طور مداوم در نهان و آشكارا لعنتهاى الهى را بر او و سپس بر تو مىفرستم زيرا شما ( ابن ملجم ، عمران بن حطّان و همهء خوارج ) مطابق آنچه در نصّ شريعت و بيان واضح و روشن و به صورت تفسير و بيان آمده است از سگهاى جهنم هستيد .\r\n","page_name":" 250 ","page_number":276},
  {"content":"\r\n\r\nمعاويه بهبود يافت و ديگر فرزندى از او به وجود نيامد . وقتى كه قاضى ابو حازم از جريان اطّلاع يافت ، گفت : كاش اين اتّفاق پيش از تولد يزيد بود سپس معاويه از داشتن اولاد بازمىماند ! ( 1 ) اما عمرو بن بكر ، به انتظار عمرو بن عاص ماند در حالى كه آن شب را به خاطر بيماريى كه بر عمرو عارض شده بود ، وى از خانه بيرون نرفت و به خارجة بن ابى حبيبهء عامرى دستور داد تا به جاى او نماز بخواند ، وى كه رئيس شحنه بود به مسجد رفت تا نماز بخواند ، عمرو بن بكر به او حمله برد و او را كشت ، عمرو بن بكر را دستگير كردند و به نزد عمرو عاص آوردند ، گفت : اى تبه كار ! خارجه را كشتى او در جواب گفت : اى فاسق ! به خدا سوگند كه من گمان نداشتم كس ديگرى جز تو باشد . پس عمرو او را به قتل رساند .\r\n( 2 ) بعضى گفته‌اند كه او گريه مىكرد ، عمرو بن عاص از علت گريه او پرسيد : آيا از مردن بىتابى مىكنى ؟ در جواب گفت : نه به خدا قسم گريه مىكنم كه چگونه آن دو نفر دوستان من به فيض كشتن على و معاويه رسيدند ! ولى من محروم ماندم .\r\n( 3 )\r\n\r\nميراث على عليه السلام\r\nمورّخان اتفاق نظر دارند كه على ( ع ) دينار و درهمى بعد از خود بر جاى نگذاشت .\r\nواقدى از حسن ( ع ) نقل كرده ، مىگويد : به خدا سوگند پدرم جز دويست درهم ، طلا و نقره‌اى به جا نگذاشت ، و به روايتى جز هفتصد درهم كه آماده كرده بود تا خدمتگزارى را براى خانواده‌اش خريدارى كند .\r\n( 4 ) اگر كسى بگويد كه احمد در مسند از قول محمد بن كعب قرظى نقل كرده ، مىگويد :\r\nعلى ( ع ) فرمود : مرا با رسول خدا ( ص ) در حالى ديدى كه از گرسنگى سنگ به شكمم مىبستم ولى امروز صدقات من به چهل هزار درهم مىرسد ! پاسخ ، اين است كه احمد اين اثر را از على ( ع ) نقل كرده مىگويد : حجاج از قول شريك و او از عاصم بن كليب به نقل از محمد بن كعب قرظى آن را نقل كرده است ، در حالى كه شريك ضعيف است و در نقل روايت كم و زياد مىكند و او از مشروبات مسكر و حرام مىخورد ! از طرفى حالات امير المؤمنين ( ع ) با اين روايت - با توجه به زهد و پارسايى كه از\r\n\r\n","description":"","footnote":"","page_name":" 251 ","page_number":277},
  {"content":"\r\n\r\nآن حضرت نقل كرديم - منافات دارد ، ابو الحسين بن فارس لغوى مىگويد : از پدرم راجع به اين حديث پرسيدم ، گفت : اگر اين حديث درست باشد ، معنايش چنين است كه هر وقت من مالى چنين و چنان داشته باشم صدقه مىدهم .\r\nابن فارس مىگويد : پدرم گفت : چگونه ممكن است او مالى داشته باشد در حالى كه مىفرمود : « اى طلا و نقره‌ها كس ديگرى جز مرا فريب دهيد ! »\r\n( 1 )\r\n\r\nكارگزاران على عليه السلام\r\nوقتى كه على ( ع ) به شهادت رسيد ، پيش از شهادتش ابن عبّاس در بصره بود - اختلاف مورّخان را در اين باره قبلا نقل كرديم - و زياد بن أبيه در فارس و كرمان و عبيد اللّه بن عباس در يمن و قثم بن عباس در مكه و طايف و ابو ايّوب انصارى و به قولى سهل بن حنيف در مدينه بودند .\r\n( 2 )\r\n\r\nنقش انگشتريش\r\nنقش انگشترى وى « اللّه الملك على عبده » بود يعنى خدا بر بنده‌اش سيطره دارد ، وى انگشترى را به دست راست مىكرد ، همچنين حسن و حسين ( ع ) انگشترى را به دست راست مىكردند .\r\n( 3 )\r\n\r\nغلامان على عليه السلام\r\nقنبر و يحيى بن ابى كثير كه اوزاعى از وى روايت نقل كرده ، وى مردى عالم و فاضل بوده است . و پسرش عبد اللّه بن يحيى نيز مرد دانشمندى بود ، و جز اينها نيز غلامانى داشته است .\r\n( 4 )\r\n\r\nهمسران و كنيزان على عليه السلام\r\nواقدى مىگويد : موقعى كه على به شهادت رسيد چهار زن به نامهاى امامه دختر زينب بنت رسول اللّه ( ص ) ، ليلى تميميّه ، امّ البنين كلابيّه و اسماء بنت عميس و هجده ام ولد\r\n\r\n","description":"","footnote":"","page_name":" 252 ","page_number":278},
  {"content":"\r\n\r\nپشت سر گذاشت .\r\nاين بود آنچه از سيرهء على ( ع ) در اين مختصر ، گزيديم ، خداوند ما را از محبّت او برخوردار سازد و در جمع ( دوستان ) او محشور گرداند !\r\n( 1 )\r\n\r\nبرادرش جعفر بن ابى طالب\r\nدر آغاز كتاب ، شرح حال پدر ، برادران و خواهرانش را نقل كرديم ، اينك بر آنيم كه اين بخش از كتاب را به نقل قسمتى از شرح حال ( برادرش ) جعفر به پايان ببريم ، بنابراين مىگوييم : قبلا يادآور شديم كه مادرش فاطمهء بنت اسد بوده و او از على ( ع ) ده سال بزرگتر بود ، وى پيش از رفتن به حبشه اسلام آورده بود ، مدتى به آنجا مهاجرت كرد تا سال هفتم هجرى كه خيبر فتح شد ، در خيبر به خدمت رسول خدا ( ص ) رسيد ، پيامبر ( ص ) از جا برخاست و با او معانقه كرد و پيشانى او را بوسيد و فرمود : نمىدانم براى آمدن جعفر خوش‌حال باشم يا براى فتح خيبر ؟ ! ( 2 ) ابو نعيم در كتاب « حليه » از ابو هريره نقل كرده ، مىگويد : پيامبر ( ص ) به جعفر فرمود :\r\nتو از نظر خلق و خلق شبيه منى ! ابو هريره مىگويد : رسول خدا ( ص ) او را پدر مستمندان لقب داده بود زيرا وى مستمندان را دوست مىداشت و به آنها غذا مىداد و خود در جمع آنها مىنشست و همراهى مىكرد ، كنيهء مشهور وى ابو عبد اللّه بود .\r\n( 3 )\r\n\r\nداستان جعفر با عمرو عاص و همراهانش\r\nاحمد در مسند به نقل يعقوب از پدرش و او از محمد بن اسحاق ، از زهرى و او از قول ابو بكر بن عبد الرحمن از ام سلمه نقل كرده مىگويد : وقتى كه وارد سرزمين حبشه شديم در كنار همسايهء خوب ، نجاشى مجاور شديم جملگى به دين خود پايبند بوديم و بدون هيچ آزارى به عبادت خدا سرگرم شديم چون اين جريان به اطلاع قريش رسيد با هم رايزنى كردند كه دو مرد زيرك را در مورد ما به نزد نجاشى بفرستند و از كالاهاى نفيس مكه هديه‌هايى را براى نجاشى بفرستند ، آنگاه به اين منظور عبد اللّه ابن ابى ربيعه مخزومى و عمرو بن عاص را گسيل داشتند و به آنها گفتند : پيش از اين كه دربارهء آنها با نجاشى سخنى بگوييد ، به صورت\r\n\r\n","description":"","footnote":"","page_name":" 253 ","page_number":279},
  {"content":"\r\n\r\nهديه به هر كدام چيزى بدهيد ( 1 ) و بعد هديه‌هاى شخص نجاشى را به او تقديم كنيد سپس از او بخواهيد كه مهاجران را به شما تسليم كند . آن دوراهى حبشه شدند تا نزد نجاشى رفتند به هر كسى به نحوى هديه‌اى دادند و گفتند : اين جوانان نادان ما آيين خود را ترك گفته و به آيين شما هم گرايشى ندارند بلكه آيين نوى آورده و به سرزمين پادشاه آمده‌اند و بزرگان ايشان ما را به خدمت پادشاه فرستاده‌اند تا آنها را بازگردانند و چون ما خواستيم با پادشاه سخن بگوييم شما به او پيشنهاد كنيد تا آنها را به ما تسليم كند و با ايشان سخنى نگويد زيرا خاندان ايشان به وضع آنها بيناترند . آنها قبول كردند سپس هداياى خود را نزد نجاشى بردند ، نجاشى نيز هداياى آنها را قبول كرد ( 2 ) و بعد با او سخن گفتند و گفتند : اى پادشاه ، جوانانى نادان از ما به ديار شما فرار كرده‌اند در حالى كه آنها آيين خود را ترك گفته‌اند و به آيين شما هم نگرويده‌اند و آيين تازه‌اى آورده‌اند كه نه ما با آن آشنايى داريم و نه شما و ما را بزرگان قوم ايشان از پدران و عموها و بزرگان قبيله‌شان به خدمت شما فرستاده‌اند تا دستور دهيد آنها را بازگردانند زيرا بزرگان قوم ايشان بهتر مىدانند تا با اينها چه كنند و به نقص كار اينها آشناترند . اطرافيان شاه گفتند : آنها راست مىگويند ، مهاجران را به ايشان تسليم كنيد ، نجاشى خشمگين شد و گفت :\r\nنه به خدا سوگند من در اين حال آنها را تسليم نمىكنم من هرگز مردمانى را كه به جوار من آمده ، و به ديار من وارد شده‌اند و مرا بر ديگران گزيده‌اند تسليم نمىكنم تا آنها را بطلبم و از آنها دربارهء آنچه اين دو دربارهء ايشان مىگويند بپرسم ؛ اگر چنان بودند كه اينها مىگويند آنها را تسليم مىكنم و اگر جز اين بود آنها را تسليم نخواهم كرد ، بلكه تا هر وقت كه مايل باشند مىتوانند در اينجا بمانند و با آنها به نيكى رفتار خواهم كرد .\r\n( 3 ) آنگاه كسى را در پى ياران رسول خدا فرستاد ، همين كه فرستادهء پادشاه نزد ايشان آمد ، گرد هم آمدند با يكديگر گفتند وقتى كه نزد پادشاه رفتيد چه مىگوييد ؟ گفتند : مىگوييم به خدا سوگند كه نه پيامبرمان به ما گفته و نه دستور داده است كه به اينجا بياييم و آنچه بايد بشود شده است ، وقتى كه نزد نجاشى آمدند ، نجاشى روحانيون بزرگ را دعوت كرده بود و آنها كتابهايشان را اطراف وى گشوده بودند از ايشان پرسيد كه اين دينى كه شما را از قبيله خودتان جدا كرده و شما آن را پذيرفته‌ايد ، نه به دين من و نه به دين ديگر ملّتها گرويده‌ايد چه دينى است ؟ ام سلمه مىگويد : كسى كه در آن جمع سخن گفت جعفر بن ابى طالب بود ؛\r\n\r\n","description":"","footnote":"","page_name":" 254 ","page_number":280},
  {"content":"\r\n\r\nگفت : ( 1 ) اى پادشاه ما مردمى بوديم در جاهليّت به سر مىبرديم و بتها را مىپرستيديم و مردار مىخورديم و كارهاى زشت انجام مىداديم و قطع رحم مىكرديم و با همسايگان بدرفتارى مىنموديم و هر كه قدرتمند بود مال ناتوان را مىربود ، بر اين منوال بوديم تا اين كه خداوند پيامبرى امين بر ما فرستاد كه ما با خاندان وى و صداقت و امانت و پاكدامنى او آشنا بوديم ، پس ما را به خداى عزّ و جل دعوت كرد تا او را يگانه شمريم و بپرستيم و آن عادات ناپسندمان را از خود دور كنيم و نپرستيم ، آنچه را كه ما و پدرانمان غير از خدا از سنگ و مجسمه‌ها مىپرستيدند ، و ما را به راستگويى و امانتدارى و صلهء رحم و رفتار خوب با همسايگان و خوددارى از محرّمات و خون‌ريزى ، دستور داد و از كارهاى ناروا و سخن نادرست و خوردن مال يتيم و ارتكاب زناى محصنه منع كرد و به ما دستور داد كه خدا را بپرستيم و هيچ چيز را شريك او ندانيم و ما را به نماز و زكات و روزه ، فرمان داد ( 2 ) و ما نيز او را تصديق كرديم و به او ايمان آورديم و خداى يكتاى بىهمتا را پرستيديم و هيچ چيز را شريك او نمىدانيم و آنچه را خدا حرام كرده حرام مىدانيم و آنچه را كه حلال كرده ، حلال مىدانيم اين بود كه قبيلهء ما بر ما عداوت ورزيدند و ما را شكنجه كردند و نسبت به دين ما بد گفتند تا ما را دوباره به بت‌پرستى بازگردانند و آنچه را كه از پليديها حلال مىشمرديم دوباره روا بدانيم ، و چون بر ما خشم گرفتند و ستم روا داشتند و بر ما شقاوت ورزيدند و بين ما و آيين ما جدايى انداختند ( مانع انجام فرايض دينى ما شدند ) از اين رو به ديار شما آمديم و شما را بر ديگران ترجيح داديم و به جوار شما دل بسته‌ايم و اميدواريم اى پادشاه در نزد شما بر ما ظلم و ستمى نشود ! ( 3 ) نجاشى با شنيدن اين سخنان رو به جعفر كرد و گفت : آيا چيزى از آنچه پيامبر شما از طرف خدا آورده مىدانى ؟ جعفر گفت : آرى . نجاشى گفت : بخوان ! جعفر بخشى از آغاز سورهء كهيعص را قراءت كرد . به خدا سوگند كه نجاشى به قدرى گريست كه محاسنش تر شد و روحانيان مسيحى به قدرى گريه كردند كه كتابهايشان تر شد .\r\n( 4 ) آنگاه نجاشى گفت : به خدا سوگند كه اين همان است كه عيسى ( ع ) آورده و اين دو نور از يك مشكات بيرون آمده‌اند . سپس به آن دو نفر گفت : برويد به خدا سوگند كه هرگز آنها را به شما تسليم نخواهم كرد .\r\n( 5 ) ام سلمه مىگويد : وقتى كه مهاجران از نزد نجاشى بيرون شدند - يا ما از نزد او بيرون\r\n\r\n","description":"","footnote":"","page_name":" 255 ","page_number":281},
  {"content":"\r\n\r\nشديم - عمرو بن عاص گفت : به خدا سوگند كه فردا نزد او مىآيم و چنان از آنها بد گويى كنم كه شادمانى آنها را به درماندگى مبدّل سازم ، عبد اللّه بن ابى ربيعه كه نسبت به ما از آن دو نفر ملاحظه‌كارتر بود ، به عمرو گفت : اين كار را مكن زيرا آنها از خويشان ما هستند ( 1 ) عمرو گفت :\r\nبه خدا سوگند كه من به نجاشى خواهم گفت كه آنها عقيده دارند ، عيسى بن مريم بندهء خداست ، ام سلمه مىگويد : سپس فرداى آن روز اول وقت به سراغ نجاشى رفت و گفت : اى پادشاه ! آنها دربارهء عيسى بن مريم ، عقيدهء سنگينى دارند ، كسى را بفرستيد آنها بيايند و راجع به عيسى ( ع ) از آنها بپرسيد ، نجاشى كسى را دنبال آنها فرستاد ، آمدند و دربارهء حضرت عيسى از ايشان سؤال كرد . ام سلمه مىگويد : هيچ وقت مثل آن روز بر ما نگذشت ، مهاجران جمع شدند به يكديگر گفتند دربارهء عيسى اگر چيزى پرسيد ، چه مىگوييد ؟ گفتند : همان چيزى را مىگوييم كه خداى تعالى فرموده و پيامبر ما ( ص ) آورده است هر چه پيش آيد خوش آيد .\r\n( 2 ) همين كه به محضر او وارد شدند ، نجاشى رو به ايشان كرد و پرسيد : شما دربارهء عيسى چه مىگوييد ؟ جعفر گفت : همان را مىگوييم كه پيامبر ما ( ص ) از طرف خدا آورده است ؛ عيسى بندهء خدا و روح اللّه و كلمة اللّه است كه بر مريم عذراى بتول القاء فرموده است ، ام سلمه مىگويد : نجاشى دست خود را بر زمين زد و از ايشان درخواست كرد كه دوباره بازگو كنند و بعد اضافه كرد كه من غير از مسأله عيسى از شما درخواست بازگويى نكردم ، و سرانجام گفت : برويد شما در اين سرزمين در امانيد ، هر كه به شما بد بگويد ، درشتى كرده و اگر ناسزا بگويد ، زيانكار است ! - اين سخنان را سه مرتبه تكرار كرد - آنگاه به اطرافيانش گفت :\r\nهداياى اين دو نفر را بازپس دهيد كه ما را به آن نيازى نيست ، به خدا سوگند كه آنها موقعى كه مملكتم را به من بازپس دادند ، از من رشوه نگرفتند .\r\n( 3 ) ابو نعيم در « حليه » از قول سليمان بن احمد و او از محمد بن زكريا غلابى از عبد اللّه بن رجاء به نقل از اسرائيل و او از ابو اسحاق از قول ابو برده و او از پدرش نقل كرده ، مىگويد :\r\nرسول خدا ( ص ) به ما دستور داد كه به سرزمين حبشه نزد جعفر بن ابى طالب و يا نزد پادشاه حبشه برويم و اين مطلب به اطلاع قريش رسيد از اين رو عمرو بن عاص و عمارة بن وليد را با هدايايى به نزد او فرستادند و مطالبى را به مضمون بالا نقل كرده و مىافزايد ، جعفر گفت :\r\nمن امروز سخنگوى شمايم بنابراين نبايد كسى از شما سخنى بگويد ، همين كه به نزد نجاشى\r\n\r\n","description":"","footnote":"","page_name":" 256 ","page_number":282},
  {"content":"\r\n\r\nرسيدند ، اطرافيان فرمانروا جلو رفتند و به آنها گفتند سجده كنيد آنها گفتند : ما غير خداى تعالى در برابر كسى سجده نمىكنيم ! نجاشى گفت : آفرين به شما و آن كسى كه از نزد او آمده‌ايد و من گواهى مىدهم كه او همان كسى است كه عيسى بن مريم بشارت داده است و اگر نبود مقام سلطنت من به خدمتش مىآمدم و كفش او را مىبوسيدم ! ( 1 ) و نيز ابو نعيم در « حليه » از قول عمرو بن عاص نقل كرده ، مىگويد : وقتى كه به دربار نجاشى رسيديم من فرياد زدم به عمرو بن عاص اجازه ورود بدهيد ! جعفر از پشت سر من فرياد زد به حزب اللّه اذن ورود مرحمت كن ! نجاشى صداى او را شنيد و پيش از من به او اذن ورود داد . و در روايتى آمده است كه نجاشى از جا برخاست ، عمرو به آرامى به رفيقش گفت :\r\nآيا مىشنوى چه مىگويد ؟\r\n( 2 ) و در روايتى آمده است كه نجاشى در كوچكى ساخته بود كه هر كس از آنجا وارد مىشد به وى سجده مىكرد ولى چون جعفر آمد ، آن در را پشت سر گذاشت و بر نجاشى وارد شد چون نجاشى او را ديد به چشمش مهم جلوه كرد و او را بزرگ شمرد و به دست او اسلام آورد .\r\n( 3 ) و در روايتى آمده است كه روحانيان دربار به قدرى گريه كردند كه محاسنشان تر شد و دربارهء آنها آيه شريفه نازل شده است :  وَ إِذا سَمِعُوا ما أُنْزِلَ إِلَى الرَّسُولِ تَرى أَعْيُنَهُمْ تَفِيضُ مِنَ الدَّمْعِ  « 1 »\r\n( 4 )\r\n\r\nوفات جعفر\r\nسيره‌نويسان گفته‌اند كه جعفر در موته ؛ انتهاى سرزمين بلقاى حجاز به شهادت رسيد و اين رويداد در جمادى الاولى سال هشتم هجرى اتّفاق افتاد .\r\n( 5 ) ابن اسحاق مىگويد : علت اين جنگ آن بود كه رسول خدا ( ص ) حرث بن عمير ازدى را با نامه‌اى نزد پادشاه بصرى فرستاد و او وقتى كه در موته فرود آمد ، شرحبيل بن عمرو غسّانى او را ديد و به قتل رساند و از فرستادگان رسول خدا ( ص ) كس ديگرى را نكشت و اين مطلب بر رسول خدا ( ص ) گران آمد اين بود كه مردم را دعوت كرد و لشكرى را كه\r\n\r\n\r\n","description":"","footnote":"\r\n( 1 ) سورهء مائده ( 5 ) آيهء 83 : و هر زمان آياتى را كه بر پيامبر ( ص ) نازل شده ، بشنوند چشمهاى آنها را مىبينى كه ( از شوق ) اشك مىريزد .\r\n","page_name":" 257 ","page_number":283},
  {"content":"\r\n\r\nسه هزار تن بودند به ساحل دريا فرستاد و رسول خدا ( ص ) آنها را تا محل ثنية الوداع بدرقه كرد ، آنها رفتند تا به سرزمين موته رسيدند هرقل ( پادشاه روم ) با چهار صد هزار تن كه چهل هزار تن آنها از جملهء گارد مخصوص او بودند با ايشان روبه‌رو شد ، مسلمانان پايدارى كردند تا اين كه زيد بن حارثه و جعفر و عبد اللّه بن رواحه كه سران سپاه بودند كشته شدند .\r\n( 1 ) ابن سعد در « طبقات » از قول ابن عمر نقل كرده ، مىگويد : آن مقدار از بدن جعفر كه به دست آمده بود بين شانه‌هايش نود ضربت نيزه و شمشير ديده مىشد .\r\n( 2 ) و نيز ابن سعد در « طبقات » از قول سليمان بن حرب و او از حماد بن زيد به نقل از ايّوب از حميد و او از هلال از انس بن مالك نقل كرده مىگويد : پيامبر ( ص ) پيش از آن كه خبر شهادت جعفر ، زيد و ابن رواحه برسد ، خبر شهادت آنها را داد و از چشمانش اشك مىباريد .\r\nدر روايتى آمده است كه جعفر با دو بال در بهشت پرواز مىكند .\r\n( 3 )\r\n\r\nاولاد جعفر\r\n1 - عبد اللّه ، كه جعفر از نام اين فرزندش كنيه گرفته بود . 2 - محمد . 3 - عون ، مادر اين سه تن ، اسماء بنت عميس بود كه آنها را در سرزمين حبشه به دنيا آورد . جعفر در آن وقت دومين بار بود كه به حبشه هجرت كرده بود . مشهورتر از همه عبد اللّه بود كه از جملهء بخشندگان بود ، وى از طبقهء پنجم از جملهء كسانى بود كه در زمان وفات رسول خدا ( ص ) نوجوان بودند ، موقعى كه مادرش ، اسماء وى را در حبشه به دنيا آورد چند روز بعد از آن نجاشى نيز صاحب فرزندى شد از باب تبرّك به نام وى او را هم عبد اللّه نام نهاد و اسماء ، همين عبد اللّه پسر نجاشى را نيز با همان شير پسرش عبد اللّه شير داد .\r\n( 4 ) ابن سعد در « طبقات » از قول واقدى و او از محمد بن مسلم به نقل از يحيى بن ابى يعلى نقل كرده ، مىگويد : از عبد اللّه بن جعفر شنيدم كه مىگفت : من به خاطر دارم موقعى را كه رسول خدا ( ص ) بر مادرم وارد شد و خبر شهادت پدرم را به وى داد به آن حضرت نگاه مىكردم و او بر سر من و برادرم دست مىكشيد در حالى كه اشك از چشمانش جارى بود به قدرى اشك ريخت كه قطرات اشك از محاسنش مىچكيد سپس گفت : « پروردگارا ! جعفر\r\n\r\n","description":"","footnote":"","page_name":" 258 ","page_number":284},
  {"content":"\r\n\r\nدر نزد من بهترين پاداش را داشته است خداوندا در ميان فرزندانش يكى از بهترين بندگان خود را جايگزين او گردان » . ( 1 ) آنگاه فرمود : « اى اسماء آيا تو را مژده‌اى ندهم ؟ » عرض كرد : چرا يا رسول اللّه پدر و مادرم فداى شما باد ! فرمود : « خداوند براى جعفر دو بال قرار داده است كه با آنها در بهشت پرواز كند » عرض كرد : يا رسول اللّه ، اين مطلب را به اطلاع مردم نيز برسانيد .\r\n( 2 ) عبد اللّه مىگويد : رسول خدا ( ص ) از جا برخاست و دست مرا گرفت و دست بر سرم مىكشيد با اين حال بالاى منبر رفت و مرا در پيش خودش در پلهء پايين منبر نشاند و آثار غم و اندوه در چهرهء آن حضرت نمودار بود ، شروع به سخن كرد و فرمود : « هر كسى با برادر و پسرعمويش افزون است جز اين كه جعفر به شهادت رسيده و خداوند دو بال براى او قرار داده است كه بدان وسيله در بهشت پرواز مىكند » . ( 3 ) سپس رسول خدا ( ص ) از منبر به زير آمد و وارد خانهء خود شد و مرا هم با خود به خانه برد و دستور داد غذايى فراهم كردند و به دنبال برادرم فرستاد و ما در خدمت آن حضرت غذاى پاكيزه و مباركى را صرف كرديم ؛ سلمى مقدارى جو را به دستور آن حضرت آسيا كرده و خمير نموده و با مقدارى روغن زيتون مخلوط كرده و قدرى فلفل روى آن ريخته بود ، من و برادرم با رسول خدا ( ص ) غذا خورديم و سه روز در خدمت آن حضرت بوديم و در خانه‌هاى همسران وى مىگشتيم سپس به خانهء خودمان برگشتيم بعدها رسول خدا ( ص ) به خانهء ما آمد در حالى كه با برادرم گوسفندمان را مىچرانديم فرمود : خداوندا هر دادوستدى را بر او مبارك گردان ، عبد اللّه مىگويد : چيزى خريدوفروش نكردم مگر اين كه براى من بركت داشت .\r\n( 4 ) ابن سعد از عفان بن مسلم و او از مهدى بن ميمون به نقل از محمد بن عبد اللّه بن ابى يعقوب از قول حسن بن سعد آزادشدهء حسن بن على نقل كرده ، مىگويد : رسول خدا ( ص ) پس از وصول خبر شهادت جعفر به خانوادهء او سه روز مهلت داد و سپس آمد و فرمود : از امروز در سوك برادرم نگرييد ، پسران برادرم را نزد من بياوريد ، سه كودك ؛ محمد ، عون و عبد اللّه را كه چون جوجگان مرغى بودند به خدمت آن حضرت آوردند ، فرمود : يك سلمانى براى من حاضر كنيد ، حجامتگرى را آوردند ؛ سرهاى آنها را تراشيد و فرمود : اما محمد شبيه عمويم ابو طالب است ، اما عون در صورت و سيرت نظير من است سپس دست عبد اللّه را گرفت و بالا برد و گفت : خداوندا در خاندان جعفر فرد خوبى را جايگزين كن و\r\n\r\n","description":"","footnote":"","page_name":" 259 ","page_number":285},
  {"content":"\r\n\r\nخريدوفروش عبد اللّه را با بركت گردان . مىگويد : بعد مادر كودكان آمد و به آنها دلش خوش بود ، رسول خدا ( ص ) به وى فرمود : « آيا نسبت به معاش آنها نگرانى در حالى كه من در دنيا و آخرت سرپرست آنهايم ؟ ! » .\r\n( 1 ) ابن سعد به نقل از ابو معاوية بن ضرير و او از عاصم احول از قول مورّق عجلى از عبد اللّه بن جعفر نقل كرده مىگويد : رسول خدا ( ص ) هرگاه از سفرى برمىگشت با كودكان خاندانش ديدارى داشت ، يك بار از سفرى بازآمد ، من جلوتر به خدمتش رسيدم مرا بلند كرد و جلو مركبش نشاند سپس يكى از پسران فاطمه ، حسن و حسين را آوردند و او را پشت سرش نشاند و ما سه نفر سوار بر مركب آن حضرت وارد مدينه شديم . و نيز ابن سعد در « طبقات » از يزيد بن هارون و عفان بن مسلم نقل كرده و آنها از مهدى بن ميمون به نقل از محمد بن عبد اللّه بن يعقوب و او از حسن بن سعد آزادشدهء حسن بن على ( ع ) از قول عبد اللّه ابن جعفر نقل كرده است كه روزى رسول خدا ( ص ) مرا پشت سرش سوار كرد و رازى را به من گفت كه هرگز آن را به كسى نگفته است .\r\n( 2 ) بخارى و مسلم مضمون اين دو حديث را در صحيح خود نقل كرده‌اند و از عبد اللّه بن زبير روايت كرده‌اند كه وى به عبد اللّه بن جعفر گفت : آيا به خاطر دارى آن روزى را كه من و تو و ابن عبّاس با رسول خدا ( ص ) ديدار كرديم ؟ عبد اللّه بن جعفر گفت : آرى ، پيامبر ما را سوار كرد و تو را واگذاشت ! ( 3 ) مسلم از عبد اللّه بن جعفر نقل كرده ، مىگويد : روزى رسول خدا ( ص ) مرا پشت سرش بر مركب سوار كرد و رازى را به من فرمود كه به هيچ كس نمىگويم .\r\nابن سعد در « طبقات » از يزيد بن هارون و او از اسماعيل بن عامر نقل كرده مىگويد :\r\nعبد اللّه بن عمر هر وقت عبد اللّه بن جعفر را مىديد ، به او مىگفت : سلام بر تو اى پسر صاحب دو بال ! ( 4 )\r\n\r\nوفات عبد اللّه\r\nواقدى مىگويد : عبد اللّه بن جعفر در سال هشتاد هجرى يعنى سال جحاف از دنيا رفت سالى كه در داخل مكه سيلى آمد و مردم را محاصره كرد ، حاجيان را با شتران و بارها\r\n\r\n","description":"","footnote":"","page_name":" 260 ","page_number":286},
  {"content":"\r\n\r\nبرد و اين جريان در زمان خلافت عبد الملك بن مروان اتّفاق افتاد و در آن زمان ابان بن عثمان حاكم مدينه بود ، وى بر جنازهء عبد اللّه نماز گزارد ، همين كه او را در تابوت گذاردند و بر وى نماز خواند ، ابان خود جنازه را حمل كرد و تابوت را از دوشش نگذاشت تا به آرامگاهش در قبرستان بقيع رساند ، عبد اللّه بن جعفر در وقت وفاتش نود سال داشت .\r\n( 1 ) ابن سعد در « طبقات » مىگويد : وى از ناحيهء دهان ناراحت بود و دندانهايش افتاده بود ، براى او آبگوشت و غذاى نرم درست مىكردند و او مىخورد ، وقتى كه به او مىگفتند : تو چيزى نمىتوانى بخورى ، ناراحت مىشد .\r\n( 2 )\r\n\r\nاولاد عبد اللّه بن جعفر\r\nعبد اللّه چند فرزند داشت : 1 - جعفر اكبر كه از نام وى كنيه گرفته بود و مادر او امّ عمر و دختر خراش بن بغيض بود . 2 - على . 3 - عون اكبر . 4 - محمد . 5 - عبّاس . 6 -\r\nام كلثوم كه مادر ايشان زينب دختر على ( ع ) و فاطمه دختر رسول خدا ( ص ) بود . 7 - حسن كه پيش از پدر از دنيا رفت . 8 - عون اصغر كه در روز عاشورا با امام حسين ( ع ) به شهادت رسيد و فرزندى از وى باقى نماند ، مادر ايشان جمانه دختر مسيّب بن نجيبه فزارى بود . 9 - أبو بكر .\r\n10 - عبيد اللّه . 11 - محمد ، مادر آنها خوصاء دختر حفصه از قبيله بنى بكر بن وايل بود . 12 -\r\nصالح . 13 - يحيى كه از اين دو تن نيز اولادى نماند . 14 - موسى كه از وى نيز فرزندى نماند 15 - جعفر . 16 - ام أبيها كه مادر ايشان ليلى دختر مسعود بود . 17 - حميد . 18 - ام حسن كه مادرش ام ولد بود . 19 - جعفر . 20 - ابو سعيد ، و مادر اين دو ام حسين دختر عمر از قبيله بنى صعصعه بود . 21 - معاويه . 22 - اسحاق . 23 - اسماعيل . 24 - قثم . 25 - عبّاس . 26 -\r\nامّ عون كه مادر ايشان ام ولدهاى مختلفى بودند ، هيچ كس از بنى هاشم نام فرزندش را معاويه نگذاشت جز عبد اللّه بن جعفر و چون اين نام را براى فرزندش گذاشت بنى هاشم از او دورى كردند و تا وقت مردنش با او سخن نگفتند ، خدايش رحمت كند ! ( 3 ) براى در امان ماندن از شرّ حجاج بن يوسف يكى از دخترانش را به همسرى او در آورد ، از اين رو مقام وى در نزد مردم پايين آمد ، وليد بن عبد الملك در زمان وليعهدى در بيرون شهر دمشق با او ديدارى داشت ، عبد اللّه به وى سلام داد و او بدترين پاسخ را داد و به\r\n\r\n","description":"","footnote":"","page_name":" 261 ","page_number":287},
  {"content":"\r\n\r\nوى گفت : پسر جعفر واى بر تو ، عقيلهء خاندان جعفر را براى حفظ خودت به بردهء بنى ثقيف دادى تا با او بياميزد به خدا سوگند اگر زنده مىماندى از تو كارهاى عجيبى مىديديم ! عبد اللّه عذر آورد ولى او نپذيرفت . عبد اللّه پيش از زمامدارى وليد از دنيا رفت .\r\n\r\n","description":"","footnote":"","page_name":" 262 ","page_number":288},
  {"content":"\r\n\r\n( 1 )\r\n\r\nباب هشتم شرح حال حسن عليه السلام\r\nكنيهء آن حضرت ابو محمد و ملقب به قائم ، تقى ، طيّب ، سيّد ، سبط و ولى بود ، در نيمهء رمضان سال سوم هجرى به دنيا آمد و رسول خدا ( ص ) در گوش وى اذان گفت .\r\n( 2 ) احمد بن حنبل در مسند از قول زكريا بن يحيى و او از عبيد اللّه بن عمر و به نقل از عبد اللّه بن عقيل و او از محمد بن على ( ع ) از قول پدرش على ( ع ) نقل كرده ، مىفرمايد :\r\n« وقتى كه فرزندم حسن به دنيا آمد من او را به نام عمويم حمزه ناميدم و چون فرزندم حسين به دنيا آمد او را به نام برادرم جعفر ناميدم ، پس رسول خدا ( ص ) مرا طلبيد و به من فرمود :\r\nاى ابو تراب ، خداوند مرا مأمور كرده تا نام اين دو پسر را عوض كنم از اين رو آنها را حسن و حسين ناميد » . اين حديث را احمد نيز در « فضائل » نقل كرده است .\r\n( 3 ) احمد در مسند به نقل از يحيى بن آدم و او از اسرائيل از ابو اسحاق از قول هانى بن هانى از على ( ع ) نقل كرده‌اند كه فرمود : « وقتى كه حسن به دنيا آمد ، نام او را حرب گذاشتم رسول خدا ( ص ) آمد و فرمود : « پسرم را بياوريد ببينم ، اسم او را چه گذاشتيد ، فاطمه عرض كرد :\r\nحرب گذاشتيم ، فرمود : نه ، بلكه نام او حسن است و چون حسين به دنيا آمد ، نام او را حرب گذاردم ، پيامبر ( ص ) فرمود : نه بلكه نام او حسين همنام فرزندان هارون ؛ شبر و شبير است . »\r\n( 4 ) در روايتى آمده است : « چون سومين فرزندم به دنيا آمد ، نام او را حرب نهادم ، رسول خدا ( ص ) فرمود : بلكه نام او محسن همنام مبشر است » و اين مطلب دليل بر درستى گفتار زبير بن به كار است كه مىگويد : فاطمه از همسرش على فرزند ديگر به دنيا آورد به نام محسن\r\n\r\n","description":"","footnote":"","page_name":" 263 ","page_number":289},
  {"content":"\r\n\r\nكه در كودكى از دنيا رفت . بعضى گفته‌اند : حسن شش‌ماهه به دنيا آمد .\r\n( 1 ) ابن سعد در « طبقات » نقل كرده است كه رسول خدا ( ص ) براى حسن و حسين دو گوسفند نرينه عقيقه كرد و فاطمه ( ع ) موهاى سر آنها را چيد و وزن كرد و به وزنش نقره و به قولى نقره و طلا صدقه داد و اين قضيه در روز هفتم تولدشان بود و وزن موى آنها يك درهم بود .\r\n( 2 )\r\n\r\nفضايل حسن عليه السلام\r\nوى از بزرگترين بخشندگان ، و داراى ذهنى وقّاد بود ، رسول خدا ( ص ) او را بسيار دوست مىداشت .\r\n( 3 ) احمد در مسند به نقل از محمد بن جعفر و او از شعبه از عدى بن ثابت از قول براء بن عازب نقل كرده مىگويد : ديدم رسول خدا ( ص ) حسن را روى شانه‌اش نهاده ، مىگويد :\r\n« خداوندا ! من او را دوست دارم تو هم او را دوست بدار ! » اين حديث مورد اتّفاق همه است . و در روايتى آمده است : « خداوندا دوستداران او را دوست بدار ! » .\r\n( 4 ) احمد نيز از قول محمد بن عبد اللّه بن زبير و او از عمر بن سعيد از ابن ابى مليكه و او از عقبة بن حرث - كنيهء وى ابو سروعه است - نقل كرده ، مىگويد : أبو بكر چند شب پس از وفات رسول خدا ( ص ) نماز عصر را خواند بعد كه از مسجد بيرون شد به هنگام رفتن در حالى كه على ( ع ) در كنار او بود ، ديد حسن بن على ( ع ) با كودكان بازى مىكند او را روى شانه‌اش نشاند و چنين مىگفت :\r\n يا بأبى شبه النبى * ليس شبيها بعلى « 1 » \r\nو على مىخنديد ، اين حديث را تنها بخارى نقل كرده است « 2 » .\r\n( 5 ) احمد نيز از عبد الرزّاق و او از معمر از قول همام از زهرى به نقل از حسن بصرى و او از ابو بكره و نفيع بن حرب نقل كرده ، مىگويد : رسول خدا ( ص ) را در حالى روى منبر ديدم\r\n\r\n\r\n","description":"","footnote":"\r\n( 1 ) اى كه پدرم به فدايش باد ، به پيامبر شباهت دارد نه به على ( ع ) .\r\n( 2 ) به اعتراف بزرگان در صحيح بخارى احاديث مجعول كم نيست و اين هم قهرا يكى از آنهاست - م .\r\n","page_name":" 264 ","page_number":290},
  {"content":"\r\n\r\nكه حسن در كنارش ، گاهى رو به مردم و گاهى رو به حسن كرده مىفرمود : « اين پسرم آقاست و باشد كه خدا به وسيلهء او بين دو گروه بزرگ از مسلمانان را صلح كند ! » . اين حديث را تنها بخارى نقل كرده است .\r\n( 1 ) بخارى مىگويد : عبد اللّه بن محمد براى من نقل كرد كه محققا حسن بصرى اين حديث را از أبو بكر شنيده است .\r\nدر قسمتى كه بخارى تنها از ابن عبّاس مطالبى را نقل كرده ، مىگويد : رسول خدا ( ص ) حسن و حسين ( ع ) را تعويذ مىكرد ، مىفرمود : « شما دو برادر را به وسيلهء كلمات تامّهء خدا ، از هر شيطان و هر موجود مضرّ و هر چشم زخمى تعويذ مىكنم » و مىگفت : « پدر شما ابراهيم بدان وسيله اسماعيل و اسحاق را تعويذ مىكرد » . كلمات تامّه يعنى بىنقص ، زيرا كلمات مخلوقين ناقص است ، در بعضى روايات كلمات تامّات آمده است كه بليغتر از تامّه است ، و هامه يعنى هر مخلوقى كه قصد سويى كند و . . .\r\n( 2 ) بخارى از انس نقل كرده ، مىگويد : هيچ كس جز حسن بن على ( ع ) شبيه پيامبر ( ص ) نبود ، و بخارى اين عبارت را دربارهء حسين نيز نقل كرده است كه در بخش شهادت آن حضرت موقعى كه سر بريده‌اش را نزد ابن زياد بردند ، نقل خواهيم كرد .\r\n( 3 ) اين حديث را احمد در مسند نقل كرده ، در آنجا آمده است : سيماى حسن بن على ( ع ) از همه كس به پيامبر ( ص ) شبيه‌تر است و در روايتى آمده است كه حسن از سر تا ناف و حسين از ناف تا پاهايش شبيه رسول خدا ( ص ) بوده است .\r\n( 4 ) ابن سعد در « طبقات » به اسناد خود از عبد اللّه بن زبير نقل كرده ، مىگويد : رسول خدا ( ص ) را در حال سجده مىديدم در حالى كه حسن مىآمد و به پشت آن حضرت سوار مىشد و او را پايين نمىآورد تا وقتى كه خودش پايين مىآمد و او را مىديدم كه مىآمد در حالى كه رسول خدا ( ص ) در حال ركوع بود ، براى او وسط دو پايش را باز مىكرد تا از طرف ديگر بيرون رود .\r\n( 5 ) احمد از قول زكريا بن يحيى و او از عبيد اللّه بن عمرو ، از عبد اللّه بن عقيل به نقل از ابو صالح و او از ابو هريره نقل كرده ، مىگويد : پيامبر ( ص ) روزى از روزها آمد بدون اين كه او با من و من با او سخنى بگوييم تا به بازار بنى قينقاع رسيد ، پس در خانهء فاطمه نشست\r\n\r\n","description":"","footnote":"","page_name":" 265 ","page_number":291},
  {"content":"\r\n\r\nفرمود : آيا آن كودك اينجاست ، گمان مىكنم شش بار تكرار كرد ، به خيالم فاطمه گلوبندى به گردن حسن مىكرد و يا او را مىشست ، پس حسن شتابان آمد پيامبر ( ص ) با او معانقه كرد و ساعتى بر سر و روى او بوسه زد و گفت : « خداوندا من او را دوست مىدارم ، تو هم دوستداران او را دوست بدار ! » اين حديث مورد اتفاق است . و نيز در صحيح بخارى و صحيح مسلم از ابو هريره نقل شده است مىگويد : با رسول خدا ( ص ) در بازارى از بازارهاى مدينه بودم آن حضرت برگشت و من هم برگشتم ، به من فرمود : اى بىمقدار ( سه مرتبه تكرار كرد ) حسن بن على را براى من بخوان ، او را خواندم ، آمد در حالى كه به گردنش گردن‌بندى بود ، پيامبر ( ص ) او را در بغل گرفت و گفت : « خداوندا من او را دوست دارم تو هم او را دوست بدار و دوستداران او را دوست بدار ! » . ابو هريره مىگويد : پس از اين كه رسول خدا ( ص ) چنين مطلبى دربارهء حسن گفت ، از آن زمان هيچ كس در نزد من محبوبتر از حسن بن على نبود ! ابو هريره مىگويد : همواره رسول خدا ( ص ) او را مىبوسيد .\r\n( 1 ) ابو نعيم اصفهانى در « حليه » به نقل از عبد اللّه بن محمد بن جعفر و او از محمد بن نصر از قول اسماعيل بن عمر از عباس بن فضل و او از قاسم بن عبد الرّحمن از محمد بن على ( ع ) نقل كرده ، مىگويد : « حسن بن على ( ع ) بيست مرتبه با پاى پياده از مدينه به قصد حجّ به مكه رفت در حالى كه شتران سوارى به همراه او برده مىشدند و مىفرمود : من از خدا شرم مىكنم كه او را ديدار كنم در حالى كه پياده به خانه او نروم ! » .\r\n( 2 ) ابن سعد در « طبقات » نقل كرده است كه او پانزده بار با پاى پياده به مكه رفت و سه مرتبه تمام اموالش را با خدا قسمت كرد ( نيمى را به مستمندان داد ) حتى يك لنگهء كفش را مىداد و يكى را نگه مىداشت و دو بار براى رضاى خدا تمام ثروتش را در راه خدا داد . و در روايتى آمده است كه شنيد مردى از خدا ده هزار درهم درخواست دارد براى او فرستاد ، جدّم ( ابن جوزى ) در كتاب « الصّفوه » اين را نقل كرده است .\r\n( 3 )\r\n\r\nجريان پس از شهادت امير المؤمنين عليه السلام\r\nمورّخان نقل كرده‌اند در روزى كه على ( ع ) به شهادت رسيد در همان روز با حسن ( ع )\r\n\r\n","description":"","footnote":"","page_name":" 266 ","page_number":292},
  {"content":"\r\n\r\nبه عنوان خلافت بيعت كردند و نخستين كسى كه بيعت كرد ، قيس بن سعد بن عباده بود ، عرض كرد : دستت را باز كن تا بر اساس كتاب خدا و سنت رسولش با تو بيعت كنم كه اين تمام شرايط را مشتمل است ، پس بيعت كرد و مردم هم بيعت كردند و به قولى پس از گذشت دو روز از شهادت على ( ع ) با او بيعت كردند .\r\n( 1 ) زهرى مىگويد : دانشمندان مىگويند : با على ( ع ) چهل هزار از مردم عراق بيعت كردند تا پاى جان كه با وى به شام بروند و چون آن حضرت به شهادت رسيد همانها با حسن ( ع ) بيعت كردند . مىگويد : حسن ( ع ) مبارزه را ترجيح نمىداد بلكه مايل بود از خون‌ريزى جلوگيرى شود ، و حسن ( ع ) مىدانست كه قيس بن سعد در اين مورد با او هم عقيده نيست اين بود كه شش ماه ، تا آخر ماه ربيع الاول سال چهل و يك هجرى در كوفه ماند سپس از كوفه بيرون آمد و به مداين وارد شد و قيس بن سعد را پيشاپيش با دوازده هزار نفر فرستاد و معاويه نيز با سپاهيانش از شام آمدند .\r\n( 2 ) شعبى گويد : در آن ميان كه حسن ( ع ) در مداين ميان خيمه‌اش بود و قيس بن سعد پيشاپيش رفته بود ناگهان مناديى در بين سپاهيان فرياد برآورد كه قيس بن سعد را كشتند ، فرار كنيد ! به خيمهء حسن ( ع ) ريختند و بين آنها نزاع در گرفت تا اين كه فرش ( زير پاى ) آن حضرت را كشيدند و با خنجرى ضربتى بر او وارد كردند كه خون جارى شد و در نتيجه بيشتر علاقه‌مند بود تا در ميان جمع باشد ولى از مردم بيمناك بود از اين رو در مداين بيضاء به منزلى با ديوارهاى بلند وارد شد ، فرمانرواى مداين سعد بن مسعود ثقفى عموى مختار بن ابو عبيده بود كه على ( ع ) او را بر حكومت آنجا گمارده بود ، مختار كه در آن موقع هنوز جوان بود به عموى خود گفت : آيا مايلى كه بىنياز و ارجمند شوى ؟ گفت : چگونه ؟ مختار گفت : حسن را دستگير و به معاويه تسليم كن . سعد گفت : خدا تو را بكشد ! من بر پسر پيغمبر حمله ببرم و او را به پسر هند تحويل دهم ! بدترين كس باشم اگر اين كار را بكنم .\r\n( 3 ) ابن سعد در « طبقات » نقل كرده است كه مختار به عمويش سعد گفت : آيا مايلى كارى بكنى كه عرب به آقايى برسد ؟ گفت : چه كارى ؟ گفت : مرا بگذارى تا گردن اين مرد يعنى حسن ( ع ) را بزنم و نزد معاويه ببرم ! گفت : خدا روى تو را سياه كند اين چه آزمونى است كه ما را نسبت به اهل بيت پيامبر ( ص ) در معرض آن قرار مىدهى ؟\r\n\r\n","description":"","footnote":"","page_name":" 267 ","page_number":293},
  {"content":"\r\n\r\nچون حسن ( ع ) ديد مردم از اطراف او پراكنده شدند و بين مردم عراق اختلاف افتاد و اهل كوفه نيرنگ كرده‌اند ، از اين رو به صلح تمايل يافت و معاويه هم كه مخفيانه به او نوشته و او را دعوت به سازش كرده بود و او جواب نداده بود سپس جواب داد .\r\n( 1 ) شعبى مىگويد : وقتى كه حسن با معاويه به صلح مايل شد ، برادرش حسين به وى گفت : تو را به خدا سوگند مىدهم كه مبادا پيشنهاد معاويه را باور كنى و سفارش پدرت را به كار نگيرى ! فرمود : مگر شرايط ما را نمىبينى ؟ ! نمرى روايتى را نقل كرده كه دلالت دارد بر اين كه معاويه به حسن ( ع ) پيشنهاد صلح داده بود .\r\n( 2 ) از حسن بصرى نقل كرده‌اند كه گفت : به خدا سوگند كه حسن بن على ( ع ) پيش‌قراولانى از سپاه خود را نزد معاويه فرستاد كه چون كوهى استوار بودند ، عمرو بن عاص گفت : به خدا سوگند كه پيش‌قراولانى مىبينم كه برنمىگردند مگر نظاير خودشان را بكشند ، معاويه به وى گفت : اى عمرو اگر اينها و آنها كشته شوند پس چه كسى امور مسلمانان را اداره كند ، زنانشان و ناتوانانشان را چه كسى سرپرستى كند ؟ بدين جهت دو نفر از قبيلهء بنى عبد شمس را به نام عبد الرحمن بن سمره و عبد اللّه بن عامر نزد حسن ( ع ) فرستاد و گفت : نزد اين مرد برويد و با او روبرو شويد و سخن بگوييد و خواهش كنيد و آنها رفتند و بر آن حضرت وارد شدند و با او صحبت كردند و از او خواستند تا صلح كنند ، حسن ( ع ) به ايشان گفت : ما فرزندان عبد المطّلب از اين مال دنيا در تنگناييم و اين امّت هم‌پيمانشان را شكسته‌اند . آن دو نفر گفتند : به شما چنين و چنان پيشنهاد مىشود و از شما درخواست مىگردد ، فرمود : چه كسى مىتواند اين كار را بكند ؟ گفتند : ما براى تو انجام مىدهيم ، ديگر چيزى از آنها نخواست مگر اين كه گفتند : ما به عهده مىگيريم كه اين كار را براى تو انجام دهيم پس با معاويه صلح كرد و اين در مداين اتفاق افتاد .\r\n( 3 ) شعبى مىگويد : حسن ( ع ) با اين شرط صلح كرد كه از بيت المال كوفه پنج هزار ( پنج ميليون ) درهم بگيرد و كسى به على ( ع ) دشنام ندهد و ديگر شرايطى كه كردند و نويسنده‌ها نوشتند معاويه صد هزار دينار ديگر و هر آنچه در بيت المال كوفه بود به وى بخشيد سپس معاويه حركت كرد و در مسكن - محلى كنار رود دجيل نزديك اوانا جنب دير جاثليق - با هم ملاقات كردند ، خطيب اين مطالب را در تاريخ خود نقل كرده و در اين محل بود كه\r\n\r\n","description":"","footnote":"","page_name":" 268 ","page_number":294},
  {"content":"\r\n\r\nعبد الملك بن مروان ، مصعب بن زبير را به قتل رساند و آرامگاه مصعب و ابراهيم پسر مالك اشتر نخعى در آنجاست ، بعضى گفته‌اند : در أذرح ديدار كردند و حكومت را به معاويه تسليم كرد ولى قول اول درست‌تر است و اين رويداد بيست و پنجم ربيع الأول سال چهل و يك هجرى اتفاق افتاد بنا بر اين خلافت حسن شش ماه و چند روز بود .\r\n( 1 ) سدى مىگويد : حسن ( ع ) با معاويه به خاطر علاقه به دنيا صلح نكرد بلكه چون ديد مردم عراق مىخواهند بر او حيله كنند و با او كردند آنچه كردند از آنها بيمناك شد كه مبادا او را تسليم معاويه كنند ، دليلى بر اين مطلب خطبه‌اى است كه در نخيله پيش از صلح ايراد كرد و فرمود : « اى مردم اين چيزى كه ما در آن با معاويه اختلاف داريم ، بيقين حقى است كه به خاطر اصلاح حال امت و حفظ خونشان آن را واگذاشتم و نمىدانم شايد آن آزمونى براى شما باشد و بهره‌اى تا مدتى معيّن » .\r\n( 2 ) سپس معاويه به سمت كوفه حركت كرد و وارد كوفه شد ، عمرو عاص به وى پيشنهاد كرد كه به حسن دستور دهد تا خطبه بخواند و انصراف خودش را اظهار كند ، معاويه به حسن ( ع ) گفت : برخيز و خطبه بخوان ، برخاست و خطبه‌اى ايراد كرد و گفت : « اى مردم ! خداوند شما را وسيلهء اوّل ما ( پيامبر و على ) هدايت كرد و وسيلهء آخرين فرد ما خون شما را حفظ كرد ، ما اهل بيت پيامبر شماييم كه خداوند پليدى را از ما بر طرف كرده و ما را كاملا پاك و پاكيزه قرار داده است و اين حكومت دنيا مدتى دارد و اين دنيا هر روز در دست يكى است ! و خداى تعالى به پيامبرش فرموده است :  « وَ إِنْ أَدْرِي لَعَلَّهُ فِتْنَةٌ لَكُمْ وَ مَتاعٌ إِلى حِينٍ »  « 1 » مردم با شنيدن اين سخنان با صداى بلند گريستند ، معاويه نگاهى به عمرو كرد و گفت : اين پيشنهاد تو بود ، سپس به حسن ( ع ) گفت : بس است اى ابو محمد ! ( 3 ) در روايتى آمده است كه فرمود : « ما حزب خدا رستگاريم و عترت پاك رسول خداييم و اهل بيت پاك و پاكيزهء او . و يكى از دو امانت گرانبها ( ثقلين ) هستيم كه رسول خدا ( ص ) ميان شما به يادگار گذاشت ، پس اطاعت ما قرين اطاعت خداست ، اگر شما دربارهء چيزى\r\n\r\n\r\n","description":"","footnote":"\r\n( 1 ) سورهء انبيا ( 21 ) ، آيهء 111 : و من نمىدانم شايد اين ماجرا آزمايشى براى شما باشد و بهره‌گيرى تا مدتى ( معيّن ) .\r\n","page_name":" 269 ","page_number":295},
  {"content":"\r\n\r\nاختلاف كرديد بايد آن را به خدا و رسولش بازگردانيد ، اينك معاويه ما را به امرى دعوت كرده است كه در آن نه عزّت است و نه عدالت و انصاف ، اگر موافقيد من به او جواب رد مىدهم و با دم شمشير عدالت در پيشگاه خدا او را به داورى مىكشم و اگر موافق نيستيد ما آن را مىپذيريم » مردم از هر سو صدا زدند : زندگى ! زندگى ! ( 1 ) در روايت عبد البرّ مالكى در كتاب « استيعاب » آمده است : ابو عامر بن سفيان بن ياليل خارجى و به قولى ابن ليلى ، فرياد زد : اى كه مؤمنان را خوار كردى ! ( 2 ) در روايت هشام آمده است : واى كه روى مؤمنان را سياه كردى ! فرمود : « واى بر تو اى خارجى مرا ملامت مكن زيرا آنچه باعث شد من اين كار را بكنم ، كشتن پدرم شما را و ضربت زدن شما بر من و غارت كردن شما اموال مرا بود ، موقعى كه شما راهى صفين شديد دين شما جلوتر از دنياتان بود ولى امروز دنيايتان جلوتر از دينتان است ، واى بر شما اى خارجى ! من مردم كوفه را مردمانى ديدم كه نمىتوان به آنها اطمينان كرد و فريب آنها را نمىخورد مگر كسى كه خوار باشد هيچ يك از آنها با ديگرى هم عقيده نيست ، براستى كه پدرم از آنها سختيها و ناراحتيها ديد كه باعث خرابى هر چه سريعتر كشور و نابودى مردم بود مرام ايشان تفرقه شده و اينان فرقه فرقه گشته‌اند » .\r\n( 3 ) و در روايتى آمده است : وقتى كه آن خارجى گفت : اى كه مؤمنان را خوار كردى ! فرمود : « من خوار نكردم بلكه نمىخواستم نابود شوند و به خاطر دنيا ريشه‌كن گردند » .\r\n( 4 ) ابن جرير و ديگران نقل كرده‌اند ، چون حسن ( ع ) با معاويه صلح كرد در كوفه ماند تا آماده شود ، زخمش كه بهبود يافت به مسجد رفت و فرمود : « اى مردم كوفه ! دربارهء همسايگان و مهمانانتان كه از اهل بيت پيامبرتان هستند از خدا بترسيد » مردم با شنيدن اين سخن گريه كردند ، و چون به سوى مدينه حركت كرد مردمى از طرف قادسيه مقابل او آمدند و گفتند : اى كه عرب را خوار و ذليل كردى ! زهرى مىگويد : حسن ( ع ) در صلح خود با معاويه بر اساس تأويل عمل كرد .\r\n( 5 ) ( مؤلّف ) مىگويم : آنچه را كه زهرى بدان اشاره كرده ، احمد در « فضائل » آن را بيان كرده است وى از قول بهر بن حكيم به نقل از حماد بن سلمه و او از سعيد بن جمكان ( جمهال خ ل ) از سفينه غلام رسول خدا ( ص ) نقل كرده است ، مىفرمود : « خلافت پس از من سى\r\n\r\n","description":"","footnote":"","page_name":" 270 ","page_number":296},
  {"content":"\r\n\r\nسال است و پس از آن سلطنت مىشود » سفينه كه اسمش مهران بود مىگويد : دقّت كردم ، ديدم مدت خلافت ابو بكر دو سال و خلافت عمر ، ده سال و خلافت عثمان دوازده سال و خلافت على ( ع ) پنج سال و باقيماندهء كسرى از سى سال آن بود كه حسن ( ع ) به خاطر امّت انجام داد ! ( 1 ) مورّخان مىگويند : وقتى كه حسن ( ع ) حكومت را به معاويه تسليم كرد ، در كوفه ماند تا براى رفتن به مدينه آماده شود ، پس گروهى از پيروان معاويه از جمله عمرو بن عاص و وليد بن عقبه ، برادر مادرى عثمان كه على ( ع ) به خاطر مىگسارى او را تازيانه زده بود و ناراحت كرده بود نزد معاويه گرد آمدند و گفتند مىخواهيم كه حسن را به عنوان ديدار احضار كنى تا قبل از رفتن مدينه او را خجالت زده كنيم ! معاويه آنها را نهى كرد و گفت : او چيره‌زبان‌ترين فرد بنى هاشم است ! اصرار كردند تا اين كه كسى را به دنبال حسن ( ع ) فرستاد و درخواست ديدار او را كرد وقتى كه حضور يافت آنها شروع كردند و به على ( ع ) حمله بردند ، حسن ( ع ) ساكت بود تا آنها سخنانشان را گفتند ( 2 ) آنگاه ، حسن ( ع ) حمد و ثناى الهى را به جاى آورد و بر پيامبر خدا محمد ( ص ) درود فرستاد ، فرمود : امّا آن كه شما به او اشاره كرديد ، كسى بود كه به دو قبله نماز خواند « 1 » و دو بار بيعت كرد « 2 » در حالى كه همهء شما مشرك بوديد و به آنچه خداوند بر پيامبرش نازل كرده ، كافر بوديد در حالى كه او خواسته‌هاى نفسانى را بر خود حرام كرد و از لذّتهاى دنيوى دورى جست تا آنجا كه خداوند اين آيه را دربارهء او نازل كرد  « يا أَيُّهَا الَّذِينَ آمَنُوا لا تُحَرِّمُوا طَيِّباتِ ما أَحَلَّ اللَّهُ لَكُمْ »  « 3 » در حالى كه تو اى معاويه از كسانى بودى كه رسول خدا ( ص ) دربارهء آنها فرمود : خداوندا او را سير مكن ! يا خداوند شكمت را سير نكند » اين حديث را مسلم از ابن عبّاس نقل كرده است .\r\n\r\n\r\n","description":"","footnote":"\r\n( 1 ) اشاره به سابقه على ( ع ) در اسلام دارد كه هم در آغاز سوى بيت المقدس قبله اول مسلمين نماز گزارده و هم به سوى كعبه .\r\n( 2 ) هم در بيعت فتح و هم در بيعت رضوان كه معاويه در بيعت فتح مشرك بود و بيعت رضوان را شكست .\r\n( 3 ) سورهء مائده ( 5 ) آيهء 87 : اى كسانى كه ايمان آورده‌ايد ، چيزهاى پاكيزه را كه خداوند براى شما حلال كرده بر خود حرام نكنيد .\r\n","page_name":" 271 ","page_number":297},
  {"content":"\r\n\r\n( 1 ) « امير المؤمنين در شب هجرت شب را تا به صبح از رسول خدا در برابر مشركين پاسدارى كرد و جان خود را فداى او نمود تا اين آيه نازل شد :  « وَ مِنَ النَّاسِ مَنْ يَشْرِي نَفْسَهُ ابْتِغاءَ مَرْضاتِ اللَّهِ »  « 1 » و خداوند او را به داشتن ايمان توصيف كرده ، مىفرمايد :  « إِنَّما وَلِيُّكُمُ اللَّهُ وَ رَسُولُهُ وَ الَّذِينَ آمَنُوا . . . »  « 2 » كه مقصود امير المؤمنين است و رسول خدا ( ص ) دربارهء او فرمود : تو نسبت به من به منزلهء هارونى نسبت به موسى ، و تو برادر منى در دنيا و آخرت . اما تو اى معاويه ، پيامبر ( ص ) در روز جنگ احزاب نگاهى به تو كرد و ديد پدرت را كه بر شترى سوار است و مردم را به مبارزهء با او تشويق مىكند و برادرت مهار شتر را مىكشد و تو آن را مىرانى ، فرمود : خدا سواره و زمامدار و راننده شتر را لعنت كند و هيچ جا پدرت با پيامبر ( ص ) رو به رو نشد مگر اين كه او را لعنت كرد و تو هم با او بودى ! عمر تو را والى شام كرد تو به او خيانت كردى سپس عثمان تو را گمارد و تو منتظر فرصت ماندى و تو كسى بودى كه پدرت را از اسلام منع كردى و گفتى :\r\n يا صخر لا تسلمن طوعا فتفضحنا * بعد الّذين ببدر أصبحوا مزقا\r\nلا تركنن إلى أمر تقلّدنا * و الرّاقصات بنعمان به الحرقا « 3 » \r\n( 2 ) و تو روز بدر ، احد ، خندق و تمام جنگها با رسول خدا ( ص ) مىجنگيدى ، و خود مسلمانان را آگاه ساختى كه از چه كسى ( در چه شرايطى ) به دنيا آمده‌اى ! آنگاه رو به عمرو بن عاص كرد و فرمود : اما تو اى نابكار زاده كه تو را پنج نفر از مردان قريش مدعى بودند كه فرومايه‌ترين آنها يعنى عاص غلبه كرد ( پدر تو شد ) و تو در بستر مشركى به دنيا آمدى و دربارهء ( پدر و خانوادهء ) تو اين آيه  « إِنَّ شانِئَكَ هُوَ الْأَبْتَرُ »  « 4 » نازل شد و تو همواره دشمن\r\n\r\n\r\n","description":"","footnote":"\r\n( 1 ) سورهء بقره ( 2 ) ، آيهء 207 : بعضى از مردم ( با ايمان و فداكار همچون على ( ع ) در ليلة المبيت به هنگام خفتن در جايگاه پيامبر ( ص ) ) جان خود را در برابر خشنودى خدا مىفروشند . . .\r\n( 2 ) سورهء مائده ( 5 ) ، آيهء 55 : سرپرست و رهبر شما تنها خداست ، و پيامبر او و كسانى كه ايمان آورده‌اند . . . . .\r\n( 3 ) اى صخر ! مبادا به دلخواه مسلمان شوى و ما را به ننگ و رسوايى بيالايى پس از آن كه آن اشخاص در جنگ پاره پاره شدند ! ( اشاره به كشته‌هاى خود در بدر ) مبادا به كارى بپردازى كه ما را انگشت نما سازند !\r\n( 4 ) سورهء كوثر آيهء 3 : مسلّما دشمن تو ابتر و بلا عقب است .\r\n","page_name":" 272 ","page_number":298},
  {"content":"\r\n\r\nخدا و رسول خدا و دشمن مسلمين بودى و از هر مشركى براى آنها زيانبخش‌ترى و تو گويندهء اين شعرى :\r\n و لا انثنى عن بنى هاشم * بما اسطعت فى الغيب و المحضر\r\nو عن غايب اللّات لا أنثنى * و لو لا رضى اللّات لم تمطر « 1 » \r\n( 1 ) و اما تو اى وليد ! من تو را به خاطر كينه‌اى كه از امير المؤمنين دارى سرزنشت نمىكنم زيرا او پدرت را به بدترين وضعى كشت و تو را به خاطر مىگسارى تازيانه زد موقعى كه نماز صبح را با مسلمانان در حال مستى خواندى و گفتى : بيشتر بخوانم ؟ ! و حطيئه دربارهء تو گفته است :\r\n شهد الحطيئة حين يلقى ربّه * انّ الوليد احقّ بالعذر\r\nنادى و قد تمّت صلاتهم * أ أزيدكم سكرا و ما يدرى\r\nليزيدهم أخرى و لو قبلوا * لأتت صلاتهم على العشر\r\nفأتوا أبا وهب و لو قبلوا * لقرنت بين الشّفع و الوتر\r\nحبسوا عنانك اذ جريت و لو * تركوا عنانك لم تزل تجرى « 2 » \r\n( 2 ) و خداوند تو را در قرآن مجيد فاسق خوانده و امير المؤمنين ( ع ) را مؤمن در آيه :\r\n « أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ »  « 3 » و دربارهء تو و امير المؤمنين ( ع ) حسّان بن ثابت مىگويد :\r\n أنزل اللّه ذو الجلال علينا * فى علىّ و فى الوليد قرآنا \r\n\r\n\r\n","description":"","footnote":"\r\n( 1 ) از بنى هاشم تا بتوانم چه در پشت سرشان و چه در حضورشان چيزى نمىگويم و از خورشيد ( نام ديگر لات بت عرب جاهليت كه در معبد طايف بوده ) غايب نيز سخن نمىگويم و حال آن كه اگر لات نبود باران نمىباريد .\r\n( 2 ) روزى كه حطيئه به ديدار پروردگار خود برسد ، گواهى دهد كه وليد براى پوزش سزاوارتر است . چون مردم نمازشان را به پايان رساندند ، از روى مستى و نادانى گفت : آيا مىخواهيد نماز بيشترى برايتان بخوانم ؟ ! ركعت ديگرى بر نمازشان افزود ، و اگر قبول مىكردند تا ده ركعت نماز آنها را مىرساند ! و آنها ناگزير مىخواندند ، اى ابو وهب اگر قبول كرده بودند هرآينه نماز دو ركعتى و يك ركعتى نيز با هم خوانده بودى ( خوب شد كه نپذيرفتند ) . آنها افسار تو را گرفتند وقتى كه تو به تاخت مىراندى در حالى كه اگر لجام تو را رها كرده بودند همچنان به تاخت مىراندى !\r\n( 3 ) سورهء سجده ( 32 ) ، آيهء 18 : آيا كسى كه با ايمان باشد همچون كسى است كه فاسق است ؟\r\n","page_name":" 273 ","page_number":299},
  {"content":"\r\n\r\n ليس من كان مؤمنا عمرك الله * كمن كان فاسقا خوانا\r\nسوف يدعى الوليد بعد قليل * و علىّ الى الجزاء عيانا\r\nفعلىّ يجزى هناك جنانا * و وليد يجزى هناك هوانا « 1 » \r\n( 1 ) و اما تو اى عتبه تو را در مورد امير المؤمنين ( ع ) سرزنشت نمىكنم زيرا او در جنگ بدر پدرت را كشت و در قتل پسرعمويت شيبه شريك بود ، و چرا بر كسى كه روى بستر خوابت چيره شده بود و او را ديدى كه با همسرت خوابيده اعتراض نكردى تا آنجا كه نصر بن حجاج دربارهء تو گفت :\r\n نبئت عتبة هيأته عرسه * لصداقة الهذلى من اللّحيان\r\nالفاه معها فى الفراش فلم يكن * فحلا و أمسك خشية النّسوان\r\nلا تعتبن يا عتب نفسك حبّها * انّ النّساء حبائل الشّيطان « 2 » \r\n( 2 ) آنگاه حسن ( ع ) جامه‌اش را تكان داد و برخاست ، معاويه رو به اطرافيانش كرد و گفت :\r\n أمرتكم أمرا فلم تسمعوا له * و قلت لكم لا تبعثن الى الحسن\r\nفجاء و ربّ الرّاقصات عشيّة * بركبانها يهوين من سرّة اليمن\r\nاخاف عليكم منه طول لسانه * و بعد مداه حين اجراره الرّسن\r\nفلمّا أبيتم كنت فيكم كبعضكم * و كان خطابى فيه غبنا من الغبن \r\n\r\n\r\n","description":"","footnote":"\r\n( 1 ) خداوند بزرگ دربارهء على و وليد ( آيه‌اى از ) قرآن را نازل كرد ؛ على را مؤمن و وليد را فاسق خواند . هرگز مؤمنى كه خداشناس است با فاسق خيانتكار برابر نيست ! طولى نخواهد كشيد كه به طور آشكارا براى كيفر و پاداش وليد و على را در پيشگاه خدا حاضر كنند ، پس على در آنجا به پاداش عملش وارد بهشت خواهد شد در حالى كه كيفر عمل وليد در آنجا خوارى و عذاب است .\r\n( 2 ) به من خبر رسيد كه عتبه براى مردى از قبيله لحيان به خاطر دوستى كه با هذلى ( عتبه ) داشت همسرش را آماده كرد . و آن مرد را با همسرش در بستر هم‌آغوش ساخت پس او مردانگى نداشته بلكه ترس زنان او را از ( غيرت لازم ) بازداشته بود . ( بعد هم عتبه با خود گفت ) اى عتبه خودت را به دوستى او سرزنش مكن زيرا زنان ريسمانهاى شيطانند !\r\n","page_name":" 274 ","page_number":300},
  {"content":"\r\n\r\n فحسبكم ممّا قال ممّا علمتم * و حسبى بما ألفاه فى القبر و الكفن « 1 » \r\n( 1 )\r\n\r\nتفسير عجيبى از اين رويداد\r\nاصمعى و هشام بن محمد كلبى در كتاب خود به نام « مثالب » مىگويد : معناى اين سخن حسن ( ع ) را كه به معاويه گفت : « تو خود مىدانى آن بسترى را كه روى آن به دنيا آمده‌اى ! » فهميدم زيرا معاويه خود مىگفت : كه او از چهار تن از مردان قريش است : عمارة بن وليد بن مغيرهء مخزومى ، مسافر بن ابى عمر ، ابو سفيان و عبّاس بن عبد المطّلب و اينان نديمان ابو سفيان بودند و هر يك از آنها متّهم به ارتباط با هند بودند ؛ اما عمارة بن وليد از جمله زيباترين مردان قريش بود و همو بود كه عمرو بن عاص نزد نجاشى از او سخن‌چينى كرد ، و زن نجاشى عاشق او شده بود ، نجاشى جادوگرى را طلبيد و او در مجراى بول عماره دميد ، در نتيجه او عقلش را از دست داد و حالت وحش پيدا كرد اما مسافر بن ابى عمرو ، كلبى مىگويد : عموم مردم بر آنند كه معاويه از اوست چون او از همه كس بيشتر به هند علاقه‌مند بود و چون هند به معاويه باردار شد ، ( 2 ) مسافر بيمناك شد كه مردم بدانند معاويه از اوست به پادشاه حيره پناهنده شد وى شخصى به نام هند بن عمرو بود ، در نزد وى ماند ، بعدها كه ابو سفيان به حيره رفت ، مسافر با او ملاقات كرد در حالى كه از شدت علاقه‌اش به هند بيمار شده بود و شكمش آب آورده بود از ابو سفيان راجع به مردم مكه پرسيد و او اطلاع داد ، بعضى گفته‌اند كه ابو سفيان پس از رفتن مسافر از مكه با هند ازدواج كرد ، اين بود كه از جمله به او خبر داد و گفت : پس از تو من با هند ازدواج كردم ، از اين رو بيمارى او شدت گرفت و داشت آب مىشد ، گفتند داغ كردن خوب است ،\r\n\r\n\r\n","description":"","footnote":"\r\n( 1 ) من به شما فرمانى را دادم ولى شما گوش نداديد ، و به شما گفتم كه نبايد دنبال حسن بفرستيد اكنون كه آمد ، سوگند به شتران ناهموار ، به هنگام شامگاه ، سوارگان آنها از شادى ميمون سقوط مىكنند . من از زبان‌درازى او بر شما بيمناك بودم ، و از همّت بلند او موقعى كه ريسمان را بكشد ( دنبال كارى را بگيرد ) . ولى چون شما به سخن من گوش نداديد من هم در بين شما مثل فردى از شما و سخنم دربارهء او زيانى از زيانها شد . پس از آنچه او گفت از مطالبى كه بر شما معلوم بود ، شما را بس و آنچه راجع به من بافت ، در قبر و ميان كفنم مرا بس است !\r\n","page_name":" 275 ","page_number":301},
  {"content":"\r\n\r\nداغ‌كنندگان و حجامتگران را خواستند ، و در آن ميان كه حجامتگر او را داغ مىكرد ، حدثى از او سر زد ، مسافر گفت : « گاهى شتر بىتابى مىكند در حالى كه ميلهء داغ داخل آتش است » اين گفتار به صورت ضرب المثل درآمد ، سپس مسافر از عشق هند جان سپرد .\r\n( 1 ) هشام بن محمد كلبى نيز در كتاب « مثالب » نقل كرده ، مىگويد : هند از جمله كنيزكان بود و به مردان سياه تمايل داشت ولى هرگاه فرزند سياهى مىزاييد ، او را نابود مىكرد .\r\n( 2 ) هشام مىگويد : بين يزيد بن معاويه و اسحاق بن طابة بن عبيد در حضور معاويه - وقتى كه وى خليفه بود - سخنانى رد و بدل شد ، يزيد به اسحاق گفت : براى تو بهتر خواهد بود كه تمام پسران حرب وارد بهشت شوند ؛ يزيد به اين مطلب اشاره داشت كه مادر اسحاق متهم به ارتباط نامشروع با بعضى از پسران حرب بود ، اسحاق به وى گفت : براى تو هم خوب خواهد شد كه تمام پسران عبّاس داخل بهشت گردند ، يزيد معنى حرف اسحاق را نفهميد ولى معاويه فهميد . همين كه اسحاق برخاست و رفت معاويه رو به يزيد كرد و گفت : چگونه پيش از آن كه بفهمى دربارهء تو چه مىگويند به ملامت ديگران مىپردازى ؟ تو مىخواستى از اسحاق بدگويى كنى و او نيز همچنان از تو بدگويى كرد و گفت ، چگونه گفتنى ! مگر تو نمىدانستى كه بعضى از قريش در زمان جاهليّت گمان مىبرند كه من از نسل عبّاسم ! يزيد با شنيدن اين سخنان پشيمان شد .\r\n( 3 ) شعبى مىگويد : رسول خدا ( ص ) روز فتح مكه در سخنش با هند به گوشه‌اى از اين مطلب اشاره فرموده است ؛ موقعى كه هند آمد تا با آن حضرت بيعت كند در حالى كه مهدور الدّم بود ، عرض كرد : بر چه پايه‌اى من با شما بيعت كنم ؟ فرمود : « بر اين اساس كه مرتكب زنا نشوى ؟ » عرض كرد : مگر زن آزاد زنا مىدهد ؟ رسول خدا ( ص ) او را مىشناخت و نگاهى به عمر كرد و لبخندى زد ! ( 4 ) ( مؤلف ) مىگويم : از هند ، خلاف اين مطلب را نقل كرده‌اند ؛ صاحب « العقد » نقل كرده است : هند دختر عتبه همسر فاكه بن مغيرهء مخزومى بود و او مهمانخانه‌اى داشت كه مردم بدون اجازه رفت و آمد داشتند ، روزى در آن باره با هند صحبت كرد و بعد از خانه بيرون شد در حالى كه هند در خواب بود ، يكى از مهمانها طبق معمول آمد و ديد كه\r\n\r\n","description":"","footnote":"","page_name":" 276 ","page_number":302},
  {"content":"\r\n\r\nهند خوابيده است ، برگشت و بيرون رفت و فاكه با او رو به رو شد و نزد هند آمد و او را از خواب بيدار كرد و به او گفت : اين كه بود در نزد تو ؟ هند گفت : به خدا سوگند كه من همچنان خوابيده بودم از موقعى كه تو بيرون رفتى كسى را جز تو نديده‌ام فاكه رو به هند كرد و گفت : نزد خانواده‌ات برو ! مردم در مورد هند كنجكاوى كردند ، پدر هند به وى گفت : ماجرايت را به من بگو ، اگر راست است كه كسى را بفرستيم تا آن مرد را بكشد و جلو حرف مردم گرفته شود و اگر دروغ است محاكمه او را به يكى از كاهنان يمن واگذاريم ، هند گفت : به خدا سوگند كه دروغ است ، ( 1 ) از اين رو عتبه به فاكه گفت : تو به دختر من بهتان بزرگى زده‌اى يا بايد ثابت كنى و يا با من نزد كاهن بيايى و محاكمه شوى فاكه گفت : اختيار با شماست بدين جهت آن دو با جمعى از خاندانشان بيرون شدند ، همين كه به نزديكى سرزمين كاهن رسيدند ، رنگ هند دگرگون شد ، پدرش به وى گفت : چرا پيش از اين كه بين مردم آمدن ما شهرت نيافته بود چنين نبودى ؟ هند گفت : به خدا قسم چنين نيست بلكه شما پيش بشرى مىآييد كه هم خطا مىكند و هم صواب و شايد ( در مورد من ) خطا كند و مرا به نشانى مشخص كند كه در زبان عربها بماند ، ( 2 ) پدر هند گفت : تو راست گفتى ولى من جريان تو را به او خواهم گفت ، پس سوت زد تا اسبش آب بخورد ، دلو را به چاه انداخت و اسب آهنگ خوردن دانه و گندم كرد و دانه در مجراى بول اسب ماند ، اين مطلب ( دانهء گندم در مجراى بول ) تكيه گاهى براى او شد ، موقعى كه نزد آن كاهن فرود آمدند و كاهن مقدم آنها را گرامى داشت ، عتبه به وى گفت : ما براى كارى نزد تو آمده‌ايم كه از نظر تو سخت پوشيده است آن را براى ما توضيح بده ! گفت : ثمره‌اى در گردنه‌اى است ، ( 3 ) عتبه گفت : مايلم واضح‌تر بگويى ! گفت : دانهء گندمى در مجراى بول كره اسبى است ! عتبه گفت : راست گفتى اكنون دربارهء اين زنان بينديش - زنانى از قبيله عبد مناف همراه او بودند - كاهن دست روى سر هر كدام مىكشيد و مىگفت : برخيز و در پى كارت برو ! تا اين كه دست بر سر هند كشيد و گفت : برخيز در حالى كه نه كسى به گوشت رانت دست زده و نه زنا داده‌اى ؛ به زودى پادشاهى به نام معاويه مىزايى ، فاكه با شنيدن اين سخنان دست هند را گرفت ولى او دستش را بشدت پس كشيد و گفت : به خدا سوگند كه بسى علاقه‌مندم تا آن فرزندم از مرد ديگرى باشد ، بدين جهت بعد از او با ابو سفيان ازدواج كرد و\r\n\r\n","description":"","footnote":"","page_name":" 277 ","page_number":303},
  {"content":"\r\n\r\nمعاويه را به دنيا آورد « 1 » .\r\n( 1 ) اما سخن حسن ( ع ) به عمرو بن عاص كه فرمود : « تو در بستر مشتركى به دنيا آمدى » ، را نيز كلبى در كتاب « مثالب » نقل كرده ، مىگويد : نابغه ، مادر عمرو بن عاص از جمله روسپيهاى صاحب پرچم مكه بود ، عاص بن وايل و جمعى از قريش ، از جمله ابو لهب ، اميّة بن خلف ، هشام بن مغيره و ابو سفيان بن حرب در يك طهر با او آميزش كردند .\r\n( 2 ) ابن كلبى مىگويد : زناكارانى كه در مكه شهرت داشتند گروهى از جمله افراد نامبرده و امية بن عبد الشمس ، عبد الرحمن بن حكم بن ابى العاص برادر مروان بن حكم ، عتبة بن ابى سفيان برادر معاويه و عقبة بن ابى معيط بودند ، وقتى كه نابغه ( مادر عمرو ) به عمرو حامله شد ، مردم دربارهء او سخنانى گفتند و چون وضع حمل كرد پنج نفرى كه نام برديم دربارهء وى به نزاع برخاستند ؛ و هر كدام معتقد بود كه عمرو فرزند اوست و عاص بن وايل و ابو سفيان بن حرب بر اين مطلب پافشارى داشتند ؛ هر كدام مىگفتند : به خدا سوگند كه او از من است و داورى را به خود نابغه واگذاردند و او عاص را انتخاب كرد و گفت : اين كودك از اوست ، وقتى كه از او پرسيدند چه چيز باعث اين انتخاب شد در حالى كه ابو سفيان بزرگتر از عاص بود ؟ گفت : همين طور است كه شما مىگوييد جز اين كه او مرد بخيل و آزمندى است ولى عاص بخشنده است به دخترانم انفاق مىكند و ابو سفيان به آنها چيزى نمىدهد ، و نابغه چند دختر داشت .\r\n( 3 ) امّا گفتهء حسن به وليد بن عقبه كه فرمود : « على ( ع ) تو را به خاطر مىگسارى تازيانه زد » همهء سيره‌نويسان نقل كرده‌اند كه عثمان بن عفان ، وليد بن عقبه را در سال بيست و شش والى كوفه كرد وليد به مىگسارى سخت علاقه‌مند بود و بر بزم شراب مىنشست در حالى\r\n\r\n\r\n","description":"","footnote":"\r\n( 1 ) براستى كه جاى بسى تعجب است از علماى اسلام ! و بزرگانى همچون صاحب « العقد » و مؤلّف محترم اين كتاب كه چنين مطالبى را مىنويسند و براى تبرئه معاويه از زنازادگى و يا مادر ايشان از ارتكاب زنا به قول كاهن تمسّك جسته و چنين داستانى را در كتابى ارزشمند نقل مىكنند ! در همين كتاب حاضر ( ص 145 ) حديث نبوى ، به روايت عكرمه از ابن عبّاس از قول امير المؤمنين ( ع ) نقل شد كه فرمود : « . . . سمعت رسول اللّه ( ص ) يقول : من صدق منجّما او كاهنا فكأنّما كذب بما انزل على محمد » از رسول خدا شنيدم كه مىفرمود : هر كه سخن منجمى يا كاهنى را باور كند گويى كه آنچه را بر محمد نازل شده تكذيب كرده است - م .\r\n","page_name":" 278 ","page_number":304},
  {"content":"\r\n\r\nكه نديمان و نوازندگان تمام شب را تا صبح در كنارش بودند ( 1 ) وقتى كه مؤذن اذان صبح را مىگفت ، با حال مستى بيرون مىرفت و با مردم نماز مىخواند و روزى با زيرپوش از خانه در آمد ، نمىدانست كجاست و با همان حال وارد محراب مسجد شد و نماز صبح را چهار ركعت با جماعت خواند و گفت : مىخواهيد بيشتر بخوانم ؟ عبد اللّه بن مسعود به وى گفت تا امروز هيچ وقت بيشتر نخوانده‌ايم و چون سجده كرد در سجده‌اش گفت : شراب بده ! و سيرابم كن ! ابن غيلان ثقفى به آرامى صدا زد : خدا تو را و آن كسى كه تو را فرمانرواى ما ساخت سيراب گرداند سپس او را با سنگ ريزه‌اى زد و اهل مسجد نيز او را زدند و وليد در حالى كه تلوتلو مىخورد وارد كاخ شد و روى تختش خوابيد ، ( 2 ) پس گروهى از جمله ابو جندب بن زهير اسدى ، ابن عوف ازدى و ديگران به او هجوم بردند در حالى كه او مست بود و چيزى نمىفهميد او را بيدار كردند ولى او به خود نيامد سپس پيش آنها استفراغ كرد و آنها انگشتريش را از دستش در آوردند و فورا راهى مدينه شدند و به حضور عثمان رسيدند و شهادت دادند كه وليد مىگسارى كرده است ، عثمان گفت : از كجا مىگوييد : او شراب نوشيده است ؟ گفتند : از همان شرابى خورده است كه ما در زمان جاهليت مىخورديم ! عثمان به آنها پرخاش كرد و دشنام داد و آنها از نزد وى بيرون شدند ( 3 ) و بر على ( ع ) وارد شدند و جريان را به اطّلاع او رساندند على ( ع ) نزد عثمان رفت و فرمود : تو شهود را رد كرده‌اى و حدود الهى را ناديده گرفته‌اى ؟ عثمان گفت : نظر شما چيست ؟ فرمود : به دنبال اين فاسق بفرست او را حاضر كن اگر بيّنه اقامه شد بر او حد جارى كن ! عثمان كسى را به دنبال وليد فرستاد و او را حاضر كرد ، گواهان به زيان او گواهى دادند در حالى كه او هيچ دليلى نداشت پس عثمان تازيانه را به على داد و به او گفت : حد را جارى كن ( 4 ) و على ( ع ) به پسرش حسن فرمود : برخيز و او را حد بزن ، حسن خوددارى كرد « 1 » و گفت : هر كه عهده‌دار گرماى آن است سرما را هم عهده‌دار است يعنى بر عهدهء كسى است كه زمام امر به دست اوست ، پس به عبد اللّه بن جعفر فرمود : برخيز او را تازيانه بزن خوددارى كرد وقتى كه ديد آنها از بيم عثمان انجام نمىدهند ، خود تازيانه را برداشت و به وليد نزديك شد وليد به او ناسزا گفت ، عقيل بن\r\n\r\n\r\n","description":"","footnote":"\r\n( 1 ) اين مطلب در منابع شيعه نيامده است . م .\r\n","page_name":" 279 ","page_number":305},
  {"content":"\r\n\r\nابى طالب رو به وليد كرد و گفت اى تبه كار ! مىدانى تو كيستى ؟ آيا تو آن كافر اهل صفوريه ( روستايى بين عكا و لجون از نواحى اردن ) نيستى ؟ پدرت يكى از يهوديهاى آنجا بود ! وليد داشت از على فاصله مىگرفت ، على ( ع ) او را گرفت و به زمين زد ، عثمان گفت : شما چنين حقى ندارى ؟ على فرمود : چرا ، بدتر از اين هم حق دارم ، چون او كار بد كرده و نمىگذارد كه حق خدا را از او بگيرند ، سپس چهل تازيانه به او زد .\r\n( 1 ) احمد در مسند حديثى به اين مضمون آورده است ، وى به نقل از يزيد بن هارون و او از سعيد بن ابى عرونه از قول عبد اللّه بن داناج از حصين بن منذر بن حرث بن وعله آورده ، مىگويد : وقتى كه على ( ع ) به حسن فرمود : برخيز و او را تازيانه بزن ! عرض كرد : چرا خود شما نمىزنيد ؟ على فرمود : بلكه من ناتوان و ضعيف شده‌ام ! برخيز اى عبد اللّه بن جعفر او را تازيانه بزن ! عبد اللّه برخاست او را تازيانه زد در حالى كه على ( ع ) مىشمرد تا به چهل تازيانه كه رسيد ، فرمود : دست نگهدار « 1 » ، سپس فرمود : رسول خدا ( ص ) در شراب چهل تازيانه زد و أبو بكر و عمر در آغاز خلافتشان چهل تازيانه مىزدند ، سپس هشتاد تازيانهء كامل زد و هر يك از اينها سنّت است « 2 » .\r\n( 2 ) اگر كسى بگويد : احمد نيز در مسند از على ( ع ) نقل كرده است كه فرمود : هيچ مردى نيست كه من حدّ الهى را بر او جارى كرده باشم و او بميرد : احساس مىكنم حق ادا شده است جز باده‌گسار كه اگر بميرد نيز دوست دارم كه حد را كامل بزنم زيرا كه رسول خدا ( ص ) اين را سنّت قرار داد ، و اين حديث را در صحيح بخارى و صحيح مسلم نقل كرده‌اند پس چگونه مىگويى : همهء اينها سنّت است ؟ مىگوييم : اختلافى نيست در اين كه رسول خدا ( ص ) در مورد شراب اين تعداد تازيانه را زده است و زدن تازيانه فى الجمله سنّت است و اين تعداد به اجماع صحابه ثبت شده است .\r\n\r\n\r\n","description":"","footnote":"\r\n( 1 - 2 ) در وسائل الشيعة ج 18 ، ص 470 حديثى از امام باقر ( ع ) نقل شده است كه به دستور على ( ع ) وليد را با تازيانه دو شعبه چهل تازيانه زدند . شيخ اين باب را كه فقط يك حديث دارد با عنوان جواز مطرح كرده است ، همين يك حديث در فروغ كافى و تهذيب نيز آمده است . اما آنچه در كتاب حاضر نقل شده است كه على ( ع ) به عمل پيامبر و شيخين استناد كرد در منابع شيعه نيامده است - م .\r\n","page_name":" 280 ","page_number":306},
  {"content":"\r\n\r\n( 1 ) بعضى گفته‌اند : اين داستان براى حسن « 1 » ( ع ) با معاويه و وليد و كسانى كه نام برديم در شام اتّفاق افتاد ، زيرا كه حسن ( ع ) هر چند وقتى نزد معاويه مىرفت در حالى كه حسين ( ع ) همراه او بوده است .\r\n( 2 ) ( مؤلف ) مىگويم : رسول خدا ( ص ) وقتى كه وليد امان او را ناديده گرفت ، بر او نفرين كرد .\r\n( 3 ) احمد در مسند ، به نقل از عبيد اللّه بن عمر و او از عبد اللّه بن داوود و او از قول نعيم بن حكيم ، از ابن ابى مريم ، از على ( ع ) نقل كرده و مىگويد : زن وليد بن عقبه به محضر رسول خدا ( ص ) آمد و از او شكايت كرد ، عرض كرد : يا رسول اللّه وليد مرا كتك مىزند ، فرمود :\r\n« نزد او برو ، و به او بگو : رسول خدا ( ص ) مرا پناه داد و من مدت كمى زنده هستم » تا اين كه آن زن دوباره آمد عرض كرد : پيام شما را رساندم اما بر كتك زدن من افزود ، رسول خدا ( ص ) يك قطعه از لباسش را به آن زن داد و فرمود به وليد بگو : « اين از طرف رسول خدا ( ص ) نشانهء امان من است و من جز اندكى زنده نخواهم ماند » بار ديگر برگشت ، عرض كرد : يا رسول اللّه ، سفارش شما باعث شد كه مرا بيشتر كتك بزند ، على ( ع ) فرمود : « رسول خدا ( ص ) دستها را بلند كرد و گفت : خداوندا كار وليد را به تو واگذاردم ! » در روايتى آمده است : « بر تو باد اين فاسق ! » ( 4 ) دربارهء اين كه پيامبر ( ص ) وليد را فاسق ناميد دو قول مختلف است : يكى قول ابن عبّاس است كه گفت ، روزى وليد به على ( ع ) گفت : آيا من از تو گشاده‌زبان‌تر و نيزه‌ام تيزتر نيست ؟ اين آيه نازل شد :  « أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ »  « 2 » . دوم اين كه پيامبر در سال هشتم هجرى او را نزد قبيلهء بنى مصطلق فرستاد كه مسلمان شده بودند و مسجد ساخته بودند تا از آنها زكات بگيرد ، همين كه از ورود وليد مطّلع شدند ، از خوش‌حالى با هدايا و اسلحه به استقبال او آمدند ، وليد وقتى كه آنها را ديد به مدينه برگشت ، عرض كرد :\r\nيا رسول اللّه آنها زكات ندادند و مسلّحانه قيام كردند ، گروهى را به مقابله آنها بفرست !\r\n\r\n\r\n","description":"","footnote":"\r\n( 1 ) احتمالا به جاى حسن ، حسين باشد ، اگر نه نقل اين مطلب بىمورد است - م .\r\n( 2 ) سورهء سجده ( 32 ) ، آيهء 18 : آيا كسى كه با ايمان باشد ، همچون كسى است كه فاسق است ؟\r\n","page_name":" 281 ","page_number":307},
  {"content":"\r\n\r\nحرث بن عباد خدمت رسول خدا ( ص ) آمد ، پيامبر فرمود : « اى حرث مىخواستى فرستادهء مرا بكشى و زكات ندادى ؟ » عرض كرد : سوگند به خدايى كه تو را به حق فرستاده است وليد نزد ما نيامد و از راه برگشت و او دروغ گفته است ، اين آيه نازل شد :  « يا أَيُّهَا الَّذِينَ آمَنُوا إِنْ جاءَكُمْ فاسِقٌ بِنَبَإٍ فَتَبَيَّنُوا »  « 1 » .\r\n( 1 ) هشام بن محمد كلبى از محمد بن اسحاق نقل كرده ، مىگويد : مروان بن حكم والى مدينه بود ، قاصدى نزد حسن ( ع ) فرستاد و به او گفت : مروان مىگويد : پدر تو بين مردم تفرقه انداخت و امير المؤمنين عثمان را كشت و عالمان و زاهدان يعنى خوارج را نابود كرد و تو نسبت تبه كارى به ديگران مىدهى ! و هرگاه به تو گويند : پدرت كيست ؟ مىگويى : داييم اسب است « 2 » ! قاصد نزد حسن ( ع ) آمد و گفت : اى ابو محمد من نامه‌اى آورده‌ام از نزد كسى كه از سيطرهء او مىترسند و از شمشيرش مىهراسند ، اگر مىخواهى آن را به تو ابلاغ نكنم و جانم را سپر قرار دهم ؟ حسن ( ع ) فرمود : « نه بلكه تو دستور را اجرا كن و من در برابر او از خدا يارى مىطلبم » قاصد مطلب را ابلاغ كرد ، ( 2 ) حسن ( ع ) به او گفت : « به مروان بگو اگر تو راست مىگويى خدا جزاى راستگوئيت را بدهد و اگر دروغ بگويى عذاب الهى بر تو است » قاصد از نزد آن حضرت بيرون شد ، به حسين ( ع ) برخورد ، پرسيد : « از كجا مىآيى ؟ » گفت :\r\nاز نزد برادرت حسن ، فرمود : « براى چه آمده بودى ؟ » گفت : نامه‌اى از طرف مروان آوردم ، فرمود : « نامه چه بود ؟ » قاصد از بازگو كردن آن خوددارى كرد ، فرمود : « بگو اگر نه مىكشمت » حسن ( ع ) شنيد و بيرون آمد و به برادرش فرمود : « بگذار آن مرد برود » حسين گفت : « نه به خدا سوگند تا پيام او را نشنوم رها نكنم » قاصد نامه را براى او بازگو كرد ، ( 3 ) حسين ( ع ) فرمود : « به او بگو : حسين پسر على و پسر فاطمه به تو مىگويد : اى پسر زن كبودچشم كه در بازار ذو المجاز مردان را به خود مىخواند ، در بازار عكاظ صاحب پرچم روسپىگرى بود و اى پسر كسى كه رسول خدا ( ص ) او را از مدينه تبعيد كرد و بر او لعنت\r\n\r\n\r\n","description":"","footnote":"\r\n( 1 ) سورهء حجرات ( 49 ) ، آيهء 6 : اى كسانى كه ايمان آورده‌ايد اگر شخص فاسقى خبرى براى شما بياورد دربارهء آنها تحقيق كنيد .\r\n( 2 ) اشاره به ضرب المثلى است كه در صفحات بعد خواهد آمد - م .\r\n","page_name":" 282 ","page_number":308},
  {"content":"\r\n\r\nفرستاد ، من ترا مىشناسم كه كيستى و مادر و پدرت كيست » قاصد نزد مروان آمد و گفته‌هاى حسن و حسين را براى او بازگو كرد ، گفت : نزد حسن برگرد و به او بگو : گواهى مىدهم كه تو پسر رسول خدايى و به حسين بگو كه براستى تو پسر على بن ابى طالبى ! حسن ( ع ) به قاصد گفت : « به مروان بگو : هر دو پيام او بر خلاف ميل او به نفع ما بود ! » .\r\n( 1 ) اصمعى مىگويد : اما اين گفتار حسين ( ع ) : « اى پسر زنى كه ديگران را به خود مىخواند » ابن اسحاق نقل كرده است كه مادر مروان به نام اميّه از روسپيهاى زمان جاهليت و صاحب پرچمى مانند پرچم بيطاران ( دام پزشكان ) بود كه بدان وسيله شناخته مىشد و او را ام حبتل زرقاء مىگفتند ، و پدر مروان معلوم نبود ، او را به حكم نسبت مىدادند چنان كه عمرو را به عاص .\r\n( 2 ) اما سخن او كه فرمود : « اى پسر تبعيدى رسول خدا » اشاره به حكم بن ابى العاص بن اميّة بن عبد الشمس دارد كه حكم ، روز فتح مكه اسلام آورد و بعد ساكن مدينه شد و اخبار رسول خدا ( ص ) را به كافران عرب و غير عرب نقل و جاسوسى مىكرد .\r\n( 3 ) شعبى مىگويد : حكم اسلام نياورد مگر براى همين جاسوسى و اسلام او درست نبود ، روزى رسول خدا ( ص ) او را ديد كه در حال راه رفتنش به راست و چپ خم مىشود و راه رفتن رسول خدا را تقليد مىكند ، فرمود : « در همان وضعيت باش ! » بعدها چنان بود كه به هنگام راه رفتن مىخواست به رو بيفتد ، رسول خدا ( ص ) او را به طايف تبعيد كرد و بر او لعنت فرستاد و چون رسول خدا ( ص ) از دنيا رفت ، عثمان از ابو بكر خواست او را برگرداند زيرا او عموى عثمان بود ، أبو بكر گفت : هيهات چيزى را كه رسول خدا انجام داده است به خدا سوگند كه من هرگز خلاف آن را انجام نمىدهم و چون أبو بكر از دنيا رفت و عمر زمام امور را به دست گرفت عثمان دربارهء او صحبت كرد ، ( 4 ) عمر گفت : اى عثمان از رسول خدا و أبو بكر شرم نمىكنى كه دشمن خدا و رسولش را به مدينه بازمىگردانى به خدا سوگند كه هرگز اين كار نخواهد شد ، و چون عمر از دنيا رفت و عثمان بر سر كار آمد ، روز اول زمامدارىاش او را بازگرداند و مقرّب ساخت و نزديك به خود كرد و مال و ثروت زيادى به او بخشيد و مقام او را بالا برد ، وقتى كه مسلمانان در برابر عثمان قيام كردند و بر او اعتراض كردند اين جريان نخستين مطلب مورد اعتراض بود ، گفتند : تو دشمن خدا و رسول خدا را\r\n\r\n","description":"","footnote":"","page_name":" 283 ","page_number":309},
  {"content":"\r\n\r\nبه مدينه بازگرداندى و با خدا و رسول مخالفت كردى ، گفت : رسول خدا ( ص ) به من وعدهء بازگرداندن او را داده بود ( 1 ) از اين رو گروهى از صحابه از خواندن نماز پشت سر عثمان خوددارى كردند و بعد كه حكم در زمان خلافت عثمان از دنيا رفت ، عثمان بر او نماز خواند و پشت سر جنازه‌اش حركت كرد ! اين امور بر مسلمانان گران آمد گفتند : آن همه كارها تو را بس نبود تا اين كه بر اين منافق ملعونى كه رسول خدا او را لعن و تبعيد كرد نماز گزاردى از اين رو عثمان را از خلافت بر كنار كرده و او را كشتند ، و عثمان به پسر وى ؛ مروان يك پنجم غنائم آفريقا را كه پانصد هزار دينار بود بخشيد ، وقتى كه اين خبر به گوش عايشه رسيد ، به عثمان پيغام داد : آيا تو را بس نبود كه اين منافق را به مدينه بازگرداندى تا اين كه اموال مسلمانان را به او مىدهى و بر جنازه‌اش نماز مىخوانى و تشييع مىكنى ، به همين جهت بود كه عايشه گفت : نعثل « 1 » را بكشيد كه خدا او را بكشد ! او كافر شده است ، وقتى كه خبر اعتراض عايشه به مروان رسيد نزد وى آمد در حالى كه بر او پرخاش مىكرد ، عايشه گفت :\r\nبيرون برو اى پسر زن كبود چشم من شاهدم كه رسول خدا ( ص ) پدر تو را لعنت كرد در وقتى كه تو در پشت او بودى .\r\n( 2 ) شعبى مىگويد : مروان در سال دوم هجرى به دنيا آمد و پدرش روز فتح مكه اسلام آورد و رسول خدا ( ص ) بعدها او را تبعيد كرد .\r\n( 3 ) ( مؤلف ) مىگويم : ابن سعد در « طبقات » حكايتى را كه نقل كرديم از ابن اسحاق نقل به مضمون كرده و نامهء مروان بن حسن ( ع ) را نيز آورده است و در آنجا آمده است كه مروان روز جمعه بر روى منبر على ( ع ) را دشنام مىداد و حسن ( ع ) در حجرهء رسول خدا ( ص ) مىنشست تا او از خطبه فارغ مىشد بعد مىرفت و پشت سر او نماز مىخواند ، حسن ( ع ) كسى را نزد وى فرستاد و او را سرزنش كرد ، مروان به فرستادهء حسن ( ع ) گفت به او بگو : من براى تو مثلى پيدا نمىكنم مگر آن پشه‌اى كه مىپرسيدند پدرت كيست ؟ مىگفت داييم اسب است .\r\n( 4 ) ابن سعد مىگويد : حسن و حسين محاسنشان را رنگ مشكى مىزدند و از جمله اخلاق پسنديدهء حسن ( ع ) مطلبى است كه به سال ششصد و پنج بر ابو القاسم عبد المحسن\r\n\r\n\r\n","description":"","footnote":"\r\n( 1 ) پير احمق .\r\n","page_name":" 284 ","page_number":310},
  {"content":"\r\n\r\nبن عبد اللّه بن خطيب در موصل خواندم ، مىگويد : پدرم : أبو الفضل عبد اللّه بن احمد و عمويم عبد الرحمن بن احمد بن محمد طوسى از قول حاجب ابو الحسن على بن محمد بن على علاف و او از عبد الملك بن محمد بن بشران از ابو العبّاس احمد بن ابراهيم كندى به سال سيصد و پنجاه و سه ، در مكه داخل مسجد الحرام ، بر او خواندم ، گفت : أبو بكر محمد بن جعفر بن سهل خرايطى صاحب كتاب « اعتلال القلوب » از قول ابو زيد عمرو بن شيبه از ايوب بن عمرو غفارى و او از دائيش محمد بن عماره غفارى نقل كرده ، مىگويد : عبد اللّه بن عمر همسرش دختر سهيل بن عمرو را طلاق داد آن زن به مدينه آمد و همراه او دخترش و گوهرى امانتى از ابن عامر بود ، حسن ( ع ) با آن زن ازدواج كرد ( 1 ) بعدها ابن عامر آهنگ عمره كرد و به مدينه آمد ، حسن ( ع ) را ديد ، عرض كرد : اى ابو محمد به دخترم سهيل كارى دارم ، اجازه بفرماييد او را ببينم ، حسن به همسرش فرمود : « لباست را بپوش ، اينك ابن عامر اجازهء ديدن تو را دارد » ابن عامر وارد شد و از آن امانتش پرسيد ، آن زن دخترش را آورد در حالى كه انگشترى ابن عامر در دست وى بود ، ابن عامر به آن زن گفت : يك سوم آن را بردار آن زن گفت : من هرگز امانتى را كه به من سپرده بودند براى نگهداريش چيزى نمىگيرم ، ابن عامر گفت : دخترم بزرگ شده است دوست دارم كه او را به من واگذارى ! آن زن و دخترش با شنيدن اين سخن گريستند ، ابن عامر دلش به حال آنها سوخت ! حسن ( ع ) فرمود : « آيا شما به يكديگر علاقه‌منديد ؟ به خدا كه محلّلى « 1 » بهتر از من نيست ! » ابن عامر شرمنده شد و گفت : به خدا سوگند كه من او را هرگز از نزد شما نمىبرم ، حسن ( ع ) متكفّل او بود تا از دنيا رفت .\r\n( 2 ) شعبى مىگويد : حسن ( ع ) زنى را طلاق داد و ده هزار درهم براى او فرستاد او گريه كرد و گفت : « متاع اندكى است از دوستى جدا شده ! » وقتى كه خبر به حسن ( ع ) رسيد ، فرمود : « اگر او رجوع كند من رجوع خواهم كرد ! » ( 3 ) ابن سعد در « طبقات » مىگويد : زنانى كه از حسن ( ع ) جدا شدند به چهار زن آزاد\r\n\r\n\r\n","description":"","footnote":"\r\n( 1 ) در صورتى كه مردى سه بار ، همسرش را طلاق دهد ، زن پس از پايان عدّه بايد با مرد ديگرى ازدواج كند اگر نه با همسر قبلى نمىتواند ازدواج كند ، اگر آن مرد طلاق داد پس از عده با مرد اول مىتواند مجددا ازدواج كند ، مردى را كه در بين طلاق سوم مرد اول و ازدواج بعدى قرار گرفته ، محلّل مىگويند - م .\r\n","page_name":" 285 ","page_number":311},
  {"content":"\r\n\r\nنمىرسد ، دختر منظور بن يسار فزارى در خانهء او بود و زنى از بنى اسد ، هر دو را طلاق داد و توسط غلامش يسار براى هر كدام ده هزار درهم فرستاد ، زن فزارى گفت : خدايش جزاى خير دهد ولى زن اسدى گفت : « متاع اندكى از دوستى جدا شده ! » وقتى كه غلام به آن حضرت نقل كرد ، به زن اسدى رجوع كرد و فزارى را ترك گفت .\r\n( 1 ) در روايتى آمده است كه وى با نود زن ازدواج كرد « 1 » . ابن سعد مىگويد : وى پرطلاق بود ، و به قولى به زن اسدى رجوع نكرد ، و نيز مىگويد : از هيچ زنى جدا نشد مگر اين كه آن زن وى را دوست مىداشت .\r\n( 2 )\r\n\r\nوفات آن حضرت\r\nمورّخان نقل كرده‌اند : حسن ( ع ) پس از صلح با معاويه ، تا سال چهل و نه ، در مدينه اقامت گزيد و چهل روز مريض شد و در بيست و پنجم ربيع الاول از دنيا رفت .\r\n( 3 ) واقدى مىگويد : سال پنجاه و به قولى سال پنجاه و يك وفات يافت كه قول اول مشهورتر است و دربارهء عمر وى نيز دو قول مختلف است : قول اوّل چهل و نه سال و دوم چهل و هفت سال كه اولى صحيح‌تر است ، وى در قبرستان بقيع دفن شد و قبر آن حضرت آشكار و زيارتگاه است .\r\n( 4 )\r\n\r\nعلت وفات آن حضرت\r\nسيره‌نويسان از جمله ابن عبد البر مىگويند : همسر وى جعده دختر اشعث بن قيس كندى او را مسموم كرد .\r\n( 5 ) سدى مىگويد : يزيد بن معاويه جعده را فريب داد كه اگر حسن را مسموم كنى من با تو ازدواج مىكنم ! از اين رو او را مسموم كرد و چون حسن ( ع ) از دنيا رفت ، به يزيد پيغام داد تا به وعده‌اش وفا كند ، او گفت : به خدا سوگند كه ما تو را براى حسن نپسنديديم آيا براى خود مىپسنديم ؟ !\r\n\r\n\r\n","description":"","footnote":"\r\n( 1 ) متأسفانه از اين قبيل مطالب در بعضى كتب عامه فراوان است ! - م .\r\n","page_name":" 286 ","page_number":312},
  {"content":"\r\n\r\n( 1 ) شعبى مىگويد : معاويه او را فريب داد و گفت : تو حسن را مسموم كن تو را به همسرى يزيد در مىآورم و صد هزار درهم نيز به تو مىدهم ، همين كه حسن ( ع ) از دنيا رفت ، جعده كسى را نزد معاويه فرستاد از او مىخواست كه به وعده‌اش وفا كند ، معاويه صد هزار درهم را براى او فرستاد و گفت : من يزيد را دوست دارم و آرزوى زنده ماندن او را دارم اگر چنين نبود تو را به همسرى او در مىآوردم ! ( 2 ) شعبى مىگويد : مصداق اين گفته آن است كه حسن ( ع ) به هنگام وفاتش ، از كار معاويه اطلاع يافته بود ، مىفرمود : زهرش كارگر افتاد و به آرزويش رسيد ولى به خدا سوگند كه او به وعده‌اى وفا نخواهد كرد و در گفته‌اش صادق نيست .\r\n( 3 ) جدّم در كتاب « الصّفوه » نقل كرده ، مىگويد : يعقوب بن سفيان در تاريخ خود مىگويد : جعده كسى بود كه حسن ( ع ) را زهر داد و شاعر در اين باره مىگويد :\r\n تغر فكم لك من سلوة * تفرج عنك غليل الحزن\r\nبموت النّبى و قتل الوصى * و قتل الحسين و سمّ الحسن « 1 » \r\n( 4 ) ابن سعد در « طبقات » مىگويد : معاويه چندين بار حسن ( ع ) را مسموم كرد زيرا كه آن حضرت با برادرش حسين ( ع ) به شام مىرفت .\r\n( 5 ) ابو نعيم مىگويد : محمد بن على از ابو عروبهء حرّانى و او از سليمان بن عمرو بن خالد به نقل از ابن عليه از قول عمير بن اسحاق نقل كرده مىگويد : من با مردى در مرض موت براى عيادت حسن ( ع ) شرفياب شديم ، فرمود : « اى فلان از من حاجتى بخواه ! » او گفت : نه به خدا قسم از شما حاجتى نخواهم خواست تا خدا به شما عافيت دهد ، فرمود : « درخواست كن پيش از آن كه نتوانى درخواست كنى كه بخشى از جگرم پاره پاره شده ، مرا بارها مسموم كرده‌اند ولى هيچ‌گاه مثل اين مرتبه نبوده است » مىگويد : فردا به خدمت آن حضرت رسيدم در حالى كه داشت جان مىداد و حسين ( ع ) بالاى سرش بود ، عرض كرد : « برادر ! چه كسى به شما زهر داده است ؟ » فرمود : « چرا مىپرسى مگر مىخواهى او را بكشى ؟ عرض كرد :\r\n\r\n\r\n","description":"","footnote":"\r\n( 1 ) مغرور مىشوى ، چه بسا براى تو باعث تسلى است ، و اندوه فراوانى را از تو مىزدايد ! با رحلت پيامبر ( ص ) و شهادت وصى پيامبر ( على ( ع ) ) و شهادت حسين ( ع ) و مسموم شدن حسن ( ع ) .\r\n","page_name":" 287 ","page_number":313},
  {"content":"\r\n\r\n« آرى » ، فرمود : « اگر آن باشد كه من تصور مىكنم ، عذاب الهى سخت‌تر و عقوبتش بالاتر است ! و اگر هم او نباشد كه من مايل نيستم كه شخص بىگناهى به خاطر من كشته شود ! » اين را گفت : جان به جان آفرين تسليم كرد .\r\n( 1 ) در روايتى آمده است كه حسن ( ع ) بىتابى كرد و به شدت گريست ، حسين ( ع ) عرض كرد : « برادر ! اين بىتابى و اين گريه براى چيست ؟ در حالى كه پيش از تو رسول خدا ( ص ) ، پدرت ، عمويت جعفر ، فاطمه و خديجه رفته‌اند و جدّت دربارهء تو فرمود : « همانا تو سرور جوانان اهل بهشتى » و تو سوابقى در اسلام دارى ؛ از جمله پانزده بار پياده حج گزارده‌اى و دو بار اموالت را در راه خدا با فقرا تقسيم كرده‌اى و كارهاى نيك بسيار كرده‌اى » و خوبيهاى او را بر شمرد ، به خدا سوگند كه آن گفته‌ها كارى نكرد جز اين كه بر گريه و زاريش افزود ! سپس فرمود : « برادرم مگر چنين نيست كه دارم با ترس زياد و حادثهء مهمى روبه‌رو مىشوم كه هرگز همانند آن را نديده‌ام و نمىدانم كه نفسم مرا به دوزخ مىبرد كه بايد تسليت دهم و يا به بهشت كه تبريك گويم ! » .\r\n( 2 ) جدّم ابو الفرج از قول محمد بن ابى منصور و على بن ابى عمر و آن دو از رزق اللّه و طراد بن محمد زينى و آنان از قول على بن بشران و از ابو بكر قرشى به نقل از اسحاق بن اسماعيل و او از احمد بن عبد الجبّار از سفيان بن عينيه از قول رؤية بن مصقله نقل كرده ، گويد : وقتى كه زمان مرگ حسن فرا رسيد ، فرمود : « بستر مرا به صحن منزل ببريد » بردند ، سر به طرف آسمان بلند كرد و گفت : « خداوندا من نفس خودم را در پيشگاه تو مىپندارم نفسى از همهء نفسها براى من عزيزتر است ، همانند آن را سراغ ندارم ، خداوندا بر اين فرو افتادنم رحم كن و در تنهايى قبرم همدم من باش » و آنگاه درگذشت .\r\n( 3 ) همين كه از دنيا رفت ، برادرش حسين ( ع ) امر او را بر عهده گرفت ، جنازهء آن حضرت را به مسجد برد ، سعيد بن عاص فرماندار مدينه بود ، بنى هاشم گفتند : كسى جز حسين ( ع ) حق ندارد بر جنازهء وى نماز گزارد . پس او نيز حسين ( ع ) را مقدّم داشت و گفت : اگر سنّت نبود تو را مقدّم نمىداشتم ! ( 4 ) ابن سعد از واقدى نقل كرده است : وقتى كه حال احتضار حسن ( ع ) فرا رسيد ، فرمود :\r\n« مرا كنار قبر پدرم يعنى رسول خدا ( ص ) دفن كنيد » و حسين ( ع ) خواست او را در حجرهء\r\n\r\n","description":"","footnote":"","page_name":" 288 ","page_number":314},
  {"content":"\r\n\r\nرسول خدا ( ص ) دفن كند ، بنى اميّه و مروان بن حكم و سعيد بن عاص كه فرماندار مدينه بود مانع شدند و بنى هاشم قيام كردند تا با آنها بجنگند ابو هريره گفت : آيا اگر پسرى از پسران موسى بميرد ، با پدرش دفن نمىشود ؟ ! ( 1 ) ابن سعد مىگويد : از جمله مخالفان عايشه بود كه گفت : هيچ كس حق ندارد در كنار رسول خدا ( ص ) دفن شود « 1 » .\r\nمىگويد : مروان بن حكم تابوت حسن ( ع ) را تا قبرستان بقيع روى شانه‌اش گرفته بود ، حسين ( ع ) به او فرمود : « جنازه‌اش را بر دوش مىگيرى در حالى كه همواره جرعه‌هاى خشم را به او مىخورانيدى ! » .\r\n( 2 ) ابن سعد مىگويد : مروان به معاويه نوشت : بنى هاشم مىخواستند كه جنازهء حسن را كنار رسول خدا دفن كنند و سعيد بن عاص به آنها مايل بود ولى من به خاطر عثمان مظلوم مانع آنها شدم ، مگر ممكن است كه عثمان در بقيع باشد و حسن با رسول خدا ( ص ) و أبو بكر و عمر باشد ؟ ! معاويه در پاسخ از او تشكر كرد و سعيد بن عاص را از كار بر كنار نمود و مروان را فرماندار مدينه ساخت .\r\n( 3 ) همين كه حسن ( ع ) دفن شد ، برادرش محمد بن حنفيّه با حال گريه كنار قبرش به پا خاست و گفت : اى ابو محمد خدا تو را بيامرزد اگر زندگيت بسى عزيز بود ، مرگت بسيار\r\n\r\n\r\n","description":"","footnote":"\r\n( 1 ) در منابع شيعه از ابن عبّاس نقل شده است كه عايشه با چهل سوار آمد ، چون نظرش به من افتاد گفت : ابن عبّاس شما هر روز مرا آزار مىكنيد ، مىخواهيد كسى را داخل خانهء من كنيد كه من او را دوست ندارم ، من در جواب گفتم : يك روز بر شتر سوار مىشوى ( در جنگ جمل ) و يك روز بر استر و مىخواهى نور خدا را خاموش كنى و با دوستان خدا جنگ كنى و ميان رسول خدا و حبيب او حايل شوى . . . و به روايتى جنازهء امام حسن را تير باران كردند ، بنى هاشم مىخواستند شمشير بكشند ، كه حسين ( ع ) فرمود : « به خدا سوگند كه وصيت برادرم را ضايع مكنيد و مبادا خونى ريخته شود » .\r\nجا دارد كه يكى از اشعار صفر بصرى را از قول ابن عبّاس خطاب به عايشه نقل كنيم ، مىگويد :\r\n لك التّسع من الثمن فبالكل تحكّمت * تجمّلت تبغّلت و لو عشت تفيّلت \r\nيعنى تو 9 / 1 از 8 / 1 اختيار خانه را دارى ، درباره همهء آن تحكم مىكنى ، روزى سوار شتر شدى و امروز سوار استر و اگر زنده بمانى سوار فيل خواهى شد - م .\r\n","page_name":" 289 ","page_number":315},
  {"content":"\r\n\r\nكمرشكن است ، چه نيكو روح و روانى بود آن روحى كه بدنت عمرى را با او به سر برد ! و چه نيكو پيكرى است آن پيكرى كه كفنت آن را احاطه كرده است ، چرا چنين نباشد در حالى كه تو از دودمان هدايت و همدم اهل تقوى و پنجمين تن از اصحاب كسائى « 1 » ، در دامن اسلام پرورش يافتى و از پستان ايمان شير خوردى ، تو داراى پيشينه‌اى بس بزرگ و مراتب بسيار بلندى ، به وسيلهء تو بين دو گروه بزرگ صلح برقرار شد و از پراكندگى دينى جلوگيرى شد ، پس بر تو درود باد ! كه تو در حيات و ممات پاك و پاكيزه‌اى و اين شعر را خواند :\r\n أ أدهن رأسى ام تطيب محاسنى * و خدّك معفور و انت سليب\r\nسأبكيك ما ناحت حمامة ايكة * و ما أخضر فى دوح الرّياض قضيب\r\nغريب و اكناف الحجاز تحوطه * ألا كل من تحت التّراب غريب « 2 » \r\n( 1 ) واقدى گويد : همين كه معاويه از وفات حسن ( ع ) با خبر شد ، در كاخ خضرا چنان تكبيرى گفت كه اهل مسجد شنيدند .\r\n( 2 ) ابن سعد مىگويد : موقعى كه حسن ( ع ) وفات كرد ، ابن عبّاس در شام بود و چشمانش نابينا شده بود ، نزد معاويه رفت به عصاكش خود گفت : مرا نزديك او مبر مبادا به من ناسزا گويد ، معاويه گفت : به خدا سوگند خبرى به او مىدهم كه به مراتب از ناسزا گفتن براى او دشوارتر است ، رو به ابن عبّاس كرد و گفت : حسن بن على از دنيا رفت ، گفت :\r\nانا لله و انا اليه راجعون ، به خدا سوگند اى معاويه تو هم بعد از او نمىمانى ! ( 3 ) نقل كرده‌اند كه ابن عبّاس از او پرسيد : آيا حسن مرد ؟ جواب داد : آرى ، گفت : خدا تو را غمگين و ناراحت نكند ! ابن عبّاس اضافه كرد : اما آنچه باعث شده خدا تو را براى من نگاه دارد اين است كه مرا غمگين و بد حال نكند ! معاويه در ازاى اين سخن صد هزار درهم\r\n\r\n\r\n","description":"","footnote":"\r\n( 1 ) به اين معنى كه يكى از پنج تن آل عبائى ، اگر نه به ترتيب ، پنجمين تن از پنج تن ، امام حسين است ، نه امام حسن - م .\r\n( 2 ) آيا موى سرم را روغن بزنم و محاسنم را خوشبو كنم در حالى كه صورت تو روى خاك است و پيكرت بدون لباس . بر تو گريه خواهم كرد تا وقتى كه كبوتر روى درخت پرشاخ نوحه‌سرايى كند و تا وقتى كه شاخهء درختان باغ سرسبز است . اى غريبى كه تمام نواحى حجاز پيرامون اويند ، آرى هر كه زير خاك است ، غريب است .\r\nدر بعضى منابع ، اين اشعار منسوب به امام حسين ( ع ) و با كمى تفاوت آمده است - م .\r\n","page_name":" 290 ","page_number":316},
  {"content":"\r\n\r\nو چيزهاى فراوانى به وى بخشيد و گفت : اينها را به خاندانت تقسيم كن .\r\n( 1 )\r\n\r\nاولاد امام حسن عليه السلام\r\nواقدى و هشام مىگويند : وى پانزده پسر و هشت دختر داشت كه آنها عبارتند از :\r\nعلى اكبر ، على اصغر ، جعفر ، فاطمه ، سكينه ، ام حسن ، عبد اللّه ، قاسم ، زيد ، عبد الرحمن ، احمد ، اسماعيل ، حسين ، عقيل ، حسن - يعنى ابو عبد اللّه حسن بن حسن بن على ( ع ) - اين ترتيبى است كه واقدى و محمد بن هشام نوشته‌اند ، اما محمد بن سعد در « طبقات » بر خلاف اين ترتيب آورده و اضافه كرده ، مىگويد : اولاد حسن عبارتند از : محمد اصغر ، جعفر ، حمزه ، فاطمه - از اينها نسلى نماند ، و مادرشان ام كلثوم دختر فضل بن عبّاس بن عبد المطّلب است - محمد اكبر كه حسن ( ع ) كنيه‌اش را از نام او گرفته بود ، و حسن - مادر اينها خوله دختر منظور غطفانى بود - زيد ، امّ حسن ، امّ خير - مادر ايشان ام بشر دختر ابو مسعود انصارى به نام عقبة بن عمرو بود - اسماعيل و يعقوب - مادر اين دو جعده دختر اشعث بن قيس بود كه آن حضرت را مسموم كرد - قاسم ، أبو بكر ، عبد اللّه - در كربلا با حسين ( ع ) شهيد شدند و مادرشان امّ ولد بود و از آنها كسى باقى نماند و به قولى نام مادرشان نفيله است كه عبد اللّه بن حسن ، در حالى كه اشاره به اين بانو داشت ، به سفّاح گفت : كاخهايى مىسازى كه سود آنها ( به دليلى كه خواهيم گفت ) به سود پسران نفيله است - حسين اثرم ، عبد الرحمن ، امّ سلمه ، مادرشان امّ ولدى به نام ظمياء بود - عمر ( كه مادرش ام ولد بود و از او فرزندى نماند ) ، امّ عبد اللّه يعنى مادر ابو جعفر محمد بن على بن الحسين ( ع ) مادرش ام ولدى به نام صافيه بود - طلحه ( كه فرزندى از او نماند و مادرش ام اسحاق دختر طلحة بن عبيد اللّه تميمى بود ) ، عبد اللّه اصغر ( مادرش زينب دختر سبيع بن عبد اللّه برادر جرير بن عبد اللّه بجلى بود ، اين ترتيب صحيحتر است .\r\n( 2 ) واقدى مىگويد : زيد بن حسن فرزندانى داشت ، از جمله محمد كه مادرش ام ولد بود و فرزندى از او نماند و نفيسه دختر زيد كه با وليد بن عبد الملك ازدواج كرد و در خانه او از دنيا رفت ، مادرش لبانه دختر عبد اللّه ابن عبّاس بود ، و حسن بن زيد كه از طرف ابو جعفر منصور فرماندار مدينه شد ، مادرش امّ ولد بود .\r\n\r\n","description":"","footnote":"","page_name":" 291 ","page_number":317},
  {"content":"\r\n\r\nواقدى مىگويد : زيد بن حسن در دشت ابن زاهر چند ميلى مدينه از دنيا رفت جنازهء او را به قبرستان بقيع منتقل كردند . مىگويد : تاريخ وفات او را نقل نكرده‌اند جز اين كه وى از طبقهء دوم و از جملهء تابعان است و از اولاد حسن بن حسن بن على است ، وى فرزندانى داشت از جمله عبد اللّه بن حسن بن على ( ع ) و حسن بن حسن ، ابراهيم بن حسن بن حسن بن على ( ع ) و همهء اينها به دليلى كه خواهيم گفت در كوفه و در زندان منصور جان سپردند ، و زينب دختر حسن بن حسن بن على ( ع ) كه با وليد بن عبد الملك ازدواج كرد و بعد از او جدا شد ، ام كلثوم دختر حسن - مادر همهء اينها فاطمه دختر حسين بن على ( ع ) و مادر فاطمه ام اسحاق دختر طلحة بن عبيد اللّه بود - و جعفر بن حسن بن حسن ، داوود ، فاطمه ، ام قاسم و مليكه - اينها از امّ ولدى به نام حبيبه فارسيه بودند - و ام كلثوم ( از ام ولد بود ) و تمام اينها اولاد حسن بن حسن بن على ( ع ) بودند ولى مشهورتر از همه عبد اللّه بن حسن بن حسن بن على ( ع ) بود .\r\n( 1 ) ما برخى از سيرهء آن بزرگوار را نقل مىكنيم : واقدى ضمن آنچه دربارهء او نقل كرده مىگويد : كنيهء وى ابو محمد و ساكن مدينه بود تا وقتى كه سلطنت بنى اميّه منقرض شد و چون ابو العبّاس سفّاح به خلافت رسيد او با جمعى از طالبيان از مدينه آمدند ، ابو العبّاس در شهر انبار بود ، پس مقرّرى ايشان را نيكو گردانيد و عبد اللّه را گرامى داشت و به او خوش آمد گفت و او را مقرّب و نزديك به خود ساخت و با او به نحوى رفتار كرد كه با ديگر كس نكرده بود و شب را با او مىگذراند تا اين كه شبى تا نيمه شب با او بود ، ابو العبّاس صندوقچه‌اى را طلبيد كه داخل آن دانه‌هاى قيمتى بود سر صندوق را گشود سپس گفت : اى ابو محمد به خدا سوگند آن گوهرهايى كه از بنى اميّه به دست من رسيده است اين است و با وى تقسيم كرد سپس ابو العبّاس را خواب در ربود و سر به يك طرف رفت ، عبد اللّه شروع كرد به خواندن اين شعر :\r\n أ لم تر حوشبا أمسى و يبنى * قصورا نفعها لبنى نفيلة\r\nيؤمّل أن يعمر عمر نوح * و امر اللّه يأتى كلّ ليلة « 1 » \r\n\r\n\r\n","description":"","footnote":"\r\n( 1 ) آيا نمىبينى حوشب را كه روز را به شب مىرساند و كاخها مىسازد كه سودش براى قبيله نفيله است او آرزوى عمر نوح را دارد در حالى كه فرمان خدا همه شب فرا مىرسد ؟\r\n","page_name":" 292 ","page_number":318},
  {"content":"\r\n\r\n( 1 ) ابو العبّاس با شنيدن اين شعر به خود آمد و فهميد كه عبد اللّه چه گفت ، رو به عبد اللّه كرد و گفت : در حضور من به اين شعر تمثّل مىجويى در حالى كه ديدى با تو چگونه رفتار كردم و هيچ چيز را از تو مضايقه نكردم ؟ گفت : يا امير المؤمنين من قصد بدى از خواندن شعر نداشتم ، اين شعر به ذهن من خطور كرد ، شما هر چه بر من روا مىداريد انجام دهيد ، ابو العبّاس گفت : آرى ! انجام دادم .\r\n( 2 ) صولى در كتاب « الأوراق » مىنويسد : اين دو بيت را عبد اللّه در جهت ديگرى قراءت كرد ، مىگويد : موقعى كه عبد اللّه نزد ابو العباس آمد ، دست او را گرفت و او را در ميان كاخها و بناهايى كه در هاشميه ساخته بود گردش داد و عبد اللّه از ديدن آنها شگفت‌زده شد و اين دو بيت را بدان جهت قراءت كرد ، سفّاح خشمگين گرديد و چشمانش قرمز شد و دستش را از دست عبد اللّه كشيد و گفت : مقصود تو از اين اشعار چيست ؟ گفت : به خدا سوگند كه من قصدى نداشتم جز اين كه شما را به پارسايى دنيا بخوانم ، سفّاح گفت :\r\n اريد حياته و يريد قتلى * عذيرك من خليلك من مرادى « 1 » \r\nعبد اللّه گفت : آن را بر من ببخشيد ، سفّاح گفت : اگر من آن را به تو ببخشم خدا هرگز مرا نخواهد بخشيد .\r\n( 3 ) در روايتى آمده است : عبد اللّه به وى گفت : مرا عفو كنيد ، سفّاح گفت : خدا مرا نبخشد اگر من تو را ببخشم - يا گفت : امشب را در ميان سپاهم بگذران - و سپس او را راهى مدينه كرد .\r\nهمين كه سفّاح از دنيا رفت ، ابو جعفر منصور ، عبد اللّه بن حسن را در مدينه ، زندانى كرد .\r\n( 4 ) صولى در كتاب « الأوراق » نوشته است : سفّاح وقتى كه بر عبد اللّه بن حسن خشم گرفت منصور دربارهء وى با سفّاح سخن گفت ، سفّاح خنديد و گفت : تو با من دربارهء او سخن مىگويى ، به خدا سوگند كه جز تو كسى بر او ستم نخواهد كرد ! ( 5 ) صولى مىگويد : وقتى كه عبد اللّه نزد سفّاح آمد ، سفّاح هزار هزار درهم به وى بخشيد\r\n\r\n\r\n","description":"","footnote":"\r\n( 1 ) من قصد يارى ( زندگى ) او را دارم و او قصد كشتن مرا ! عذر خواه خود را نسبت به دوستت از قبيلهء مرادى بياور . در بعضى منابع به جاى كلمه حياته ( حباءه ) آمده است - م .\r\n","page_name":" 293 ","page_number":319},
  {"content":"\r\n\r\nو اين بدان جهت بود كه او روزى گفته بود : يا امير المؤمنين ! من اسم هزار هزار درهم را شنيده‌ام ولى هرگز آن را نديده‌ام . ابو العبّاس سفّاح دستور داد آن مبلغ را به حضور وى آوردند و چون آوردند ، عبد اللّه تقاضاى هبهء آنها را كرد ، سفّاح گفت : آن مبلغ را به همراه وى ببريد ، مردم مىآمدند و به عبد اللّه تبريك مىگفتند ، عبد اللّه گفت : از مردى متشكّر باشيد كه مقدارى از حق ما را مرحمت كرده و از باقيماندهء آن خود بهره‌مند است ، ابو العبّاس شنيد ولى چيزى نگفت .\r\n( 1 )\r\n\r\nبازداشت منصور ، عبد اللّه بن حسن و برادرانش را\r\nمورّخان مىگويند : عبد اللّه بن حسن بن حسن چند فرزند داشت كه بعدها نام مىبريم و سرشناس‌ترين آنها محمد و ابراهيم بودند كه نامزد خلافت بودند و منصور از آنها بيمناك بود ، و آنها از ترس منصور در بيابانها زندگى مىكردند ، سپس در حجاز از شهرى به شهرى و آنگاه به يمن و پس از آن به بصره ، سپس به هند و بعد به سند منتقل شدند ، وقتى كه منصور در سال صد و چهل و چهار به حج رفت ، با عبد اللّه بن حسن بن حسن در مدينه ملاقات كرد و از فرزندانش پرسيد او در جواب اظهار بىاطّلاعى كرد ابو جعفر منصور با وى درشتى كرد و گفت : اى كسى كه پستان مادرش را مكيده ! عبد اللّه گفت : اى ابو جعفر ! مقصود تو كدام مادر من است كه مرا شير داده ؟ فاطمه دختر رسول خدا ( ص ) يا فاطمه دختر حسين يا امّ اسحاق دختر طلحه يا خديجه دختر خويلد ؟ پس از اين گفتگو او را زندانى كرد ، بعضى گفته‌اند : وقتى كه سفّاح از پسران عبد اللّه پرسيد ، او در جواب گفت : به خدا سوگند كه اگر آنها زير پاهاى من باشند من پاهايم را بلند نخواهم كرد .\r\n( 2 ) صولى در « الاوراق » مىگويد : چون مردم عبد اللّه بن حسن را در مورد كتمان امر فرزندانش سرزنش كردند ، گفت : آزمون من از آزمايش ابراهيم خليل ( ع ) دشوارتر است ، زيرا خداى تعالى او را مأمور كرد پسرش را ذبح كند كه اين خود اطاعت امر خدا بود ، خداوند مىفرمايد :  « إِنَّ هذا لَهُوَ الْبَلاءُ الْمُبِينُ »  « 1 » در حالى كه اين مرد از من مىخواهد كه من\r\n\r\n\r\n","description":"","footnote":"\r\n( 1 ) سورهء صافات ( 37 ) ، آيهء 106 : براستى كه اين همان آزمون آشكار است .\r\n","page_name":" 294 ","page_number":320},
  {"content":"\r\n\r\nجاى پسرانم را به او بگويم تا آنها را بكشد كه خود معصيت خداست ، از اين رو منصور دستور داد او را زندانى كردند ، عبد اللّه سه سال در زندان ماند و گروهى نيز با او در زندان بودند از جمله : حسن و ابراهيم پسران حسن و برادران عبد اللّه بن حسن ، و حسن بن جعفر بن حسن و أبو بكر بن حسن بن حسن برادر عبد اللّه و نيز سليمان ، عبد اللّه ، على و عباس پسران داوود بن حسن بن حسن و محمد و اسحاق پسران ابراهيم بن حسن بن حسن و عبّاس بن حسن بن حسن بن على ( ع ) كه در خانه‌اش نشسته بود او را گرفتند ، مادرش عايشه دختر طلحه فرياد كرد شما را به خدا بگذاريد من او را ببويم ، نگذاشتند ، و على بن حسن بن حسن عابد و موسى بن عبد اللّه بن حسن بن حسن و على بن محمد بن عبد اللّه بن حسن بن حسن بودند كه رياح بن عثمان سرپرست زندان آنها بود كه ابو جعفر او را فرماندار مدينه كرد و او اين گروه را در بند كرد و بر ايشان سخت گرفت .\r\n( 1 ) نخستين كسى كه از اينان زندانى شد ، عبد اللّه بود سپس در پى او ، مرتّب بازداشت شدند تا اين كه ابو جعفر در سال صد و چهل و چهار به حج رفت و به طورى كه نقل كرده‌اند ، عبد اللّه در سال صد و چهل و يك زندانى شده بود ، ابو جعفر وقتى كه از مكه برگشت ، در پى رياح فرستاد و او زندانيان را از جمله محمد بن عبد اللّه بن عمر بن عثمان و همهء برادران مادرى ايشان ؛ فرزندان حسن بن حسن را حركت داد - اين محمد ، معروف به ديباج بود - مادر همهء اينها فاطمه دختر حسين بن على بن ابى طالب ( ع ) بود . رياح ، همهء آنها را دستگير نمود ، با كنده و زنجير زياد و با حلقه‌هاى آهنين بسيارى ، آنها را در بند كرد ، به طورى كه در پاهاى آنها اثر گذاشت ، تا اين كه آنها را به ربذه بردند ، چون ابو جعفر در آن سفر حج به مدينه نرفت بلكه در ربذه اقامت كرد ، تا آنجا كه رسيدند ، در اجتماعات مردم ، آنها برهنه بودند و زيرانداز و بالشى نداشتند و ابو جعفر از پشت پرده آنها را مىنگريست ! ( 2 ) طبرى گويد : به همراه ايشان حدود چهار صد تن از قبيله جهينه و مزينه و ديگر قبايل بودند .\r\n( 3 ) عبد الرحمن بن ابى الموالى مىگويد : من آنها را در ربذه ديدم كه جلو آفتاب نگهداشته بودند ، ابو جعفر ، محمد ديباج را خواست كه دخترش همسر ابراهيم بن عبد اللّه بن حسن بود ، به وى گفت : به من بگو : آن دو نفر دروغگوى فاسق - يعنى ابراهيم و محمد\r\n\r\n","description":"","footnote":"","page_name":" 295 ","page_number":321},
  {"content":"\r\n\r\nپسران عبد اللّه بن حسن بن حسن - كجايند ؟ جواب داد : به خدا قسم ، نمىدانم ، چهار صد تازيانه به او زد و بعد پارچهء درشتى بر روى او انداختند و بعد كه برداشتند پوست بدنش با پارچه كنده شد ، ( 1 ) وى كه از خوش‌سيماترين مردم بود و از اين رو او را ديباج ( ابريشم ) مىناميدند ، تازيانه‌اى به چشمش خورد و چشمش را از دست داد ، وى خود را به سمت برادرش عبد اللّه بن حسن - در حالى كه به زنجير كشيده بودند - انداخت در حالى كه سخت تشنه بود ، كسى جرأت سيراب كردن او را نداشت ، عبد اللّه فرياد زد اى مردم مسلمان ! آيا فرزندان رسول خدا ( ص ) بايد تشنه بميرند ؟ ! سپس ابو جعفر در كجاوه سوار شد و هم‌پالكيش ربيع در طرف ديگر كجاوه ، فرزندان حسن بالاى شتران در حالى كه سرها برهنه و آفتاب بر آنها مىتابيد و زيرشان هم فرشى نبود ، همگى برهنه ، تشنه ، گرسنه بودند ، روزى ابو جعفر در حالى كه ميان كجاوه نشسته بود و كجاوه يا ابريشم و حرير پوشيده بود بر آنها گذشت ، ( 2 ) عبد اللّه بن حسن فرياد زد اى ابو جعفر ما در جنگ بدر با شما چنين رفتار كرديم ؟ او جوابى نداد . عبد اللّه با اين جمله اشاره به رفتار پيامبر ( ص ) با عبّاس داشت وقتى كه او در جنگ بدر اسير شد و شب را در حالى كه در بند بود ناله مىكرد ، پيامبر فرمود : نالهء عبّاس امشب نگذاشت من بخوابم دستور داد ، بند را از او گشودند .\r\n( 3 ) صولى در « الاوراق » مىگويد : ابن ابى الزّناد سعدى نقل كرده است : وقتى كه آنها را روى شتران از مدينه بيرون كردند و به هر كدام مأمورى گمارده بودند ، گفت :\r\n من لنفس كثيرة الاشفاق * و لعين كثيرة الأطراق\r\nجمدت للّذى دهاها زمانا * ثمّ جادت بدمها المهراق\r\nلفراق الّذين راحوا إلى المو * ت عيانا و الموت مرّ المذاق\r\nثم ظلّوا يسلّمون علينا * با كف مشدودة فى وثاق « 1 » \r\n( 4 ) هشام بن محمد مىگويد : نام پسر عبد اللّه ، ابراهيم بود كه محمد ديباج ( دخترش ) رقيه\r\n\r\n\r\n","description":"","footnote":"\r\n( 1 ) هر كه قلبى پر از مهر و محبت و چشمى باريك‌بين و ژرف‌نگر داشته باشد از گريهء زياد بخشكد براى كسى كه زمانى آن را دچار مصيبت كرده و سپس خونش را ريختند براى فراق و جدايى كسانى كه به جانب مرگ آشكارا شتافتند در حالى كه چشيدن مرگ تلخ است سپس آنان چنان شدند كه با دستهاى بستهء در بند ، بر ما سلام مىدادند !\r\n","page_name":" 296 ","page_number":322},
  {"content":"\r\n\r\nرا به همسرى او در آورده بود . آنها همچنان در حال حركت بودند تا اين كه ابو جعفر به بدترين وضعى آنها را وارد كوفه كرد .\r\n( 1 ) واقدى گويد : بيست تن از اولاد حسن ( ع ) بودند كه در آنجا زندانى كرده بود و به قولى در هاشميه مقابل كوفه در سردابى زير زمين زندانى كرده بود كه شب و روز را از هم تشخيص نمىدادند و اين سرداب نزد پل كوفه بود كه محل آن معروف و زيارتگاه است ، و نزد آنها چاه آبى نبود ، آنها همان جايى كه بودند ، بول و ادرار مىكردند ، به قدرى بو و عفونت شدّت گرفت كه پاهايشان آماس كرد و هرگاه كسى از آنها مىمرد ، مرده‌اش را دفن نمىكردند بلكه جسد مىپوسيد و آنها همچنان به او مىنگريستند ، به قولى به خاطر طول مدت زندان آنها از ميان رفتند .\r\n( 2 ) طبرى مىگويد : آنها از تشنگى مىمردند زيرا كه به آنها آب نمىدادند .\r\nمورّخان دربارهء مرگ عبد اللّه بن حسن اختلاف نظر دارند كه آيا پيش از خروج پسرانش محمد و ابراهيم بر ضد سفّاح مرده بود و يا بعد از آن ؟ گروهى گفته‌اند : پس از آن بوده است ولى گروه ديگر مىگويند پيش از آن بوده است كه اين قول صحيح‌تر است .\r\n( 3 )\r\n\r\nقيام محمد و ابراهيم بر ابو جعفر منصور\r\nمورّخان گفته‌اند : چون ابو جعفر منصور ، عبد اللّه بن حسن و خانواده‌اش را دستگير كرد و به عراق برد ، محمد و ابراهيم از اين جريان دلشان به درد آمد ، به يمن رفتند سپس به هند و سند و پس از آن مخفيانه به كوفه برگشتند ، در حالى كه ابو جعفر جاسوسانى بر آنها گمارده بود و خود آيينه‌اى داشت كه در آن مىنگريست و آنچه در دنيا بود ، مىديد ، روزى در آن نگريست ، گفت : اين محمد و ابراهيم است كه داخل سپاه هستند و جمع زيادى از سپاه ابو جعفر منصور با آنها بيعت كرده‌اند و بعد آنها پنهان شدند ، محمد به سمت حجاز و ابراهيم به بصره رفت .\r\n( 4 )\r\n\r\nكشته شدن محمد بن عبد اللّه بن حسن\r\nمورّخان مىگويند : مردم وقتى كه قدرت‌نمايى و ظلم و جور ابو جعفر را ديدند ، در همه جا با وى بيعت كردند ، و محمد در ماه رجب سال دويست و پنجاه ، سواره به مدينه\r\n\r\n","description":"","footnote":"","page_name":" 297 ","page_number":323},
  {"content":"\r\n\r\nرفت ، مردم او را بزرگ داشتند ، وى در زندان را شكست و زندانيان را آزاد كرد و رياح بن عثمان را در خانهء هشام زندانى كرد و بعد به منبر رفت و خطبه خواند و گفت : اى مردم ! كارهايى كه اين طاغوت دشمن خدا ابو جعفر منصور انجام داده بر كسى پوشيده نيست ، وى در ستيز با خداست و به خاطر كوچك كردن كعبه ، گنبد خضرا را ساخته است ، خداوند موقعى فرعون را دچار عذاب كرد كه او گفت :  « أَنَا رَبُّكُمُ الْأَعْلى »  « 1 » و سزاوارتر از همهء مردم به قيام در مقابل او ، فرزندان مهاجران و انصارند . خداوندا ! آنان حرام تو را حلال و حلال تو را حرام شمرده و بيمناكان را امان داده و امان‌يافتگان را بيمناك كرده‌اند ، خداوندا شمار آنها را اندك نما و آنها را پراكنده كن و از پا در آور و كسى از آنها را باقى مگذار اين سخنان را گفت و از منبر به زير آمد .\r\n( 1 ) ( مؤلف ) مىگويم : در اين روايت چنين آمده است كه محمد گفت : وى گنبد خضرا را بنا كرده ، در حالى كه اين نادرست است زيرا كه بغداد پس از قتل محمد و ابراهيم ساخته شده است .\r\n( 2 ) ابن جرير در تاريخ خود نقل كرده ، مىگويد : از مالك بن انس دربارهء خروج با محمد استفتا كردند و به او گفتند كه در گردن ما بيعت ابو جعفر منصور است ؟ مالك گفت : شما از روى اجبار با او بيعت كرده‌ايد و بر شخص مجبور پيمانى نيست از اين رو مردم به جانب محمد شتافتند و مالك خانه‌نشين شد و ديگر از خانه بيرون نيامد .\r\n( 3 ) واقدى و ديگران نقل كرده‌اند : عبد اللّه بن على بن عبد اللّه بن عبّاس عموى منصور در زندان وى بود ، ابو جعفر گفت : با وى مشورت كنيد ، او گفت : ابو جعفر را بخل از پا درآورده ، بگوييد : اموال را انفاق كند ، اگر پيروز شد كه حكومت به دست او بر مىگردد و اگر پيروز نشد ، دشمن توان مالى نخواهد داشت .\r\n( 4 ) هشام بن محمد مىگويد : چون ابو جعفر از خروج محمد اطلاع يافت ، در نامه‌اى به او نوشت : از امير المؤمنين ابو جعفر به محمد بن عبد اللّه : خداى تعالى مىفرمايد :  « إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً  - تا آنجا كه مىفرمايد : -  إِلَّا الَّذِينَ \r\n\r\n\r\n","description":"","footnote":"\r\n( 1 ) نازعات ( 79 ) ، آيهء 24 : و گفت : من پروردگار بزرگ شما هستم .\r\n","page_name":" 298 ","page_number":324},
  {"content":"\r\n\r\n تابُوا مِنْ قَبْلِ أَنْ تَقْدِرُوا عَلَيْهِمْ فَاعْلَمُوا أَنَّ اللَّهَ غَفُورٌ رَحِيمٌ  « 1 » اگر تو توبه كنى و پيش از اين كه من بر تو دست يازم برگردى عهد و پيمان خدا و رسولش براى تو بر گردن من كه تو و همهء فرزندان ، برادران ، خاندان و پيروانت ، خون و مالشان در امان و هزار هزار درهم به تو بدهم و به هر شهرى كه بخواهى تو را فرود آورم و هر كه از خاندان تو در زندان من است آزاد كنم و اگر مىخواهى اطمينانى براى خودت حاصل كنى هر كس را مايلى نزد من بفرست تا امان‌نامه و عهد و پيمان لازم را بگيرد ، و السّلام . ( 1 ) محمد بن عبد اللّه در جواب او نوشت : از محمد بن عبد اللّه مهدى به عبد اللّه بن محمد :        طسم تِلْكَ آياتُ الْكِتابِ الْمُبِينِ نَتْلُوا عَلَيْكَ مِنْ نَبَإِ مُوسى وَ فِرْعَوْنَ بِالْحَقِّ لِقَوْمٍ يُؤْمِنُونَ إِنَّ فِرْعَوْنَ عَلا فِي الْأَرْضِ وَ جَعَلَ أَهْلَها شِيَعاً يَسْتَضْعِفُ طائِفَةً مِنْهُمْ يُذَبِّحُ أَبْناءَهُمْ وَ يَسْتَحْيِي نِساءَهُمْ إِنَّهُ كانَ مِنَ الْمُفْسِدِينَ وَ نُرِيدُ أَنْ نَمُنَّ عَلَى الَّذِينَ اسْتُضْعِفُوا فِي الْأَرْضِ وَ نَجْعَلَهُمْ أَئِمَّةً وَ نَجْعَلَهُمُ الْوارِثِينَ وَ نُمَكِّنَ لَهُمْ فِي الْأَرْضِ وَ نُرِيَ فِرْعَوْنَ وَ هامانَ وَ جُنُودَهُما مِنْهُمْ ما كانُوا يَحْذَرُونَ »        « 2 » و من نظير امانى كه تو به من عرضه كردى ، بر تو عرضه مىكنم و شما به وسيلهء ما مدّعى حكومت شديد و از آن رو به شيعيان ما خروج كرديد و بر اساس فضيلت ما شما خطبه خوانديد در حالى كه پدر ما على ، وصى پيامبر و امام است ، با وجود اين كه فرزندان او زنده‌اند ، چگونه شما وارث ولايت او\r\n\r\n\r\n","description":"","footnote":"\r\n( 1 ) مائده ( 5 ) آيهء 33 و 34 : كيفر آنها كه با خدا و پيامبر به جنگ برمىخيزند و در روى زمين دست به فساد مىزنند ( و با تهديد به اسلحه به جان و مال و ناموس مردم حمله مىبرند ) اين است كه اعدام شوند ؛ يا به دار آويخته گردند ، يا ( چهار انگشت از ) دست راست و پاى چپ آنها بريده شود و يا از سرزمين خود تبعيد گردند ، اين رسوايى آنها در دنياست و در آخرت مجازات بزرگى دارند مگر آنها كه قبل از دست يافتن شما بر آنان توبه كنند بدانيد كه خداوند آمرزنده و مهربان است .\r\n( 2 ) قصص ( 28 ) آيهء 1 - 6 : طسم ، اينها آيات كتاب مبين است ما از داستان موسى و فرعون به حق بر تو مىخوانيم براى گروهى كه ايمان بياورند ، فرعون در زمين برترىجويى كرد و اهل آن را به گروههاى مختلفى تقسيم نمود ، گروهى را به ضعف و ناتوانى مىكشاند ؛ پسران آنها را سر مىبريد و زنان آنها را ( براى كنيزى ) زنده نگه مىداشت او مسلّما از مفسدان بود ، ارادهء ما بر اين قرار گرفته است كه به مستضعفين نعمت بخشيم و آنها را پيشوايان و وارثين روى زمين قرار دهيم ، حكومتشان را پابرجا سازيم و به فرعون و هامان و لشكريان آنها آنچه را بيم داشتند از اين گروه نشان دهيم .\r\n","page_name":" 299 ","page_number":325},
  {"content":"\r\n\r\nشديد ؟ ! ( 1 ) وانگهى مىدانى كسى كه نسب و شرف ما را دارد اين مقام را طلب نكرده است ، ما از فرزندان آزادشدگان و مطرودان و ملعونان نيستيم و هيچ كس از بنى هاشم چون ما به خويشاوندى و مسابقه و فضيلت توسّل نجسته و ماييم پسران مادر رسول خدا ( ص ) فاطمه دختر عمرو ، در جاهليت ، و پسران فاطمه دختر رسول خدا ( ص ) در اسلام بنا بر اين پدر ما نخستين كسى است كه اسلام آورد و نخستين كسى است كه با رسول خدا ( ص ) نماز گزارد ، جدّ ما رسول خدا و جدّهء ما خديجه طاهره است و پدر ما از دو راه فرزند هاشم است يكى از طريق پدرش و يكى از طريق مادرش فاطمه بنت اسد و همچنين حسن از دو طريق هاشمى است ، و من از نظر نسب متوسطترين و از طرف پدر شريفترين فرد آنهايم كسى در ميان مادران و فرزندان ما مورد نزاع نيست و ريشهء مبهمى ندارد ، و تو را امانى همانند امانى است كه ياد كردى اگر از من اطاعت كنى و دعوت مرا بپذيرى تو را و فرزندان و مال و خاندانت را امان دادم و هر كارى كه از تو سر زده است جز حدى از حدود الهى و حقى از مسلمان يا اهل ذمه را كه بايد اجرا شود ، ناديده گرفتم .\r\n( 2 ) اما اين كه گفتى : امان مىدهم كدام امان را به من مىدهى ؟ امانى از نوع امان عمويت عبد اللّه بن على يا امان ابو مسلم و يا امان ابو هبيره ؟ و السلام .\r\n( 3 ) ابو جعفر در پاسخ وى نوشت : بارى من از نامهء تو مطلع شدم بنا بر اين همهء افتخار تو به خويشاوندى زنان است تا بدان وسيله ستمگران و اوباش را گمراه‌سازى ، در حالى كه خداوند نسوان را همچون عموها و زنان را همچون گروه مردان و اوليا قرار نداده است ، زيرا خدا عمو را پدر شمرده است ، و اما آنچه راجع به فرزندان فاطمه دختر عمرو يادآور شدى ، كفر ، همهء آنها را پوشانده است بنا بر اين نه خود او ارث مىبرد و نه كسى از اولاد او ، و اما اين كه گفتى : على به دو طريق از اولاد هاشم است ، رسول خدا ( ص ) كه سرور اوّلين و آخرين است ، جز به يك طريق از اولاد هاشم نيست و تو گمان دارى كه از ام ولدها متولد نشده‌اى و بر كسى افتخار كردى كه بهتر از تو بود يعنى ابراهيم پسر رسول خدا ( ص ) و خوبان شما همه اولاد ام ولدها هستند زيرا در بين شما پس از رسول خدا كسى مانند على بن حسين نيست در حالى كه مادر او امّ ولد است و او بهتر از تو و جدّ تو حسن بن حسن است و همچنين اسماعيل بن ابراهيم خليل الرحمن كه مادرش امّ ولد است و همين طور محمد بن\r\n\r\n","description":"","footnote":"","page_name":" 300 ","page_number":326},
  {"content":"\r\n\r\nعلى بن حسين مادرش ام ولد است كه در ميان شما نظير ندارد و نه مثل فرزندش جعفر كسى وجود دارد در حالى كه مادر وى ام ولد است . ( 1 ) و اما اين كه گفتيد شما پسران رسول خداييد ، خداى تعالى مىفرمايد :  « ما كانَ مُحَمَّدٌ أَبا أَحَدٍ مِنْ رِجالِكُمْ »  « 1 » و شما پسران دختر او هستيد و او هر چند كه نور چشم پيامبر بود جز اين كه ميراث پيامبر و ولايت به او نمىرسد و امامت و قضا بر او جايز نيست مگر نه اين است كه اجماع بر اين است كه جد يعنى پدر مادر و خالو و خاله با وجود فاميل پدرى ارث نمىبرند « 2 » ( 2 ) و اما افتخارى كه به سابقه و فضيلت على كردى من آن را رد نمىكنم جز اين كه رسول خدا ( ص ) به هنگام وفاتش به كسى ديگر دستور داد تا به جاى او نماز بخواند و او يكى از شش نفر شورا بود و او را واگذاشتند و عبد الرحمن بن عوف عثمان را بر او مقدّم داشت و عثمان كشته شد در حالى كه وى متّهم به قتل عثمان بود و سعد و اصحاب بزرگ مثل عبد اللّه بن عمر ، اسامة بن زيد و ديگران از بيعت با وى خوددارى كردند و طلحه و زبير و عايشه با او جنگيدند و درهاى خلافت را به روى او بستند ، ( 3 ) سپس به هر صورت به خاطر خلافت مبارزه كرد ولى اصحابش از اطراف او پراكنده شدند و پيروانش پيش از داستان حكميّت و پس از آن دربارهء ( حقانيّت ) او ترديد كردند « 3 » تا آنجا كه گروهى از ايشان با وى جنگيدند و پس از آن كه حكمين حكم كردند ، به حكم آنها راضى شد و بر آن عهد و پيمان بست در حالى كه آن دو بر كنار زدن وى از خلافت هم قول شدند و پس از او جدّت حسن آمد و در برابر چند جامه و چند درهم خلافت را فروخت « 4 » و خود به حجاز رفت و امر خلافت را به نااهل واگذاشت و مالى را از راه غير حلال دريافت كرد بنا بر اين اگر شما حقّى در خلافت داشتيد آن را فروختيد و بهاى آن را گرفتيد ، ( 4 ) سپس عمويت حسين ( ع ) بر\r\n\r\n\r\n","description":"","footnote":"\r\n( 1 ) سورهء احزاب ( 33 ) آيهء 40 : محمد ( ص ) پدر هيچ يك از مردان شما نبود ، ولى رسول خدا . . .\r\n( 2 ) البته منظور اجماع عامه است زيرا در مذهب اهل بيت ( ع ) تعصيب باطل است و عصوبت از موجبات ارث نيست - م .\r\n( 3 ) منظور گروهى از مقدّس مآبها بودند كه گفتند : « انّا شككنا فى هذا القتال » يعنى ما در جنگ بين على و معاويه شك داريم نمىدانيم حق با كدام است و پس از حكميّت نيز گروه خوارج كه در برابر آن حضرت ايستادند - م .\r\n( 4 ) از مثل منصور دوانيقى اين تعبيرات دور از انتظار نيست ، كسى كه آن همه جنايت و آدم‌كشى مىكند از سبّ و هتك اهل بيت باكى ندارد - م .\r\n","page_name":" 301 ","page_number":327},
  {"content":"\r\n\r\nپسر مرجانه خروج كرد و مردم با او ، و مخالف حسين بودند تا آنجا كه او را كشتند و سرش را براى پسر مرجانه آوردند وانگهى شما بر بنى اميه خروج كرديد و آنها شما را كشتند و به شاخه‌هاى درخت خرما آويختند و در آتش سوزاندند و از شهر و ديارتان در بدر كردند ؛ زيد را در كوفه و پسرش يحيى را در خراسان كشتند ، كودكان و زنانتان را اسير كردند و آنها را در كجاوه‌هاى بىپوشش سوار كردند و همچون اسيران به شام بردند و سر عمويت حسين بن على را در شهرها گرداندند تا ما در برابر آنها خروج كرديم و از جانب شما خونخواهى كرديم و انتقام خون شما را گرفتيم و شما را وارث سرزمين و ديار آنها كرديم ( 1 ) و بنى اميه در نمازهاى واجب بر روى منبرها جدّ شما على را همچون كافران لعن مىكردند و ما آن را از بين برديم و تو خوب مىدانى كه در زمان جاهليت مقام ما آب دادن به انبوه حاجيان و آبادانى مسجد الحرام و سرپرستى مقام و زمزم بود ، ما در آن باره با جدّ تو نزاع كرديم و به نفع ما و زيان او خاتمه يافت . مردم مدينه دچار خشكسالى شدند ، عمر به كسى جز پدر ما متوسّل نشد و جز توسط او به توسط كسى به خدا تقرّب نجست ، در حالى كه پدر شما حضور داشت ولى به او توسّل نجست و پس از رسول خدا ( ص ) شرف و فضيلتى نبود مگر اين كه ( پدر ما ) عبّاس سزاوارتر به آن بود ، ( 2 ) و تو مىدانى كه اسلام آمد در حالى كه عبّاس هزينهء زندگى ابو طالب و اعضاى خانواده‌اش را به خاطر سختى معيشتى كه براى او پيش آمده بود ، بر عهده گرفت و اگر عبّاس از روى اجبار به جنگ بدر نمىرفت طالب و عقيل از گرسنگى مرده بودند و كاسه ليس عتبه و شيبه مىشدند ولى عبّاس از جمله افراد نان ده بود خداوند به وسيلهء او اين ننگ و عار را از شما زدود و او مخارج شما را كفايت كرد وانگهى در جنگ بدر عقيل را از اسارت نجات داد پس چگونه شما بر ما افتخار مىكنيد در حالى كه ما در زمان كفر از شما برتر بوديم شما را ( با دادن فديه ) از اسارت نجات داديم و از فضايل پدران هم ، بيش از شما برخورداريم و ما وارث خاتم الانبياء بوديم نه شما و ما از جانب شما خونخواهى كرديم و آنچه را كه شما نمىتوانستيد دريافتيم ، و السّلام « 1 » .\r\n\r\n\r\n","description":"","footnote":"\r\n( 1 ) تمام اين دعاوى در جاى خودش به زبان ائمه و بزرگان دين مشروحا پاسخ داده شده است كه در اينجا مجال نقل آنها نيست - م .\r\n","page_name":" 302 ","page_number":328},
  {"content":"\r\n\r\n( 1 ) چون ابو جعفر از وى نااميد شد ، عمويش عيسى بن موسى را به سوى او فرستاد و با خود گفت براى من فرق نمىكند كه كدام يك آن ديگرى را بكشد ! زيرا سفّاح بعد از ابو جعفر ( منصور ) عيسى را وليعهد خود قرار داده بود و ابو جعفر به اين امر راضى نبود ! با عيسى چهار هزار نفر گسيل داشت سپس به او گفت پيش از اين كه با او بجنگى ، به او امان بده ! عيسى به سوى او رفت وقتى كه به فيد رسيد به گروهى از ياران محمد نامه نوشت و آنها از اطراف وى پراكنده شدند در صورتى كه با محمد صد هزار نفر اجتماع كرده بودند ، محمد خندقهاى اطراف مدينه را كنده و آماده شد .\r\n( 2 ) صولى مىگويد : وقتى كه ياران ابو جعفر به اطراف خانهء محمد رسيدند او تلاشى جز سوزاندن ديوان خود نداشت ؛ زيرا در آن اسامى كسانى بودند كه با آنها مكاتبه كرده بود و آنها با وى بيعت كرده بودند . همين كه از اين كار فارغ شد ، فرمود : هم اكنون مرگ را از روى ميل پذيرايم و اگر اين كار را نكرده بودم هرآينه مردم دچار مصيبت بزرگى شده بودند ، پس عيسى آمد ، بر بلندايى ايستاد سپس گفت : اى محمد تو در امانى ! محمد فرياد برآورد به خدا سوگند كه آنچه تو مىگويى من نمىشنوم و مرگ با عزّت بهتر از زندگى با ذلّت است ! آنگاه مردم متفرق شدند و از صد هزار فقط سيصد و شانزده مرد به شمار اصحاب بدر ، با وى باقى ماندند او و يارانش غسل كردند و حنوط نمودند و مركبهايشان را پى كردند ( 3 ) و بعد به عيسى و يارانش حمله بردند ، سه مرتبه آنها فرار كردند سپس جمعيت بيشترى به مقابلهء ايشان آمدند تا اين كه آنها را كشتند ؛ حميد بن قحطبه محمد را كشت در حالى كه او را نمىشناخت و سر او را نزد عيسى آورد ، خواهرش زينب و دخترش فاطمه پيكر او را در بقيع دفن كردند و سرش را به نزد ابو جعفر بردند و در كوفه ( بر سر نيزه ) نصب كردند و در شهرها گردانيدند . تمام مدت درنگ او از زمان ظهور تا شهادتش دو ماه و هفت روز بود ، زيرا كه او در اوّل رجب قيام كرد و چهارده روز از ماه رمضان گذشته بود كه به قتل رسيد « 1 » و سن او در روز شهادتش چهل و پنج سال بود و در محل احجار الزّيت شهيد شد و همراهش ذوالفقارى بود كه عيسى بن موسى آن را برداشت و بعد به هارون الرشيد انتقال يافت .\r\n\r\n\r\n","description":"","footnote":"\r\n( 1 ) با اين حساب دو ماه و چهارده روز مىشود ، نه دو ماه و هفت روز كه در متن آمده است - م .\r\n","page_name":" 303 ","page_number":329},
  {"content":"\r\n\r\n( 1 ) اصمعى مىگويد : من آن را ديدم و هجده بند داشت . وقتى كه دو سپاه به هم رسيدند ، كسى نزد ابو جعفر رفت از او پرسيد : چه خبر ؟ او گفت : محمد فرار كرد ، ابو جعفر گفت :\r\nدروغ مىگويى ، ما خاندان اهل فرار نيستيم .\r\n( 2 ) ابن سعد در « طبقات » مىگويد : هند ، مادر محمد بن عبيد اللّه ، دختر ابو عبد بن عبد اللّه ابن زمعة بن اسود بن مطّلب بود ، و كنيهء او ابو عبد اللّه و او از جمله طبقهء پنجم از تابعان اهل مدينه مىباشد .\r\n( 3 ) ابن سعد گويد : محمد ، پسرى به نام عبد اللّه داشت كه هشام بن عمر او را در بلاد كشمير در معركه‌اى كشت و پسر ديگرش به نام على در زندان مصر از دنيا رفت و فرزند ديگرش به نام حسن كه او را موسى بن عيسى بن موسى بن محمد بن على بن عبد اللّه بن عباس در فخ به وضع بدى كشت ، و دخترش فاطمه كه با پسر عموزاده‌اش حسن بن ابراهيم ابن عبد اللّه بن حسن بن حسن بن على ( ع ) و دختر ديگرش زينب كه با محمد بن سفّاح ازدواج كرد كه ابو جعفر او را با عيسى بن موسى به جنگ محمد فرستاده بود كه در شب قتل پدرش با وى همبستر شد و بعد كه محمد بن سفّاح مرد وى با عيسى بن على بن عبد اللّه بن عبّاس ازدواج كرد و از او كه جدا شد با محمد بن ابراهيم بن محمد بن على بن عبد اللّه بن عبّاس ازدواج كرد و بعد كه از او جدا شد ، ابراهيم بن حسن بن زيد بن حسن بن على بن ابى طالب ( ع ) او را به همسرى گرفت و مادر تمام فرزندان محمد كه نام برديم ، ام سلمه دختر محمد بن حسن بن حسن بن على بن ابى طالب ( ع ) بود . و پسر ديگرش به نام طاهر ، مادرش فاخته دختر فليح از اولاد زبير بن عوام بود و ابراهيم كه مادرش ام ولد بود ، محمد ، سند حديثى خود را به نافع غلام عبد اللّه بن عمر و ديگران مىرساند و از ايشان حديث نقل مىكرد .\r\n( 4 )\r\n\r\nشهادت ابراهيم بن عبد اللّه برادر محمد بن عبد اللّه\r\nمورّخان مىگويند : منصور در همان سال شروع به ساختن بغداد كرد ، در آن ميان كه او مشغول ساختن بود ناگاه خبر قيام ابراهيم بن عبد اللّه در بصره به او رسيد كه او بر اهواز و فارس سيطره يافته و نيروى زيادى به هم رسانده و مردم به او گرايش يافته‌اند و چون محمد\r\n\r\n","description":"","footnote":"","page_name":" 304 ","page_number":330},
  {"content":"\r\n\r\nبه قتل رسيده است مردم سخت مايل به جنگ با ابو جعفر هستند .\r\n( 1 ) ابراهيم در اول شوال و به قولى اوّل رمضان همان سال قيام كرد ، ابو جعفر با شنيدن اين خبر از ساختن بغداد منصرف شد و از رابطهء با زنان و كام‌جوييها و لذّتها دورى جست و گفت : به خدا سوگند كه به هيچ كدام از اين چيزها توجه نخواهم كرد ؛ يا سر ابراهيم را براى من بر سر نيزه زنند يا سر مرا براى او ؛ صد هزار نفر به ابراهيم پيوسته بودند و ابو جعفر دو هزار نيروى سواره بيشتر نداشت زيرا سربازان او در شام و آفريقا و خراسان پراكنده شده بودند ، سپس ابراهيم با سپاهيانش به سمت كوفه آمد و نزديك كوفه در محلى به نام باخمرى فرود آمد و مردم بصره به وى گفته بودند كه از آنجا بيرون نرود و نمايندگان مردم كوفه كه نزد او آمده بودند ، به وى گفتند : در كوفه صد هزار نفر منتظر آمدن شما هستند چون تو را ببينند به خاطر تو حاضرند جان دهند ابراهيم به اين اميد آمده بود و چون در باخمرى فرود آمد ، شبى در ميان سپاهيان گردش مىكرد ، صداى ساز و آواز شنيد با خود گفت : گمان نمىكنم سپاهى اين چنين پيروز گردد .\r\n( 2 ) آنگاه ابو جعفر ، عيسى بن موسى را براى پيكار ابراهيم گسيل داشت ، به او گفتند :\r\nشبانه به عيسى حمله كن ! گفت : من حملهء شبانه را دوست ندارم ، گفتند : تو طالب سلطنتى ولى دوست ندارى كسى را بكشى ! سپس در باخمرى دو گروه به هم رسيدند .\r\n( 3 ) شعبى مىگويد : از اين محل تا كوفه شانزده فرسنگ است دو گروه پيكار كردند ياران ابو جعفر شكست خوردند جز عيسى كه با صد مرد از كسان خودش و نزديكانش ايستادگى كرد و اثر پيروزى براى ابراهيم پديدار شد ولى در آن ميان كه او وسط ميدان بود تيرى گذرا آمد و به گردن او اصابت كرد و كسى ندانست اين تير از كجا آمد ، ابراهيم بر زمين افتاد در حالى كه مىگفت : فرمان خدا مقدّر و حتمى است ما چيزى را مىخواستيم و خدا چيز ديگرى .\r\nاصحاب ابراهيم به هزيمت رفتند و ياران عيسى آمدند و سر ابراهيم را بريدند و نزد عيسى بردند او سجده كرد سپس سر را نزد ابو جعفر فرستاد .\r\n( 4 ) روز شهادت ابراهيم دوشنبه بيست و پنجم ذىقعده همان سال بود و عمر ابراهيم در روز شهادتش چهل و هشت سال بوده است و مدت مقاومتش از زمانى كه قيام كرد تا كشته\r\n\r\n","description":"","footnote":"","page_name":" 305 ","page_number":331},
  {"content":"\r\n\r\nشد پنج روز كمتر از سه ماه بود .\r\n( 1 ) چون سر ابراهيم را نزد ابو جعفر آوردند او گريه كرد به طورى كه اشكهايش روى صورت ابراهيم چكيد سپس گفت : من نمىخواستم اين گونه بشود سر را در كوفه بر روى نيزه كردند و بعد به ربيع گفت : آن را به زندان نزد پدرش عبد اللّه ببر ، ربيع آن را برد موقعى رسيد كه او نماز مىخواند گفت : زودتر و او زود نماز را تمام كرد و سلام داد نگاهى به سر كرد آن را گرفت و در دامنش گذاشت سپس گفت : خدا بيامرزد تو را اى ابو القاسم ، خوش آمدى براستى كه به عهد و پيمان الهى وفا كردى .\r\n( 2 ) ربيع پرسيد : ابو القاسم در نزد شما چگونه بود ؟ جواب داد : چنان كه گفته‌اند :\r\n فتى كان يحميه من الذلّ سيفه * و يكفيه سوآت الذّنوب اجتنابها « 1 » \r\nآنگاه رو به سمت ربيع كرد و گفت : به مولايت بگو : از گرفتارى ما روزهايى گذشت و از ناز و نعمت تو هم ، روزها گذشت و ديدار ما به قيامت و خدا حاكم بين ما خواهد بود ! ( 3 ) ربيع مىگويد : وقتى كه اين خبر را به او رساندم چنان شكستگى در او ديدم كه هيچ‌گاه او را چنان نديده بودم .\r\n( 4 ) اصمعى مىگويد : باخمرى قسمتى از سرزمين طفّ است كه دعبل آن را در قصيدهء تائيّهء خود كه جمعى از اهل بيت ( ع ) را مرثيه گفته ، ياد كرده است و آن قصيده چنين است :\r\n مدارس آيات خلت من تلاوة * و منزل وحى موحش العرصات\r\nلآل رسول اللّه بالخيف من منى * و بالبيت و التّعريف و الجمرات\r\nديار على و الحسين و جعفر * و حمزة و السّجاد ذو الثّفنات\r\nأ لم تر انّى مذ ثلاثين حجّة * اروح و اغدو دائم الحسرات\r\nأرى فيئهم فى غيرهم يتقسّم * و ايديهم من فيئهم صفرات\r\nو آل رسول اللّه نحف جسومهم * و آل زياد غلظة القصرات\r\nبنات زياد فى القصور مصونة * و بنت رسول اللّه فى الفلوات \r\n\r\n\r\n","description":"","footnote":"\r\n( 1 ) جوانمردى كه شمشيرش او را از ذلّت و خوارى بازمىداشت و زشتيهاى گناهان كافى بود تا از آنها اجتناب كند .\r\n","page_name":" 306 ","page_number":332},
  {"content":"\r\n\r\n احبّ قصىّ الرّحم من اجل حبّكم * و اهجر فيكم زوجتى و بنات\r\nو أكتم حبّيكم مخافة كاشح * عنيف لأهل الحقّ غير موات\r\nفلو لا الّذى ارجوه فى اليوم او غد * تقطّع قلبى اثرهم حسرات\r\nخروج امام لا محالة كائن * يقوم على اسم اللّه بالبركات\r\nيميّز فينا كل حق و باطل * و يجزى على النّعماء و النّقمات\r\nفيا نفس طيبى ثمّ يا نفس أبشرى * فغير بعيد كلّما هو آتى\r\nقفا نسأل الدّار الّتى خف أهلها * متى عهدها بالصّوم و الصّلوات\r\nو اين الأولى شطت بهم غرفة النّوى * أفانين بالأطراف مفترقات\r\nهم اهل ميراث النبىّ اذا اعتزوا * و هم خير سادات و خير حمات\r\nقبور بكوفان و أخرى بطيبة * و أخرى بفخّ نالها صلوات\r\nو أخرى بأرض الجوز جان محلّها * و قبر بباخمرى لدى الغربات\r\nو قبر ببغداد لنفس زكيّة * نضمّنها الرحمن فى الغرفات\r\nفامّا لممضّات الّتى ليس بالغا * مبالغها منّى بكنه صفات\r\nنفوس لدى النّهرين من ارض كربلا * معرّسهم فيها بشطّ فرات\r\nتقسّمهم فهب المنون فما ترى * لهم عفرة مغشيّة الحجرات\r\nو قد كان منهم بالحجون و اهلها * ميامون نحّارون فى السّنوات\r\nاذا فخروا يوما أتوا بمحمّد * و جبريل و القرآن ذى السّورات\r\nملامك فى اهل النبىّ فانّهم * اودّايى ما عاشوا و اهل ثقاتى\r\nتخيّرتهم رشدا لأمرى لانّهم * على كلّ حال خيرة الخيرات\r\nفيا رب زدنى فى يقينى بصيرة * و زد حبّهم يا ربّ فى حسناتى\r\nبنفسى انتم من كهول و فتية * لفك عناة او لحمل ديات\r\nلقد خفت فى الدّنيا و ايّام عيشها * و أنّى لأرجو الأمن بعد وفاتى « 1 » \r\n\r\n\r\n","description":"","footnote":"\r\n( 1 ) در كشف الغمه تمام قصيده نقل شده ، بالغ بر صد و بيست و يك بيت است و با آنچه در اينجا آمده ، پاره‌اى از كلمات متفاوت است - م .\r\n","page_name":" 307 ","page_number":333},
  {"content":"\r\n\r\n( 1 ) منظور دعبل از عبارت « قبور بكوفان » همان كوفه است كه نام اصلىاش كوفان يعنى شن سرخ است و به اين نام ياد شده است ، و منظور از « طيبة » مدينه است كه رسول خدا ( ص ) آنجا را به اين نام ناميد ، و فخ نام دره‌اى است كه محمد بن حنفيّه در آنجا بود ،\r\n\r\n\r\n","description":"","footnote":"\r\nيعنى : آموزشگاههاى آيات قرآن ، از تلاوت آن تهى شده و سراهاى نبوّت و وحى به ويرانى گراييده است .\r\nخاندان رسول خدا ( ص ) در خيف منى و در كنار كعبه ، عرفات ، در صفا و مروه خانه‌ها داشتند . خانه‌هايى كه به على ( ع ) ، حسين ( ع ) ، جعفر ، حمزه و سجّاد ذو الثّفنات ( كسى كه از زيادى سجده مواضع سجده‌اش پينه بسته بود ) تعلّق داشت .\r\nمگر نمىبينى كه من سى سال تمام ، روز و شب به طور مداوم اشك حسرت مىبارم . مىبينم حقوق آنها در ميان ديگران تقسيم مىشود در حالى كه دست ايشان از آن حقوق و اموال خالى است . خاندان رسول خدا لاغراندام و نحيف ولى دودمان زياد ستبر گردنند . دختران زياد در كاخها پرده‌نشينند در حالى كه دختران رسول خدا ( ص ) اسير بيابانها هستند .\r\n( اى آل رسول ! ) من به مهر شما دوران روزگار را دوست مىدارم و دست از همسر و دخترانم برمىدارم . و محبت خود را از بيم دشمن بدسگال و ناهنجار كه با طرفداران موجود حق بدرفتار است ، پوشيده مىدارم . و من اگر بدانچه امروز و فردا واقع مىشود ، اميدوار نبودم ، دلم از حسرت مصائب خاندان پيامبر پاره پاره شده بود . آرى اميد من به قيام امامى است كه ناگزير ظهور خواهد كرد و با نام خدا با انواع بركات قيام خواهد نمود . حق و باطل را از هم جدا مىنمايد و به نعمت و نقمت پاداش ( نيكوكاران ) و كيفر ( بدكاران ) را مىدهد . پس اى نفس ! شاد و خرّم باش كه آنچه بايد اتّفاق بيفتد چندان دور نيست . بايست تا از خانه‌هاى بىصاحب بپرسيم كه از چه زمانى روزگار نمازها و روزه‌هاشان به سر آمده است ؟ ! كجا رفتند آنهايى كه غربت و دورى از وطن ، در اين طرف و آن طرف پراكنده‌شان كرد ؟ آنهايى كه در وقت نسبت و خويشاوندى ميراث خوار پيامبر ( ص ) و بهترين سروران و پشتيبانان خلق بودند . قبر برخى از آنان در كوفه و بعضى ديگر در مدينه و مزار بعضى در فخ ( محلى نزديك مكه ) است درودها نثارشان باد ! و آرامگاه ديگرى در سرزمين جوزجان و آرامگاهى در باخمرى ( محلى در عراق ) در جاهاى غربت . و قبرى هم در بغداد است كه از آن جان پاك و پاكيزه‌اى كه خداوند رحمان او را در غرفه‌هاى بهشت غرق رحمت خود كرده است . اما نفوسى كه من به كنه صفات ايشان چنان كه بايسته است نمىرسم ، جانهاى پاك شهيدانى است كه آرامگاهشان ميان دو نهر ( فرات و دجله ) در كربلا به نزديك شط فرات است . حوادث روزگار آنان را پراكنده كرد ولى همان گونه كه مىبينى آنان را خاكى مشك بار و بارگاههايى پربركت است . در حالى كه بعضى از آنها در حجون ( محله‌اى در مكه ) و بين مردم آنجا همه‌ساله بخششها داشتند و شترها سر مىبريدند . هرگاه روزى بخواهند افتخاراتشان را بر شمارند ، محمد ( ص ) ، جبرئيل و قرآن را با همه سوره‌هايش نام خواهند برد . در محبت دودمان پيامبر ( ص ) از ملامت و سرزنش من دست بردار كه ايشان دوستان و نقطهء اتّكاء هميشگى من هستند . من آنان را به خاطر رشد و هدايت خويش انتخاب كرده‌ام زيرا آنها در همه حال بهترين بهترانند . پروردگارا بر بينش و باور من بيفزا و محبت ايشان را بر حسنات من افزون كن . جانم فداى پير و جوانتان باد كه شما آزاد كنندگان بندگان و دهندگان ديهء آنها هستيد . من در دنيا و ايام زندگانى دنيا بيمناك بودم ولى به امان و آسايش آخرت اميدوارم .\r\n","page_name":" 308 ","page_number":334},
  {"content":"\r\n\r\nبين آنجا تا مكه شش ميل است و كسى كه در آنجا كشته شده ، حسين بن على بن حسن بن حسن بن على ( ع ) است كه او را موسى بن عيسى در روزگار موسى هادى در سال صد و شصت و نه در آنجا به قتل رساند و سليمان بن عبد اللّه بن حسن بن حسن نيز به همراه او بود كه او را در مكه گردن زدند .\r\n( 1 ) اما آن كه در جوزجان است ، يحيى بن زيد است كه شرح حال وى خواهد آمد ، وى در زمان وليد بن عبد الملك به شهادت رسيد و در صحنهء جنگ كشته شد .\r\n( 2 ) ابن سعد در « طبقات » مىگويد : مادر ابراهيم بن عبد اللّه بن حسن بن حسن هند دختر ابو عبيدة بن عبد اللّه بن زمعة بن اسود بن مطّلب است . ابن سعد مىگويد : وقتى كه محمد بن عبد اللّه در مدينه قيام كرد و مردم به عنوان خليفه به وى سلام دادند ، برادرش ابراهيم را به بصره فرستاد ، وى اول ماه رمضان همان سال ، يعنى سال چهل و پنج وارد بصره شد و آنجا را در اختيار گرفت و با وى جمعى از فقها از جمله ابو جعفر عيسى بن يونس و معاذ بن معاذ و عباد بن عوام و اسحاق بن يوسف ازرق و معاوية بن هيثم بن بشير در ميان جمعى از علما با وى قيام كردند و او همچنان در بصره اقامت داشت تا برادرش محمد در مدينه كشته شد آنگاه به عراق رفت و در آنجا كشته شد وى پسرى به نام حسن فرزند امامه دختر عصمت كلابيه و پسرى به نام على از زنى ام ولد داشت .\r\n( 3 ) در اين سال ، ابو جعفر ، محمد ديباج را در حالى كشت كه او ساحت خود را ( از تهمتى كه زده بودند ) پاك مىدانست ، علت كشتن وى آن بود كه او را با عبد اللّه بن حسن بن حسن زندانى كرده بود ، ابو عون نمايندهء وى در خراسان به او نوشت كه خراسان با قيام محمد و ابراهيم از طاعت ما بيرون شده و كار ايشان در ميان مردم خراسان بالا گرفته است ، ابو جعفر با شنيدن اين خبر محمد ديباج را گردن زد و سر او را نزد ابو عون فرستاد و افرادى را با آن سر همراه كرد و آنها به خدا قسم مىخوردند كه آن سر محمد بن عبد اللّه بن حسن است و مادر او فاطمه دختر رسول خدا ( ص ) است ! وقتى كه براى مردم خراسان قضيه روشن شد ، گفتند : ما از ابو جعفر ( منصور ) دروغى سراغ نداشتيم جز اين ( باور نمىكردند كه سر محمد ديباج باشد ) .\r\nو در همين سال عبد اللّه بن حسن بن حسن و همراهانش وفات يافتند .\r\n\r\n","description":"","footnote":"","page_name":" 309 ","page_number":335},
  {"content":"\r\n\r\n( 1 ) ابن سعد در « طبقات » از واقدى نقل كرده ، مىگويد : نخستين كسى كه از ايشان در زندان فوت كرد ، عبد اللّه بن حسن بود ، زندانبان گفت : نزديكترين فرد شما به عبد اللّه بيرون بيايد و به جنازهء او نماز بخواند ، از اين رو ، برادرش حسن بن حسن بن حسن بيرون آمد و بر جنازهء او نماز خواند ، و اين رويداد روز عيد قربان بود در حالى كه وى هفتاد و پنج سال و به قولى هفتاد و دو سال داشت ، بعضى گفته‌اند : او در بغداد از دنيا رفت كه قول اوّل صحيح‌تر است ، و به قولى وى هفتاد و شش سال داشت كه قول اوّل از همه درست‌تر است .\r\n( 2 ) خطيب در تاريخ خود نقل كرده ، مىگويد : ابو جعفر ، عبد اللّه را دستگير كرد و او را در بند كرد و در خانهء خودش زندانى نمود و چون قصد رفتن به حج را نمود ، دختر بچهء كوچك عبد اللّه به نام فاطمه سر راه ايستاده بود همين كه ابو جعفر به او رسيد ، آن دختر گفت :\r\n ارحم كبيرا سنّه متهدّما * فى السّجن بين سلاسل و قيود\r\nو ارحم صغار فتى يزيد فانّهم * يتموا لفقدك لا لفقد يزيد\r\nان جدت بالرّحم القريبة بيننا * ما جدّنا من جدّكم ببعيد « 1 » \r\n( 3 ) ابو جعفر با شنيدن اين اشعار ، گفت : مرا به ياد او انداختى ! سپس او را به پايين‌ترين بخش زندان برد و آخرين خاطرهء او جملهء : « و ارحم صغار فتى يزيد » از اين دختر بود كه به اشتباه از زبان فاطمه در آمد ، زيرا نه كسى از عبد اللّه بن حسن به نام يزيد بوده و نه كسى از آل ابو طالب به نام يزيد معروف است مگر يزيد بن معاوية بن عبد اللّه بن جعفر كه بنى هاشم به خاطر اين نام به او اعتراض كردند و براى اين نامگذارى از او دورى نمودند .\r\n( 4 ) ابو الفرج اصفهانى نقل كرده است كه عمر بن عبد العزيز ، همواره عبد اللّه بن حسن بن حسن را احترام مىكرد و بزرگ مىداشت و نيازمنديهايش را بر آورده مىكرد ، روزى او را ديد در خانه‌اش ايستاده به وى گفت : مگر به شما نگفتم هر وقت نيازى داشتيد به من بگوييد ، به خدا سوگند كه من از خدا شرم مىكنم كه شما را در خانه‌ام ببيند !\r\n\r\n\r\n","description":"","footnote":"\r\n( 1 ) به پير مردى كه در سن كهولت و در آستانهء مرگ است و در زندان ميان كنده و زنجيرهاست ترحّم كن ! به خردسالان يزيد جوان رحم كن كه آنها به خاطر فقدان تو بىسرپرست شدند نه فقدان يزيد ! اگر به خويشاوندى ميان ما و خودت توجه كنى خواهى ديد كه جدّ ما و جدّ تو از هم دور نيستند !\r\n","page_name":" 310 ","page_number":336},
  {"content":"\r\n\r\n( 1 ) واقدى مىگويد : مادر عبد اللّه حسن ، فاطمه دختر حسين ( ع ) بود ؛ وى فرزندانى به نام محمد و ابراهيم داشت كه شرح حال آنها را گفتيم و نيز موسى ، ادريس ، هارون ، فاطمه ، زينب ، رقيه و امّ كلثوم كه مادرشان ، هند دختر ابو عبيدة بن عبد اللّه بن زمعة بن اسود بن مطّلب بود ، و عيسى ، ادريس اصغر - زمامدار اندلس و بربر - و داوود كه مادرشان عاتكه دختر عبد الملك بن حرث شاعر مخزومى بود ، و سليمان و يحيى - زمامدار ديلم - كه مادرشان قريبه دختر ركيح بن ابى عبيدة بن عبد اللّه بن زمعة بن اسود بن مطّلب بود .\r\n( 2 ) ابن سعد در « طبقات » مىگويد : كنيهء عبد اللّه بن حسن بن حسن ، ابو محمد بود و او از طبقهء چهارم تابعان اهل مدينه است .\r\n( 3 ) و از واقدى نقل مىكند كه وى مردى عابد و شرافتمند و با هيبت بود و زبانى فصيح داشت .\r\n( 4 ) واقدى مىگويد : پسر وى ؛ ادريس بن عبد اللّه در مدينه خردسال بود ، همين كه حسين بن على در فخ قيام كرد او نيز به همراه وى قيام كرد و چون حسين كشته شد ادريس به اندلس فرار كرد و در آنجا اقامت گزيد و صاحب فرزندانى شد و فرزندان وى بر آن ديار سيطره يافتند و در مدينه دخترى به نام فاطمه از او به جا ماند و او با ابراهيم بن محمد بن على بن عبد اللّه بن عبّاس ازدواج كرد . هشام مىگويد : اما هارون على را طلبيد ولى او به ديلم پيوست و مردمان زيادى برگرد او جمع شدند هارون ، فضل بن يحيى را نزد او فرستاد و فضل او را امان داد و او نزد هارون رفت ، هارون او را به مدينه بازگرداند ، همين كه حسين بن على در فخ قيام كرد به او پيوست ، سپس فرار كرد .\r\n( 5 ) واقدى گويد : بعدها عبد اللّه بن حسن بن حسن از دنيا رفت ، سپس محمد ديباج كه ابو جعفر سر او را به مشرق ( خراسان ) فرستاد ؛ وى محمد بن عبد اللّه بن عمرو بن عثمان بن عفان بود و مادرش فاطمه دختر حسين بن على ( ع ) بود كه پدرش را به خاطر جمالش مطرف ( كم نظير ) مىگفتند ، وى كوچكترين فرزند مادرش بود و برادران مادريش او را دوست مىداشتند و ابو جعفر به خاطر آنها وى را به قتل رساند ، وى فرزندانى به نام خالد ، عبد العزيز ، عبد اللّه ، قاسم و عثمان داشت كه مادرشان ام كلثوم دختر ابراهيم ابن محمد بن طلحه تميمى بود و مادر ام كلثوم لبانه دختر عبد اللّه بن عبّاس بن عبد المطّلب بود .\r\n\r\n","description":"","footnote":"","page_name":" 311 ","page_number":337},
  {"content":"\r\n\r\n( 1 ) ابن سعد در « طبقات » مىگويد : على بن حسن بن حسن بن حسن بن على بن ابى طالب ( ع ) با ايشان در زندان منصور بود ، وى پدر حسين بن على بن حسن بن حسن بن حسن سردار فخ است و او از نظر زهد و عبادت بالاترين فرد زمان خود بود به هيچ يك از افراد خانواده‌اش خوراك و يا جيره‌اى كه ابو العبّاس ( سفّاح ) و ابو جعفر ( منصور ) داده بودند ، نمىخوراند و از چاهها و چشمه‌هاى آب آنها وضو نمىگرفت و نمىآشاميد و در زندان ، آنها به حال وى مىگريستند و مىگفتند : اين بيچاره به خاطر ما گرفتار اين همه مصائب شده است !\r\n\r\n","description":"","footnote":"","page_name":" 312 ","page_number":338},
  {"content":"\r\n\r\n( 1 )\r\n\r\nباب نهم شرح حال حسين عليه السلام\r\nكنيهء آن حضرت ابو عبد اللّه و لقبش : سيّد ، وفى ، ولى ، مبارك ، سبط و شهيد كربلا مىباشد وى در ماه شعبان سال چهارم هجرى به دنيا آمد .\r\n( 2 ) ابن سعد در « طبقات » مىگويد : فاطمه ( ع ) در پنجم ذىقعده سال سوم هجرى به حسين ( ع ) حامله شد ، بنابراين بين حمل وى و ولادت حسن ( ع ) پنجاه شب فاصله است و او چند روز ( پنج روز ) از ماه شعبان سال چهارم هجرى گذشته بود كه وضع حمل كرد .\r\n( 3 ) ابن سعد مىگويد : همين كه حسين ( ع ) به دنيا آمد ، رسول خدا ( ص ) در گوش او اذان گفت .\r\n( 4 ) ابن عبّاس مىگويد : رسول خدا ( ص ) او را دوست مىداشت و او را روى شانه‌هايش سوار مىكرد و لبها و دندانهايش را مىبوسيد .\r\n( 5 ) مىگويد : روزى جبرئيل بر پيامبر وارد شد در حالى كه او را مىبوسيد ، پرسيد : يا رسول اللّه ! آيا او را دوست مىدارى ؟ گفت : « آرى » عرض كرد : امّت تو او را خواهند كشت ! ( 6 ) ابن سعد در « طبقات » از قول عبد اللّه بن بكر بن حبيب سهمى و او از حاتم بن ابى صغيره به نقل از سمّاك مىگويد : امّ فضل زن عبّاس عرض كرد : يا رسول اللّه مثل كسى كه خواب ببيند ، ديدم عضوى از اعضاى بدن شما در خانهء من افتاد ، پيامبر ( ص ) فرمود : « خير است ، فاطمه پسرى به دنيا مىآورد كه تو او را به شير پسرت قثم ، شير مىدهى » مىگويد :\r\nفاطمه ، حسين ( ع ) را به دنيا آورد و ام فضل متكفّل او شد مىگويد : روزى او را به خدمت\r\n\r\n","description":"","footnote":"","page_name":" 313 ","page_number":339},
  {"content":"\r\n\r\nرسول خدا ( ص ) آوردم و در آن بين كه او را مىبوسيد ناگهان روى لباس آن حضرت بول كرد به من فرمود : « او را بگير » گرفتم و او را با سر انگشتانم گرفتم تا بشويم ، گريه كرد ، فرمود : « ام فضل مرا آزردى ، پسرم را گرياندى » سپس آب طلبيد و از بالا به آرامى روى حسين ( ع ) ريخت و فرمود : « هرگاه پسر باشد ، آب را اين گونه از بالا بريز و اگر دختر بچه باشد او را خوب بشوى » و در روايتى آمده است : « روى جاى بول پسربچه آب بريز و بول دختربچه را بشوى » و در روايتى آمده است كه فرمود : « ام فضل ! با كارى كه كردى دل مرا به درد آوردى » سپس فرمود : « بول پسر بچه را آب مىپاشند يا مىريزند و بول دختر بچه را مىشويند » .\r\n( 1 ) بخارى به نقل از موسى بن اسماعيل و او از مهدى از قول محمد بن ابى يعقوب از ابن ابى نعيم از ابن عمر نقل كرده است كه رسول خدا ( ص ) فرمود : « حسن و حسين دو گل خوشبوى من از تمام دنيايند » . اين حديث از احاديثى است كه بخارى تنها نقل كرده است .\r\n( 2 ) احمد در مسند به نقل از ابو نعيم و او از سفيان از قول يزيد بن ابى زياد و او از ابو نعيم از ابو سعيد خدرى نقل كرده ، مىگويد : رسول خدا ( ص ) فرمود : « حسن و حسين دو آقاى جوانان اهل بهشتند » اين حديث را ترمذى نيز نقل كرده و مىگويد : اين حديث ، حسن و صحيح است ، اين را افراد زيادى از محمد بن عبد الباقى براى من نقل كرده‌اند .\r\n( 3 ) ابو محمد جوهرى از قول قاضى بن معروف به نقل از ابو محمد بن صادق و او از يوسف بن موسى قطان از أبو بكر بن عياش از قول عاصم بن بهدله از زرّ بن حبيش و او از عبد اللّه بن مسعود نقل كرده است كه رسول خدا ( ص ) فرمود : « اين دو پسر من است هر كه آنها را دوست بدارد مرا دوست داشته و هر كه آنها را به خشم آورد مرا به خشم آورده است » .\r\n( 4 ) احمد در « فضائل به نقل از محمد بن مصعب و او از اوزاعى از قول شداد بن عمار و او از واثلة بن اسقع نقل كرده ، مىگويد : به خدمت فاطمه رسيدم ، از على ( ع ) پرسيدم ، فرمود :\r\n« به محضر رسول خدا رفت » به انتظار وى نشستم و ناگهان رسول خدا ( ص ) آمد در حالى كه على و حسن و حسين ( ع ) با او بودند دست هر كدام از آنها را گرفته بود ، وارد حجره شد و حسن را روى زانوى راستش و حسين را روى زانوى چپش نشاند و على و فاطمه را مقابل خود ، سپس عبايى ، يا جامه‌اى روى آنها انداخت و بعد اين آيه را قراءت كرد :  « إِنَّما يُرِيدُ اللَّهُ \r\n\r\n","description":"","footnote":"","page_name":" 314 ","page_number":340},
  {"content":"\r\n\r\n لِيُذْهِبَ عَنْكُمُ الرِّجْسَ أَهْلَ الْبَيْتِ وَ يُطَهِّرَكُمْ تَطْهِيراً »  « 1 » آنگاه عرض كرد : « خداوندا اينان به حق اهل بيت منند » و اين حديث مشتمل بر فضيلت حسين و ديگر اهل بيت است .\r\n( 1 ) احمد در « فضائل » از قول على بن حسين و او از پدر و از جدّش نقل كرده است كه رسول خدا ( ص ) دست حسن و حسين ( ع ) را گرفت و فرمود : « هر كه مرا دوست دارد و اين دو ، و پدر آنها را دوست بدارد ، روز قيامت با من در درجهء من خواهد بود » .\r\n( 2 ) ابن سعد در « طبقات » از يعلى بن عبيد اللّه بن وليد و او از عبد اللّه بن عبيد بن عمر نقل كرده مىگويد : حسين ( ع ) بيست و پنج مرتبه پياده به حج رفت در حالى كه شترانى همراه او برده مىشدند ! ( 3 ) و نيز ابن سعد نقل كرده است كه حسين ( ع ) روزى در حالى كه عمر روى منبر رسول خدا ( ص ) خطبه مىخواند رو به او آمد و فرمود : « از منبر پدر من پايين بيا ! » عمر او را در بغل گرفت و پهلوى خودش نشاند و گفت : آيا جز پدر تو مويى بر سر ما رويانده است « 2 » ! ( 4 ) عكرمه از قول ابن عبّاس مىگويد : عمر ، حسن و حسين را دوست مىداشت و آنها را بر فرزندان خود مقدّم مىداشت ، روزى اموالى تقسيم مىكرد ، به هر كدام از حسن و حسين ده هزار درهم داد و به پسرش عبد اللّه هزار درهم ، پسرش به وى اعتراض كرد و گفت : تو سابقهء مرا در اسلام و هجرت مرا مىدانى در حالى كه اين دو پسر را بر من برترى مىدهى عمر گفت : واى بر تو اى عبد اللّه ، تو جدّى مثل جدّ آنها و پدرى مثل پدر آنها و مادرى مثل مادر آنها و مادر بزرگى چون مادربزرگ آنها و خالويى چون خالوى آنها و خاله‌اى چون خالهء آنها و عمويى مثل عموى آنها و عمه‌اى چون عمهء آنها براى من بياور ! جدّ آنها رسول خدا ( ص ) پدرشان على ، مادرشان فاطمه و جدّه‌شان خديجه و دائيشان ابراهيم پسر رسول خدا ( ص ) و خاله‌شان زينب و رقيه و ام كلثوم و عمويشان جعفر بن ابى طالب و عمه‌شان ام هانى دختر ابو طالب است .\r\n\r\n\r\n","description":"","footnote":"\r\n( 1 ) احزاب ( 33 ) ، آيهء 33 : ارادهء خداوند بر اين تعلق گرفته است كه از شما اهل بيت پليدى را ببرد و شما را پاك پاك گرداند .\r\n( 2 ) احتمالا مقصود عمر اين باشد كه ما هر چه داريم به طفيل پدر تو ( رسول خدا ( ص ) ) است - م .\r\n","page_name":" 315 ","page_number":341},
  {"content":"\r\n\r\n( 1 ) ابن سعد در « طبقات » نقل كرده ، مىگويد : ابن عبّاس ركاب حسن و حسين ( ع ) را مىگرفت تا سوار مىشدند و مىگفت : ايشان پسران رسول خدايند .\r\n( 2 ) و نيز ابن سعد از ابو يحيى نقل كرده است كه مروان بن حكم روزى به حسن و حسين عرض كرد : شما اهل بيتى هستيد از رحمت خدا به دور ! حسين ( ع ) فرمود : « اى ملعون پسر ملعون ، رسول خدا ( ص ) پدر تو را لعن كرد در حالى كه تو در پشت او بودى ، ما اهل بيتى هستيم كه خداوند پليدى را از ما بر طرف كرده و ما را پاك و پاكيزه قرار داده است » .\r\n( 3 ) ثعلبى در تأويل قول خداى تعالى :   « مَرَجَ الْبَحْرَيْنِ يَلْتَقِيانِ بَيْنَهُما بَرْزَخٌ لا يَبْغِيانِ »   « 1 » از سفيان ثورى و سعيد بن جبير نقل كرده است كه مقصود از بحرين على و فاطمه و از برزخ رسول خدا ( ص ) است كه از آنها لؤلؤ و مرجان يعنى حسن و حسين بيرون مىآيند .\r\n( 4 ) ابن سعيد مىگويد : حسين ( ع ) با حنا و كتم ( مادهء گياهى به رنگ سياه ) خضاب مىكرد و در روايتى آمده است با وسمه ( رنگى شبيه نيل ) و به روايتى با رنگ سياه خضاب مىكرد .\r\n( 5 )\r\n\r\nمختصرى از سيرهء حسين عليه السلام\r\nسيره‌نويسان مىگويند : حسين ( ع ) پس از وفات برادرش حسن ( ع ) همه‌ساله از مدينه به قصد حج با پاى پياده به مكه مىرفت تا اين كه معاويه مرد و در سال شصت هجرى يزيد بر سر كار آمد ، و معاويه در وصيتهايش به يزيد گفته بود كه من براى تو هر نوع نقل و انتقال را كفايت كردم و شهرها و افراد را براى تو رام و عربهاى گردنكش را تسليم كردم و همانا من بيمى ندارم از اين كه كسى با تو در اين امرى كه براى تو بنياد نهادم مخالفت كند مگر چهار نفر از قريش : حسين بن على ، عبد اللّه بن زبير ، عبد اللّه بن عمر و عبد الرّحمن بن أبي بكر ، اما عبد اللّه بن عمر مردى است كه عبادت او را زمينگير كرده است و هرگاه كسى جز او باقى نماند ، او با تو بيعت خواهد كرد ، اما حسين ( ع ) مردم عراق هرگز او را دعوت\r\n\r\n\r\n","description":"","footnote":"\r\n( 1 ) الرحمن ( 55 ) ، آيهء 19 و 20 : دو دريا را روان ساخت كه به هم مىرسند ، ميان آنها برزخى ( مانعى ) است تا بر يكديگر غالب نگردند .\r\n","page_name":" 316 ","page_number":342},
  {"content":"\r\n\r\nنخواهند كرد مگر وادار به قيام كنند پس اگر او قيام كرد و تو بر او پيروز شدى از او درگذر زيرا او قرابت نزديك با پيامبر دارد و داراى حق بزرگى است اما پسر أبو بكر او به جز زنان و لهو و لعب همّتى ندارد هرگاه ببيند كه يارانش كارى را مىكنند او نيز مىكند و اما آن كه چون شير عليه تو خود را به زمين مىچسباند ، و مثل مارها راه مىرود و همچون روباه با تو مكر و حيله مىكند ، عبد اللّه بن زبير است اگر بر ضد تو قيام كرد و تو فرصتى يافتى او را قطعه‌قطعه كن ! ( 1 ) وقتى كه معاويه از دنيا رفت ، وليد بن عتبة بن ابى سفيان والى مدينه ، عمرو بن سعيد بن عاص والى مكه و نعمان بشير والى كوفه و عبيد اللّه بن زياد والى بصره بود بنابراين هيچ مشكلى بعد از مرگ پدرش براى يزيد وجود نداشت جز بيعت همان كسانى كه پدرش نام برده بود ، بدين جهت كه به وليد بن عتبه نامه‌اى نوشت و به او دستور داد كه از آنها بيعت بگيرد و بر آنها بدون هيچ رخصتى با شدّت برخورد كند ، چون وليد از نامه اطلاع يافت به دنبال مروان بن حكم فرستاد و او را احضار كرد و بر نامهء يزيد واقف نمود و با او مشورت كرد و به او گفت : به نظر تو با اين افراد بايد چه كنيم ، مروان گفت : هم اكنون به دنبال آنها بفرست و از ايشان بخواه تا بيعت كنند و به اطاعت يزيد درآيند و اگر نكردند پيش از اين كه از مرگ معاويه مطّلع شوند گردن آنها را مىزنى ، زيرا آنها اگر بدانند كه معاويه مرده است هر كدام از سويى خواهند جست و اظهار مخالفت و مبارزه خواهند كرد و مردم را به اطاعت خود خواهند خواند مگر ابن عمر كه قصد ولايت و جنگ را ندارد مگر اين كه از خود دفاع كند و يا او را به اجبار به اين كار وادارند ، پس وليد ، عمر بن عثمان را نزد حسين ( ع ) و عبد اللّه بن زبير فرستاد ، وى آنها را در مسجد يافت و گفت : امير را دريابيد ، گفتند : تو برو ، هم اكنون نزد او مىآييم .\r\n( 2 ) آنگاه ابن زبير به حسين ( ع ) عرض كرد : به نظر شما در اين ساعتى كه طبق معمول او نشستى ندارد و جلوس نمىكند مگر براى كار مخصوصى براى چه به دنبال ما فرستاده است ؟\r\n( 3 ) حسين ( ع ) فرمود : « گمان مىكنم كه طاغوتشان ( معاويه ) هلاك شده و او به دنبال ما فرستاده است تا پيش از افشاى خبر مرگ معاويه ، براى يزيد از ما بيعت بگيرد » .\r\n\r\n","description":"","footnote":"","page_name":" 317 ","page_number":343},
  {"content":"\r\n\r\n( 1 ) ابن زبير گفت : همين گونه است ، شما چه مىكنيد ؟ فرمود : من جوانانم را جمع مىكنم و به نزد او مىروم ! آنگاه خاندان و جوانان بنى هاشم را جمع كرد و فرمود : « هر وقت شما را طلبيدم وارد شويد » .\r\n( 2 ) سپس حسين ( ع ) بر وليد وارد شد در حالى كه مروان نزد وى بود ، او نامهء يزيد را خواند و از حسين ( ع ) دعوت به بيعت كرد ، فرمود : « مثل من كسى مخفيانه بيعت نمىكند بلكه بايد در حضور مردم باشد كه براى شما هم بهتر است ، وليد دوست داشت كه قضيه به آرامى انجام گيرد از اين رو گفت : برويد در امان خدا تا وقتى كه با مردم نزد ما بياييد ! مروان رو به وليد كرد و گفت : به خدا سوگند كه اگر هم اكنون بيعت نكرده از اينجا برود ، تو هرگز بر او دست نخواهى يافت مگر با كشتار زيادى كه بين شما اتفاق افتد ! اين مرد را نزد خودت بازداشت كن تا بيعت كند و يا گردنش را بزن ، حسين ( ع ) از جا برخاست و فرمود :\r\n« اى پسر زن كبود چشم ! او مرا بكشد و يا تو ، دروغ و ناروا گفتى ! » سپس بيرون رفت . وليد به مروان گفت : به خدا سوگند كه من دوست ندارم تا وقتى كه آفتاب بر من مىتابد ( و من زنده‌ام ) قاتل حسين باشم ! ( 3 ) اما ابن زبير گفت : اكنون نزد شما مىآيم و بعد همان شب از راه فرعى با برادرش جعفر بن زبير راهى مكه شدند ؛ مأمورانى را به دنبال آنها فرستادند ، آنها را پيدا نكردند .\r\n( 4 ) و حسين ( ع ) شب بعد با خاندان و جوانانش از مدينه بيرون شد و به سوى مكّه عزيمت كرد در حالى كه وليد و ديگر كارگزاران سرگرم ابن زبير بودند .\r\nوليد به دنبال ابن عمر فرستاد ، او در جواب گفت : هر وقت همهء مردم بيعت كردند من هم بيعت مىكنم .\r\n( 5 ) ابو سعيد مقرى مىگويد : شنيدم كه امام حسين ( ع ) در آن شب به قول يزيد بن مفرغ ( شاعر مشهور ) تمثّل جسته ، و در بيرون مسجد اين شعر را مىخواند :\r\n « لا ذعرت السّوام فى غسق الصّبح * مغيرا و لا دعوت يزيدا\r\nيوم أعطى من المهانة ضيما * و المنايا يرصدننى ان احيدا » « 1 » \r\n\r\n\r\n","description":"","footnote":"\r\n( 1 ) بعضى بيت دوم را چنين نقل كرده‌اند : « حين اعطى مخافة الموت ضيما » و در مصراع دوم بيت اوّل « اذا\r\n","page_name":" 318 ","page_number":344},
  {"content":"\r\n\r\nمىگويد : با خود گفتم : به اين دو بيت تمثّل نجست مگر براى هدفى كه دارد ، و پس از دو شب به جانب مكه رهسپار شد .\r\n( 1 ) سدى مىگويد : حسين ( ع ) از مدينه بيرون شد در حالى كه اين آيه را قراءت مىكرد :\r\n « فَخَرَجَ مِنْها خائِفاً يَتَرَقَّبُ »  « 1 » وقتى كه وارد مكه شد عمرو بن سعيد ( فرماندار مكه ) به وى گفت : چه مىخواهيد بكنيد ؟ فرمود : « به خدا و به اين خانه پناه آورده‌ام » و در مكه اقامت كرد ، چون خبر به يزيد رسيد كه وليد چه كرده است او را از كار بر كنار كرد و عمرو بن سعيد اشدق را به جاى او گمارد .\r\n( 2 ) واقدى مىگويد : عبد اللّه بن عمر موقع مرگ معاويه در مدينه نبود ، بلكه در مكه بود و بعد از آن او و ابن عبّاس به مدينه آمدند و چون حسين ( ع ) در مكه مستقرّ شد و مردم كوفه اطلاع يافتند نامه‌هايى به او نوشتند كه ما براى تو خودمان را نگاه داشته‌ايم و با اين واليان نماز نمىگزاريم ، به جانب ما بيا كه ما صد هزار نفريم ، براستى كه ميان ما ظلم و جور علنى است و به غير دستور قرآن و سنت پيامبر در بين ما عمل مىشود و اميدواريم كه خداوند به وسيلهء شما ما را بر محور حق گرد آورد و به وسيلهء شما ظلم را از ما بر طرف كند زيرا تو از يزيد و پدر يزيد كه سرپرستى امت را غصب كرده بودند سزاوارترى ؛ يزيدى كه باده‌گسارى مىكند و با ميمون و ساز و آواز سرگرم است و دين را بازيچهء خود قرار داده است ! از جمله كسانى كه نامه نوشته بودند : سليمان بن صرد ، مسيّب بن نجيبه و شخصيّتهاى ديگر كوفه بودند .\r\n( 3 ) واقدى مىگويد : چون حسين ( ع ) در مكه فرود آمد ، يزيد بن معاويه به ابن عبّاس نوشت : بارى پسر عمويت حسين و دشمن خدا ابن زبير از بيعت من سرپيچى كرده‌اند و وارد مكه شده‌اند در كمين آشوبند و خود را در معرض هلاكت قرار داده‌اند ؛ اما ابن زبير كه\r\n\r\n\r\n","description":"","footnote":"\r\nدعوت يزيدا » نقل شده است ، مضمون اين است : من دست بيعت با يزيد نخواهم داد و از اين كه شبانگاهان بر ما بشورند و ما را محاصره كنند و زندگى ما را چپاول كنند ترسى ندارم . اما ترجمه چنين است : هرگز دامهاى چرنده را به هنگام پگاه و تاختن بر سپاه نهراسانم و نام يزيد را بر من نخوانند روزى كه جامى از بيداد بر من بپيمايند و مرگها در پى من روان باشند كه مبادا راه خويشتن كج كنم ! - م .\r\n( 1 ) قصص ( 28 ) ، آيهء 18 : پس در حال ترس از آنجا بيرون شد در حالى كه مترصّد بود .\r\n","page_name":" 319 ","page_number":345},
  {"content":"\r\n\r\nنابوديش قطعى است و فردا با شمشير كشته خواهد شد امّا دربارهء حسين ( ع ) دوست دارم كه از آنچه اتفاق افتاده ، عذر شما اهل بيت را بپذيرم در حالى كه به من خبر رسيده است كه افرادى از شيعيان وى از مردم عراق با او مكاتبه مىكنند و ايشان او را به خلافت وامىدارند و او ايشان را به فرمانروايى خود اميدوار مىسازد در حالى كه شما رابطهء خويشى بين ما و خودتان و احترام زياد و نتايج خويشاوندىها را به خوبى مىدانيد در حالى كه حسين ( ع ) اين را قطع كرده و از بين برده است و تو رهبر اهل بيت و بزرگ مردم آن ديارى ، با او ملاقات كن و از تلاشى كه در راه تفرقه دارد بازگردان ! و اين امّت را از آشوب حفظ كن ، اگر اين پيشنهاد را قبول كرد و به سوى تو بازگشت كرد ، براى او نزد من امان و كرامت زيادى است و من همان رفتارى را با او خواهم كرد كه پدرم با برادرش كرد و اگر بيش از اين هم بخواهد هر چه شما مصلحت بدانيد ضمانت كنيد در پيشگاه خدا ، من هم اجرا خواهم كرد و براى او اقدام خواهم كرد و قسمها و پيمانهاى محكم با او ببند تا اطمينان پيدا كند و در هر مورد بر آن اعتماد ورزد ، در پاسخ نامه‌ام تعجيل كن ، هر نيازى داشته باشيد برآورده مىسازم ، و السّلام .\r\n( 1 ) هشام بن محمد مىگويد : يزيد در ذيل نامه نوشت :\r\n يا ايّها الرّاكب الغادى لمطيته * على عذافرة فى سيرها قحم\r\nأبلغ قريشا على نأى المزار بها * بينى و بين الحسين الله و الرّحم\r\nو موقف بفناء البيت أنشده * عهد الإله غدا يوفى به الذّمم\r\nهنيتم قومكم فخرا بأمّكم * امّ لعمرى حسان عفّة كرم\r\nهى الّتى لا يدانى فضلها احد * بنت الرّسول و خير الناس قد علموا\r\nإنى لأعلم أو ظنّا لعالمه * و الظنّ يصدق احيانا فينتظم\r\nان سوف يترككم ما تدّعون به * قتلى تهاداكم العقبان و الرّخم\r\nيا قومنا لا تشبّوا الحرب اذ سكنت * و أمسكوا بجبال السّلم و اعتصموا\r\nقد غرّت الحرب من قد كان قبلكم * من القرون و قد بادت بها الأمم\r\nفانصفوا قومكم لا تهلكوا أبذخا * فربّ ذى بذخ زلّت به القدم « 1 » \r\n\r\n\r\n","description":"","footnote":"\r\n( 1 ) اى آن كه بامدادان سوار بر مركب خويش : بر شتر تند روى كه در حركتش شتابان است به مردم قريش كه از\r\n","page_name":" 320 ","page_number":346},
  {"content":"\r\n\r\n( 1 ) ابن عبّاس در پاسخ وى نوشت : بارى نامهء شما مبنى بر ورود حسين ( ع ) و ابن زبير به مكه رسيد ، اما ابن زبير مردى است بريده از ما ، انديشه و هدفش را از ما پنهان مىدارد ، و با وجود اين ، كينه‌هايى در دل دارد كه همچون آتش در چخماق از ما پوشيده مىدارد ، خدا اسير او را آزاد نكند ، دربارهء امر او هر چه نظر شماست تصميم بگيريد . و امّا حسين ( ع ) چون وارد مكه شد و حرم جد و خانه‌هاى پدرانش را ترك كرد از علّت آمدنش پرسيدم به من گفت :\r\nكارگزاران تو در مدينه نسبت به او بدرفتارى كرده‌اند و زود به ناسزا گويى پرداخته‌اند از اين رو به حرم خدا پناه آورده است ، به زودى دربارهء آنچه گفتى با او ديدار خواهم كرد و دربارهء آنچه باعث وحدت كلمه شود و آتش اختلاف را خاموش كند و فتنه را بخواباند و خون امّت را حفظ كند از نصيحت وى هرگز فروگذار نخواهم كرد بنابراين تو هم ، در نهان و آشكار از خدا بترس ! مبادا شبى را به روز برسانى در حالى كه قصد آشوبى براى مسلمانى داشته باشى و يا در اين انديشه باشى كه بر او ستمى روا بدارى و يا گودالى براى او حفر كنى ، زيرا چه بسيار كسانى كه چاهى براى ديگران حفر كرده‌اند و خود در آن افتاده‌اند و چه بسيار آرزومندى كه آرزويش بر آورده نشده است بهرهء خود را از تلاوت قرآن و انتشار سنّت پيامبر بگير و بر تو باد روزه و نماز ، مبادا سرگرميها و بيهوده‌كاريهاى دنيا تو را سرگرم كند زيرا هر چه تو را از ياد خدا بازدارد زيانبخش و ناپايدار است و هر چه از امور آخرت مورد توجه قرار دهى سودمند و پايدار است ، و السّلام « 1 » .\r\n\r\n\r\n","description":"","footnote":"\r\nراه دور به ديدارشان مىروى ابلاغ كن كه بين من و حسين خدا مىداند كه خويشاوندى است و جايى در كنار خانهء خدا كه عهدنامهء الهى و قراردادى بنويسم كه در آينده به طور كامل پايبند باشيم گروه شما را افتخار به مادرتان گوارا باد ! مادرى كه به جان خودم ، نيكو كار ، پاكدامن و بزرگوار است . او كسى است كه هيچ كس به فضيلت او نمىرسد ، دختر رسول خدا و بهترين مردم كه همه آگاهند ، همانا من مىدانم يا به دانندهء آن گمان دارم و گمان ، پاره‌اى از اوقات مطابق با واقع و حساب شده است . اگر شما به زودى كشتن مرا واگذاريد ، سرانجام به يكديگر هديه خواهيد داد و محبت خواهيد داشت . اى مردم قبيله ! آتش جنگ را كه خاموش شده روشن نكنيد و به ريسمانهاى مسالمت درآويزيد و چنگ بزنيد .\r\nجنگ ، مردم قرنها پيش از شما را فريفته است و امّتهاى پيشين را نابود كرده ، پس انصاف دهيد ، قومتان را به خاطر غرورتان هلاك نكنيد ، بسا مغرور كه پايش لغزيده است !\r\n( 1 ) براستى اگر ابن عبّاس اين نصيحتها را به يزيد كرده باشد يا خيلى ساده‌لوح بوده و يا بسيار سازشكار ! زيرا\r\n","page_name":" 321 ","page_number":347},
  {"content":"\r\n\r\n( 1 ) هشام بن محمد مىگويد : بارى مردم كوفه نامه‌هاى زيادى به حسين ( ع ) نوشتند و فرستاده‌هاى آنها پشت سر يكديگر آمدند كه اگر نزد ما نيايى تو گناهكارى ! ناگزير تصميم به حركت گرفت ، ابن عبّاس نزد وى آمد و او را از اين كار نهى كرد و گفت : پسر عمو ! مردم كوفه گروهى فريبكارند ، آنها پدر تو را كشتند و برادرت را تنها گذاشتند و با نيزه زدند و اموالش را غارت كردند و تسليم دشمن نمودند و كردند آنچه كردند . حسين ( ع ) فرمود : « اين نامه‌ها و فرستاده‌هاى ايشان است از اين رو بر من رفتن براى پيكار با دشمنان خدا واجب گرديده است » ، ابن عبّاس با شنيدن اين سخن گريست و فرياد وا حسيناه برآورد .\r\n( 2 ) مسعودى در كتاب مروج الذّهب نقل كرده است كه ابن عبّاس به وى گفت : اگر از ترس جانت نمىخواهى در مكه بمانى به يمن برو كه در آنجا گوشهء فارغى است و ما در آنجا ياران و پشتيبانانى داريم و در آنجا دژها و قبيله‌هايى وجود دارد ، و به مردم كوفه بنويس اگر فرمانرواى خودشان را بيرون كردند و شهر را به نايب شما تسليم كردند آنگاه نزد ايشان برو ! زيرا اگر در اين حال به سوى ايشان حركت كنى من شما را از ايشان در امان نمىبينم و اگر به حرف من نمىكنى و مىروى خاندان و فرزندانت را همين جا بگذار ، به خدا سوگند كه من از آن بيم دارم كه تو را بكشند چنان كه عثمان را كشتند ، در حالى كه خانواده‌اش به او مىنگريستند .\r\n( 3 ) ( مؤلف ) مىگويم : اين است معناى قول على ( ع ) كه مىفرمود : پاداش ابن عبّاس با خدا كه او از پشت پردهء نازكى مىبيند ، چون ابن عبّاس از حسين ( ع ) نااميد شد از فقدان او غمگين شد و ابن زبير را ملاقات كرد و گفت : ابن زبير چشمت روشن و اين شعر را خواند :\r\n يا لك من قبرّة بمعمر * خلالك الجوّ فبيضى و اصفرى\r\nو نقّرى ما شئت ان تنقّرى « 1 » \r\n( 4 ) واقدى مىگويد : چون عبد اللّه بن عمر از تصميم حسين ( ع ) با خبر شد ، بسرعت نزد\r\n\r\n\r\n","description":"","footnote":"\r\nيزيدى كه فسق او علنى و مىگسارى و ميمون‌بازى و ديگر جنايات او شهرهء آفاق بود ، چگونه و به چه اميدى چنين انتظارى داشته و اين نصايح را براى چه كرده است ؟ ! ! - م .\r\n( 1 ) اى پرستو كه در لانه‌اى خلوت گزيده‌اى ! اينك براى تو فضا باز است ، تخم‌گذارى كن و چهچهه بزن ! و هر چه مايلى تخم‌گذارى كنى ، تخم‌گذارى كن ! و هر چه مىتوانى دانه بچينى ، بچين !\r\n","page_name":" 322 ","page_number":348},
  {"content":"\r\n\r\nوى رفت و او را ملامت و توبيخ كرد و از رفتن نهى كرد و گفت : اى ابا عبد اللّه من از جدّت رسول خدا ( ص ) شنيدم كه مىفرمود : « مرا به دنيا چه كار و چه كار دنيا را با من ! » و تو پاره‌اى از تن او هستى ، و نظير آنچه را كه ابن عبّاس گفته بود به او گفت ولى چون ديد او اصرار بر رفتن دارد ، پيشانيش را بوسيد و گريه كرد و گفت : تو را به عنوان يك شهيد به خدا مىسپارم ! ( 1 ) و چون ابن زبير از تصميم آن حضرت باخبر شد ، بر او وارد شد و گفت : اگر اينجا مىماندى ما با تو بيعت مىكرديم زيرا تو از يزيد و پدرش سزاوارترى ، ابن زبير قيام حسين ( ع ) را از مكه از مردم پنهان داشت و اين سخنان را به آن حضرت گفت تا او را به چيز ديگرى نسبت ندهد .\r\n( 2 ) چون محمد بن حنفيه از حركت حسين ( ع ) با خبر شد ، در حال وضو گرفتن بود و در مقابلش طشتى بود به قدرى گريست كه طشت پر از اشك شد و هيچ كس در مكه نماند مگر به خاطر حركت آن حضرت غمگين شد و چون مراجعهء مردم بر آن حضرت زياد شد ، اشعار برادر اوس را قراءت كرد :\r\n « سأمضى فما فى الموت عار على الفتى * اذا ما نوى خيرا و جاهد مغرما\r\nو آسى الرّجال الصالحين بنفسه * و فارق مثبورا و خالف محرما\r\nو إن عشت لم أذمم و إن متّ لم ألم * كفى بك ذلا أن تعيش و ترغما » « 1 » \r\n( 3 ) سپس اين آيه را قراءت كرد :  « وَ كانَ أَمْرُ اللَّهِ قَدَراً مَقْدُوراً »  « 2 » آنگاه حسين ( ع ) پيش از اين كه خود از مكه به جانب كوفه حركت كند ، مسلم بن عقيل را فرستاد و به او گفت : « ببين آنچه را كه به ما نوشته‌اند اگر درست است مرا مطّلع كن ! » مسلم تقاضا كرد او را معاف بدارد ولى حسين ( ع ) نپذيرفت و فرمود : « پسر عمو ، مردم زيادند ولى به خدا سوگند كه آنها با\r\n\r\n\r\n","description":"","footnote":"\r\n( 1 ) من به اين سفر مىروم ، و جوانمرد را مردن با سرافرازى ننگ نيست ، جوانمردى كه با حسن نيت و در راه جهاد اسلام است ، و جان خود را در راه يارى و همراهى با مردان نيك دريغ ندارد و از فرومايگان كناره‌گيرى و از نابكاران دورى كند ، در اين صورت اگر زنده بمانم جاى نكوهش ندارم و اگر جان سپردم ملامتى بر من نيست و در زبونى شخصى همين بس كه زنده باشد و خوارى بكشد .\r\n( 2 ) احزاب ( 33 ) آيهء 38 : و فرمان خدا روى حساب دقيقى است .\r\n","page_name":" 323 ","page_number":349},
  {"content":"\r\n\r\nواسطهء خون من با خدا ديدار نخواهند كرد ! » و فرمود : « ناگزير بايد به روى » مسلم حركت كرد تا به كوفه وارد شد .\r\n( 1 ) اما حسين ( ع ) روز هفتم ذيحجه سال شصت هجرى از مكه بيرون شد ، همين كه به بستان بنى عامر رسيد ، فرزدق شاعر را ديد و آن روز ، روز ترويه بود ، عرض كرد : يا بن رسول اللّه به كجا تشريف مىبريد ؟ چه چيز باعث شده تا شما پيش از موسم حج از مكه بيرون شويد ؟ فرمود : « اگر شتاب نمىكردم دچار وضع بدى مىشدم ! « 1 » فرزدق ! بگو ببينم از پشت سر چه خبر ؟ » عرض كرد : مردم عراق را در حالى ترك كردم كه دلهايشان با شماست ولى شمشيرهايشان با بنى اميه است ، دربارهء جان خودت از خدا بترس و برگرد ! ( 2 ) فرمود : « فرزدق ! اينها مردمانى هستند كه سر به طاعت شيطان نهاده‌اند و اطاعت خداى رحمان را ترك كرده‌اند و در زمين آشكارا فساد مىكنند و حدود الهى را ناديده گرفته و مىگسارى مىكنند و اموال فقرا و مستمندان را به خود اختصاص داده‌اند و من از هر كسى به يارى دين خدا و گراميداشت شريعت الهى و جهاد در راه او سزاوارترم تا كلمهء الهى بالاترين باشد ! » فرزدق با شنيدن اين سخنان رو گرداند و حركت كرد .\r\n( 3 )\r\n\r\nحركت مسلم بن عقيل و شهادت او\r\nمورّخان مىگويند : وقتى كه مسلم به كوفه وارد شد به منزل مردى به نام عوسجه فرود آمد و مردم كوفه به سوى وى روان شدند و دوازده هزار نفر و به قولى هجده هزار با او بيعت كردند پس نامه‌اى به حسين ( ع ) نوشت و جريان را به اطلاع او رساند ، پس مردى از هواداران يزيد بن معاويه برخاست و نزد نعمان بن بشير فرماندار كوفه رفت و به وى گفت :\r\nتو مردى ناتوان و مستضعفى در حالى كه شهرها به تباهى كشيده شده است ! و او را از ورود مسلم به كوفه و بيعت مردم آگاه كرد ، نعمان به وى گفت : به خدا سوگند كه اگر من در طاعت خدا ناتوان باشم براى من محبوبتر است تا اين كه در راه معصيت خدا نيرومند باشم\r\n\r\n\r\n","description":"","footnote":"\r\n( 1 ) مورّخان نوشته‌اند ، يزيد كسانى را مأمور كرده بود تا در روز موسم او را ترور كنند ، از اين رو حج را بدل به عمره كرد و خارج شد - م .\r\n","page_name":" 324 ","page_number":350},
  {"content":"\r\n\r\nبه خدا سوگند پرده‌اى را كه خدا مستور داشته است من پرده‌درى نخواهم كرد .\r\n( 1 ) پس آن مرد ، سخن نعمان بن بشير را براى يزيد نوشت و يزيد كه بيش از همهء مردم كنيهء عبيد اللّه بن زياد را در دل داشت ولى خود را به او نيازمند مىديد ، نامه‌اى به وى نوشت كه من تو را به فرماندارى كوفه و بصره گماردم و همانا حسين راهى كوفه شده است از او بر حذر باش و مسلم بن عقيل در كوفه است او را بكش ! پس ابن زياد با بزرگان بصره حركت كرد تا وارد كوفه شد در حالى كه سر و صورت خود را پوشانده بود و بر هيچ انجمنى از انجمنهاى مردم كوفه گذر نكرد مگر به آنها سلام داد و آنها گفتند : سلام بر تو اى پسر دختر رسول خدا ( ص ) به گمان آنها كه وى حسين ( ع ) است پيوسته چنان بود تا اين كه وارد كاخ فرماندارى شد ، خدمتگزار آنجا را طلبيد و به او سه هزار درهم داد و گفت : برو از آن مردى كه اهل كوفه با او بيعت مىكنند بپرس و نزد او برو و طورى وانمود كن كه تو از پيروان او هستى و اين درهمها را به او بده تا دلگرم شود ، ( 2 ) پس آن مرد همواره شيرين‌زبانى مىكرد تا بر مسلم بن عقيل وارد شد در حالى كه هانى بن عروه نيز نزد او بود ، با وى بيعت كرد و آن درهمها را به وى داد و مسلم بن عقيل از آنجا به خانهء هانى بن عروه مرادى منتقل شد ، ابن زياد از مردم كوفه پرسيد : چه شده است كه هانى بن عروه نزد ما نمىآيد ؟ محمد بن اشعث گفت : من مىروم و او را نزد تو مىآورم ، محمد رفت و وارد خانه هانى شد و به وى گفت :\r\nامير به ياد تو بود و به قدرى سخن گفت تا او را فريفت و به نزد ابن زياد آورد در حالى كه شريح قاضى نيز نزد وى بود ، ( 3 ) همين كه چشم ابن زياد به محمد بن اشعث افتاد ، گفت : آن خائن ( هانى ) با دو پاى خودش نزد ما آمد چون به او سلام داد ! ابن زياد گفت : اى هانى ! مسلم كجاست ؟ هانى گفت : نمىدانم ، ابن زياد به خدمتگزارش كه درهمها را داده بود فرمان داد از مخفيگاه درآمد ، وقتى كه هانى او را ديد ، درمانده شد و گفت : به خدا سوگند كه من مسلم را دعوت نكرده بودم او خودش به منزل من پناهنده شد ، ابن زياد گفت : او را نزد من بياور ، هانى گفت : به خدا سوگند اگر زير پاهايم باشد پاهايم را از روى او بر نمىدارم ، ابن زياد با چوب‌دستيش او را زد سرش را زخمى كرد ، هانى به طرف شمشير نگهبانى خم شد تا شمشير او را بگيرد و از خودش دفاع كند ، ابن زياد گفت : خداوند خون تو را حلال كرد ! افراد قبيله مذحج در قصر جمع شدند و فرياد مىزدند ، ابن زياد به شريح قاضى گفت : بيرون\r\n\r\n","description":"","footnote":"","page_name":" 325 ","page_number":351},
  {"content":"\r\n\r\nبرو و به آنها بگو : او را بازداشت كرده‌اند تا از او سؤالاتى بكنند ، پس هانى به شريح گفت :\r\nشريح از خدا بترس كه اين مرا مىكشد ! شريح وقتى كه رفت و با آنها صحبت كرد ، آنها متفرق شدند .\r\n( 1 ) اين جريان به مسلم رسيد ، مسلم از خانه هانى بيرون آمد و شعار خود را با صداى بلند اعلام كرد ، چهار هزار نفر از مردم كوفه نزد او جمع شدند پس آنها را بسيج كرد و راهى كاخ والى شد در حالى كه سران اهل كوفه نزد ابن زياد بودند به آنها گفت : برخيزيد و افراد قبايلتان را از اطراف مسلم پراكنده كنيد ، اگر نه گردن شما را مىزنم ، آنها بالاى كاخ رفتند و با افراد قبيله خود صحبت كردند پس هر كه با مسلم بود ، پراكنده شد و آرام آرام از اطراف او رفتند و تاريكى شب فرا رسيد در حالى كه او تنها مانده بود ، به در خانه‌اى آمد و آنجا نشست ، ( 2 ) پس زنى نزد وى آمد يا از خانه بيرون شد ، مسلم رو به او كرد و گفت : اى بندهء خدا اندكى آب به من بده او آب داد و پرسيد تو كيستى ؟ گفت : مسلم بن عقيلم گفت : وارد خانه شو ! وارد شد ، آن زن مادر غلام محمد بن اشعث بود ، پسرش مسلم را شناخت به نزد ابن اشعث رفت و به او خبر داد و او خبر را به ابن زياد رساند ، ابن زياد عمرو بن حريث مخزومى رئيس داروغهء خود را به همراه محمد بن اشعث به سراغ مسلم فرستاد ، آنها منزل را احاطه كردند ، مسلم از خانه بيرون آمد در حالى كه مىجنگيد ، ( 3 ) ابن اشعث او را امان داد و او را نزد ابن زياد آورد ولى ابن زياد دستور داد او را بالاى كاخ بردند و گردنش را زدند و سر او را به سوى مردم انداختند و پيكرش را به دروازهء كوفه به دار آويختند سپس با هانى نيز همان رفتار را كردند ، شاعرى مىگويد :\r\n فان كنت لا تدرين بالموت فانظرى * إلى هانئ بالسّوق و ابن عقيل\r\nاصابهما ريب المنون فأصبحا * احاديث من يسعى بكلّ سبيل « 1 » \r\nو شاعر ديگرى دربارهء مساعدت ابن اشعث بر مسلم بن عقيل مىگويد :\r\n\r\n\r\n","description":"","footnote":"\r\n( 1 ) شعر از عبد اللّه بن زبير اسدى است كه دربارهء شهادت مسلم و هانى سروده است : « اگر نمىدانى كه مرگ چيست در بازار كوفه به هانى و مسلم بن عقيل بنگر ! ( چگونه ) روزگار نسبت به آنها دگرگون شد و آنها مورد سعايت و سخن‌چينى افراد قرار گرفتند كه به هر وسيله از آنها ( نزد ابن زياد ) سعايت كردند .\r\n","page_name":" 326 ","page_number":352},
  {"content":"\r\n\r\n و تركت عمّك لم تقاتل دونه * فشلا و لو لا انت كان منيعا\r\nو قتلت وافد حزب آل محمد * و سلبت أسيافا له و دروعا « 1 » \r\n( 1 ) ابن اشعث پيش از آن كه مسلم را نزد ابن زياد بياورد او را خلع سلاح كرده بود ، شهادت مسلم هشتم ماه ذيحجّه اتفاق افتاد يعنى يك روز پس از حركت حسين ( ع ) از مكه و به قولى همان روز حركت او از مكه بود و حسين ( ع ) نمىدانست كه در كوفه چه گذشته است ! ( 2 ) ابن زياد سر مسلم بن عقيل را به دمشق نزد يزيد فرستاد و آن نخستين سرى بود از سرهاى بنى هاشم كه از جايى به جايى بردند و پيكر مسلم نخستين پيكرى بود از بنى هاشم كه به دار آويختند ! ( 3 ) ابن هشام بن محمد و ابن اسحاق دربارهء داستان مسلم بن عقيل مطالبى كاملتر از اين نوشته‌اند مىگويند : وقتى كه حسين ( ع ) از مدينه بيرون شد ، عبد اللّه بن مطيع او را ملاقات كرد ، عرض كرد : يا ابا عبد اللّه فدايت شوم كجا مىرويد ؟ فرمود : « به مكه » عرض كرد : زنهار از مردم كوفه ! و مكر و فريبكارى ايشان . و رفتارشان را با على ( ع ) و حسن ( ع ) خاطر نشان كرد سپس عرض كرد : شما در كنار حرم باشيد زيرا شما سرور عربيد و هرگز آنها كسى را با شما برابر نمىدانند و مردم از هر طرف به شما رو مىآورند ، به خدا سوگند اگر شما از دست برويد ما بعد از شما ضعيف خواهيم شد ، حسين ( ع ) رفت تا به مكه فرود آمد و مردم از همه جا به خدمت آن حضرت رفت و آمد داشتند ، و ابن زبير ملازم كعبه شده بود ، روزها در كنار كعبه نماز مىخواند و شب را طواف مىكرد و بين هر دو بار آسايش و همه روزه نزد حسين ( ع ) مىآمد در حالى كه مقام آن حضرت بر قلب ابن زبير از همه كس بيشتر سنگينى مىكرد به خاطر علم آن حضرت ، مردم به حسين ( ع ) گرايش داشتند و به ابن زبير توجه نداشتند از اين رو به وى پيشنهاد رفتن مىكرد ( تا در مكه نماند و مردم به ابن زبير توجه كنند ! ) .\r\n\r\n\r\n","description":"","footnote":"\r\n( 1 ) و آيا عمويت ( مسلم ) را ترك كرده‌اى و از ترس مرگ از او دفاع نمىكنى ؟ و فرستادهء حزب خاندان پيامبر را كشته و شمشير و زره او را مىربايى ؟ !\r\n","page_name":" 327 ","page_number":353},
  {"content":"\r\n\r\n( 1 ) ابن اسحاق مىگويد : همين كه به شيعيان كوفه خبر رسيد كه حسين ( ع ) در مكّه است و او از بيعت با يزيد خوددارى كرده ، در منزل سليمان بن صرد جمع شدند ، سليمان به ايشان گفت : اى مردم ! حسين ( ع ) از بيعت يزيد خوددارى كرده و شما شيعيان پدر او هستيد پس اگر او را يارى مىكنيد و با دشمنش پيكار مىنماييد پس به او نامه بنويسيد و اگر از ضعف و سستى خود بيم داريد ، آن مرد را فريب ندهيد ! گفتند : نه به خدا سوگند كه ما او را يارى مىكنيم و جانمان را در راه او نثار مىنماييم از اين رو به آن حضرت نامه نوشتند به عباراتى كه در پيش نقل كرديم و نامه را توسط عبد اللّه بن سبع همدانى و عبد اللّه بن وال فرستادند ، آنها در دهم ماه رمضان به خدمت حسين ( ع ) رسيدند و دو روز پس از ايشان ، قيس بن مسهّر صيداوى و عبد الرّحمن بن عبد اللّه ارحبى و عمارة بن عبد اللّه سلولى را گسيل داشتند و به همراه ايشان حدود صد و پنجاه طومار از مردم كوفه بود آنگاه دو روز ماندند و هانى بن هانى سبعى و سعيد بن عبد اللّه حنفى را فرستادند و همراه ايشان نامه‌اى به اين مضمون نوشته بودند : مردم منتظر مقدم شما هستند هيچ نظرى به ديگران ندارند پس زود باش ، بشتاب ! بشتاب ! ( 2 ) شبث بن ربعى ، حجار بن ابحر ، زيد بن حرث ، عروة بن قيس و ديگران به وى نوشتند :\r\nبارى ، اين ناحيه سرسبز و ميوه‌ها رسيده است پس بيا ! زيرا تو بر سپاهى وارد مىشوى كه براى تو آماده است ، و السّلام .\r\n( 3 ) همهء اين فرستاده‌ها در مكه نزد وى جمع شدند ، در اين هنگام مسلم بن عقيل را سوى ايشان فرستاد و به همراه او نامه‌اى نوشت كه برادر ، پسر عمو و مورد اعتمادم از خاندان خودم را به سوى شما فرستادم و دستور دادم كه از حال شما براى من بنويسد ، اگر به من نوشت كه نظر همهء شما و خردمندانتان بر من جمع است همان گونه كه فرستاده‌هاى شما پيشنهاد كردند نزد شما خواهم آمد اگر نه نخواهم آمد ، و السّلام .\r\n( 4 ) سپس مسلم بن عقيل را خواست و او را با قيس بن مسهّر صيداوى و عمارة بن عبد اللّه سلولى و عبد الرحمن بن عبد اللّه ارحبى گسيل داشت و دستور داد جريان را مخفى بدارد ، مسلم راهى كوفه شد وقتى كه به كوفه رسيد به منزل مختار بن ابى عبيدهء ثقفى وارد شد ، شيعيان نزد وى آمدند پس نامهء حسين ( ع ) را براى آنها خواند ، همهء آنها با شنيدن نامهء آن\r\n\r\n","description":"","footnote":"","page_name":" 328 ","page_number":354},
  {"content":"\r\n\r\nحضرت گريستند سپس گفتند : به خدا سوگند كه در مقابل او به قدرى شمشير خواهيم زد تا همگى بميريم ، اين خبر به نعمان بن بشير رسيد ، خطبه‌اى خواند و گفت : از فتنه‌ها و خونريزى بپرهيزيد ، نعمان آرامش را دوست مىداشت ، عبد اللّه بن مسلم بن سعيد حضرمى ، هم پيمان بنى اميه با شنيدن اين سخنان فرياد برآورد : به خدا سوگند كه اين نظر تو صحيح نيست و يك نظر بدون فكر است و نظر تو نظر افراد ناتوان است ، او در جواب گفت : اگر من در طاعت خدا ناتوان باشم بهتر از آن است كه در معصيت خدا نيرومند باشم .\r\n( 1 ) عبد اللّه قضايا را به يزيد نوشت و او نعمان را از كار بر كنار كرد و ابن زياد را والى كوفه نمود و همين كه ابن زياد وارد كوفه شد ، مسلم بن عقيل را مطابق آنچه گفتيم طلبيد و او را كشت و سر او و هانى بن عروه را نزد يزيد فرستاد و به او نوشت : سپاس خداى را كه حق امير المؤمنين را بازستاند و شرّ دشمنش را كفايت كرد ! و يزيد در پاسخ او نامه‌اى نوشت و تشكر كرد و گفت : تو كارى چون كار شخص دورانديش و صولتى چون صولت شخص دلير و دلاور داشتى براستى گمان من در مورد تو درست بود و به من خبر دادند كه حسين آهنگ عراق كرده است سر راه او ديدبانان و افراد مسلّح را بگمار و مواظب او باش و به هر كه بدگمان شدى بازداشت كن و هر متّهمى را دستگير كن و هر اتفاقى كه مىافتد از خوب و بد براى من بنويس ، و السّلام .\r\n( 2 ) هشام مىگويد : روز حركت حسين ( ع ) از مدينه به مكه يك شنبه بيست و هشتم رجب سال شصت بود و روز جمعه سوم شعبان وارد مكه شد و ماه شعبان ، رمضان ، شوال و ذىقعده را در مكه ماند و روز سه شنبه هشتم ذيحجه يعنى روز ترويه از مكه حركت كرد و آن روزى بود كه مسلم بن عقيل در كوفه قيام كرد .\r\n( 3 ) و نيز هشام بن محمد مىگويد : حسين ( ع ) قيس بن مسهّر را نزد مسلم به عقيل فرستاده بود تا از وضع او با خبر شود كه پيش از رسيدن قيس به مسلم ، ابن زياد او را گرفت و به او گفت : برخيز در بين مردم ، و آن دروغگوى فرزند دروغگو يعنى حسين ( ع ) را دشنام بده ! قيس به پا خاست و بالاى منبر رفت و گفت : اى مردم ! من حسين ( ع ) را در حاجر « 1 » ترك\r\n\r\n\r\n","description":"","footnote":"\r\n( 1 ) محلى است در نزديكى مكه كه حجّاج در آنجا منزل مىكردند - م .\r\n","page_name":" 329 ","page_number":355},
  {"content":"\r\n\r\nكردم و من فرستادهء او هستم به نزد شما ، تا شما او را يارى كنيد و خدا ابن زياد دروغگوى پسر دروغگو را لعنت كند ! پس او را از بالاى قصر به زير انداختند و از دنيا رفت .\r\n( 1 )\r\n\r\nورود حسين عليه السلام به عراق\r\nمورّخان مىگويند : حسين ( ع ) رفتن به مقصد كوفه را ادامه مىداد و در حركتش سرعت داشت و نمىدانست كه بر مسلم بن عقيل چه گذشته است تا اين كه در سه ميلى قادسيه با حر بن يزيد تميمى روبه‌رو شد حر به او سلام كرد و عرض كرد : يا بن رسول اللّه قصد كجا را داريد ؟ فرمود : « قصد اين شهر را دارم . » عرض كرد : برگرد ، به خدا قسم من براى تو در پشت سرم چيزى كه اميد خيرى براى تو باشد ترك نگفتم و خبر شهادت مسلم بن عقيل و هانى بن عروه و آمدن ابن زياد را به كوفه و آمادگى وى براى مقابله با آن حضرت را به اطلاع وى رساند ، حسين ( ع ) با شنيدن اين مطالب تصميم گرفت برگردد در آن حال برادران مسلم بن عقيل كه همراه وى بودند گفتند : به خدا سوگند كه ما بر نمىگرديم تا انتقاممان را بگيريم و كشته شويم ، حسين ( ع ) فرمود : « بعد از شما خيرى در زندگى اين دنيا نيست » آنگاه حركت كرد و طليعهء سپاه ابن زياد او را ديدند . و چون وى نيز آنها را ديد به سمت كربلا راه را كج كرد و پشت به نى تكيه داد و سوگند ياد كرد كه جز از يك سمت مبارزه نكند ، پس فرود آمد و خيمه‌ها را نصب كردند و به همراه وى چهل و پنج سواره و صد نفر پياده بود « 1 » !\r\n\r\n\r\n","description":"","footnote":"\r\n( 1 ) بسيارى از اين مطالب با آنچه در تاريخ شيعه و تاريخ معتبر است مطابقت ندارد و متأسفانه مؤلف نيز سندى ارائه نداده است - م .\r\nمىگويم : آنچه در روايات مستفيضهء شيعه ( كه اهل اين خانه هستند و اهل خانه از درون خانه باخبرترند ) آمده است ، اين است سپاهى كه حسين ( ع ) و خاندان او را محاصره كردند بالغ بر سى هزار بودند بلكه بيشتر از آن تا صد هزار و بيشتر نقل كرده‌اند و سى هزار از قول صادق اهل بيت ( ع ) نقل شده و از جمله اشعار رجز معروف آن بزرگوار در ميدان جنگ آمده است :\r\n « و ابن سعد قدر ما فى عنوة * بجنود كوكوف الهاطلين » \r\nيعنى : ابن سعد مرا با سپاهيانى كه چون باران مداوم پشت سر هم مىآيند ، هدف تير ستم خود قرار داده است .\r\n","page_name":" 330 ","page_number":356},
  {"content":"\r\n\r\n( 1 ) ابن زياد ، عمر بن سعد بن ابى وقاص را با چهار هزار سپاهى براى مبارزه با حسين ( ع ) آماده كرده بود و پنج هزار سواره نظام نيز تجهيز كرد و آنها كنار نهرهاى ( فرات و دجله ) فرود آمدند ، ابن زياد به عمر بن سعد گفت : اين مرد را از من كفايت كن ! عمر كه نمىخواست با حسين ( ع ) بجنگد ، گفت : مرا معاف بدار ، ابن زياد گفت : معاف نمىدارم ، ابن زياد كه او را والى رى و خوزستان كرده بود گفت : با او بجنگ اگر نه بر كنار مىكنم ، عمر گفت : امشب را به من مهلت بده ، به او مهلت داد و او فكر كرد و ولايت رى را بر كشتن حسين ( ع ) برگزيد ، همين كه صبح شد ، اول وقت نزد او رفت و گفت : با او مىجنگم .\r\n( 2 ) محمد بن سيرين مىگويد : كرامات على بن ابى طالب در اينجا ظاهر شد زيرا وى\r\n\r\n\r\n","description":"","footnote":"\r\nدر كتاب « مطالب السّئول از تأليفات اهل سنت آمده است كه بيست و دو هزار بودند ، خلاصه مطالب كتاب محمد بن ابى طالب چنين است : ابن زياد ، ابن سعد را با نه هزار تن به جانب حسين فرستاد سپس يزيد بن ركاب كلبى را با دو هزار و حصين بن نمير سكونى را با چهار هزار و مازنى را با سه هزار و نصر بن فلان را با دو هزار كه بيست هزار سواره و پياده مىشوند .\r\nسيد بن طاووس نقل كرده است : حسين ( ع ) پس از شهادت اصحاب و انصارش مردم را به مبارزه خواند و همواره هر كه به مبارزه مىآمد مىكشت تا اين كه جمع زيادى را كشت ! از بعضى حاضران صحنهء جنگ نقل كرده است كه مىگفت : به خدا سوگند كه هيچ مغلوب و شكست خورده‌اى كه فرزندان و اهل بيت و اصحابش را كشته باشند ، شجاع‌تر از وى نديده بودم ؛ هر چند مردم بر او سخت مىگرفتند او نيز با شمشيرش به ايشان سخت مىگرفت و از او دور مىشدند مانند دور شدن بزها به وقت حملهء گرگ ، البته آنهايى كه حمله‌ور بودند سى هزار كامل بودند كه از مقابل او فرار مىكردند گويى ملخهاى پراكنده‌اند باز به مركز خويش برمىگشت و مىگفت : لا حول و لا قوة الا باللّه العلى العظيم . و ابن شهر آشوب و محمد بن ابى طالب مىگويند : همواره مىجنگيد تا هزار و نهصد و پنجاه نفر را كشت ، عمر سعد به يارانش گفت : واى بر شما آيا مىدانيد با كه مىجنگيد اين پسر انزع البطين ، پسر قتّال عرب است ! از همه طرف به او حمله كنيد ! پس چهار هزار تيرانداز او را هدف قرار دادند . مىگويم : شگفتا كه مصنّف با مقدارى انصاف كه در موارد ديگر داشت ، در اينجا انصاف نداده است بلكه كار را ساده و سهل گرفته و شجاعت موروثى حسين را از پدر و جدّش را پنهان داشته است ، نقل است كه مردم پس از واقعهء كربلا شجاعت گذشتگان حتى امير المؤمنين ( ع ) را نقل نمىكردند بلكه شجاعت حسين ( ع ) و اصحاب و اولادش را نقل مىكردند زيرا على بن الحسين ( على اكبر ) از آن مردم دويست سوارهء شجاع و از ديگر افراد نزديك به اين تعداد را از پا در آورد و آنچه از روايات به دست مىآيد ، كشته‌هاى دشمن بيش از چهار هزار نفر بودند يعنى آن مقدارى كه مصنّف جمع آنها را نقل كرده است - م .\r\n","page_name":" 331 ","page_number":357},
  {"content":"\r\n\r\nروزى عمر بن سعد را كه جوان بود ملاقات كرد و فرمود : « واى بر تو اى پسر سعد چگونه خواهى بود آن روزى كه در جايى قرار بگيرى ؛ خود را بين بهشت و دوزخ مخيّر ببينى و دوزخ را اختيار كنى ؟ ! » .\r\n( 1 ) واقدى و ديگران گويند : همين كه حسين ( ع ) از قادسيه حركت كرد ، ايستاد تا جايى را براى فرود آمدن برگزيند ناگهان ديد سياهى لشكر مانند سياهى شب پيدا شد و پرچمهايشان مانند بالهاى كركس و سر نيزه‌هايشان مانند زنبوران عسل آمدند در مقابل ايشان فرود آمدند و تا سه روز آنها را از آب منع كردند ، پس عبد اللّه بن حصن از دى فرياد بر آورد : يا حسين آيا نمىبينى اين آب را كه گويى جگر آسمان است به خدا سوگند كه قطره‌اى از آن نخواهى نوشيد تا از تشنگى بميرى ! حسين ( ع ) گفت : « خدايا او را از تشنگى بميران ! و هرگز او را نيامرز ، گويا پس از آن هر چه آب مىنوشيد سيراب نمىشد تا اين كه شكمش آب آورد و مرد ! ( 2 ) عمرو بن حجاج فرياد زد : يا حسين ! اين آبى است كه سگها از آن مىآشامند و خوكهاى بيابان و گور خرها و گرگها مىنوشند ولى به خدا سوگند تو قطره‌اى از آن را نخواهى چشيد تا اين كه آب جوشان را ميان آتش دوزخ بچشى ! و شنيدن اين سخنان براى حسين ( ع ) سخت‌تر از منع وى از آب بود . واقدى مىگويد : چون تشنگى بر حسين و يارانش شدّت گرفت برادرش عبّاس بن على ( ع ) را به جانب آبشخورها در ميان سى سواره و بيست نفر پياده ، گسيل داشت ، آنها جنگيدند و امكان دسترسى به آب را نيافتند .\r\n( 3 ) عمر بن سعد نمىخواست با حسين ( ع ) بجنگد از اين رو كسى را فرستاد و درخواست ملاقات كرد و در خلوت گرد آمدند ، عمر پرسيد : چه چيز باعث آمدن شما شد ؟ فرمود :\r\n« مردم كوفه ! » گفت : مگر نمىدانستى كه آنها با شما چه كردند ، فرمود : « هر كه در راه خدا با ما مكر كند ما براى خدا مكر او را پذيراييم ! » عمر گفت : اكنون به وضعى كه پيش آمده ، چه نظر دارى ؟ فرمود : « مرا واگذاريد ، برمىگردم در مكه يا مدينه اقامت مىكنم و يا به يكى از مرزهاى كشور مىروم و در آنجا مثل ديگر مردم اقامت مىكنم » و فرمود : « اين را به ابن زياد بنويس » او به ابن زياد نوشت و گفته‌هاى آن حضرت را به اطلاع وى رساند ، ابن زياد تصميم گرفت كه جواب دهد شمر بن ذى الجوشن كلابى گفت : امير از وى مپذير مگر اين كه دست\r\n\r\n","description":"","footnote":"","page_name":" 332 ","page_number":358},
  {"content":"\r\n\r\nدر دست شما بگذارد زيرا اگر از دست برود از شما قويتر و شما ضعيفتر از او خواهى بود بنابراين راضى نشويد مگر به تن دادن او بر حكم شما ! ابن زياد گفت : پيشنهاد خوبى كردى و به ابن سعد نوشت : بارى من تو را به سوى حسين نفرستادم كه با او ملاطفت كنى و سلامتى او را بخواهى و براى او نزد من واسطه شوى ، اگر سر به فرمان ما نهاد و دست بر دستم گذارد كه او را نزد من بفرست و اگر نه بر او سخت بگير ، او و يارانش را بكش و با اسب روى سينه و پشت او بتاز و بدن او را قطعه‌قطعه كن و اگر نخواستى از كار ما كناره بگير و كار را به شمر بن ذى الجوشن واگذار و ما به او دربارهء تو دستور لازم را داده‌ايم و در ذيل نامه نوشت :\r\n الآن حين تعلّقته حبالنا * يرجو الخلاص ولات حين مناص « 1 » \r\nو نامه را به شمر داد و گفت : سوى او برو و اگر به دستور ما عمل كرد بسيار خوب ، اگر نه گردنش را بزن و تو فرمانده سپاهى و سر او را نزد ما بفرست .\r\n( 1 ) ( مؤلف ) مىگويم : در بعضى نسخه‌ها آمده است كه حسين ( ع ) به عمر سعد فرمود :\r\n« مرا بگذار به مدينه و يا نزد يزيد بروم و دست در دست او بگذارم ! » كه چنين نسبتى به آن حضرت درست نيست زيرا عقبة بن سمعان مىگويد : من از مدينه تا عراق همراه حسين و همواره با او بودم تا كشته شد به خدا سوگند كه از او نشنيدم كه چنين چيزى گفته باشد .\r\n( 2 ) واقدى مىگويد : وقتى كه شمر به عمر سعد رسيد ، عمر او را ندا داد : به خدا كه ناخوش و ناميمون آمدى اى مرد پيس ! خدا خانه‌ات را از مردم دور گرداند و ديدار ترا نزديك نگرداند و چه خبر زشتى آوردى ! سپس نامه را خواند و گفت : به خدا قسم كه من ابن زياد را از تصميمش بازگردانده بودم و او قانع شده بود ولى تو شيطان كردى آنچه كردى ! شمر گفت : اگر آنچه امير فرموده انجام دادى فبها ، و اگر نه سپاه را به من واگذار ! اين بود كه عمر سعد كس نزد حسين ( ع ) فرستاد و او را از ماجرا باخبر كرد ، فرمود : « به خدا سوگند كه من هرگز دست در دست پسر مرجانه نخواهم گذاشت » و اين شعر را خواند :\r\n\r\n\r\n","description":"","footnote":"\r\n( 1 ) هم اكنون با اين كه او در بند ما گرفتار است ، اميد رهايى دارد ، در حالى كه فرصت خلاصى از دست رفته است !\r\n","page_name":" 333 ","page_number":359},
  {"content":"\r\n\r\n « لا ذعرت السّوام فى فلق الصّبح » « 1 » \r\n( 1 ) ما نقل كرديم و جدّم ابو الفرج در كتاب « المنتظم » نقل كرده است كه شمر بن ذى الجوشن مقابل اصحاب حسين ( ع ) ايستاد و گفت : كجايند پسران خواهر ما ؟ عبّاس ، عثمان و جعفر پسران على بن ابى طالب ( ع ) در آمدند و گفتند : چه مىخواهى ؟ گفت : شما خواهرزاده‌هاى من در امانيد ! آنها گفتند : خدا تو و امان تو را لعنت كند ، آيا تو ما را امان مىدهى و پسر رسول خدا را امان نمىدهى ؟ ! ( 2 ) ( مؤلف ) مىگويم : معناى حرف شمر كه گفت : « خواهرزاده‌هاى من كجايند ؟ » اشاره به ام البنين دختر حزام كلابى دارد كه شمر هم از آن قبيله بود .\r\nابن جرير مىگويد : شمر از ابن زياد خط امانى براى پسران ام البنين همسر على ( ع ) گرفته بود كه اينها پسران وى بودند .\r\n( 3 ) و نيز ابن جرير نقل كرده است كه جرير بن عبد اللّه بن مخلّد كلابى كه ام البنين عمهء وى بود ، براى ايشان هم او و هم شمر بن ذى الجوشن خط امان گرفته بودند .\r\n( 4 )\r\n\r\nشهادت حسين عليه السلام\r\nابن هشام مىگويد : وقتى كه عمر سعد از حسين ( ع ) نااميد شد ، فرياد برآورد اى سپاهيان خدا ! سوار شويد ! پس حمله بردند و چون حسين ( ع ) دانست كه آنها با وى مىجنگند ، به اصحاب و خانواده‌اش پيشنهاد كرد كه به راه خود بروند و از اطراف او پراكنده شوند ، ايشان با شنيدن اين سخن گريه كردند و گفتند : خداوند زندگى بعد از تو را ناروا گرداند ! و خواهرش زينب دختر على ( ع ) اين سخن را شنيد از جا برخاست در حالى كه جامه‌اش بر زمين كشيده مىشد و مىگفت : وا مصيبتاه ، كاش مرگ امروز رشتهء حيات مرا گسسته بود امروز پدرم على شهيد شد و مادرم زهرا و برادرم حسن ( ع ) از دنيا رفتند ! اى يادگار گذشتگان و اى پناه بازماندگان ! و بعد لطمه به صورت زد و حسين ( ع ) او را دلدارى\r\n\r\n\r\n","description":"","footnote":"\r\n( 1 ) هرگز دامهاى چرنده ، به هنگام پگاه نهراسانم ! ( كنايه از اين كه : من دست بيعت به يزيد نخواهم داد و در هر حال باكى از آن فرومايه ندارم ) - م .\r\n","page_name":" 334 ","page_number":360},
  {"content":"\r\n\r\nمىداد ولى او تسكين نمىيافت .\r\n( 1 ) آنگاه حسين ( ع ) پرسيد : « به اين زمين چه مىگويند ؟ » گفتند : كربلا و به آن زمين نينوا - كه نام قريه‌اى است در آن - نيز مىگويند . حسين ( ع ) با شنيدن اين نام گريه كرد و فرمود :\r\n« غم و بلاء ! ام سلمه به من خبر داد و گفت : جبرئيل به خدمت رسول خدا ( ص ) بود و تو نزد من بودى ، گريستى ، رسول خدا ( ص ) فرمود : « پسرم را به من واگذار » و من واگذاردم او تو را گرفت و روى زانويش گذاشت ، جبرئيل پرسيد : آيا او را دوست داريد ؟ فرمود : « آرى » جبرئيل گفت : امّت تو او را خواهند كشت ، و گفت : اگر بخواهى خاك زمينى را كه در آن كشته مىشود به تو مىنمايانم ؟ فرمود : « آرى » . ام سلمه مىگويد : جبرئيل بالش را بر زمين كربلا گسترد و آنجا را به پيامبر ( ص ) نشان داد . و چون به حسين ( ع ) گفتند كه اين زمين كربلاست آن را بوييد و گفت : « به خدا سوگند اين همان زمينى است كه جبرئيل به رسول خدا ( ص ) خبر داد و من در آنجا كشته مىشوم » .\r\n( 2 ) در روايتى آمده است ، يك مشت از خاك كربلا برداشت و بوييد ، و ابن سعد در « طبقات » از واقدى به همين مضمون نقل كرده ، مىگويد : رسول خدا ( ص ) به خود آمد در حالى كه در دستش خاك سرخى بود .\r\n( 3 ) و نيز ابن سعد از شعبى نقل كرده ، مىگويد : على ( ع ) در مسير خود به صفين از كربلا گذر كرد و در مقابل نينوا - قريه‌اى در كنار فرات - توقف نمود و كسى را كه مسئول آب وضويش بود صدا زد : « بگو ببينم اى بندهء خدا به اين زمين چه مىگويند ؟ » گفت : كربلا پس على به قدرى گريه كرد كه زمين از اشك چشمش تر شد سپس فرمود : « روزى به محضر رسول خدا ( ص ) رسيدم ديدم گريه مىكند پرسيدم چرا گريه مىكنيد ؟ » فرمود : « جبرئيل اندكى پيش نزد من بود و به من خبر داد كه پسرم حسين را كنار شط فرات در جايى به نام كربلا مىكشند سپس جبرئيل مشتى خاك را برداشت و به من داد بوييدم اكنون جلو اشك چشمم را نمىتوانم بگيرم » .\r\n( 4 ) حسن بن كثير و عبد خير نقل كرده‌اند : چون حسين ( ع ) به كربلا رسيد ، ايستاد و گريست و فرمود : « پدرش فداى آن نوجوانانى كه در اينجا كشته مىشوند ، اينجا محل فرود آمدن آنها و جاى باراندازى ايشان و اينجا محل شهادت اوست » سپس گريه‌اش افزون\r\n\r\n","description":"","footnote":"","page_name":" 335 ","page_number":361},
  {"content":"\r\n\r\nشد و چون شبى فرا رسيد كه بامداد آن شب كشته شد ، مشغول نماز و نيايش گشت و به ياد دلسوزى برادرش حسن بود ، زيرا حسن در هنگام مرگ به وى گفته بود : « برادرم گوش كن ببين چه مىگويم ، وقتى كه رسول خدا ( ص ) وعدهء اين امر را به من داد به آن اميد كه من صاحب آن باشم و بعد كه از پيامبر به ديگرى محوّل شد ، موقع احتضار ابو بكر اميد داشت كه صاحب آن امر باشد و از او به عمر محوّل شد و چون زمان مرگ عمر فرا رسيد او نيز به خود وعده مىداد كه صاحب اين امر باشد ، از او نيز امر به عثمان محوّل شد ، پدرت تنها ماند كه با شمشير آن امر را طلب كند و به دست نياورد و خدا اجازه نداده كه ميان ما اهل بيت ، نبوّت ، دنيا ، خلافت و سلطنت را با هم قرار دهد ، پس زنهار تو را با مردم كوفه كه تو را فريب دهند و باعث قيام تو شوند و تو را واگذارند و تو پشيمان شوى در حالى كه هيچ راه چاره‌اى نيست ! » « 1 » ( 1 ) همين كه صبح دميد - آن روز ، جمعه دهم محرم ، و به قولى شنبه سال شصت و يك هجرى بود - اصحاب حسين ( ع ) ميمنه و ميسرهء سپاه را آراستند و آنها چنان كه گفتيم : چهل و پنج سواره و صد نفر پياده بودند و گروهى گفته‌اند : هفتاد سواره و صد پياده و به قولى همراه آن حضرت سى سواره بود .\r\n( 2 ) مسعودى مىگويد : با وى هزار تن بودند - قول اول صحيح‌تر است - از ايشان هشتاد و يك تن كشته شدند و هيچ كس از مردم شام براى جنگ با حسين ( ع ) حضور نداشت بلكه همگى از مردم كوفه بودند از كسانى كه با او مكاتبه كرده بودند و آنها شش هزار جنگجو بودند ، حسين ( ع ) پرچم را به دست برادرش عبّاس داد و خيمه‌ها و اهل حرم را پشت سر او قرار داد ، پس آن قوم از پشت خيمه‌ها آتش برافروختند ، شمر فرياد برآورد اى حسين در دنيا بر آتش شتافتى ! حسين ( ع ) فرمود : « اى پسر زن بزچران تو به من چنين سخنى را مىگويى به خدا سوگند كه تو سزاوارتر بر سقوط در آتشى » سپس محمد بن اشعث او را ندا داد و گفت :\r\n\r\n\r\n","description":"","footnote":"\r\n( 1 ) در اينجا جز اين كه بگوييم راوى سنّى است چيز ديگرى نمىشود گفت ، زيرا چنين مطالبى در هيچ كتاب حديث يا در مقتل و ديگر منابع شيعى نيامده است به علاوه آنكه سبك گفتار اهل بيت ( ع ) چنين نيست و براى اهلش كذب آن روشن است - م .\r\n","page_name":" 336 ","page_number":362},
  {"content":"\r\n\r\nبشارت باد ترا كه هم اكنون وارد دوزخ مىشوى ، پرسيد : « اين كيست ؟ » گفتند : پسر اشعث است ، فرمود : « خدا تو و قوم تو را لعنت كند . »\r\n( 1 ) سپس حسين ( ع ) فرياد زد : « اى مردم كوفه ، بدانيد كه اينها نامه‌هايى است كه شما به سوى ما نوشتيد و مرا به اينجا آورديد و فريبم داديد ، كجاست عهد و پيمان شما ؟ ! » كسى پاسخ نداد ، و در روايتى آمده است كه صدا زد : « اى شبث بن ربعى و اى حجار بن ابجر و اى قيس بن اشعث و اى زيد بن حرث و اى فلان ، اى فلان آيا شما به من نامه ننوشتيد ؟ جواب دادند : ما نمىدانيم كه تو چه مىگويى ! » .\r\n( 2 ) حر بن يزيد يربوعى از جمله بزرگان ايشان گفت : آرى و اللّه البته كه ما به تو نامه نوشتيم و ما بوديم كه تو را به اينجا آورديم پس خدا باطل و اهل باطل را ( از رحمتش ) دور كند ! به خدا سوگند كه ما دنيا را بر آخرت نمىگزينيم و بعد بر سر اسبش هى زد و وارد سپاه حسين ( ع ) شد ، حسين ( ع ) فرمود : « خوش آمدى ! به خدا سوگند كه تو حرّى ( آزادى ) در دنيا و آخرت » آنگاه حر آن مردم را ندا داد و گفت : واى بر شما اى بىمادرها شما بوديد كه او را به اينجا آورديد و چون نزد شما آمد او را واگذاشتيد ! و چون اسيرى در دست دشمن ، او و خاندانش را از آب جارى منع كرديد ، آبى كه يهود ، نصارى و مجوس از آن مىنوشند و خوكهاى بيابان در آن غوطه‌ورند ، پس از محمّد ، در ميان خانواده و فرزندانش بدرفتار كرديد ، و اگر او را يارى نكرديد و به پيمانى كه با او بستيد وفا ننموديد پس بگذاريد تا او به هر جا و به هر يك از شهرهاى خدا كه مىخواهد برود مگر شما به خدا و نبوّت محمد جدّ او و به معاد ايمان و باور نداريد ، سپس حمله كرد و گفت :\r\n اضرب فى اعناقكم بالسّيف * عن خير من حل منى و الخيف « 1 » \r\nو گروهى از ايشان را كشت سپس عدهء زيادى اطراف او را گرفتند و او را به قتل رساندند .\r\n( 3 ) واقدى گويد : نخستين كسى كه به طرف سپاه حسين تيراندازى كرد ، عمر سعد بود .\r\n( 4 ) هشام بن محمد مىگويد : وقتى كه حسين ( ع ) ديد آنها بر كشتن وى اصرار دارند ، قرآن\r\n\r\n\r\n","description":"","footnote":"\r\n( 1 ) با شمشير گردن شما را مىزنم به پشتيبانى از بهترين كسى كه وارد منى و خيف شده است .\r\n","page_name":" 337 ","page_number":363},
  {"content":"\r\n\r\nرا روى دست گرفت و آن را گشود و روى سرش گذاشت و فرياد زد : « بين من و بين شما كتاب خدا و جدّم محمّد رسول خدا [ حكم 
  ] باشد ! اى مردم به چه دليل شما خون مرا حلال مىدانيد ؟ آيا من پسر دختر پيغمبر شما نيستم ؟ آيا اين سخن جدّم را دربارهء من و برادرم نشنيده‌ايد : كه اين دو سروران جوانان اهل بهشتند ، اگر باور نداريد از جابر و زيد بن ارقم و ابو سعيد خدرى بپرسيد ، ( 1 ) آيا جعفر طيار عموى من نيست ؟ » پس شمر او را ندا داد : الساعه وارد طبقه پايين جهنّم مىشوى ! حسين ( ع ) گفت : « اللّه اكبر ! جدّم رسول خدا ( ص ) به من خبر داد و گفت : سگى را ديدم كه خونهاى اهل بيت مرا مىليسد ، و من تصوّر نمىكنم كسى جز تو باشد » شمر گفت : خدا را نادرست عبادت كنم اگر بفهمم كه تو چه مىگويى ، پس حسين ( ع ) نگاهى كرد ديد كودك او از تشنگى مىگريد او را روى دست گرفت و گفت : « اى مردم اگر به من رحم نمىكنيد به اين كودك رحم كنيد » ( 2 ) پس مردى از طرف ايشان با تيرى او را زد و گردنش را بريد و حسين شروع به گريستن كرد و گفت : « خداوندا ! بين ما و اين قوم حكم كن ، آنها مرا دعوت كردند تا ما را يارى كنند ولى ما را مىكشند » پس نداى غيبى آمد : اى حسين او را به ما واگذار كه او را شيردهنده‌اى در بهشت است ، و حصين بن تميم ، تيرى به سمت او پرتاب كرد كه به لبهاى آن بزرگوار خورد و خون شروع كرد از لبهايش ريختن و او گريه مىكرد و مىگفت : « خداوندا من از آنچه بر من و برادران ، فرزندان و خاندانم مىگذرد به تو شكايت مىبرم سپس تشنگى بر او غلبه كرد خواست خودش را به قلب دشمن بزند سپس خوددارى كرد ، ( 3 ) وقت نماز ظهر فرا رسيد با يارانش نماز خوف گزارد و در آن ميان كه مشغول نماز بودند آن قوم حمله بردند و زهير بن قين از حسين ( ع ) دفاع مىكرد و مىگفت :\r\n انا زهير و انا بن القين * اردكم بالسّيف عن حسين « 1 » \r\nسپس زهير حسين ( ع ) را فرياد كرد و گفت :\r\n اقدم هديت هاديا مهديا * اليوم تلقى جدّك النّبيا\r\nو حسنا و المرتضى عليا « 2 » \r\n\r\n\r\n","description":"","footnote":"\r\n( 1 ) من زهير و منم پسر قين ، شما مردم را با شمشيرم از حسين دور مىسازم .\r\n( 2 ) برو كه رهبرى كردى تو هدايت‌گر هدايت‌شده‌اى ؛ امروز جدّت پيامبر و حسن و على مرتضى را ملاقات خواهى كرد .\r\n","page_name":" 338 ","page_number":364},
  {"content":"\r\n\r\n( 1 ) حسين ( ع ) سرش را لحظه‌اى پايين انداخت سپس به خود آمد در حالى كه مىگفت :\r\n« اكنون جدّم رسول خدا ( ص ) را ديدم كه مىگفت : پسرم صبر كن السّاعه نزد ما مىآيى » و شمر فرياد برآورد ، منتظر چه هستيد ، به او حمله كنيد ، پس حسين ( ع ) سرسختانه ايستاد و جامهء تنگى را پوشيد ، به جانب او شتافتند ، حصين بن نمير با شمشير بر سر او زد و او از مركب افتاد و زرعة بن شريك تميمى ضربتى بر شانهء چپ او زد و آن را جدا كرد و او شروع به گريه كرد « 1 » و سنان بن انس نخعى بر او حمله كرد و نيزه‌اى بر گلوگاه او زد ، پس فرود آمد و به سر روى زمين افتاد و سپس سر او را بريدند . دربارهء قاتل حسين ( ع ) چند قول مختلف است : اوّل - هشام بن محمد مىگويد : سنان بن انس نخعى است . دوم - حصين بن نمير است كه او را با تيرى زد سپس فرود آمد ، سر او را بريد و سرش را به گردن اسبش آويخت و براى تقرّب به ابن زياد به كوفه برد . سوم - مهاجر بن اوس تميمى . چهارم - كثير بن عبد اللّه شعبى .\r\nپنجم - شمر بن ذى الجوشن ، صحيح‌تر آن كه قاتل حسين ( ع ) سنان بن انس نخعى بوده و شمر بن ذى الجوشن با او مشاركت كرد .\r\n( 2 ) وقتى كه سنان بر حجاج وارد شد ، حجاج از او پرسيد : تو قاتل حسينى ؟ گفت : آرى .\r\nگفت : بشارت باد تو را كه تو با او هرگز در يك خانه جمع نخواهيد شد . گويند : از حجاج سخنى بهتر از اين كسى نشنيده بود ! آنگاه زخمهاى بدن حسين را شمردند ، سى و سه زخم نيزه و سى و چهار ضربت شمشير بود و در جامه‌اش اثر صد و بيست تير يافتند و تمام لباسهايش را غارت كردند حتى شلوارش را بحر بن كعب تميمى برگرفت و پيراهن او را اسحاق بن حويه خضرمى و شمشيرش را قلانس نهشلى و قطيفه‌اش را قيس بن اشعث كندى و كفشهايش را اسود بن خالد ازدى و عمامه‌اش را جابر بن يزيد و كلاه‌خودش را مالك بن بشير كندى برداشت .\r\n( 3 ) عمر سعد گفت : هر كس سر حسين را بياورد هزار درهم جايزه دارد . و نيز عمر گفت : كيست كه اسب روى سينهء حسين بتازد ؟ اين بود كه جمعى ، بر سينه و پشت آن\r\n\r\n\r\n","description":"","footnote":"\r\n( 1 ) ملاحظه مىفرماييد در تمام موارد مطالب در هم و مشوّش است و در چند مورد نسبت گريه به امام شجاع داده است كه بىاساس و نارواست - م .\r\n","page_name":" 339 ","page_number":365},
  {"content":"\r\n\r\nحضرت اسب تاختند و در پشت او آثار سياهى ديدند علّت آن را پرسيدند ، گفتند : شبها مواد خوراكى را در پشت براى مستمندان مدينه مىبرده است ! يكى چادر فاطمه دختر حسين را برد و ديگرى زيور ( گوشواره ) اش را و لباس زنان و دختران او را نيز بردند .\r\n( 1 ) واقدى گويد : سنان بن انس ( و به قولى شمر ) آمد ، جلو خيمهء عمر سعد ايستاد و گفت :\r\n اوقر ركابى فضّة و ذهبا * أنا قتلت السيّد المحجّبا\r\nقتلت خير النّاس امّا و ابا * و خيرهم اذ ينسبون نسبا « 1 » \r\nعمر سعد پس از شنيدن اين سخنان فرياد زد : مگر ديوانه‌اى ! اگر اين حرفها را ابن زياد بشنود تو را مىكشد .\r\n( 2 ) ابن سعد در طبقات مىگويد : سنان بن انس نخعى ، بر در قصر ابن زياد آمد و اين شعرها را خواند و ابن زياد چيزى به او نداد .\r\n( 3 )\r\n\r\nكسانى از اهل بيت كه با وى كشته شدند\r\nهشام بن محمد مىگويد : از آل ابى طالب گروهى كشته شدند ، از جمله حسين بن على كه سنان بن انس او را كشت و عبّاس بن على كه زيد بن رقاد او را كشت و برادرانش جعفر ، عبد اللّه و عثمان فرزندان ام البنين كه شرح حال آنها را گفتيم به قتل رسيدند و محمد بن على كه مادرش ام ولد بود و ابو بكر بن على كه مادرش ليلى دختر مسعود بن دارم و على بن حسين بن على ( ع ) يعنى على اكبر كه مادرش ليلى دختر مرّه ثقفيه بود و او را مرّة بن سعد عبدى كشت ، و عبد اللّه بن حسين كه مادرش رباب دختر امرء القيس بود و او را هانى بن ثابت خضرمى كشت ، و على بن حسين كه خردسال به نظرشان رسيد نكشتند « 2 » و ابو بكر بن\r\n\r\n\r\n","description":"","footnote":"\r\n( 1 ) ركابم را از طلا و نقره سنگين كن كه من آقاى والامقامى را كشته‌ام ، من بهترين مردم را از نظر مادر و پدر و بهترين همهء مردم را از حيث دودمان و نسب به قتل رسانده‌ام !\r\n( 2 ) چگونه ناقل خوشباورانه در چند مورد مىنويسد : به خاطر خردسالى نكشتند در حالى كه به شيرخواره رحم نكردند ( ر ك 2 صفحه قبل ) - م .\r\n","page_name":" 340 ","page_number":366},
  {"content":"\r\n\r\nحسين بن على كه مادرش ام ولد بود ، عبد اللّه بن عقبه غنوى او را كشت ، و عبد اللّه بن حسن بن على ( ع ) كه مادرش ام ولد بود ، سعد بن عمر بن نفيل ازدى او را كشت و عون بن عبد اللّه ابن جعفر بن ابى طالب كه مادرش جمانه دختر مسيّب بن نجيّه بود و او را عبد اللّه بن قطيبه طائى به قتل رساند . جعفر پسر ديگرى به نام عون داشت كه مادرش اسماء بنت عميس است و شرح حال او را گفتيم . محمد بن عبد اللّه بن جعفر بن ابى طالب كه مادرش حوط دختر حفصه تميميّه بود ، كشته شد و جعفر بن عقيل بن ابى طالب كه مادرش ام البنين دختر نفراء بود ، بشر بن حوط همدانى او را به قتل رساند و برادرش عبد اللّه بن عقيل كه مادرش ام ولد بود توسط عمر بن صبيح به قتل رسيد .\r\n( 1 ) توضيح داديم كه ابن زياد مسلم بن عقيل را كه مادرش ام ولد بود به شهادت رساند و عبد اللّه بن مسلم بن عقيل را كه مادرش رقيه دختر على ( ع ) بود و مادر رقيه ام ولد بود ، عمر ابن صبيح صيداوى كشت و محمد بن مسلم بن عقيل را كه مادرش ام ولد بود لقيط بن ياسر جهنى كشت ( و حسن بن حسن بن على را كودك يافتند و نكشتند ) « 1 » و نيز عمر بن حسن بن على را به خاطر خردسالى نكشتند « 2 » .\r\n( 2 ) خلاصه آن كه نوزده تن از آل ابى طالب را به قتل رساندند هفت تن از اولاد على :\r\nحسين ، عبّاس ، جعفر ، عبد اللّه ، عثمان ، محمد و أبو بكر و دو تن از فرزندان حسين : على و عبد اللّه و از اولاد حسن بن على سه تن : أبو بكر ، قاسم و عبد اللّه و از فرزندان عبد اللّه بن جعفر دو تن : عون و محمد و از اولاد عقيل پنج نفر : مسلم ، جعفر ، عبد اللّه بن مسلم بن عقيل و برادرش محمد بن مسلم « 3 » .\r\n( 3 ) مداينى نقل كرده است كه همراه حسين ( ع ) عبد الرحمن بن عقيل و عون بن عقيل نيز كشته شدند ، بنابراين شمار كشته‌ها بيست و يك تن مىشود و دربارهء آنها سرادقه باهلى مىگويد :\r\n\r\n\r\n","description":"","footnote":"\r\n( 1 - 2 ) چگونه ناقل خوشباورانه در چند مورد مىنويسد : به خاطر خردسالى نكشتند در حالى كه به شيرخواره رحم نكردند ( ر ك 2 صفحه قبل ) - م .\r\n( 3 ) عبد اللّه بن عقيل را كه قبلا جزء كشته‌ها برشمرد ، در اينجا از قلم انداخته است كه با او پنج نفر مىشود - م .\r\n","page_name":" 341 ","page_number":367},
  {"content":"\r\n\r\n يا عين ابكى بعبرة و عويل * و اندبى إن ندبت آل الرّسول\r\nسبعة منهم لصلب على * قد أبيدوا و سبعة لعقيل\r\nلعن اللّه حيث حلّ زيادا * و ابنه و العجوز ذات بعول « 1 » \r\nمنظور از « عجوز » سميّة مادر زياد است كه از جمله روسپىها بود و داستان او مشهور است و بعضى گفته‌اند منظور مرجانه ( مادر ابن زياد ) است .\r\n( 1 ) شعبى مىگويد : نخستين كسى كه از اينان كشته شد ، عبّاس بن على بود و پس از او على اكبر پسر حسين بود كه بيرون آمد و مىگفت :\r\n انا على بن الحسين بن على * نحن و بيت اللّه أولى بالنّبى\r\nمن شمر و عمر و ابن الدّعى « 2 » \r\nپس مردى با نيزه او را زد و كشت و پس از او عون بن جعفر و بعد قاسم بن حسن بن على سپس عبد اللّه بن حسين و بعد عبد اللّه بن على پس از او عثمان بن على سپس عبد الرحمن ابن عقيل و آنگاه محمد بن عبد اللّه ابن جعفر و بعد از اينها حسين ( ع ) و در پى ايشان يكى پس از ديگرى كشته شدند و زهير بن قين كه با حسين كشته شد .\r\n( 2 ) زنى به غلامش گفت : برو آقايت را كفن كن ، او رفت وقتى كه بدن حسين ( ع ) را برهنه ديد ، با خود گفت من آقاى خودم را كفن كنم و حسين را با اين حال بگذارم ؟ نه به خدا قسم ! اين بود كه اوّل او را كفن كرد سپس آقاى خودش را با كفنى ديگر كفن كرد « 3 » .\r\nمحمد بن سعد از محمد بن حنفيّه نقل كرده مىگويد : نوزده جوان كه همگى از رحم فاطمه ( ع ) نشأت گرفته بودند به شهادت رسيدند و اين مطلب دليل آن است كه شمار زيادى از اهل بيت از اولاد حسين و اولاد حسن بن على با وى كشته شدند .\r\n( 3 ) شهادت آن حضرت ، روز جمعه بين ظهر و عصر بود ، زيرا او با يارانش نماز خوف\r\n\r\n\r\n","description":"","footnote":"\r\n( 1 ) اى چشمان من ! اگر بناست كه گريه كنيد با اشك و آه و فغان بر آل رسول گريه كنيد و ندبه نماييد ! هفت تن از آنان از اولاد على ( ع ) بودند كه همگى كشته شدند و هفت تن از دودمان عقيل ، خدا زياد و پسرش و آن پيرزن ( سميه - مادر زياد - يا مرجانه ، مادر ابن زياد ) را از رحمت خود دور سازد كه دور ساخته !\r\n( 2 ) منم على بن حسين بن على ، ما و خانهء خدا به پيامبر سزاوارتر از شمر و عمر ( بن سعد ) و زنازاده ( ابن زياد ) هستيم .\r\n( 3 ) اين قبيل مطالب در منابع شيعه نيامده است - م .\r\n","page_name":" 342 ","page_number":368},
  {"content":"\r\n\r\nخواند ( و به قولى روز شنبه بود ) كه ما در صفحات پيش نقل كرديم .\r\n( 1 )\r\n\r\nفرستادن سرها و اسيران نزد ابن زياد\r\nهشام بن محمد ، واقدى و ابن اسحاق مىگويند : آنگاه عمر سعد ، سر حسين و يارانش را با دختران و كودكان بازمانده ، همراه خولى بن زياد اصبحى نزد ابن زياد فرستاد ، در بين اسيران على اصغر « 1 » پسر حسين ( ع ) بود كه بيمار بود ، چون آنان را از كنار پيكر حسين بن على عبور دادند ، زينب دختر على فرياد برآورد : وا محمداه ! درود خداى آسمان بر تو ، اين حسين توست كه برهنه و آغشته به خون افتاده و دخترانت كه اسيرند و اولادت كه كشته شده‌اند ، كودكان اطراف ايشان را گرفته‌اند ، وا محمداه ! زينب با اين سخنان هر دشمن و دوست را گرياند و با سر حسين ( ع ) نود و دو سر را به كوفه بردند .\r\n( 2 ) در مطالب انحصارى بخارى از ابن سيرين نقل شده مىگويد : وقتى كه سر حسين ( ع ) را داخل طشتى مقابل ابن زياد گذاشتند او با چوب‌دستيش به دندانهاى او مىزد و دربارهء زيبايى دندانهايش چيزى گفت ، انس بن مالك در نزد او بود گريست و گفت : وى شبيه‌ترين فرد به رسول خدا بود و با وسمه خضاب كرده بود .\r\nنقل كرده‌اند كه با مادهء سياهى خضاب كرده بود ، مورّخان گفته‌اند : اين خضاب ثابت نبود چون آفتاب دگرگون كرده بود .\r\n( 3 ) ابن ابى الدنيا نقل كرده است : كه زيد بن ارقم نزد ابن زياد بود به او گفت : چوبت را بردار به خدا قسم بارها رسول خدا ( ص ) را ديدم كه ما بين اين دو لب را مىبوسيد سپس زيد شروع به گريه كرد ، ابن زياد به وى گفت : خدا چشمانت را بگرياند اگر پيرمرد نبودى كه خرف شده‌اى گردنت را مىزدم ، زيد از جا برخاست در حالى كه مىگفت : اى مردم شما از امروز به بعد بردگانى هستيد كه پسر فاطمه را كشتيد و پسر مرجانه را فرمانروا كرديد به خدا سوگند نيكان شما را خواهد كشت و بدان شما ، شما را به خدمت خواهند گرفت ، دور باد از\r\n\r\n\r\n","description":"","footnote":"\r\n( 1 ) در منابع شيعه و مشهور بين ارباب مقاتل با نام على اوسط و يا على بن حسين آمده است و على اصغر به شيرخوارى اطلاق شده كه هدف تير حرمله قرار گرفت و در آغوش پدر جان سپرد - م .\r\n","page_name":" 343 ","page_number":369},
  {"content":"\r\n\r\nرحمت خدا كسى كه تن به ذلّت و ننگ دهد ! سپس رو به ابن زياد كرد و گفت : اى پسر زياد ! حديثى براى تو بگويم كه مهمتر از اين است ، رسول خدا ( ص ) را ديدم كه حسن را روى زانوى راست و حسين را بر زانوى چپش نشانده سپس دستش را روى سر آنها گذاشته بود و مىگفت : « خداوندا من اينها را به امانت به تو و مؤمنان صالح مىسپارم » ، پس امانت رسول خدا ( ص ) در نزد تو اى پسر زياد ! چگونه است ! ! ( 1 ) هشام بن محمد مىگويد : همين كه سر حسين ( ع ) را جلو ابن زياد گذاشتند ، كاهن وى به او گفت : از جا برخيز پا روى دهان دشمنت بگذار ، او برخاست و پايش را روى دهان آن حضرت نهاد سپس به زيد بن ارقم گفت : چگونه مىبينى ؟ گفت : به خدا قسم كه من رسول خدا ( ص ) را ديدم دهانش را جايى گذاشته بود كه تو پايت را نهادى ! بعضى گفته‌اند : اين حادثه براى يزيد بن معاويه يا زيد بن ارقم اتّفاق افتاده است .\r\n( 2 ) ابن جرير نقل كرده است : آن كه نزد يزيد حضور داشته ، ابو برزهء اسلمى بود به دليلى كه خواهيم گفت .\r\n( 3 ) شعبى مىگويد : قيس بن عباد نزد ابن زياد بود ، ابن زياد به وى گفت : نظر تو دربارهء من و حسين چيست ؟ گفت : روز قيامت جدّ و پدر و مادر او مىآيند و براى او شفاعت مىكنند و جدّ و پدر و مادر تو مىآيند از تو شفاعت مىكنند ، ابن زياد خشمگين شد و او را از مجلس بيرون كرد .\r\n( 4 ) مداينى گويد : از جمله حاضران آن مجلس مردى از قبيلهء بكر بن وائل بود به نام جابر يا جبير ، وقتى كه آن عمل ابن زياد را ديد با خود گفت : با خدا عهد مىكنم كه نبينم ده نفر مسلمان بر ابن زياد خروج كرده‌اند مگر من هم با آنها خروج كنم ، پس چون مختار به خونخواهى حسين ( ع ) قيام كرد و دو گروه برخورد كردند ، همين مرد به ميدان آمد در حالى كه مىگفت :\r\n و كل شيء قد أراه فاسدا * الّا مقام الرّمح فى ظلّ الفرس « 1 » \r\n\r\n\r\n","description":"","footnote":"\r\n( 1 ) همه چيز را فاسد و تباه مىبينم ، جز جايگاه نيزه را در سايهء اسب ( يعنى چيزى جز رزم و پيكار ارزش ندارد ) .\r\n","page_name":" 344 ","page_number":370},
  {"content":"\r\n\r\nسپس بر صفوف ابن زياد حمله كرد و فرياد بر آورد اى ملعون ، اى پسر ملعون و اى جانشين ملعون ! پس مردم از اطراف ابن زياد پراكنده شدند آن دو با نيزه با هم درآويختند و هر دو كشته شدند .\r\nبعضى گفته‌اند : ابراهيم بن اشتر به دليلى كه خواهيم گفت ؛ ابن زياد را به قتل رساند .\r\n( 1 ) هشام مىگويد : چون على بن حسين ، با زنان در نزد ابن زياد حضور يافت در حالى كه بيمار بود ابن زياد گفت : چگونه اين سالم مانده است ؟ او را بكشيد ، زينب دختر على ( ع ) فرياد كشيد : اى پسر زياد اين همه خون ما را ريختى تو را بس است ، اگر بناست او را بكشى پس مرا با او بكش و على بن حسين گفت : « پسر زياد ! اگر بناست مرا بكشى پس به اين زنان بنگر كسى كه بين او و بين اين زنان خويشاوندى باشد همراه ايشان كن ! » ابن زياد گفت : تو همان مردى هستى كه با اينها خويشاوندى دارى و با اينها خواهى بود ! ( 2 ) واقدى مىگويد : آنها خود خواستند تا على بن حسين باقى بماند زيرا وقتى كه پدرش را كشتند او بيمار بود شمر بر او گذشت و گفت : او را بكشيد ! پس از آن عمر سعد آمد وقتى كه او را ديد ، گفت : به اين پسر كار نداشته باشيد ، سپس به شمر گفت : واى بر تو ، چه كسى براى حرم حسين ( مىماند ) ؟\r\n( 3 ) على بن حسين ( ع ) مىگويد : « مردى از اهل كوفه مرا گرفت و به خانه‌اش برد و مرا گرامى مىداشت ، هر وقت بر من وارد و خارج مىشد گريه مىكرد ، با خود مىگفتم اگر در نزد مردم كوفه خيرى باشد نزد اين مرد است . در آن ميان كه من نزد او بودم روزى منادى ابن زياد جار كشيد : هر كس على بن حسين نزد اوست او را بياورد ، سيصد درهم بگيرد وارد شد در حالى كه مىگريست و مىگفت : من از ايشان مىترسم ، دستهايم را به گردنم بست و به آنها تسليم كرد و پولها را گرفت » .\r\n( 4 ) ابن هشام مىگويد : ابن زياد در آن مجلس به زينب گفت : سپاس خدا را كه شما را رسوا كرد و شما را كشت و خبرهاى شما را نزد مردم دروغ درآورد ، زينب فرمود : بلكه سپاس خدا را كه ما را به وسيلهء محمد گرامى داشت و ما را بدان وسيله پاك و پاكيزه قرار داد و به يقين فاسق رسوا مىشود و تبه كار تكذيب مىگردد و همانا خداوند شهادت را بر خاندان ما مقرر فرموده است پس آنها به جايگاه خود رفتند و به زودى بين ما و شما را جمع\r\n\r\n","description":"","footnote":"","page_name":" 345 ","page_number":371},
  {"content":"\r\n\r\nخواهد كرد و در پيشگاه او محاكمه مىشويد .\r\n( 1 ) ابن ابى الدنيا مىگويد : سپس ابن زياد مردم را در مسجد جمع كرد و بعد خطبه خواند و گفت : سپاس خدا را كه دروغگوى پسر دروغگو ؛ حسين و پيروانش را كشت ! عبد اللّه بن عفيف ازدى كه تا آن روز به مسجد نمىآمد چون يك چشمش را در جنگ صفّين در خدمت على ( ع ) از دست داده بود با شنيدن اين سخن از جا برخاست و گفت : اى پسر مرجانه ! دروغگوى پسر دروغگو تو هستى و پدرت آن كسى كه تو را والى كوفه كرده است ، اى پسر مرجانه ! آيا فرزندان انبيا را مىكشيد به گونهء فاسقان سخن مىگوييد ؟ ! ( 2 ) ابن زياد به مأمورانش گفت : او را بگيريد و عفيف شعار قبيلهء ( رمز مخصوص قبيله ) ازد را فرياد زد ، از مردان قبيله هفتصد نفر اطراف او جمع شدند و او را به منزلش بردند .\r\nآنگاه عمر سعد از مجلس ابن زياد به قصد رفتن برخاست در حالى كه بين راه با خود مىگفت هيچ كس مانند من از اين مجلس برنگشت كه اطاعت اين فاسق ، ابن زياد ستمگر پسر فاجر را كردم و حاكم دادگر را نافرمانى نمودم و خويشاوندى ارزنده‌اى را قطع كردم ، مردم از او دورى كردند و هر وقت به گروهى از مردم گذر مىكرد آنها از وى اعراض مىكردند و هرگاه وارد مسجد مىشد مردم بيرون مىرفتند و هر كه او را مىديد دشنامش مىداد ناچار خانه‌نشين شد تا كشته شد .\r\n( 3 ) ابن سعد در « طبقات » مىگويد : مرجانه مادر ابن زياد به پسرش گفت : اى ناپاك تو پسر رسول خدا ( ص ) را كشتى ، تو هرگز بهشت را نخواهى ديد ، بارى ابن زياد همهء سرها را در كوفه به چوب نصب كرد و شمار آنها بيش از هفتاد سر بود و آنها نخستين سرهايى بودند كه پس از سر مسلم بن عقيل در كوفه ، نصب شدند .\r\n( 4 ) عبد اللّه بن عمر ورّاق در كتاب « المقتل » مىنويسد : وقتى كه سر حسين ( ع ) را به حضور ابن زياد آوردند حجامتگر را دستور داد : از وسط سر ببر ، بريد و گوشت بنا گوش و نخاع و گوشتهاى اطراف آن را بيرون آورد ، پس عمرو بن حريث مخزومى از جا برخاست گفت : اى پسر زياد از اين سر به حاجت خويش رسيدى ، آنچه از آن افكندى به من ببخش ، گفت : آن را چه مىكنى ؟ گفت : آن را دفن مىكنم ، گفت : بردار ، پس آنها را داخل ردائى از خز كه بر دوش داشت جمع كرد و به خانه برد ، شستشو داد و معطّر كرد و كفن كرد و داخل\r\n\r\n","description":"","footnote":"","page_name":" 346 ","page_number":372},
  {"content":"\r\n\r\nمنزلش در كنار خودش به خاك سپرد « 1 » و آن منزل در كوفه معروف به سراى خز ، سراى عمرو بن حريث مخزومى است ، و به قولى رباب دختر امرئ القيس همسر حسين آن سر را گرفت و در دامنش گذاشت و بوسيد و گفت :\r\n و احسينا فلا نسيت حسينا * اقصدته أسنّة الأعداء\r\nغادروه بكربلاء صريعا * لا سقى اللّه جانبى كربلاء « 2 » \r\n( 1 ) عبيد بن عمير مىگويد : در اين كاخ ( يعنى قصر كوفه ) چيز عجيبى ديدم ، سر حسين را مقابل ابن زياد و بعد سر ابن زياد را مقابل مختار سپس سر مختار را مقابل مصعب بن زبير و بعد سر مصعب بن زبير را مقابل عبد الملك بن مروان ديدم ، از او پرسيدند اينها در چه مدتى بود ؟ گفت : در مدت سه سال ، اف بر اين دنيا كه سر انجامش اين است ! بارى ابن زياد در روز دوم سرها را پايين آورد و با اسيران سوى يزيد بن معاويه روانه كرد .\r\n( 2 )\r\n\r\nبردن سر حسين عليه السلام نزد يزيد\r\nواقدى مىگويد : آنگاه ابن زياد ، زجر بن قيس جعفى را طلبيد و سرها و اسيران را به او داد و او را راهى دمشق كرد ، ربيع بن عمر نقل كرده ، مىگويد : من نزد يزيد بن معاويه در بيرونى منزلش بودم ناگهان گفتند : اينك زجر بن قيس در منزل است ، يزيد هراسناك برخاست و نشست و فورا به او اجازه داد و او وارد شد ، يزيد پرسيد : پشت سر چه دارى ؟ گفت : آنچه شما دوست داريد ، بشارت مىدهم شما را به فتح و يارى خدا ! حسين با هفتاد سوار از خاندان و پيروانش بر ما وارد شد ، ابتدا به او امان داديم و گفتيم سر به فرمان ابن زياد نهد ، خوددارى كردند و جنگ را برگزيدند و طولى نكشيد مگر به قدر خواب نيمروز كه چشم را\r\n\r\n\r\n","description":"","footnote":"\r\n( 1 ) اين مطلب در هيچ كتاب معتبرى نيامده و معلوم نيست با چه هدفى اينها را پرداخته و يا نقل كرده‌اند - م .\r\n( 2 ) و احسينا من حسين را فراموش نخواهم كرد و فراموش نمىكنم كه دشمنانش نيزه‌ها بر بدن او زدند ، و ( فراموش نمىكنم كه ) بدن او را در كربلا روى زمين گذاشتند ( و دفن نكردند ) ، خداوند دو سمت كربلا را سيراب نگرداند ! ( اشاره به دجله و فرات دارد ) .\r\n","page_name":" 347 ","page_number":373},
  {"content":"\r\n\r\nخواب بربايد و يا نحر كردن شتر ؛ تا اين كه شمشيرها جاى خودشان را از آن بزرگ مردان پيدا كردند ، كار به جايى رسيد كه به تلهاى خاك پناه مىبردند ، و اينك پيكرهايشان برهنه در ميان بيابان افتاده است ! ( 1 ) مىگويد : اشك از چشمان يزيد جارى شد و گفت : خدا لعنت كند پسر مرجانه را و خدا بيامرزد ابو عبد اللّه را ! اى مردم عراق ما به پايين‌تر از اين هم از شما راضى بوديم ، خدا روى پسر مرجانه را زشت كند اگر بين او و بين حسين خويشاوندى بود ، چنين كارى را نمىكرد .\r\n( 2 ) همين كه سرها را نزد وى حاضر كردند ، گفت : سميّه بين من و ابو عبد اللّه جدايى افكند و رحم ما را قطع كرد ، اگر من در مقابل او بودم او را مىبخشيدم ولى قضاى الهى قطعى است ، خدا تو را بيامرزد اى حسين ! براستى تو را مردى كشته است كه حق خويشاوندان را نمىدانسته است ! ( 3 ) و در روايتى ابن مرجانه را لعن كرد كه او را به كشتن حسين ( ع ) وادار كرده بود ، چون پيشنهاد كرده بود كه به يكى از شهرها يا مرزها برود و او اجازه نداده بود ، براستى كه ابن زياد در دل هر خوب و بد ، صالح و طالح تخم دشمنى را كاشت سپس به ابن زياد بد گفت ، و زجر بن قيس به چيزى نرسيد ! ( جايزه‌اى به او ندادند ) .\r\nپس از اينها آن سر را نزد دخترش عاتكه فرستاد ، او سر را شست و معطر كرد ! ( 4 ) ( مؤلف ) مىگويم : اين روايت چنين آمده است و آن را هشام بن محمد نقل كرده است « 1 » .\r\n( 5 ) اما در مجموع روايات كه راجع به يزيد گفته شده است چنين است : وقتى كه سر حسين ( ع ) را مقابل او گذاشتند مردم شام را جمع كرد و در حضور مردم با چوب خيزران مىزد و اشعار ابن زبعرى را مىخواند :\r\n ليت أشياخى ببدر شهدوا * وقعة الخزرج من وقع الأسل \r\n\r\n\r\n","description":"","footnote":"\r\n( 1 ) براستى هدف مؤلف يا ناقل ديگر از نقل اين نوع مطالب اگر كاستن ننگها و كم جلوه دادن جنايات يزيد است كه محال است ، پس چرا ! ؟ - م .\r\n","page_name":" 348 ","page_number":374},
  {"content":"\r\n\r\n قد قتلنا القرن من ساداتهم * و عدلنا قتل بدر فاعتدل « 1 » \r\nقاضى أبو يعلى از احمد بن حنبل در كتاب « الوجهين و الرّوايتين » نقل كرده است كه وى گفت : اگر اينها از يزيد راست باشد ، البته فاسق است « 2 » .\r\nشعبى گويد : يزيد بر اشعار بالا اضافه كرد و گفت :\r\n لعبت هاشم بالملك فلا * خبر جاء و لا وحى نزل\r\nلست من خندف إن لم انتقم * من بنى احمد ما كان فعل « 3 » \r\n( 1 ) مجاهد ، نافق و زهرى گفته‌اند : وقتى كه سرها را آوردند ، يزيد بر روى كاخ جيرون نشسته بود با خود اين اشعار را زمزمه كرد :\r\n لما بدت تلك الحمول و اشرقت * تلك الشّموس على ربى جيرون\r\nنعب الغراب فقلت صح او لا تصح « 4 » * فلقد قضيت من الغريم ديونى « 5 » \r\n( 2 ) و ابن ابى الدّنيا نقل كرده است وقتى كه يزيد با چوب به دندانهاى حسين ( ع ) مىزد اشعار حصين بن حمام مرى را خواند :\r\n صبرنا و كان الصّبر منّا سجية * بأسيافنا تفرين هاما و معصما\r\nنفلق هاما من رءوس احبّة * الينا و هم كانوا اعق و اظلما « 6 » \r\n\r\n\r\n","description":"","footnote":"\r\n( 1 ) كاش بزرگان من كه در جنگ بدر به دست مسلمانان كشته شدند ، حاضر بودند جزع و بىتابى خزرجيان را مىديدند . بزرگى از بزرگان ايشان را كشتيم و به اين ترتيب با جنگ بدر سر به سر شديم و اعتدال برقرار شد !\r\n( 2 ) چه عجب كه اين قاضى پس از آن همه فجايع يزيد كه زمان معاويه فسق او علنى بود حال او را فاسق خوانده است ! - م .\r\n( 3 ) هاشم ( نياى اعلاى پيامبر ، و در اينجا منظور خود پيامبر است ) با ملك و حكومت بازى كرد زيرا نه خبرى رسيده و نه وحيى نازل شده است . من از دودمان خندف نباشم كه اگر از آنچه فرزندان احمد كرده‌اند ، انتقام نگيرم !\r\n( 4 - 5 ) در بعضى نسخه‌ها آمده است : « فقلت نح او لا تنح » : وقتى كه آن كجاوه‌ها از دور پيدا شدند و آن سرهاى چون خورشيد بر بام كاخ جيرون تابيدند ، كلاغ آواز برآورد ، من گفتم : آواز برآرى يا نه ( نوحه‌سرايى كنى يا نكنى ) من از بدهكارم طلبهايم را گرفتم !\r\n( 6 ) بردبارى كرديم و بردبارى يكى از خصلتهاى پسنديدهء ماست وسيلهء شمشيرهايمان سر و دست افراد بزرگ از تن جدا گرديد ! ما سران مردان بزرگى از دوستانمان را فرو مىافكنيم در حالى كه آنها نسبت به ما بىرحم‌تر و بيدادگرتر بودند .\r\n","page_name":" 349 ","page_number":375},
  {"content":"\r\n\r\n( 1 ) مجاهد مىگويد : به خدا سوگند كسى در بين مردم نماند مگر او را دشنام داد و بد گفت و از او دورى كرد .\r\n( 2 ) ابن ابى الدّنيا گويد : ابو برزهء اسلمى در نزد يزيد بود گفت : يزيد ! چوب‌دستيت را بردار كه به خدا قسم بارها ديدم رسول خدا ( ص ) دندانهاى حسين را مىبوسيد ! ( 3 ) بلاذرى نقل كرده ؛ آن كسى كه در نزد يزيد بوده و اين سخن را گفته است ، انس بن مالك بود و اين يك اشتباه است از بلاذرى ، زيرا كه انس در كوفه نزد ابن زياد بود كه قبلا گفتيم وقتى كه سر را آوردند او ديد و گريه كرد ! ( 4 ) هشام مىگويد : وقتى كه يزيد اين اشعار را خواند ، على بن حسين ( ع ) به او گفت :\r\n« بلكه آنچه خدا فرموده بهتر و سزاوارتر است :  « ما أَصابَ مِنْ مُصِيبَةٍ فِي الْأَرْضِ وَ لا فِي أَنْفُسِكُمْ إِلَّا فِي كِتابٍ مِنْ قَبْلِ أَنْ نَبْرَأَها »  « 1 » پس يزيد گفت :  « وَ ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَ يَعْفُوا عَنْ كَثِيرٍ  « 2 »  »  .\r\n( 5 ) على بن حسين ( ع ) و زنان را به ريسمانها بسته بودند ، پس على فرياد زد : « اى يزيد ! چه گمان دارى اگر رسول خدا ( ص ) ما را به ريسمان بسته و برهنه و عريان سوار بر شتران ، ببيند ؟ ! » هيچ كس از آن افراد مجلس نماند مگر آن كه با شنيدن اين سخن گريست .\r\n( 6 ) ابن ابى الدنيا از حسن بصرى نقل كرده ، مىگويد : يزيد بر سر حسين و جايى را كه رسول خدا ( ص ) آنجا را مىبوسيد ، چوب زد ، آنگاه حسن بصرى به اين شعر تمثّل جست :\r\n سميّة أمسى نسلها عدد الحصى * و بنت رسول اللّه ليس لها نسل « 3 » \r\n( 7 ) ابن سعد مىگويد : ابن زياد وسيله مخفر بن ثعلبهء عايدى سر را نزد يزيد فرستاد و يزيد به زنان دستور داد تا براى حسين ( ع ) سه روز عزادارى كنند .\r\n\r\n\r\n","description":"","footnote":"\r\n( 1 ) حديد ( 57 ) آيهء 22 : مصيبتى به كسى در زمين نرسد و نه در جانهاى شما مگر آن كه در نوشته‌هاى آسمانى موجود است ، پيش از آن كه آنها را خلق كنيم .\r\n( 2 ) شورى ( 42 ) آيهء 30 : گرفتاريهايى كه به مردم مىرسد به سبب كارهاى خود ايشان است و خداوند از بسيارى از آنها گذشت مىكند .\r\n( 3 ) اولاد سميه به شمار ريگهاى بيابان شد در حالى كه دختر رسول خدا ( ص ) را فرزندى نماند !\r\n","page_name":" 350 ","page_number":376},
  {"content":"\r\n\r\n( 1 ) هشام بن محمد از پدرش به نقل از عبيد بن عمير نقل كرده مىگويد : سفير قيصر ( پادشاه روم ) در آن مجلس حاضر بود ، از يزيد پرسيد : اين سر كيست ؟ گفت : سر حسين ، پرسيد : حسين كيست ؟ گفت : پسر فاطمه ، پرسيد : فاطمه چه كسى است ؟ گفت : دختر محمّد ، گفت : محمّد پيامبرتان ؟ گفت : آرى ، گفت : پدر حسين كه بود ؟ گفت : على بن ابى طالب ، پرسيد : على بن ابى طالب كه بود ؟ يزيد گفت : پسرعموى پيامبرمان ، گفت : اف بر شما و دين شما ، حرمت دين شما هيچ طرف مقايسه با دين مسيح نيست ، گفت : در سرزمين ما در يكى از جزاير ديرى وجود دارد كه در آن رد پاى الاغى است كه عيساى مسيح بر او سوار بوده است و ما همه‌ساله از اطراف جهان آهنگ آنجا را مىكنيم و نذرهايى براى آن داريم و آنجا را گرامى مىداريم همچون گراميداشت شما از كعبه‌تان و اكنون من گواهى مىدهم كه شما بر باطليد اين گفت و از جا برخاست و دوباره برنگشت ! ( 2 ) محمد بن سعد در « طبقات » از محمد بن عبد الرحمن نقل كرده ، مىگويد : رأس الجالوت مرا ديد و گفت : بين من و حضرت داوود هفتاد پيامبر فاصله است ، يهوديها مرا تعظيم و احترام مىكنند در حالى كه شما پسر دختر پيامبرتان را كشته‌ايد ! ( 3 ) عبد الملك بن هاشم در كتاب « السّيرة » به نقل از قاضى اسعد ابو البركات عبد القوى بن ابى المعالى بن حبار سعدى نقل كرده است كه در جمادى الاولى سال ششصد و نه در ديار مصر بر او قراءت مىكرد و ما مىشنيديم از قول ابو محمد عبد اللّه بن رفاعة بن غدير سعدى در جمادى الأولى سال پانصد و پنجاه و پنج و او از ابو الحسن على بن حسن خلعى ، از قول ابو محمد عبد الرحمن بن عمر بن سعيد نحاسى نحيى به نقل از ابو محمد عبد اللّه بن جعفر بن محمد رنجويه بغدادى از ابو سعيد عبد الرحيم بن عبد اللّه برقى ، از ابو محمد عبد الملك بن هشام نحوى بصرى ، مىگويد : چون ابن زياد سر حسين را با اسيرانى نزد يزيد بن معاويه فرستاد كه به ريسمان بسته بودند ، از جمله زنان و كودكان پسر و دختر و از آن جمله دختران رسول خدا بودند كه روى شتران بسته بودند و سر و صورتشان باز بود ، به هر جا منزل مىكردند ، آن سر را از صندوق بيرون مىكردند و بر سر نى مىزدند و تمام شب را تا وقت حركت پاسدارى مىنمودند سپس دوباره داخل صندوق مىگذاشتند و حركت مىكردند ، در يكى از منازل كه فرود آمدند و در آنجا دير راهبى بود طبق معمول سر را در آوردند و بر سر\r\n\r\n","description":"","footnote":"","page_name":" 351 ","page_number":377},
  {"content":"\r\n\r\nنيزه كردند و مطابق عادت ، نگهبانان از آن حراست مىكردند و نيزه را به ديوار دير تكيه دادند ، ( 1 ) همين كه نيمه شب راهب ديد نورى از طرف آن سر به سمت آسمان مىتابد ، نزد آن قوم آمد و گفت : شما كه هستيد ؟ گفتند : ما ياران ابن زياديم ، گفت : اين سر از آن كيست ؟ گفتند : سر حسين بن على بن ابى طالب ، پسر فاطمه دختر رسول خدا ( ص ) است پرسيد : پيامبر شما ؟\r\nگفتند : آرى ! گفت : شما مردمان بدى هستيد ، اگر مسيح پسرى داشت او را در كاسهء چشممان جا مىداديم ، سپس گفت : آيا مىتوانم از شما درخواستى بكنم ؟ گفتند : چه درخواستى ؟ گفت : ده هزار دينار نزد من است شما بگيريد و آن سر را به من بدهيد و تمام شب نزد من باشد و وقت حركتتان او را بگيريد ، گفتند : مانعى ندارد ، سر را به او دادند و او نيز دينارها را داد ، راهب سر را گرفت و آن را شست و معطّر كرد و روى زانويش گذاشت و تمام آن شب را همچنان نشسته بود و گريه مىكرد همين كه صبح فرا رسيد ، گفت : اى سر ! من اختيار چيزى جز خودم را ندارم و گواهى مىدهم كه خدايى جز خداى يكتا نيست و جدّت محمد رسول خداست و گواهى مىدهم كه من غلام و بندهء توأم ! بعدها دير را با آنچه در آنجا بود ترك گفت و خادم اهل بيت شد .\r\n( 2 ) ابن هشام در سيرهء خود مىنويسد : آنگاه سر را برداشتند و حركت كردند همين كه نزديك دمشق رسيدند به يكديگر گفتند : بياييد تا آن پولها را تقسيم كنيم مبادا يزيد ببيند و آنها را از ما بگيرد پس كيسه‌ها را برداشتند و باز كردند ديدند سكه‌هاى زر تبديل به سفال شده و در يك سمت ديوار نوشته شده است :  « وَ لا تَحْسَبَنَّ اللَّهَ غافِلًا عَمَّا يَعْمَلُ الظَّالِمُونَ . . .  « 1 »  »  و در سمت ديگر :  « وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ »  « 2 » از اين رو آنها را به داخل رود بردا « 3 » ريختند ! ( 3 ) هشام بن محمد مىگويد : وقتى كه زنان را به مجلس يزيد وارد كردند ، مردى از اهل شام نگاهى به فاطمه دختر حسين ( ع ) كرد و او دخترى نيكو بود به يزيد گفت : اين دختر را به\r\n\r\n\r\n","description":"","footnote":"\r\n( 1 ) ابراهيم ( 14 ) آيهء 42 : و گمان مبر كه خدا از كارهاى ستمگران غافل است ( نه ، بلكه كيفر ) آنها را . . .\r\n( 2 ) شعرا ( 26 ) آيهء 22 : و به زودى آنها كه ستم كردند مىدانند كه بازگشتشان به كجاست .\r\n( 3 ) نام رودى است در دمشق كه از كوههاى زبدانى سرچشمه مىگيرد .\r\n","page_name":" 352 ","page_number":378},
  {"content":"\r\n\r\nمن ببخش زيرا آنها بر ما حلالند ، آن دختر فرياد برآورد و اندامش به لرزه افتاد و دامن عمه‌اش زينب را گرفت ، پس زينب فرياد كشيد : اين از اختيارات يزيد نيست و حق چنين بخششى را ندارد ، يزيد با شنيدن اين سخن در خشم شد و گفت : اگر بخواهم انجام مىدهم ، زينب فرمود : در آن صورت به سمت ديگرى غير از قبلهء ما مسلمانان نماز بخوان و به دين ملّت ديگرى درآى ، هر كارى مىخواهى بكن ! خشم يزيد فرو نشست .\r\n( 1 ) زهرى مىگويد : چون زنان و دختران حسين ( ع ) وارد مجلس زنان يزيد شدند به احترام آنها از جا برخاستند و فرياد برآوردند و گريستند و براى حسين اقامهء ماتم كردند ، سپس يزيد به على اصغر ( مقصود امام سجاد است قبلا به اين خطا اشاره شد - م . ) گفت : اگر مايليد نزد ما بمانيد به تو نيكى مىكنم و اگر بخواهى به مدينه بر مىگردانم .\r\n( 2 ) على بن حسين فرمود : « جايى جز مدينه را نمىخواهيم » از اين رو او و اهل بيت را به مدينه برگرداند .\r\n( 3 ) شعبى مىگويد : چون زنان حسين بر زنان يزيد وارد شدند گفتند : وا حسيناه ! يزيد صداى آنها را شنيد گفت :\r\n يا صيحة تحمد من صوايح * ما اهون الموت على النّوائح « 1 » \r\n( 4 ) بين اسيران ، رباب دختر امرء القيس همسر حسين ( ع ) مادر سكينه دختر حسين ( ع ) بود كه حسين ( ع ) او را بسيار دوست مىداشت و در اين باره اشعارى دارد كه از آن جمله است :\r\n لعمرك إنّنى لأحبّ دارا * تحلّ بها سكينة و الرباب\r\nأحبّهما و ابذل فوق جهدى * و ليس لعاذل عندي عتاب\r\nو ليس لهم و إن عتبوا مطيعا * حياتى او يغيبنى التراب « 2 » \r\n\r\n\r\n","description":"","footnote":"\r\n( 1 ) اى ناله و فريادى كه از فرياد زنان ستوده‌اى ! چه سهل و آسان است مرگ بر نوحه‌سرايان .\r\n( 2 ) به جان تو سوگند كه من آن سرايى را دوست دارم كه سكينه و رباب در آن سرا باشد . من آن دو را دوست دارم و نهايت كوششم را مبذول مىدارم و از نظر من ملامت‌كننده ، در خور پرخاش نيست ، و اگر اعتراض كنند ، زندگى من و يا موقعى كه زير خاك مدفون شوم از ملامتگران فرمان نخواهم برد .\r\n","page_name":" 353 ","page_number":379},
  {"content":"\r\n\r\n( 1 ) يزيد و بزرگان قريش از او خواستگارى كردند و او در جواب گفت : به خدا سوگند پس از فرزند رسول خدا ( ص ) مرا پيوند همسرى نخواهد بود ، و بعد از حسين ( ع ) يك سال زندگى كرد و سپس با اندوه فراوان از دنيا رفت . و پس از حسين در زير سقفى ، سايه‌نشين نشد ! ( 2 ) ابن جرير در تاريخ خود نقل كرده است ابتدا كه سر حسين ( ع ) را براى يزيد آوردند شادمان شد سپس از كشتن حسين پشيمان گشت و همواره مىگفت : و گناهى بر من نبود اگر من قبول زحمت كرده و او را در سراى خويش به خاطر حفظ خويشاوندى رسول خدا ( ص ) و رعايت حرمت وى با خود جا مىدادم ! خدا پسر مرجانه را لعنت كند كه مرا مورد خشم مسلمانان قرار داد و بذر عداوت مرا در دل آنها كاشت وانگهى بر ابن زياد خشم گرفت و قصد كشتن او را كرد .\r\n( 3 ) دربارهء سر حسين ( ع ) چند قول مختلف است مشهورتر از همه آن كه با اسيران به مدينه بازگرداندند و سپس به قول هشام و ديگران ، از آنجا به كربلا برگردانيدند و با پيكر آن حضرت دفن كردند .\r\n( 4 ) قول دوم آن كه در مدينه كنار قبر مادرش فاطمه ( ع ) دفن كردند ، اين قول ابن سعد است مىگويد : وقتى كه سر را به مدينه بردند ، سعيد بن عاص والى مدينه آن را مقابل خود گذاشت و دو طرف بينيش را برداشت سپس دستور داد آن را كفن كردند و كنار مادرش فاطمه دفن كردند .\r\n( 5 ) شعبى مىگويد : مروان بن حكم در مدينه بود آن را گرفت و مقابل خود گذاشت و اطراف بينيش را برداشت و گفت :\r\n يا حبّذا بردك فى اليدين * و لونك الأحمر فى الخدّين « 1 » \r\nو به خدا سوگند گويا روزگار عثمان را مىبينم ، ابن كلبى مىگويد : سعيد بن عاص يا عمرو بن عاص ناله‌اى از خانه‌هاى بنى هاشم شنيد ، گفت :\r\n عجّت نساء بنى تميم عجّة * كعجيج نسوتنا غداة الأرنب « 2 » \r\n\r\n\r\n","description":"","footnote":"\r\n( 1 ) خوشا بر خنكى و سردى تو در ميان دو دست من و رنگ قرمزى كه در دو گونه دارى !\r\n( 2 ) اين شعر از عمر بن معديكرب زبيدى است ، يعنى زنان بنى زياد فرياد و شيونى كشيدند همان گونه كه زنان ما\r\n","page_name":" 354 ","page_number":380},
  {"content":"\r\n\r\n( 1 ) اين بيت از عمرو بن معدى كرب است و در اين روايت ( عجّت نساء بنى زياد ) آمده است . و نقل كرده‌اند كه مروان اين شعر را خواند :\r\n ضرب الدّوسر فيهم ضربة * اثبتت اوتاد ملك فاستقر « 1 » \r\n( 2 ) قول سوم آن است كه در دمشق است ، ابن ابى الدّنيا نقل كرده ، مىگويد : سر حسين را در خزانهء يزيد در دمشق پيدا كردند و آن را كفن كردند و در باب الفراديس دفن نمودند و بلاذرى نيز در تاريخ خويش اين چنين نقل كرده ، مىگويد : او در دمشق در دار الإماره است واقدى نيز همين گونه متذكّر است .\r\n( 3 ) قول چهارم آن است كه در مسجد رقّه در شهر مشهور رقّه كنار رود فرات است ، اين قول را عبد اللّه ابن عمر وراق در كتاب « المقتل » نقل كرده ، مىگويد : وقتى كه سر را مقابل يزيد بن معاويه گذاشتند گفت : اين سر را عوض سر عثمان به نزد آل ابى معيط خواهم فرستاد كه آنها در رقّه بودند و نزد ايشان فرستاد و آنها در يكى از خانه‌هايشان دفن كردند و بعدها اين خانه جزء مسجد جامع شد . اضافه مىكند : محل دفن سر كنار درخت سدرى است كه آنجا هست و اين شهر ( رقه ) مانند شهر ( رقه ) كنار رود نيل زمستان و تابستان آن هميشگى است ! ( 4 ) قول پنجم آن است كه خلفاى فاطمى آن را از باب الفراديس ( دمشق ) به عسقلان منتقل كردند و سپس به قاهره بردند و هم اكنون آنجاست و صحن بزرگى دارد و به طور اجمال زيارتگاه است ، بنابراين سر يا پيكر مقدسش هر جا كه باشد ، او در قلبها جا دارد و دلهاى دوستان جايگاه اوست و هميشه در خاطره‌ها زنده است ، يكى از استادان ما در اين باره سروده است :\r\n لا تطلبوا لمولى حسين * بارض شرق او بغرب\r\nو دعوا لجميع و عرجوا * نحوى فمشهده بقلبى « 2 » \r\n\r\n\r\n","description":"","footnote":"\r\nدر جنگ أرنب فغان كردند ( ارنب جنگى بود كه بين بنى زبيد و بنى زياد اتفاق افتاد و بنى زياد مغلوب شدند ) - م .\r\n( 1 ) آن شير در ايشان ضربتى وارد كرد كه پايه‌هاى سلطنت را محكم ساخت و استوار نمود .\r\n( 2 ) مولايم حسين ( ع ) را در زمين خاور و باختر جستجو نكنيد ! و همه جا را رها كنيد ، به سمت من توجه كنيد كه مشهد او در دل من است !\r\n","page_name":" 355 ","page_number":381},
  {"content":"\r\n\r\nدر مورد عمر آن حضرت نيز چند قول است : 1 - واقدى مىگويد : پنجاه و شش سال ، زيرا وى سال چهارم هجرى به دنيا آمده است . 2 - قول سدى : پنجاه و پنج سال . 3 - پنجاه و هشت سال .\r\n( 1 )\r\n\r\nشترانى كه حامل سرها و اسيران بودند\r\nافراد زيادى از عبد الوهاب بن مبارك به نقل از ابو الحسين بن عبد الجبار و او از حسين ابن على طناجيرى از قول عمر بن احمد بن شاهين از احمد بن عبد اللّه بن سالم و او از على بن سهل به نقل از خالد بن خداش و او از حماد بن زيد از ابن مرّة ابو الوصين مروان بن وصيت نقل كرده ، مىگويد : آن شترانى را كه سر حسين و يارانش را با آنها حمل كردند ، وقتى كه سر بريدند كسى نتوانست گوشت آنها را بخورد چون از زهر تلختر بود .\r\n( 2 ) واقدى مىگويد : وقتى كه سر حسين و اسيران به مدينه رسيدند ، كسى در مدينه نماند همگى بيرون آمدند و با صداى بلند گريه مىكردند و زينب دختر عقيل بن ابى طالب بيرون آمد ، صورتش باز و مو پريشان فرياد مىزد وا حسيناه وا اخوتاه وا اهلاه وا محمداه ! سپس گفت :\r\n ما ذا تقولون اذ قال النّبى لكم * ما ذا فعلتم و انتم آخر الأمم\r\nباهل بيتى و اولادى أ ما لكم * عهد اما انتم توفون بالذّمم\r\nذريّتى و بنو عمّى بمضيعة * منهم اسارى و قتلى فترجو بدم\r\nما كان هذا جزائى اذ نصحت لكم * ان تخلفونى بسوء فى ذوى رحمى « 1 » \r\n( 3 )\r\n\r\nسخنان ام سلمه ، حسن بصرى ، ربيع بن خيثم و ديگران دربارهء حسين عليه السلام\r\nابن سعد از ام سلمه نقل كرده است : وقتى كه خبر شهادت حسين ( ع ) را شنيد ، گفت :\r\n\r\n\r\n","description":"","footnote":"\r\n( 1 ) چه جواب پيامبر را مىدهيد وقتى كه از شما بپرسد شما امت آخر الزمان با اهل و اولاد من چه كرديد ؟ آيا شما عهد و پيمان نداريد ؟ آيا وفاى به عهد نداريد ؟ اولاد و عموزادگان من در مركز تلف و محلّ تباهى ، بعضى از آنها اسير و برخى كشتگان آغشته به خون شدند ! اين پاداش من نبود كه خيرخواه شما بودم ، پس از من با بستگان و خويشانم چنين بدرفتار كنيد !\r\n","page_name":" 356 ","page_number":382},
  {"content":"\r\n\r\nآيا چنين كارى را كرده‌اند ، خداوند خانه‌ها و قبرهاى آنها را پر از آتش كند و بعد آن قدر گريه كرد تا بيهوش شد .\r\n( 1 ) ابن سعد نقل كرده است كه ام سلمه گفت : خداوند مردم عراق را لعنت كند ! ( 2 ) زهرى مىگويد : چون خبر كشته شدن حسين ( ع ) را به حسن بصرى دادند ، به قدرى گريه كرد كه دو طرف گيجگاهش تكان مىخورد سپس گفت : خدا ذليل كند امتى را كه پسر دختر پيامبرشان را كشتند به خدا سوگند كه سر حسين را به پيكرش بازمىگردانند و بعد جدّش و پدرش از پسر مرجانه انتقام او را مىگيرند .\r\n( 3 ) زهرى مىگويد : وقتى كه خبر شهادت حسين ( ع ) به ربيع بن خيثم رسيد ، گريه كرد و گفت : براستى كه آنها جوانانى را كشتند كه هرگاه رسول خدا ( ص ) آنها را مىديد ، دوست داشت آنها را و به دست خود آنها را غذا مىداد و روى زانويش مىنشاند .\r\n( 4 ) ابن سعد نيز آن را نقل كرده و زهرى از حسن بصرى روايت كرده است كه وى گفت :\r\nنخستين مصيبتى كه بر عرب وارد شد ، ادّعاى ( برادرى ) معاويه با زياد بن أبيه و كشتن حسين ( ع ) بود .\r\n( 5 ) عامر شعبى مىگويد : وقتى كه خبر شهادت حسين ( ع ) به عبد اللّه بن زبير رسيد در مكه خطبه‌اى ايراد كرد و گفت : بدانيد كه مردم عراق گروهى فريبكار و فاجرند ، بدانيد كه مردم كوفه بدترين مردم عراقند ؛ آنها حسين ( ع ) را دعوت كردند تا او را سرپرست خود سازند و او به امور ايشان رسيدگى كند و آنها را در برابر دشمنانشان يارى كند و آثار اسلام را برگرداند ولى همين كه نزد ايشان رفت بر او شوريدند تا او را كشتند و به او گفتند اگر دست در دست ابن زياد تبهكار ملعون نگذارى كه هر تصميمى خواست درباره تو بگيرد ( تو را مىكشيم ) اين بود كه او مرگ با عزّت را بر زندگى ننگين ترجيح داد ، پس خدا بيامرزد حسين ( ع ) را و قاتلش را خوار و ذليل كند و خدا لعنت كند هر كه را كه به او چنين دستورى را داده و بدان راضى شده است ، آيا پس از آنچه بر ابى عبد اللّه گذشته است كسى به اينها اطمينان مىكند ؟ و يا كسى پيمان اين فاجران حيله‌گر را قبول مىكند ؟ بدانيد كه به خدا سوگند او ( حسين ( ع ) ) روزها روزه‌دار و شبها نمازگزار بود و در بين آن مردم از فاجر پسر فاجر شايسته‌تر بود ، به خدا قسم كه نمىخواست ساز و آواز را جاى قرآن و آوازخوانى را جاى گريه از ترس خدا\r\n\r\n","description":"","footnote":"","page_name":" 357 ","page_number":383},
  {"content":"\r\n\r\nقرار دهد ، و نه به جاى روزه باده‌گسارى و به جاى نماز شب فلوت زدنها و نه به جاى مجالس ذكر به دنبال شكار دويدن و ميمون بازيها را قرار دهد ، آنها حسين ( ع ) را كشتند ، به زودى پايين‌ترين درجهء جهنّم را ملاقات خواهند كرد ! بدانيد كه لعنت خدا بر گروه ستمگران است .\r\nاين سخنان را گفت و از منبر به زير آمد .\r\n( 1 )\r\n\r\nخواب ابن عبّاس\r\nزيد بن حسن لغوى به نقل از ابو منصور قزّاز و او از احمد بن على بن ثابت از قول ابن زرق و او از حافظ محمد بن عمر از فضل بن حباب به نقل از محمد بن عبد اللّه خزاعى از حماد بن سلمه و او از عمار بن ابى عمار از ابن عبّاس نقل كرده است كه گفت : رسول خدا ( ص ) را همان طورى كه يك شخص خوابيده مىبيند ، نيمه شب در خواب ديدم ، غبارآلود و ژوليده و در دستش شيشه‌اى بود ، عرض كردم : يا رسول اللّه اين شيشه چيست ؟ فرمود :\r\n« خون حسين و يارانش است كه اندك اندك تا به امروز جمع كرده‌ام » . مىگويد : بعدها دقت كردم ديدم در همان روز حسين ( ع ) كشته شده است . و به قولى كسى كه اين خواب را ديده بود ، عمار بن ياسر است .\r\n( 2 )\r\n\r\nنوحه‌سرايى جنّيان بر حسين عليه السلام\r\nزهرى از ام سلمه نقل كرده است : من نوحه‌سرايى جنّيان را نديده بودم مگر شبى كه حسين ( ع ) در آن شب كشته شد ، شنيدم گوينده‌اى مىگفت :\r\n الا يا عين فاختلفى بجهد * و من يبكى على الشّهداء بعدى\r\nعلى رهط تقودهم المنايا * الى متجبّر فى ثوب عبد « 1 » \r\nام سلمه مىگويد : دانستم كه در آن شب حسين ( ع ) را كشته‌اند . شعبى مىگويد : اهل كوفه شنيدند كه گوينده‌اى در آن شب مىگفت :\r\n\r\n\r\n","description":"","footnote":"\r\n( 1 ) هان اى چشم ! در بازنگريت كوشا باش ، در حالى كه پس از من چه كسى بر اين شهيدان مىگريد ؟ ! بر گروهى كه مرگ ( كاروان ) ايشان را در جامهء بردگى به سوى ستمگر خودخواه مىراند .\r\n","page_name":" 358 ","page_number":384},
  {"content":"\r\n\r\n أبكى قتيلا بكربلاء * مضرّج الجسم بالدّماء\r\nأبكى قتيل الطّغاة ظلما * به غير جرم سوى الوفاء\r\nأبكى قتيلا بكى عليه * من ساكن الارض و السّماء\r\nهتك اهلوه و استحلّوا * ما حرّم اللّه فى الإماء\r\nيا بأبى جسمه المعرّى * إلّا من الدّين و الحياء\r\nكل الرّزايا لها عزاء * و ما لذا لزر من غزاء « 1 » \r\n( 1 ) زهرى مىگويد : جنيان بر حسين ( ع ) نوحه‌سرايى كرده و مىگفتند :\r\n خير نساء الجنّ يبكين شجيات * و يلطمن خدودا كالدّنانير نقيات\r\nو يلبسن ثياب السّود بعد القصبيّات « 2 » \r\nمىگويد : آنچه از گفته‌هاى جنيان به خاطر سپرده شده اين است :\r\n مسح النّبى جبينه * و له بريق فى الخدود\r\nابواه من عليا قريش * و جدّه خير الجدود\r\nقتلوك يا بن الرّسول * فاسكنوا نار الخلود « 3 » \r\n( 2 )\r\n\r\nنقل بخشى از مرثيه‌هاى آن حضرت\r\nهشام بن محمد نقل كرده ، مىگويد : وقتى كه حسين را كشتند ، قاتلانش شنيدند كه گوينده‌اى از طرف آسمان مىگويد :\r\n\r\n\r\n","description":"","footnote":"\r\n( 1 ) بر شهيد كربلا كه پيكرش غرقه به خون است مىگريم . بر كشتهء دست ستمگران كه به ستم و بدون هيچ جرمى جز وفادارى مىگريم . بر كشته‌اى مىگريم كه اهل زمين و آسمان بر او گريستند . پردهء حرمت اهل بيت او را دريدند و آنچه را كه خدا دربارهء كنيزان حرام فرموده روا داشتند . پدرم فداى پيكر عريان او ! مگر اين ( ستمگران ) دين و شرم نداشتند ! تمام مصيبتها جاى سوگوارى و عزا دارد ولى اين مصيبت را سوك و عزا نيست !\r\n( 2 ) بهترين زنان جن با صداى بلند گريه مىكردند و به صورتهاى نقره‌فام و پاكيزهء خود لطمه مىزدند در حالى كه لباسهاى كتانى نازك پوشيده بودند !\r\n( 3 ) پيامبر ( ص ) بر پيشانى او دست كشيده است و از اين رو در صورتهايشان نور مىدرخشد پدر و مادرش از بالاترين افراد قريشند و جدّش ( پيامبر ) بهترين اجداد است اى پسر رسول خدا تو را كشتند ، بنابراين جايگاه ابديشان آتش دوزخ است .\r\n","page_name":" 359 ","page_number":385},
  {"content":"\r\n\r\n ايّها القاتلون جهلا حسينا * ابشروا بالعذاب و التّنكيل\r\nكلّ اهل السّماء يدعو عليكم * من نبى و مرسل و قبيل\r\nقد لعنتم على لسان بن داود * و موسى و صاحب الإنجيل « 1 » \r\nو افراد زيادى بر اين عقيده‌اند كه گويندهء غيبى يكى از فرشتگان بوده است .\r\n( 1 ) سدى مىگويد : نخستين كسى كه حسين ( ع ) را مرثيه گفته است عقبة بن عمرو عبسى است كه مىگويد :\r\n اذا العين قرّت فى الحياة و أنتم * تخافون فى الدّنيا فاظلم نورها\r\nمررت على قبر الحسين بكربلا * ففاضت عليه من دموعى غزيرها\r\nو ما زلت أبكيه و أرثى لشجوه * و يسعد عينىّ دمعها و زفيرها\r\nو ناديت من حول الحسين عصائبا * اطافت به من جانبيه قبورها\r\nسلام على اهل القبور بكربلا * و قل لها منّى سلام يزورها\r\nسلام بآصال العشىّ و بالضّحى * تؤديه نكباء الرّياح و مورها\r\nو لا برح الزّوار زوّار قبره * يفوح عليهم مسكها و عبيرها « 2 » \r\n( 2 ) ربيع بن انس مىگويد : عبد اللّه بن حر ، حسين ( ع ) را مرثيه كرده و گفته است :\r\n يقول امير غادر اىّ غادر * أ لا كنت قاتلت الشّهيد ابن فاطمه \r\n\r\n\r\n","description":"","footnote":"\r\n( 1 ) اى كسانى كه از روى جهالت حسين را كشتيد ، شما را به عذاب و عقوبت قيامت مژده باد ! همهء اهل آسمان از پيامبر و رسول و پيشينيان شما را نفرين مىكنند . شما به زبان پسر داوود ( سليمان ) و موسى و صاحب انجيل ( عيسى ) لعنت شده‌ايد !\r\n( 2 ) هرگاه چشم در زندگى روشن گردد ولى چون شما در اين دنيا بيمناكيد ، روشنايى خود را از دست بدهد . من به كربلا بر قبر مقدّس حسين ( ع ) گذر كردم ، اشك چشمم چون بارانى بر آن تربت پاك باريدن گرفت . و همواره بر غم او مىگريم و نوحه‌سرايى مىكنم و اشك چشمان و آه و ناله‌ام مرا همراهى مىكنند ! و ياران دلاورش را كه قبرشان ، از هر طرف ، اطراف قبر مقدّس حسين را احاطه كرده‌اند ، فرياد مىزنم . درود بر صاحبان قبرهاى كربلا ، اى كه به زيارت آن قبرها مىروى ، درود و سلام مرا به آنها برسان ! درود بر ايشان تمام اوقات صبح و شام ، درودى كه بادهاى مختلف و تندبادها بر ايشان برساند ! و همواره زائران ، زيارت كنندگان قبر مقدّسش ، مشك و بوى خوش آن قبرهاى مقدس را بر ايشان مىافشاند .\r\n","page_name":" 360 ","page_number":386},
  {"content":"\r\n\r\n و نفسى على خذلانه و اعتزاله * و بيعة هذا النّاكث العهد لائمة\r\nفيا ندمى الّا اكون نصرته * الا كل نفس لا تسدّد نادمة\r\nو إنّى على أن لم أكن من حماته * لذو حسرة ما ان تفارق لازمة\r\nسقى اللّه ارواح الّذين تآزروا * على نصره سقيا من الغيث دائمة\r\nوقفت على اطلالهم و محالهم * فكاد الحشا ينفض و العين ساجمة\r\nلعمرى لقد كانوا سراعا إلى الوغى * مصاليت فى الهيجا حماة خضارمة\r\nفإن يقتلوا فى كل نفس بقيّة * على الارض قد أضحت لذلك و اجمة\r\nو ما ان رأى الرّاءون افضل منهم * لدى الموت سادات و زهر قماقمة\r\nأ يقتلهم ظلما و يرجو ودادنا * فدع خطّة ليست لنا بملائمة\r\nلعمرى لقد ارغمتمونا بقتلهم * فكم ناقم منّا عليكم و ناقمة\r\nأهم مرارا أن أسير بجحفل * إلى فئة زاغت عن الحق ظالمة\r\nفكفّوا و إلا زرتكم فى كتائب * اشدّ عليكم من زحوف الدّيالمة « 1 » \r\n( 1 ) وقتى كه اين اشعار به ابن زياد رسيد ، عبد اللّه را خواست ولى او سوار بر مركب شده\r\n\r\n\r\n","description":"","footnote":"\r\n( 1 ) فرمانرواى حيله‌گر مىگويد : هان بدانيد كه حسين شهيد پسر فاطمه را من كشته‌ام ! و من خود را بر خوار و تنها گذاشتن پسر فاطمه و بيعت با اين بيعت‌شكن سرزنش مىكنم . چقدر پشيمانم كه چرا ياريش نكردم ! بدانيد كه هر آن كس كه به راه صواب نباشد ، پشيمان است . و من چون از ياران حسين نبودم تا وقتى كه روح از بدنم مفارقت كند ، در حسرت و اندوهم . خداوند ارواحى كه به يارى او برخاستند و او را پشتيبانى كردند همواره از باران رحمتش سيراب گرداند ! كنار آثار و منزلگاههايشان ايستادم ، نزديك بود بند از بندم گسسته شود و اشك چشمم جارى بود . به جان خودم قسم كه آنها به ميدان جنگ شتافتند در حالى كه دلاوران ميدان كارزار و يارى كنندگان افراد كريم بودند . اگر در برابر هر كدام از آنها تمام مردم روى زمين را بكشند ، هنوز برابر نخواهد بود . و هيچ‌گاه بينندگان بالاتر از ايشان را نديده‌اند ، كه به هنگام شهادت ، سروران و توده‌هايى از نور تابنده بودند . آيا ايشان را به ظلم و ستم مىكشد و به دوستى ما اميدوار است ، اين امر را واگذار كه با ما سازگار نيست ، به جان خودم سوگند كه با كشتن ايشان ما را سخت ناراحت كرديد بنابراين زن و مرد بسيارى از ما نسبت به شما خشمگينند . بارها تصميم گرفته‌ام كه با گروهى به جنگ دستهء ستمگرانى حركت كنم كه دلشان نسبت به حق تيره شده است . پس بازايستيد اگر نه با جمع رزمندگان با شما رو به رو خواهم شد كه چون انبوه سپاهيان ديلم بر شما سخت خواهم گرفت .\r\n","page_name":" 361 ","page_number":387},
  {"content":"\r\n\r\nو از دست وى فرار كرد . و ديگرى در حالى كه از كربلا گذر كرده ، ابيات ذيل را سروده است .\r\n كربلا لا زلت كربا و بلا * ما لقى عندك اهل المصطفى\r\nكم على تربك لمّا صرعوا * من دم سال و من دمع جرى\r\nيا رسول اللّه لو ابصرتهم * و هم ما بين قتل و سبا\r\nمن رميض يمنع انظلّ و من * عاطش يسقى انابيب القتا\r\nجزر و اجزر الأضاحى نسله * ثمّ ساقوا اهله سوق الإماء\r\nهاتفات برسول اللّه فى * شدّة الخوف و عثرات الخطا\r\nقتلوه بعد علم منهم * إنّه خامس اصحاب الكساء\r\nليس هذا لرسول اللّه يا * امّة الطّغيان و الكفر ، جزاء\r\nيا جبال المجد عزّا و علا * و بدور الارض نورا و سنا\r\nجعل اللّه الّذى نالكم * سبب الحزن عليكم و البكاء\r\nلا أرى حزنكم يسلى و لا * رزؤكم ينسى و إن طال المدى « 1 » \r\n( 1 ) مداينى از قول مردى از اهل مدينه نقل كرده ، مىگويد : من از مدينه به قصد پيوستن به حسين ( ع ) - موقعى كه راهى عراق بود - بيرون شدم ، وقتى كه به ربذه رسيدم ناگاه مردى نشسته بود رو به من كرد و گفت : اى بندهء خدا شايد مىخواهى به حسين ( ع ) كمك كنى ؟\r\nگفتم : آرى ، گفت : من هم همين قصد را دارم ولى بنشين كه من رفيقم را فرستاده‌ام و\r\n\r\n\r\n","description":"","footnote":"\r\n( 1 ) بنا به نوشتهء صاحب ناسخ التواريخ اين اشعار از سيد رضى گردآورندهء نهج البلاغه است : اى كربلا همواره با غم و بلا همراهى ، اهل بيت مصطفى ( ص ) در سرزمين تو چه مصائبى را ديد . در وقتى كه آن بزرگواران روى خاك تو افتادند چه خونهايى روان و چه اشكهايى جارى شد ، اى رسول خدا كاش آنها را ديده بودى كه يا كشته شده بودند و يا اسير و دستگير . از تابش آفتاب سوزان بر ريگهاى بيابان كه جلو هر سايه‌اى را گرفته بود و تشنگانى كه از بندهاى نيزه سيراب مىشدند اولاد پيامبر ( ص ) را همانند قربانيها سر بريدند و سپس اهل بيتش را بمانند كنيزان با خود بردند ، در حالى كه آنها در نهايت ترس و گامهاى لرزان رسول خدا ( ص ) را فرياد مىكردند . او را كشتند در حالى كه مىدانستند او پنجمين فرد آل عباست ! براستى كه اى امّت طغيان و كفر ! پاداش رسول خدا اين نبود . اى كوههاى مجد و بزرگى و اى باعث نور و روشنايى خانه‌ها ! خداوند مصائب واردهء بر شما را باعث غم و گريه قرار داده است . هر چند زمانى دراز بگذرد ، غم شما تسلاپذير و مصيبت شما فراموش شدنى نيست !\r\n","page_name":" 362 ","page_number":388},
  {"content":"\r\n\r\nهم اكنون خبرى مىآورد ، مىگويد : ساعتى نگذشته بود كه رفيقش آمد در حالى كه مىگريست ، آن مرد پرسيد : چه خبر است ؟ در جواب گفت :\r\n و اللّه ما جئتكم حتى بصرت به * فى الارض منعفر الخدّين منحورا\r\nو حوله فتية تدمى نحورهم * مثل المصابيح يغشون الدّجى نورا\r\nو قد حثثت قلوصى كى أصادفهم * من قبل ما ينكحون الخرد الحورا\r\nيا لهف نفسى لو انىّ لحقتهم * اذا « 1 » تقرّت اذا حلّوا اساريرا « 2 » \r\n( 1 ) آن مردى كه نشسته بود با شنيدن اين سخنان گفت :\r\n اذهب فلا زال قبرا انت ساكنه * حتى القيامة يسقى الغيث ممطورا\r\nفى فتية بذلوا للّه انفسهم * قد فارقوا المال و الأهلين و الدّورا « 3 » \r\n( 2 ) شعبى و نيز ابن سعد نقل كرده‌اند ، مىگويند : سليمان بن قتّه از كربلا عبور مىكرد چشمش به قتلگاه شهيدان افتاد ، به قدرى گريه كرد كه نزديك بود قالب تهى كند ، سپس گفت :\r\n و انّ قتيل الطفّ من آل هاشم * اذل رقابا من قريش فذلّت\r\nمررت على ابيات آل محمّد * فلم أرها امثالها يوم حلّت\r\nفلا يبعد اللّه الدّيار و اهلها * و ان اصبحت منهم برغمى تخلّت\r\nأ لم تر انّ الأرض اضحت مريضة * لفقد حسين و البلاد اقشعرت « 4 » \r\n\r\n\r\n","description":"","footnote":"\r\n( 1 ) در نسخه‌اى آمده است : « اذا لحليت اذ حلّوا أساويرا »\r\n( 2 ) به خدا سوگند كه نزد شما نيامدم مگر به چشم خود ديدم كه او روى زمين ، با گلوى بريده ، صورت بر خاك افتاده است ! و در اطرافش جوانانى همانند چراغهايى كه شب تيره را روشن مىكردند ، از گلويشان خون مىريخت و بسرعت دويدم تا پيش از آن كه با دوشيزگان بهشتى ( حوريان ) هم آغوش گردند ، با آنها رو به رو شوم اى واى بر من كه اگر به ايشان پيوسته بودم ، در وقتى كه آنها بر تختها مىنشستند در آن وقت چشمم روشن مىشد . ( مطابق نسخهء ديگر : در آن صورت به هنگامى كه آنها بر تختها مىنشستند ، من هم مىنشستم ) .\r\n( 3 ) برو كه همواره تا قيامت در قبرى كه تو جا دارى با قطره‌هاى رحمت الهى سيراب مىگردد . در ميان جوانانى كه جانشان را در راه خدا نثار كردند و از مال و خانه و خانواده دست شستند !\r\n( 4 ) براستى كه كشتهء سرزمين طف ( كربلا ) از اولاد هاشم ، خوارترين ( رقّت‌بارترين ) فرد از قريش بود كه خوار گشتند . بر خانه‌هاى آل محمد ( ص ) گذر كردم ولى آنها را چنان نديدم كه در روزگار داشتن ماندگاران بودند . خدا\r\n","page_name":" 363 ","page_number":389},
  {"content":"\r\n\r\nعبد اللّه بن حسن بن حسن به او گفت : چرا نگفتى : « أذلّ رقاب المسلمين فذلّت » ؟\r\n( 1 ) ابو عبد اللّه محمد بن بذيجى بغدادى خواند براى ما و گفت : يكى از استادان ما براى ما خواند كه ابن هباريهء شاعر ، در كربلا به مجلسى رفت كه بر حسين و خاندانش مىگريستند ، و بدون مقدمه ، گفت :\r\n أ حسين و المبعوث جدك بالهدى * قسما يكون الحق عنه مسائلى\r\nلو كنت شاهد كربلا لبذلت فى * تنفيس كربك جهد بذل الباذل\r\nو سقيت حد السّيف من اعدائكم * عللا وحد السّمهرى الذّابل\r\nلكنّنى أخّر عنك لشقوتى * فبلا بلى بين الغرى و بابل\r\nهبنى حرمت النّصر من اعدائكم * فأقل من حزن و دمع سايل « 1 » \r\n( 2 ) آنگاه در همان جا خوابش برد ، رسول خدا ( ص ) را در خواب ديد ، به او گفت : اى فلان ! خدا از طرف من بهترين پاداش را به تو مرحمت كند ، مژده باد ! كه خداوند تو را از مجاهدان در خدمت حسين ( ع ) ثبت كرد .\r\n( 3 ) ابو عبد اللّه نحوى در مصر براى ما اشعارى قراءت كرد و گفت : يكى از دانشمندان روز عاشورا به چشمش سرمه كشيده بود ، بدين جهت او را سرزنش كردند ، او در جواب گفت :\r\n و قائل لم كحلت عينا * يوم استباحوا دم الحسين\r\nفقلت كفوّا أحق شيء * تلبّس فيه السّواد عينى « 2 » \r\n\r\n\r\n","description":"","footnote":"\r\nاين خانه‌ها و صاحبانشان را دور نگرداند ، اگر چه امروز ديگر بر خلاف انتظار من صاحبانى ندارد . مگر نمىبينى كه زمين بيمار گشته است به خاطر از دست دادن حسين ( ع ) و سراسر جهان به خود مىلرزد .\r\n( 1 ) اى حسين كه جدّت به هدايت مردم مبعوث شد ، آب رحمتى كه تمام سيلگاههاى من به حق و راستى از اوست . اگر من در كربلا بودم هرآينه در راه رفع گرفتارى و اندوه تو نهايت كوششم را صرف مىكردم . و دم شمشيرم را از خون دشمنانت سيراب مىكردم و دم تيز نيزه‌ام را . ولى من به دليل نگون‌بختيم از شما عقب ماندم ، بنا بر اين بلبلان خوش الحان من ميان سرزمين نجف و بابلند ، گيرم كه من از يارى شما در برابر دشمن محروم باشم ، كمترين كار من غم خوردن و اشك جارى است .\r\n( 2 ) كسى به من گفت : چرا در روزى كه بنى اميّه خون حسين را ريختند ، به چشمت سرمه كشيده‌اى ؟ در پاسخ گفتم : بس كن ! كه شايسته‌ترين كارها اين بود كه چشمم در اين روز سياه‌پوش شده است !\r\n","page_name":" 364 ","page_number":390},
  {"content":"\r\n\r\n( 1 ) جدّم در كتاب « التّبصرة » نقل كرده ، مىگويد : حسين ( ع ) چون ديد آثار شريعت محو گرديده است ، به سوى آن قوم حركت كرد و در استحكام پايه‌هاى اصلى شريعت كوشيد و موقعى كه او را محاصره كردند و گفتند : تسليم فرمان ابن زياد شو ، فرمود : من چنين كارى را نمىكنم بلكه شهادت را بر ذلّت ترجيح مىدهم و اين چنين‌اند نفوس تسليم‌ناپذير ، سپس جدّم - خدايش بيامرزد - اين اشعار را خواند :\r\n و لمّا رأوا بعض الحياة مذلّة * عليهم و عز الموت غير محترم\r\nابوا أن يذوقوا العيش و الذل واقع * عليه و ماتوا ميتة لم تذمّم\r\nو لا عجب للأسد ان ظفرت بها * كلاب الأعادى من فصيح و اعجم\r\nفحربة وحشى سقت حمزة الرّدى * و حتف علىّ فى حسام بن ملجم « 1 » \r\n( 2 )\r\n\r\nرنگ سرخى كه در آسمان پيدا شد و نظاير آن\r\nابن سعد در « طبقات » مىنويسد : اين رنگ سرخ پيش از شهادت حسين ( ع ) در آسمان ديده نشده بود .\r\n( 3 ) جدّم ؛ ابو الفرج در كتاب « التّبصرة » مىگويد : چون شخص خشمگين به هنگام خشم چهره‌اش قرمز مىشود و اين دليل بر خشم است و نشانى غضب اوست ، خداى سبحان كه جسم نيست تأثير خشم خود را به خاطر كشته شدن حسين ( ع ) در قرمزى افق نمودار ساخت و اين خود بر عظمت آن جنايت است ! ( 4 ) و نيز جدّم در همان كتاب مىنويسد : چون عبّاس در روز بدر اسير شد ، رسول خدا صداى نالهء او را شنيد ، آن شب خوابش نبرد پس چگونه است حال پيامبر ( ص ) وقتى كه نالهء حسين را بشنود ؟ !\r\n\r\n\r\n","description":"","footnote":"\r\n( 1 ) و چون ديدند كه نوعى از زندگى براى ايشان خوارى و ذلّت است و مرگ با عزّت تحريم نشده است نپسنديدند كه در حالى طعم زندگى را بچشند كه پذيراى ذلّتند و به مرگى مردند كه نكوهيده نباشد تعجّب نيست براى شيران كه سگهاى دشمن از عرب و عجم بر ايشان پيروز گردند ؛ پس حربهء كشندهء وحشى ، حمزه را سيراب كند و شهادت على ( ع ) به شمشير ابن ملجم باشد !\r\n","page_name":" 365 ","page_number":391},
  {"content":"\r\n\r\n( 1 ) مىگويد : وقتى كه وحشى قاتل حمزه ، اسلام آورد ، رسول خدا ( ص ) فرمود : « خودت را از من دور كن تا من تو را نبينم كه من قاتلان عزيزانم را دوست ندارم ( ببينم ) » مىگويد : با اين كه اسلام پيشينه را محو مىكند ، بنا بر اين رسول خدا ( ص ) چگونه مىتواند ببيند كسى را كه حسين را سر بريده و دستور كشتن او را داده و خاندان او را روى شتران شهر به شهر برده است ؟ ! ( 2 ) ابن سيرين مىگويد : پانصد سال پيش از مبعث پيامبر ( ص ) سنگى پيدا شد كه به زبان سريانى نوشته شده بود ، به عربى ترجمه كردند به اين شرح :\r\n أ ترجو امّة قتلت حسينا * شفاعة جدّه يوم الحساب « 1 » \r\nسليمان بن يسار مىگويد : سنگى را يافتند كه در آن نوشته بود :\r\n لا بد ان ترد القيامة فاطم * و قميصها بدم الحسين ملطّخ\r\nويل لمن شفاؤه خصمائه * و الصّور فى يوم القيامة ينفخ « 2 » \r\n( 3 )\r\n\r\nداستان عبد اللّه عمر\r\nاحمد در مسند به نقل از ابو نصر و او از مهدى از قول محمد بن ابى يعقوب از ابن ابى نعيم نقل كرده ، مىگويد : مردى نزد ابن عمر آمد و من نزد او نشسته بودم راجع به خون پشه مىپرسيد كه اگر در لباس باشد پاك است يا نجس ؟ ابن عمر از او پرسيد : اهل كجايى ؟ گفت :\r\nاز مردم عراقم ! گفت : به اين مرد نگاه كنيد از من دربارهء خون پشه مىپرسد در حالى كه آنان پسر دختر رسول خدا ( ص ) را كشتند كه من خود از پيامبر شنيدم مىفرمود : « اين دو - حسنين - دو گل خوشبوى من در دنيا هستند » . اين حديث را تنها بخارى نقل كرده است .\r\n( 4 )\r\n\r\nنامه‌اى كه يزيد بن معاويه به ابن عبّاس نوشت\r\nواقدى ، هشام ، ابن اسحاق و ديگران نقل كرده‌اند : وقتى كه حسين ( ع ) كشته شد\r\n\r\n\r\n","description":"","footnote":"\r\n( 1 ) آيا امتى كه حسين ( ع ) را كشتند ، در روز جزا به شفاعت جدّش اميدوارند ؟ !\r\n( 2 ) ناگزير فاطمه ( ع ) وارد صحنهء محشر مىشود در حالى كه پيراهنش به خون حسين آغشته است . واى بر حال كسى كه شفيعانش دشمنان او باشند در حالى كه روز قيامت بر صور دميده مىشود !\r\n","page_name":" 366 ","page_number":392},
  {"content":"\r\n\r\nعبد اللّه بن زبير كسى را به دنبال عبد اللّه بن عباس فرستاد تا با او بيعت كند و گفت : من از يزيد فاسق و فاجر شايسته‌ترم ، ابن عبّاس خوددارى كرد و گفت : فتنه سرپاست و باب خونريزى گشوده است ، مرا چه به اين كار ، من يكى از مسلمانانم ! اين مطلب به گوش يزيد بن معاويه رسيد ، پس نامه‌اى به ابن عبّاس نوشت : سلام بر تو ! بارى ؛ به من اطلاع دادند كه آن ملحد ( عبد اللّه بن زبير ) در حرم خدا تو را دعوت كرده تا با او بيعت كنى و تو به خاطر وفاداريت نسبت به ما خوددارى كرده‌اى ؛ ببين از اهل بيت چه كسى در حضور تو هست و چه كسى از شهرهاى ديگر نزد تو مىآيد ، نظر خودت را نسبت به ما و ابن زبير به او اعلام كن ؛ ابن زبير تو را به طاعت خود و بيعت با خود دعوت كرده تا به ناروا پشتيبان او باشى و در گناهان با او شريك گردى در حالى كه در بيعت ما از اطاعت براى ما مصونى و به خاطر حق‌شناسى تو از ماست ! پس خدا تو را از جانب يك خويشاوند بهترين پاداشى را كه اهل صلهء رحم و وفاى به عهد دارند ، مرحمت كند ! من چيزى را فراموش نمىكنم و هرگز نيكى و احسان تو و شتافتن تو را به صلهء رحم فراموش نخواهم كرد كه تو شايستگى آن را دارى ، پس ببين هر كه از اطراف به نظرت مىرسد ، آنها را از ظاهرسازيهاى ابن زبير بر حذر دار و از او دورى كن به خاطر ناآرامى زبانش ، زيرا مردم از شما بهتر حرف شنوى دارند و به شما تسليم‌تر هستند ، و السّلام .\r\n( 1 ) ابن عبّاس در پاسخ نوشت : نامهء تو مبنى بر اين كه بيعت با ابن زبير را به خاطر وفادارى به تو ترك كرده‌ام ، و اصل شد ، به جان خودم قسم من به خاطر خوش‌آيند و دوستى تو اين كار را نكردم ، تو فكر مىكنى كه من فراموش كرده‌ام كشتن تو حسين ( ع ) و جوانان بنى هاشم را كه آغشته به خون ، با بدنهاى برهنه ، باد بر پيكرشان مىوزيد و كفتارها به سراغشان مىآمدند تا اين كه خداوند قومى را براى آنها فرستاد تا آنها را به خاك سپردند ، و من هرگز فراموش نمىكنم تو حسين را از حرم خدا و رسولش بيرون كردى و نامهء تو را به پسر مرجانه كه دستور قتل حسين را به او دادى و من از خدا اميدوارم كه هر چه زودتر به خاطر اين كه اولاد پيامبرش محمد ( ص ) را كشتى و رضايت تو به آن ، تو را كيفر كند ، و اما اين كه گفتى :\r\nاحسان مرا فراموش نمىكنى ، اى انسان ! تو احسان و صلهء رحمت را از من بازدار زيرا كه من محبت خود را از تو بازداشته‌ام به جان خودم قسم كه افراد پيش از تو جز اندكى از حقوق ما\r\n\r\n","description":"","footnote":"","page_name":" 367 ","page_number":393},
  {"content":"\r\n\r\nرا به ما نداده‌اند و تو نيز مقدار زيادى از آن را بازداشته‌اى ، ( 1 ) وانگهى تو از ما خواسته‌اى كه من مردم را به طاعت تو وادارم و از اطراف ابن زبير پراكنده سازم ، خوش و گرامى مباد درخواست يارى و دوستى تو از من در حالى كه عموزادهء مرا و خاندان رسول خدا ( ص ) چراغهاى هدايت و ستاره‌هاى شبهاى تار را كشته‌اى و سپاهيانت به دستور تو ( پيكرهاى ) آنها را ، افتاده در خاك بازنهادند ، مگر من فراموش كرده‌ام فرستادن دستيارانت را به حرم خدا براى كشتن حسين ؟ پس همواره او را هراسان داشتى تا اين كه او را براى رفتن به عراق مجبور كردى به خاطر عداوتى كه با خدا و رسولش و اهل بيتش داشتى ، اهل بيتى كه خداوند پليدى را از ايشان بر طرف كرده و پاك و پاكيزه داشته است ، پس ما از آنانيم نه چون پدران ستمكار ، طاغوت ، كافر ، تبه كار ، همدم شتران و خران ، سبكسران دشمنان خدا و رسول خدا ( ص ) كه همه جا با رسول خدا جنگيدند ( 2 ) و جدّ و پدر تو همان كسانى بودند كه بر ضدّ خدا و رسول قيام كردند . امّا اگر تو پيش از آن كه من در دنيا انتقامم را از تو بگيرم از دنيا رفتى ، پيش از من پيامبرانى نيز كشته شده‌اند ، خدا به عنوان ياور مرا بس است و بيقين خبر آن بعدها به تو خواهد رسيد ! وانگهى تو خواستار محبت منى در حالى كه مىدانى براى چه با تو بيعت كردم ، اين كار را نكردم مگر اين كه مىدانستم فرزند پدرم و عموزاده‌ام به اين امر از تو و از پدر تو سزاوارترند ولى شما تجاوزكاران مدّعى حكومت ، آنچه را كه حقى نداشتيد گرفتيد و به صاحبان حق تجاوز كرديد و من يقين دارم كه خداوند شما را عذاب خواهد كرد چنان كه قوم عاد ، ثمود ، لوط و اصحاب مدين را عذاب كرد ! ( 3 ) اى يزيد از بزرگترين سرزنشها بر تو به اسارت بردن دختران ، كودكان و حرم رسول خدا را از عراق به شام است در حالت پريشانى و آزردگى و با سر برهنه تا مردم قدرت تو را در برابر ما ببينند كه تو ما را مغلوب كرده‌اى و بر آل رسول خدا چيره شده‌اى ! و به گمان خود انتقام دودمان كافر فاجرت را كه در جنگ بدر كشته شدند ، از ما گرفتى و انتقامى را كه پنهان مىداشتى و كينه‌هايى را كه در دل همچون آتش درون آتش‌زنه مخفى داشتى اظهار كردى و حال اين كه تو و پدرت خون عثمان را وسيله‌اى براى اظهار كينه‌تان قرار داديد ، پس واى بر تو از حاكم روز جزا و به خدا سوگند اگر تو از زخم دست من ايمن باشى از زخم زبان نيرومندم در امان نخواهى بود در حالى كه نفوذپذير و مطرودى و براى تو سرزنش است و در خور نكوهشى . مبادا اين كه امروز به ما\r\n\r\n","description":"","footnote":"","page_name":" 368 ","page_number":394},
  {"content":"\r\n\r\nپيروز شدى تو را مغرور كند ، به خدا سوگند اگر ما امروز به تو پيروز نشديم فردا در حضور حاكم عدلى كه در حكمش ستم روا نمىدارد ما بيقين پيروزيم و به زودى تو را به عذابى دردناك مبتلا خواهد كرد و از دنيا نكوهيده ، شكست‌خورده ، گنهكار بيرون خواهد برد بنا بر اين اى بىپدر هر چه مىتوانى زندگى كن كه در پيشگاه خدا بر گناهانت افزوده گردد ! و درود بر كسى كه تابع هدايت است .\r\n( 1 ) واقدى گويد : وقتى كه يزيد نامهء ابن عبّاس را خواند ، شوكتش او را وادار به گناه كرد و تصميم به كشتن ابن عبّاس گرفت ولى كار ابن زبير او را به خود مشغول ساخت سپس اندكى بعد از آن ، خداوند او را به قدرت خودش هلاك كرد .\r\n( 2 )\r\n\r\nاولاد حسين عليه السلام\r\nعلى اكبر : با پدرش در كربلا شهيد شد و فرزندى از او نماند ، مادرش آمنه « 1 » دختر ابو مرّ بن عروة بن مسعود ثقفى و مادر آمنه ، دختر ابو سفيان بن حرب بود .\r\n( 3 ) على اصغر ( زين العابدين ) : نسل حسين ( ع ) از اوست و مادرش ام ولد « 2 » بود ، ابن قتيبه مىگويد : وى اسديه بود و به او سلافه و به قولى غزاله مىگفتند ، پس از حسين ( ع ) با زبيد غلام آن حضرت ازدواج كرد و از وى عبد اللّه را به دنيا آورد كه برادر رضاعى زين العابدين است و بعضى گفته‌اند نام زبيد ، زيد بوده است . و بازماندگانش در ينبع اقامت كردند .\r\n( 4 ) زهرى مىگويد : اين بانو فرزندش را به ازدواج زبيد ( زيد ) در آورد . . . سپس زين العابدين كنيز خودش را آزاد كرد و با آزاد كردهء خود ازدواج كرد كه عبد الملك بن مروان بر او خرده گرفت ، زين العابدين به او نوشت كه شما را رسول خدا بهترين نمونه است وى جويريه و صفيه را پس از آن كه آزاد كرد ، به ازدواج خود در آورد و زيد بن حارثه را آزاد كرد و زينب دختر جحش دختر عمه‌اش را به ازدواج او در آورد .\r\n\r\n\r\n","description":"","footnote":"\r\n( 1 ) در كتب معتبر تاريخ و مقتل ، نام وى ليلى دختر ابو مرة بن عروه . . . آمده است - م .\r\n( 2 ) مادر امام سجاد ، همان شهربانو ( شهر بانويه ) پادشاه زنان دختر كسرى ( يزدگرد ) است ، ضمنا جمعى از نويسندگان زين العابدين ، سيد سجّاد را على اوسط مىدانند - م .\r\n","page_name":" 369 ","page_number":395},
  {"content":"\r\n\r\n( 1 ) زهرى مىگويد : على بن حسين ( ع ) نسبت به مادرش نيكى مىكرد هرگز در يك كاسه با مادرش غذا نخورد ، از او در اين باره پرسيدند ، گفت : « بيم آن را دارم كه دستم را به آن قسمتى دراز كنم كه چشم مادرم به همان بوده و در نتيجه عاق او شوم ! » .\r\n( 2 ) حسين ( ع ) پسر ديگرى به نام جعفر داشت كه فرزندى از او نماند و مادر وى سلافه قضاعيه بود .\r\nو فرزند ديگرش ، فاطمه كه مادرش ام اسحاق دختر طلحة بن عبيد اللّه بود .\r\nو عبد اللّه با پدرش در كربلا كشته شد .\r\nو سكينه ، كه مادرش رباب دختر امرئ القيس بود و ما قبلا توضيح داديم .\r\nو محمد كه با پدرش كشته شد .\r\n( 3 ) اما فاطمه دختر حسين ( ع ) كه نزد حسن بن حسن بن على ( ع ) بود و بعد با عبد اللّه بن عمر بن عثمان بن عفان ازدواج كرد و محمد ديباج از او متولد شد و ما شرح حال او را بيان كرديم .\r\n( 4 ) اما سكينه ، ابتدا با مصعب بن زبير ازدواج كرد چون مصعب هلاك شد ، پس از او با عبد اللّه بن عثمان بن عبد اللّه بن حكيم بن حزام ازدواج كرد و از او فرزندى به نام عثمان به دنيا آمد كه به او قرير مىگفتند سپس با اصبغ بن عبد العزيز بن مروان برادر عمر بن عبد العزيز ازدواج كرد و پيش از زفاف از او جدا شد و در زمان هشام بن عبد الملك از دنيا رفت ، وى داراى سيرهء نيك و بخشش زياد و عقل كامل بود . اينها كه نقل كرديم ، قول ابن قتيبه بود .\r\n( 5 ) اما ديگران مىگويند : نامش آمنه و به قولى اميمه بود و نخستين كسى كه با او ازدواج كرد مصعب بن زبير بود كه اين ازدواج به اجبار صورت گرفت و او نخستين همسر او بود چون مصعب كشته شد و فاطمه را از او به دنيا آورد . سكينه در جمال ، ادب ، ظرافت و سخاوت مقام والايى داشت . اديبان ، شاعران و فاضلان به خانه او پناه مىآوردند و هر كسى را به قدر مقامش جايزه مىداد ، مصعب بن زبير مهريه او را ششصد هزار دينار قرار داد و چون عبد الملك بن مروان مصعب بن زبير را كشت ، از او خواستگارى كرد ، گفت : آيا پس از قتل ابن زبير ؟ ! نه به خدا قسم هرگز چنين چيزى نخواهد شد .\r\n( 6 ) هشام بن محمد مىگويد : جمعى از شاعران بر در خانه او جمع شده بودند تا بين آنها\r\n\r\n","description":"","footnote":"","page_name":" 370 ","page_number":396},
  {"content":"\r\n\r\nداورى كند و آنها به حكم وى راضى بودند چون مقام ادبى و بصيرت او را در شعر مىدانستند پس از پذيرايى خوب و گرامى داشت آنها كه در جمع آنها فرزدق ، جرير ، كثير عزه ، نصيب و جميل بود پرده‌اى بين وى و ايشان آويختند و به ايشان اجازه داد ، وارد شدند و كنيزى داشت كه اشعار و اخبار را روايت مىكرد و به او نيز ادبيات را آموخته بود ، ( 1 ) كنيز از نزد سكينه در آمد و پرسيد : كدام يك از شما فرزدق است ؟ فرزدق گفت : منم ، پرسيد : آيا تو اين شعر را گفته‌اى :\r\n هما دلتانى من ثمانين قامة * كما انقض باز اقتم الرّيش كاسره\r\nفلمّا استوت رجلاى فى الارض قالتا * أ حيّ فيرجى أم قتيل نحاذره « 1 » \r\nگفت : آرى ، گفت : چه چيز باعث شده است تا راز خودت و راز آنها را فاش كنى ؟ ! چرا راز آنها و راز خود را پنهان نداشتى اين هزار دينار را بگير و نزد خانواده‌ات برو ! ( 2 ) سپس پرسيد : كدام يك از شما جرير است ؟ جرير گفت : منم ، گفت : آيا تو اين شعر را نگفته‌اى :\r\n طرقتك صايدة القلوب و ليس ذا * وقت الزّيارة فاذهبى بسلام « 2 » \r\nگفت : چرا ، پرسيد : كدام وقت شيرين‌تر از وقت ديدار است ؟ ! اين هزار دينار را بگير و نزد خانواده‌ات برو .\r\n( 3 ) آنگاه پرسيد : كدام يك از شما كثير عزّه است ؟ گفت : منم ، پرسيد : تو گويندهء اين شعرى :\r\n يقرّ بعينى ما يقر بعينها * و أحسن شيء ما به العين قرّت « 3 » \r\nگفت : آرى ، گفت : تو با اين تعريض محبّت را بىارزش كرده‌اى ، بگير اين هزار دينار را و برو .\r\n\r\n\r\n","description":"","footnote":"\r\n( 1 ) آن دو زن به من در مورد قد و قامت هشتادساله‌ام جرأت يافتند ، چنان كه پروبال سياه باز شكارى درهم شكسته شود . همين كه پاهايم روى زمين راست شد ، آنها گفتند : آيا زنده است تا اميدوارى باشد يا كشته شده تا دورى كنيم .\r\n( 2 ) اى كه دلها را شكار مىكنى در را وقتى به صدا آوردى كه وقت ديدار نيست ، برو به سلامت !\r\n( 3 ) چشم مرا روشن مىسازد آنچه چشم او را روشن مىكند و بهترين چيزها آن است كه بدان وسيله چشم روشن گردد .\r\n","page_name":" 371 ","page_number":397},
  {"content":"\r\n\r\n( 1 ) سپس پرسيد : كدام يك از شما نصيب است ؟ گفت : منم ، پرسيد : گويندهء اين شعر تويى :\r\n من عاشقين تواعدا و تراسلا * حتى اذا نجم الثّريا حلقا\r\nباتا بأنعم ليلة و ألذّها * حتى اذا وضع الصّباح تفرّقا « 1 » \r\nگفت : آرى ، گفت : مگر در محبّت ، نزديكى به يكديگر لازم است ؟ گفت : بگير اين هزار دينار را و برو ! ( 2 ) و بالاخره پرسيد : كدام يك از شما جميل است ؟ گفت : منم ، كنيز گفت : بانويم به شما سلام رساند و از زمانى كه اين شعر تو را شنيده ، مشتاق ديدن تو بود :\r\n فيا ليت شعرى هل ابيتن ليلة * بوادى القرى إنّى اذا لسعيد\r\nلكل حديث بينهنّ بشاشة * و كل قتيل بينهنّ شهيد « 2 » \r\nگفت : خدا تو را جزاى خير دهد ! داستان ما ( اهل بيت ) را خوش‌حالى و شادمانى و كشته‌هاى ما را شهيد عنوان كرده‌اى ، تو را برتر از همه دانستيم ، بگير اين چهار هزار دينار را و با احترام برگرد .\r\n( 3 ) نقل كرده‌اند كه آن كنيز در هر نوبت نزد بانويش مىرفت و بعد بيرون مىآمد و مىگفت : فلانى كجاست و شعر او را نقل مىكرد .\r\n( 4 ) هشام مىگويد : سكينه از مصعب يك دختر به نام لباب به دنيا آورد كه فوق العاده زيبا بود و در آن زمان كسى زيباتر از او نبود و با درّ و مرواريد زينت مىكرد و مىگفت : من از در استفاده نمىكنم مگر براى اين كه آبروى آن را ببرم ! در وفات سكينه اختلاف نظر است :\r\nابن سعد مىگويد : وى در سال صد و هفده هجرى در مدينه وفات يافت و در آن موقع فرماندار مدينه خالد بن عبد اللّه بن حرث بن حكم بود ، گفت : منتظر من باشيد تا من بيايم و بر جنازه ،\r\n\r\n\r\n","description":"","footnote":"\r\n( 1 ) آن دو دلباخته كه به يكديگر وعده دادند و پيام فرستادند تا همين كه ستارهء ثريا طلوع كرد بهم رسيدند . شبى خوش و لذّتبخش‌ترى را به سر بردند تا چون سپيدهء صبح روشن شد ، متفرق شدند .\r\n( 2 ) كاش مىدانستم كه براستى شبى را در وادى القرى ( كربلا ) به سر خواهم برد كه در آن صورت من خوشبخت بودم ! براى هر داستانى در ميان ايشان شادمانى است و هر كشته‌اى در بين ايشان شهيد است .\r\n","page_name":" 372 ","page_number":398},
  {"content":"\r\n\r\nنماز بخوانم و خود براى ضرورتى از شهر خارج شد ، ترسيدند جنازه دگرگون شود از اين رو ، سى دينار كافور براى آن خريدند سپس شيبة بن نصاح مأموريت يافت و بر او نماز گزارد .\r\n( 1 ) اما غير از ابن سعد ، ديگر مورّخان مىگويند : وى در همان سال در مكه از دنيا رفت و خواهر پدريش ؛ فاطمه بنت الحسين نيز همان سال از دنيا رفت كه مادر وى امّ اسحاق دختر طلحة بن عبيد اللّه بود ، او با پسر عمويش حسن بن حسن بن على ( ع ) ازدواج كرد و از او عبد اللّه ، ابراهيم ، حسن و زينب را به دنيا آورد ، و بعد از فوت حسن بن حسن ، با عبد اللّه بن عمرو بن عثمان تزويج كرد ، و اين تزويج به دستور خود اين بانو توسط پسرش عبد اللّه بن حسن بن حسن فراهم شد و از عبد اللّه بن عمرو ، محمد ديباج را به دنيا آورد كه شرح حال او را گفتيم ، و همين فاطمه بود كه عبد الرّحمن ابن قيس فهرى فرماندار مدينه از او خواستگارى كرد و او نپذيرفت از اين رو وى در صدد آزار و اذيت او بر آمد و بر او سخت گرفت و او بر يزيد بن عبد الملك شكايت برد و اين امر بر يزيد دشوار آمد و خشمگين شد و گفت : كار عبد الرحمن به جايى رسيده است كه مزاحم دختران رسول خدا مىشود ! چه كسى به من خبر مرگ او را مىرساند در حالى كه من در همين بسترم ؟ سپس كسى را فرستاد تا او را در لباس پشمينه داخل مدينه گرداند و بعد او را از كار بر كنار كرد و اموالش را مصادره نمود و او با تنگدستى از دنيا رفت ، وفات فاطمه در مدينه اتّفاق افتاد ، توفيق راستى به دست خداست .\r\n( 2 )\r\n\r\nمجازات قاتلان حسين عليه السلام و انتقام از ستمگران\r\nزهرى مىگويد : هيچ يك از ايشان نماند مگر اين كه در همين دنيا ؛ به كشته شدن ، يا با كور گشتن و يا با روسياهى و يا از بين رفتن قدرتشان در اندك مدّتى مجازات شدند .\r\n( 3 ) جدّم ابو الفرج در كتاب « منتظم » از ابن عبّاس نقل كرده ، مىگويد : خداوند به محمد ( ص ) وحى كرد كه من به خاطر يحيى بن زكريا هفتاد هزار نفر را نابود كردم و به خاطر پسر فاطمه دو هفتاد هزار ( صد و چهل هزار ) را - به روايتى به خاطر پسر دختر تو - نابود مىسازم .\r\n( 4 ) ( مؤلف ) مىگويم : جدّم اين حديث را در ضمن احاديث ساختگى نقل كرده است ، در حالى كه او از فرّاء اين حديث را از قول خطيب به اسناد خود تا ابن عبّاس روايت كرده است !\r\n\r\n","description":"","footnote":"","page_name":" 373 ","page_number":399},
  {"content":"\r\n\r\nچگونه مىشود كه خطيب در تاريخ خود آن را نقل مىكند و نمىگويد مجعول است ؟ و علت اين امر وجود محمد بن شدّاد در سندى است كه ابن خطيب نقل كرده است ، وى اين حديث را از ابن نباح از محمد بن ابراهيم از ابن شدّاد يعنى مسمعى ، از قول ابو نعيم و او از عبد اللّه بن حبيب به نقل از پدرش و او از سعيد بن جبير از ابن عبّاس نقل كرده است ، در حالى كه به اتّفاق همه محمد بن شدّاد ضعيف است وانگهى اين جمله را حسين ( ع ) نگفته است .\r\n( 1 ) واقدى از ابن رماح نقل كرده ، مىگويد : در كوفه پير مرد نابينايى بود كه شاهد قتل حسين ( ع ) بوده است ، روزى من از او علت نابيناييش را پرسيدم ، گفت : من در ميان گروهى ده نفره بودم كه من نه شمشيرى زدم و نه نيزه‌اى و نه تيراندازى كردم ولى چون حسين ( ع ) را كشتند و سرش را بردند ، تندرست به منزلم برگشتم در حالى كه چشمانم مثل دو ستاره مىدرخشيد ، آن شب را خوابيدم ، كسى در خوابم آمد و گفت : رسول خدا ( ص ) را درياب ! گفتم : مرا چه كار با رسول خدا ( ص ) ، او دست مرا گرفت و كشيد و به گريبانم چسبيد و مرا جايى برد كه جمعى بودند و رسول خدا ( ص ) غمگين نشسته بود . حيرت زده و دستها را بالا زده و شمشير به دست و در مقابلش سفرهء چرمى ناگاه چشمم به آن ده نفر همراهانم افتاد كه همه سر بريده مقابلش افتاده‌اند دادم ، فرمود : « سلام خدا بر تو مباد ! خدا نگهدارت نباشد ! اى دشمن ملعون خدا آيا از من شرم نكردى ، هتك حرمت مرا كردى و عترت مرا كشتى و حق مرا رعايت نكردى ؟ ! » . عرض كردم : يا رسول اللّه من كسى را نكشتم ، فرمود :\r\n« آرى ولى تو سياهى لشكر بودى ! » و ناگهان طشتى در سمت راست آن حضرت ديدم كه خون حسين ( ع ) داخل آن بود ، فرمود : « بنشين » مقابل دو زانو نشستم پس ميلى را گرفت و سرخ كرد و سپس به چشمانم كشيد ، همان طورى كه مىبينيد ، كور شدم .\r\n( 2 ) هشام بن محمد از قاسم بن اصبغ مجاشعى نقل كرده ، مىگويد : وقتى كه سرها را به كوفه آوردند ناگاه سوارى كه ، خوش‌سيماترين مردم بود رسيد سر نوجوانى را به گردن اسبش آويخته بود گويى ماه شب چهارده است ، سر اسب به طرف هوا بود يك مرتبه سرش را پايين آورد و آن سر به زمين افتاد ، پرسيدم اين سر كيست ؟ گفت : اين سر عبّاس بن على است ! گفتم : تو كيستى ؟ گفت : حرملة بن كاهل اسدى ، راوى مىگويد : چند روزى در كوفه ماندم ، ديدم صورت حرمله سياهتر از قير شده ، گفتم : روزى كه آن سر را حمل مىكردى ترا\r\n\r\n","description":"","footnote":"","page_name":" 374 ","page_number":400},
  {"content":"\r\n\r\nديدم و خوش‌سيماتر از تو در ميان عرب نبود و امروز مىبينم كسى زشت‌روتر و سياه‌روتر از تو نيست ، گريه كرد و گفت : به خدا از روزى كه آن سر را حمل كردم تا امروز هيچ شبى بر من نگذشته مگر اين كه دو نفر بازوى مرا مىگيرند تا داخل آتشى سوزان بيندازند و من به عقب بر مىگردم آتش مرا مىسوزاند چنان كه مىبينى ، وى بعدها به بدترين حالت مرد . « 1 »\r\n( 1 ) سدى نقل كرده ، مىگويد : وارد كربلا شدم و مواد خوراكى براى تجارت به همراه داشتم ، بر مردى وارد شديم و نزد وى شام خورديم و دربارهء كشته شدن حسين ( ع ) با هم سخن گفتيم . و گفتيم كسى در خون حسين شريك نشد مگر اينكه به بدترين حالتى مرد ، آن مرد گفت : چه سخن نادرستى مىگويى ، من خود در خون او شركت داشتم و جزو قاتلان او بودم ، هيچ آسيبى به من نرسيده است . مىگويد : وقتى كه شب به آخر رسيد ناگاه فريادى شنيديم ، گفتيم : چه خبر است ؟ گفتند : آن مرد برخاست تا چراغ را روشن كند ، انگشتش سوخت ، سپس آتش به بدنش رسيده و تمام بدنش سوخته است سدى مىگويد : به خدا سوگند كه من خود او را ديدم گويى كه زغال است .\r\n\r\nقتل ابن زياد\r\n( 2 ) اما قتل ابن زياد و گروهى ديگر ؛ مورّخان نوشته‌اند : وقتى كه حسين ( ع ) كشته شد آن گروهى كه از يارى به او خوددارى كرده بودند پشيمان شدند و قيام كردند در حالى كه خود را حق ناشناس و پشيمان مىديدند ، و چون يزيد بن معاويه در نيمهء ربيع الأول سال شصت و چهار مرد ، شيعيان در كوفه با وجودى كه مىترسيدند ، قيام كردند و به قولى در همان سال پيش از مرگ يزيد ، قيام كردند ، اين قول درست‌تر است .\r\n( 3 ) هشام بن محمد مىگويد : چون حسين ( ع ) كشته شد ، شيعه جنبش كردند و گريستند و دريافتند كه اين مقدار باعث نجات آنها نمىشود و چيزى ننگ و گناه را از دامن ايشان نمىشويد مگر كشتن قاتلان حسين يا اين كه تا آخرين نفرشان كشته شوند و به پنج تن از بزرگان كوفه پناه بردند از جمله سليمان بن صرد خزاعى بود كه مصاحبتى با رسول خدا ( ص )\r\n\r\n\r\n","description":"","footnote":"\r\n( 1 ) به درستى يا نادرستى اصل داستان كارى نداريم ولى سر نوجوان را چه ارتباطى به عبّاس بن على ! - م .\r\n","page_name":" 375 ","page_number":401},
  {"content":"\r\n\r\nداشته و مسيّب بن نجبه فزارى كه از اصحاب على ( ع ) و نيكان ايشان بوده ، عبد اللّه بن سعد بن نفيل ازدى و عبد اللّه بن والى تميمى و رفاعة ابن شداد بجلى ، اجتماع آنها در منزل سليمان بن صرد بود با هم متحد شدند و عهد و پيمان بستند كه به جنگ شاميان و خونخواهى حسين ( ع ) بروند و اجتماعشان در سال شصت و پنج در نخيله بود .\r\n( 1 ) ( مؤلف ) مىگويم : مبارزهء ايشان با مردم شام معنا ندارد زيرا كسى از مردم شام براى جنگ حسين ( ع ) حضور نداشت بلكه اهل كوفه او را كشتند و اگر خونخواهيشان از يزيد بود كه او مرده بود و سزاوار آن بود كه قاتلان كوفى او را بكشند ، ابن زياد را بطلبند و سپس به شيعيان نامه نوشتند و مردم شهرهاى مختلف جواب موافق دادند و به قولى اول سال شصت و يك هجرى آنها جنبش كردند و همواره مشغول گردآورى مال و آمادگى بودند تا يزيد مرد .\r\n( 2 ) وانگهى مختار بن ابو عبيده در همين سال روز جمعه ماه رمضان پنج ماه پس از مرگ يزيد در كوفه قيام كرد و آمدنش از مكه از نزد عبد اللّه بن زبير ، با اين عقيده كه به نيابت از وى آمده است ، امّا وقتى كه به كوفه آمد ، ديد مردم شيعه به اطراف سليمان بن صرد جمع شده‌اند به او رشك برد و گفت : من از جانب محمد بن حنفيه كه مهدى است آمده‌ام و امين و وزير او هستم پس گروهى از شيعيان به او پيوستند ولى تودهء شيعه با سليمان بن صرد بودند و مختار همچنان نسبت به او رشك مىبرد و مىگفت : سليمان مهارتى در جنگ ندارد و شما و خودش را به كشتن خواهد داد و به خدا سوگند كه من به تعداد كسانى كه به خاطر خون يحيى ابن زكريا كشته شدند به خاطر قتل حسين ( ع ) مىكشم و چون سال شصت و پنج فرا رسيد سليمان بن صرد در نخيله با شيعيان اجتماع كردند در حالى كه هجده هزار نفر از كوفه با او هم قسم شده بودند تنها پنج هزار خالص در آمدند و چون عازم حركت به سوى شام شد ، عبد اللّه بن سعد به وى گفت : تو به شام مىروى در حالى كه تمام قاتلان حسين ( ع ) ؛ عمر سعد و سران گروهها در كوفه هستند .\r\n( 3 ) ( مؤلف ) مىگويم : اين مطابق آن چيزى است كه از عقوبت قاتلان نقل كرديم .\r\nسليمان گفت : سخنى كه تو مىگويى غير از آن كسى است كه سپاهيان را به سوى وى فرستاد او در شام است ، يعنى فاسق پسر فاسق فرزند مرجانه ! ابن زياد وقتى كه از مرگ يزيد اطّلاع يافت از كوفه به شام گريخت و به مروان بن حكم كه عهده‌دار خلافت شده بود ،\r\n\r\n","description":"","footnote":"","page_name":" 376 ","page_number":402},
  {"content":"\r\n\r\nپناهنده شد سليمان گفت : وقتى كه او را كشتيم به سوى قاتلان حسين ( ع ) برمىگرديم ، آنگاه سليمان با همراهانش با نام توّابين حركت كردند و همچنان رفتند تا به عين‌ورده - در ناحيهء خابور نزديك به منطقه قرقيسيا - رسيدند در آنجا با عبيد اللّه بن زياد و سپاهيان شام كه مروان بن حكم با وى گسيل داشته بود ، برخورد كردند ، چند روزى جنگيدند ، آنها چهار هزار و همراه ابن زياد سى هزار بودند ، تا اين كه روزى با هم روبرو شدند كه اين برخورد ، ابتداى روز به سود سليمان و آخر روز به زيان او بود و بعضى گفته‌اند ابن زياد آن روز نبود بلكه جلو سپاه حصين بن نمير بود ، سپس سليمان كشته شد و اين رويداد در ماه رجب بود و مروان بن حكم در رمضان هلاك شد .\r\n( 1 ) ابن جرير مىگويد : ابن زياد وقتى كه از جنگ توّابين فارغ شد خبر مرگ مروان به بيمارى طاعون به وى رسيد و حركت كرد تا به جزيره رسيد .\r\n( 2 ) بعضى گفته‌اند : اين رويداد در شام در محل عين‌ورده از نواحى بعلبك اتفاق افتاد ولى قول اوّل صحيح‌تر است كه ابن سعد و ديگران آن را نقل كرده‌اند ، آنگاه باقيمانده توّابين به عراق برگشتند و مختار بن ابى عبيده قيام كرد و كمكها از بصره ، مداين و ديگر شهرها آمد و همراه او ابراهيم بن مالك اشتر نخعى نيز قيام كرد و شيعيان به همراه او با شعار « يا لثارات الحسين » قيام كردند .\r\n( 3 )\r\n\r\nسليمان بن صرد خزاعى\r\nابن سعد مىگويد : وى از طبقهء سوم مهاجران و كنيه‌اش ابو مطرف ، صحابى رسول خدا بوده ، نام وى يسار بود ، رسول خدا ( ص ) نام او را سليمان نهاد ، وى سن بالايى داشت و در بين قوم و قبيله‌اش محترم بود ، همين كه رسول خدا ( ص ) از دنيا رفت او به كوفه رفت و ساكن كوفه شد و با على ( ع ) در جنگ جمل و صفين حضور داشت و از جمله كسانى بود كه به حسين ( ع ) نامه نوشته بودند به كوفه بيايد جز اين كه او از ترس ابن زياد با حسين ( ع ) هم رزم نشد و پس از شهادت حسين ( ع ) پيش افتاد و مردم را جمع كرد و در عين‌ورده از نواحى قرقيسيا با شاميان به سركردگى حصين بن نمير ، روبه‌رو شدند و جنگيدند ، سليمان از مركبش پياده شد حصين بن نمير او را هدف تير قرار داد و كشت و او روى زمين افتاد\r\n\r\n","description":"","footnote":"","page_name":" 377 ","page_number":403},
  {"content":"\r\n\r\nو گفت : قسم به پروردگار كعبه كه پيروز شدم ، ( 1 ) به همراه وى مسيّب بن نجبه را نيز كشت و سر هر دو را بريد و به نزد مروان بن حكم فرستاد ، و مىگويد : عمر سليمان در روز كشته شدن نود و سه سال بود ، و چون سال شصت و شش فرا رسيد مختار خونخواهى حسين را علنى كرد ، در آن زمان ابن زياد در جزيره بود ، مختار ، عبد اللّه بن مطيع فرماندار ابن زبير را از كوفه به مكه تبعيد كرد و كاخ فرماندارى را تصرّف نمود سپس مختار هر كه را كه در شهادت حسين ( ع ) حضور داشت گرفت و به بدترين و زشت‌ترين وضعى آنها را كشت و از آن شش هزار نفرى كه همراه عمر سعد با حسين ( ع ) جنگيده بودند و آبشخورها را بسته بودند كسى باقى نماند ، به دنبال خولى بن زيد اصبحى - كه سر حسين را براى ابن زياد برده بود - فرستاد ، اطراف خانهء او را احاطه كردند و او در محل خروجى منزل پنهان شده بود ، از زنش پرسيدند :\r\nكجاست ؟ گفت : در محل خروجى است ! او را بيرون آوردند و قطعه‌قطعه كردند و سوزاندند ، و مختار گفت : مردى را كشتيم كه به كشتن او اهل آسمانها و زمين خرسند شدند ، و به عمر سعد امان داده بود با اين شرط كه از كوفه بيرون نشود ، پس مردى نزد عمر آمد و گفت : مختار چنين و چنان گفت و منظورى جز تو نداشت از اين رو عمر ، پسرش حفص را فرستاد كه پدرم مىگويد : آيا به وعده‌اى كه به ما داده‌اى يا به آنچه بين ما و تو بود وفا مىكنى ؟\r\n( 2 ) مختار به وى گفت : بنشين ، سپس مختار دو مرد را فرستاد ، رفتند و برگشتند در حالى كه سر عمر سعد در دستشان بود ، حفص گفت : ابو حفص را كشتيد ؟ ! مختار گفت : آيا تو بعد از پدرت اميد زندگى را دارى ، خيرى در چنين زندگى نيست پس گردن او را هم زد ، مختار گفت : عمر در برابر حسين و حفص در برابر على بن حسين در حالى كه برابر نيستند ! سپس گفت : به خدا سوگند اگر به خاطر شهادت حسين ( ع ) سه چهارم قريش را بكشم هنوز برابرى نمىكند و حتى برابر يكى از انگشتان او نمىشود ! وانگهى شمر را به بدترين وضعى كشت و به قولى او را سر بريد همان طورى كه او حسين ( ع ) را سر بريده بود . شمر پيس بود ، مختار بر بدن او اسب تاخت .\r\n( 3 ) ابو سعد مىگويد : ابو شمر ضبائى كلابى - كنيهء پدر شمر ابو شمر بود - و به قولى ابو النّابغه كه به او ذو الجوشن هم مىگفتند ، نزد رسول خدا ( ص ) آمد ، پيامبر فرمود :\r\n« مسلمان شو ! » او قبول نكرد رسول خدا ( ص ) فرمود : « چه چيز ترا مانع مىشود كه از\r\n\r\n","description":"","footnote":"","page_name":" 378 ","page_number":404},
  {"content":"\r\n\r\nنخستين مسلمانان باشى ؟ » گفت : مىبينم قومت را كه تو را تكذيب كردند و از مكه بيرون كردند و با تو جنگيدند ؛ اكنون اگر تو بر آنها پيروز شدى از تو پيروى مىكنم و اگر بر آنها پيروز نشدى پيروى نمىكنم ، رسول خدا فرمود : طولى نخواهد كشيد كه پيروزى مرا بر آنها خواهى ديد ! ( 1 ) ذو الجوشن مىگويد : به خدا سوگند من در بين قبيله‌ام بودم ناگاه گروهى نزد ما آمدند پرسيدم چه خبر ؟ گفتند : محمد بر قوم خودش پيروز شده است ، ذو الجوشن بعد از شنيدن اين خبر ناراحت بود كه چرا هنگامى كه رسول خدا ( ص ) او را به اسلام دعوت كرد ، او مسلمان نشد .\r\n( 2 ) ابن سعد مىگويد : پس از فراغت رسول خدا ( ص ) از جنگ بدر به خدمت رسول خدا ( ص ) آمد اسبى به نام عرجاء به پيامبر هديه كرد و آن حضرت نپذيرفت .\r\n( 3 ) ابن سعد مىگويد : مختار سرهاى كشتگان را نزد محمد بن حنفيه فرستاد سپس ابن زياد با سى هزار سپاهى به موصل آمد و مختار ، ابراهيم بن اشتر نخعى را با سه هزار تن به سوى او فرستاد و به قولى هفت هزار و اين رويداد در سال شصت و نه بود با لشكر ابن زياد رو به رو شدند ، و او را در محل رود زاب كشت و غرق‌شدگان از ياران وى بيش از كشته‌هاى ديگر بود و در مورد قاتل ابن زياد اختلاف است ( كه چه كسى او را كشت ) .\r\n( 4 ) ابن جرير از ابراهيم بن اشتر نقل كرده ، مىگويد : مردى را كنار رود جاذر كشتم كه بوى مشك از او به مشام مىرسيد مىگويد : ضربتى به او زدم او را دونيم كردم . و به قولى آن كه او را كشت شريك بن جرير ثعلبى و يا جابر يا جبير بوده است كه ما قبلا توضيح داديم ، ابن اشتر سر ابن زياد را نزد مختار فرستاد ، مختار در كاخ حكومتى جلوس كرد در حالى كه سرها را جلو او افكنده بودند پس سر ابن زياد را جايى گذاشتند كه سر حسين ( ع ) و يارانش را گذاشته بودند و مختار سر ابن زياد را جايى نصب كرد كه سر حسين ( ع ) را نصب كرده بودند و در روز دوم او را با ديگر سرها در صحن حياط انداخت .\r\n( 5 ) عمار بن عمير مىگويد : موقعى كه در كنار كوفه بين سرها ايستاده بودم ناگاه مردم گفتند : آمد ، آمد ، ناگهان ديدم مار بزرگى از ميان سرها مىآيد تا وارد بينى ابن زياد شد و بيرون شد ، ساعتى ناپديد شد سپس برگشت و همان كار را كرد و به قولى آن مار داخل كاخ\r\n\r\n","description":"","footnote":"","page_name":" 379 ","page_number":405},
  {"content":"\r\n\r\nدر مقابل مختار چنان كرد ، مختار گفت : او را رها كنيد ، او را به حال خود بگذاريد ! و در روايتى سه مرتبه آن كار را كرد .\r\n( 1 )\r\n\r\nيزيد بن معاويه\r\nسيره‌نويسان از قول حسن بصرى نقل كرده‌اند كه گفت : در معاويه خطاهايى بود كه اگر تمام مردم روى زمين يكى از آنها را داشت همه را بس بود : قيامش بر امر خلافت ، به اختيار گرفتن اموال مسلمين بدون جلب نظر ايشان ، ادّعاى برادرى با زياد و كشتن حجر بن عدى و يارانش و مسلّط كردن مثل يزيد را بر مردم .\r\nمىگويد : معاويه بارها مىگفت : اگر علاقهء من به يزيد نبود هرآينه راه هدايت را بهتر مىديدم .\r\n( 2 ) جدّم ابو الفرج در كتاب « الرّد على المتعصّب العنيد المانع من ذم يزيد » مىگويد :\r\nكسى از من پرسيد : نظر شما دربارهء يزيد بن معاويه چيست ؟ گفتم : اعمالى كه انجام داده او را كافى است ! گفت : آيا لعن او را جايز مىدانى ؟ گفتم : دانشمندان پرهيزگار از جمله احمد بن حنبل جايز دانسته‌اند . زيرا وى دربارهء يزيد بيش از لعن را گفته است ! ( 3 ) جدّم به نقل از أبو بكر محمد بن عبد الباقى بزّاز و او از ابو اسحاق برمكى از قول أبو بكر عبد العزيز بن جعفر از احمد بن محمد بن خلال به نقل از محمد بن على و او از مهنّا بن يحيى نقل كرده مىگويد : از احمد بن حنبل دربارهء يزيد بن معاويه پرسيدم ، گفت : او كسى است كه كرده است آنچه كرده است ، پرسيدم : چه كرده است ؟ گفت : مدينه را غارت كرده است ، گفتم : آيا مىتوانيم از او نقل حديث كنيم ؟ گفت : نه ، و اين تاوان نيست بلكه سزاوار نيست كه كسى از قول او حديث نقل كند .\r\n( 4 ) جدّم ابو الفرج از قاضى أبو يعلى بن فراء در كتاب « المعتمد فى الأصول » به اسناد خود تا صالح بن احمد بن حنبل نقل كرده ، مىگويد : به پدرم گفتم : گروهى ما را به پيروى از يزيد نسبت مىدهند ؟ گفت : پسرم ، آيا كسى كه به خدا ايمان دارد از يزيد پيروى مىكند ؟ گفتم :\r\nپس چرا او را لعنت نمىكنى ؟ گفت : من دليلى نمىبينم كه چيزى را لعنت كنم ، پسرم چرا آن چيزى را كه خداوند در قرآن لعنت كرده است ، لعن نكنند ؟ گفتم : در كجاى قرآن خداوند يزيد\r\n\r\n","description":"","footnote":"","page_name":" 380 ","page_number":406},
  {"content":"\r\n\r\nرا لعنت كرده است ؟ گفت : در آيهء   « فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ أُولئِكَ الَّذِينَ لَعَنَهُمُ اللَّهُ فَأَصَمَّهُمْ وَ أَعْمى أَبْصارَهُمْ »   « 1 » و آيا فسادى بزرگتر از قتل ( كشتن حسين ( ع ) ) است ؟ و در روايتى آمده است : وقتى كه صالح از او پرسيد او در جواب گفت : پسرم ! چه بگويم دربارهء مردى كه خداوند او را در قرآن لعنت كرده و آيه را ذكر كرد .\r\n( 1 ) جدّم فرمود : قاضى أبو يعلى كتابى نوشته و در آن كتاب كسانى را كه سزاوار لعن هستند نام برده است ، از آن جمله يزيد را نام برده و در كتاب ياد شده مىگويد : آن كه مخالف لعن يزيد است يا ناآگاه است يا منافق كه مىخواهد بدان وسيله نادانان را بفريبد و بگويد :\r\nمؤمن نبايد لعنت‌كننده باشد ! ( 2 ) قاضى مىگويد : اين دربارهء كسى است كه سزاوار لعنت نباشد ، پس اگر كسى بگويد :\r\nقول خداى تعالى :  « فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الْأَرْضِ . . . »  « 2 » دربارهء منافقان يهود نازل شده است جدّم در كتاب « الرّد على المتعصّب » جواب داده و گفته است : جواب ، آن است كه اين مطلب را مقاتل بن سليمان در تفسير خود نقل كرده است در حالى كه جميع محدّثان مانند بخارى ، وكيع ، ساجى ، سدى ، رازى ، نسائى و ديگران به دروغگويى وى اجماع دارند و مىگويد : اين آيه را احمد تفسير كرده بر اين كه آيه دربارهء مسلمانان است پس چگونه سخن احمد پذيرفتنى است كه دربارهء منافقان نازل شده باشد ؟ پس اگر كسى بگويد :\r\nپيامبر ( ص ) فرموده است : « نخستين سپاهى كه در قسطنطنيه مىجنگند آمرزيده‌اند » « 3 » يزيد نخستين كسى است كه در آنجا جنگيده است ، مىگوييم : پيامبر ( ص ) فرمود : « خدا لعنت كند كسى را كه مدينهء مرا ناامن كند ! » و اين سخن آخرى پيامبر ، سخن اوّلش را نسخ مىكند .\r\n( 3 ) احمد در مسند ، از قول انس بن عياض و او از يزيد بن حفصه از عبد اللّه بن عبد الرّحمن بن ابى صعصعه به نقل از عطاء بن يسار از سايب بن خلاد نقل كرده است كه\r\n\r\n\r\n","description":"","footnote":"\r\n( 1 ) محمّد ( 47 ) آيهء 22 : اما اگر روى گردان شويد آيا جز اين انتظار مىرود كه در زمين فساد كنيد و قطع رحم نماييد آنها كسانى هستند كه خداوند از رحمت خويش دورشان ساخته ، گوشهايشان را كر و چشمهايشان را كور نموده است .\r\n( 2 ) محمد ( 47 ) آيهء 22 : اما اگر روى گردان شويد ، آيا جز اين انتظار مىرود كه در زمين فساد كنيد . . .\r\n( 3 ) مقصود پيامبر ( ص ) از اين سخن ابو ايّوب انصارى بوده است كه در جمع سپاهيان بود .\r\n","page_name":" 381 ","page_number":407},
  {"content":"\r\n\r\nرسول خدا ( ص ) فرمود : « كسى كه به ستم مردم مدينه را بترساند ، خداوند او را بترساند و لعنت خدا و فرشتگان و تمام مردم بر او باد ، خداوند در روز قيامت هيچ گونه بخشش و عدالتى را از او نمىپذيرد » .\r\n( 1 ) بخارى از قول حسين بن حريث به نقل از أبو الفضل و او از جعيده از عايشه نقل كرده ، مىگويد : از سعد شنيدم كه مىگفت : رسول خدا ( ص ) مىفرمود : « كسى دربارهء اهل مدينه بدى نمىكند مگر اين كه ( در آتش ) ذوب مىشود مثل ذوب شدن نمك در آب ! » .\r\n( 2 ) مسلم نيز حديثى به همين معنى نقل كرده و در آن حديث آمده است : « كسى به مردم مدينه قصد سوئى نمىكند مگر اين كه خداوند او را در آتش دوزخ ذوب مىكند مانند ذوب شدن سرب » و اختلافى نيست در اين كه يزيد مردم مدينه را ترساند و خانواده‌ها را اسير كرد اموالشان را غارت كرد و مباح ساخت كه آن را وقعهء حرّه مىنامند ، و علت اين واقعه ، آن چنان كه واقدى ، ابن اسحاق و هشام بن محمد نقل كرده‌اند آن است كه گروهى از مردم مدينه در سال شصت و دو پس از شهادت حسين ( ع ) نزد يزيد رفتند و ديدند مىگسارى مىكند و با تار و طنبور و سگبازى سرگرم است وقتى كه به مدينه برگشتند دشنام او را علنى كردند و از حكومت خلع نمودند و كارگزار او عثمان بن محمد بن ابى سفيان را بر كنار كردند و گفتند : ما از نزد مردى آمديم كه دين ندارد ، مىگسار و تارك الصّلاة است و با عبد اللّه پسر حنظلهء غسيل ( الملائكه ) بيعت كردند و حنظله بارها مىگفت : اى مردم به خدا سوگند به يزيد خروج نكرديم مگر اين كه ترسيديم سنگ از آسمان بر ما ببارد ، مردى كه با مادران ، دختران و خواهران ازدواج مىكند و مىگسار و تارك الصّلاة است ، فرزندان پيامبران را مىكشد ، به خدا قسم اگر هيچ كس نزد من نباشد هرآينه من به تنهايى براى خدا با او مىجنگم . اين خبر به يزيد رسيد ، مسلم بن عقبهء مرى را با سپاهى بزرگ از مردم شام به جانب ايشان فرستاد و سه روز همه چيز آنها را مباح كرد ، غسيل و بزرگان را كشتند و سه روز ماندند ؛ اموال را غارت مىكردند و هتك ناموس مىنمودند .\r\n( 3 ) ابن سعد مىگويد : مروان بن حكم مسلم بن عقبه را بر مردم مدينه مىشوراند و اين مطلب به يزيد رسيد از مروان تشكر كرد و او را مقرّب ساخت و از نزديكان خود قرار داد و بخشش كرد .\r\n\r\n","description":"","footnote":"","page_name":" 382 ","page_number":408},
  {"content":"\r\n\r\n( 1 ) مداينى در كتاب « الحرّة » از زهرى نقل كرده ، مىگويد : كشتگان جنگ حره هفتصد تن از بزرگان قريش از انصار و مهاجر و بزرگان موالى بودند و اما افراد ناشناس از برده و آزاد ، مرد و زن ده هزار نفر بودند ؛ مردم به خون كشيده شدند به حدّى كه خونها به قبر رسول خدا ( ص ) رسيد و روضهء مباركه و مسجد پرخون شد ، مجاهد مىگويد : مردم به حجره و منبر رسول خدا ( ص ) پناهنده شدند با وجود اين ، شمشير در بين آنها به كار خود ادامه مىداد .\r\n( 2 ) وقعهء حره در ذيحجهء سال شصت و سه بود ، بين آن و مرگ يزيد سه ماه فاصله شد ، خداوند او را مهلت نداد بلكه بشدّت او را عقوبت كرد در حالى كه او ستمگر بود و در اين باره آثار نبوى و اشارات محمدى پديدار گشت .\r\n( 3 ) ابو الحسن مداينى از امّ هيثم دختر يزيد نقل كرده ، مىگويد : زنى را از قريش ديدم اطراف كعبه طواف مىكرد و مرد سياهى متعرض او شد و دست به گردن او انداخت ، او را بوسيد ، به او گفتم : اين چرا با تو چنين كرد ؟ آن زن گفت : اين پسر من است كه در زمان حرّه پدرش با من آميزش كرد و من او را به دنيا آوردم .\r\n( 4 ) و نيز مداينى از ابو قره نقل كرده است كه هشام بن حسان گفت : پس از وقعه حره هزار زن بدون شوهر و غير از مداينى ، به قول ديگران ده هزار زن بىشوهر بچه به دنيا آوردند .\r\n( 5 ) شعبى مىگويد : آيا يزيد راضى به اين امر نبود در حالى كه دستور آن را داده بود و از مروان بن حكم به خاطر آن تشكر كرد ؟ سپس مسلم بن عقبه از مدينه به مكه رفت و در بين راه مرد و به حصين نمير وصيت كرد و او كعبه را با منجنيقها هدف قرار داد و ويران ساخت و آن را آتش زد و خبر مرگ يزيد - خدايش لعنت كند - در ماه ربيع رسيد .\r\n( 6 ) جدّم مىگويد : از جنگ و مبارزهء ابن زياد با حسين ( ع ) و مسلّط كردن او عمر سعد و شمر را به كشتن او و بردن سرها را شهر به شهر تعجّبى نيست بلكه تعجب از توهين و خوار كردن يزيد و زدن با چوب به لب و دندانهاى حسين ( ع ) است و بردن خاندان رسول خدا ( ص ) به اسارت روى شتران از شهرى به شهرى و تصميم او به دادن فاطمه دختر حسين به مردى كه خواستار او بود و خواندن او اشعار ابن زبعرى : « ليت اشياخى ببدر شهدوا . . . » « 1 »\r\n\r\n\r\n","description":"","footnote":"\r\n( 1 ) به ص 348 همين كتاب مراجعه شود - م .\r\n","page_name":" 383 ","page_number":409},
  {"content":"\r\n\r\nو بازگرداندن وى سر را به مدينه در حالى كه معتقد بود رنگ و بوى آن سر مبارك دگرگون شده است و قصدى جز رسوايى و اظهار بو گرفتن آن سر مقدّس نداشت ! آيا رواست كسى اين كارها را با افراد خارج از دين بكند ؟ آيا اجماع مسلمين بر اين نيست كه خوارج و بغاة بايد كفن و دفن شوند و بر جنازه‌شان نماز خوانده شود ؟ و همچنين هنگامى كه آن مرد درخواست كرد كه فاطمه دختر حسين به او واگذار شود و گفتهء يزيد كه من حق دارم شما را اسير كنم ! سخنى است كه گوينده و انجام دهندهء آن را شايستهء لعن مىكند در صورتى كه اگر در دل وى كينه‌هاى جاهليت و كينه‌توزيهاى مربوط به جنگ بدر نبود بايد وقتى كه سر حسين ( ع ) به نزد او رسيد احترام مىكرد و او را چوب نمىزد و كفن و دفن مىكرد و نسبت به خاندان رسول خدا ( ص ) احترام مىنمود .\r\n( 1 ) ( مؤلف ) مىگويم : و آنچه دليل بر اين مدّعاست اين است كه چون ابن زياد را به نزد خود طلبيد ، اموال فراوان و هديه‌هاى فراوانى به او داد و او را مقرّب خود ساخت و مقامش را بالا برد و داخل حرم‌سرايش كرد و مشاور و هم پياله خود قرار داد و به خواننده‌اى گفت :\r\nآواز بخوان ، سپس خود يزيد به بداهت گفت :\r\n اسقني شربة تروى فؤادى * ثم مل فاسق مثلها ابن زياد\r\nصاحب السرّ و الامانة عندي * و لتسديد مغنمى و جهادى\r\nقاتل الخارجى أعنى حسينا * و مبيد الأعداء و الحسّاد « 1 » \r\n( 2 ) ابن عقيل مىگويد : از جمله دلايل كفر و زندقهء يزيد علاوه بر دشنام و لعنش ، اشعارى است كه به صراحت بىدينى و كفر او را آشكار كرده و پرده از ناپاكى باطنى و بد اعتقادى او برداشته است ، از جمله سخن وى ضمن قصيده‌اى است كه با اين اشعار آغاز مىشود :\r\n علية هاتى و اعلنى و ترنمى * بذلك انّى لا احبّ التّناجيا\r\nحديث ابى سفيان قدما سمى بها * إلى احد حتى اقام البواكيا \r\n\r\n\r\n","description":"","footnote":"\r\n( 1 ) جامى از شراب به من بنوشان كه قلبم را سيراب كند و سپس اين فاسق يعنى ابن زياد را چنان جامى بنوشان ! همان كه رازدار و امين كار من است ؛ كسى كه اساس خلافت و تلاش مرا استوار كرد ! آن دشمن خارجى يعنى حسين بن على ( ع ) را كشت و دشمنان و حسودان را نابود كرد !\r\n","page_name":" 384 ","page_number":410},
  {"content":"\r\n\r\n ألا هات فاسقينى على ذاك قهوة * تخيّرها العنسى كرما شاميا\r\nإذا ما نظرنا فى امور قديمة * وجدنا جلالا شربها متواليا\r\nو إن متّ يا ام الأحيمر فانكحى * و لا تأملى بعد الفراق تلاقيا\r\nفانّ الّذى حدّثت عن يوم بعثنا * احاديث طسم تجعل القلب ساهيا\r\nو لا بدّ لي من أن أزور محمّدا * بمشمولة صفراء تروى عظاميا « 1 » \r\n( مؤلف ) مىگويم : از جمله قصيدهء او اين بيت است :\r\n و لو لم يمس الأرض فاضل بردها * لما كان عندي مسحة فى التّيمم « 2 » \r\n( 1 ) از جمله اشعار او ، شعر « لما بدت الحمول و اشرقت » است كه در پيش نقل كرديم . و از جمله اشعار اوست :\r\n معشر الندمان قوموا * و اسمعوا صوت الأغانى\r\nو اشربوا كأس مدام * و اتركوا ذكر المعانى\r\nأشغلتنى نغمة العيدان * عن صوت الأذان\r\nو تعوّضت عن الحور * خمورا فى الدّنان « 3 » \r\n( 2 ) و اشعار ديگرى كه از ديوان وى نقل كرده‌اند و از اين رو براى اين امّت ، ولايت وى ننگ و عارى بود تا آنجا كه ابو العلاء معرّى به بدنامى و رسوايى وى اشاره كرده ، مىگويد :\r\n\r\n\r\n","description":"","footnote":"\r\n( 1 ) اى عليه ! بيا و خود را به من بنما و آواز بخوان ، بدان جهت است كه من حرف زدن خصوصى دو نفرى را دوست ندارم ! داستان قديمى ابو سفيان كه بدان وسيله نام احد شهرت گرفت تا آنجا كه جمعى را به گريه ( برگشتگان ) به ياد داشت ! هان بياور و مرا از آن شراب سيرابم كن كه عنسى ( نام زنى ) آن را به عنوان تاك شامى برگزيد . چون ما دربارهء كارهاى پيشين دقّت كنيم مىبينيم كه باده‌گسارى پياپى رواست و اگر من مردم اى امّ احمر عزيز تو ازدواج كن ( با ديگرى بياميز ) و پس از جدايى اميد ديدار نداشته باش . همانا كسى كه از روز دوباره زنده شدن احاديث ( سورهء ) طسم را نقل كرده دل را دگرگون مىكند ! و من ناگزيرم كه محمد را با ( شراب ) سرد زردفام ملاقات كنم كه استخوانها را سيراب مىكند !\r\n( 2 ) اگر زمين با بلندى دامن او ( معشوقه‌اش ) تماس نداشت در نظر من قابل تيمّم كردن نبود !\r\n( 3 ) اى ياران هم پيالهء من برخيزيد و به نواى دلنواز مطرب گوش دهيد ، و پياله‌هاى پىدرپى را سر كشيد و گفتار و مذاكرات علمى و ادبى را كنار گذاريد ، نغمهء دلپذير چنگ مرا از نداى « اللّه اكبر » اذان بازمىدارد ، و حاضرم كه حوران بهشت را ( كه نسيه است ) با دردهاى ته خم شراب ( كه نقد است ) عوض كنم !\r\n","page_name":" 385 ","page_number":411},
  {"content":"\r\n\r\n أرى الأيام تفعل كلّ نكر * فما أنا فى العجائب مستزيد\r\nأ ليس قريشكم قتلت حسينا * و كان على خلافتكم يزيد « 1 » \r\n( 1 ) ( مؤلف ) مىگويم : موقعى كه جدّم ابو الفرج روى منبر بغداد در حضور پيشوا ناصر و بزرگان علماء ، يزيد را لعن كرد ، گروهى از تندروها از مجلس او برخاستند و رفتند جدّم گفت : « بدانيد كه مدين هم مرده باد ! چنان كه قوم ثمود هلاك شدند » « 2 » .\r\n( 2 ) يكى از استادان ما از آن روز بر من حكايتى نقل كرد كه گروهى راجع به يزيد از جدّم پرسيدند ، گفت : چه مىگوييد دربارهء مردى كه سه سال حكومت كرد ؛ سال اوّل حسين ( ع ) را كشت ، در سال دوم مردم مدينه را به بيم و هراس انداخت و ( مال و ناموس مردم ) مدينه را مباح كرد و در سال سوم كعبه را هدف منجنيق‌ها قرار داد و ويران كرد ، پس آنها گفتند : ما لعن مىكنيم ، اين بود كه جدّم نيز گفت : پس او را لعن كنيد .\r\n( 3 ) جدّم در كتاب « الردّ على المتعصّب العنيد » مىگويد : در حديث ، لعن كسانى آمده است كه يك دهم كارهاى يزيد را نكرده‌اند و احاديثى را نقل كرده است كه بخارى و مسلم در صحيح خود نقل كرده‌اند مانند حديث ابن مسعود از پيامبر ( ص ) كه زنان خال كوبنده و زنانى را كه بر بدنشان خالكوبى مىكنند لعنت كرد و حديث ابن عمر : خدا لعنت كند زن خالكوب و زنى را كه بر بدنش خال مىكوبد و خدا لعنت كند كسانى را كه صورت بردارند ! و حديث جابر : رسول خدا ( ص ) لعنت كرد ، رباخوار و ربادهنده را ، تا آخر حديث و حديث ابن عمر در مسند احمد : شراب را به ده صورت لعنت كرده‌اند ، تا آخر حديث . و اخبار زيادى در اين باب وارد است . اين مطالب غير از كارهاى يزيد از كشتن حسين و برادران و خاندانش و غارت مدينه و ويران كردن كعبه و هدف قرار دادن آن با منجنيقها و اشعارش كه بيانگر فساد عقيدهء اوست . و هر كه طالب بيش از اين است به كتاب ابو الفرج « الرّد على المتعصّب العنيد » مراجعه كند .\r\n\r\n\r\n","description":"","footnote":"\r\n( 1 ) من روزگار را چنان مىبينم كه هر كار زشتى را مىكند ، بنا بر اين من در شگفتيها افزون بر اين را نمىجويم ! مگر چنين نيست كه شما مردم قريش حسين ( ع ) را كشتيد و يزيد بر مسند خلافت شما تكيه زد !\r\n( 2 ) كنايه از اين كه اينها نيز شريك جرم شده و در هلاكتند ! - م .\r\n","page_name":" 386 ","page_number":412},
  {"content":"\r\n\r\n( 1 )\r\n\r\nباب دهم محمد بن حنفيّه\r\nكنيهء وى ابو القاسم و به قولى ابو عبد اللّه است ، و از طبقهء اول تابعان مىباشد ، پس از وفات رسول خدا ( ص ) به دنيا آمده است .\r\n( 2 ) احمد در مسند به نقل از وكيع و او از مطر بن منذر از قول محمد حنفيه از پدرش على ( ع ) نقل كرده ، مىگويد : « عرض كردم يا رسول اللّه ! صلاح مىدانيد اگر فرزندى پس از شما داشتم ، اسم و كنيهء شما را روى او بگذارم ؟ فرمود : آرى . » .\r\nزهرى مىگويد : اين خود رخصتى است از طرف رسول خدا ( ص ) به على ( ع ) ، اگر كسى بگويد :\r\n( 3 ) روايت كرده‌اند كه پيامبر فرمود : « براى تو پسرى به دنيا مىآيد كه من نام و كنيه‌ام را به او بخشيده‌ام » . مىگويم : راويان احمد در مسند نقل كرده‌اند و كسى ديگرى در آن باره سخنى نگفته است . و حديثى را كه او روايت كرده است مشايخ ما نيز آن را از قزّاز به نقل از خطيب روايت كرده‌اند و عبارت آن از على ( ع ) است ، مىگويد : « رسول خدا ( ص ) فرمود : براى تو فرزندى به دنيا مىآيد كه من نام و كنيه‌ام را به او بخشيده‌ام » . در اسناد اين حديث حسن بن بشير است كه احاديث وى رضايت‌بخش نيست . امّا حديثى را كه ما نقل كرديم كسى آن را رد نكرده است .\r\n( 4 ) ( مؤلف ) مىگويم : گروهى در اسلام به اين نام و كنيه موسومند : محمد بن ابى بكر صديق ، كه كنيه‌اش ابو القاسم بود ، محمد بن طلحة بن عبيد اللّه ، محمد بن ابى وقاص ، محمد بن\r\n\r\n","description":"","footnote":"","page_name":" 387 ","page_number":413},
  {"content":"\r\n\r\nعبد الرحمن بن عوف ، محمد بن جعفر بن ابى طالب ، محمد بن عاتب بن ابى بلتعه ، محمد بن اشعث بن قيس و ديگران . مادر محمد بن حنفيّه ، خوله دختر جعفر بن قيس حنفى است وى امّ ولدى از اسيران يمامه بود .\r\n( 1 ) زهرى مىگويد : محمد از عاقلترين و دلاورترين مردم بود وى از هر آشوبى و آنچه مردم درگير بودند ، بر كنار بود .\r\n( 2 ) ابن سعد در « طبقات » مىگويد : وقتى كه حسين ( ع ) كشته شد و ابن زبير بر حجاز چيره گرديد به دنبال ابن حنفيه فرستاد و به او گفت : با من بيعت كن و عبد الملك بن مروان نيز از او خواست كه با او بيعت كند ، او در جواب آنها گفت : من يك نفر از مسلمانانم هرگاه مردم به رهبرى كسى اجتماع كردند من با او بيعت مىكنم و چون ابن زبير را كشتند وى با عبد الملك بيعت كرد .\r\n( 3 ) وهب بن منبّه گويد : دلها به محمد بن حنفيه گرايش داشت و مختار بن ابى عبيده در كوفه مردم را به او دعوت مىكرد و با وى مكاتبه داشت و مىگفت : مهدى اوست و اين مذهب و عقيدهء كيسانيه است ؛ آنان گروهى از اماميه اصحاب مختار بن ابى عبيده‌اند و مختار ملقّب به كيسان بود و جماعتى از كيسانيه معتقدند كه محمد بن حنفيه نمرده است و او در كوه رضوى داخل دره‌اى از آن اقامت دارد و همراهش چهل تن از ياران وى وارد آن درّه شده‌اند و از ايشان هيچ كس اطلاعى ندارد در حالى كه آنها زنده‌اند و روزى داده مىشوند و كثير عزّه ( شاعرى از كيسانيه ) دربارهء وى مىگويد :\r\n ألا انّ الائمة من قريش * ولاة الأمر اربعة سواء\r\nعلىّ و الثلاثة من بنيه * هم الاسباط ليس لهم خفاء\r\nفسبط سبط ايمان و برّ * و سبط غيبته بكربلاء\r\nو سبط لا يذوق الموت حتّى * يقود الخيل يقدمها اللّواء « 1 » \r\n\r\n\r\n","description":"","footnote":"\r\n( 1 ) بدانيد كه تمام امامان و زمامداران از قريشند ، چهار تن از ايشان عبارتند از : على و سه تن از پسران وى كه ايشان اسباطند ( نوادگان دخترى پيامبرند ) و بر كسى پوشيده نيست . يكى سبط ايمان و نيكى و سبط ديگرى در كربلا به شهادت رسيد . و سبطى كه طعم مرگ را نمىچشد تا وقتى كه آن سپاه را رهبرى كند و پرچمها پيشاپيش او حركت كنند .\r\n","page_name":" 388 ","page_number":414},
  {"content":"\r\n\r\n( 1 ) كلمه « سبط » در شعر بالا مجاز است و مقصود فرزند است و اگر شاعر ، به جاى آن كلمه « ابن » را به كار مىبرد ، و مىگفت : پسرى كه مرگ را نمىچشد ، بهتر بود . از جملهء كيسانيّه ، سيّد حميرى است كه اسمش اسماعيل بن محمد است و او مىگويد :\r\n ألا قل للإمام فدتك نفسى * أطلت بذلك الجبل المقاما\r\nأضرّ بمعشر و الوك منّا * و سمّوك الخليفة و الإماما\r\nو عدّوا اهل هذا الارض طرا * مقامك فيهم ستّين عاما\r\nو ما ذاق ابن خولة طعم موت * و لا وارت له ارض عظاما\r\nلقد أمسى بمورق شعب رضوى * تراجعه الملائكة الكراما\r\nهدانا اللّه اذ حزنا لأمر * به ولديه نلتمس التماما « 1 » \r\n( 2 ) و نيز همان سيّد مىگويد :\r\n يا شعب رضوى ما لمن بك لا يرى * و بنا اليه من الصّبابة أشوق\r\nحتّى متى و إلى متى و كم الّذى * يا بن الوصىّ و انت حىّ ترزق « 2 » \r\n( 3 ) واقدى مىگويد : وقتى كه ابن زبير از داستان محمد بن حنفيّه با مختار اطّلاع يافت و از او خواست تا با وى بيعت كند ( و او نكرد ) او را در جايى به نام زندان عارم ، بازداشت كرد كه در آن باره ، كثير عزّه ، ابن زبير را مخاطب ساخته مىگويد :\r\n يخبر من لاقيت انّك عابد * بل العابد المظلوم فى حبس عارم\r\nو من ير هذا الشّيخ فى الخيف و المنى * من النّاس يعلم انّه غير ظالم \r\n\r\n\r\n","description":"","footnote":"\r\n( 1 ) هان به آن امام بگو ! جانم به فدايت ! اقامت خود را در آن كوه ( رضوى ) به درازا كشاندى . دورى تو از ما به جامعه صدمه زده است در حالى كه آنان تو را خليفه و امام ناميده‌اند . تمام مردم اين سرزمين اقامت تو را در ميان خود شصت سال بر شمرده‌اند . و پسر خوله ( محمد بن حنفيّه ) طعم مرگ را نچشيده و هيچ قطعه‌اى از زمين استخوانهاى او را نپوشانده است . براستى كه در برگى از ناحيهء رضوى او روز را به شب رساند در حالى كه مرجع فرشتگان بزرگوار بود .\r\nخداوند ما را هدايت كرد آن هنگامى كه ما به كارى دست يافتيم كه بدان وسيله از دو پسرش درخواست تمام مىكرديم .\r\n( 2 ) اى كوه رضوى چه شده است آن كسى را كه در توست نمىشود ديد در حالى كه من از خردسالى بسى اشتياق ديدن او را دارم ! تا كى ؟ و تا چه وقت ؟ و چه مدت در آنجا مىمانى ؟ اى پسر وصى ( پيامبر ) در حالى كه زنده و روزىخوارى ؟\r\n","page_name":" 389 ","page_number":415},
  {"content":"\r\n\r\n سمّى نبىّ اللّه و ابن وصيّه * و فكاك اغلال و قاضى المغارم « 1 » \r\n( 1 ) هشام مىگويد : عبد اللّه زبير او ( محمد بن حنفيّه ) را به همراه بيست تن از بزرگان قبيله‌اش و گروهى از بنى هاشم كه با ابن زبير بيعت نكرده بودند در « قبّهء زمزم » زندانى كرد و مدّتى را تعيين كرد كه اگر تا آن مدّت با وى در زندان بيعت نكردند آنها را در آتش بسوزاند ! يكى از كسانى كه با وى زندانى بود پيشنهاد كرد كسى را نزد مختار بفرستد و او را از جريان ايشان و تهديد ابن زبير با خبر كند .\r\n( 2 ) محمّد در نامهء خود چنين نوشت : اى مردم كوفه ، ما را همچون حسين ( ع ) تنها نگذاريد ! همين كه مختار نامهء او را خواند ، گريست و بزرگان را جمع كرد و نامه را بر ايشان خواند و گفت : اين نامه از مهدى شما و سرور اهل بيت پيامبر شماست كه به يادگار گذاشته ، اكنون به انتظار كشته شدن و سوختن به سر مىبرند ! و من ابو اسحاق نباشم اگر او را يارى نكنم ، سپاه پشت سر سپاه همچون سيل بر سر پسر كاهليّه مىفرستم تا او را به نابودى بكشد ، آنگاه عبد اللّه بجلى را با هزار سوار و پس از آن هزار سپس هزار و هزار به سوى ايشان فرستاد ، رفتند تا به مكه يورش بردند و فرياد برآوردند : « يا لثارات الحسين » در حالى كه آنها ( براى سوزاندن زندانيان ) بر در « قبه زمزم » هيزم جمع كرده بودند و از آن مدت معين دو روز بيشتر نمانده بود در زندان قبّه را شكستند و محمد و همراهانش را بيرون آوردند و به او سلام دادند و گفتند : ما را بگذار با اين دشمن خدا ؛ ابن زبير كه حرام خدا را حلال شمرده است بجنگيم و كار او را يكسره كنيم ! محمد گفت :\r\nمن در حرم خدا كشتار را جايز نمىدانم ، سپس بر شمار سپاهيان مختار افزوده شد تا اين كه محمد با چهار هزار تن از مكه بيرون شد و به ايله رفت و مدّت دو سال در آنجا اقامت كرد در حالى كه ابن زبير ، خانهء او را آتش زده بود ، و به قولى در طايف اقامت داشت و اين مشهورتر است .\r\n\r\n\r\n","description":"","footnote":"\r\n( 1 ) هر كه تو را ديده ، خبر مىدهد كه تو عابدى بلكه عابد مظلومى كه در زندان عارم محبوسى و هر كه اين بزرگ مرد را در خيف و منى ديده از مردمان خوب مىداند كه او ستمگر نيست . او كه همنام پيامبر خدا و پسر وصى او و گشايندهء بندها و داور بر غرامتهاست .\r\n","page_name":" 390 ","page_number":416},
  {"content":"\r\n\r\n( 1 )\r\n\r\nبخشى از سخنان محمد بن حنفيّه\r\nگروهى از اسماعيل بن احمد سمرقندى به نقل از عمرو بن عبيد اللّه بقّال از قول ابو الحسن ابن بشران ، از عثمان بن احمد دقاق و او از حنبل بن اسحاق از هارون بن معروف به نقل از عبد اللّه بن مبارك ، از حسين بن عمر فقيمى و او از منذر ثورى نقل كرده ، مىگويد :\r\nمحمد بن حنفيّه بارها مىگفت : كسى كه خوشرفتار نباشد دانا نيست با كسى كه ناچار به معاشرت با اوست تا اين كه خداوند براى او گشايشى فراهم كند . اين سخن را ثورى نيز گفته است .\r\n( 2 ) محمد ، مىگويد : هر كه براى خود حرمتى قائل باشد دنيا در نظرش خوار است ، اين را نيز ثورى گفته است . محمد ، گويد : خداوند بهشت را بهاى وجود شما قرار داده است پس به بهاى ديگرى آن را نفروشيد . و نيز مىگويد : هر چه شايستهء درگاه الهى نباشد ( هر كارى كه براى خدا نباشد ) از بين رفتنى است .\r\n( 3 ) ابو نعيم در كتاب « حليه » از قول احمد بن محمد بن سنان و او از محمد بن اسحاق سراج ثقفى به نقل از عمر بن محمد بن حسن از قول پدرش و او از حماد بن سلمه از على بن زيد بن جدعان به نقل از على بن حسين ( ع ) مىگويد : « پادشاه روم به عبد الملك مروان نامهء تهديدآميزى نوشت و در آن نامه او را بيم داده و سوگند ياد كرده بود كه صد هزار سپاه از خشكى و صد هزار نيرو از راه دريا خواهد فرستاد ! اگر نه او بايد جزيه بدهد ! عبد الملك نامه‌اى به حجاج نوشت كه او در حجاز بود تا محمد بن حنفيّه را تهديد به قتل كند و پاسخ نامه را بدهد و عبد الملك از نامهء پادشاه روم بشدّت بيمناك شده بود ! همين كه نامهء وى به حجاج رسيد ، نامه‌اى به محمد نوشت كه در آن نامه وى را تهديد كرده بود ، محمد در پاسخ وى نوشت : بارى خدا را در هر روزى سيصد و شصت نظر به مخلوق است و من اميدوارم كه نظرى به سوى من كند كه تو را از من بازدارد ! حجاج همان پاسخ را به عبد الملك نوشت :\r\nو عبد الملك آن را در پاسخ پادشاه روم فرستاد ، پادشاه روم به عبد الملك نوشت : تو را چه به اين سخن ؟ ! اين سخن از تو و خاندان تو نيست بلكه از خاندان نبوّت است .\r\n( 4 ) به روايتى وقتى كه حجّاج به عنوان والى به حجاز آمد ، محمد بن حنفيّه به عبد الملك\r\n\r\n","description":"","footnote":"","page_name":" 391 ","page_number":417},
  {"content":"\r\n\r\nنوشت : تو حجاج را خوب مىشناسى ، او را با دست و زبان بر من مسلّط مكن ، عبد الملك به حجاج نامه‌اى نوشت و او را از برخورد با محمد نهى كرد ، حجاج در طواف محمد را ديد لب به دندان گزيد سپس گفت : اگر دستور امير المؤمنين نبود ، چنين و چنان مىكردم محمد به وى گفت : واى بر تو اى حجاج ! خدا را در هر روز سيصد و شصت نظر به بندگان است . . .\r\n( 1 ) و آن جريان را به خاطرش آورد .\r\nثورى به اسناد پيشين مىگويد : محمد روزى به يكى از فرزندانش گفت : اگر مايلى با ادب باشى از هر چيزى بهترش را داشته باش ! و اگر خواستى عالم باشى به يك رشتهء علمى بسنده كن ! . همين را ثورى از على بن حسين ( ع ) نقل كرده ، مىگويد : اشتر نخعى روزى از روزهاى جنگ صفين به محمد بن حنفيه گفت : بين دو سپاه بپاخيز و از امير المؤمنين ستايش كن و بعضى اوصاف او را بگو ! محمد ، بين دو صف ظاهر شد و به سپاه معاويه اشاره كرده و گفت : اى مردم شام ! خاموش باشيد اى فرزندان نفاق ! اى دوزخيان و اى هيمه‌هاى جهنّم ، من از طرف بدر درخشان ، ماه تابان ، ستارهء تابنده ، سر نيزهء برنده ، كوكب فروزان ، شمشير برّان ، صراط مستقيم ، دريايى ژرف ، بسيار دانايى كه از « پيش از آن كه گروهى را هلاك سازيم و آنها را به پشت بازگردانيم يا ايشان را از رحمت خود دور سازيم چنان كه ياران شنبه ( گروهى از يهود ) را از رحمت خود دور كرديم و فرمان خدا قطعى است ! » « 1 » ( 2 ) آيا نمىبينيد كه در چه گردنه‌اى گرفتار شده و در چه بلنداى كوهى بالا مىرويد ؟ ! و براستى شما كجا مىرويد ؟ بلكه آنان به سوى تو نگاه مىكنند در حالى كه نمىبينند ! آيا برادر صميمى رسول خدا را نشانه مىگيريد و يعسوب ( رهبر ) دين خدا را مورد اشاره قرار مىدهيد ؟\r\nبنابراين كدام راه هدايت را پس از اين مىپيماييد ؟ و كدام رخنه را بعد از اين پر مىكنيد ؟\r\nزنهار ! زنهار ! به خدا سوگند كه او از همگان برتر و در ميدان مسابقه از همه بالاتر است ، او بر قلهء كمال رسيده و مقام فصل الخطاب را احراز كرده است ! چشمها از او روشن و گردن دشمنان به وسيلهء او جدا شده و بر قلّهء بلند فرود آمده و به نهايت كمال رسيده است بنابراين ناتوان است آن كه آهنگ جانب او را دارد و مىخواهد به او برسد ، آرمان و راه چارهء خود را\r\n\r\n\r\n","description":"","footnote":"\r\n( 1 ) نساء ( 4 ) آيهء 50 :  مِنْ قَبْلِ أَنْ نَطْمِسَ وُجُوهاً فَنَرُدَّها عَلى أَدْبارِها أَوْ نَلْعَنَهُمْ كَما لَعَنَّا . . . » \r\n","page_name":" 392 ","page_number":418},
  {"content":"\r\n\r\nاز دست داده است ، در برابر دلاوريش ، شير دلاور ، بازمانده و تلاش قهرمان بسيار نيرومند ، به جايى نرسيده است و كجا ممكن است كه آنان به آن جايگاه دور برسند ! بنابراين آهسته ، آهسته ! و آرام ، آرام ! ( 1 ) آيا براى يار صميمى رسول خدا ( ص ) لشكركشى مىكنيد و يا به برادر پيامبر ( ص ) ناسزا مىگوييد ، در حالى كه اگر نسب او را بخواهيد هم نسب با پيامبر است و اگر او را همانند كنيد ، همانند هارون ( برادر موسى ) است و هرگاه او را بيازماييد ، صاحب بالاترين نيرو و توان است و او كسى است كه به سوى دو قبله نماز گزارده است در وقتى كه همه از قبله منحرف بودند ( مشرك بودند ) اگر درست فكر كنند ايمان او براى همه مشهور است و در موقعى كه همه درمانده بودند پيامبر ( براى فتح خيبر ) او را به خيبر طلبيد و در وقتى كه مشركان پيمان‌شكنى كردند پيامبر او را خواست براى ( طرح برائت از ) پيمان‌شكنى آنان و به هنگام بيم و ترس همگان در شب هجرت او در بستر پيامبر به جاى آن حضرت ماند و به هنگام فرار همه در احد ، او استوار ايستاد و در وقتى كه همه غايب بودند ، به وقت رحلت پيامبر اسرار را به او سپرد .\r\n( 2 ) « اين فضايل از قبيل آن دو ظرف شير سفيد با آب نيست كه بعدها به بول بازگردند ! » « 1 » چگونه ممكن است به دور از هر رفعت و بلندى و ثنا و ارجمندى باشد در حالى كه اينها را پدرش و رسول خدا ( ص ) به او داده بودند و ميان رسول خدا ( ص ) و پدر او اجداد با نجابت پيوند داده و از پستانهايى با هم شير خورده‌اند و با آداب و رسوم ( واحدى ) بالا آمدند و از سايهء يك درخت استفاده كردند و از گرامىترين ريشه جدا شدند ؛ رسول خدا براى پيامبرى و امير المؤمنين براى خلافت ، به وسيلهء او شكاف اسلام پر شد تا اين كه تاريكى شك و ترديد بر طرف گرديد و غرور و نفاق ريشه كن شد تا اين كه ديگر نفاق از جوشش افتاد و رسم جاهلى محو شد و رشتهء حقارت و ذلّت گسسته و ناراستى ملّت به هم پيوست در حالى كه آب آشاميدنش كدر بود و از ورود به آن جلوگيرى مىشد . و پا پشت گردن آنها گذاشته و مجارى تنفّس آنها را گرفته و به شدّت سرهاى آنها را كوبيده و از مال خدا دست آنها را شسته بود تا آنجا كه حشرات آنها را خورده و دشمنان آنها را گزيدند ، ايشان را دستورهاى واجب\r\n\r\n\r\n","description":"","footnote":"\r\n( 1 ) ممكن است به فضايل مورد ادّعاى معاويه و عمرو عاص اشاره باشد كه به خباثت و پليدى گراييد - م .\r\n","page_name":" 393 ","page_number":419},
  {"content":"\r\n\r\nكتاب خدا رسيد پس صدايى چون صداى سوختن چوب محكم كرده و به دليل سنگينى گوش آن را نشنيدند ، به زبان آن را خواندند ولى به چشم خصومت بر آن نگريستند و از ذكر آن قوهء شنواييشان رشد كرد ، در حالى كه براى اينان چون زهر مقاوم و سم مهلك و كشنده بود .\r\n( 1 ) امّا او ( على ( ع ) ) را در راه خدا هيچ سرزنش ملامت كننده‌اى بازنداشته و هيچ تهديد و بيم بيم‌دهنده‌اى او را از راه حق منحرف نساخته و مانع صدق او نگرديده است ، همچنان بود تا اين كه پردهء شرك به يك سو رفت و اصحاب باطل و دروغ خوار و ذليل شدند و فشار مشركان از ميان رفت تا اين كه روح انصاف و عدالت را فروزان نموديد و جيرهء بدى را قطع كرديد ، پس از آن كه جويدهء خورنده و چشيدهء آشامنده و شتابزده « 1 » به وسيلهء سياست حرفه‌اى مورد امن و پيرى باتجربه ، ( 2 ) طبابت با مصاحبت بيمارانتان شايستهء معالجتان ، آگاه به رنجتان ، حافظ سرزمينتان ، پشتيبان دور و نزديكتان به هنگام ترس و خطر ، وارد انبوه سپاه مىشود و لباس كهنه مىپوشد ، وانگهى چون مردان آزموده شوند و افراد فرومايه بيرون افتند و پرتلاش تسليم گردد و به هنگام نبرد فريادها بلند شود و لبها بخشكد و نبرد بر سر پا گردد و پيروز مردان به جنبش درآيند ، و نعره‌هاى غم‌انگيز از حلقومها برآيد و دو سمت آن بر هم آيد و با ترس و بيم سيل غنيمتها سرازير شود ، در آنجا امير المؤمنين قطب نبرد را استوار كرده و آسياى جنگ را مىگرداند ، ( 3 ) در حالى كه آتش جنگ را فروزان و شرارهء آتش را بر فراز كرده و اخگرش را بر افروزد ، چون عقاب تيزپروازى كه به حيوانات حمله برد ، آن كه سرهاى زيادى را ضربت زند و جان بسيار كسان را به قهر بگيرد ، و هرگز لباس مقتول را به غارت نبرد ، در ژرفاى مرگ فرو رود ، مادران را به سوك نشاند و كودكان را بىپدر سازد و هزاران سپاه دشمن را پراكنده نمايد ، قطعه‌قطعه كنندهء هماوردان است ، به وقت حمله به دور ميدان مىگردد و در وقت شدت پايدار است ، مقدّم سپاه را فرياد مىزند ، مؤخّر سپاه بازمىايستد ، گاهى آنها را چون طومارى در هم بپيچد و زمانى آنان را چون موهاى آويخته بر بنا گوش پراكنده مىسازد ، بنابراين كدام يك از نعمتهاى خدا دادى امير المؤمنين ( ع ) را اندازه مىگيريد و بر كدام امر مهمّ\r\n\r\n\r\n","description":"","footnote":"\r\n( 1 ) در اينجا عبارت « قبسة العجلان » به كار رفته كه ضرب المثلى است در مورد شتابزده ( المنجد - حرف ق ) - م .\r\n","page_name":" 394 ","page_number":420},
  {"content":"\r\n\r\nجديدى شما تصميم گرفته‌ايد ، در حالى كه پروردگار ما بخشنده است و بايد از او يارى جست بنابر آنچه شما وصف مىكنيد و كسى در بين دو گروه نيست كه به فضيلت محمد ( ص ) اقرار نكند .\r\n( 1 )\r\n\r\nوفات محمد بن حنفيّه\r\nدر مورد محل وفات وى سه قول مختلف است : 1 - ايله . 2 - مدينه ، - بنا به اين قول - ابان بن عثمان با اجازهء پسرش ابو هاشم بر جنازهء او نماز خواند و در بقيع دفن كردند . 3 -\r\nطايف ، اين رويداد به سال هشتاد و يك در زمان عبد الملك بن مروان و در شصت و پنج سالگى وى اتفاق افتاد .\r\n( 2 )\r\n\r\nاولاد محمد بن حنفيّه\r\nابو هاشم ، نام وى عبد اللّه ، بزرگترين فرزند محمد و از دانشمندان بزرگ است كه نزد سليمان بن عبد الملك رفت وى مقدم او را گرامى داشت سپس راهى فلسطين شد ، سليمان كسى را با شير زهرآلوده ، بر سر راه او فرستاد همين كه از آن شير آشاميد ، احساس مرگ كرد ، از اين رو ، راه را به سمت حميمه كج كرد و نزد محمد بن على بن عبد اللّه بن عباس رفت و به او اعلام كرد كه امر رهبرى به فرزندش محوّل شده است و نامه‌هاى مبلّغان را نيز به وى داد و او را بر آنچه بايد انجام شود مطّلع ساخت و آنگاه در حميمه از سرزمين شراة در ناحيهء بلقاء از دنيا رفت . ابو هاشم فرزندى به نام هاشم داشت كه كنيه‌اش را از او گرفته و فرزند ديگرش محمد اصغر بود كه از او اولادى نماند و مادر آنها دختر جلد كنانى بود . و فرزندان ديگرش ، محمد اكبر و لبابه كه مادرشان فاطمه دختر محمد بن عبد اللّه بن عباس بود . و على كه مادرش ام عثمان دختر ابو جدير قضاعى بود . و طالب ، عون و عبيد اللّه كه از ام ولدهاى مختلف بودند . ريطه كه مادر يحيى بن زيد بن على است كه يحيى در خراسان كشته شد . و امّ سلمه كه مادرش ام ولد بود .\r\n( 3 ) ابن سعد در « طبقات مىگويد : ابو هاشم مورد اعتماد ( ثقه ) بود و شيعيان او را دوست مىداشتند ، وى در شام با بنى هاشم و در نزد ايشان از دنيا رفت ، خدايش بيامرزد !\r\n\r\n","description":"","footnote":"","page_name":" 395 ","page_number":421},
  {"content":"\r\n\r\n( 1 ) محمد بن حنفيّه فرزندانى ديگر به نامهاى : جعفر اكبر ، على ، حمزه ، جعفر اصغر و حسن داشت كه از مادران مختلف بودند و حسن از جمله نكته سنجان و نخستين كسى است كه دربارهء « ارجاء » « 1 » سخن گفت و بر برادرش ابو هاشم مقدّم بود .\r\n( 2 ) ابن اسحاق مىگويد : مادر حسن ، به نام جمال دختر قيس بن مطّلب بن عبد مناف بود ، وى در زمان خلافت عمر بن عبد العزيز درگذشت و فرزندى از او باقى نماند . و ابراهيم كه مادرش مسرعه دختر عباد بن شيبان بن جابر عوفيه بود .\r\nو قاسم ، ام أبيها و عبد الرحمن كه مادرشان زنى به نام امّ عبد الرّحمن بود كه مادر اين زن بره دختر عبد الرحمن بن حرث بن نوفل بوده است .\r\nو جعفر اصغر ، عون و عبد اللّه اصغر كه مادرشان امّ جعفر دختر محمد بن جعفر بن ابى طالب بود .\r\nو عبد اللّه ، رقيه و محمد كه مادرشان امّ ولد بود .\r\n( 3 ) زبير بن به كار مىگويد : عبد اللّه اكبر پسر محمد بن حنفيه ، كنيه‌اش ابو هاشم همان كسى است كه سليمان بن عبد الملك ، شير زهرآلوده به وى خورانيد و او پسر عمويش محمد بن على بن عبد اللّه بن عباس را وصى خود قرار داد و نزد وى در حميمه ، سرزمين شراة در ناحيه بلقاء در گذشت .\r\nمحمد بن حنفيه ، از گروهى از صحابه حديث نقل كرده است و بيشتر حديث وى از قول پدرش على ( ع ) است .\r\n( 4 ) ابو نعيم به نقل از عبد اللّه بن محمد بن عثمان واسطى و او از احمد بن يحيى بن زهير ، از قول ابو كريب از يونس بن بكير از محمد بن اسحاق و او از ابراهيم بن محمد بن حنفيه از قول پدرش از جدش على بن ابى طالب ( ع ) نقل كرده ، مىگويد : « وى به ماريه مادر ابراهيم در\r\n\r\n\r\n","description":"","footnote":"\r\n( 1 ) إرجاء در لغت به معنى كارى پس از ديگرى و نيز به معنى اميد داشتن آمده ( لذا گروه مرجئه معتقد بودند كه مسلمان با ارتكاب كبيره از ايمان خارج نمىشود ) حسن بن محمد بن حنفيّه كتابى به نام « الارجاء » دارد كه ژوزف فان اس مقالهء مفصلى ذيل آن آورده است حسن بن محمد در اين كتاب معتقد است كه منشأ ارجاء به حضرت موسى ( ع ) برمىگردد . ( فرهنگ فرق اسلامى ص 401 و 402 ) - م .\r\n","page_name":" 396 ","page_number":422},
  {"content":"\r\n\r\nمورد يك مرد قبطى ، پسر عموى ماريه كه به ديدار وى مىآمد ، اعتراض كرد ، رسول خدا ( ص ) فرمود : اين شمشير را بگير و برو ، اگر او را نزد ماريه يافتى بكش ! مىگويد : عرض كردم : يا رسول اللّه من تابع دستور شما هستم ، بمانند فلز گداخته كه چيزى مرا برنمىگرداند مگر آنچه را كه فرمان داده‌اى اجرا كنم ، در حالى كه شخص حاضر مىبيند آنچه را كه غايب نمىبيند ، پيامبر ( ص ) فرمود : آرى چنين است كه شاهد مىبيند آنچه را كه غايب نمىبيند » على مىگويد : « من در حالى كه شمشيرم را حمايل كرده بودم رفتم و او را نزد ماريه يافتم ، شمشير را كشيدم و به طرف او رفتم ، او فهميد كه من قصد او را دارم به طرف درخت خرمايى رفت و از درخت بالا رفت سپس خودش را به پشت آن درخت انداخت و پاهايش را به زمين كوبيد ناگاه در گودالى محو شد ، و هيچ اثرى از او نماند پس شمشير را در غلاف كردم و خدمت رسول خدا ( ص ) رسيدم و جريان را به آن حضرت عرض كردم ! فرمود : سپاس خدايى را كه غم را از خاندان ما بر طرف مىسازد » .\r\n\r\n","description":"","footnote":"","page_name":" 397 ","page_number":423},
  {"content":"\r\n\r\n( 1 )\r\n\r\nباب يازدهم خديجه و فاطمه\r\nاما خديجه ، دختر خويلد بن اسد بن عبد العزّى بن قصىّ بن كلاب بن مرّة بن كعب بن لوى بود ( بعضى آن را لوءى با همزه مىگويند ) نسبش تا به عدنان مىرسد و مادرش فاطمه دختر زايده از قبيلهء اصم از فرزندان فهر بن مالك بود و مادر فاطمه ، هاله دختر عبد مناف و مادر هاله ، عرقه يعنى همان قلابه بنت سعيد از فرزندان لوى بن غالب است .\r\n( 2 ) واقدى مىگويد : خديجه دوشيزه بود كه نامزد پسر عمويش ورقة بن نوفل شد ولى بين آنها ازدواج صورت نگرفت ، ابو هاله با وى ازدواج كرد و نام ابو هاله ، هند بن بناس تميمى بود . خديجه از ابو هاله هند و هاله را به دنيا آورد ( اين دو : هاله و هند ، نام دو مرد است ) سپس با مردى به نام عتيق بن عابد مخزومى ازدواج و از او دخترى به نام هند به دنيا آورد ، از اين رو خديجه را امّ هند مىگفتند .\r\nابن سعد از واقدى نقل كرده است كه خديجه پانزده سال از رسول خدا ( ص ) بزرگتر بود .\r\n( 3 ) واقدى مىگويد : خديجه ، فردى با عنوان و سرمايه‌دار بود و مال التّجاره‌اش را به شام مىفرستاد و كاروان بازرگانى او بمانند كاروان تمام قريش بود ، وى مردان را استخدام مىكرد و به آنها براى مضاربه پول مىداد ، همين كه رسول خدا ( ص ) به بيست و پنج سالگى رسيد در بين مردم مكّه ، نامى جز امين نداشت ، خديجه كسى را نزد محمد ( ص ) فرستاد و از او خواست با كاروان تجارتى او به همراه غلامش ميسره به شام برود ، رسول خدا ( ص ) با\r\n\r\n","description":"","footnote":"","page_name":" 398 ","page_number":424},
  {"content":"\r\n\r\nكاروان وى راهى شام شد ، غلام خديجه در بين راه عجايبى را از او مشاهده كرد از جمله ديد كه ابرى بر او سايه مىافكند و چون وارد مكه شد خديجه ديد كه ابرى روى سر وى سايه افكنده است و ميسره آنچه را كه ديده بود براى خديجه نقل كرد از اين رو خديجه پس از دو روز « 1 » از مراجعت از شام ، با وى ازدواج كرد ، خديجه را پدرش و به قولى برادرش عمر بن خويلد و به قولى عمويش عمرو به ازدواج پيامبر در آورد در حالى كه چهل سال داشت ، و اين قول صحيح‌تر است چون وى پانزده سال قبل از عام الفيل به دنيا آمده بود . و قول صحيح‌تر آن كه عمرو او را به شوهر داد . واقدى مىگويد : پدر خديجه پيش از « فجّار » اوّل از دنيا رفت .\r\n( 1 )\r\n\r\nخطبهء نكاح و عقد خديجه\r\nمورّخان مىگويند : در مجلس عقد ، ابو طالب و بزرگان بنى هاشم و اشراف و عموهاى رسول خدا ( ص ) حضور داشتند ، ابو طالب خطبه خواند و گفت : سپاس خداى را كه ما را از ذرّيهء ابراهيم و نسل اسماعيل و از شعاع معد و پيكر مضر قرار داد و ما را نگهبانان خانه و مديران حرم خويش ساخت و براى ما خانه‌اى مطلوب و زيارتگاه و حرمى امن مقرر فرمود و ما را فرمانروايان مردم كرد ، بارى اين برادرزاده‌ام محمد بن عبد اللّه است كه هيچ مرد ممتازى به پاى او نمىرسد هر چند كه از نظر ثروت كم ثروت است . و ثروت سايه‌اى است فانى و امرى است زايل ، و محمد كسى است كه شما فضيلت ، نسب و خويشاوندى و صداقت و امانتش را مىدانيد او از خديجه بنت خويلد خواستگارى كرده و صداقى را كه به صورت نقد و مدت‌دار از مال من بذل نموده ، مبلغش اين قدر و آن قدر است و به خدا سوگند كه در آينده او را مقامى و الا و مرتبه‌اى با شكوه است .\r\n( 2 ) و به قولى مهريّه خديجه را بيست شتر جوان و ده اوقيه ( يك دوازدهم رطل ) مس و يك غلام و يك كنيز قرار داد .\r\n\r\n\r\n","description":"","footnote":"\r\n( 1 ) در نسخه‌اى آمده است : پس از دو ماه .\r\n","page_name":" 399 ","page_number":425},
  {"content":"\r\n\r\n( 1 )\r\n\r\nشمه‌اى از فضايل خديجه\r\nهشام بن محمد مىگويد : رسول خدا ( ص ) خديجه را دوست مىداشت و احترام مىكرد و در تمام كارها با وى مشورت مىنمود و او هم مشاورى صادق بود ، خديجه نخستين زنى بود كه به پيامبر ( ص ) ايمان آورد و تا او زنده بود ، پيامبر ( ص ) با هيچ زنى ازدواج نكرد و تمام فرزندان پيامبر از او بودند به جز ابراهيم كه پسر ماريه بود ( به شرحى كه خواهيم گفت ) .\r\n( 2 ) احمد در مسند از قول عبد اللّه بن نمير و او از هشام از قول پدرش از عبد اللّه بن جعفر و او از على ( ع ) نقل كرده است كه فرمود : « از رسول خدا ( ص ) شنيدم كه مىفرمود :\r\nبهترين زنان ايشان به اتّفاق همه ، مريم بنت عمران و بهترين زنان ايشان به قول متّفق خديجه بنت خويلد است » مقصود از زنان اول زنان بنى اسرائيل و مورد دوم زنان اين امّت است .\r\n( 3 ) در صحيح بخارى و صحيح مسلم نيز از ابو هريره نقل است كه جبرئيل بر رسول خدا ( ص ) نازل شد ، عرض كرد : يا محمد ! اينك خديجه است كه نزد تو آمده است او را از طرف پروردگارش سلام برسان و او را به خانه‌اى در بهشت مژده بده كه از در ميان خالى ساخته شده ، نه در آن صداهاى مختلف است و نه رنج و تعبى .\r\nبعضى گفته‌اند : چون خديجه در تربيت فرزندان قبول زحمت كرد از اين رو به پاداش ، آن آسايش براى او فراهم آمد .\r\n( 4 ) و نيز در صحيح بخارى و صحيح مسلم آمده است كه عايشه مىگفت : هيچ يك از زنان رسول خدا ( ص ) بر من گران نيامد به قدرى كه خديجه گران آمد با اين كه هرگز او را نديدم ولى رسول خدا ( ص ) او را زياد ياد مىكرد و چه بسيار اتفاق مىافتاد كه گوسفندى ذبح مىكرد و اعضاى او را قطعه‌قطعه مىكرد و آنها را براى دوستان خديجه مىفرستاد ، و من مىگفتم : گويا در دنيا هيچ زنى جز خديجه نبوده است پيامبر مىفرمود : « او بود و او بود ، و من از او فرزندانى ، نيكوكار و پاك‌نژاد دارم » .\r\n( 5 ) در روايتى از عايشه آمده است كه روزى رشك و غرور بر من چيره شد و گفتم : مگر\r\n\r\n","description":"","footnote":"","page_name":" 400 ","page_number":426},
  {"content":"\r\n\r\nخديجه پيرزنى بيشتر بود در حالى كه خداوند بهتر از او را براى تو جايگزين كرده است ! عايشه مىگويد : پيامبر ( ص ) خشمگين شد و فرمود : « به خدا قسم كه بهتر از او جايگزين نشده است ؛ موقعى او به من ايمان آورد همهء مردم كافر بودند و او مرا تصديق كرد در حالى كه مردم مرا تكذيب كردند و ثروتش را بر من ارزانى داشت زمانى كه مردم مرا محروم داشتند و خداوند از او فرزندانى به من داد كه از ديگر زنان اولادى نداشتم . » عايشه مىگويد : با خود گفتم : به خدا سوگند كه هرگز او را به بدى ياد نمىكنم ! ( 1 ) در روايتى از عايشه آمده است كه روزى رسول خدا ( ص ) را خشمگين كردم و نام خديجه را به تصغير بردم ، پيامبر ( ص ) مرا نهى كرد و فرمود : « به من محبّت او را داده‌اند » روزى هاله خواهر خديجه اجازه ورود خواست ، پيامبر ( ص ) شگفت‌زده شد و گفت :\r\n« خدايا ! هاله دختر خويلد ! » . عايشه مىگويد : بر من گران آمد و گفتم : چه مىگويى از پير زنى با گونه‌هاى قرمز ( كه در اثر پيرى سرخ شده ) و مدتهاست مرده ! پيامبر ( ص ) با شنيدن اين سخنان به من نهيب زد ! و همان سخنان قبلى را فرمود .\r\n( 2 ) تمام اين روايات در صحيح بخارى و صحيح مسلم است .\r\nزهرى مىگويد : به ما رسيده است كه خديجه از مال خودش به رسول خدا ( ص ) چهل و چهل هزار درهم انفاق كرد .\r\n( 3 )\r\n\r\nوفات خديجه\r\nواقدى مىگويد : خديجه ، ده سال پس از بعثت پيامبر ( ص ) در سنّ شصت و پنج سالگى سه روز و به قولى يك ماه پس از وفات ابو طالب ، از دنيا رفت .\r\n( 4 ) حكيم بن حزام ، او را در حجون به خاك سپرد و رسول خدا ( ص ) وارد قبر وى شد در حالى كه آن روز ، نماز ميت سنّت نشده بود .\r\n( 5 ) هشام مىگويد : وقتى كه خديجه از دنيا رفت ، رسول خدا ( ص ) چهل و هفت سال و هشت ماه داشت .\r\n( 6 ) مجاهد مىگويد : وفات خديجه پيش از آن كه نمازهاى پنج‌گانه واجب شود ، اتّفاق افتاد و اين قول صحيح است ، چون نمازها در سال دوازدهم بعثت در شب معراج\r\n\r\n","description":"","footnote":"","page_name":" 401 ","page_number":427},
  {"content":"\r\n\r\nواجب گرديد « 1 » . هشام مىگويد : وفات خديجه در دهم رمضان ، سه سال قبل از هجرت بوده است .\r\n( 1 )\r\n\r\nفرزندان خديجه از پيامبر صلى اللّه عليه و آله و سلّم\r\nابن اسحاق مىگويد : پيامبر ( از خديجه ) پسرانى داشت به نامهاى : قاسم ، كه كنيهء حضرت به نام وى بود و در مكه ، پيش از بعثت در دو سالگى از دنيا رفت ، عبد اللّه و طيّب كه پيش از بعثت و به قولى يك سال پس از آن از دنيا رفتند ، و طاهر كه پس از ظهور اسلام به دنيا آمد و از اين رو او را طاهر گفتند و پس از بعثت نيز از دنيا رفت ، بعضى گفته‌اند : طيّب و طاهر دو لقبند ولى قول اوّل صحيح‌تر است .\r\n( 2 ) احمد در مسند به نقل از عثمان بن شيبه و او از محمد بن فضل از قول محمد بن عثمان از ابو زادان ، از على ( ع ) نقل كرده است كه فرمود : « خديجه عرض كرد : يا رسول اللّه ( ص ) جايگاه فرزندانم نسبت به شما در چه جايگاهى است ؟ فرمود : « آنها در بهشت هستند » .\r\nابن سعد مىگويد : بين هر دو فرزند يك سال و به قولى دو سال فاصله بوده است و اما دختران خديجه عبارتند از : زينب ، رقيه ، ام كلثوم و فاطمه ( ع ) .\r\n( 3 ) اما زينب با ابو العاص بن ربيع ازدواج كرد كه اسم وى مقسم بن عبد العزّى بن عبد الشمس و پسر خالهء زينب ، هاله دختر خويلد خواهر خديجه بود ، از وى پسرى به دنيا آمد به نام على كه در كودكى از دنيا رفت .\r\n( 4 ) هشام مىگويد : ابو العاص با زينب در حالى ازدواج كرد كه مشرك بود و روز جنگ بدر اسير شد ، رسول خدا ( ص ) بر او منّت نهاد كه زينب جزيهء او را بفرستد و جزيهء او را فرستاد . وقتى كه زينب از مكه بيرون شد ، هبار بن اسود به او رسيد و شترش را نيزه زد ، شتر را\r\n\r\n\r\n","description":"","footnote":"\r\n( 1 ) براستى چه توجيهى براى اين گفتار هست ؟ ! يعنى پيامبر ( ص ) و مسلمانان دوازده سال نماز نمىخوانده‌اند ! ! در حالى كه اوّلين فريضهء اسلامى نمازهاى پنج‌گانه بوده و به شهادت تاريخ ، اوايل بعثت در مسجد الحرام پيامبر با خديجه و على نماز جماعت به جا مىآوردند و بيقين اوّلين فريضه بوده است و به فرمودهء خود پيامبر ( ص ) « دينى كه در او نماز نباشد خيرى در آن نيست » - م .\r\n","page_name":" 402 ","page_number":428},
  {"content":"\r\n\r\nبر زمين افكند ، و زينب نيز بر زمين افتاد سپس او را به مكه بازگردانيد و در نزد هند دختر زمعه ماند و رسول خدا ( ص ) زيد بن حارثه را فرستاد از او دلجويى كرد ، تا وارد مدينه گردانيد و پيامبر ( ص ) با ديدن او خوش‌حال شد .\r\n( 1 ) واقدى مىگويد : اين جريان پس از جنگ خيبر بود كه درست نيست بلكه بعد از جنگ بدر بود سپس همسر وى ابو العاص نزد رسول خدا ( ص ) آمد و به زينب پناهنده شد و زينب او را پناه داد ، رسول خدا ( ص ) آن را تأييد كرد و با همان ازدواج اوّل رسول خدا ( ص ) زينب را به ابو العاص بازگرداند و به قولى به نكاح جديد و به گفتهء بعضى پيش از انقضاى عدّه ابو العاص اسلام آورد و به قولى همچنان بود تا نكاح اول نسخ شد . ابو العاص از زينب يك دختر به نام امامه داشت كه با مغيرة بن نوفل ازدواج كرد و بعد از او جدا شد و پس از وفات فاطمه ( ع ) با على ( ع ) ازدواج كرد و به قولى بنا به وصيت فاطمه اين ازدواج صورت گرفت و همين امامه بود كه رسول خدا ( ص ) او را در وقت كودكى روى شانه‌اش سوار مىكرد ، تا اين كه در وقت نماز و موقعى كه به سجده مىرفت او را به زمين مىگذاشت و چون برمىخاست او را برمىداشت . در سال هشتم هجرى زينب از دنيا رفت .\r\n( 2 ) امّا رسول خدا ( ص ) رقيه را به عتبة بن ابى لهب « 1 » و ام كلثوم را به عقبة بن ابى لهب تزويج كرد و چون ابو لهب با رسول خدا ( ص ) اظهار عداوت كرد ، به پسرانش عتبه و عقبه دستور داد آنها را طلاق دهند بدين جهت كه پيش از هم بسترى آنها را طلاق دادند ، پس عثمان با آنها تزويج كرد ؛ رسول خدا رقيه را در زمان جاهليت به همسرى عثمان در آورد و از او عبد اللّه به دنيا آمد و با وى به حبشه مهاجرت كرد سپس به مدينه برگشت و در سال دوم هجرى كه پيامبر در بدر بود ، رقيه از دنيا رفت وى از عثمان ، عبد اللّه را داشت كه خروسى چشم او را نك زد و در سال چهارم هجرى در شش سالگى از دنيا رفت . و بعد از او رسول خدا ( ص ) ، امّ كلثوم را به همسرى عثمان درآورد و او نيز در سال هفتم هجرى در خانهء عثمان از دنيا رفت و عثمان در سال سوم هجرى با او ازدواج كرده بود .\r\n\r\n\r\n","description":"","footnote":"\r\n( 1 ) در نسخه‌اى آمده است : عقبة بن ابى كثير .\r\n","page_name":" 403 ","page_number":429},
  {"content":"\r\n\r\n( 1 )\r\n\r\nامّا فاطمه عليها السلام\r\nسيره‌نويسان مىگويند ، خديجه ، پنج سال بعد از بعثت موقعى فاطمه را به دنيا آورد كه قريش خانهء كعبه را مىساختند و او كوچكترين دختر رسول خدا ( ص ) است و على ( ع ) در ماه رمضان سال دوم هجرى با وى ازدواج كرد و در ماه ذيحجه يا رجب و به قولى ماه صفر به خانهء آن حضرت رفت و قول اوّل مشهورتر است .\r\n( 2 )\r\n\r\nازدواج فاطمه و فضيلت آن حضرت\r\nهشام مىگويد : حضرت فاطمه دو قطعه جامهء پشمى بر تن و دو النگوى نقره در دست و به همراه يك قطيفه ( قديفه ) و يك متّكا از چرم كه داخلش ليف خرما بود و يك مشك آب و يك غربال ( الك ) و يك انبان به خانهء على ( ع ) رفت .\r\n( 3 ) احمد ، در كتاب « فضائل » به نقل از ابراهيم بن عبد الصّمد بصرى و او از ابن يسار ، از قول سفيان ، از ابن ابى نجيح و او از پدرش نقل كرده است كه كسى كه خود از على ( ع ) شنيده بود براى من نقل كرد ؛ آن حضرت روى منبر كوفه مىفرمود : « وقتى كه من از رسول خدا ( ص ) فاطمه را خواستگارى كردم ، عرض كردم : من چيزى ( از مال دنيا ) ندارم آنگاه ، احسان و خويشاوندى او را يادآور شدم و خواستگارى كردم ، پيامبر ( ص ) فرمود : آيا چيزى دارى ؟ عرض كردم : خير ، فرمود : پس آن زره كهنه ( شكسته ) ات كجاست ؟ عرض كردم : نزد من است ، رسول خدا ( ص ) آن زره را به من مرحمت كرده بود به خدمتش آوردم پس فاطمه را در مقابل آن زره به همسرى من در آورد و چون فاطمه ( ع ) بر من وارد شد ، پيامبر ( ص ) فرمود : نبايد هيچ كارى بكنى تا من نزد شما بيايم ، پس رسول خدا ( ص ) از ما اجازهء ورود خواست و ما عبايى يا قطيفه‌اى بر رو داشتيم » فرمود : « ما حركت مختصرى كرديم ، گفت : در جاى خودتان به همان حال باشيد ، بر ما وارد شد و بالاى سر ما نشست و آبى طلبيد و دعايى براى بركت خواند و آن آب را به روى ما پاشيد » على ( ع ) مىگويد : « عرض كردم : يا رسول اللّه كدام يك از ما را بيشتر دوست داريد ؟ مرا يا فاطمه را ؟ فرمود : فاطمه در نزد من محبوبتر از تو و تو عزيزتر از اويى ! » .\r\n\r\n","description":"","footnote":"","page_name":" 404 ","page_number":430},
  {"content":"\r\n\r\nشعبى مىگويد : بهاى زره على ( ع ) پنج درهم بود ولى ديگران گفته‌اند : پانصد درهم .\r\n( 1 ) احمد در كتاب « فضائل » به نقل از ابو عمر محمد بن محمود اصفهانى و او از على بن خشرم مروزى از قول فضل بن موسى شيبانى از حسين بن واقد از عبد اللّه بن بريده نقل كرده ، مىگويد : أبو بكر از فاطمه ( ع ) خواستگارى كرد ، رسول خدا ( ص ) فرمود : « او خردسال است و من منتظر حكم الهى هستم » پس عمر با أبو بكر ملاقات كرد ، وى جريان را به عمر گفت ، عمر گفت : به تو جواب رد داد ! و بعد خود عمر خواستگارى كرد ، پيامبر ( ص ) او را نيز رد كرد سپس على ( ع ) خواستگارى كرد و فاطمه را به او تزويج كرد و فرمود : « خداوند مرا مأمور كرد تا فاطمه را به على تزويج كنم » پس على ( ع ) شترى و پاره‌اى از وسايل را خريدارى كرد و فاطمه را تزويج كرد .\r\n( 2 ) ابن سعد در « طبقات » نقل كرده ، مىگويد : رسول خدا ( ص ) پيش از خواستگارى أبو بكر و عمر ، به على ( ع ) قول داده بود كه فاطمه را به همسرى او درآورد .\r\n( 3 ) ابن سعد نيز از محمد بن على ، نقل كرده است كه على ( ع ) با فاطمه در قبال دادن يك گوسفند ازدواج كرد و اين رويداد در ماه رجب ، پنج ماه پس از هجرت بود و پس از بازگشت از جنگ بدر او را به خانه برد ، فاطمه در آن روز هجده‌ساله بود .\r\n( 4 ) ابن سعد از قول ابو اسامه و او از مجالد ، از عامر نقل كرده ، مىگويد : على ( ع ) فرمود :\r\n« من با فاطمه ازدواج كردم در حالى كه فرشى جز يك پوست گوسفند نداشتم ؛ شبها روى آن مىخوابيدم و روزها شتر آبكشم را روى آن علف مىدادم و خدمتگزارى جز فاطمه نداشتيم » .\r\n( 5 ) احمد در كتاب « فضائل » از قول عبد الرزّاق و او از معمر به نقل از ايوب و او از عكرمه از ابو زيد مدنى نقل كرده ، مىگويد : وقتى كه فاطمه را به خانه بردند ، ديد على ( ع ) جز شنى كه كف خانه پهن كرده بودند و يك بالش و يك كوزه و يك سبو چيزى ندارد ، رسول خدا ( ص ) به على ( ع ) پيغام فرستاد : « به همسرت نزديك نشو تا من بيايم » رسول خدا ( ص ) آمد و آبى طلبيد و در آن آب خواند آنچه خدا خواسته بود سپس آن را به سر و سينهء على پاشيد آنگاه فاطمه ( ع ) را خواست و او با جامهء كوتاهى كه بر تن داشت حضور پيامبر ( ص ) رسيد در حالى كه عرق شرم بر جبينش نقش بسته بود ، از آن آب بر سر و سينهء وى نيز پاشيد و فرمود :\r\n\r\n","description":"","footnote":"","page_name":" 405 ","page_number":431},
  {"content":"\r\n\r\n« بدان كه من تو را با محبوبترين و عزيزترين فرد خاندانم تزويج كردم » سپس بيرون شد و به على فرمود : « همسرت را درياب » و همواره براى ما دعا مىكرد تا وارد حجره شد و از پشت در سياهيى را مشاهده كرد ، فرمود : « اين كيست ؟ » اسماء عرض كرد : اسماء بنت عميس هستم ، فرمود : آيا با دختر رسول خدا ( ص ) به احترام رسول خدا ( ص ) آمده‌ايد ؟ » عرض كرد : آرى ، پيامبر ( ص ) براى اسماء نيز دعا كرد . و در روايتى آمده است كه رسول خدا ( ص ) فاطمه را با قطيفه‌اى به خانهء على ( ع ) فرستاد .\r\n( 1 ) ابن سعد در « طبقات » نقل كرده است كه رسول خدا ( ص ) وقتى كه به خانهء فاطمه رفت در زد و گفت : « برادرم كجاست ؟ » ام ايمن آمد و عرض كرد : يا رسول اللّه : چگونه على برادر شماست كه دخترتان را به او تزويج كرده‌ايد ؟ فرمود : « آرى او برادر من است ! » سپس بر آنها وارد شد و بر ايشان دعا كرد و حفظ آنها را ( از خدا ) خواست . ابن سعد مىگويد :\r\nرسول خدا ( ص ) از آن جهت اين كار را كرد كه يهوديان مرد ( داماد ) را از خانواده‌اش جدا مىكردند .\r\n( 2 ) در روايتى آمده است كه رسول خدا ( ص ) جهيزيّهء فاطمه را يك مشك پوستى و بالشى از پوست كه داخلش ليف خرما بود و پوست گوسفندى كه شبها روى آن مىخوابيدند و روزها شتر آبكش خود را روى آن علف مىدادند و دستاس و كوزه‌اى قرار داد .\r\n( 3 ) ابن سعد مىگويد : وقتى كه على ( ع ) فاطمه ( ع ) را خواستگارى كرد ، رسول خدا ( ص ) نزديك سراپردهء فاطمه رفت و فرمود : « على ( ع ) خواستگار فاطمه است » فاطمه سكوت كرد و پيامبر ( ص ) او را به على ( ع ) تزويج كرد .\r\n( 4 ) ( مؤلّف ) مىگويد : اين نوع خواستگارى در مورد هر دوشيزه‌اى به صورت يك اصل درآمد ، از نظر ابو حنيفه از وى نظرخواهى مىكنند ؛ چه پدر داشته باشد يا غير پدر و مىتواند اصلا اجازه ندهد ، و از نظر شافعى و احمد به دليلى كه در جاى خودش روشن شد ، دختر مخيّر است ( در صورت سكوت ، عقد را قبول كند يا نكند ) .\r\n( 5 ) در روايتى آمده است : وقتى كه على ( ع ) فاطمه را خواستگارى كرد نزد انصار رفت پرسيدند : پيامبر ( ص ) چه پاسخى داد ؟ گفت : پيامبر فرمود : « مرحبا خوش آمدى ! » انصار به وى گفتند : بشارت باد تو را كه پيامبر به تو خوش آمد گفته است .\r\n\r\n","description":"","footnote":"","page_name":" 406 ","page_number":432},
  {"content":"\r\n\r\n( 1 ) احمد در كتاب « فضائل » از قول حميد بن عبد الرحمن رواسى به نقل از پدرش از عبد الكريم ابن سليط و او از ابو بريده ، از قول پدرش نقل كرده ، مىگويد : وقتى كه پيامبر ( ص ) خواست فاطمه را به خانهء على بفرستد به اصحابش فرمود : « براى عروسى وليمه‌اى لازم است » سعد بن ابى وقاص گفت : يا رسول اللّه من قوچى دارم و ديگرى گفت :\r\nنزد من مقدارى ذرّت است .\r\n( 2 ) جدّم ابو الفرج - خدايش بيامرزد - از قول ابو منصور قزاز و او از أبو بكر خطيب به نقل از محمد بن احمد بن شاكر مؤذّن از عبد اللّه بن محمد بن جعفر بن حسان از قول عبد الرحمن ابن سالم رازى و او از محمود بن غيلان و او از احمد بن صالح مصرى و او از ابراهيم حجاج به نقل از عبد الرزّاق از معمّر و او از ابن ابى نجيح از قول مجاهد از ابن عبّاس نقل كرده ، مىگويد : وقتى كه رسول خدا ( ص ) فاطمه را به على ( ع ) تزويج كرد ، فاطمه عرض كرد : « يا رسول اللّه مرا به مردى تهى دست تزويج كردى كه هيچ چيز ندارد » رسول خدا ( ص ) فرمود : « آيا راضى نيستى كه خدا از تمام مردم روى زمين دو مرد را انتخاب كرده باشد يكى پدر تو و ديگرى همسر تو باشد » .\r\n( 3 ) در روايتى آمده است كه عرض كرد : « مرا به همسرى مردى تنگدست در آوردى كه هيچ چيز ندارد ! » رسول خدا ( ص ) فرمود : « آيا نمىپسندى كه خداوند به مردم روى زمين توجه كرد و از آنها دو مرد ؛ يكى پدرت و ديگرى شوهرت را برگزيد . »\r\nدربارهء اين حديث ، دانشمندان بحث كرده و گفته‌اند : اين حديث را عبد الرزّاق روايت كرده است كه منسوب به تشيّع است ( ! ) در حالى كه ما نقل كرديم ؛ عبد الرزّاق از بزرگان دانشمندان و استاد احمد بن حنبل است و بخارى و مسلم در صحيحين خود از وى حديث نقل كرده‌اند بنابراين هيچ اعتنايى نيست به آن كسانى كه از روى غرض دربارهء وى سخن گفته‌اند .\r\n( 4 ) ( مؤلف ) مىگويم : جدّم ، ابو الفرج در كتاب « منتخب » در فضائل فاطمه ( ع ) نقل كرده است ، مىگويد : خداى تعالى در شب عروسى فاطمه ( ع ) به بهشت دستور داد تا زر و زيورها را بر گيرد و به فرشتگان نثار كند ، سپس جدّم به دنبال اين مطلب مىگويد : شگفتا ! آيا اين زر و زيورها براى كسى است كه بسترش پوست گوسفند است ! چرا خود از آن زيورها استفاده\r\n\r\n","description":"","footnote":"","page_name":" 407 ","page_number":433},
  {"content":"\r\n\r\nنكرد ؟ ! سپس مىگويد : هرگز ! موكب سلطنتى نياز به زيور ندارد . پس از اين مطالب ، حديث نثار كردن زر و زيورها را ضمن احاديث ساختگى نقل كرده و آن را از قزّاز به نقل از خطيب به اسناد خود تا ابن مسعود رسانده سپس مىگويد : آن كه متّهم به جعل اين حديث است شخصى به نام خلد بن عمر حمصى است .\r\n( 1 ) ( مؤلف ) مىگويم : پس چه چيز باعث شده است تا اين حديث را به صورت مدح و ستايش نقل كند و بعد در جاى ديگر آن را تضعيف كند و بگويد : آن كه متّهم به جعل حديث است ، خلد بن عمر است ، با اين همه ، حديث را حذف نمىكند ، چون به مجعول بودن آن يقين نداشته است ؟ ! ( 2 ) احمد در مسند به نقل از ابو نعيم فضل بن دكين و او از زكريا بن ابى زايد از ابو فراس و او از شعبى از قول مسروق از عايشه نقل كرده ، مىگويد : روزى فاطمه ( ع ) آمد در حالى كه راه رفتنش همانند راه رفتن رسول خدا ( ص ) بود ، پيامبر ( ص ) فرمود : « دخترم خوش آمدى ! » سپس او را در سمت راست خود نشاند و سخنى را پنهانى به او گفت و او گريست ، گفتم : رسول خدا ( ص ) شما را مورد توجه خاص قرار داد ، شما گريه مىكنيد ؟ آنگاه راز ديگرى به او گفت و او خنديد ، عايشه مىگويد : به او گفتم : هيچ وقت شما را مثل امروز نديده بودم كه غم و شاديتان تا اين حد به هم نزديك باشد ! چه رازى به شما فرمود ؟ گفت :\r\n« من راز رسول خدا ( ص ) را فاش نمىكنم تا وقتى كه زنده هستند » عايشه مىگويد : پس از رحلت پيامبر پرسيدم ، گفت : « پدرم ، خصوصى فرمود : جبرئيل هر سال يك مرتبه قرآن را به من عرضه مىكرد ولى امسال دو مرتبه عرضه كرد ، و من چيزى در اين كار نمىبينم جز اين كه عمرم به سر آمده است و تو نخستين فردى هستى از خاندان من كه به من ملحق خواهى شد و من پيشرو خوبى براى تو هستم ، من به اين خاطر گريستم ، فرمود : مگر نمىخواهى كه بانوى زنان اين امّت باشى ؟ از اين رو من خنديدم » . اين روايت مورد اتّفاق است و صحيح بخارى و صحيح مسلم جز اين روايت را ( البته در اين مورد ) براى فاطمه نقل نكرده‌اند .\r\n( 3 ) دانشمندان مىگويند : فاطمه ( ع ) هجده و به قولى هشتاد حديث از رسول خدا ( ص ) نقل كرده است ، در صورتى كه اين مقدار نسبت به ايشان اندك است .\r\n\r\n","description":"","footnote":"","page_name":" 408 ","page_number":434},
  {"content":"\r\n\r\n( 1 ) مسلم ، از مسور بن مخرمه نقل كرده است كه رسول خدا ( ص ) فرمود : « فاطمه ( ع ) پارهء تن من است ، هر كه او را پريشان مىكند مرا پريشان مىسازد و هر كه او را بيازارد مرا آزرده مىكند . پس كسى كه او را به خشم آورد مرا به خشم آورده است » .\r\n( 2 ) اين حديث را ترمذى نيز ، از قول قتيبه و او از ليث از ابن ابى مليكه به نقل از مسور بن مخرمه نقل كرده ، مىگويد : از رسول خدا ( ص ) شنيدم كه اين مطلب را در روى منبر مىفرمود . و بخارى نيز از ابو وليد و او از ابن عتيبه از عمر بن دينار به نقل از ابن ابى مليكه از قول مسور بن مخرمه اين حديث را نقل كرده است .\r\n( 3 ) ابو احمد بن محمد بن غطريف گرگانى مىگويد : اسناد ما در آخر بخش فضايل على ( ع ) در باب دوم اين كتاب به اين شرح گذشت : عمرو بن محمد كاغذى به نقل از ابن ابى الصّقر و او از عبد اللّه بن محمد بن سالم از حسين بن زيد ، از قول عمرو بن على از جعفر بن محمد از پدرش ؛ على بن حسين بن على بن ابى طالب ( ع ) و او از پدرش ، از جدش على بن ابى طالب ( ع ) نقل كرده ، مىگويد : « رسول خدا ( ص ) به فاطمه ( ع ) فرمود : خداوند به خاطر خشم تو خشمگين و براى خشنودى تو خشنود مىشود » .\r\n( 4 ) افرادى از قول اسماعيل بن احمد سمرقندى به نقل از عمرو بن عبد اللّه بقال و او از ابو الحسين بن بشران از قول عثمان بن احمد دقاق از حنبل بن اسحاق و او از هارون بن معروف از عبد اللّه بن مبارك به نقل از حسن بن عمرو بن قفيمى از منذر ثورى و او از ابن عمر نقل كرده‌اند ، مىگويد : رسول خدا ( ص ) فرمود : « چون روز قيامت شود ، مناديى از فراز عرش صدا زند : اى اهل محشر ! چشمانتان را ببنديد و سرها را به زير افكنيد تا فاطمه دختر محمد از پل صراط بگذرد ! » .\r\n( 5 ) اگر كسى بگويد كه اين حديث را جدّت جزو اخبار ضعيف نقل كرده است ؟ پاسخ اين است كه وى در آنجا از قول على ، ابو سعيد ، ابو هريره ، ابو ايّوب و عايشه نقل كرده و طريق نقل ايشان را ضعيف دانسته است و مىگويد : در سلسلهء على ، عبّاس بن وليد ابن به كار و عبد الحميد بن يحيى است و اما حديث ابو سعيد ، چون عبّاس بن به كار در آن است و در حديث ، ابو هريره غرومى است و در حديث ابو ايّوب سعد بن طريف و در حديث عايشه شاد بن فياض است كه همهء اينها ضعيفند ، اما حديث ما اسنادش صحيح است و رجالش مورد\r\n\r\n","description":"","footnote":"","page_name":" 409 ","page_number":435},
  {"content":"\r\n\r\nاعتماد ، و طريق ابن عمر را در ضمن احاديث ضعيف نياورده است علاوه بر اين كه جدّم در كتاب « منتخب » مىگويد : رسول خدا ( ص ) پيشاپيش او پسر بچگانى را گسيل داشته مىگويند : چشمهايتان را ببنديد .\r\n( 1 ) ابو نعيم در كتاب « حليه » به نقل از محمد بن احمد بن حسن و او از عبد اللّه بن احمد بن حنبل از قول عبّاس بن وليد از عبد الواحد بن زياد و او از سعيد حريرى از قول ابى الورد به نقل از ابن اعيد ، نقل كرده ، مىگويد : على ( ع ) به من فرمود : « مايلى از خودم و فاطمه مطلبى براى تو نقل كنم ؟ دختر رسول خدا ( ص ) گرامىترين فرد خاندانش نزد وى و همسر من بود ، به قدرى دستاس كرده بود كه در دستهايش اثر گذاشته بود و به قدرى مشك آب را به دوش كشيده بود كه زير گردنش اثر گذاشته بود و به قدرى براى نظافت خانه زحمت كشيده بود كه جامه‌هايش رنگ باخته بود و آن قدر زير ديگ آتش برافروخته بود ، كه سخت آزرده شده بود و او پيوسته خمير مىكرد در حالى كه سينه‌اش را ظرف خمير ناراحت كرده بود ! » .\r\n( 2 ) احمد در كتاب « فضائل » حديثى به اين مضمون ، به نقل از عفان و او از حماد بن سلمه ، از قول عطاء بن سايب و او از پدرش از على ( ع ) نقل كرده است كه فرمود : « ما خدمتگزارى نداشتيم به فاطمه گفتم : به خدا سوگند آن قدر آب كشيدم كه درد سينه شدم ، اسيرانى را خداوند در اختيار پدرت قرار داده است برو و از او خدمتگزارى بخواه ! فاطمه نيز گفت : به خدا سوگند به قدرى دستاس كرده‌ام كه دستهايم تاول زده است ! آنگاه نزد پدر آمد ولى خجالت كشيد تا از او چيزى بخواهد و برگشت . على ( ع ) او را برداشت و خدمت رسول خدا ( ص ) آمدند و آنچه بر سرشان آمده بود به او گفتند ، فرمود : « آيا نمىخواهيد كه به شما چيزى را بدهم كه بالاتر از خواستهء شماست ؟ » گفتيم : « چرا » فرمود : « به دنبال هر نماز ، سى و سه مرتبه سبحان اللّه و سى و سه مرتبه الحمد للّه و سى و چهار مرتبه اللّه اكبر مىگوييد و شب كه به بستر خواب مىرويد ، خدا را تسبيح گوييد » .\r\n( 3 ) احمد اين حديث را نقل كرده است . و در روايتى آمده است : « در تعقيب هر نماز ده مرتبه سبحان اللّه و ده مرتبه الحمد للّه و ده مرتبه اللّه اكبر مىگوييد » .\r\n( 4 ) ( مؤلف ) مىگويم : اين حديث طولانى است و مسلم در صحيح خود حديث جداگانه‌اى به اين مضمون نقل كرده و او بخشى از اين حديث را از ابو هريره روايت كرده ،\r\n\r\n","description":"","footnote":"","page_name":" 410 ","page_number":436},
  {"content":"\r\n\r\nمىگويد : فاطمه ( ع ) خدمت پيامبر ( ص ) آمد و از او خدمتگزارى خواست ، پيامبر ( ص ) فرمود : « بگو : اللّهمّ ربّ السموات السّبع و الأرضين السّبع و ربّ العرش العظيم ، ربّنا و سعت كل شيء » « 1 » .\r\nاين حديث را بخارى نيز نقل كرده است .\r\n( 1 ) احمد در مسند مىگويد : پس على ( ع ) فرمود : « از زمانى كه رسول خدا ( ص ) مرا نسبت به زنان آگاه كرد ، آنها را ترك نگفتم ! » ابن كواء ( زنديق معروف ) با شنيدن اين سخن گفت : حتى در شب صفّين ! فرمود : « اى مردم عراق خدا شما را بكشد ! نه در شب صفّين ! » .\r\n( 2 ) احمد نيز اين حديث را با همين اسناد در مسند نقل كرده و مىگويد : فاطمه ( ع ) نزد رسول خدا ( ص ) آمد ، پيامبر ( ص ) پرسيد : « دخترم براى چه آمده‌اى ؟ » عرض كرد : « آمدم تا به شما سلامى بدهم ، و من شرم كردم كه درخواستى بكنم و برگشتم » . على ( ع ) پرسيد : « چه كردى ؟ » گفت : « خجالت كشيدم درخواستى بكنم » پس هر دو با هم آمدند على ( ع ) عرض كرد : « يا رسول اللّه به قدرى آب كشيده‌ام كه سينه‌ام به درد آمده است » و فاطمه عرض كرد : « به قدرى دستاس كرده‌ام كه دستهايم ورم كرده است خدمتگزارى به ما مرحمت كن ! » پيامبر ( ص ) فرمود : « به خدا سوگند كه خدمتگزارى به شما نخواهم داد در حالى كه اصحاب صفّه « 2 » را با شكم گرسنه ترك كنم ، بلكه اسيران را مىفروشم و بهاى آنها را به ايشان صرف مىكنم ، سپس فرمود : شما ده مرتبه الحمد للّه و . . . بگوييد » .\r\n( 3 ) ابن سعد در « طبقات » به نقل از على بن محمد و او از حباب بن موسى عبيدى از جعفر بن محمد ، از قول پدرش و از جدّش نقل كرده است كه فرمود : « ما شبى بدون شام خوابيديم و همچنين صبح ، صبحانه نداشتيم ، از خانه بيرون شدم در جستجوى چيزى تا بدان وسيله گوشتى بخرم تا اين كه چيزى فراهم كردم و گوشتى خريدم و آن را نزد فاطمه ( ع )\r\n\r\n\r\n","description":"","footnote":"\r\n( 1 ) اى خدايى كه پروردگار آسمانهاى هفتگانه و زمينهاى هفتگانه و پروردگار عرش عظيمى ، پروردگار ما ! رحمت تو همه چيز را فرا گرفته است .\r\n( 2 ) كسانى بودند از مهاجران كه به دليل نداشتن خانه در كنار مسجد پيامبر ( روى سكوى مسجد ) به سر مىبردند - م .\r\n","page_name":" 411 ","page_number":437},
  {"content":"\r\n\r\nآوردم ، وى آن را پخت ، و رسول خدا ( ص ) را دعوت كرديم ، تشريف آورد ، فرمود : سهم زنان مرا جدا كنيد ! نه سهم براى آنها جدا كردم سپس فرمود : سهم پدر و شوهرت را جدا كن ! جدا كردم آنگاه ديگ را بلند كردم ، ديدم هنوز پر است ، پس همهء ما هر مقدار كه خدا خواسته بود از آن خورديم ! » .\r\n( 1 )\r\n\r\nدادن غذاى خود به ديگران\r\nمفسّران مىگويند : آيهء مباركهء  « يُوفُونَ بِالنَّذْرِ وَ يَخافُونَ يَوْماً كانَ شَرُّهُ مُسْتَطِيراً »  « 1 » دربارهء ايشان نازل شده است .\r\n( 2 ) ابو المجد محمد بن ابى المكارم قزوينى در سال ششصد و بيست و دو در دمشق به نقل از ابو منصور محمد بن اسعد بن محمد عطارى و او از حسين بن مسعود بغوى از قول احمد بن ابراهيم خوارزمى از ابو اسحاق احمد بن محمد بن ابراهيم ثعلبى از عبد اللّه بن حامد و او از ابو محمد احمد بن عبد اللّه مزنى به نقل از محمد بن احمد بن سهيل باهلى از عبد الرحمن ابن محمد بن هلال و او از قاسم بن يحيى از قول ابو على عزّى از محمد بن سايب و او از ابو صالح از ابن عبّاس روايت كرده و همچنين مجاهد از ابن عبّاس نقل كرده كه وى دربارهء آيه  « يُوفُونَ بِالنَّذْرِ »  گفته است : ( 3 ) حسن و حسين ( ع ) مريض شدند ، رسول خدا ( ص ) در حالى كه أبو بكر و عمر همراهش بودند ، از ايشان عيادت كرد و گروهى از مردم عرب نيز به عيادت آنها رفتند ، گفتند : يا ابو الحسن اگر براى شفاى فرزندانت نذرى مىكردى خوب بود هر نذرى را هم كه لازم نيست وفا كنند ! بنابراين مشكلى نيست ! على ( ع ) فرمود : « نذر مىكنم كه اگر پسرانم از اين بيمارى شفا يابند سه روز براى خدا به پاس اين مرحمتش روزه بگيرم » و فاطمه ( ع ) نيز چنين گفت ، و كنيزى داشتند به نام فضه ، او نيز همين سخن را گفت پس آن دو كودك بهبود يافتند در حالى كه نزد آل محمد ( ص ) از كم و زياد هيچ چيز نبود ، على ( ع ) نزد سمعون بن حاناى يهودى رفت و از او سه صاع جو وام گرفت و نزد فاطمه ( ع ) آورد ،\r\n\r\n\r\n","description":"","footnote":"\r\n( 1 ) انسان ( 76 ) آيهء 7 : آنان به نذرى كه كرده‌اند ، وفا مىكنند و از گزند و آسيب روزى ( روز قيامت ) مىترسند كه آسيبش آشكار است .\r\n","page_name":" 412 ","page_number":438},
  {"content":"\r\n\r\nفاطمه ( ع ) يك صاع را آسيا كرد و از آن پنج گردهء نان ؛ براى هر كدام يك نان فراهم كرد و على ( ع ) نماز مغرب را با پيامبر ( ص ) خواند سپس به منزل برگشت و خوراكى را جلوشان گذاشتند ناگهان سائل يا مستمندى به در خانه آمد و گفت : درود بر شما اى اهل بيت محمد ( ص ) من مستمندى از مستمندان مسلمانم غذايى به من بدهيد ، خداوند از غذاهاى بهشت به شما مرحمت كند ، ( 1 ) على ( ع ) سخن او را شنيد و گفت :\r\n « فاطم ذا المجد و اليقين * يا بنت خير الناس اجمعين\r\nاما ترين البائس المسكين * قد قام بالباب له حنين\r\nيشكو الى اللّه و يستكين * يشكو الينا جائع حزين\r\nكل امرئ بكسبه رهين * و فاعل الخيرات يستبين\r\nموعده جنّة عليّين * حرمها اللّه على الضّنين\r\nو للبخيل موقف مهين * تهوى به النّار إلى سجين\r\nشرابه الحميم و الغسلين » « 1 » \r\nفاطمه با شنيدن سخنان على ( ع ) گفت :\r\n « اطعمه و لا أبالى السّاعة * أرجو اذا أشبعت ذا مجاعة\r\nان الحق الاخيار و الجماعة * و اسكن الخلد ولى شفاعة » « 2 » \r\n( 2 ) ابن عبّاس مىگويد : خوراكشان را به آن فقير دادند و آن روز و آن شب را چيزى جز آب نچشيدند و چون روز دوم شد ، فاطمه ( ع ) مقدارى از جو را دستاس كرد و از آن پنج گردهء نان پخت و على ( ع ) نماز مغرب را در مسجد خواند و به منزل آمد ، يتيمى به در خانه\r\n\r\n\r\n","description":"","footnote":"\r\n( 1 ) فاطمه ! اى صاحب عظمت و يقين ، اى دختر بهترين همهء مردم ! آيا اين درماندهء بىچيز را نمىبينى كه با آه و ناله در خانه ايستاده است ؟ در حالى كه به خدا شكوه مىكند و خوار و مسكين است ، گرسنه و غمگين به ما درد دل مىكند . هر كسى در گرو عمل خويشتن است و آن كه كارهاى نيك كرده به زودى خواهد ديد . وعده‌گاه او مقامات بالاى بهشت است كه خداوند آن را بر شخص بخيل حرام كرده است . و براى بخيل جايگاه ذلّت و خوارى است كه او را به زندان آتشين اندازد . آشاميدنيش آب داغ و زرداب است .\r\n( 2 ) هم اكنون او را اطعام مىكنم و باكى ندارم و چون گرسنه‌اى را سير مىكنم . اميدوارم كه به نيكان و جمع خوبان بپيوندم و ساكن بهشت جاودانه گردم و ( اين عمل خير ) شفيع من باشد !\r\n","page_name":" 413 ","page_number":439},
  {"content":"\r\n\r\nآمد و گفت : سلام بر شما اى اهل بيت محمد ( ص ) من يتيمى از فرزندان مجاهدانم كه پدرم به شهادت رسيده است ، از آنچه خدا به شما مرحمت كرده است به من مرحمت كنيد خداوند از غذاهاى بهشت به شما مرحمت كند ! على ( ع ) فرمود :\r\n « فاطم بنت السيّد الكريم * بنت نبىّ ليس بالذّميم\r\nقد جاءنا اللّه بذا اليتيم * قد حرّم الخلد على اللّئيم\r\nيحمل فى الحشر إلى الجحيم * شرابه الصّديد و الحميم\r\nو من يجود اليوم فى النّعيم * شرابه الرّحيق و التّسنيم » « 1 » \r\nفاطمه ( ع ) در پاسخ وى گفت :\r\n انّى اطعمه و لا ابالى * و أوثر اللّه على عيالى\r\nامسوا جياعا و هم أشبالى « 2 » \r\nغذايشان را به آن يتيم دادند ، سپس روز دوم را مثل روز اول صبح و شب را گذراندند ( 1 ) و چون روز سوم شد ، فاطمه ( ع ) باقيماندهء جو را دستاس كرد و نانى پخت و بر سر سفره گذاشت ، على ( ع ) پس از نماز مغرب به خانه آمد ، اسيرى در خانه را زد و گفت : سلام بر شما اى اهل بيت محمد ( ص ) من اسيرى نيازمندم كه شما مسلمانها ما را اسير گرفته‌ايد ولى غذا نمىدهيد ، از مازاد آنچه خداوند بر شما روزى كرده به ما مرحمت كنيد ، على ( ع ) سخن آن اسير را شنيد ، فرمود :\r\n « فاطم يا بنت النّبى احمد * بنت نبىّ سيّد مسوّد\r\nمنّى على اسيرنا المقيّد * من يطعم اليوم يجده فى الغد \r\n\r\n\r\n","description":"","footnote":"\r\n( 1 ) فاطمه اى دختر سرور بزرگوار ، دختر پيامبرى كه هيچ اثرى از بدى در او نيست . خداوند اين يتيم را به در خانهء ما رهنمون گشته است ، براستى كه خداوند بهشت را بر شخص فرومايه حرام كرده است . روز قيامت فرومايه را به جهنّم مىبرند در حالى كه نوشابه‌اش زرداب و آب جوشان است ، و هر كه امروز بخشش كند در بهشت جا دارد و آشاميدنيش خالص و از حوض كوثر است .\r\n( 2 ) من او را اطعام مىكنم و باكى ندارم و به خاطر خدا او را بر فرزندان خودم مقدّم مىدارم تا آنها كه فرزندان منند ، شب را گرسنه بمانند !\r\n","page_name":" 414 ","page_number":440},
  {"content":"\r\n\r\n عند العلىّ الماجد الممجّد * من يزرع الخيرات سوف يحصد » « 1 » \r\nفاطمه ( ع ) در پاسخ گفت :\r\n « لم يبق عندي اليوم غير صاع * قد مجلت كفى مع الذّراع\r\nابناي و اللّه من الجياع * ابو هما للخير ذو اصطناع » « 2 » \r\nآنگاه نان را برداشتند و به آن اسير دادند ، ( 1 ) همين كه روز چهارم فرا رسيد ، على ( ع ) بر پيامبر ( ص ) وارد شد ، در حالى كه دو پسرش همچون جوجه‌هاى مرغ همراهش بودند ، چون رسول خدا ( ص ) آنها را ديد ، فرمود : « دخترم كجاست ؟ » على ( ع ) عرض كرد : « در محراب عبادت ( مشغول عبادت است ) » رسول خدا ( ص ) خود از جا برخاست وارد خانهء فاطمه ( ع ) شد ، ديد شكم فاطمه به پشتش چسبيده و چشمانش از زيادى گرسنگى به گودى افتاده است ، پيامبر ( ص ) فرمود : « پناه بر خدا ، آل محمد از گرسنگى مىميرند ! » جبرئيل نازل شد در حالى كه آيه  « يُوفُونَ بِالنَّذْرِ »  را قراءت مىكرد .\r\n( 2 ) اگر كسى بگويد : جدّت ( ابن جوزى ) اين حديث را ضمن احاديث جعلى آورده است و از قول ابن ناصر و او از محمد بن ابى نصر حميدى به نقل از حسن بن عبد الرّحمن از ابو القاسم سقطى از عثمان بن احمد دقاق و او از عبد اللّه بن ثابت از قول ابو الهذيل و او از عبد اللّه سمرقندى از عبد اللّه بن كثير به نقل از اصبغ بن نباته مىگويد : حسن و حسين ( ع ) مريض شدند - پس از نقل حديث - جدّت مىگويد : خداوند اين دو فصيح ( على و فاطمه ) را از ايراد چنين اشعار ناهنجارى منزّه داشته است از اين كه دو كودك را از غذا دادن منع كنند ! در حالى كه در سند اين حديث اصبغ بن نباته است كه متروك الحديث است . در پاسخ مىگوييم : اما اين سخن جدّم كه گفته است : خداوند اين دو فصيح را منزّه از ايراد چنين\r\n\r\n\r\n","description":"","footnote":"\r\n( 1 ) فاطمه ! اى دختر پيامبر ؛ احمد ! دختر پيامبر ؛ سرور والامقام ! نسبت به اسير دربند ما ( مسلمانان ) منّت بگذار ، هر كه امروز او را اطعام كند فرداى قيامت نزد خداوند بلند مرتبهء بزرگ والامقام ، آن را مىيابد و هر كه امروز بذر خيرات بكارد به زودى محصول آن را مىدرود .\r\n( 2 ) امروز جز ده سير ( جو ) نزد ما باقى نمانده در حالى كه دست و بازويم ( در اثر دستاس ) آزرده شده به خدا سوگند كه پسرانم از گرسنگى آزرده‌اند در حالى كه پدرشان كار خير انجام مىدهد .\r\n","page_name":" 415 ","page_number":441},
  {"content":"\r\n\r\nاشعار ناهنجار داشته است ! در حالى كه اين شعرها بر حسب عادت عرب در موقع رجز خواندن و در مقابل حريف ايراد شده است مثل اين كه شاعرى مىگويد : « به خدا اگر خدا نبود ما هدايت نشده بوديم » و نظير آن ، كه پيامبر ( ص ) به اين بيت تمثّل جسته است ، ( 1 ) و اما آنچه از وى دربارهء اصبغ بن نباته نقل كرده‌اند ، ما حديث را از طريق اصبغ ابن نباته نقل نكرده‌ايم و نامى از وى در سند روايت ما نيست ، بلكه از قول اصبغ ، مطلب زايدى را در حديث افزوده‌اند ، عبارت از اين است كه رسول خدا ( ص ) در آخر حديث فرمود : « خداوندا بر آل محمد ( مائده آسمانى ) نازل كن چنان كه بر مريم دختر عمران نازل كردى ! » ناگهان تغارى را ديدند كه مىجوشيد و پر از خورش ، سر ظرف جواهر نشان و الفاظى از اين نوع ذكر شده است .\r\n( 2 ) تعجّب از اين گفتار جدّم و انكار اوست در حالى كه در كتاب « منتخب » مىگويد : اى دانشمندان شريعت ! آيا مىدانيد كه آن دو ، يعنى على و فاطمه ايثار نكردند در حالى كه دو كودكشان را به حالى واگذارند كه اثر گرسنگى در آنها پيداست ؛ ايثار كرده باشند در حالى كه راز پىآمد آن كار بر ايشان پوشيده باشد ، بلكه آنها از توان استقامت آن دو كودك آگاه بودند و مىدانستند كه آنها دو شاخه از پرسايه‌ترين درختان در پيشگاه پروردگارند و بخشى از فاطمه پارهء تن پيامبر ، و جوجهء مرغابى شناگرند !\r\n( 3 )\r\n\r\nفصلى پيرامون سورهء هل اتى\r\nسورهء هل اتى مشتمل بر چندين فضيلت از فضايل اهل بيت ( ع ) است :\r\nاز جمله آيهء شريفهء  « يَشْرَبُونَ مِنْ كَأْسٍ كانَ مِزاجُها كافُوراً »  « 1 » چرا كافور را كه آشاميدنى نيست ، آورده است ؟ اين سؤال چند پاسخ دارد :\r\n1 - مقصود سفيدى كافور در زيبايى ، خوشبويى و سردى آن است ، چنان كه مىفرمايد :\r\n « حَتَّى إِذا جَعَلَهُ ناراً »  « 2 » يعنى : او را مثل آتش قرار داد .\r\n\r\n\r\n","description":"","footnote":"\r\n( 1 ) انسان ( 76 ) آيهء 5 : ابرار ( نيكان ) در جامى مىنوشند كه با عطر خوشى آميخته است .\r\n( 2 ) كهف ( 18 ) آيهء 96 : ( آنها دميدند ) تا قطعات آهن را سرخ و گداخته كرد .\r\n","page_name":" 416 ","page_number":442},
  {"content":"\r\n\r\n2 - كافور نام چشمه‌اى است در بهشت .\r\n3 - چون بر ايشان در دنيا گرماى ترس غلبه كرد ، در بهشت ، كافور بر مزاج آنها درآميخت .\r\n( 1 ) از جمله ، « هاء » در عبارت  « وَ يُطْعِمُونَ الطَّعامَ عَلى حُبِّهِ »  « 1 » به خداى تعالى برمىگردد .\r\nو بعضى گفته‌اند : به خاطر علاقهء به پاداش و به قولى به خاطر دوست داشتن غذا به دليل نيازى كه به آن داشتند .\r\n( 2 ) از جمله ، آيهء مباركهء  « لا يَرَوْنَ فِيها شَمْساً وَ لا زَمْهَرِيراً »  « 2 » و مقصود از زمهرير ، ماه است ، شاعر مىگويد :\r\n و ليلة ظلامها قد اعتكر * قطعتها و الزّمهرير ما ظهر « 3 » \r\n( 3 ) از جمله ، آيهء شريفهء  « إِذا رَأَيْتَهُمْ حَسِبْتَهُمْ لُؤْلُؤاً مَنْثُوراً »  « 4 » . اگر كسى بگويد : مرواريد به رشته كشيده بهتر از پراكنده است ؟ جواب آن است كه مقصود در اينجا ، پراكنده در خدمتگزاريند ، به خاطر رنجى كه آنان در دنيا متحمّل شده‌اند خداوند در آخرت خدمتگزارانى بر ايشان گمارده است .\r\n( 4 ) از جمله ، آن كه خداى تعالى در اين سوره تمام آنچه را كه به نعمتها و لذّات بهشتى همانند درختان ، رودها ، غلمان ، غذاها ، كاخها و . . . ذكر كرده است جز اين كه حوريان را ( نام نبرده ) تا آنجا كه دانشمندان از شرح اين امور در شگفت شده‌اند و نام نبردن حوريان را در ضمن نعمتهاى ياد شده ، مطلب تازه‌اى يافته‌اند ! بعضى گفته‌اند : اين نام نبردن تنها به خاطر رشك بر زهراى انسى ( فاطمه ( ع ) ) است كه هووهاى بهشتى ( حوريان ) را نام نبرده است . و يا به خاطر آن است كه حوريان خدمتگزاران و بردگانند ، بردگان با آزادگان قابل ذكر نيستند .\r\n( 5 ) از جدّم شنيدم كه در سال پانصد و نود و شش در مجالس موعظه‌اى كه در بغداد\r\n\r\n\r\n","description":"","footnote":"\r\n( 1 ) انسان ( 76 ) آيهء 8 : و غذاى خود را با اين كه علاقه ( و نياز ) دارند . . .\r\n( 2 ) انسان ( 76 ) آيهء 13 : نه در آنجا آفتابى ( گرماى آفتاب ) و نه سرمايى مىبينند .\r\n( 3 ) شبى را كه تاريكيهايش رو آورده بود ، سپرى كردم در حالى كه ماه ( در آن شب ) برنيامد .\r\n( 4 ) انسان ( 76 ) آيهء 19 : چون ايشان را ببينى ، پندارى كه ايشان مرواريد پراكنده‌اند .\r\n","page_name":" 417 ","page_number":443},
  {"content":"\r\n\r\nداشت اين دو شعر را مىخواند ، آنها را در كتاب « تبصرة المبتدى » نقل كرده است :\r\n أهوى عليّا و ايمانى محبّته * كم مشرك دمه من سيفه و كفا\r\nان كنت ويحك لم تسمع فضائله * فاسمع مناقبه من ( هل أتى ) و كفى « 1 » \r\n( 1 )\r\n\r\nنوحه‌سرايى فاطمه بر رسول خدا و فصاحت وى\r\nسدى از مشايخ خود نقل كرده ، مىگويد : چون رسول خدا ( ص ) از دنيا رفت فاطمه بر او ندبه مىكرد و مىگفت :\r\nأبى وا أبتاه - أجاب ربّا دعاه - جنة الفردوس مأواه - من ربه ما أدناه - إلى جبريل نعاه ! « 2 » چون پيامبر ( ص ) به هنگام وفاتش مىگفت : « وا كرباه ! » او مىگفت : « وا كرب أبتاه ! » پيامبر ( ص ) به وى فرمود : « از امروز به بعد براى پدرت اندوهى نيست ! » وقتى كه پيكر پيامبر ( ص ) را به خاك سپردند ، فاطمه فرمود : « اى أنس ! چگونه دلتان يارى كرد كه روى بدن رسول خدا ( ص ) خاك بريزيد ! » .\r\n( 2 ) شعبى مىگويد : وقتى كه فاطمه ( ع ) را از ميراثش بازداشتند ، مقنعه‌اش را بر سر پيچيد و حمد و ثناى خدا و اوصاف رسول خدا ( ص ) را گفت و از جمله چنين فرمود : « چنان بود كه هرگاه درنده‌اى از مشركان دهان باز مىكرد و يا يكى از سران شياطين پرچم فساد مىافراشت ، ( على ( ع ) سر و مغز او را پايمال كرده و آتش فتنه‌اش را با آب شمشير ، خاموش مىساخت و با ارادهء آهنين خود شاخ آنها را مىشكست تا اين كه خداوند براى پيامبر سراى انبيا و قرارگاه برگزيدگان و دوستانش را برگزيد ، دنيا به سوى شما سر برآورد و ديد كه شما نيز آن را اجابت كرديد و به فريب آن فريفته شديد ، اين گونه شد در حالى كه از عهد پيامبر ( غدير خم ) فاصله نشده و زمان زيادى نيست و زخم دل ما هنوز بهبود نيافته ، پس به كجا\r\n\r\n\r\n","description":"","footnote":"\r\n( 1 ) من دوستدار على هستم و دوستى او ايمان من است ، چه بسيار مشركانى كه خونشان به شمشير او ريخته شد و او تنها از پس ايشان درآمد ! واى بر تو ! اگر فضايل او را تا كنون نشنيده‌اى ، هم اكنون اوصاف او را از « هل أتى » بشنو كه تو را كافى است !\r\n( 2 ) پدرم ! واى پدرم ، دعوت پروردگارش را لبيك گفت ، باغ فردوس جايگاه او ! چقدر به پروردگارش نزديك است ! به جبرئيل رحلت او را اعلام كرد !\r\n","page_name":" 418 ","page_number":444},
  {"content":"\r\n\r\nمىرويد ؟ و حال آن كه قرآن ميان شماست ، اى پسر ابى قحافه ! آيا در قرآن آمده است كه تو از پدرت ارث ببرى و من از پدر خود ارث نبرم ؟ ! اكنون اين فدك ، بىمانع و نكوهيده ( بگيريد ! ) بهترين داور خداست و وعده‌گاه ما قيامت ! ، و  لِكُلِّ نَبَإٍ مُسْتَقَرٌّ وَ سَوْفَ تَعْلَمُونَ »  « 1 » سپس به قبر رسول خدا ( ص ) اشاره كرد و عرض كرد :\r\n « قد كان بعدك انباء و هنبثة * لو كنت شاهدها لم تكبر النّوب\r\nانا فقدناك فقد الارض و ابلها * و اغتيل اهلك لما اغتالك التّراب\r\nو قد رزينا بما لم يرزه احد * من البرّية لا عجم و لا عرب » « 2 » \r\nسرانجام از مردم كناره‌گيرى كرد و همواره براى رسول خدا ( ص ) نوحه‌سرايى مىكرد و بر او مىگريست تا اين كه به وى ملحق شد .\r\n( 1 )\r\n\r\nبيمارى و وفات فاطمه سلام اللّه عليها\r\nسيره‌نويسان مىگويند : از روزى كه رسول خدا ( ص ) از دنيا رفت ، فاطمه ( ع ) همچنان مريض بود ، و نقل كرده‌اند كه آن حضرت وقتى احساس مرگ كرد ، وصيتنامه‌اى نوشت و زبير بن عوام و مقداد بن اسود را گواه گرفت و على ( ع ) و بعد از او بزرگترين فرزندش را وصىّ خود قرار داد و از جمله چيزهايى كه راجع به آن وصايت كرد ، هفت بستان به نامهاى حسنى ، صافيه ، دلال ، عواف ، برمه ، ميثم و مال امّ ابراهيم بود « 3 » .\r\n\r\n\r\n","description":"","footnote":"\r\n( 1 ) انعام ( 6 ) آيهء 67 : و براى هر خبرى ( از وعد و وعيد ) وقتى است كه در وقت مقرر واقع شود و به زودى آن را ( در دنيا و يا آخرت ) خواهيد دانست . ( فرازى از خطبه غرّاء حضرت زهرا را مثله شده آورده است - م . )\r\n( 2 ) ( اى پدر ! ) پس از تو خبرها و حوادثى رخ داد و مشكلى پيش آمد ، اگر تو حضور داشتى آنها بزرگ نمىنمود .\r\nما تو را از دست داديم چنان كه زمين باران سيل‌آسايى را از دست بدهد و همين كه خاك تو را در خود پنهان ساخت اهل بيت تو نيز گرفتار غم و اندوه شدند . به راستى كه ما دچار مصيبتى شديم كه هيچ كسى از مردم عرب و عجم دچار چنين مصيبتى نشده‌اند .\r\n( 3 ) در ديگر منابع به خصوص در منابع شيعه ، نام هفت بستان نيامده است ، آنچه در بعضى از كتابهاى تاريخ آمده « حوايط فدك » است كه چون بدون جنگ نصيب پيامبر ( ص ) شد خاصه و خالصه خدا و رسول گرديد ( مطابق آيهء 6 و 7 سورهء حشر ) او نيز به دخترش تسليم كرد - م .\r\n","page_name":" 419 ","page_number":445},
  {"content":"\r\n\r\nقول صحيح‌تر آن است كه وى چيزى از مال دنيا به جا نگذاشت بلكه همچون رسول خدا ( ص ) از دنيا بيرون رفت .\r\n( 1 ) دربارهء غسل پيكر فاطمه اختلاف نظر است ؛ احمد در كتاب « فضائل » به نقل از محمد بن يونس و او از مصعب بن عبد اللّه از ابراهيم بن سعد از قول محمد بن اسحاق از عبد اللّه بن على بن ابى رافع و او از پدرش به نقل از ام سلمه مىگويد : فاطمه رنجور شد و من از او پرستارى مىكردم ، مثل هميشه يك روز صبح وقتى كه على ( ع ) از خانه بيرون شد ، رو به من كرد و گفت : « مادر ! براى من آب غسلى فراهم كن ! » من اين كار را كردم ، فاطمه از جا برخاست و غسل كرد به بهترين صورتى كه هميشه غسل مىكرد سپس فرمود : « لباسهاى تازه‌ام را بياور » آوردم ، آنها را پوشيد آنگاه فرمود : « بسترم را وسط خانه ببر » آوردم ، در بستر خوابيد و پاها را رو به قبله كرد و دستش را زير گلوگاهش نهاد و گفت : « من از دنيا مىروم و غسل هم كرده‌ام ، هيچ كس حق ندارد پوشش مرا بردارد » . اينها را گفت و از دنيا رفت ، على ( ع ) آمد ، جريان را به او گفتم ، على ( ع ) گريه كرد و گفت : « به خدا قسم كسى پوشش او را برنمىدارد » و بعد بدن را با همان غسل برداشت و بر او نماز گزارد و به خاك سپرد و فرمود : « حسن و حسين را خبر مكن » گفتم : « خبر نمىكنم » ( 2 ) اگر كسى بگويد : اين حديث ضعيف است چون ابن اسحاق در سلسله سند آن است كه مالك او را تكذيب كرده و نيز على بن عاصم است كه متروك است ، علاوه بر اين غسل براى رخداد مرگ است چگونه پيش از مرگ صحيح است ؟\r\n( 3 ) جواب اين است كه احمد آن را در كتاب « فضائل » نقل كرده است و امّا احمد دربارهء ابن اسحاق مىگويد : گفته‌هاى وى دربارهء جنگها و سيره‌ها قابل قبول است و گروهى از علما او را ستوده‌اند و او پيشوايى بزرگ بوده است و اما بدگويى مالك بدان جهت است كه وى چون كتاب « موطّأ » را فراهم آورد ، ابن اسحاق گفت : آن را به من نشان دهيد كه من نعلبند اويم ! اين سخن به گوش مالك رسيد ، بر او گران آمد و گفت : وى يكى از دجّالهاست ! و اين ايراد را به مالك گرفته‌اند كه نبايد مىگفت از دجاجله است بلكه بايد مىگفت از دجّالين « 1 » است .\r\n\r\n\r\n","description":"","footnote":"\r\n( 1 ) ايرادى است ادبى ، زيرا جمع وزن فعّال ، بر فعّالون و فعّالين ( جمع سالم ) آمده است - م .\r\n","page_name":" 420 ","page_number":446},
  {"content":"\r\n\r\n( 1 ) و اما اين كه گفتند : غسل براى رخداد مرگ است ، مىگوييم : شايد بخصوص فاطمه ( ع ) را چنين دستورى بوده است ! ابن سعد اين حديث را در كتاب « طبقات » از يزيد بن ابراهيم بن سعد و او از محمد بن اسحاق نقل كرده است .\r\nبعضى نقل كرده‌اند كه او را فرشتگان غسل دادند و روايت شده است كه اسماء بنت عميس او را غسل داد و قول صحيح‌تر آن است كه على ( ع ) او را غسل داد و اسماء بر پيكر وى آب مىريخت .\r\n( 2 ) اگر كسى بگويد كه از نظر ابو حنيفه جايز نيست كه مرد همسر خويش را غسل دهد ؟\r\nجواب اين است كه على ( ع ) اختصاصا چنين دستورى را داشته است ! و موقعى كه ابن مسعود به وى اعتراض كرد ، به او گفت : مگر از رسول خدا ( ص ) نشنيدى كه مىفرمود :\r\n« فاطمه در دنيا و آخرت همسر توست » بنابراين با مرگ علاقهء زوجيّت بين على و فاطمه گسسته نشده است و على ( ع ) بر جنازهء او نماز گزارد و بعضى گفته‌اند : ابن عبّاس نماز خواند ، على جنازهء فاطمه را شبانه در قبرستان بقيع دفن كرد و چون دفن كرد اين شعر را خواند :\r\n « لكلّ اجتماع من خليلين فرقة * و كل الّذى دون الفراق قليل\r\nو انّ افتقادى فاطم بعد أحمد * دليل على ان لا يدوم خليل » « 1 » \r\nو نيز گفت :\r\n « ألا ايّها الموت الّذى ليس تاركى * أرحنى فقد أفنيت كل خليل\r\nاراك بصيرا بالّذين أحبّهم * كانّك تنحو نحوهم بدليل » « 2 » \r\n( 3 ) سپس كنار قبر رسول خدا ( ص ) آمد و گفت : « درود بر تو اى رسول خدا ، از من و از\r\n\r\n\r\n","description":"","footnote":"\r\n( 1 ) هر اجتماع دوستان سرانجام به جدايى مىانجامد و هر مصيبتى جز جدايى ( مرگ ) ناچيز است و رفتن فاطمه پس از رحلت پيامبر ( ص ) خود دليل آن است كه هيچ دوستى پايدار نمىماند !\r\n( 2 ) اى مرگ كه سرانجام مرا فرو نخواهى گذاشت هم اكنون مرا آسوده كن زيرا من همهء دوستان را از دست دادم ! من تو را مىبينم كه نسبت به هر كه من دوست دارم آشنايى گويا وسيلهء راهنمايى آهنگ سمت ايشان را كرده‌اى !\r\n","page_name":" 421 ","page_number":447},
  {"content":"\r\n\r\nدخترت كه در جوار تو فرود آمده و به زودى به تو پيوسته ، اى رسول خدا شكيبايى من از ( مفارقت ) او كم شده و تاب و توان من از دورى او به سستى گراييده ، جز اين كه براى من پس از ديدن جدايى تو و سختى مصيبت تو شكيبايى سزاوارتر است ، زيرا همهء ما از آن خداييم و به سوى او بازمىگرديم ، همانا آن امانت پس گرفته شد و گروگان دريافت گرديد ، ولى پس از اين همواره اندوهگينم ، و شبهايم به خاطر تو به بيدارى خواهد گذشت تا اين كه خداوند براى من سرايى را كه تو اقامت دارى برگزيند و از اين سراى تيرگى و گنهكارى منتقلم نمايد . و به همين زودى دخترت به تو خبر خواهد داد كه ما پس از تو چه ديديم ، پس همهء سرگذشت ما را از او بپرس ، كه به زودى از او امور و احوال ما را دريافت خواهى كرد ، اين همه ستم بر ما رفته در حالى كه از رفتن تو مدتى نگذشته و روزگار زيادى فاصله نشده است ! پس بر هر دوى شما از من درود باد ، درود وداع‌كننده ، نه درود خشمگين و رنجور ، پس اگر بروم ، نه از بىعلاقگى است و اگر بمانم نه از روى بد گمانى است بدانچه خداوند بر شكيبايان وعده داده و يا مجرمان را تهديد كرده است » .\r\n( 1 ) احمد در كتاب « فضائل » به نقل از محمد بن يونس و او از حماد بن عيسى جهنى از قول جعفر بن محمد ( ع ) و او از پدرش به نقل از جابر بن عبد اللّه نقل كرده ، مىگويد : « رسول خدا ( ص ) فرمود : اى پدر دو گل خوشبو ( على ! ) به زودى هر دو ركنت از دست مىروند ! همين كه رسول خدا ( ص ) از دنيا رفت ، على ( ع ) فرمود : اين يكى از دو ركنم بود ، و چون فاطمه ( ع ) وفات كرد ، فرمود : و اين هم ركن ديگر بود كه از دستم رفت » .\r\n( 2 ) قبلا نقل كرديم كه فاطمه ( ع ) در بقيع دفن شد و بعضى گفته‌اند كه پيكر آن حضرت را در زاويهء سراى عقيل دفن كردند و بين قبر وى و جاده هفت ذرع فاصله بود ، عبد اللّه بن جعفر مىگويد : من كسى را سراغ ندارم كه ترديد كند در اين كه قبر فاطمه ( ع ) در آنجاست ، و در اين مورد كه چند روز بين وفات فاطمه و وفات رسول خدا ( ص ) فاصله شد چند قول مختلف است :\r\n1 - از شش ماه ، ده روز كمتر ، زيرا كه وى در شب سه شنبه سوم ماه رمضان سال يازدهم هجرى وفات يافت و رسول خدا ( ص ) در دوازدهم ربيع الاول همان سال از دنيا رفت .\r\n\r\n","description":"","footnote":"","page_name":" 422 ","page_number":448},
  {"content":"\r\n\r\n2 - سه ماه ، اين قول عمر بن دينار است .\r\n3 - دو ماه و ده روز ، اين قول ابو زبير است .\r\n4 - چهل روز ، كه قول اول صحيح‌تر است « 1 » .\r\nو درباره سنّ آن حضرت نيز اقوال مختلفى است : 1 - بيست و هشت سال و شش ماه .\r\n2 - بيست و نه سال . 3 - سى سال .\r\n( 1 ) ( مؤلف ) مىگويم : در كتاب « مواليد اهل بيت ( ع ) » كه به خط محمد بن شهاب نوشته شده بود ديدم كه از ابو منصور محمد بن عبد الملك بن حيزون و او از حسن بن عرفه به نقل از حسن بن دوما و او از احمد بن نصر بن عبد اللّه ذراع نهروانى از قول حرب بن محمد مؤدب از حسن بن محمد عمى بصرى از محمد بن سنان و او از محمد بن مسكان به نقل از ابو نصر و او از جعفر بن محمد صادق ( ع ) نقل كرده است كه فرمود : « فاطمه پنج سال پس از بعثت پيامبر ( ص ) به دنيا آمد هشت سال در مكه با پدرش اقامت داشت و ده سال در مدينه و پس از وفات رسول خدا ( ص ) و هفتاد روز با على ( ع ) به سر برد و در روايتى چهل روز ، و در سن هجده سالگى از دنيا رفت .\r\n( 2 ) ( مؤلف ) مىگويم : اين روايت پذيرفته نيست چون اجماع مورّخان ( ! ) است كه وى پنج سال قبل از بعثت به دنيا آمده و سيزده سال در مكه و ده سال و يا ده سال و شش ماه - چنان كه نقل كرديم - اقامت داشت و احتمال دارد كه اشتباه از ناسخ باشد كه مىخواسته پيش از بعثت بنويسد و يا مىخواست بيست و هشت سال بنويسد و هجده سال نوشته است « 2 » .\r\n\r\n\r\n","description":"","footnote":"\r\n( 1 ) در اين مورد نيز بمانند محل دفن فاطمه ( ع ) به روايات شيعه و سخنان ائمه ( ع ) هيچ توجهى نشده است در حالى كه « اهل بيت أدرى بما فى البيت » اينان آگاهترند اقوال در مورد محل دفن و روز و ماه رحلت حضرت فاطمه ( ع ) مختلف است ، در مورد محل دفن قول قاطع و محل مشخّص قطعى نداريم ولى اصح اقوال آن است كه در خانهء خودش دفن شده و زمان وفات را محققان از علما ، سوم جمادى الثانى ، نود و پنج روز و بعضى روايات معتبر هفتاد و پنج روز پس از رحلت پيامبر دانسته‌اند و در روايات شيعه از اقوال متن هيچ كدام نيامده است - م .\r\n( 2 ) ملاحظه مىفرماييد كه روايتى از امام صادق ( ع ) نقل فرموده‌اند و آن را هم مطابق ميل خود و نظر عامه با نسبت خطا ، به ناسخ توجيه نموده‌اند - م .\r\n","page_name":" 423 ","page_number":449},
  {"content":"\r\n\r\n( 1 )\r\n\r\nفرزندان فاطمه سلام اللّه عليها\r\nفاطمه ، فرزندانى به نام حسن ، حسين ، زينب و ام كلثوم داشت ، نخست حسن را به دنيا آورد ، بعد حسين را سپس زينب و بعد امّ كلثوم را ؛ زينب با عبد اللّه بن جعفر ازدواج كرد و از او فرزندى به نام عون به دنيا آمد ، و سرانجام زينب در خانه عبد اللّه از دنيا رفت . اما ام كلثوم را عمر در زمان خلافتش خواستگارى كرد و على ( ع ) از تزويج وى با عمر سرباززد و گفت : « او خردسال است و من او را براى پسر برادرم جعفر منظور كرده‌ام » اين مطلب بر عمر گران آمد ، عبّاس به على ( ع ) گفت : او را به همسرى عمر درآور كه من از او سخنى شنيده‌ام ! از اين رو على ( ع ) او را به همسرى عمر درآورد و عمر گفت : من قصدى از اين ازدواج نداشتم جز اين كه بين سبب و نسب از رسول خدا را جمع كنم .\r\n( 2 ) جدّم ( ابن جوزى ) در كتاب « منتظم » نقل كرده است كه على ( ع ) ام كلثوم را نزد عمر فرستاد تا او را ببيند و عمر ساق دست او را بالا زد و با دستش لمس كرد ! ( 3 ) ( مؤلف ) مىگويم : اين كار زشتى است ، به خدا سوگند كه اگر ام كلثوم يك كنيز بود ، عمر چنين عملى را روا نمىداشت ! وانگهى به اجماع مسلمين لمس زن بيگانه جايز نيست بنابراين چگونه مىشود چنين نسبتى را به عمر روا داشت ؟ ! آنچه را كه براى ما نقل كرده‌اند اين است كه على ( ع ) به عمر فرمود : « او خردسال است » عمر گفت : او را نزد من بفرست و على ( ع ) فرستاد و همراه وى جامه‌اى را فرستاد و به وى گفت : « به عمر بگو : پدرم به تو پيغام داد كه ببين آيا اين جامه براى تو مناسب است ؟ ! » وقتى كه وى نزد عمر آمد عمر او را نگريست و گفت : به پدرت بگو : آرى مناسب است ، وقتى ام كلثوم نزد على برگشت عرض كرد : پدر ! تو مرا نزد پير نكوهيده‌اى فرستادى كه به قدرى به من خيره شده بود و نگاه مىكرد كه نزديك بود با آن جامه روى دماغش بزنم « 1 » .\r\n\r\n\r\n","description":"","footnote":"\r\n( 1 ) جاى بسى تعجب و تأسف است كه دانشمندان عامه چنين وقايعى را در مورد كسى نقل مىكنند كه او را خليفهء پيامبر صاحب شريعتى مىدانند كه در اين شريعت رضايت زوجه و حتى رضايت ولى او ( در مورد غير رشيده ) شرط عقد نكاح است . براستى كه انسان ضمن تأسف بر اين قبيل وقايع به ميزان مظلوميّت على ( ع ) پى مىبرد !\r\n","page_name":" 424 ","page_number":450},
  {"content":"\r\n\r\n( 1 ) سپس ام كلثوم از عمر پسرى به نام زيد به دنيا آورد ، و چون عمر را كشتند وى با عون بن جعفر ازدواج كرد ولى از او فرزندى نياورد و چون عون از دنيا رفت با برادرش محمد بن جعفر ازدواج كرد و پس از او با برادرش عبد اللّه بن جعفر كه در خانهء وى از دنيا رفت . ابن اسحاق در جمع اولاد فاطمه ( ع ) پسرى به نام محسن را افزوده است كه در خردسالى از دنيا رفت و ليث بن سعد نيز دخترى به نام رقيه را اضافه كرده كه او نيز در كودكى از دنيا رفت .\r\n\r\n\r\n","description":"","footnote":"\r\nاما اصل داستان ازدواج ام كلثوم را با عمر بيشتر نقل نكرده‌اند بلكه اكثر محققان مورد ترديد قرار داده و بعضى مثل شيخ مفيد مردود دانسته‌اند ! - م .\r\n","page_name":" 425 ","page_number":451},
  {"content":"\r\n\r\n( 1 )\r\n\r\nباب دوازدهم شرح حال ( ديگر ) امامان عليهم السلام\r\nاحمد در كتاب « فضائل » از اسود بن عامر و او از اسرائيل به نقل از عثمان بن مغيره از على بن ربيعه نقل كرده ، مىگويد : زيد بن ارقم را ديدم و از او پرسيدم : آيا شما از رسول خدا ( ص ) شنيديد كه مىفرمود : « در بين شما ( امّت ) دو امانت گرانقدر را گذاشتم كه يكى از آنها بزرگتر است ؟ » گفت : آرى شنيدم كه مىفرمود : « دو امانت گران‌بها را در ميان شما گذاردم ؛ كتاب خدا ريسمان كشيده شده ميان آسمان و زمين ، و عترت من ؛ اهل بيتم بدانيد كه آن دو ، از يكديگر جدا نمىشوند تا اين كه كنار حوض كوثر به من بازگردند ، به هوش باشيد كه چگونه پس از من با آنها رفتار خواهيد كرد ! » .\r\n( 2 ) اگر كسى بگويد : جدّ تو در كتاب « واهيه » از قول عبد الوهّاب أنماطى و او از محمد بن مظفّر به نقل از محمد عتيقى و او از يوسف بن دخيل ، از جعفر عقيلى از قول احمد حلوانى از عبد اللّه بن داهر به نقل از عبد اللّه بن عبد القدّوس از اعمش و او از عطيّه از قول ابو سعيد ، همين مضمون را از پيامبر ( ص ) نقل كرده و بعد اضافه كرده جدّت كه اين سند ضعيف است زيرا ابن قدوس رافضى است و ابن داهر نيز قابل توجه نيست .\r\n( 3 ) ( مؤلف ) مىگويم : حديثى را كه ما روايت كرديم و احمد در كتاب « فضائل » نقل كرده است در اسناد اين حديث كسى از آنهايى كه جدّم ضعيف شمرده ، وجود ندارد و اين حديث را ابو داوود در سنن خويش و ترمذى و عموم محدّثان نيز نقل كرده‌اند .\r\n( 4 ) اين حديث را ابن رزين در كتاب « الجمع بين الصّحاح » نقل كرده است و تعجب از\r\n\r\n","description":"","footnote":"","page_name":" 426 ","page_number":452},
  {"content":"\r\n\r\nجدّم است كه چگونه روايتى را كه مسلم در صحيح خود از زيد بن ارقم نقل كرده از او پنهان مانده است ! ( 1 ) زيد بن ارقم مىگويد : رسول خدا ( ص ) در ميان جمعيت بر سر پا ايستاد و در كنار بركهء آبى به نام « خم » - و يا مشهور به خم - بين مكه و مدينه ، پس از حمد و ثناى الهى و موعظه و يادآورى فرمود : بارى ، اى مردم همانا من بشرى چون شمايم ، ديرى نخواهد پاييد كه پيك پروردگارم ( عزرائيل ) خواهد رسيد و من او را اجابت خواهم كرد در حالى كه دو امانت گران‌بها را ميان شما مىگذارم ، اوّل كتاب خدا كه در آن نور و هدايت است پس كتاب را بگيريد و به آن تمسّك بجوييد - پس به كتاب خدا واداشت و به آن تشويق كرد - » سپس فرمود : « و اهل بيتم ، شما را به خدا دربارهء اهل بيتم يادآورى مىكنم - اين سخن را دو بار تكرار كرد - » .\r\n( 2 ) حصين بن سبره با شنيدن اين سخن به زيد بن ارقم گفت : زيد بگو ببينم اهل بيت پيامبر چه كسانى هستند ، آيا زنان وى از جمله اهل بيت پيامبر نيستند ؟ زيد گفت : آرى ، زنان پيامبر ، اهل بيت او هستند ولى اهل بيت ( مورد نظر ) آن حضرت كسانى هستند كه پس از پيامبر صدقه بر ايشان حرام است . و به روايتى زيد گفت : نه به خدا قسم ، زن گاهى مدت زمانى يا مدت زيادى با مرد است سپس او را طلاق مىدهد و به خانهء پدرش و نزد خويشان خودش برمىگردد ولى اهل بيت پيامبر آن وابستگانى هستند كه صدقه بر ايشان حرام است ، حصين پرسيد : آنها كيستند ؟ زيد گفت : آل على ، آل عقيل ، آل جعفر و آل عبّاس ! ( 3 ) احمد در مسند خويش به نقل از عبد الرزّاق با اسنادى كه ذكر شد تا على ( ع ) حديثى به همين مضمون نقل كرده است .\r\n( 4 ) احمد در « فضائل » به نقل از محمد بن يونس و او از عبد اللّه بن عايشه از قول اسماعيل ابن عمر از عمر بن موسى از زيد بن على بن حسين بن على و او از پدر و از جدّش نقل كرده است مىگويد : « نزد رسول خدا ( ص ) از رشكى كه مردم به من مىبردند گله كردم فرمود : آيا تو نمىخواهى چهارمين فرد از چهار نفرى باشى كه نخستين واردين بهشتند ؛ من ، تو ، حسن و حسين و مادرشان و فرزندان ما پس از ما و پيروان ما ؛ پشت سر ما وارد بهشت مىشوند » .\r\n( 5 ) در روايتى آمده است : « ستارگان باعث ايمنى اهل آسمانند پس چون ستارگان از بين\r\n\r\n","description":"","footnote":"","page_name":" 427 ","page_number":453},
  {"content":"\r\n\r\nبروند اهل آسمان از بين بروند ، و اهل بيت من باعث ايمنى اهل زمين هستند و چون اهل بيت من از ميان بروند ، اهل زمين از بين بروند » .\r\n( 1 ) ابو الفرج اصفهانى در كتاب « مرج البحرين » به اسناد خود تا ابو ذر نقل كرده ، مىگويد :\r\nرسول خدا ( ص ) فرمود : « مثل اهل بيت من همانند كشتى نوح است ، هر كه در آن سوار شد نجات يافت و هر كه تخلّف كرد ، غرق شد » .\r\n( 2 )\r\n\r\nشرح حال على بن حسين بن على بن ابى طالب عليهم السلام\r\nوى پدر امامان و كنيه‌اش ابو الحسن و لقبش زين العابدين است ، رسول خدا ( ص ) - به دليلى كه در سيرهء فرزندان محمد خواهيم گفت - او را سرور عابدان ناميد ، و از القابش سجّاد و ذو الثّفنات است ( ثفنات ، آنچه از اعضاى بدن شتر كه وقت خوابيدن به زمين مىخورد و درشت مىشود مانند سر زانوها ، مفرد آن ثفنه - پينه - است كه در اثر سجده‌هاى طولانى مواضع سجده‌اش پينه بسته بود ) مادرش ام ولدى به نام غزاله و به قولى سلافه و به قولى امّ سلمه و به روايتى شاه زنان بود ، پس از حسين ( ع ) زبيده و به قولى زيد با وى ازدواج كرد كه ما داستان او را با عبد الملك بن مروان نقل كرديم ، و تولد على بن حسين سال سى و هشت هجرى و به قولى سال سى و هفت و به قولى سال سى و سه بود كه اين قول را ابن عساكر نقل كرده است ، وى از طبقهء دوم تابعين بوده است و در روز عاشورا با پدرش امام حسين ( ع ) در كربلا بود و به اين خاطر كشته نشد كه بيمار بود ، و در آن روز بيست و سه سال داشت .\r\n( 3 ) ابن عبّاس مىگويد : على ( ع ) بيمناك بود كه مبادا قطع نسل شود ، از اين رو در روز جنگ صفّين ديد حسن و حسين به ميدان كارزار مىشتابند - به قولى حسين را ديد كه مىشتابد - فرمود : « اين پسرم را بازداريد ، نبايد او خودش را فداى من كند كه من مقدّم‌ترم براى كشته شدن تا مبادا نسل رسول خدا گسسته شود ! » .\r\n( 4 ) ابن سعد در « طبقات » مىگويد : على بن حسين ، مورد اعتماد و امين و كثير الحديث ، بلندمرتبه ، والامقام ، پارسا ، عابد و خائف بود . مىگويد : ابن عبّاس هرگاه او را مىديد مىگفت : مرحبا به دوست پسر دوست .\r\nابن سعد مىگويد : وى با حنا و وسمه خضاب مىكرد .\r\n\r\n","description":"","footnote":"","page_name":" 428 ","page_number":454},
  {"content":"\r\n\r\n( 1 ) ابن حمدون در كتاب « تذكره » از زهرى نقل كرده ، مىگويد : عبد الملك بن مروان على بن حسين را با غل و زنجير بسته از مدينه منتقل كرد ، زنجير گرانى بر او بسته و نگهبانانى را بر وى گمارده بود ، من از آنان اجازه گرفتم تا با وى خداحافظى كنم به من اجازه دادند وقتى كه وارد شدم ديدم با غل و زنجير بر دست و پايش در جايى زندانى است ، گريه كردم و گفتم كاش من به جاى شما بودم و شما سالم بوديد ، فرمود : « زهرى آيا تو گمان مىبرى كه اين كنده و زنجير بر دست و پاى من است و گردن مرا مىرنجاند ، بلكه من اگر بخواهم چنين نخواهد بود و اين حالت براى آن است كه من به ياد عذاب خدا باشم » سپس دست و پايش را از ميان كنده و زنجير درآورد ، آنگاه فرمود : « من با ايشان دو ميل از مدينه دور خواهم شد ! » زهرى مىگويد : بيش از چهار شب نگذشته بود كه نگهبانانى كه همراه وى بودند به مدينه آمدند او را جستجو مىكردند و او را نيافتند ، من از يكى از ايشان پرسيدم ، گفتند : ما او را مىديديم كه در جلو ما بود و فرود آمده بود و ما در اطراف او نگهبانى مىداديم كه ناگهان وقتى كه صبح روشن شد او را نيافتيم و غل و زنجير را ديديم افتاده است .\r\n( 2 ) زهرى مىگويد : پس از اين رويداد نزد عبد الملك رفتم و او درباره على بن حسين از من پرسيد و من جريان را به او گفتم ، عبد الملك گفت : همان روزى كه مأموران من او را گم كرده بودند نزد من آمد و بر من وارد شد و رو به من كرد و گفت : « مرا چه كار با تو ؟ ! » گفتم :\r\nنزد من باش ! گفت : « دوست ندارم نزد تو باشم » و بعد بيرون رفت به خدا سوگند كه دلم از ديدن او پر از ترس شد .\r\n( 3 ) ابن ابى الدنيا به اسناد قبل ، از قول محمد بن حسن و او از عبد اللّه بن محمد به نقل از عبد الرحمن بن حفص قرشى نقل كرده ، مىگويد : على بن حسين ( ع ) وقتى كه وضو مىگرفت ، رنگش زرد مىشد ، مىپرسيدند : اين چه حالتى كه در وقت وضو گرفتن بر شما عارض مىشود ؟ مىفرمود : « آيا مىدانيد كه من مقابل چه كسى مىخواهم بايستم ؟ ! » .\r\nابن سعد در « طبقات » نقل كرده ، مىگويد : على بن حسين ( ع ) وقت راه رفتن دستهايش را تكان نمىداد و چون براى نماز مىايستاد بدنش مىلرزيد ، مىپرسيدند : شما را چه مىشود ؟\r\nمىفرمود : « چه مىدانيد كه من با چه كسى مىخواهم مناجات كنم ؟ ! » .\r\n( 4 ) ابن ابى الدّنيا به نقل از محمد بن ابى معشر و او از ابو الفرج اصفهانى روايت كرده\r\n\r\n","description":"","footnote":"","page_name":" 429 ","page_number":455},
  {"content":"\r\n\r\nمىگويد : در منزل على بن حسين آتش‌سوزى اتفاق افتاد و او در حال سجده بود گفتند : آتش ، آتش ! يا بن رسول اللّه ، او سرش را بلند نكرد تا آتش خاموش شد پرسيدند : چه چيز تو را از آن بازداشت ؟ فرمود : « آتش ديگر ! » .\r\n( 1 ) قرشى نقل كرده است كه مردى به خدمت على بن حسين ( ع ) آمد و گفت : فلان كس از شما بدگويى مىكند ، فرمود : « برخيز و مرا نزد او ببر » آن مرد برخاست و با وى نزد آن مرد رفتند در حالى كه گمان مىكرد كه مىخواهد از آن مرد انتقام بگيرد ، همين كه به او رسيد ، فرمود : « فلانى ! اگر آنچه را كه در حق من گفته‌اى درست باشد خداوند از من بگذرد و اگر نادرست است خداوند تو را بيامرزد » .\r\n( 2 ) قرشى به نقل از احمد بن عبد الأعلى شيبانى و او از ابو يعقوب مدنى نقل كرده مىگويد : بين على بن حسين ( ع ) و بين حسن بن حسن شكر آبى بود ، حسن بن حسن به خدمت على بن حسين ( ع ) آمد در حالى كه او در مسجد ، ميان يارانش نشسته بود ، سخنان زشتى به او گفت در حالى كه وى ساكت بود ! حسن بن حسن حرفهايش را زد و رفت ، شب كه شد ، على بن حسين ( ع ) به در خانهء او آمد در حالى كه از او عذر خواهى مىكرد ، حسن بيرون آمد و او را در بغل گرفت و هر دو شروع كردند به گريستن به قدرى كه اطرافيان دلشان به حال آنها سوخت سپس حسن عرض كرد : به خدا سوگند هرگز من چيزى را كه شما دوست نداشته باشيد تكرار نخواهم كرد ، و على بن حسين ( ع ) فرمود : « نسبت به آنچه دربارهء من گفتى تو را حلال كردم » .\r\n( 3 ) ابو نعيم در كتاب « حليه » به نقل از ابو حسين محمد بن عبد اللّه و او از ابو بكر انبارى از قول احمد بن صلت از قاسم بن ابراهيم علوى از قول پدرش از جعفر بن محمد و او از پدرش على بن حسين نقل كرده است كه مىفرمود : « از دست دادن دوستان غربت است » .\r\n( 4 ) محمد مىگويد : من خود شنيدم كه مىگفت : « خداوندا من به تو پناه مىبرم از اين كه در نظر مردم ظاهرم خوب باشد ولى باطنم بد ، خداوندا چنان كه من بدى كردم و تو به من خوبى كردى پس چون برگشتم تو هم لطفت را به من بازگردان ! » .\r\n( 5 ) مىگويد : على بن حسين ( ع ) فرمود : « گروهى خدا را از روى ترس ( از عذاب ) عبادت مىكنند ، آن عبادت بردگان است و گروهى به خاطر علاقه ( به نعمتهاى الهى ) او را عبادت\r\n\r\n","description":"","footnote":"","page_name":" 430 ","page_number":456},
  {"content":"\r\n\r\nمىكنند ، آن عبادت بازرگانان است و گروهى او را به خاطر شكر و سپاس عبادت مىكنند كه آن عبادت آزادگان است » .\r\n( 1 ) محمد مىگويد : وى آب طهارت و غسل و وضويش را خود تهيه مىكرد و ممكن نبود كه كسى به او كمك كند و چون شب برمىخاست ابتدا مسواك مىكرد سپس وضو مىساخت و آنچه روزانه از او فوت شده بود ، قضا مىكرد و رسم شبانه روزى وى هزار ركعت نماز بود « 1 » .\r\n( 2 ) عمر بن معمر كاتب به نقل از عبد الرحمن بن محمد و او از محمد بن على خياط از احمد بن محمد بن يوسف علّاف از قول عمر بن حصين قاضى و او از محمد بن على بن حمزه ، از پدرش و او از ابراهيم بن موسى بن جعفر بن محمد از پدرش نقل كرده است كه مىفرمود : « در شگفتم از شخص متكبّر خودخواهى كه ديروز نطفه‌اى ( گنديده ) بود و فردا مردارى و در شگفتم از كسى كه در وجود خدا ترديد دارد در حالى كه عجايب مخلوق او را مىبيند و در شگفتم از كسى كه در سراى آخرت شك دارد در حالى كه اين عالم را مىبيند و در شگفتم از كسى كه براى اين جهان فانى كار مىكند ولى سراى آخرت را ناديده مىانگارد ! » .\r\nمىگويد : وقتى كه مستمندى نزد او مىآمد ، مىگفت : مرحبا به كسى كه توشهء مرا به جهان ديگر مىبرد . » .\r\n( 3 ) ابو نعيم در كتاب « حليه » به نقل از ابو بكر بن مالك و او از عبد اللّه بن احمد بن حنبل از قول ابو معمر از جرير و او از شيبة بن نعامه نقل كرده ، مىگويد : على بن حسين ( ع ) انفاق مىكرد ، وقتى كه از دنيا رفت ، فهميدند كه صد خانوار را در مدينه اداره مىكرده است و به روايتى آنها نمىدانستند چه كسى آذوقه براى آنها مىآورد زيرا كه شب هنگام براى آنها چيزى\r\n\r\n\r\n","description":"","footnote":"\r\n( 1 ) به تذكرة الحفاظ ذهبى جلد 1 ، ص 75 و تاريخ اسلام جلد 4 ، ص 37 و تهذيب التّهذيب جلد 7 ، ص 306 و مرآة الجنان يافعى ص 191 و ينابيع المودّهء قندوزى ص 377 و صواعق المحرقه ابن حجر ص 119 و الاتّحاف بحبّ الأشراف شبراوى ص 49 و اسعاف الرّاغبين حاشيهء نور الأبصار ص 239 و تذكرة الخواص ابن جوزى ( همين كتاب ) 326 و فصول المهمهء ابن صبّاغ مراجعه كنيد .\r\n","page_name":" 431 ","page_number":457},
  {"content":"\r\n\r\nمىبرد ، وقتى كه او از دنيا رفت ديدند ديگر آن شخص ، شبها نمىآيد و به روايتى او خود كيسهء نان را شبانه به پشت مىگرفت و به مستمندان مىرساند و مىگفت : « صدقهء نهانى آتش خشم خدا را خاموش مىكند » و در روايتى ، مردم مدينه مىگفتند : ما صدقهء نهانى را از دست نداديم مگر وقتى كه على بن حسين ( ع ) از دنيا رفت .\r\n( 1 ) ابن ابى الدّنيا به نقل از محمد بن حسين از حميدى و او از سفيان ثورى نقل كرده مىگويد : « على بن حسين ( ع ) وقتى كه خواست به حج يا عمره برود ، خواهرش سكينه دختر حسين ( ع ) توشهء سفرى براى آن حضرت كه مشتمل بر هزار درهم بود فراهم كرد و به خدمت او فرستاد ، وقتى كه به ناحيهء حرّه رسيد تمام آن مبلغ را بين فقرا و مستمندان تقسيم كرد .\r\n( 2 ) ابن سعد در كتاب « طبقات » مىگويد : مختار بن ابى عبيده صد هزار درهم فرستاد ولى او دوست نداشت كه بپذيرد و از طرفى مىترسيد قبول نكند از اين رو آن را در خانه به حال خود گذاشت تا اين كه مختار كشته شد جريان را به عبد الملك نوشت عبد الملك در پاسخ او نوشت : آنها را پاك و گوارا در اختيار بگير ! و على بن حسين ( ع ) همواره مختار را لعنت مىكرد و مىگفت : او بر خدا و به ما دروغ بست ، زيرا گمان مىبرد كه به وى وحى مىرسد « 1 » ! » .\r\n( 3 ) ابن سعد به نقل از عبد العزيز بن خطاب و او از موسى بن ابى حبيب طايفى از على بن حسين ( ع ) نقل كرده است كه فرمود : « كسى كه امر به معروف و نهى از منكر را ترك كند مانند كسى است كه كتاب خدا را پشت سر انداخته است مگر اين كه نوعى ترس و بيم داشته باشد » پرسيدند كه تقواى واقعى چگونه است ؟ فرمود : « آن كه از ستمگر معاندى بترسد كه مبادا به او تحميلى بكند و يا بر او بشورد . »\r\n( 4 ) ابن سعد مىگويد : على بن حسين ( ع ) مىفرمود : « اى مردم ! ما را چون دوستى اسلام\r\n\r\n\r\n","description":"","footnote":"\r\n( 1 ) در متون شيعه آمده است وقتى كه مختار سر ابن زياد را به خدمت على بن حسين ( ع ) فرستاد ، فرمود : « خدا به مختار جزاى خير دهد كه خونخواهى ما را كرد . و از امام باقر نقل شده است كه فرمود : مختار را دشنام ندهيد كه قاتلان ما را كشت و خونخواهى ما را كرد . . . ( فرهنگ فرق اسلامى ص 398 به نقل از رجال كشى ) . - م .\r\n","page_name":" 432 ","page_number":458},
  {"content":"\r\n\r\nدوست بداريد به خدا سوگند كه دوستى شما همواره با ما بود تا اين كه عيبى بر ما شد ( و به روايتى ) تا اين كه ما را مورد كينه مردم قرار داديد ! » .\r\n( 1 ) ابن سعد مىگويد : به مستراح رفت ديد پشّه‌هاى كوچك روى لباس او مىنشينند و خواست كه جامهء مخصوصى براى رفتن مستراح به تن كند ولى بعد با خود گفت چگونه من كارى بكنم كه رسول خدا ( ص ) و مردمان پس از او نكرده‌اند ، از اين رو آن كار را نكرد .\r\nمىگويد : دو بار اموالش را در راه خدا تقسيم كرد . و نيز مىگويد : مردى پرسيد : چگونه به سر برديد ؟ فرمود : « ما در ميان مردم ، بمانند بنى اسرائيل در بين فرعونيان به سر برديم در حالى كه فرزندانمان را سر بريدند و بزرگ و سرور ما ( على ) را بر منابر لعن كردند و دشنام مىگويند و ما را از حقمان بازمىدارند » .\r\n( 2 ) و نيز ابن سعد مىگويد : هشام بن اسماعيل مخزومى فرماندار مدينه ، على بن حسين ( ع ) را اذيّت مىكرد و روى منبر به على ( ع ) ناسزا مىگفت و به آن حضرت جسارت مىكرد همين كه وليد بن عبد الملك به خلافت رسيد او را بر كنار كرد و دستور داد او را نگاه دارند تا مردم اگر شكايتى از او دارند بازگو كنند ، هشام گفت : به خدا سوگند كه من جز از على بن حسين ( ع ) از كسى نمىترسم زيرا كه او مرد صالحى است وليد حرف او را مىپذيرد ، پس على بن حسين ( ع ) به ياران و دوستانش سفارش كرد : مبادا متعرّض هشام بشويد سپس براى انجام كارى از كنار هشام گذر كرد و متعرّض او نشد در حالى كه هشام در حضور مردم ايستاده بود او را صدا زد و گفت : خدا بهتر مىداند كه رسالتش را در كجا قرار دهد ! ( 3 ) احمد در مسند به نقل از مكى بن ابراهيم و او از عبد اللّه يعنى ابن سعيد پسر هند و او از اسماعيل بن ابى الحكيم مولاى آل زبير از قول سعيد بن مرجانه نقل كرده مىگويد از ابو هريره شنيدم كه مىگفت : رسول خدا ( ص ) فرمود : « هر كه بردهء مؤمنى را آزاد كند ، خداوند به خاطر هر عضوى از او عضوى از وى را از آتش جهنم آزاد كند حتى دست را به خاطر دست و پا را براى پا و آلت تناسلى را در برابر آلت » ، على بن حسين ( ع ) وقتى كه حديث را شنيد به سعيد بن مرجانه گفت : « تو خود اين را از ابو هريره شنيدى ؟ » گفت : آرى ، پس على بن حسين ( ع ) غلام خود ، مطرف را كه غير از او غلامى نداشت صدا زد و فرمود :\r\n« تو در راه خدا آزادى » اين حديث را صحيح بخارى و صحيح مسلم نقل كرده‌اند .\r\n\r\n","description":"","footnote":"","page_name":" 433 ","page_number":459},
  {"content":"\r\n\r\n( 1 ) عبد اللّه بن جعفر در برابر اين غلام ده هزار درهم يا هزار دينار پرداخته بود و او را براى على بن حسين ( ع ) خريده بود ، و عبارت صحيح بخارى و صحيح مسلم به نقل از ابو هريره از قول رسول خداست و اين مطلب را نقل كرده است . ابن مرجانه مىگويد : من اين حديث را براى على بن حسين ( ع ) نقل كردم و او به برده‌اش كه عبد اللّه بن جعفر به وى داده بود ، توجهى كرد . . .\r\n( 2 ) ( مؤلف ) مىگويم : به خاطر اين حديث است كه دانشمندان مستحب دانسته‌اند كه مرد بردهء مرد را آزاد كند و زن بردهء زن را .\r\n( 3 ) ابو نعيم در كتاب « حليه » نقل كرده ، مىگويد : على بن حسين ( ع ) نزد زيد بن اسلم مىرفت و نزد او مىنشست ، گفتند : آقا شما سرور اين مردم و بالاتر از همه هستيد ، مىرويد كنار اين غلام مىنشينيد ، فرمود : « در پى علم بايد رفت ، هر جا كه باشد ! » .\r\n( 4 ) ابو نعيم به نقل از احمد بن محمد بن سنان و او از محمد بن اسحاق ثقفى از قول محمد بن زكريّا از ابن عايشه به نقل از پدرش مىگويد : هشام بن عبد الملك پيش از رسيدن به خلافت به زيارت مكه رفت و هر چه كوشيد كه حجر الاسود را ببوسد به دليل ازدحام جمعيّت نتوانست ، فاصله‌اى نشد كه على بن حسين ( ع ) آمد مردم به خاطر او كنار رفتند و از حجر الاسود فاصله گرفتند و كسى جز او نزد حجر نماند ، هشام ( با اين كه او را مىشناخت براى تحقير ) گفت : اين كيست ؟ اطرافيان گفتند : ما او را نمىشناسيم ، فرزدق شاعر گفت :\r\nمن او را مىشناسم و بعد شروع كرد به گفتن اين اشعار :\r\n هذ الّذى تعرف البطحاء وطأته * و البيت يعرفه و الحلّ و الحرم\r\nهذا ابن خير عباد اللّه كلّهم * هذا التقى النّقى الطّاهر العلم\r\nيكاد يمسكه عرفان راحته * ركن الحطيم اذا ما جاء يستلم\r\nاذا رأته قريش قال قائلها * الى مكارم هذا ينتهى الكرم\r\nإن عدّ اهل التّقى كانوا ذوى عدد * او قيل من خير اهل الأرض قيل هم\r\nهذا ابن فاطمة ان كنت جاهله * بجده انبياء اللّه قد ختموا\r\nو ليس قولك من هذا بضائره * العرب تعرف ما انكرت و العجم\r\nيغضى حياء و يغضى من مهابته * فما يكلّم الّا و هو يبتسم \r\n\r\n","description":"","footnote":"","page_name":" 434 ","page_number":460},
  {"content":"\r\n\r\n ينمى اى ذروة العزّ الّتى قصرت * عن نيلها عرب الاسلام و العجم\r\nمن جدّه دان فضل الانبياء له * و فضل امّته دانت له الأمم\r\nينشق نور الهدى عن صبح غرّته * كالشّمس ينجاب عن اشراقها الظّلم\r\nمشتقة من رسول اللّه نبعته * طابت عناصره و الخيم و الشّيم\r\nاللّه شرّفه قدما و فضّله * جرى بذاك له فى لوحه القلم\r\nكلتا يديه غياث عم نفعهما * يستوكفان و لا يغروهما العدم\r\nسهل الخليفة لا يخشى بوادره * يزينه اثنان حسن الخلق و الكظم\r\nحمال اثقال اقوام اذا فدحوا * رحب الفضاء اريب حين يعتزم\r\nعمّ البرية بالاحسان فانقشعت * عنها العماية و الاملاق و الظّلم\r\nمن معشر حبّهم دين و بغضهم * كفر و قربهم ملجى و معتصم\r\nلا يستطيع جواد بعد غايتهم * و لا يدانيهم قوم و إن كرموا\r\nهم الغيوث اذا ما أزمة أزموا * و الأسد أسد الشّرى و الرّأى محتدم\r\nلا ينقص العسر بسطا من اكفهم * سيّان ذالك إن أثروا و إن عدموا\r\nيستدفع السّوء و البلوى بحبّهم * و يسترق به الاحسان و النّعم\r\nمقدم بعد ذكر اللّه ذكرهم * فى كل بر و مختوم به الكلم\r\nيأبى لهم ان يحل الذّم ساحتهم * خيم كريم و أيد بالنّدى هضم\r\nمن يعرف اللّه يعرف اولية ذا * الدّين من بيت هذا ناله الأمم « 1 » \r\n\r\n\r\n","description":"","footnote":"\r\n( 1 ) اين كسى است كه سرزمين بطحاء ( حجاز ) جاى پاى او را مىشناسد و خانهء خدا ، حلّ و حرم او را مىشناسند . اين پسر بهترين همهء بندگان خداست ، اين همان پاك و مطهّر و با نام و نشان پاكيزه است . وقتى كه به استلام حجر مىآيد ، ركن حطيم ( از روى اشتياق ) مىخواهد كف دست او را نگهدارد . مردم قريش وقتى كه او را ببينند ، سخنشان اين است كه تمام فضايل به اين سرور پايان گرفته و اين است سرچشمهء كمالات . اگر اهل تقوا را بشمارند ، آنان پيشوايان اهل تقوايند ، و يا اگر از بهترين مردم روى زمين بپرسند ، گفته شود : آنان از همه بهترند . اين پسر فاطمه است اگر تو او را نمىشناسى ، ( بدان كه ) به جدّ او نبوّت انبيا ( ع ) ختم مىشود . و اين سخن تو : « اين كيست ؟ ! » ضررى به حال او ندارد ، اگر تو او را نمىشناسى ! عرب و عجم او را مىشناسند . ( موقع نگاه كردن ) از روى حيا چشم بر هم مىنهد و هر كه مىخواهد بر او بنگرد از شكوه و هيبت او چشم مىبندد و تا لبخند نزند كسى را ياراى سخن گفتن با او نيست . به اوج\r\n","page_name":" 435 ","page_number":461},
  {"content":"\r\n\r\n( 1 ) اين على بن حسين بن على بن ابى طالب ( ع ) است ، هشام با شنيدن اين اشعار خشمگين شد و دستور داد ، فرزدق را در عسفان بين مكه و مدينه زندانى كردند ، على بن حسين ( ع ) پس از اطّلاع از ماجرا هزار دينار براى فرزدق فرستاد ولى او قبول نكرد و گفت : من آنچه گفتم به\r\n\r\n\r\n","description":"","footnote":"\r\nعزّتى رسيده است كه از وصول به آنجا مسلمانان عرب و عجم قاصرند . همهء انبيا در فضيلت به جدّ او نمىرسند و فضيلت امّت او نيز بالاتر از همهء امّتهاست . انوار هدايت از نور سيماى او جدا مىشود ، همچون خورشيد كه در اثر تابش آن تاريكيها پراكنده مىشود . وجود او از وجود رسول خدا ( ص ) سرچشمه گرفته ، و عناصر روحى و سجاياى اخلاقيش پاك و پاكيزه است . خداوند ، از ازل او را شرافت و فضيلت داده است ، و قلم قدرت بر لوحهء تقدير الهى چنين جارى گشته است . دستهايش ابرى است كه براى همگان سودمند است و همه از بخشش او بهره‌مند مىشوند و تنگدستى محرومان ( هر چه از دست او بگيرند بازهم از ابر جود او ) چيزى كم نمىكند . نرمخويى كه افراد با كارهايى كه باعث خشم مىگردند از او بيمناك نيستند زيرا دو چيز او را آراسته‌اند : حسن خلق و فرو خوردن خشم . در وقت بيچارگى و فشار زندگى مردم ، او بارهاى سنگين مردمان را بر دوش مىگيرد ، شيرين خصالى كه بذل و بخشش در نظر او شيرين و گواراست ، تمام خلايق از احسان او برخوردارند ، از اين رو ، گمراهى ، گرسنگى و تاريكى از آنان رخت بر بسته است .\r\nجمعيتى كه محبت و دوستى ايشان ديانت ، و دشمنى و عداوت ايشان كفر ، و تقرّب به ايشان باعث نجات و دستاويز است . هيچ بخشنده‌اى به حدّ آنها نمىرسد و هيچ قومى به هنگام بخشش همتاى آنان نيست . آنان ابرهاى رحمتند وقتى كه بحرانها و شدايد رو آورد چون شيرند ؛ شير حمله‌ور ، و دلير و خشمگين . از بس كه سخاوتمندند ، سختيها چيزى از بخشندگى آنها نمىكاهد چه ثروتمند باشند و چه تنگدست ، براى آنها بىتفاوت است . به وسيلهء دوستى و محبت ايشان بدى و گرفتارى را مىتوان بر طرف كرد و اصل هر بذل و بخششى به او مىرسد . پس از ذكر خدا ، ياد ايشان در همهء كارهاى نيك بر همه چيز مقدّم است و تمام سخنها به او ختم مىشود . ساحت قدس ايشان بالاتر از اين است كه خوارى و زبونى را بپذيرند ، خو و خصلتشان بزرگوارى و دستهايشان به بذل و بخشش عادت كرده است . هر كه خدا را مىشناسد ، نعمت ولايت او را قبول دارد ، زيرا كه دين از خاندان اين بزرگوار به تمام مردم عالم رسيده است .\r\nعبد الرحمن بن جامى در كتاب « سلسلة الذّهب » اين قصيده را به شعر فارسى درآورده و مىگويد زنى از مردم كوفه پس از مرگ فرزدق شبى او را در خواب ديد از او پرسيد : خدا با تو چه كرد ؟ گفت : خدا مرا به خاطر آن قصيده‌اى كه در مدح و ثناى حضرت على بن حسين ( ع ) گفته بودم ، آمرزيد . جامى مىگويد : سزاوار است كه خداى تعالى همهء مردم عالم را به بركت اين قصيده بيامرزد . اشعار جامى ( ترجمه قصيده فرزدق ) چنين آغاز مىشود :\r\n صادقى از مشايخ حرمين * چون شنيد اين نشيد دور از شين\r\nگفت : نيل مراضى حق را * بس بود اين عمل فرزدق را \r\n","page_name":" 436 ","page_number":462},
  {"content":"\r\n\r\nخاطر خشم خدا و رسولش بر هشام بود اجر و مزدى نمىگيرم ، على بن حسين فرمود : « ما اهل بيت چيزى را كه به كسى داديم پس نمىگيريم » پس فرزدق قبول كرد و هشام را هجو كرد و گفت :\r\n أ يحبسني بين المدينة و الّتى * اليها قلوب النّاس يهوى منيبها\r\nيقلّب رأسا لم يكن رأس سيّد * و عينا له حولاء باد عيوبها « 1 » \r\n( 1 ) ( مؤلف ) مىگويم : ابو نعيم در كتاب « حليه » جز بعضى از اين اشعار قصيده ( ميميّه ) را نقل نكرده بود من بقيه را از روى ديوان فرزدق نقل كردم .\r\n( 2 ) ابو نعيم به نقل از محمد بن عبد اللّه كاتب و او از حسن بن على بن نصر طوسى از محمد بن عبد الكريم از قول هيثم بن عدى از صالح بن حسان نقل كرده ، مىگويد : مردى به سعيد بن مسيّب گفت : من مردى پارساتر از فلان كس نديده‌ام سعيد گفت : آيا تو على بن حسين ( ع ) را ديده‌اى ؟ گفت : نه گفت : من كسى را پارساتر از او نديده‌ام .\r\n( 3 ) و نيز ابو نعيم از زهرى نقل كرده است كه گفت : من هيچ فرد هاشمى را افضل از على بن حسين ( ع ) نديده‌ام ، و ابو حازم نيز همين مطلب را نوشته و مىگويد : از وى فقيه‌تر نديده‌ام .\r\n( 4 ) زهرى از عايشه نقل كرده است كه گفت : على بن حسين ( ع ) را در حجر اسماعيل در حال سجده ديدم كه مىگفت : « خدايا بنده‌ات در آستانهء تو و مستمندت در پيشگاه تو و نيازمندت به در خانهء تو آمده است ، خداوندا هر آنچه را كه با غم و اندوه درخواست مىكنم ، از من بر طرف ساز ! » .\r\n( 5 ) زهرى مىگويد : هرگاه باد مىوزيد ، علىّ بن حسين از خوف خدا از خود بى خود روى زمين مىافتاد .\r\n\r\n\r\n","description":"","footnote":"\r\n مستعد شد رضاى رحمان را * مستحق شد رياض رضوان را\r\nزان كه نزديك حاكم جابر * كرد حق را براى حق ظاهر . . . \r\nدر دائرة المعارف بستانى ج 9 ، ص 356 آمده است : « دانشمندان و مورّخان دربارهء فرزدق گفته‌اند : همين يك قصيده كافى است كه باعث رفتن فرزدق به بهشت گردد . » - م .\r\n( 1 ) آيا هشام گمان مىبرد كه من در زندان بين راه مدينه‌ام و آنجا كه دلهاى مردم براى آنجا پر مىزند ؟ ! او ( روى گردنش ) سرى را مىچرخاند كه سر يك سرور نيست و همچنين چشمى را كه كج‌بين است و عيبهايش برملاست .\r\n","page_name":" 437 ","page_number":463},
  {"content":"\r\n\r\n( 1 ) و نيز مىگويد : روزى از مسجد بيرون شد و مردى به دنبال او رفت و به او دشنام داد غلامان و مواليان رسيدند و آن مرد را در ميان گرفتند ، فرمود : « او را رها كنيد » سپس رو به آن مرد كرد و فرمود : « آنچه از كار ما را خداوند از تو پنهان داشته است بيشتر است ، آيا نيازى دارى تا تو را يارى كنيم ؟ » آن مرد با شنيدن اين سخن شرمنده شد ، پس على بن حسين ( ع ) عباى حاشيه‌دارى كه بر تن داشت روى دوش او انداخت و هزار درهم به وى داد و بعدها آن مرد هر وقت او را مىديد ، مىگفت : گواهى مىدهم كه تو از فرزندان پيامبرى ! .\r\n( 2 ) ابن ابى الدنيا به نقل از ابو حسين شيبانى و او از مردى از فرزندان عمار بن ياسر نقل كرده مىگويد : گروهى نزد على بن حسين ( ع ) بودند كه خدمتگزارى با شتاب آمد و گوشت بريانى را از تنور درآورد و خدمتگزار همانطور كه با شتاب مىآمد در حالى كه سيخ كبابى در دست او بود و در جلو على بن حسين فرزند خردسالش نشسته بود ، سيخ كباب روى كودك افتاد و او را سوزاند و او مرد ، خدمتگزار سرگردان ماند ، على ( ع ) نگاهى به او كرد و گفت :\r\n« تو از روى عمد اين كار را نكردى ، برو تو در راه خدا آزادى » سپس دستور كفن و دفن كودك را داد .\r\n( 3 ) ابو نعيم به نقل از ابن كيسان و او از اسماعيل بن اسحاق قاضى از قول على بن عبد اللّه از عبد اللّه بن هارون از پدرش به نقل از حاتم بن ابى صغيره و او از عمر بن دينار مىگويد :\r\nعلى بن حسين ( ع ) بر محمد بن اسامة بن زيد ( در وقتى كه مريض بود جهت عيادت ) وارد شد ، محمد شروع به گريه كرد و نگران بود ، على ( ع ) به وى گفت : « چرا ناراحتى ؟ » عرض كرد : بدهكارم ، فرمود : « بدهيت چقدر است ؟ » گفت : پانزده هزار دينار ، فرمود : « بر عهدهء من » .\r\n( 4 ) ابن ابى الدّنيا به نقل از محمد بن عبد اللّه زبيرى و او از ابو حمزهء ثمالى نقل كرده مىگويد : ابو جعفر محمد بن على بن حسين روايت كرد و فرمود : « پدرم به من گفت : پسرم با پنج كس رفاقت مكن و همراه آنان مباش : با فاسق رفاقت مكن زيرا او به لقمه‌اى و كمتر از لقمه‌اى تو را مىفروشد ، و با بخيل رفاقت مكن زيرا او در وقتى كه بيشترين نياز را به مال او دارى ، از تو دريغ مىكند ، و با دروغگو رفاقت مكن زيرا او همچون سرابى نزديك را دور و دور را به تو نزديك مىنمايد ، و با احمق دوستى مكن زيرا او مىخواهد به تو سود رساند ولى\r\n\r\n","description":"","footnote":"","page_name":" 438 ","page_number":464},
  {"content":"\r\n\r\nزيان مىرساند ، و با آن كه صلهء رحم به جا نمىآورد رفاقت مكن زيرا من او را در چند جاى قرآن از رحمت خدا به دور يافتم » . اين حديث را ابو حمزهء ثمالى به نقل از ابراهيم بن محمد آورده ، مىگويد از على بن حسين شنيدم در مناجات شبانه‌اش مىگفت : « خداوندا ! اى آقا و مولاى ما ! اگر به قدرى گريه كنيم كه پلكهاى ما بيفتد و آن قدر ناله كنيم كه صداهاى ما قطع شود و به قدرى سرپا بايستيم كه پاهاى ما بخشكد و آن قدر در ركوع بمانيم كه بند از بندمان جدا شود و سجده كنيم كه چشمانمان از كاسه درآيد و تمام عمرمان را از خاك زمين تغذيه كنيم و آن قدر ذكر تو را بگوييم كه زبانمان از كار بماند با همهء آنها نخواهيم توانست گناهى از گناهانمان را محو كنيم ! » .\r\n( 1 )\r\n\r\nوفات على بن حسين عليهما السلام\r\nدربارهء وفات على بن حسين ( ع ) چند قول است : 1 - سال نود و چهار . 2 - سال نود و دو . 3 - سال نود و پنج . اوّلى درست‌تر است زيرا كه در آن سال چون دانشمندان زيادى فوت كردند سال فقها ناميده شد و او كه آقاى فقيهان بود در اول آن سال از دنيا رفت و ديگران نيز پس از وى بدرود زندگى گفتند .\r\n( 2 ) سعيد بن مسيّب ، عروة بن زبير ، سعيد بن جبير و عموم فقيهان مدينه از او حديث نقل كرده‌اند و او خود از پدرش و عمويش حسن ، ابن عبّاس ، جابر بن عبد اللّه ، انس بن مالك ، ابو سعيد خدرى ، ام سلمه ، صفيه و بالاخره از عايشه حديث نقل كرده است . وى پنجاه و پنج سال و به قولى پنجاه و چهار سال عمر كرد « 1 » ، اين قول صحيح‌تر است و سرانجام از دنيا رفت و در بقيع دفن شد .\r\n( 3 )\r\n\r\nاولاد آن حضرت\r\nابن سعد در « طبقات » مىگويد : وى چند فرزند داشت : حسن كه بلا عقب بود ، حسين اكبر نيز بلا عقب بود و محمد باقر يعنى ابو جعفر كه فقيه زمان بود و فرزندانى داشت ( كه نام\r\n\r\n\r\n","description":"","footnote":"\r\n( 1 ) اكثر دانشمندان شيعه بر آنند كه امام سجاد در پنجاه و هفت سالگى به سال 95 ه . مسموما از دنيا رفت - م .\r\n","page_name":" 439 ","page_number":465},
  {"content":"\r\n\r\nخواهيم برد ) و عبد اللّه - مادر اينان امّ عبد اللّه دختر حسن بن على ( ع ) بود - عمر و زيد ، كه در كوفه ( به شرحى كه خواهيم گفت ) به شهادت رسيدند و على و خديجه - مادرشان ام ولد بود - حسين اصغر و ام على به نام عليه - مادر اينان نيز امّ ولد بود - كلثوم ، سليمان و مليكه - مادر ايشان نيز ام ولد بود - قاسم ، امّ حسين ، امّ بنين و فاطمه كه از چند مادر بودند و بعضى فرزند ديگرى به نام عبيد اللّه را نام برده‌اند .\r\n( 1 )\r\n\r\nشهادت زيد\r\nدانشمندان دربارهء علت قيام وى اختلاف نظر دارند ؛ سدى از مشايخ خود نقل كرده است : زيد بن على و محمد بن عمر بن على بن ابى طالب و داوود بن على بن عبد اللّه بن عباس نزد خالد بن عبد اللّه بن قسرى والى عراق آمدند وى ايشان را احترام كرده و جوايزى به آنها داد و آنها به مدينه برگشتند همين كه يوسف بن عمر والى عراق گشت و خالد قسرى بر كنار شد نامه‌اى به هشام بن عبد الملك نوشت و آمدن ايشان را نزد خالد و دادن جوايز نيكو و خريدن زمينى از زيد بن على در مدينه به ده هزار دينار ، گزارش كرد ، سپس آن زمين را به زيد بازگرداند ، هشام پس از اطّلاع به والى خود در مدينه نوشت تا آنها را دستگير كند و به نزد وى بفرستد والى مدينه به دستور هشام عمل كرد ، چون آنها بر هشام وارد شدند ، هشام از ماجرا پرسيد ، گفتند : اما جوايز درست است ولى قضيهء زمين درست نيست هشام آنها را سوگند داد و آنها قسم خوردند و او باور كرد و ايشان را محترمانه برگرداند .\r\n( 2 ) هشام بن محمد بن يوسف بن عمر نقل كرده است كه چون خالد را شكنجه كرد وى اقرار كرد ولى بعد انكار كرد ، پرسيدند چرا اين كار را كردى ؟ گفت : به خاطر اين كه شايد در آن بين گشايشى باشد .\r\n( 3 ) وهب بن منبّه و بعضى از سيره‌نويسان مىگويند : بين زيد بن على و عبد اللّه بن حسن بن حسن سخنان درشتى رد و بدل شد كه يكديگر را دشنام دادند و نام مادرها را به ميان آوردند از اين رو زيد نزد هشام رفت ، هشام از او پرسيد : به من اطلاع دادند كه تو آرزوى خلافت دارى با آن كه آن مقام به تو نمىرسد ؟ فرمود : چرا ؛ گفت : چون مادر تو كنيز بوده است زيد گفت : اسماعيل هم پسر كنيزى بود ، هشام او را هشتاد تازيانه زد . ابن سعد به نقل از واقدى\r\n\r\n","description":"","footnote":"","page_name":" 440 ","page_number":466},
  {"content":"\r\n\r\nمىگويد : زيد بن على نزد هشام رفت و شمه‌اى از وام زيادى كه داشت و نيازمنديهايش را به او گفت ولى او هيچ يك را برآورده نكرد ، و از هشام سخن تندى شنيد ، مىگويد : وى از نزد هشام بيرون آمد در حالى كه ( از ناراحتى ) دست به موهاى شاربش مىكشيد و آن را مىچرخاند ، و مىگفت : كسى دوستدار چنين زندگى نيست مگر خوار باشد ، سپس به كوفه رفت و در آنجا يوسف بن عمر كارگزار هشام بود .\r\n( 1 ) واقدى مىگويد : وام زيد پانصد هزار درهم بود ، وقتى كه كشته شد ، هشام گفت :\r\nكاش آن را ادا كرده بودم كه آسانتر از آن بود كه شد « 1 » ! ( 2 ) واقدى مىگويد : به هشام بن عبد الملك خبر دادند كه زيد در كوفه اقامت دارد به يوسف بن عمر نوشت كه زيد را به مدينه بفرست زيرا از آن بيم دارم كه او مردم كوفه را وادار به قيام كند چون او شيرين سخن است به علاوهء خويشاوندى كه با رسول خدا ( ص ) دارد ، يوسف بن عمر به دنبال زيد فرستاد و دستور داد كه بايد به مدينه برود او بهانه مىآورد و شيعيان نزد وى رفت و آمد داشتند ، تا اين كه زيد پنج ماه در كوفه ماند و يوسف بن عمر در حيره اقامت داشت كسى را نزد زيد فرستاد و گفت : ناگزير از رفتنى ! بدين جهت زيد به قصد مدينه از كوفه بيرون شد و شيعيان در پى او رفتند و گفتند : كجا مىروى در حالى كه صد هزار نفر از ما همراه تو و در پى تو شمشير مىزنيم ؟ ( 3 ) و به قدرى اصرار كردند كه وى به كوفه بازگشت ، گروهى از ايشان با وى بيعت كردند از جمله سلمة بن كهيل ، منصور بن خزيمه با گروهى ديگر ! داوود بن على بن عبد اللّه ابن عبّاس به وى گفت : پسر عمو ! اين گروه تو را به خود مغرور نكنند زيرا در خاندان شما بالاترين عبرتها براى تو وجود دارد و در اين كه آنها بزرگان اهل بيت را تنها گذاشتند براى تو كافى است و همواره چنان بود تا به قادسيه رفت ، جمعى به دنبال وى رفتند و گفتند : برگرد كه تو مهدى امّتى ! ولى داوود مىگفت : سخن اينان را مشنو كه همين‌ها پدر و برادران تو را كشتند و كردند آنچه كردند ! پانزده هزار نفر از ايشان بر اساس كتاب خدا و سنّت رسول خدا و جهاد با ستمگران و يارى مظلومان و دادن حقّ\r\n\r\n\r\n","description":"","footnote":"\r\n( 1 ) آيا مىشود چنين چيزى را نسبت به جناب زيد كه او را حليف القرآن مىگفتند و تربيت‌شدهء پدرى چون امام سجاد بود ، پذيرفت كه به خاطر ادا نشدن دينش قيام كرده باشد ؟ ! نقل اين قبيل مطالب دور از انصاف است - م .\r\n","page_name":" 441 ","page_number":467},
  {"content":"\r\n\r\nمحرومان و يارى اهل بيت در برابر دشمنانشان با وى بيعت كردند و با اين حال هفده ماه پنهان ماند و مردم مكرّر از روستاها و شهرها نزد وى مىآمدند و مىرفتند سپس به مردم اعلام قيام كرد ، گروهى از كسانى كه با وى بيعت كرده بودند عقب‌نشينى كردند و گفتند كه امام ، جعفر بن محمد بن على است ، سرانجام با موافقان خود قرار گذاشت كه شب اول ماه صفر سال صد و بيست و دوم هجرى قيام كنند ، در وقت مقرّر وى قيام كرد و دويست و بيست نفر به عهد خود وفا كردند ، وى ( با ديدن اين جمعيت اندك ) گفت : سبحان اللّه ! كجايند آن مردم ؟ گفتند : آنها را ميان مسجد محاصره كرده‌اند .\r\n( 1 ) عمر بن سيف با جمعيتهايى از مردم شام آمدند و پيكار كردند ، زيد و همراهانش شكست خوردند و تيرى به پيشانيش خورد از مركب افتاد او را داخل خانه‌اى بردند و تير را از پيشانيش بيرون آوردند ولى او درگذشت ، پيكر او را كنار رودى آوردند آب را خشكاندند و قبرى ( وسط نهر ) براى او كندند و در آنجا دفن كردند و بعد آب را رها كردند و مردم متفرق شدند و پسرش يحيى بن زيد نيز متوارى شد و چون از جستجوى وى دست برداشتند با گروهى از زيديّه به خراسان رفت ، يكى از آنها كه در وقت دفن زيد حضور داشت نزد يوسف بن عمر رفت و جاى قبر زيد را نشان داد و او نبش قبر كرد و جنازه را درآورد ، سر جناب زيد را بريد و نزد هشام فرستاد ، هشام سر را به دروازهء دمشق نصب كرد پس از مدتى به مدينه بازگرداند و در آنجا نصب كرد ، و يوسف بن عمر پيكر زيد را در كوفه بر دار زد تا وقتى كه هشام بن عبد الملك مرد و وليد بر سر كار آمد ، دستور داد پيكر زيد را آتش زدند ! و به قولى به دستور هشام آتش زدند . وقتى كه بنى عبّاس بر بنى اميه پيروز شدند ، عبد الصّمد بن على ، به قولى عبد اللّه بن على قبر هشام را نبش كرد و ديد پيكر هشام سالم است او را هشتاد تازيانه زد و آن را آتش زد همان گونه كه او پيكر زيد را آتش زده بود ، بعضى گفته‌اند : كسى كه پيكر زيد را آتش زد ، يوسف بن عمر بود و خاكسترش را به فرات ريخت ، ولى قول اوّل درست‌تر است ، عمر زيد به هنگام شهادت چهل و دو سال بود .\r\n( 2 ) ابن سعد مىگويد : زيد در طبقهء سوم از تابعان اهل مدينه قرار دارد و او از پدرش و گروهى حديث شنيده و مادرش امّ ولد بوده است .\r\n( 3 ) واقدى مىگويد : كشتن زيد بر هشام دشوار آمد و هيچ يك از خلفا نبودند كه مانند\r\n\r\n","description":"","footnote":"","page_name":" 442 ","page_number":468},
  {"content":"\r\n\r\nهشام بن عبد الملك از خونريزى تا آن حد ناراضى باشند .\r\n( 1 ) قبلا گفتيم كه جناب زيد در سال صد و بيست و دو به قتل رسيد ولى واقدى مىگويد :\r\nروز دوشنبه دوم ماه صفر سال صد و بيست و يك كشته شد . بنا به قولى سال صد و بيست و يك قيام كرد و به قولى قيام او در سال صد و بيست و دو بود .\r\n( 2 )\r\n\r\nقيام يحيى بن زيد\r\nهشام بن محمد مىگويد : چون زيد بن على را كشتند ، پسرش يحيى بن زيد ، فرار كرد و به دمشق نزد هشام رفت و در آنجا ماند تا هشام بن عبد الملك مرد و وليد بن يزيد بن عبد الملك زمام امور را به دست گرفت ، يوسف بن عمر نامه‌اى به نصر بن سيّار نوشت كه والى خراسان بود و جريان يحيى بن زيد را به اطلاع وى رساند كه يحيى در نزد جريش عمرو بن داوود بن صالح است ، در پى او بفرست و او را دستگير كن . نصر بن سيار فرستاد او را از جريش گرفتند ؛ چون جريش جريان او را منكر شده بود نصر ششصد تازيانه به وى زد ، آنگاه نصر بن سيار جريان او را به وليد نوشت وليد در پاسخ نوشت او و يارانش را آزاد كند و امان دهد ، اين بود كه نصر ، يحيى را خواست و جريان را به اطّلاع او رساند و او را از آشوب بر حذر داشت و آزادش كرد ، يحيى به جانب سرخس رفت و از آنجا به جوزجان و گروهى حدود هفتاد و به قولى هفتصد نفر بر او گرد آمدند و او قيام كرد نصر بن سيار ، عمر بن زراره را با ده هزار نفر به مقابلهء او فرستاد ، دو سپاه به هم رسيدند يحيى بن زيد سپاه عمر را شكست داد و عمر بن زراره كشته شد سپس سورة بن محمد كندى با گروهى به جنگ يحيى آمد دو سپاه در هم آميختند ، غلامى از غلامان عيسى بن سليمان غزى تيرى به جانب يحيى افكند كه به صورتش اصابت كرد و او از مركب افتاد ، سرش را جدا كردند و بدنش را به دار آويختند و جريان را به وليد نوشتند و او در پاسخ نوشت او را در كنار رود بسوزانيد و خاكسترش را در آب بريزيد ، پس از دريافت نامهء وليد جسد يحيى را از دار به زير آوردند و سوزاندند و سپس خاكسترش را به آب و باد دادند .\r\n( 3 ) بعضى گفته‌اند : نصر بن سيار ، سالم بن احوز مازنى را به مقابلهء يحيى فرستاد و او با يحيى جنگيد و يحيى در ميدان جنگ كشته شد .\r\n\r\n","description":"","footnote":"","page_name":" 443 ","page_number":469},
  {"content":"\r\n\r\n( 1 ) واقدى مىگويد : مادر يحيى ، ريطه دختر ابو هاشم بن محمد بن على بن ابى طالب ( ع ) بود و زيد بن على فرزندان ديگرى داشت به نامهاى عيسى ، حسين ( نام حسين ، مكفوف بود ) و نيز محمّد ، كه مادرشان ام ولد بود ، يحيى در سال صد و بيست و پنج كشته شد .\r\n( 2 )\r\n\r\nمحمد باقر عليه السلام\r\nوى ابو جعفر محمد بن على بن حسين بن على بن ابى طالب ( ع ) است مادرش ام عبد اللّه دختر حسن بن حسن بن على ( ع ) است ، و او را به خاطر زيادى سجده‌ها كه در اثر سجده پيشانيش گود افتاده بود و به قولى به خاطر علم فراوانش باقر گفتند « 1 » .\r\n( 3 ) جوهرى در كتاب « صحاح » مىگويد : تبقّر يعنى گسترش علم و دانش ، مىگويد : به محمد بن على بن حسين بن على بن ابى طالب ( ع ) به خاطر گستردگى دانشش باقر و نيز او را شاكر و هادى مىگفتند .\r\n( 4 ) ابن سعد مىگويد : محمد بن على از طبقهء سوم تابعان مدينه ، مردى عالم ، عابد و ثقه است .\r\nابو حنيفه و ديگر سران مذاهب از وى حديث نقل كرده‌اند .\r\n( 5 ) ابو يوسف مىگويد : به ابو حنيفه گفتم : محمد بن على ، باقر العلوم را ديده‌اى ؟ گفت :\r\nآرى روزى از او پرسيدم : آيا خدا خواسته مردم گناه كنند ؟ فرمود : « آيا مردم مجبورند گناه كنند ؟ » ابو حنيفه مىگويد : جوابى كوبنده‌تر از آن نشنيده‌ام ! ( 6 ) عطا مىگويد : هيچ‌گاه دانشمندان را از نظر علمى در نزد كسى حقيرتر از نزد ابو جعفر ( باقر العلوم ) نديده‌ام حكم را نزد وى ديدم كه مغلوب شده بود يعنى حكم بن عيينه را كه دانشمند برجسته و مهم زمان خود بود .\r\n( 7 ) مداينى از جابر بن عبد اللّه نقل كرده است كه وى به خدمت ابو جعفر محمد بن على كه\r\n\r\n\r\n","description":"","footnote":"\r\n( 1 ) قول دوم صحيح است و اين مطلب در حديث جابر از قول رسول اكرم ( ص ) به طرق مختلف از عامه و خاصه نقل شده است كه فرمود : « وى علم را مىشكافد . . . » و مادر گراميش فاطمه دختر امام مجتبى يعنى حسن بن على ( ع ) بوده كه از طرف پدر و مادر فاطمى و علوى است - م .\r\n","page_name":" 444 ","page_number":470},
  {"content":"\r\n\r\nهنوز خردسال بود ، نوشته‌اى آورد و عرض كرد كه رسول خدا ( ص ) به شما سلام رساند ، پرسيد : « جريان چگونه بود ؟ » جابر گفت : من در خدمت رسول خدا ( ص ) نشسته بودم و حسين ( ع ) روى دامن آن حضرت بود و با وى بازى مىكرد ، رو به من كرد و فرمود : « جابر ! مولودى از نسل حسين ( ع ) به دنيا مىآيد به نام على كه چون روز قيامت شود ، منادى ندا مىدهد سرور عابدان بپاخيزد ! پس فرزند اين حسين ( ع ) به پا مىخيزد ، سپس از او فرزندى به دنيا مىآيد به نام محمد كه اگر او را درك كردى ، سلام مرا به او برسان ! » « 1 » .\r\n( 1 ) نقل كرده‌اند كه ابو جعفر ( ع ) پس از نابينايى جابر بر او وارد شد و به او سلام داد جابر پرسيد : تو كيستى ؟ گفت : « محمد بن على بن حسين » جابر گفت : نزديك من بيا نزديك وى رفت ، جابر دست و پاى وى را بوسيد سپس گفت : رسول خدا ( ص ) به تو سلام رساند ، و جريان را نقل كرد .\r\n( 2 ) جابر بن عبد اللّه در سال هفتاد و هشت هجرى در مدينه از دنيا رفت و او آخرين فردى بود كه از افراد پيمان عقبه ، بدرود زندگى گفت ، محمد باقر ( ع ) در زمان فوت وى بزرگ بود ، همان گونه كه در وفات آن حضرت خواهيم گفت .\r\n( 3 )\r\n\r\nبخشى از سخنان محمد باقر عليه السلام\r\nابو نعيم در كتاب « حليه » به نقل از محمد بن على بن حبيش و او از محمد بن على بن سليمان از قول محمد بن عباد از عبد السّلام بن حرب و او از زياد بن خيثمه از محمد بن على ( ع ) نقل كرده است كه فرمود : « عذابهاى كشنده به مؤمن و غير مؤمن مىرسد ولى به كسى كه به ياد خداست نمىرسد » .\r\n( 4 ) ابو نعيم از عثمان بن عثمانى به نقل از ابو على روزبارى روايت كرده مىگويد : از\r\n\r\n\r\n","description":"","footnote":"\r\n( 1 ) اين حديث را در « مطالب السّئول » از طريق ابو زبير در ص 81 و همچنين ابن اثير در « المختار من مناقب الاخيار » ص 30 از روى تصويرى از كتاب خطى ظاهريه نقل كرده است . و به لسان الميزان جلد 5 ، ص 198 و كفاية الطّالب ص 291 و صواعق المحرقه ابن حجر ص 199 و مشارق الانوار ص 21 و فصول المهمه ص 197 و ينابيع المودّة ص 333 و كواكب الدريّه مناوى جلد 1 ، ص 164 و نور الأبصار شبلنجى ص 192 مراجعه كنيد .\r\n","page_name":" 445 ","page_number":471},
  {"content":"\r\n\r\nابو العبّاس شرقى شنيدم كه مىگفت : از بشر بن حرث حافى شنيدم كه مىگفت : از ابو داوود شنيدم و او مىگفت : از سفيان ثورى شنيدم كه مىگفت : از منصور شنيدم كه مىگفت : از محمد بن على ( ع ) شنيدم كه مىفرمود : « بىنيازى و عزّت در دل مؤمن مىگردد همين كه به جايى مىرسند كه توكّل در آنجاست آرام مىگيرند » .\r\n( 1 ) ابو نعيم به نقل از ابراهيم بن محمد بن حسن و او از ابو الرّبيع رشدينى از عبد اللّه بن وهب از قول ابراهيم بن نشيط و او از عمر مولاى غفره از محمد بن على ( ع ) نقل كرده است كه فرمود : « چيزى از كبر وارد قلب كسى نشد مگر اين كه از عقل وى به همان اندازه - كم يا بيش - كاسته مىشود » .\r\n( 2 ) ابو نعيم به نقل از پدرش و او از حسن بن احمد بن محمد بن ابان از قول عبد اللّه ابن محمد از سلمة بن شبيب به نقل از عبد اللّه بن عمر از ابو الرّبيع و او از شريك از جابر جعفى نقل كرده ، مىگويد : محمد بن على به من گفت : « جابر من غمگينم و دلم گرفته است » عرض كردم : چرا ؟ فرمود : « جابر ! هر كه حقيقت دين خدا وارد قلبش گردد ، او را از غير خدا بازدارد . اى جابر ! دنيا نيست ( و شايد هم در آن حد باشد ) جز جامه‌اى كه پوشيده‌اى و يا لقمه‌اى كه خورده‌اى و يا مركبى كه سوار شده‌اى و يا زنى كه با او ازدواج كرده‌اى ، جابر ! مؤمنان جهت ماندن دل به دنيا نبسته‌اند و از رفتن به آخرت خود را ايمن نديده‌اند و آنچه با گوش خود از فتنه شنيده‌اند آنها را از ياد خدا بازنداشته و آنچه با چشم خود از زر و زيور ديده‌اند آنان را از نور خدا نابينا نكرده است بنابراين آنها از پاداش نيكان برخوردارند ، براستى كه پرهيزگاران از همهء مردم دنيا كم‌خرج‌ترند و از همگان كمكشان براى تو بيشتر است اگر فراموش كنى به تو يادآورى كنند و اگر ياد كنى تو را يارى نمايند ، آنها گوياى حقّ خدا و به پا دارندگان امر خدايند . دنيا را همچون سرايى بدان كه وارد آنجا شده‌اى و از آن كوچ كرده‌اى يا همچون مالى كه در خواب ديدى كه در دست دارى و چون بيدار شدى چيزى از آن به همراه تو نيست و خداى تعالى را دربارهء آنچه از دين و حكمتش رعايت آن را از تو خواسته در نظر داشته باش ! » .\r\n( 3 ) ابو نعيم به نقل از حسن بن عبد اللّه بن سعيد از عبد العزيز بن يحيى جلودى از قول محمد بن زكريا و او از قيس بن حفص از حسن بن حسن نقل كرده مىگويد : محمد بن\r\n\r\n","description":"","footnote":"","page_name":" 446 ","page_number":472},
  {"content":"\r\n\r\nعلى ( ع ) مىفرمود : « اسلحهء فرومايگان سخنان نارواست » .\r\n( 1 ) ابو نعيم به نقل از محمد بن احمد بن حسن و او از محمد بن عثمان بن ابى شيبه ، از قول پدرش از أبو بكر بن عبّاس به نقل از سعد اسكاف ، از محمد بن على ( ع ) نقل كرده مىگويد :\r\n« به خدا سوگند مرگ دانشمند براى ابليس دوست‌داشتنىتر است از مرگ هفتاد عابد » .\r\n( 2 ) افراد زيادى از عبد الوهّاب حافظ به نقل از عبد المبارك بن عبد الجبّار و او از على بن احمد ملطى از قول احمد بن محمد بن يوسف از ابن صفوان از قول أبو بكر قرشى به نقل از ابراهيم بن راشد و او از بشر بن حجر شامى از مروان بن معاويه از قول خالد بن ابى الهيثم از محمد بن على ( ع ) نقل كرده ، مىگويد : « هيچ چشمى غرق در اشك نشد مگر اين كه خداوند صاحبش را بر آتش دوزخ حرام كرد ، و اگر اشكش بر دو گونه‌اش جارى شد بر آن چهره غبار فقر و ذلت و خوارى روز قيامت ننشيند و هيچ چيزى نيست مگر پاداشى دارد جز اشك چشم كه بدان وسيله خداوند درياهاى خطا را مىبخشد و اگر فردى در ميان امّتى ( از خوف خدا ) اشكى بريزد خداوند آتش دوزخ را بر آن امّت حرام گرداند » .\r\n( 3 ) همين مضمون را در حديث مرفوعى تا رسول خدا ( ص ) نقل كرده‌اند ، و ابو نعيم از احمد بن محمد بن قاسم و او از محمد بن دريد از قول رياشى و او از اصمعى نقل كرده ، مىگويد : محمد بن على ( ع ) به پسرش فرمود : « پسرم زنهار از تنبلى و بىقرارى زيرا كه تنبلى و بىقرارى كليد هر شر است چون اگر تنبلى كنى ، هيچ حقى را ادا نمىكنى و اگر بىتابى كنى ، در پاى حق استوار نخواهى بود » .\r\n( 4 ) ابو نعيم در حليه مىگويد : از محمد بن على راجع به آرايش شمشير پرسيدند ، فرمود :\r\n« جايز است زيرا كه صحابه شمشيرهايشان را آرايش مىكردند » .\r\n( 5 ) قرشى به اسنادى كه اندكى پيش نقل شد از محمد بن حسين و او از عبد اللّه بن اسحاق از علاء بن ميمون به نقل از افلح غلام محمد بن على روايت كرده مىگويد : با مولايم به قصد اعلام حج بيرون رفتيم ، همين كه وارد مسجد الحرام شد ، نگاهى به خانهء كعبه كرد ، با صداى بلند گريه كرد ، عرض كردم : پدر و مادرم فدايت باد مردم به شما نگاه مىكنند اگر صدايتان را كمتر مىكرديد بهتر بود ! گريه كرد و فرمود : « واى بر تو چرا گريه نكنم شايد خداوند با نظر رحمتش به من نگاه كند و من بدان وسيله به رستگارى در پيشگاه او برسم » سپس در اطراف\r\n\r\n","description":"","footnote":"","page_name":" 447 ","page_number":473},
  {"content":"\r\n\r\nكعبه طواف كرد و در كنار مقام ابراهيم ركوع نمود و سرش را كه از سجده بلند كرد ديدم موضع سجده‌اش از اشك چشمش تر شده است ، چنان بود كه هر وقت مىخنديد ، عرض مىكرد : « خداوندا مرا مورد غضب خودت قرار مده » .\r\n( 1 ) ابو نعيم از قول پدرش احمد بن محمد بن عمر و او از عبد اللّه بن محمد قرشى به نقل از احمد بن يحيى مىگويد : محمد بن على فرمود : « من دوستى داشتم كه در نزد من بزرگ بود و آنچه باعث شده بود كه او در چشم من بزرگ باشد اين بود كه دنيا در چشم او ناچيز بود » .\r\n( 2 ) قرشى مىگويد : محمد بن على ، استرى داشت كه گم كرد ، رو به آسمان كرد و عرضه داشت : « خداوندا اگر آن را به من بازگردانى تو را به سپاسهايى سپاسگزارم كه مورد پسند تو باشد » .\r\n( 3 ) پسرش جعفر ( صادق ( ع ) ) مىگويد : « چون آن استر را يافت ، گفت : سپاس خداى را ! و چيزى علاوه بر اين نگفت ، از علت آن پرسيدم ، فرمود : مگر چيزى باقى گذاشتم ؟ تمام حمد و سپاس را براى خدا گفتم » « 1 » .\r\n( 4 ) ابو نعيم از قول ابو حمزه نقل كرده ، مىگويد : محمد بن على ( ع ) مىفرمود : « هيچ عبادتى در نزد خدا بالاتر از پاك داشتن شكم يا شرمگاه نيست و هيچ چيزى در پيشگاه خدا محبوبتر از آن نيست كه بندگان از او چيزى بخواهند ( و دعا كنند ) ، زيرا قضاى الهى را چيزى جز دعا بر طرف نمىكند و براستى كه آن كار نيكى كه پاداشش زودتر مىرسد نيكى و احسان به ديگران و عدالت است و آن شرّى كه كيفرش زودتر مىرسد ، تجاوز به حقوق ديگران است و همين قدر در عيب يك شخص كافى است كه آنچه را كه از خود نمىبيند از مردم ببيند و ديگران را به كارى وادارد كه توانايى انجام آن را در خود نمىبيند و هم‌نشينش را با سخنان بيهوده برنجاند » .\r\n( 5 ) ابو حمزه مىگويد : عبد اللّه بن وليد نقل كرد كه محمد بن على ( ع ) به ما فرمود : « يكى از شما دستش را به جيب دوستش مىبرد و هر چه مىخواهد از آن برمىدارد ؟ ! » عرض كرديم :\r\n\r\n\r\n","description":"","footnote":"\r\n( 1 ) اديبان مىگويند : الف و لام الحمد يا حرف جنس است و يا استغراق كه در هر صورت شمول و عموم دارد يعنى تمام سپاسها ، زيرا كه سپاس از هر چيز و هر كس به او برمىگردد - م .\r\n","page_name":" 448 ","page_number":474},
  {"content":"\r\n\r\nنه ، فرمود : « برويد پس شما آن گونه كه تصوّر مىكنيد دوستان هم نيستيد ! » .\r\n( 1 ) مىگويد : وقتى كه دوستانش به محضر او مىآمدند بهترين خوراك را به ايشان مىخوراند و بهترين پوشيدنى را به آنها مىپوشاند و درهمهاى چندى به ايشان هديه مىداد و از پانصد تا هزار درهم هداياى آن حضرت بود ! و از همنشينى دوستانش ملول نمىشد ، و همواره مىفرمود : « بدترين دوستان ، دوستى است كه در وقت توانگرى به سراغ تو بيايد و در وقت نادارى از تو ببرد » .\r\n( 2 ) قرشى به نقل از محمد بن حسين و او از سعيد بن سليمان از اسحاق بن كثير از قول عبيد اللّه بن وليد نقل كرده مىگويد : محمد بن على ( ع ) فرمود : « هر كه معنا را بپرستد بدون نام او از غيب خبر مىدهد و هر كه اسم را بپرستد بدون معنى براستى كه او صاحب نام را مىپرستد و هر كه اسم و معنى را بپرستد او دوگانه‌پرست است و هر كه معنى را با توجه به اسم از روى معرفت واقعى بپرستد او يكتاپرست و موحّد است » .\r\n( 3 )\r\n\r\nوفات آن حضرت\r\nدربارهء وفات آن حضرت سه قول مختلف است :\r\n1 - واقدى مىگويد : وى در سال صد و هفده از دنيا رفته است .\r\n2 - فضل بن دكين مىگويد : صد و چهارده هجرى .\r\n3 - سال صد و هجده هجرى .\r\n( 4 ) و دربارهء عمر آن حضرت نيز سه قول است : 1 - پنجاه و چهار سال . 2 - پنجاه و هفت سال . 3 - هفتاد و سه سال و قول اول مشهورتر است ، به دليل روايتى كه دربارهء عمر امير المؤمنين ( ع ) نقل كرديم زيرا محمد بن على آن روايت را نقل كرده است كه على ( ع ) در پنجاه و هشت سالگى به شهادت رسيد و حسن بن على و نيز حسين بن على و على بن حسين ( ع ) در همان سن از دنيا رفتند ، محمد بن على ( ع ) اين حديث را از گروهى از صحابه نظير جابر بن عبد اللّه و ابو سعيد ، ابن عبّاس ، انس ، ابو هريره ، حسن و حسين ( ع ) و از جمعى از تابعان از جمله سعيد بن مسيّب و رهبران مذاهب نقل كرده است .\r\n( 5 ) از شگفتيهاى روزگار سه كس در يك زمان ، از دانشمندان بزرگ و پسر عمو بودند و\r\n\r\n","description":"","footnote":"","page_name":" 449 ","page_number":475},
  {"content":"\r\n\r\nنام هر سه على بود و هر كدامى فرزندى داشتند به نام محمد ؛ على بن حسين ، زين العابدين ( ع ) فرزندش همين محمد باقر ( ع ) و على بن عبد اللّه بن عبّاس كه پسرش به نام محمد پدر خلفاى عبّاسى و على بن عبد اللّه بن جعفر فرزندش به نام محمد بود .\r\n( 1 )\r\n\r\nفرزندان محمد باقر عليه السلام\r\nاز جمله فرزندانش جعفر و عبد اللّه است كه مادرشان ام فروه دختر قاسم بن محمد بن أبي بكر صديق بود و ابراهيم كه مادرش ام حكيم دختر اسد بن مغيرة بن اخنس بن شريق بود و على و زينب كه مادرشان ام ولد بود و ام سلمه كه مادر او نيز ام ولد بود ، و نسل محمد بن على ، از جعفر ( ع ) است .\r\n( 2 )\r\n\r\nشرح حال جعفر بن محمد عليهما السلام\r\nوى جعفر بن محمد بن على بن حسين بن على بن ابى طالب ( ع ) است و كنيه‌اش ابو عبد اللّه و به قولى ابو اسماعيل و لقبش ؛ صادق ، فاضل و طاهر است و مشهورترين القاب وى صادق ( ع ) است و قبلا گفتيم كه مادرش ام فروه دختر قاسم بن محمد أبي بكر است .\r\nعلماى سيره مىگويند : وى به جاى رياست طلبى به عبادت روى آورد ! ( 3 ) ابو نعيم در كتاب « حليه » به نقل از على بن محمد بن محمود و او از احمد بن محمد بن سعيد از قول جعفر بن محمد بن هشام از محمد بن حفص بن راشد به نقل از پدرش و از عمرو بن مقدام نقل كرده ، مىگويد : هر وقت من به جعفر بن محمد ( ع ) نگاه مىكردم مىفهميدم كه او از دودمان پيامبران است .\r\n( 4 ) و نيز ابو نعيم از سفيان ثورى نقل كرده ، مىگويد : جعفر بن محمد ( ع ) فرمود : « سفيان ! هرگاه خداوند نعمتى را به تو مرحمت كرد و دوست داشتى كه آن نعمت پايدار و باقى بماند ، به خاطر آن نعمت حمد و سپاس خدا را فراوان به جا آور زيرا كه خداى تعالى مىفرمايد :\r\n « لَئِنْ شَكَرْتُمْ لَأَزِيدَنَّكُمْ »  « 1 » و هرگاه ديدى روزيت دير رسيد بيشتر استغفار كن ، زيرا كه\r\n\r\n\r\n","description":"","footnote":"\r\n( 1 ) ابراهيم ( 14 ) آيهء 7 : هرآينه اگر ( نعمتهاى الهى را ) سپاسگزاريد ، بر شما افزون خواهم كرد .\r\n","page_name":" 450 ","page_number":476},
  {"content":"\r\n\r\nخداوند مىفرمايد :  « اسْتَغْفِرُوا رَبَّكُمْ . . . »  « 1 » .  « وَ يَجْعَلْ لَكُمْ جَنَّاتٍ  فى الآخرة  وَ يَجْعَلْ لَكُمْ أَنْهاراً »  « 2 » اى سفيان ! هرگاه از طرف قدرتمندى يا ديگرى غم و اندوهى متوجه تو شد ، بيشتر بگو : « لا حول و لا قوّة الّا باللّه العلىّ العظيم » « 3 » زيرا كه اين جمله كليد گشايش و گنجى از گنجهاى بهشت است .\r\n( 1 ) اين مضمون را به نقل از ابو اليمن لغوى از فرار و او از خطيب از قول أبو بكر رمّانى از احمد بن ابراهيم اسماعيلى و او از محمد بن ابى القاسم سمنانى به نقل از خليل بن محمد ثقفى از عيسى بن جعفر قاضى و او از ابو حازم مدنى روايت كرده است مىگويد : من نزد جعفر بن محمد بودم كه سفيان ثورى آمد ، جعفر ( ع ) به او فرمود : « تو مردى هستى كه پادشاه تو را مىطلبد و من از پادشاه برحذرم » سفيان عرض كرد : مرا موعظه بفرماييد ! تا فرمودهء شما را بشنوم و بروم ، فرمود : « سفيان ! پدرم از قول جدّم و او از پدرش على ( ع ) نقل كرد و گفت : رسول خدا ( ص ) فرمود : هر كه را خداوند نعمتى مرحمت كرد بايد حمد و سپاس خدا را بگويد و هر كه روزيش دير رسيد بايد در پيشگاه خدا استغفار كند و هر كه را امرى غمگين سازد بايد « لا حول و لا قوّة الّا باللّه العلىّ العظيم » بگويد . » .\r\n( 2 ) در كتاب « حليه » با اسنادى كه تا هياج بن بسطام مىرساند آمده ، مىگويد : جعفر ( ع ) به قدرى ( مستمندان ) را اطعام مىفرمود كه چيزى براى خانوادهء خودش نمىماند .\r\nمىگويد : از علت تحريم ربا پرسيدند ، فرمود : « براى اين كه مردم يكديگر را از كارهاى نيك بازندارند » .\r\n( 3 ) و نيز در كتاب « حليه » آمده است كه جعفر ( ع ) يكى از فرزندانش را پند مىداد ، فرمود :\r\n« پسرم به سفارش من توجه كن و سخن مرا به خاطر بسپار زيرا اگر تو به اين پند عمل كنى در زندگى خوشبخت خواهى بود و در وقت مردن شهيد و يا ستوده از دنيا خواهى رفت ، پسر\r\n\r\n\r\n","description":"","footnote":"\r\n( 1 ) نوح ( 71 ) آيهء 10 : ( بخشى از آيه ) از پروردگارتان آمرزش بطلبيد . . .\r\n( 2 ) نوح ( 71 ) آيهء 12 آيهء شريفه :  وَ يَجْعَلْ لَكُمْ جَنَّاتٍ وَ يَجْعَلْ لَكُمْ أَنْهاراً  است ، معنى عبادت فوق چنين است :\r\nخداوند براى شما بوستانهايى قرار داده در آخرت و رودهايى قرار مىدهد .\r\n( 3 ) هيچ نيرو و توانى نيست مگر به خداوند بلند مرتبه و بزرگ .\r\n","page_name":" 451 ","page_number":477},
  {"content":"\r\n\r\nعزيزم ! هر كه بر آنچه خدا داده است قانع شد بىنياز خواهد بود و هر كه چشم به ثروت ديگران دوخت ، فقير مىميرد و هر كه به آنچه خداوند نصيب او كرده راضى نگردد خدا را در قضاى خود متّهم كرده و هر كه لغزش خويشتن را كوچك شمارد لغزش ديگران را بزرگ خواهد شمرد و هر كه لغزش ديگران را كوچك شمارد لغزش خويش را بزرگ خواهد شمرد ، و هر كه پردهء ناموس ديگران را به درد ، پردهء ناموس خانوادهء خود را دريده و هر كه شمشير ستم ( به روى ديگران ) بكشد با همان شمشير كشته خواهد شد و هر كه براى برادر مؤمنش چاهى بكند خداوند به زودى او را در همان چاه بيفكند و هر كه در جمع نادانان وارد شود ، حقير گردد و هر كه با دانشمندان معاشرت كند بزرگ شود و هر كه به جاهاى بد وارد شود متّهم گردد ، پسر عزيزم ! حق را بگو هر چند كه براى تو تلخ و به زيان تو باشد و بپرهيز از سخن‌چينى كه سخن‌چينى در دلهاى افراد تخم دشمنى برافشاند و هرگاه در پى جود و بخشش بودى به سراغ معدنهاى آن برو ! » .\r\n( 1 ) و نيز ابو نعيم در « حليه » مىگويد : در حضور وى مگسى روى صورت ابو جعفر منصور نشست و مگس همچنان روى صورت وى مىنشست و برمىخاست به حدّى كه او را ناراحت كرد ، منصور رو به آن حضرت كرد و گفت : يا ابا عبد اللّه ! خداوند همين مگس را براى چه خلق كرده است ؟ جعفر ( ع ) فرمود : « تا ستمگران را بدان وسيله خوار سازد » ابو جعفر منصور از شدت خشم سخنى نگفت .\r\n( 2 ) سفيان ثورى با اسناد پيشين نقل كرده مىگويد : جعفر ( ع ) فرمود : « هر كه نسبت به تندخويى ( ديگران ) خشم نگيرد شكر نعمت نكرده است » .\r\n( 3 ) مىگويد : مرد سياه پوستى به خدمت آن حضرت رفت و آمد داشت پس از مدتى رابطه‌اش را قطع كرد ، از حال او پرسيد ، بعضى از مردم گفتند : او مردى نبطى ( گروهى از عجم يا چند رگه ) بود و جعفر ( ع ) مىخواست او را تحقير كند ، فرمود : « اصل مرد به عقل و خرد اوست و حسب وى دين او و حرمتش به تقواى اوست و تمام مردم ( در پيشگاه خدا ) برابرند » .\r\n( 4 ) ثورى با همان سند مىگويد : از جعفر بن محمد ( ع ) شنيدم كه مىفرمود : « سلامتى گرانقدر است و ارزش آن بر ما پوشيده است پس اگر سلامتى را در چيزى بجوييم بهتر آن\r\n\r\n","description":"","footnote":"","page_name":" 452 ","page_number":478},
  {"content":"\r\n\r\nاست كه در گمنامى باشد و اگر ممكن نبود پس در خلوت‌گزينى و در خاموشى ميسّر است ، و خوشبخت كسى است كه خود را در خلوت با خود بيابد و بدان سرگرم گردد » .\r\n( 1 ) راويانى از عبد الوهاب بن مبارك به نقل از ابو الحسين بن عبد الجبّار و او از على بن عمر قزوينى ، از احمد بن ابراهيم بن ماذان ، از قاسم بن داوود كاتب به نقل از أبو بكر قرشى از عيسى بن ابى حرب و از مغيرة بن محمّد ، نقل كرده‌اند و اينان از عبد الأعلى بن حماد بن حسين بن فضل بن ربيع و او از عبد اللّه بن فضل بن ربيع به نقل از پدرش روايت كرده ، مىگويد : در سال صد و چهل و چهار ابو جعفر ( منصور ) به حج رفت و از آنجا به مدينه وارد شد و به من گفت : كسى را دنبال جعفر بن محمد بفرست تا او را گرفته نزد من بياورد ، خدا مرا بكشد اگر او را نكشم ! مىگويد : ربيع خود را به فراموشى زد تا اين كه ابو جعفر فراموش كند ! ولى فاصله‌اى نشد كه دوباره گفته‌اش را تكرار كرد باز ربيع خود را به فراموشى زد ولى براى مرتبهء سوم تكرار كرد و با ربيع به درشتى سخن گفت ، ( 2 ) ربيع ناگزير كسى را به دنبال جعفر بن محمد ( ع ) فرستاد و او آمد ، ربيع مىگويد : عرض كردم : اى ابو عبد اللّه ، خدا را ياد كن كه وى براى كار مهمى به دنبال تو فرستاده است ! و من تصور نمىكنم كه از دست او خلاص شوى ! جعفر ( ع ) فرمود : « لا حول و لا قوة الا باللّه العلىّ العظيم » و آنگاه بر ابو جعفر وارد شد و سلام داد ولى او جواب سلام را نداد و گفت : اى دشمن خدا ! مردم عراق تو را پيشواى خود قرار داده‌اند و زكات اموالشان را نزد تو مىآورند و از سلطنت من سرتافته‌اى و دنبال آشوب هستى ، خدا مرا بكشد اگر تو را نكشم ! ( 3 ) جعفر ( ع ) پس از شنيدن اين سخنان فرمود : « يا امير المؤمنين ! خداوند به سليمان ملك و مقام مرحمت كرد او شكرگزارى كرد و ايّوب را گرفتار ساخت ، او صبر كرد و يوسف مورد ستم قرار گرفت ، او بخشيد و شما از اين قبيل هستيد » ابو جعفر با شنيدن سخنان جعفر بن محمد ( ع ) سر به زير انداخت و ساكت ماند سپس سرش را بلند كرد و گفت : جلو بيا ! جلو بيا ! كه در نظر من ساحت شما مبرّا و از جهت شما مشكلى نيست ، و اگر مسأله‌اى هم بوده ، ناچيز بود خداوند به شما به عنوان يك خويشاوند جزاى خير و يا بالاترين پاداش را بدهد كه به خويشاوندان از طرف خويشان مرحمت مىكند ! سپس دست او را گرفت و او را با خود روى مسندش نشاند و به قدرى با مواد خوشبو سر و صورت او را معطّر كرد كه از محاسنش مىچكيد سپس او را\r\n\r\n","description":"","footnote":"","page_name":" 453 ","page_number":479},
  {"content":"\r\n\r\nروى فرش مخصوص خويش و در كنار خودش نشاند سپس گفت : در پناه خدا مىتوانيد برويد ، مرا صدا زد و گفت : ربيع به ابو عبد اللّه جايزه و خلعتش را بدهيد ! و ابو عبد اللّه در پناه و حفظ خدا رفت ، ( 1 ) ربيع مىگويد : رفتم خودم را به او رساندم و عرض كردم : پيش از آمدن امر عجيبى ديدم و بعد از آن براى من عجيب‌تر بود بفرماييد وقتى كه نزد منصور وارد شديد چه گفتيد ؟ فرمود : « دعاهايى را خواندم كه پدرم از جدّم و او از پدرش نقل كرده بود » عرض كردم : چيست آنها ؟ فرمود : « اللّهمّ احرسنى بعينك الّتى لا تنام و اكنفنى بكنفك الّذى لا يرام او يضام و اغفر لي بقدرتك علىّ و لا اهلك و انت رجائى ، اللّهمّ انّك اكبر و اجلّ ممّن اخاف و احذر ، اللّهمّ بك ادفع فى نحره و استعيذ بك من شرّه » « 1 » .\r\n( 2 ) عبد الوهاب بن على صوفى به نقل از سعد اللّه و محمد بن عبد الباقى و آنان از احمد بن على طرنيثى از قول هبة اللّه بن حسن طبرى و او از على بن محمد بن عيسى بن موسى از على بن محمد بن احمد مصرى و او از قول محمد بن عمرو بن خالد از عياض بن ابى طيّبه و او از ابن وهب نقل كرده ، مىگويد : از ليث بن سعيد شنيدم مىگفت : سال صد و سيزده به حج رفتم همين كه نماز عصر را ميان مسجد خواندم بالاى كوه ابو قبيس رفتم ، مردى را ديدم نشسته بود ، دعا مىخواند و يا رب يا رب مىگفت تا نفسش بريد و باز يا حى يا حى يا حى گفت تا نفسش بريد آنگاه يا رحيم گفت تا نفسش بند آمد و باز يا ارحم الراحمين گفت تا نفسش قطع شد سرانجام عرض كرد : « خدايا ! من ميلم به انگور كشيده است ، به من انگور بخوران ! خداوندا لباسم كهنه شده است ، لباسى بر تنم بپوشان ! » .\r\n( 3 ) ليث مىگويد : به خدا سوگند هنوز دعاى آن مرد تمام نشده بود ديدم سبدى پر از انگور جلوش گذاشته‌اند در حالى كه آن روز انگورى در روى زمين نبود و ديدم دو جامه در كنارش نهاده‌اند كه نظير آنها را در دنيا نديده بودم ، همين كه خواست انگورها را تناول كند ،\r\n\r\n\r\n","description":"","footnote":"\r\n( 1 ) خداوندا مرا وسيله ديده‌ات كه خواب نمىبرد ، نگهدار و به آن حمايتت حمايتم كن كه هرگز دور نمىشود و مغلوب نمىگردد ، و به آن سيطره‌اى كه بر من دارى ، مرا ببخش و نابودم مكن و تو اى اميد من ! خداوندا تو بزرگتر و بالاتر از آنى كه من ( با وجود حمايت تو ) از كسى بيمناك باشم و بترسم ، خداوندا به وسيلهء تو گلوگاه دشمن را مىگيرم و از خودم دور مىسازم و از شرّ او به تو پناه مىبرم !\r\n","page_name":" 454 ","page_number":480},
  {"content":"\r\n\r\nجلو رفتم و گفتم من هم شريكم ! فرمود : چرا ؟ گفتم : وقتى كه شما دعا مىكرديد من هم آمين مىگفتم : فرمود : جلو بيا و بخور ! جلو رفتم و انگورى خوردم كه هرگز نظير آن را نخورده بودم - يا نظير نداشت - به قدرى خورديم كه سير شديم ولى چيزى از آن سبد كم نشد ، فرمود : « چيزى از آن نگاه مدار و پنهان مكن » سپس يكى از آن جامه‌ها را برداشت و ديگرى را به من داد عرض كردم : من نيازى به آن ندارم ، پس يكى را به تن كرد و ديگرى را روى شانه انداخت آنگاه جامه‌هايى كه بر تن داشت برداشت و از كوه پايين آمد و جامه‌ها در دستش بود مردى در محل سعى بين صفا و مروه او را ديد گفت : يا بن رسول اللّه آنها را به من بپوشان خداوند شما را بپوشاند من برهنه‌ام ! هر دو جامه را به وى داد ، از آن كسى كه لباسها را داده بود ، پرسيدم ، اين مرد كيست ؟ گفت : جعفر بن محمد بن على بن حسين بن على بن ابى طالب ( ع ) ، ليث مىگويد : بعدها او را جستم كه شايد چيزى از او بشنوم ديگر نتوانستم پيدا كنم ! ( 1 ) زمخشرى در كتاب « ربيع الأبرار » از شقرانى خادم رسول خدا ( ص ) از مكارم اخلاق وى نقل كرده ، مىگويد : در روزگار منصور ، سهام بيت المال تعيين شد و من كسى را نداشتم ( تا واسطه شود و سهمى براى من تعيين كنند ) پس در منزل سرگردان بودم ناگاه جعفر بن محمد رو به من آمد و من نيازم را با او در ميان گذاشتم ، وارد منزل شد و بيرون آمد ديدم سهم من در جيب وى است و آن را به من مرحمت كرد و گفت : « شقراوى كار خوب از هر كسى خوب است و البته از تو خوبتر است به خاطر ارتباطى كه تو با ما دارى و كار زشت از هر كسى زشت است و از تو زشت‌تر است به خاطر جايگاه تو نسبت به ما » و جعفر اين سخن را به خاطر اين گفت كه شقرانى مىگسارى مىكرد .\r\nبنا بر اين از مكارم اخلاق جعفر بن محمد ( ع ) اين كه به شقرانى خوش آمد گفت و با وجود اطّلاع از حال وى حاجت او را برآورد و به صورت كنايه او را موعظه كرد ، كه اين روش از اخلاق انبياى الهى است .\r\n( 2 ) ثورى به اسناد قبلى مىگويد : به جعفر بن محمد ( ع ) عرض كردم : يا بن رسول اللّه از مردم گوشه‌گيرى كرده‌ايد ؟ فرمود : « سفيان ! روزگار فاسد شده و دوستان دگرگون شده‌اند ديدم تنهايى آرامش‌بخش‌تر است » و سپس فرمود :\r\n\r\n","description":"","footnote":"","page_name":" 455 ","page_number":481},
  {"content":"\r\n\r\n « ذهب الوفاء ذهاب امس الذّاهب * فالنّاس بين مخاتل و موارب\r\nيفشون بينهم المودّة و الصّفا * و قلوبهم محشوّة بعقارب « 1 » » \r\nواقدى مىگويد : جعفر ( ع ) از طبقهء پنجم تابعان مردم مدينه است .\r\n( 1 )\r\n\r\nوفات جعفر بن محمد عليهما السلام\r\nواقدى مىگويد : وى در زمان خلافت ابو جعفر منصور به سال صد و چهل و هشت در مدينه از دنيا رفت و در بقيع كنار قبر پدر و جدّش دفن شد و روى قبر ايشان يك قطعه سنگ مرمر است كه روى آن نوشته شده است : « به نام خداوند بخشندهء مهربان ، سپاس خداى را كه نابود كنندهء امّتها و زنده كنندهء استخوانهاى پوسيده است ، اين قبر فاطمه دختر رسول خدا ( ص ) بانوى زنان جهان و قبر على بن حسين و محمد بن على ( ع ) و جعفر بن محمد ( ع ) است » .\r\n( 2 ) دربارهء مدت عمر آن حضرت اقوال مختلف است : 1 - شصت و پنج سال . 2 - پنجاه و پنج سال . 3 - واقدى مىگويد : عمر آن حضرت هفتاد و يك سال بود .\r\nجعفر ( ع ) سند حديث خود را از پدرش محمد ( ع ) نقل مىكرد و گروهى از تابعان از جمله عطاء بن ابى رياح و عكرمه با جمعى ديگر او را ديده‌اند و رهبران مذاهب ؛ سفيان ثورى ، مالك ، شعبه ، ابو ايّوب سجستانى و ديگران از او روايت كرده‌اند و گويند كه وى مسموم از دنيا رفت .\r\n( 3 )\r\n\r\nاولاد آن حضرت\r\nموسى كاظم كه نسل آن حضرت از اوست ، محمد كه به خاطر زيباييش معروف به ديباج ( ابريشم ) بود ، اسحاق برادر مادرى و پدرى ديباج و على كه در مكه به سال دويست و\r\n\r\n\r\n","description":"","footnote":"\r\n( 1 ) وفا از ميان مردم رفته همانند رفتن ديروز كه گذشته است ، مردم يا يكديگر را فريب مىدهند و يا با هم به زرنگى رفتار مىكنند ! بين خود اظهار دوستى و صفا مىنمايند ولى دلهايشان آكنده از عقربهاست ( نسبت به هم كينه دارند ) .\r\n","page_name":" 456 ","page_number":482},
  {"content":"\r\n\r\nسه در زمان خلافت مأمون قيام كرد و مأمون بر او پيروز شد ولى او را مورد عفو قرار داد و در نزد وى ماند تا به سال دويست و سه و به قولى دويست و چهار از دنيا رفت ، مأمون تا مسافت دورى تابوت او را تا كنار قبرش به دوش گرفت و خسته شد ، گفتند : يا امير المؤمنين ! اگر نماز ميّت خوانده بوديد و برمىگشتيد بس بود اين قدر به زحمت نمىافتاديد ، گفت : اين خويشاوندى بود كه مدت دويست سال قطع شده بود و ما امروز صلهء رحم كرديم سپس بر پيكر او نماز گزارد و او را دفن كرد .\r\n( 1 ) واقدى گويد : مردم حجاز و تهامه با وى بيعت كردند و كار او بالا گرفت و در همان سال معتصم به حج رفت و او را دستگير كرد و نزد مأمون فرستاد ، مأمون به او احسان كرد ، وى كه مردى متعبّد بود يك روز روزه مىگرفت و يك روز افطار مىكرد و هرگز در جامه‌اى بيرون نشد كه برگردد و همان جامه بر تنش باشد .\r\n( 2 ) هشام مىگويد : وقتى كه جنازهء على بن جعفر را بيرون آوردند ، مأمون سواره بود ، همين كه جنازه را ديد از مركب پياده شد و زير پايه‌هاى تابوت رفت و آن را حمل كرد .\r\n( 3 ) از جمله اولاد جعفر ( ع ) اسماعيل بود كه اسماعيليه « 1 » به وى منسوبند ، وى اعرج بود .\r\nو محمد ( ديباج ) كه عابدترين فرد زمان خود بود و او نياى بزرگ ( سادات ديباج ) است كه نسب ايشان به او مىرسد ، و على ، عبد اللّه ، اسحاق و ام فروه از جمله اولاد جعفرند .\r\n( 4 ) محمد بن سعد در كتاب « طبقات » اولاد جعفر را به ترتيب ديگرى مرتّب كرده\r\n\r\n\r\n","description":"","footnote":"\r\n( 1 ) اسماعيليه نام عمومى فرقه‌هايى است كه بعد از امام جعفر صادق ( ع ) به امامت فرزندش اسماعيل يا نواده‌اش محمد بن اسماعيل اعتقاد دارند و گاه در بلاد مختلف به نامهاى گوناگون مانند باطنيّه ، تعليميّه ، سبعيّه ، حشيشيه ، ملاحده و قرامطه خوانده شده‌اند . چنان كه در تواريخ آمده است امام جعفر صادق ( ع ) امام ششم شيعيان فرزند مهتر خود اسماعيل را به جانشينى خود برگزيد . . . ولى بعد او را از اين مقام خلع كرد [ مطابق عقيده شيعه ، ائمه به نص رسول اكرم تعيين شده‌اند 
  ] ، مقارن همين زمان اسماعيل زندگانى را بدرود گفت سپس موسى الكاظم ( ع ) را به جانشينى خود اختيار كرد . وفات اسماعيل در سال صد و چهل و سه هجرى يعنى پنج سال پيش از درگذشت پدرش امام صادق بود وى را در گورستان بقيع الغرقد به خاك سپردند . پيش از به خاك سپردنش براى رفع شبهه حضرت صادق والى مدينه را با جمعى انبوه از معاريف و مشايخ آن شهر حاضر كرد و اسماعيل را . . . به ايشان وانمود و محضرى نوشت بر وفات او و موشّح به خطوط آن جماعت . . . ( فرهنگ فرق اسلامى ص 47 ) - م .\r\n","page_name":" 457 ","page_number":483},
  {"content":"\r\n\r\nمىگويد : از فرزندان وى اسماعيل اعرج ، عبد اللّه ، ام فروة كه مادرشان فاطمه دختر حسين اثرم بن حسن بن على بن ابى طالب ( ع ) است و موسى كه هارون او را در بغداد به نزد غلام خود سندى زندانى كرد و او در زندان سندى درگذشت و اسحاق ، على ، محمد و فاطمه كه با محمد بن ابراهيم بن محمد بن على بن عبد اللّه بن عبّاس ازدواج كرد و مادر ايشان ام ولد بود ، و يحيى ، عبّاس و فاطمه صغرى كه از ام ولدهاى مختلف بودند و نسل جعفر از موسى كاظم بود .\r\n( 1 ) واقدى مىگويد : جعفر بن محمد ( ع ) غلامى به نام متعب داشت كه او را نزد مالك بن انس مىفرستاد و از او مسائلى را مىپرسيد « 1 » ، وقتى كه منصور به حج رفت خبر متعب را به اطّلاع او رساندند ، منصور او را هزار تازيانه زد تا از دنيا رفت .\r\n( 2 ) مىگويد : چون محمد بن عبد اللّه بن حسن بن حسن در مدينه قيام كرد ، جعفر بن محمد به ملكى كه در محلى به نام فرع داشت رفت و در آنجا از مردم كناره گرفت تا محمد كشته شد او به مدينه برگشت و در آنجا به تاريخى كه نقل كرديم از دنيا رفت .\r\n( 3 )\r\n\r\nموسى كاظم عليه السلام\r\nوى فرزند جعفر بن محمد بن على بن حسين بن على بن ابى طالب ( ع ) ملقب به كاظم ، مأمون ، طيّب و سيد است و كنيه‌اش ابو الحسن بوده و به خاطر عبادت ، اجتهاد و شب‌زنده‌داريش او را عبد صالح مىناميدند ، مادرش ام ولدى از اندلس و به قولى از بربر به نام حميده بوده است .\r\n( 4 ) موسى ( ع ) بخشنده و شكيبا بوده و بدان جهت كاظم ناميدند كه هرگاه از كسى چيزى به او مىرسيد او برايش مالى مىفرستاد . وى در مدينه به سال صد و بيست و هشت و به قولى صد و بيست و نه به دنيا آمد و او از طبقهء هفتم تابعان مدينه بوده است .\r\n( 5 ) ابو محمد بزّاز به نقل از أبو الفضل بن ناصر و او از محمد بن عبد الملك از مبارك بن\r\n\r\n\r\n","description":"","footnote":"\r\n( 1 ) شبلنجى شافعى مىنويسد : جماعتى از اعيان ائمهء اهل سنّت و اعلام ايشان مانند يحيى بن سعيد و ابن جريح و مالك بن انس و ثورى و ابن عيينه و ابو ايّوب سجستانى و ديگران از او ( جعفر بن محمد ) نقل روايت كرده‌اند - م .\r\n","page_name":" 458 ","page_number":484},
  {"content":"\r\n\r\nعبد الجبّار صيرفى نقل كرده ، گويند : عبد اللّه بن احمد بن عثمان از قول محمد بن عبد الرّحمن شيبانى به نقل از على بن محمد بن زبير بجلى و او از هشام بن حاتم اصم از قول پدرش ، از شقيق بلخى نقل كرده ، مىگويد : در سال صد و چهل و نه به قصد حج حركت كردم در بين راه در قادسيه فرود آمدم ناگهان جوانى خوش‌سيماى گندم‌گون را ديدم كه جامه‌اى پشمينه بر تن و ردايى بر دوش و نعلينى بر پا تنها دور از مردم نشسته است ، با خود گفتم : لا بد اين جوان از صوفيان است مىخواهد سربار مردم نباشد به خدا سوگند نزد او مىروم و او را سرزنش مىكنم ! پس نزديك او رفتم وقتى كه ديد من به طرف او مىروم ، گفت : « شقيق :\r\n اجْتَنِبُوا كَثِيراً مِنَ الظَّنِّ إِنَّ بَعْضَ الظَّنِّ إِثْمٌ »  « 1 » با خود گفتم : اين بندهء صالح خداست كه آنچه در خاطر من گذشته بود به زبان آورد بايد نزد او بروم و از او سؤالاتى بكنم تا در من حالى ايجاد كند ! يك مرتبه از چشمم ناپديد شد وقتى كه در واقصه منزل كرديم ناگهان ديدم نماز مىخواند در حالى كه بدنش مىلرزد و اشك از چشمانش جارى است با خود گفتم نزد او مىروم و از او عذر خواهى مىكنم ، نمازش را مختصر كرد و گفت : « يا شقيق  « وَ إِنِّي لَغَفَّارٌ لِمَنْ تابَ وَ آمَنَ وَ عَمِلَ صالِحاً ثُمَّ اهْتَدى »  « 2 » .\r\n( 1 ) با خود گفتم : اين از ابدال است كه دو بار از راز دل من سخن گفت ، وقتى كه به منزل زباله رسيديم ناگاه ديدم كنار چاه آبى ايستاده و در دستش مشك كوچكى است مىخواهد آب بكشد و بياشامد ، مشك از دستش به ميان چاه افتاد ، چشم به طرف آسمان گشود و گفت :\r\n « انت ربّى اذا ظمئت الى الماء * و قوتى اذا اردت الطّعاما\r\nيا سيّدى مالى سواها » « 3 » \r\n( 2 ) شقيق مىگويد : به خدا سوگند كه ديدم آب چاه بالا آمد و آن حضرت مشك آب را برداشت و پر از آب كرد ، وضو گرفت و چهار ركعت نماز خواند سپس به سمت توده‌اى از\r\n\r\n\r\n","description":"","footnote":"\r\n( 1 ) حجرات ( 49 ) آيهء 12 : از بسيارى گمانها بپرهيزيد ، كه بعضى از گمانها گناه است .\r\n( 2 ) طه ( 20 ) آيهء 82 : همانا من آمرزنده‌ام آن كه را كه توبه كند و ايمان آورد و عمل شايسته انجام داد و هدايت يافت .\r\n( 3 ) خداوندا وقتى كه من تشنهء آب شوم تو آب آشاميدنى منى و هرگاه گرسنه شوم تو قوت و غذاى منى ( آب و غذاى مرا مىرسانى ! ) خداى من جز آن مشك چيزى ندارم ! ( من جز تو كسى را ندارم مشك آب مرا برسان ) .\r\n","page_name":" 459 ","page_number":485},
  {"content":"\r\n\r\nشنهاى بيابان رفت و مشت مشت آنها را برمىداشت و ميان آن مشك مىريخت و مىنوشيد ، عرض كردم : از آنچه خداوند به تو مرحمت كرده است به من بخوران و از نعمتى كه خدا داده مرا برخوردار نما ! فرمود : « اى شقيق ! نعمتهاى ظاهرى و باطنى خدا همواره به ما مىرسد ، پس به پروردگارت حسن ظن داشته باش ! سپس مشك را به من داد و من هم از آن آشاميدم ، ناگهان ديدم آرد نرم آميخته با شكر است و به خدا سوگند هرگز چيزى لذيذتر از آن و خوشبوتر از آن نياشاميده بودم ، سير و سيراب شدم و چند روزى كه بودم به هيچ خوردنى و آشاميدنى ميل نداشتم ، سپس او را نديدم تا اين كه وارد مكه شدم شبى او را كنار « قبّة الشّراب » ديدم در نيمهء شب مشغول نماز بود با خشوع و گريه و زارى نماز مىخواند و همچنان با آن حال بود تا سفيدى صبح برآمد و همين كه صبح طلوع كرد در جاى نماز نشست ، تسبيح مىگفت و بعد براى نماز صبح بپاخاست و هفت بار در اطراف كعبه طواف كرد و بيرون شد ، به دنبالش رفتم ناگهان ديدم اطرافيان و اموال و غلامانى دارد و او بر خلاف آنچه در بين راه ديده بودم ( تنها نيست ) مردم اطرافش را گرفتند و به او سلام مىدهند و تبرّك مىجويند ، از يكى از آنها پرسيدم : اين آقا كيست ؟ گفت : موسى بن جعفر بن محمد بن على بن حسين بن على بن ابى طالب ( ع ) ، با خود گفتم : تعجّب داشتم از اين كه چنين عجايبى جز از مثل چنين آقايى سر بزند ! ( 1 ) سيره‌نويسان مىگويند : موسى ( ع ) در مدينه اقامت داشت ، چون در مدينه به دنيا آمده بود ولى محمد مهدى ( عبّاسى ) او را به بغداد برد و در آنجا زندانى كرد سپس به دليل خوابى كه ديده بود او را به مدينه بازگرداند .\r\n( 2 ) خطيب در تاريخ بغداد از فضل بن ربيع و او از پدرش نقل كرده ، مىگويد : وقتى كه مهدى عباسى موسى بن جعفر ( ع ) را زندانى كرد ، على ( ع ) را در خواب ديد ، به او فرمود : اى محمد :  « فَهَلْ عَسَيْتُمْ إِنْ تَوَلَّيْتُمْ أَنْ تُفْسِدُوا فِي الْأَرْضِ وَ تُقَطِّعُوا أَرْحامَكُمْ . . . »  « 1 » ربيع مىگويد :\r\nمهدى شبانه كسى را به دنبال من فرستاد و مرا بيمناك كرد ، نزد مهدى رفتم ديدم آيه را با خود مىخواند ، در حالى كه او از خوش‌صداترين مردم بود ، رو به من كرد و گفت : موسى بن جعفر\r\n\r\n\r\n","description":"","footnote":"\r\n( 1 ) محمد ( 47 ) آيهء 22 : آيا شما اميدواريد كه سلطنت كنيد و در روى زمين تباهى كنيد و قطع رحم نماييد .\r\n","page_name":" 460 ","page_number":486},
  {"content":"\r\n\r\nرا نزد من حاضر كن ! مىگويد : او را حاضر كردم پس با وى معانقه كرد و او را در كنار خودش نشاند و گفت : يا ابا الحسن ! هم اكنون من امير المؤمنين ( ع ) را در خواب ديدم در حالى كه اين آيه را بر من خواند ، عرض كرد : آيا قول مىدهى كه بر من و هيچ يك از فرزندانم شورش نكنى ؟ فرمود : « به خدا سوگند ، من هرگز اين كار را نكرده‌ام و روش من چنين نيست » عرض كرد : شما راست گفتيد ، آنگاه رو به ربيع كرد و گفت : ربيع ! سه هزار دينار به موسى تقديم كن و او را به خانواده‌اش بازگردان ! ربيع مىگويد : همان شب كارها را رو به راه كردم ، صبح نشده بود كه ، آن حضرت در بين راه بود تا مبادا موانعى سر راه او پيدا شود .\r\n( 1 ) مداينى مىگويد : موسى در مدينه ماند تا وقتى كه مهدى و هادى از دنيا رفتند و هارون الرشيد به مكه رفت و در كنار قبر رسول خدا ( ص ) با موسى ( ع ) ملاقات كرد ، هارون به پيامبر ( ص ) عرض كرد : درود بر تو اى عموزاده ! او بدين وسيله به اطرافيان افتخار مىكرد ، پس از آن موسى ( ع ) نزديك قبر پيامبر ( ص ) رفت و گفت : « سلام بر تو اى پدر ! » هارون با شنيدن اين جمله رنگ چهره‌اش دگرگون شد سپس گفت : يا ابا الحسن به خدا سوگند كه براستى اين فخر و شرافت از آن شماست ! و بعد او را با خود به بغداد برد و در سال صد و هفتاد و هفت او را زندانى كرد و تا سال صد و هشتاد و هشت در زندان وى ماند و در ماه رجب آن سال از دنيا رفت .\r\n( 2 ) زمخشرى در كتاب ربيع الابرار مىنويسد : هارون به موسى ( ع ) مىگفت : فدك را بگير و او خوددارى مىكرد تا اين كه پس از اصرار زياد هارون ، فرمود : « من آن را نمىگيرم مگر با حدود واقعيش ! » هارون گفت : حدود فدك كجاست ؟ فرمود : « حد اوّل عدن است ! » رنگ هارون دگرگون شد و پرسيد حدّ دوم كجاست ؟ فرمود : « حدّ دوم سمرقند است ! » چهرهء هارون سياه شد ، گفت : حدّ سوم كجاست ؟ فرمود : « حدّ سوم آفريقاست » چهرهء هارون كبود شد ، گفت : و حدّ چهارم ؟ فرمود : « ساحل دريا از نواحى خزر و ارمنستان » .\r\n( 3 ) هارون پس از شنيدن اين سخنان گفت : پس براى ما ديگر چيزى نماند ! بايد تو جاى من بنشينى ! موسى ( ع ) فرمود : « من مىدانستم كه تو اگر حدود فدك را تعيين كنم آن را بازپس نخواهى داد » در اين موقع بود كه هارون تصميم بر قتل وى گرفت و خواست كه كار او را\r\n\r\n","description":"","footnote":"","page_name":" 461 ","page_number":487},
  {"content":"\r\n\r\nيكسره كند .\r\n( 1 ) خطيب در تاريخ خود مىگويد : موسى ( ع ) از زندان نامه‌اى به هارون نوشت مبنى بر اين كه هيچ روزى از روزهاى گرفتارى من هرگز به پايان نمىرسد مگر آن كه روزى از روزهاى خوش تو پايان مىگيرد تا اين كه به روزى مىانجاميم كه آن روز را پايانى نيست ! و در آن روز است كه تبه‌كاران زيان مىبينند .\r\n( 2 ) دربارهء عمر آن حضرت چند قول است : 1 - پنجاه و پنج سال . 2 - پنجاه و چهار سال .\r\n3 - پنجاه و هفت سال . 4 - پنجاه و هشت سال ، 5 - شصت سال . و پيكر او را در قبرستان قريش دفن كردند و قبرش مشهور و زيارتگاه است . و به قولى در سال صد و هشتاد و سه از دنيا رفت .\r\n( 3 )\r\n\r\nفرزندان موسى بن جعفر عليهما السلام\r\nسيره‌نويسان مىگويند : وى بيست پسر و بيست دختر داشت : امام على بن موسى ، زيد ، همين زيد بود كه بر ضد مأمون قيام كرد ولى مأمون بر او پيروز شد و او را دستگير كرد و نزد برادرش على بن موسى الرّضا ( ع ) فرستاد و برادرش او را ملامت كرد و سخنانى بين آنها رد و بدل شد ، قاضى معافى در كتاب « الجليس و الأنيس » اين داستان را نوشته ، مىگويد :\r\nعلى بن موسى به وى گفت : « واى بر تو ، اى زيد مگر تو رسول خدا ( ص ) را قبول ندارى اين همه خون ريختى و راهها را ناامن كردى و اموال را از راه نامشروع گرفتى ، سخن نادانان اهل كوفه تو را مغرور كرد و فرمودهء رسول خدا ( ص ) كه حضرت فاطمه ( ع ) چون عفّت ورزيد ، خداوند آتش را بر ذرّيهء او حرام كرد ، نه به خدا سوگند اين مخصوص فرزندان بلا فصل او حسن و حسين تنهاست نه من و تو ، و آنها به اين مقام نرسيدند مگر با اطاعت خدا بنا بر اين اگر بخواهى با معصيت خدا به مقامى برسى كه آنها به اطاعت خدا به آنجا رسيده‌اند پس تو در نزد خدا از آنها گرامىترى ! » . ابراهيم ، عقيل ، هارون ، حسن ، عبد اللّه ، عبيد اللّه ، اسماعيل ، عمر ، احمد ، جعفر ، يحيى ، اسحاق ، عبّاس ، حمزه ، عبد الرّحمن ، قاسم ، جعفر اصغر ، و به قولى محمد ، خديجه ، ام فروه ، اسماء ، عليّه ، فاطمه كبرى ، صغرى ، فاطمه وسطى و فاطمه ديگرى - بنا بر اين فاطمه‌ها چهار تن بودند - ، ام كلثوم ، آمنه ، زينب ، ام عبد اللّه ، زينب صغرا ،\r\n\r\n","description":"","footnote":"","page_name":" 462 ","page_number":488},
  {"content":"\r\n\r\nام قاسم ، حكيمه ، اسماء صغرا ، محموده ، امامه ، ميمونه كه از مادران مختلف بودند .\r\n( 1 )\r\n\r\nعلى بن موسى عليهما السلام\r\nابو الحسن على بن موسى بن جعفر بن محمد بن على بن حسين بن على بن ابى طالب ( ع ) ملقّب به ولىّ و وفىّ ، مادرش امّ ولدى به نام خيزران بود .\r\n( 2 ) واقدى مىگويد : على بن موسى ( ع ) از پدر ، عموها و ديگران حديث شنيده و او ثقه بود ، در مسجد رسول خدا ( ص ) فتوا مىداد در حالى كه بيست سال و اندى داشت و او از طبقهء هشتم تابعان مدينه بود .\r\n( 3 ) عبد اللّه بن احمد مقدّسى در كتاب « انساب القرشيّين » نسخه‌اى را نقل كرده است كه على بن موسى از پدرش موسى بن جعفر و او از پدرش محمد بن على و او از پدرش على بن حسين و او از پدرش حسين ( ع ) و او از پدرش على ( ع ) و او از پيامبر ( ص ) اسنادى كه اگر بر ديوانه خوانده شود بهبود مىيابد .\r\n( 4 ) واقدى مىگويد : چون سال دويست هجرى فرا رسيد مأمون به دنبال على بن موسى فرستاد و او را از مدينه به خراسان آورد تا بعد از خودش وليعهد او باشد و كسانى كه او را آوردند ، فرناس خادم و ابن ابى ضحّاك بودند ، وقتى كه به نيشابور رسيد ، دانشمندان آنجا مانند يحيى ، اسحاق بن راهويه ، محمد بن رافع ، احمد بن حرب و ديگران آمدند و از او درخواست روايت و حديث كردند و تبرّك مىجستند ، مدّتى وى در نيشابور ماند در صورتى كه مأمون در مرو بود ، سپس او را طلبيد و پس از مرگ خود او را وليعهد و جانشين خود قرار داد و وى را رضاى از آل محمد ناميد « 1 » و به نام او روى درهم و دينار سكه زد و به سراسر كشور بيعت با او را نوشت و لباس سياه را ( كه شعار بنى عباس بود ) به دور انداخت و لباس سبز پوشيد و دخترش امّ حبيب را به همسرى وى و دختر ديگرش ام الفضل را به محمد بن\r\n\r\n\r\n","description":"","footnote":"\r\n( 1 ) در روايت بزنطى آمده است كه امام جواد ( ع ) اين مطلب را تكذيب كرده و مىفرمايد : بلكه خداى تعالى پدرم را رضا ناميد چون مورد رضاى خدا و رسول و ائمه ( ع ) بوده است بزنطى مىپرسد مگر پدران و نياكان شما مورد رضاى خدا و رسول نبودند ؟ مىفرمايد : چرا ولى از پدرم مخالف و موافق همه راضى بودند - م .\r\n","page_name":" 463 ","page_number":489},
  {"content":"\r\n\r\nعلى و بوران دختر حسن بن سهل را براى خودش همزمان تزويج كرد ، اين مطلب را صولى و ديگران نقل كرده‌اند و مىگويند : در يك مجلس چند عقد انجام گرفت .\r\n( 1 )\r\n\r\nعهدنامه‌اى كه مأمون به دست خود و انشاى خويش نوشت\r\nعهدنامه طولانى است و عموم مورّخان آن را در كتب تاريخ نقل كرده‌اند و ما مختصر آن را مىآوريم :\r\n« به نام خداوند بخشايندهء مهربان ، اين نوشتارى است كه امير المؤمنين عبد اللّه بن هارون براى ابو الحسن على بن موسى الرّضا از آل محمد ولى عهد بعد از خودش نوشته است ، بارى خداوند تعالى اسلام را به عنوان دين برگزيد و از بندگان خويش فرستادگانى را انتخاب كرد تا مردم را بر او رهنمون باشند و اوّلين آنها مردم را به آخرين آنها بشارت دهند و آيندگان ايشان گذشتگان را تصديق نمايند تا اين كه نبوّت به محمد ( ص ) انجاميد با فاصله‌اى در فرستادن انبيا و سستى اركان علم و دانش و گسستگى رشتهء وحى و حجّت الهى و نزديك شدن قيامت ، خداوند به وسيلهء او پيامبران را ختم كرد و او را بر همهء امّتها در برابر پيامبران گواه قرار داد ( 2 ) و قرآن عزيز و ارزنده را بر او نازل كرد كه از پيش و پس چيزى كه او را باطل كند ، نخواهد آمد ، فرستاده‌اى است از جانب خداوند حكيم ستوده مشتمل بر حلال و حرام و رويدادها و احكام ، در آن وعده پاداش و كيفر فرموده و بيم و تهديد و منع و پرهيز داده و تأكيد كرده و بر حذر داشته است تا حجّتى رسا بر خلقش باشد ؛ درستكاران و ناهنجاران از مردم تا از روى برهان هر كه بايد هلاك شود ، هلاك و هر كه بايد زنده شود زنده گردد و براستى كه خدا شنوا و داناست ، ( 3 ) پس از طرف خدا پيامهايش را ابلاغ كرد و مردم را بدانچه از حكمت و پند نيكو و جدال أحسن دستور داده بود به راه نجات دعوت كرد و پس از آنها ( اگر از راه حكمت ، موعظه و جدال احسن نشد ) به جهاد و درشتى دعوت نمود تا اين كه او را ( از اين عالم خاكى ) به جانب خود برد و آنچه نزد او و در اختيار او بود براى خود اختيار كرد ، اركان دين را بر خلافت استوار كرد چنان كه رسالت را به آن حضرت پايان داد ، بنا بر اين نظام امور بندگان خدا به خلافت و تماميّت و بزرگداشت آن است و انجام امر خدا به پيروى از آن است به وسيلهء خلافت واجبات و حدود الهى و احكام و آداب اسلام به پا داشته مىشود و با\r\n\r\n","description":"","footnote":"","page_name":" 464 ","page_number":490},
  {"content":"\r\n\r\nدشمنان اسلام جهاد و پيكار تحقّق مىيابد . و خداوند به خاطر اين هدفها خلفايى بر رعيّت خويش گمارد تا آنها را به پاسدارى دين و عبادت خويش بخوانند ( 1 ) و اطاعت ايشان را بر مسلمانان مقرّر داشت و اين كه آنها را براى اقامهء حقّ خدا در ميان بندگان و اجراى عدالت در همه جا و امنيّت راهها و حفظ جان مردم و اصلاح ميان مردم يارى كنند كه در جهت خلاف آن تزلزل امور مسلمين و شكست دينشان و چيره شدن دشمنان و پراكندگى و از هم پاشيدگى وحدتشان و زيان دنيا و آخرت ايشان مسلّم است بنا بر اين بر عهدهء كسى است كه خداوند او را خليفهء خود در زمين قرار داده و امين خود بر خلق دانسته است تا در راه خدا جهاد با نفس كند و رضاى خدا را بر رضاى خود ترجيح دهد و در آنچه خداوند او را حاكم قرار داده به عدل و احسان عمل كند ، خداى تعالى فرموده است :  « يا داوُدُ إِنَّا جَعَلْناكَ خَلِيفَةً فِي الْأَرْضِ فَاحْكُمْ بَيْنَ النَّاسِ بِالْحَقِّ وَ لا تَتَّبِعِ الْهَوى فَيُضِلَّكَ عَنْ سَبِيلِ اللَّهِ إِنَّ الَّذِينَ يَضِلُّونَ عَنْ سَبِيلِ اللَّهِ لَهُمْ عَذابٌ شَدِيدٌ بِما نَسُوا يَوْمَ الْحِسابِ »  « 1 » ( 2 ) و از عمر بن خطاب نقل كرده‌اند كه مىگفت : اگر بزغاله‌اى در ساحل رود فرات نابود شود من بيم آن را دارم كه به خاطر آن مؤاخذه شوم ! در اخبار و آثار زيادى آمده است و از زمانى كه خلافت به من واگذار شده ، همواره دربارهء اين كه به چه كسى امر خلافت را واگذارم در انديشه‌ام و در اين باره تلاش مىكنم كه عهد خلافت را به چه كسى بسپارم و كسى را جز ابو الحسن على بن موسى الرّضا نيافتم كه صلاحيّت آن را داشته باشد چون فضل فوق العاده و علم سودمند و تقواى ظاهر و باطن و دل نبستن به دنيا و اهل دنيا و تمايل او را به آخرت و ترجيح دادن وى آخرت را بر دنيا ديدم و براى من ثابت شد و يقين پيدا كردم كه اخبار دربارهء او يكنواخت و گفته‌ها همسان است از اين رو پيمان ولايت‌عهدى را براى او بستم با اطمينان به اين كه خير و بركت الهى در آن است به خاطر عنايتى كه به مسلمين دارد و به منظور اهميت اقامهء شعائر دينى و به اميد نجات در آن روزى كه مردم در پيشگاه پروردگار جهان مىايستند . ( 3 ) اين عهدنامه را عبد اللّه مأمون در نهم ماه\r\n\r\n\r\n","description":"","footnote":"\r\n( 1 ) ص ( 38 ) آيهء 26 : اى داوود ما تو را در زمين خليفه قرار داديم پس بين مردم بر اساس حق و عدل حكم نما و از هواى نفس پيروى مكن كه تو را از راه خدا منحرف سازد زيرا كسانى كه از راه خدا منحرف گردند ، عذابى سخت به خاطر فراموش كردنشان از قيامت در پيش دارند .\r\n","page_name":" 465 ","page_number":491},
  {"content":"\r\n\r\nرمضان سال دويست و يك به خط خود نوشت و افراد خانواده و نديمان ، فرزندان ، بستگان ، سپاهيان و غلامانم با وى بيعت كردند ، خداوندا بر آقاى ما محمد و آلش درود و سلام بفرست ! .\r\n( 1 ) در روايتى آمده است : همواره امير المؤمنين ( مأمون ) از زمانى كه خلافت به او واگذار شده بود ، دربارهء كسى كه آن را به وى واگذار كند مىانديشيد و اين مضمون را نقل كرد .\r\n( 2 ) و على بن موسى ( ع ) پشت عهدنامه نوشت : « به نام خداوند بخشايندهء مهربان و سپاس خداوندى را كه پروردگار جهان است و درود خدا بر سرور ما محمد و خاندان پاك او باد ! من على بن موسى الرّضا فرزند جعفر ( ع ) مىگويم : امير المؤمنين ( مأمون ) « 1 » كه خداوند او را بر راستى و درستى تقويت كند و به هدايتش موفق نمايد ! از حقّ ما اهل بيت چيزى را شناخته كه ديگران ( بنى اميه و ديگر بنى عبّاس ) نسبت به آن جاهل بودند و صلهء رحمى كرده است كه قطع شده بود و نفوسى را آرامش بخشيده كه نگران بودند بلكه آنها را پس از نابودى به خاطر كسب رضاى پروردگار جهان زنده كرد و جز از خدا پاداشى نمىخواهد و خداوند به زودى پاداش شاكران را مىدهد و اجر نيكوكاران را ضايع نمىكند ، وى ولايتعهدى خويش و فرمانروايى پس از خود را به من واگذارد ، خداوند بقاى او را دراز گرداند ! مرا ياراى مخالفت با او نبود ( بناچار پذيرفتم ) ( 3 ) و در پيشگاه خدا بر عهده مىگيرم كه خونى را به ناحق نريزم و مال و ناموس كسى را به ناروا مباح نگردانم و نهايت كوشش و توانم را به كار بندم و در برابر نفسم هيچ حالى از احوال اخروى را كه قبلا داشتم تغيير ندهم و از دنيا به چيزى بيش از مقدار ضرورت دست دراز نكنم ، و خود را كفيل خود قرار دادم بنا بر اين اگر برايم حادثه‌اى رخ دهد و يا تغيير و تبديلى حاصل شود ، من براى چنان دگرگونى سزاوار بوده‌ام و خود را در معرض چنان عقوبتى قرار داده‌ام ، و به خدا پناه مىبرم از غضب خدا و براى توفيق بر اطاعت او و جدايى بين من و نافرمانيش به درگاه او تضرّع مىكنم ، و السّلام » .\r\n\r\n\r\n","description":"","footnote":"\r\n( 1 ) دوباره « امير المؤمنين » را در مورد مأمون به كار برده است ، با اين كه اهل بيت ( ع ) اين عنوان را فقط دربارهء على ( ع ) به كار مىبرند ولى چون مردم دربارهء تمام كسانى كه بر كرسى خلافت مىنشستند استعمال مىكردند لذا امام رضا از باب تقيه مأمون را امير المؤمنين خوانده است - م .\r\n","page_name":" 466 ","page_number":492},
  {"content":"\r\n\r\n( 1 ) سپس اين عهدنامه را در همه جا و در كنار كعبه و بين قبر رسول خدا ( ص ) و منبر او قراءت كرد و ويژگان مأمون و بزرگان علما را گواه گرفت كه از آن جمله شهادت فضل بن سهل است كه به خط خودش نوشت : گواهى مىدهم دربارهء امير المؤمنين عبد اللّه مأمون و ابو الحسن على بن موسى بن جعفر ( ع ) بدانچه كه براى مسلمانان حجّتى در برابر خود قرار دادند و بدان وسيله شبههء جاهلان را باطل كردند ، و نوشته‌هاى فضل بن سهل در تاريخ ذكر شده و عبد اللّه بن طاهر نيز همان گونه شهادت داد و يحيى بن اكثم قاضى و حماد بن ابى حنيفه و ابو بكر صولى ، و وزير مغربى و بشر بن معتمر و گروهى ديگر به همين نحو .\r\n( 2 ) صولى نقل كرده است : وقتى كه مأمون با على بن موسى بيعت كرد او را در كنار خود نشاند ، و خطيب عبّاسى به پا خاست و سخن گفت و نيكو سخن گفت و اين شعر را خواند\r\n لا بد للناس من شمس و من قمر * فانت شمس و هذا ذالك القمر « 1 » \r\n( 3 ) سيره‌نويسان مىگويند : وقتى كه مأمون ، على بن موسى ( ع ) را وليعهد خود كرد ، بنى عبّاس در بغداد بر ضد مأمون برآشفتند و او را از خلافت بر كنار كردند و ابراهيم بن مهدى را به سرپرستى تعيين كردند در حالى كه مأمون در مرو بود دلهاى پيروان بنى عبّاس از او آشفته شد ، على بن موسى الرضا ( ع ) فرمود : « يا امير المؤمنين ! خيرخواهى دربارهء تو لازم است و خيانت براى مؤمن روا نيست ؛ تودهء مردم از عملى كه نسبت به من كردى ناراضى است و خواص از فضل بن سهل ناراضى هستند ، پس مصلحت آن است كه ما از تو فاصله بگيريم تا خاص و عام با تو راست گردند و در نتيجه كار بر تو استوار گردد » .\r\n( 4 ) أبو بكر صولى در كتاب « الاوراق » مىنويسد : هارون با اين كه موسى بن جعفر در زندانش بود سالى سيصد هزار درهم مقررى مىداد و بيست هزار درهم او را تنزّل داد ، مأمون به على بن موسى گفت : من مرتبه تو را از پدر و جدّت بايد بيشتر كنم و آن مقررى را دربارهء وى داد تا به هزار هزار درهم رسيد و چون مأمون به قصد بغداد از مرو فاصله گرفت و به سرخس رسيد گروهى در حمام بر فضل بن سهل حمله كردند و او را كشتند و على بن موسى بيمار شد وقتى كه مأمون به طوس رسيد ، در سال دويست و سه على بن موسى ( ع ) در طوس\r\n\r\n\r\n","description":"","footnote":"\r\n( 1 ) براى مردم ناگزير از وجود خورشيد و ماهى است پس تو خورشيدى و اين است آن ماه !\r\n","page_name":" 467 ","page_number":493},
  {"content":"\r\n\r\nدرگذشت و به قولى وى وارد حمام شد و بيرون آمد و طبقى انگور مسموم نزد وى آوردند كه با سوزن زهرآلوده بدون اينكه اثرش ظاهر باشد وارد دانه‌هاى انگور كرده بودند ، آن حضرت خورد و از دنيا رفت در حالى كه پنجاه و پنج و به قولى چهل و هفت سال داشت و در كنار قبر هارون دفن شد .\r\n( 1 ) گروهى معتقدند كه مأمون او را زهر داد ، اين نظر درست نيست زيرا وقتى كه على بن موسى ( ع ) از دنيا رفت مأمون به خاطر او اندوهگين بود و اظهار غم و اندوه مىكرد و روزى چند هيچ غذايى نمىخورد و هيچ مايعى نمىآشاميد و ترك لذايذ كرد سپس به بغداد رفت و در سال دويست و چهار وارد بغداد شد ، لباس خود او و لباس يارانش همگى سبز بود و همچنين پرچمهايشان سبز بود « 1 » و مأمون پيش از ورودش حسن بن سهل را به بغداد فرستاده بود و مخالفان را شكست داده بود و ابراهيم بن مهدى پنهان شده بود و مأمون در قصر رصّافه فرود آمد .\r\n( 2 ) صولى مىگويد : بنى عبّاس اطراف زينب دختر سليمان بن على بن عبد اللّه بن عبّاس جمع شدند و او در نشست و بزرگى مثل منصور بود ؛ از او خواستند تا نزد مأمون برود و از او بخواهد كه لباس سياه بپوشد و لباس سبز را رها كند و سكه به نام على بن موسى نزند همانند پيش از وليعهدى او ، زيرا او تصميم داشت كه پس از درگذشت وى ولايتعهدى را به پسرش محمد بن على بن موسى الرّضا واگذار كند و تنها مخالفت بنى عبّاس بر ضد او مانع اين كار شد ، چه آن كه مأمون به اين كار اصرار داشت تا اين كه زينب بر او وارد شد ، مأمون به احترام او از جا برخاست و خوش آمد گفت و او را گرامى داشت ، زينب گفت : يا امير المؤمنين تو نسبت به دودمانت بىمهر شده‌اى و به فرزندان ابو طالب نيكى مىكنى البته\r\n\r\n\r\n","description":"","footnote":"\r\n( 1 ) عجب دلايلى براى تبرئه مأمون ! در صورتى كه مؤلف خود در صفحهء بعد مىنويسد : پس از ورود به بغداد به پيشنهاد زينب دختر سليمان فقط هشت روز لباس سبز بر تن داشت ، به علاوه مگر از سياست سالوسان و مكر دنيا طلبان جز اين انتظار است كه به مقتضاى ، هدف وسيله را توجيه مىكند ، هر لحظه به رنگى درآيند و يا تظاهر به گريه و اندوه كنند و يا به ظاهر چيزى نخورند و نياشامند ، اگر نه ، كسى كه برادرش ( امين ) را براى سلطنت و مقام مىكشد از كشتن ديگران چه باكى دارد ، علاوه بر اين از حسد و كينهء مأمون نسبت به امام رضا دلايل روشن در تواريخ ثبت و ضبط است - م .\r\n","page_name":" 468 ","page_number":494},
  {"content":"\r\n\r\nتا اختيار به دست تست بهتر مىتوانى به ايشان نيكى كنى تا وقتى كه قدرت در دست ديگرى يا در دست خود آنها باشد ، ( 1 ) بنا بر اين لباس سبز را رها كن و دوباره لباس خاندان خود را بپوش و از هيچ كسى در راه و روشى كه داشته‌اى اطاعت مكن ، مأمون از سخنان وى در شگفت شد و رو به او كرد و گفت : عمّه ! به خدا سوگند كسى سخنى به من نگفته بود كه اين چنين دل‌نشين باشد و اين گونه منظورش را برساند و من از آنها به عقل و خرد تو شكايت مىكنم ، زينب گفت : مگر آنها چه كرده‌اند ؟ گفت : مگر نمىدانى كه پس از رسول خدا ( ص ) أبو بكر زمام خلافت را به دست گرفت و هيچ يك از بنى هاشم را به كارى نگمارد ؟ گفت : چرا ، مأمون گفت : سپس عمر عهده‌دار خلافت شد ، همان گونه بود و بعد از آن عثمان بر سر كار آمد و به دودمان خودش از اولاد عبد الشمس رو آورد ، حكومت شهرها را به آنها سپرد و كسى از بنى هاشم را حاكم جايى نكرد ! ( 2 ) آنگاه على ( ع ) بر سر كار آمد به بنى هاشم توجه كرد و عبد اللّه ابن عبّاس را حاكم بصره نمود و عبيد اللّه بن عبّاس را والى يمن و معبد را والى مكه و قثم بن عبّاس را والى بحرين كرد و جمله كسانى كه با عبّاس نسبتى داشتند فروگذار نكرد مگر اين كه والى جايى كرد بنا بر اين او حقى در گردن ما داشت كه من آن حق را با آنچه دربارهء فرزندش كردم جبران نمودم ، زينب گفت : پسرم ، اجر تو با خدا ولى مصلحت دربارهء عموزاده‌هايت از فرزندان ابو طالب همان بود كه گفتم ، مأمون گفت : جز خواست تو نخواهد شد ، سپس در كار خود و ولايتعهدى محمد بن على انديشيد و ديد كه اركان سلطنت با وجود او درهم مىريزد ( 3 ) و چه بسا به خاطر اختلاف ، قدرت از دست بنى عبّاس و اولاد على ( ع ) بيرون شود در صورتى كه هنوز بقايايى از بنى اميه در روى زمين وجود داشتند ، چه بسا كه آنها فرصتى به دست آوردند و بين مردم تفرقه بيندازند و آشوب به پا كنند بدين جهت با بنى عبّاس نشستى ترتيب داد و آنها را جمع كرد و لباسى سياه طلبيد و آن را پوشيد و لباس سبز را ترك كرد و همهء مردم نيز همان كار را كردند ، به اين ترتيب مأمون جز هشت روز در بغداد لباس سبز نپوشيد « 1 » .\r\n\r\n\r\n","description":"","footnote":"\r\n( 1 ) ملاحظه مىفرماييد كه نه لباس سبز پوشيدن مأمون براى طرفدارى از على بن موسى بود و نه وليعهد قرار دادن امام رضا ( ع ) براى رضاى خدا ، بلكه همهء رفتار مأمون مانند ديگر زمامداران جور به اقتضاى سياست و به خاطر رسيدن به هدف دنيوى و حكومت و قدرت بود - م .\r\n","page_name":" 469 ","page_number":495},
  {"content":"\r\n\r\n( 1 ) صولى و ديگران مىگويند : مأمون على ( ع ) را دوست مىداشت ، از اين رو به همه جا نوشت كه على بن ابى طالب ( ع ) بعد از رسول خدا ( ص ) از همهء مردم بافضيلت‌تر بود و كسى حق ندارد از معاويه به نيكى ياد كند و هر كه از او به نيكى ياد كند خون و مالش هدر است ، صولى مىگويد : از جمله اشعار مأمون دربارهء على ( ع ) اين است :\r\n ألام على حبّ الوصىّ ابى الحسن * و ذالك عندي من عجائب ذى الزّمن\r\nخليفة خير النّاس و الاوّل الّذى * اعان رسول اللّه فى السرّ و العلن\r\nو لو لاه ما عدت لهاشم امرة * و كانت على الأيّام تقصى و تمتهن\r\nفولّى بنى العباس ما اختص غيرهم * و من منه اولى بالتكرّم و المنن\r\nفاوضح عبد اللّه بالبصرة الهدى * و فاض عبيد اللّه جودا على اليمن\r\nو قسم اعمال الخلافة بينهم * فلا زال مربوطا بذا الشّكر مرتهن « 1 » \r\n( 2 ) و نيز گفته است : ( بعضى گفته‌اند اين شعر مال سيد حميرى است ) .\r\n احلف باللّه و آلائه * و المرء عمّا قال مسئول\r\nانّ على بن ابى طالب * على التّقى و البرّ مجبول\r\nو انّه كان الإمام الّذى * له على الأمّة تفضيل\r\nيقول بالحق و يختاره * و لا تعانيه الأباطيل\r\nكان إذا لحرب مراها القنا * و قصرت عنها البهاليل\r\nيمشى الى القرن و فى كفّه * ابيض ماضى الحدّ مصقول\r\nمشى العفر نابين اشباله * اقبل لا تغتاله الغول « 2 » \r\n\r\n\r\n","description":"","footnote":"\r\n( 1 ) مرا به خاطر دوست داشتن ابو الحسن ملامت كنند و از نظر من اين از عجايب روزگار است . خليفه بهترين مردم و نخستين كسى كه در ظاهر و باطن پيامبر را يارى كرد و اگر او نبود امارت به اولاد هاشم نمىرسيد و اين بر روزگار نقص و غم و اندوهى بود پس بنى عبّاس حكومتى را عهده‌دار شد كه مختص ديگران بود و چه كسى از او شايسته‌تر به احترام و احسان پس عبد اللّه در بصره پرچم هدايت را برافراشت و عبيد اللّه در يمن سفره جود و بخشش را گسترد . و ( على ) كارهاى خلافت را بين آنها تقسيم كرد پس همواره مرهون اين كار باعث شكر او هستيم !\r\n( 2 ) به خدا و نعمتهاى او سوگند مىخورم و آدمى از آنچه مىگويد ، مسئول است همانا ( طينت ) على بن ابى طالب ( ع ) بر نيكى و پرهيزگارى سرشته شده است و او پيشوايى است كه بر همهء افراد امت برترى و فضيلت دارد .\r\n","page_name":" 470 ","page_number":496},
  {"content":"\r\n\r\n( 1 ) و از جمله اشعار مأمون :\r\n لا تقبل التّوبة من تائب * الّا بحبّ ابن ابى طالب\r\nاخو رسول اللّه حلف الهدى * و الأخ فوق الخلّ و الصّاحب\r\nان جمعا فى الفضل يوما فقد * فاق اخوه رغبة الرّاغب\r\nفقدم الهادى فى فضله * تسلم من اللّائم و العائب\r\nإن مال ذو النّصب الى جانب * ملت مع الشّيعىّ فى جانب\r\nاكون فى آل نبىّ الهدى * خير نبىّ من بنى غالب\r\nجتهم فرض نؤدّى به * كمثل حجّ لازم واجب « 1 » \r\n( 2 ) صولى در كتاب « الأوراق » مىگويد : روى يكى از استوانه‌هاى مسجد جامع بصره نوشته بودند :\r\n رحم اللّه عليّا * إنّه كان تقيّا « 2 » \r\nو ابو عمر خطابى كه نامش حفص و يك چشمش نابينا بود ، كنار آن استوانه مىنشست دستور داد آن را محو كردند ، جريان را براى مأمون نوشتند بر مأمون گران آمد و دستور داد ابو عمر را نزد وى فرستادند ، وقتى كه بر مأمون وارد شد از او پرسيد : چرا نام امير المؤمنين را از روى استوانه محو كردى ؟ گفت : مگر روى استوانه چه بود ؟ مأمون گفت :\r\n\r\n\r\n","description":"","footnote":"\r\nهمواره حق را مىگويد و حق را برمىگزيند و كارهاى باطل او را به خود مشغول نمىكند . آنگاه كه ميدان جنگ را نيزه‌ها فرو مىگرفت و پهلوانان از آن مىگريختند او به سوى هماورد خود مىرفت در حالى كه تيغ برّان صيقلى در دست داشت . گويى شيرى است كه ميان بچه شيران پيش مىرود و هيچ ديو و ددى او را نتواند غافلگير سازد !\r\n( 1 ) توبهء هيچ توبه‌كننده‌اند قبول نمىشود مگر با محبّت على بن ابى طالب ( ع ) برادر رسول خدا ( ص ) و هم پيمان هدايت ، در حالى كه برادر برتر از دوست و همراه است . اگر روزى آن دو در فضلشان در يك جا جمع شوند برادر پيامبر ( ص ) مطابق خواست شخص علاقه‌مند برتر از آنها خواهد بود . پس هدايت‌كننده را در فضيلتش مقدّم بدار تا از دست ملامت‌كننده و عيبجو سالم بمانى . اگر بنا شود يك فرد ناصبى ( دشمن على ) به طرفى گرايش يابد به سمتى كه شيعه است گرايش خواهد يافت . من در ميان خاندان پيامبر هدايت ، بهترين پيامبر از فرزندان غالب هستم ! دوست داشتن ايشان واجب است ما بايد آن را به جا آوريم همانند حج كه واجب و لازم است .\r\n( 2 ) خدا على ( ع ) را مورد لطف و رحمت قرار دهد كه او بسى پرهيزگار بود .\r\n","page_name":" 471 ","page_number":497},
  {"content":"\r\n\r\n رحم اللّه عليّا * إنّه كان تقيّا \r\n( 1 ) ابو عمر گفت : به من گفتند : او پيامبر بوده است ! مأمون گفت : دروغ مىگويى بلكه حرف قاف ( كلمهء تقيّا كه او نبيا پنداشته ) درست‌تر از چشم سالم تو بود ! و اگر نبود كه باعث دو رويى و نفاق بيشتر تو در نزد تودهء مردم مىشد ، تو را سياست مىكردم ، آنگاه دستور داد او را بيرون كنند .\r\nجريان وفات على بن موسى الرّضا را گفتيم ، وى از بالاترين پرهيزگاران و سخاوتمندان بود ، دربارهء او ابو نواس مىگويد :\r\n قيل لى انت اوحد النّاس طرّا * فى كلام من المقال بديه\r\nلك فى جوهر الكلام فنون * ينثر الدّر فى يدى مجتنيه\r\nفعلى ما تركت مدح ابن موسى * و الخصال الّتى تجمعن فيه\r\nقلت لا اهتدى لمدح امام * كان جبريل خادما لأبيه « 1 » \r\n( 2 )\r\n\r\nفرزندان على بن موسى عليهما السلام\r\nعبارتند از : ابو جعفر ثانى امام محمد ( الجواد ( ع ) ) ، ابو محمد حسن ، ابراهيم و يك دختر .\r\n( 3 )\r\n\r\nمحمد جواد عليه السلام\r\nوى محمد بن على بن موسى بن جعفر بن محمد بن على بن حسين بن على بن ابى طالب ( ع ) است كنيه‌اش ابو عبد اللّه و به قولى ابو جعفر بوده است ، در سال صد و نود و پنج هجرى به دنيا آمده و در سال دويست و بيست هجرى به سن بيست و پنج سالگى از دنيا رفته است ، او نيز در علم ، تقوا ، زهد و بخشندگى به راه و روش پدر بزرگوارش بود ، وقتى كه\r\n\r\n\r\n","description":"","footnote":"\r\n( 1 ) به من گفتند كه تو در فنون مختلف سخنان ارزنده ، از تمام مردم بالاترى . تو داراى كلمات گهربار تازه‌اى هستى كه خواننده ، از آن ، درّ گران به دست مىآورد . پس چرا مديحت فرزند موسى ( ع ) و خصالى را كه در او جمع است واگذاشته‌اى ؟ گفتم ؛ مرا راهى به ستودن امامى نيست كه جبرئيل خدمتگزار پدر او مىباشد !\r\n","page_name":" 472 ","page_number":498},
  {"content":"\r\n\r\nپدرش از دنيا رفت وى نزد مأمون آمد ، مأمون مقدم او را گرامى شمرد و آنچه به پدرش مىداد به او نيز داد . - همان گونه كه گفتيم - دخترش ام الفضل را به ازدواج او درآورده بود .\r\n( 1 ) اين مطلب مورد اختلاف نويسندگان است كه آيا ام الفضل را پيش از وفات پدرش ( على بن موسى ) به ازدواج او درآورده و يا بعد از وفات او ، دو قول است : شيعه خبرى طولانى نقل مىكنند كه مأمون وقتى كه دخترش ام الفضل را تزويج كرد ، محمد جواد ( ع ) هفت سال و چند ماه داشت و خود او خطبهء نكاح را خواند و عبّاسيان دربارهء او نزد مأمون بدگويى كردند و به قاضى يحيى بن اكثم رشوه دادند ( ! ) تا مسائلى را از او بپرسد و محمد جواد پاسخ درست ندهد و او را بيازمايد در حالى كه محمد جواد ( ع ) به همهء سؤالات پاسخ داد و پيروز درآمد ، اين حديث طولانى است و شيخ مفيد آن را در كتاب ( ( ارشاد ) ) نقل كرده است ، و اللّه اعلم .\r\n( 2 ) وى ملقّب به مرتضى و قانع بود ، و وفات او در پنجم ذيحجه ( 220 ه ) در بغداد اتّفاق افتاد و در كنار جدّش موسى بن جعفر در گورستان قريش دفن شد ، قبرش آشكار و زيارتگاه است ، مادر آن حضرت زنى به نام سكينه ( صحيح آن سكيبه ) است وى فرزندان مشهورى دارد كه از آن جمله امام على ( الهادى ) است .\r\n( 3 )\r\n\r\nعلى الهادى عليه السلام\r\nوى على بن محمد بن على بن موسى بن جعفر بن محمد بن على بن حسين بن على بن ابى طالب ( ع ) است و كنيه‌اش ابو الحسن عسكرى است ، از آن روز نسبت عسكرى دادند كه جعفر متوكّل او را از مدينه به بغداد و از آنجا به سرّ من رأى ( سامرا ) طلبيد و بيست سال و نه ماه در آنجا ماند ، لقب آن حضرت ، متوكّل و نقى بود ، مادرش سمانهء مغربيه است .\r\n( 4 ) سيره‌نويسان مىگويند : از آن جهت متوكّل او را از مدينة الرّسول به بغداد آورد كه با على ( ع ) و فرزندان او دشمنى داشت ، به او خبر رسيد كه على الهادى در مدينه جايگاهى دارد و مردم به او علاقه‌مندند ، بيمناك شد و يحيى بن هرثمه را طلبيد و گفت به مدينه برو ، و اوضاع و احوال او را ببين و او را نزد ما بياور ! يحيى مىگويد : به مدينه رفتم وقتى كه وارد مدينه شدم مردم شيون عجيبى به راه انداختند كه هرگز نظير آن را كسى نشنيده بود ، اين شيون\r\n\r\n","description":"","footnote":"","page_name":" 473 ","page_number":499},
  {"content":"\r\n\r\nبه خاطر بيمى بود كه بر جان على ( ع ) داشتند ( 1 ) و دنيا به پا خاست ( غوغا و محشرى به راه افتاد ! ) چون وى نسبت به مردم احسان مىكرد و همواره ملازم مسجد بود و گرايشى به دنيا نداشت ، يحيى مىگويد : شروع كردم به آرام كردن آنها و براى آنها سوگند خوردم كه به من دستور نداده‌اند تا به او آزارى برسانم و هيچ باكى بر او نيست سپس خانهء او را بازرسى كردم و جز چند قرآن و كتاب دعا و كتابهاى علمى چيزى نيافتم از اين رو در چشم من بزرگ جلوه كرد و خودم عهده‌دار خدمتگزاريش شدم و معاشرت با او را نيكو شمردم ، و چون او را به بغداد رساندم پيش از همه نزد اسحاق بن ابراهيم طاهرى والى بغداد رفتم ، به من گفت :\r\nيحيى ! اين مرد زادهء رسول خدا ( ص ) است و متوكل را هم كه خوب مىشناسى كه كيست بنا بر اين اگر او را بر ضدّ وى تشويق كنى او را مىكشد و رسول خدا ( ص ) روز قيامت خصم تو خواهد بود ، به وى گفتم : به خدا سوگند كه من از او جز خوبيها و كارهاى نيك هيچ چيز نديدم ، ( 2 ) سپس او را به سامرّاء بردم و نخست به وصيف تركى برخورد كردم و او را از ورود على بن محمد ( ع ) مطّلع ساختم ، گفت : به خدا سوگند كه اگر از او مويى كم شود كسى جز تو را مسئول نخواهد دانست ، يحيى مىگويد : تعجب كردم كه چگونه گفتهء او با گفتار اسحاق يكى بود ، و چون بر متوكل وارد شدم دربارهء آن حضرت از من پرسيد . متوكل را از حسن اخلاق و سلامت رفتار و پارسايى و زهدش مطلع ساختم و گفتم كه من خانهء او را بازرسى كردم و جز چند قرآن و كتابهاى علمى چيزى نيافتم و مردم مدينه به جان او بيمناك بودند ، متوكل پس از شنيدن سخنان من ، او را گرامى داشت و پاداش نيكو داد و احسان فراوانى به او كرد و او را كنار خودش در سامرا منزل داد « 1 » .\r\n( 3 ) يحيى بن هرثمه مىگويد : از قضا پس از مدتى متوكل بيمار شد و نذر كرد كه اگر بهبود يابد ، پول زيادى را صدقه دهد ! سپس متوكل بهبود يافت ، از فقها دربارهء اين كه پول زياد چقدر است پرسيد و كسى از آنها پاسخ درستى نداد به دنبال على الهادى ( ع ) فرستاد و از او پرسيد فرمود : « هشتاد و سه دينار صدقه بدهد » متوكل گفت : از كجا اين مطلب بر تو\r\n\r\n\r\n","description":"","footnote":"\r\n( 1 ) به طورى كه بزرگان از جملهء شيخ مفيد در ارشاد نوشته‌اند امام را به خاطر بىحرمتى در انظار ، در محلى به نام خان الصّعاليك جا دادند - م .\r\n","page_name":" 474 ","page_number":500},
  {"content":"\r\n\r\nثابت شده است ؟ فرمود : « از قول خداى تعالى كه مىفرمايد :  « لَقَدْ نَصَرَكُمُ اللَّهُ فِي مَواطِنَ كَثِيرَةٍ »  « 1 » و مواطن كثيره در اين آيه همان قدر است » توضيح اين كه پيامبر ( ص ) بيست و هفت غزوه داشت و شصت و پنج سريه ، و آخرين غزوات آن حضرت جنگ حنين بود ، متوكل و فقها از اين پاسخ در شگفت شدند و مال زيادى براى آن حضرت فرستاد و گفت : اين مبلغ بر ذمّهء من واجب بود ، شما آن را به هر كه مايليد صدقه بدهيد ! ( 1 ) ابو الحسن مسعودى در كتاب « مروج الذّهب » نقل كرده ، مىگويد : به متوكّل خبر دادند كه على بن محمد در خانه‌اش نامه‌ها و سلاحهايى دارد كه از شيعيانش از مردم قم رسيده و او مصمّم است كه بر حكومت تو حمله كند ، متوكل گروهى از تركان را فرستاد و آنها شبانه به خانهء آن حضرت هجوم بردند و چيزى در آن نيافتند و ديدند كه وى در خانه‌اى در بسته است و ردايى از پشم بر تن روى شنها و ريگها نشسته ، روى دلش به سوى خدا رو به قبله قرآن تلاوت مىكند ، آن گروه ، با همان حال او را نزد متوكّل بردند ، و به متوكّل گفتند : ما در خانهء او چيزى نيافتيم و ديديم كه او رو به قبله نشسته و قرآن مىخواند ، متوكّل كه در مجلس شراب نشسته بود آن حضرت را وارد كردند در حالى كه كاسهء شراب در دست متوكل بود وقتى كه او را ديد بيمناك شد و به او تعظيم كرد و در كنار خود نشاند و كاسه‌اى را كه در دستش بود به او تعارف كرد ، فرمود : « به خدا سوگند كه هرگز شراب داخل گوشت و خون ما نشده است ، مرا معاف بدار ! » متوكل او را معاف داشت و به او گفت : براى ما شعرى بخوان ! ( 2 ) على الهادى ( ع ) فرمود : « مرا با شعر آشنايى زيادى نيست ! » گفت : چاره‌اى نيست بايد بخوانى ! فرمود :\r\n با تو اعلى قلل الأجبال تحرسهم * غلب الرّجال فما اغنتهم القلل\r\nو استنزلوا بعد عزّ من معاقلهم * و اسكنوا حفرا يا بئس ما نزلوا\r\nناداهم صارخ من بعد دفنهم * اين الأساور و التّيجان و الحلل\r\nاين الوجوه الّتى كانت منعّمة * من دونها تضرب الأستار و الكلل\r\nفاصفح القبر عنهم حين ساءلهم * تلك الوجوه عليها الدّود و يقتتل \r\n\r\n\r\n","description":"","footnote":"\r\n( 1 ) توبه ( 9 ) آيهء 25 : خداوند شما ( مسلمين ) را در جاهاى زيادى يارى كرده است .\r\n","page_name":" 475 ","page_number":501},
  {"content":"\r\n\r\n قد طال ما اكلوا دهرا و ما شربوا * فاصبحوا بعد طول الأكل قد أكلوا « 1 » \r\n( 1 ) متوكل با شنيدن اين اشعار به قدرى گريست كه محاسنش از اشك چشمانش تر شد و حاضران در مجلس همه گريه كردند و دستور داد تا چهار هزار درهم ( وامى كه داشت ) بپردازند سپس او را محترمانه به منزلش بازگرداند .\r\n( 2 ) يحيى بن هبيره ، مىگويد : فقها در نزد متوكل راجع به سر تراشيدن حضرت آدم گفتگو كردند ، متوكل گفت : به دنبال على بن محمد بن على الرّضا بفرستيد و او را بياوريد ، وقتى كه آمد ، از او پرسيدند ، فرمود : « پدرم از قول جدّم و او از پدرش و از جدّش به نقل از پدرش فرمود : خداوند به جبرئيل دستور داد تا ياقوتى از ياقوتهاى بهشتى را به زمين نازل كند ، جبرئيل نازل كرد و او ياقوت را به سر آدم كشيد ، موهاى سر آدم ريخت و تا آن جايى كه آن ياقوت نور افشانى مىكرد ، حرم خدا گرديد . » اين مضمون در روايت مرفوعى تا رسول خدا ( ص ) نيز نقل شده است .\r\n( 3 )\r\n\r\nوفات على الهادى عليه السلام\r\nعلى بن محمد بن على بن موسى الرّضا ( ع ) در ماه جمادى الآخر سال دويست و پنجاه و چهار در سامرّاء از دنيا رفت و تولد آن حضرت نيز در ماه رجب سال دويست و چهارده بوده است و در روز وفات ، چهل سال داشت و وفات وى در زمان معتزّ باللّه بود و در سامرّاء دفن شد ، بعضى ( از دانشمندان اهل سنت و تمام علماى شيعه ) گفته‌اند كه آن حضرت به وسيلهء زهر به شهادت رسيد .\r\n\r\n\r\n","description":"","footnote":"\r\n( 1 ) روى قله‌هاى كوهها در حالى كه مردان قوى پنجه از آنها پاسدارى مىكردند روزگار مىگذراندند . اما هيچ راه چاره‌اى آنها را سود نبخشيد ، پس از عزت و شوكت از آن مقام و مرتبت پايين كشيده شدند و در گودال قبر نهاده شدند ، چه بد جايگاهى فرود آمدند ! پس از آن كه مدفون شدند ، فريادزننده‌اى آنان را ندا داد : كجايند خانواده‌ها ، افسرها و زيورها ؟ ! كجايند آنها كه در ناز و نعمت بودند و پرده‌ها و پشه‌بندها را مىآويختند ؟ ! قبر به زبان فصيح دربارهء آنها - موقع گرفتارى و بد حالى آنها - مىگويد : بر روى آن چهره‌ها و روى آن بدنها ميدان نبرد كرمهاست ! در طول روزگاران خوردند و آشاميدند ، اما پس از مدتى خوردن ، خود خوراك ( مار و مور ) گشتند !\r\n","page_name":" 476 ","page_number":502},
  {"content":"\r\n\r\n( 1 )\r\n\r\nاولاد آن حضرت ، از جمله امام حسن عسكرى عليه السلام « 1 »\r\nوى حسن بن على بن محمد بن على بن موسى الرّضا بن جعفر بن محمد بن على بن حسين بن على بن ابى طالب ( ع ) است ، مادرش ام ولدى به نام سوسن بوده و كنيه‌اش ابو محمد است كه وى را عسكرى نيز مىگفتند ، در سال دويست و سى و يك در سامرّاء به دنيا آمد و در همان جا به سال دويست و شصت در زمان خلافت المعتمد على اللّه در بيست و نه سالگى از دنيا رفت ، وى عالمى مورد اعتماد بود از پدرش و از جدّش حديث نقل كرده و از جمله احاديث مسند وى دربارهء شراب بسيار ارزنده است .\r\n( 2 ) جدّم ابو الفرج در كتاب خود به نام « تحريم الخمر » آورده است و من از روى خط او نقل كرده‌ام و خود شنيدم كه مىگفت : خدا را گواه مىگيرم كه از ابو عبد اللّه حسين بن على شنيدم كه مىگفت : خدا شاهد است كه من از عبد اللّه بن عطا هروى شنيدم و او مىگفت :\r\nخدا را گواه مىگيرم كه من از عبد الرحمن بن ابى عبيد بيهقى شنيدم كه مىگفت : خدا را شاهد مىگيرم كه از ابو عبد اللّه حسين بن محمد دينورى شنيدم كه مىگفت : خدا شاهد است كه من از محمد بن على بن حسين علوى شنيدم كه مىگفت : خدا را شاهد مىگيرم كه از احمد بن عبد اللّه سبيعى شنيدم كه مىگفت : خدا را گواه مىگيرم كه از حسن بن على عسكرى ( ع ) شنيدم كه مىفرمود : « خدا را شاهد مىگيرم كه من از پدرم على بن محمد ( ع ) شنيدم كه مىفرمود : خدا را شاهد مىگيرم كه از پدرم محمد بن على بن موسى الرّضا شنيدم كه مىگفت : خدا را گواه مىگيرم كه از پدرم على بن موسى ( ع ) شنيدم كه مىفرمود : خدا را شاهد مىگيرم كه از پدرم موسى ( ع ) شنيدم كه مىگفت : خدا را گواه مىگيرم كه پدرم جعفر بن محمد ( ع ) مىفرمود : خدا را شاهد مىگيرم كه از پدرم محمد بن على ( ع ) شنيدم و او مىگفت : خدا را گواه مىگيرم كه از پدرم على بن حسين ( ع ) شنيدم كه مىفرمود : خدا را شاهد مىگيرم كه از پدرم حسين بن على ( ع ) شنيدم كه مىگفت : خدا را گواه مىگيرم كه از\r\n\r\n\r\n","description":"","footnote":"\r\n( 1 ) در اينجا و همچنين در مورد امام عسكرى كلمهء « اولاد » را جمع آورده ولى چيزى جز از يك فرزند امام نگفته است - م .\r\n","page_name":" 477 ","page_number":503},
  {"content":"\r\n\r\nپدرم على بن ابى طالب ( ع ) شنيدم كه مىفرمود : خدا را شاهد مىگيرم كه از رسول خدا محمد ( ص ) شنيدم كه مىفرمود : خدا را شاهد مىگيرم كه از جبرئيل شنيدم كه مىگفت :\r\nخدا را گواه مىگيرم كه از ميكائيل شنيدم و او مىگفت : خدا را شاهد مىگيرم كه از اسرافيل شنيدم كه مىگفت : خدا را گواه مىگيرم كه بر لوح محفوظ نوشته بود و مىگفت : من از خداوند شنيدم كه مىفرمود : كسى كه شراب مىخورد مثل كسى است كه بت را مىپرستد » .\r\n( 1 ) پس از اين كه جدّم اين حديث را در كتاب « تحريم الخمر » روايت كرده ، مىگويد :\r\nابو نعيم فضل بن دكين گفته است : اين حديث صحيح و ثابت است زيرا آن را عترت پاك پاكيزه نقل كرده‌اند و گروهى از جمله ابن عبّاس ، ابو هريره ، انس ، عبد اللّه بن أبى و اوفى الاسلمى با گروهى ديگر آن را از رسول خدا ( ص ) نقل كرده‌اند ، وفات حسن بن على ( ع ) چنان كه نقل كرديم ، در سال دويست و شصت بوده است .\r\n( 2 )\r\n\r\nاولاد آن حضرت ، از جمله امام محمد حجّة المهدى عج\r\nوى محمد بن حسن بن على بن محمد بن على بن موسى الرّضا بن جعفر بن محمد بن على بن حسين بن على بن ابى طالب ( ع ) است ، و كنيهء آن حضرت ابو عبد اللّه و ابو القاسم و اوست خلف حجّت ، صاحب الزمان ، قائم ، منتظر و تالى ، وى آخرين امام است ، عبد العزيز ابن محمود بن بزّاز از ابن عمر نقل كرده ، مىگويد ، رسول خدا ( ص ) فرمود : « در آخر الزّمان مردى از فرزندان من قيام مىكند كه نام وى نام من است و كنيهء او همانند كنيهء من و او زمين را پر از عدل و داد مىكند چنان كه پر از ظلم و جور شده است . . و آن همان مهدى است » و اين حديث مشهورى است .\r\n( 3 ) ابو داوود و زهرى حديثى به همين مضمون از على ( ع ) نقل كرده‌اند و در آن حديث آمده است : « اگر از روزگار نماند جز يك روز خداوند از اهل بيت من كسى را خواهد فرستاد كه زمين را پر از عدل و داد كند . » و اين مطلب را در روايات زيادى نقل كرده است و او را صاحب دو نام : محمد و ابو القاسم گويند . گويند : مادرش ام ولدى به نام صيقل بوده است .\r\n\r\n","description":"","footnote":"","page_name":" 478 ","page_number":504},
  {"content":"\r\n\r\nسدى مىگويد : مهدى و عيسى بن مريم هر دو با هم جمع مىشوند و به هنگام نماز مىآيند ، مهدى به عيسى گويد : « تو جلو بايست » و عيسى مىگويد : « تو شايسته‌ترى براى نماز » . پس عيسى پشت سر مهدى نماز جماعت مىخواند .\r\n( 1 ) ( مؤلف ) مىگويم : اگر مهدى پشت سر عيسى نماز بخواند به دو دليل درست نيست :\r\n1 - زيرا وى ( به عنوان امام قيام مىكند ) اگر پشت سر عيسى نماز بخواند از امام بودن بيرون مىآيد و تابع مىگردد . 2 - چون پيامبر ( ص ) فرمود : پيامبرى پس از من نيست زيرا وى تمام شرايع را نسخ فرمود ، بنا بر اين اگر پشت سر عيسى نماز بخواند چهرهء « لا نبىّ بعدى ، يعنى پيامبرى پس از من نيست » را غبار شبهه مىپوشاند ! ( 2 ) عموم شيعيان بر اين عقيده‌اند كه خلف حجت موجود و زنده است و در نزد خدا روزى مىخورد و با دلايلى بر زنده بودن وى استدلال مىكنند ، از آن جمله ؛ گروهى عمرهاى زيادى كرده‌اند مانند خضر و الياس و كسى نمىداند عمر آنها چقدر است و آنها همه‌ساله ديدار مىكنند و موهاى يكديگر را مىگيرند .\r\n( 3 ) و در تورات آمده است كه ذو القرنين سه هزار سال زندگى كرد و مسلمانان مىگويند وى هزار و پانصد سال زيست .\r\n( 4 ) محمد بن اسحاق مىگويد : عوج بن عنق سه هزار و ششصد سال زندگى كرد او در دامن آدم و آغوش مادرش به دنيا آمد و موسى بن عمران او را كشت نام پدرش سيحان بود ، و ضحاك يعنى بيورسب هزار سال و همچنين تهمورث هزار سال عمر كرد .\r\n( 5 ) اما از پيامبران گروه زيادى به هزار سالگى رسيدند و بلكه بيشتر از هزار سال عمر كردند مانند آدم ، نوح ، شيث و امثال ايشان و قينان نهصد سال عمر كرد و مهلائيل هشتصد سال زيست و نفيل بن عبد اللّه هفتصد سال و سطيح كائن كه نامش ربيعة ابن عمرو بود ششصد سال و عامر بن ضرب پانصد سال زندگى كرد وى حاكم عرب بود ، و همچنين تيم اللّه بن ثعلبه و همچنين سام بن نوح ، و حرث بن مضاض جرهمى چهار صد سال زيست و او گويندهء شعر « كان لم يكن بين الحجون الى الصّفا » است و همين طور ارفخشد ، و قس بن ساعده سيصد و هشتاد سال و كعب بن جمجمهء دوسى سيصد و نود سال و سلمان فارسى دويست و پنجاه و به قولى سيصد سال زندگى كرد و افراد زياد ديگرى\r\n\r\n","description":"","footnote":"","page_name":" 479 ","page_number":505},
  {"content":"\r\n\r\nكه ذكر نام آنها به درازا مىكشد .\r\n( 1 )\r\n\r\nفصل دربارهء ائمه عليهم السلام\r\nابو الفضل يحيى بن سلامه خصكفى در قصيدهء مشهور خويش تمام اسامى امامان را جمع كرده است و آن قصيده را گروهى از مشايخ ما در بغداد براى من خواندند ، خصكفى وارد بغداد شد و با ابو زكرياى خطيب تبريزى ملاقات كرد و اندكى از اشعار خود را بر او خواند ، و از جمله اين قصيده را براى او قراءت كرد و خطيب آن را نوشته و بر من گوش به گوش خوانده شده و رسيده است ، زادگاه خصكفى در ديار ميّافارقين شهر كوچكى به نام طبرى بوده است و در قلعهء كيفا نوجوانيش را گذراند سپس به ميّافارقين منتقل شد ، وى دانشمندى فصيح در نظم و نثر بوده و در سال سيصد و پنجاه و پنج از دنيا رفته است و قصيده‌اش اين است :\r\n اقوت مغانيهم فاقوى الجلد * ربعان كل بعد سكن فدفد\r\nاسأل عن قلبى و عن أحبابه * و منهم كل مقر يجحد\r\nو هل نجيب اعظما بالية * و ارسما خالية من ينشد\r\nصاح الغراب فكما تحملوا * امسى بها كانّه مقيّد\r\nفقاسموا يوم الوداع كبدى * فليس لى منذ تولّوا كبد\r\nعلى الجنون رحلوا و فى الحشى * تقلّبوا و ماء عينى وردوا\r\nو ادمعى مسفوحة و كبدى * مقروحة و غلتى ما تبرد\r\nو عبرتى وافية و مقلتى * دامية و نومها مشرّد\r\nايقنت لما أن حد الحادى لهم * و لم امت ان فؤادى جلمد\r\nكنت على القرب كئيبا مغرما * ميتا فما ظنّك بى اذا بعدوا\r\nهم الحياة اغرقوا أم أشأموا * أم أتهموا أم أيمنوا أم أنجدوا\r\nليهنهم طيب الكرى فانّه * من حظّهم و حظّ عينى السّهد\r\nهم تولوا بالفؤاد و الكرى * فاين صبرى بعد هم و الجلد\r\nلو لا الضنا جحدت و جدى بهم * لكن نحولى بالغرام يشهد \r\n\r\n","description":"","footnote":"","page_name":" 480 ","page_number":506},
  {"content":"\r\n\r\n تلهفا يا جور حكام الهوى * و ما لمن يظلم فيهم مسعد\r\nليس على المتلف غرم عندهم * و لا على القاتل ظلما قود\r\nو سائل عن حبّ اهل البيت هل * اقرّ اعلانا به ام اجحد\r\nهيهات ممزوج بلحمى و دمى * حبّهم و هو الهدى و الرّشد\r\nحيدرة و الحسنان بعده * ثمّ على و ابنه محمّد\r\nجعفر الصادق و ابن جعفر * موسى و يتلوه عليه السيّد\r\nاعنى الرّضا ثمّ ابنه محمد * ثمّ على و ابنه المسدّد\r\nالحسن التّالى و يتلو تلوه * محمد بن الحسن المفتقد\r\nفانّهم ائمّتى و سادتى * و ان لحانى معشر و فندوا\r\nأئمّة أكرم بهم أئمّة * اسماؤهم مسطورة تطرد\r\nهم حجج اللّه على عباده * و هم اليه منهج و مقصد\r\nكل النّهار صوّم لربّهم * و فى الدّياجى ركّع و سجّد\r\nقوم اتى فى هل اتى مديحهم * هل شك فى ذالك الّا ملحد\r\nقوم لهم فى كل ارض مشهد * لا بل لهم فى كل قلب مشهد\r\nقوم منى و المشعران لهم * و المروتان لهم و المسجد\r\nقوم لهم مكّة و الأبطح و الخيف * و جمع و البقيع الفرقد\r\nقوم لهم فضل و مجد باذخ * يعرفه المشرك و الموحّد\r\nما صدق الناس و لا تصدّقوا * ما نسكوا و افطروا و عيدوا\r\nو لا غزوا و أوجبوا حجّا و لا * صلّوا و لا صاموا و لا تعبدوا\r\nلو لا رسول اللّه و هو جدهم * يا حبّذا الوالد ثمّ الولد\r\nو مصرع الطّف فلا أذكره * و فى الحشا منه لهيب يقد\r\nيرى الفرات ابن الرسول ظاميا * يلقى الرّدى و ابن الدّعى يرد\r\nحسبك يا هذا و حسب من بغى * عليهم يوم المعاد الصّمد\r\nيا اهل بيت المصطفى يا عدّتى * و من على حبّهم اعتمد\r\nانتم الى اللّه غدا وسيلتى * فكيف اشقى و بكم اعتضد \r\n\r\n","description":"","footnote":"","page_name":" 481 ","page_number":507},
  {"content":"\r\n\r\n وليّكم فى الخلد حىّ خالد * و الضّد فى نار لظى مخلّد « 1 » \r\n\r\n\r\n","description":"","footnote":"\r\n( 1 ) سراهاى ايشان را قوت و غذا دادم تا قواى ايشان مستحكم شد خانه‌هايى كه تمام آنها پس از سكونت ، باير شد . از دلم و از دوستانش مىپرسم ، و از آنها كه همهء آنها پس از اقرار ، انكار مىكنند ! و آيا استخوانهاى خاك شده به ما پاسخ مىدهد ؟ و يا آثار خالى از سكنه ، كسى را راهنمايى مىكند ؟ كلاغ صدا برآورد ، پس چنان كه آنها كوچ كرده‌اند ، وى در آنجا مانده گويى كه در بند كرده‌اند . بارى آنها در روز خداحافظى جگر مرا پاره پاره كردند و از همان زمان كه آنان رفتند ديگر من جگر ندارم ! روى مژه‌هاى چشم و در قلب و دلم حركت كردند ، آنها رفتند و بر اشك چشمم وارد شدند .\r\nدر حالى كه اشكهاى من ريزان و قلبم مجروح و آزرده و حرارت تشنگى من سردشدنى نيست . و قطرات اشكم فراوان و چشمم خونبار و خواب از چشمانم پريده است ! يقين كردم آن وقتى كه ساربان براى ( شتران ) ايشان حدى ( آواز ) مىخواند و من نمرده‌ام براستى كه سنگدلم ! من وقتى كه نزديك ايشان بودم ، غمگين و افسرده دل و مرده بودم ، اكنون كه دور شده‌اند دربارهء من چه گمان دارى ؟ آنان زنده‌اند چه در عراق باشند يا در شام ، يا در تهامه باشند و يا به يمن و نجد بروند . بايد بهترين كرات آسمانى بر ايشان بگريد ، زيرا كه آن بهره و سهم آنهاست و بهرهء چشم من بيدار خوابى است .\r\nآنها به دل و مجموعهء كرات ( هستى ) پشت كردند ، بنابراين پس از ايشان كو صبر و پايدارى ! اگر ضعف و ناتوانى نبود ، شادمانيم را وسيلهء ايشان انكار مىكردم ، و ليكن لاغرى جسمم به خاطر محبّت ، قلبم را مىآزارد ، گواهى مىدهد ! افسوس و آه از دست جور و ستم حاكمان هواپرست در حالى كه در ميان ايشان براى ستمگر جاى خوشبختى نيست . در نظر ايشان نه برتبه كار غرامتى است و نه بر كسى كه به ستم كسى را بكشد قصاصى . و اى كه از دوستى اهل بيت مىپرسى كه آيا من به نحو آشكارا اقرار مىكنم و يا انكار هيهات ! محبت آنها با گوشت و خون من آميخته است و بر آن هدايت شده‌ام و رشد يافته‌ام . حيدر ( على ( ع ) ) ، حسن و حسين پس از او ، آنگاه على و پسرش ؛ محمد ( ع ) جعفر صادق و موسى بن جعفر و در پى وى آقا و سرور ما على ( ع ) يعنى ( على بن موسى ) الرّضا و بعد پسرش محمد ، سپس على و فرزند رشيد و استوارش حسن ( عسكرى ) كه بعد از پدر است و به دنبال او محمد بن حسن كه غايب از نظرها است زيرا آنان امامان و سروران منند هر چند كه گروهى مرا لعن و ملامت كنند ! امامان ، چه امامان بزرگوارى ! نامهايشان همه جا نوشته شده و منتشر است آنان حجتهاى خدا بر بندگان او هستند و ايشان راه رسيدن به خدا و هدفند . همه روز آنان براى رضاى پروردگارشان روزه‌دار و در تاريكيهاى شب در ركوع و سجودند . گروهى كه در سورهء هل أتى مدح ايشان آمده است و آيا بجز شخص ملحد و بىدين كسى منكر آن است ؟ ! خاندانى كه در هر سرزمينى شهادتگاهى دارند ، نه بلكه در هر دلى آنان مشهدى دارند . گروهى كه سرزمين منى و عرفات و مشعر مال آنها و صفا و مروه و مسجد الحرام از آن ايشان است . قومى كه مكه و سرزمين بطحاء و مسجد خيف و مساجد جامع و بقيع غرقد ( غرقد : درخت بزرگ ، از اين رو به بقيع غرقد گفته‌اند كه در بقيع درخت بزرگى بوده است ( منتهى الارب ج 3 ، ص 325 ) - م . ) متعلّق به ايشان است . گروهى كه\r\n","page_name":" 482 ","page_number":508},
  {"content":"\r\n\r\n( 1 ) و ديگرى گويد :\r\n باربعة اسماء كل محمد * و اربعة اسماء كلّهم على\r\nو بالحسنين السّيّدين و جعفر * و موسى اجرنى انّنى لهم ولى « 1 » \r\n( 2 ) ( مؤلف ) مىگويم : از جمله شرايط امام آن است كه معصوم باشد تا در خطا و اشتباه نيفتد يا به راهنما نيازمند گردد ، كه در نتيجه به تسلسل ؛ تا بىنهايت بينجامد و آن هم محال است ، و از طرفى چون آنان حجّتهاى خداوند بر بندگان او هستند ، و از جمله شرايط حجّت عصمت از هر عيب است « 2 » . سخن دربارهء ائمّه ( ع ) پايان گرفت و اينك آنچه را كه از اخبار\r\n\r\n\r\n","description":"","footnote":"\r\nداراى فضيلت و برترى شرفند كه هر مشرك و موحّد آن را مىداند . مردم صداقت نداشتند و صدقه و زكات نمىدادند ، عبادت نمىكردند و فطريه نمىدادند و عيد فطرى نداشتند ، و جهاد و جنگ نمىكردند و حج را واجب نمىشمردند و نماز نمىخواندند و روزه نمىگرفتند و خدا را نمىپرستيدند ، اگر رسول خدا ( ص ) يعنى جدّ ايشان نبود ، اى آفرين بر اين پدر وانگهى بر اين فرزندان ! و كشته بيابان كربلا را من نام نمىبرم كه از بابت او در دل ، آتشى برافروخته است . پسر پيامبر خدا ( ص ) در حالى كه تشنه بود و به آب فرات مىنگريست ، در حالى كه فرومايه و فرزند بدكاره را در كنار آب فرات مىديد ! اى مرد ! همين قدر تو را بس است و خداى توانا كسى را كه بر ايشان ستم كرده ، كافى است . اى اهل بيت مصطفى ( ص ) اى ياوران من و اى كسانى كه به دوستىشان متّكى هستم ! شما فرداى قيامت در پيشگاه خدا وسيلهء من هستيد بنابراين با وجود پشتيبانى شما چگونه ممكن است كه بدبخت شوم ؟ ! و دوست شما در بهشت مخلّد و مخالف شما در آتش فروزان جاودانه است .\r\n( 1 ) خداوندا به چهار تنى كه نام همگى محمد است ( پيامبر ، امام باقر ، امام جواد ، و امام زمان ) و چهار تنى كه نام همه‌شان على است ( على ( ع ) ، امام سجاد ، امام رضا و امام هادى ) و به دو حسن نام ، كه سرورند و جعفر ( امام مجتبى و امام عسكرى و امام صادق ) و موسى ، مرا پناه ده كه من دوستدار آنها هستم . قابل ذكر است كه فقط همين دو بيت را مؤلف نقل كرده بدون ذكر نام شاعر و مأخذ ، از اين رو نقصى كه مشاهده مىشود نام نبردن از حسين بن على ( ع ) است و اگر طبق معمول ، حسنين شامل حسن و حسين ( ع ) بدانيم باز نام امام عسكرى ذكر نشده است مگر حسنين و سيدين را جمع بگيريم كه شامل هر سه شود - م .\r\n( 2 ) اگر عصمت را همه علماى عامه مثل مؤلّف پذيرا باشند و براستى كه با دلايل فوق هر منصفى پذيراست جاى اين سؤال است كه آيا كسى غير از على ( ع ) و ائمه اهل بيت ، معصومى در ميان امت اسلام بوده و آيا عصمت را كه امرى است پنهانى و خصلتى است باطنى كسى جز خدا و رسولش مىداند ؟ بنابراين تعيين امام جز از طريق خدا و رسول غير ممكن است - م .\r\n","page_name":" 483 ","page_number":509},
  {"content":"\r\n\r\nفرزندان ايشان و اخلاق و اوصاف شايستهء آنها به ما رسيده بازگو مىنماييم .\r\n( 1 )\r\n\r\nچند حكايت\r\nعبد الملك مظفر بن غالب حرى به اسناد خود نقل كرده ، مىگويد : عبد اللّه بن مبارك يك سال به مكه مىرفت و يك سال به جهاد و اين كار را پنجاه سال ادامه داد ، مىگويد : سالى كه نوبت حج بود ، پانصد دينار در كيسه‌ام گذاشتم و به جايى رفتم كه محل نگهدارى شتران در شهر كوفه بود تا شترى بخرم زنى را ديدم روى زباله‌ها پرهاى مرغابى مرده‌اى را مىكند ، نزديك وى رفتم و گفتم : چرا اين كار را مىكنى ؟ گفت : عبد اللّه از چيزى كه به تو ربطى ندارد ، مپرس ! مىگويد : از سخن آن زن چيزى بر خاطرم آمد پس اصرار كردم تا بگويد ، گفت : عبد اللّه تو مرا مجبور كردى تا رازم را براى تو افشا كنم در حالى كه من يك زن علويه هستم و چهار دختر يتيم دارم و اندك زمانى نيست كه پدرشان از دنيا رفته و ما چهار روز است كه چيزى نخورده‌ايم و أكل ميته بر ما رواست اين بود كه مرغابى ( مرده ) را برداشتم تا آماده كنم و براى دخترانم ببرم و آن را بخوريم ، ( 2 ) با خودم گفتم : واى بر تو اى ابن مبارك ! چرا از اين زن غافلى ، گفتم : دامنت را بگير ! او دامنش را گشود و من آن پانصد دينار را به دامن چادرش ريختم و او چون به جلو نگاه مىكرد به من توجه نكرد ، عبد اللّه مىگويد : من به منزل رفتم و خداوند هواى مكه را آن سال از دلم بيرون كرد ، سپس راهى ديار خودم شدم و ماندم تا مردم به مكه رفتند و برگشتند و من به استقبال همسايه‌ها و دوستانم كه مراجعت مىكردند بيرون شدم ، به هر كسى كه مىگفتم : خداوند حجّت را قبول و سعيت را مشكور گرداند ، مىگفت : از تو هم قبول باشد مگر ما با هم در فلان جا نبوديم و افراد زيادى اين سخن را گفتند آن شب من در اين انديشه بودم كه رسول خدا ( ص ) را در خواب ديدم فرمود : عبد اللّه تعجّب مكن چون تو به فرياد ستمديده‌اى از فرزندان من رسيدى من از خداوند درخواست كردم كه فرشته‌اى را به شكل تو بيافريند و او از طرف تو همه‌ساله تا روز قيامت حج به جا مىآورد ، چه بخواهى حج به روى يا نخواهى ! ( 3 ) اين داستان را از طريق ديگرى نيز براى ما نقل كرده‌اند به اين ترتيب كه فرزند كوچك ابن مبارك وارد خانهء يكى از سادات شد ، ديد كه آنها گوشت مىخورند و به او تعارف\r\n\r\n","description":"","footnote":"","page_name":" 484 ","page_number":510},
  {"content":"\r\n\r\nنكردند ، وى نزد ( پدرش ) ابن مبارك آمد در حالى كه مىگريست ، پدر از حال وى پرسيد ، گفت : به خانهء فلانى رفتم و آنها پختنيى مىخوردند و به من ندادند ، و آنها همسايهء يكديگر بودند ، عبد اللّه به همسايه پيغام داد و آنها را سرزنش كرد ، پيرزن همسايه به او پيغام داد كه ما را مجبور كردى تا پرده از راز زندگيمان برداريم ، آرى صاحب منزل مدتى است از دنيا رفته و چند كودك بىسرپرست به جا گذاشته است و همهء ما پنج روز بود كه هيچ غذايى نخورده بوديم اين بود كه من بر سر زباله‌ها رفتم و مرغابى مرده‌اى را ديدم و برداشتم و آوردم و طبخ كردم و در آن ميان كه ما غذا مىخورديم پسرت وارد شد ، ديديم كه روا نيست از اين غذا به او بخورانيم در حالى كه او تصوّر مىكرد غذاى حلالى است و مىتواند بخورد ! ابن مبارك با شنيدن اين مطلب اشك در چشمش جارى شد و پانصد دينار را براى آنها فرستاد و آن سال به حج نرفت و آن خواب را ديد .\r\n( 1 )\r\n\r\nداستان ديگر\r\nابو محمد عبد الوهاب مقرى نقل كرده ، مىگويد : همسايه‌ام گفت من رفيقى داشتم از اولاد حسين ( ع ) كه تنگدست بود و من به او كمك مىكردم ، تا اين كه سالى به مكه رفت و برگشت و ثروتمند شد ، علت را از او پرسيدم گفت : امسال كه به مكه رفتم با تنگدستىاى كه داشتم همين گونه مىرفتم و سه روز هيچ غذايى نداشتم كه بخورم ناگاه قطعهء چرمى به پايم اصابت كرد نگاه كردم ديدم هميانى است ، برداشتم و باز كردم ديدم هزار دينار در آن است با خود گفتم : تصرف كن و غذا بخر و هر چه مىخواهى خرج كن ! مىگويد : باز با خود گفتم ، نه به خدا قسم تا معلوم نشود كه اين پولها از كيست نبايد به آن دست بزنم ( 2 ) ناگاه صداى كسى را شنيدم كه مىگويد : چه كسى هميانى پيدا كرده است ؟ رفتم به صاحب هميان گفتم : اگر كسى او را پيدا كرده باشد چه مىدهى ؟ گفت : هيچ چيز ! گفتم : صد دينار ؟ گفت : نه ، گفتم :\r\nيك دينار ؟ گفت : نه يك دينار هم نمىدهم ، هميان را جلوش انداختم ، نگاهى به من كرد و گفت : اهل كجايى ؟ گفتم : اهل بغداد ، گفت : در بغداد چه‌كاره‌اى ، گفتم : كارى ندارم و من از ساداتم ، گفت : از اولاد چه كسى هستى ؟ گفتم : از اولاد حسين ( ع ) گفت : چه كسى تو را مىشناسد ؟ گفتم : حاجيان مرا مىشناسند پس گروهى از حاجيان آمدند و مرا معرفى كردند ،\r\n\r\n","description":"","footnote":"","page_name":" 485 ","page_number":511},
  {"content":"\r\n\r\nاو هميان را به طرف من انداخت و گفت : بگير ! گفتم : بر تو بسيار سخت بود كه يك دينار آن را به من بدهى اكنون همه را مىدهى ؟ گفت : بدان كه آن زر نزد من امانت بود از خراسان با خود آورده بودم ، صاحبش سفارش كرده بود به يك سيد مستحقّى از فرزندان حسين ( ع ) بدهم و تو همانى ! اين بود كه آن هميان را گرفتم و ثروتمند شدم .\r\n( 1 )\r\n\r\nحكايتى ديگر\r\nجدّم ابو الفرج به نقل از أبو بكر بن حبيب عمرى و او از على بن ابى صادق از قول ابن باكويه از ابو الحسن حنظلى به نقل از عثمان بن على حيرى از ابو الحسن دربندى نقل كرده ، مىگويد : ابراهيم بن سعد علوى را ديدم كه عبايى بر تن داشت ، آن را روى دريا پهن كرد و ايستاد و بر روى آن نماز خواند .\r\n( 2 ) جدّم در كتاب « صفة الصّفوه » نقل كرده است كه همين ابو اسحاق ابراهيم بن سعد علوى از بغداد به شام منتقل شد و در آنجا اقامت كرد .\r\n( 3 ) ابو نعيم در كتاب « حليه » داستانى را نوشته و جدّم نيز در كتاب « الصّفوه » آن را از ابو حارث اولاسى نقل كرده ، مىگويد : از قلعهء اولاس به قصد دريا بيرون شدم ، يكى از دوستانم به من گفت : نرو ، براى تو غذايى از تخم مرغ و آرد و روغن درست كرده‌ام ، بخور و بعد برو ! سپس غذا را آورد و خوردم و آنگاه به ساحل دريا آمدم ناگاه ابراهيم بن سعد علوى را ديدم كه بر روى آب ايستاده نماز مىخواند با خود گفتم بىترديد او مىخواهد بگويد با من بر روى آب بيا و اگر اين سخن را بگويد با او خواهم رفت ، مىگويد : هنوز خاطرم آرام نگرفته بود كه سلام داد سپس گفت : يا ابا الحارث بفرما ببين من با خاطر جمع راه مىروم ، گفتم : بسم اللّه ! او بر روى آب روان شد و من هم روان شدم ناگاه پايم فرو رفت ، نگاهى به من كرد و گفت : يا ابا الحارث آن غذا ، پاى تو را گرفت ! ( 4 ) از ابو الحارث نقل شده ، مىگويد : من او را در حالى ديدم كه روى آب نماز مىخواند و كوتاه خواند و سلام داد و لبهايش را حركت داد و ناگهان ماهيان زيادى گردش صف كشيدند ، با خود گفتم ، ماهيگيران كجايند ، ماهيان پراكنده شدند ابراهيم رو به من كرد و گفت : ابو حارث تو در اين كار مطلوب نيستى ( يعنى برگرد ) ولى بشتاب به سوى اين شنها و\r\n\r\n","description":"","footnote":"","page_name":" 486 ","page_number":512},
  {"content":"\r\n\r\nهر چه را كه توانستى ميان شنها پنهان مىكنى و اندكى در دنيا مىمانى تا فرمان خدا ( مرگ تو ) برسد ، اين را گفت ، از نظر من غايب شد .\r\n( 1 )\r\n\r\nحكايت ديگر\r\nسال ششصد و چهار بر عبد اللّه بن احمد مقدسى خواندم و او گفت : در كتاب « الملتقط » خوانده‌ام و اين كتاب از جدّم ابو الفرج است ، مىگويد : مردى از علويان در بلخ بود و در آنجا اقامت داشت و همسر و دخترانى داشت ، آن مرد علوى از دنيا رفت ، همسرش مىگويد : دختران را از ترس شماتت دشمنان برداشتم و به سمرقند بردم از قضا ورود من با سرماى شديد همزمان بود ، بناچار دختران را به مسجد بردم و رفتم شايد راهى براى تهيهء غذا پيدا كنم ، ديدم مردم گرد پير مردى را گرفته‌اند ، پرسيدم : او كيست ؟ گفتند : او بزرگ اين شهر است نزد او رفتم و شرح حال خود را به او گفتم ، گفت : بايد شاهد و دليلى بياورى كه تو علويّه هستى ! و اعتنايى به من نكرد ، ( 2 ) از او نااميد شدم و به مسجد برگشتم و در بين راه ديدم پيرمردى در مغازه‌اى نشسته و گروهى در اطراف او هستند ، پرسيدم : اين مرد كيست ؟ گفتند :\r\nشهردار اين شهر و مجوسى است با خود گفتم ، شايد نزد وى گشايشى باشد ! از اين رو جلو رفتم و شرح حالم را به او گفتم و همچنين ماجراى خودم را با آن بزرگ شهر و اين كه دخترانم داخل مسجدند و چيزى ندارند تا بخورند ! همه را بازگفتم وى پس از شنيدن سخنان من خدمتگزارش را صدا زد ، خدمتگزار آمد ، به وى گفت : به بانويت بگو : لباسهايش را بپوشد ، خدمتگزار وارد خانه شد ( 3 ) و همسر آن مرد بيرون آمد و همراهش كنيزانى بودند ، گفت :\r\nبا اين زن به فلان مسجد برو و دختران او را بردار و به منزل بياور ! آن زن با من آمد و دختران را برديم و در سراى خود خانه‌اى را به ما اختصاص داد ، همين كه نصف شب شد ، آن بزرگ شهر كه مسلمان بود ، در خواب ديد كه گويا قيامت به پا شده است و پرچمهايى روى سر محمد ( ص ) در اهتزاز است و ناگهان كاخى از زمرد سبز را ديد ، پرسيد اين كاخ از كيست ؟ گفتند : از آن مرد مسلمان موحّدى است ! به خدمت رسول خدا ( ص ) رسيد و به آن حضرت سلام داد ، حضرت صورتش را برگرداند ، عرض كرد : يا رسول اللّه شما صورتتان را از من برمىگردانيد در صورتى كه من فردى مسلمانم ؟ فرمود : تو شاهد و برهانى براى من\r\n\r\n","description":"","footnote":"","page_name":" 487 ","page_number":513},
  {"content":"\r\n\r\nبياور كه تو مسلمانى ! آن مرد درمانده شد ، ( 1 ) پس رسول خدا ( ص ) فرمود : فراموش كرده‌اى كه به آن زن علويه چه گفتى ؟ و اين كاخ مال آن بزرگى است كه آن زن علويه در سراى اوست ، آن مرد از خواب بيدار شد در حالى كه لطمه به صورت خود مىزد و مىگريست ، غلامانش را در شهر پراكنده كرد و خود شخصا بيرون آمد به دنبال آن زن علويه مىگشت تا اين كه به او خبر دادند كه وى در خانهء آن مرد مجوس است ، نزد وى آمد و پرسيد : آن زن علويه كجاست ؟\r\n( 2 ) مرد مجوس گفت : نزد من است ، گفت : مىخواهم ببينم ، مجوس گفت اين كار غير ممكن است ، آن مرد گفت : اين هزار دينار را بگير و آنها را به من تسليم كن مجوس گفت : نه به خدا سوگند ، به صد هزار دينار هم ممكن نيست و چون اصرار زيادى كرد ، مجوس گفت : آن خوابى را كه تو ديده‌اى ، من نيز همان خواب را ديده‌ام و آن كاخى را كه ديدى براى من آفريده‌اند ! و تو به اسلامت بر من فخر مىكنى در حالى كه به خدا سوگند كه من و هر كه در سراى من است شب را نخوابيديم مگر اينكه همهء ما به دست اين زن علويه مسلمان شديم و بركات او عايد ما شد و رسول خدا ( ص ) را در خواب ديدم و به من فرمود : آن كاخ از آن تو و خانوادهء توست به خاطر آن عملى كه با آن زن علويه كردى و شما از اهل بهشتيد و خداوند شما را از قديم مؤمن آفريده است .\r\n( 3 )\r\n\r\nحكايت ديگر\r\nاين تاريخ را بر عبد اللّه بن احمد مقدس قراءت كردم ، گفت : من در كتاب جوهرى ديدم از ابن ابى الدّنيا نقل كرده بود كه مردى رسول خدا ( ص ) را در خواب ديد ، و او فرمود :\r\nنزد فلان مرد مجوسى برو و به او بگو : آن دعا قبول شد ، آن مرد را از دادن نامه بازدار ، تا آن مجوسى گمان نبرد كه متعرّض او مىشود . آن مرد از نظر مال دنيا دستش باز بود ، پس از مدتى آن مرد بار دوم و سوم رسول خدا ( ص ) را در خواب ديد ، صبح كه شد نزد مجوسى آمد و در جاى خلوتى كه كسى نبود به او گفت : من فرستادهء رسول خدا ( ص ) به سوى تو هستم ، فرمود : دعاى شما به اجابت رسيد ، مجوسى از او پرسيد : آيا تو مرا مىشناسى ؟ آن مرد گفت : آرى ، مجوسى گفت : من دين اسلام و نبوّت محمد ( ص ) را قبول ندارم ، گفت :\r\nاين را مىدانم و محمد همان كسى است كه مرا چندين بار فرموده است نزد تو بيايم !\r\n\r\n","description":"","footnote":"","page_name":" 488 ","page_number":514},
  {"content":"\r\n\r\n( 1 ) مجوسى با شنيدن اين سخن ، گفت : گواهى مىدهم كه خدايى جز خداى يكتا نيست و اين كه محمد رسول خداست و اعضاى خانواده و كسانش را طلبيد و به ايشان گفت : من بر ضلالت بودم و اكنون به راه حق بازگشته‌ام و شما هم اسلام بياوريد كه هر كس مسلمان شود ، آنچه در دست دارد مال اوست و هر كه خوددارى كند بايد آنچه از مال من در اختيار دارد از وى بازستانند . مىگويد : آن قوم و خانوادهء آن مجوسى با شنيدن اين سخنان اسلام آوردند ، وى كه دخترى داشت كه در ازدواج نوهء پسرىاش بود ! ( 2 ) سپس رو به من كرد و از من پرسيد : آيا مىدانى آن دعا و درخواست چه بوده است ؟ گفتم : نه ، و من هم اكنون مىخواستم از تو بپرسم ! گفت : وقتى كه دخترم را شوهر دادم ، ضيافتى به راه انداختم و مردم را به آن دعوت كردم و مردم هم دعوت مرا پذيرفتند و در كنار منزل ما گروهى از سادات نيازمند بودند كه چيزى نداشتند به غلامانم دستور دادم كه براى من بوريايى ميان منزل بگسترند ، مىگويد :\r\nشنيدم دختر بچه‌اى به مادرش مىگفت : مادر ! اين مجوسى با بوى غذايش ما را رنج مىدهد ! مىگويد : از اين رو غذاى زيادى و مقدارى پوشاك و پول براى همه‌شان فرستادم ، همين كه آنها را ديدند ، همان دختر بچه به ديگران گفت : به خدا قسم اين غذا را نمىخوريم تا براى او دعا نكنيم و دستها را به سمت بالا بلند كردند و گفتند : خداوند تو ( مجوسى ) را با جدّ ما رسول خدا ( ص ) محشور گرداند ! و بعضى آمين گفتند ، اين است آن دعايى كه مستجاب شده است .\r\n( 3 )\r\n\r\nحكايت ديگر\r\nجدم ابو الفرج به اسناد خود تا ابن خصيب نقل كرده ، مىگويد : من ، نويسندهء بانو مادر متوكل بودم و در آن ميان كه من در ديوان بودم ناگاه خدمتگزار خردسالى از نزد وى بيرون آمد كه همراهش كيسه‌اى بود با هزار دينار ، و رو به من كرد و گفت : بانو مىگويد : اينها را بين مستحقّان تقسيم كن كه از مال خالص من است و اسامى كسانى را كه اينها را تقسيم مىكنى براى من بنويس تا از اين راه اگر پولى به دستم آمد ، صرف آنها كنم ، مىگويد : رفتم و يارانم را جمع كردم و از افراد مستحق پرسيدم و آنها يكى يكى را نام بردند و سيصد دينار را بين آنها تقسيم كردم و بقيهء پولها تا نصف شب در دستم مانده بود ! ناگهان كسى در خانه را زد ، گفتم :\r\n\r\n","description":"","footnote":"","page_name":" 489 ","page_number":515},
  {"content":"\r\n\r\nكيست ؟ گفت : ( 1 ) فلان شخص علوى كه همسايهء من بود ، با خود گفتم اين شخص مدتى است همسايهء من است هيچ وقت به سراغ من نيامده ، حالا چه شده است كه آمده است ؟ در را باز كردم ، وارد شد ، خوش آمد گفتم پرسيدم چه باعث شده كه اين وقت شب آمده‌اى ؟ گفت ؛ هم اكنون يكى از اولاد رسول خدا ( ص ) در خانهء مرا زد و چيزى نزد من نبود كه از او پذيرايى كنم فقط يك دينار به او دادم و او گرفت و از من تشكّر كرد و رفت ولى همين كه به در خانه رسيد ، زنم بيرون شد در حالى كه گريه مىكرد ، رو به من كرد و گفت : خجالت نمىكشى اين مرد به اميد تو مىآيد و تو فقط يك دينار به او مىدهى ! در حالى كه مىدانى او مستحق است ! همه را به او بده ، مىگويد : سخن او در دلم اثر كرد و پشت سر او رفتم و تمام كيسهء پول را به او دادم و او گرفت و رفت ( 2 ) و چون به خانه برگشتم ، پشيمان شدم و با خود گفتم : اكنون خبر به متوكل مىرسد و او كه با علويان كينه دارد ، مرا مىكشد ، زنم گفت : مترس و به خدا و جدّ اين سادات توكل كن و در آن ميان كه ما به اين فكر بوديم ناگهان در زدند رفتم ديدم مشعلها و شمعها در دست خدمتگزاران ، مىگويند : بانو تو را احضار كرده است ، مىگويد : با ترس و لرز از جا برخاستم و هر چه من آرام آرام مىرفتم ، شمار مأموران پشت سر هم افزون مىشدند تا مرا از خانه‌اى به خانه‌اى بردند و جلو پردهء بانو نگاه داشتند ، خدمتگزار گفت : بانو پشت اين پرده است ، ( 3 ) مىگويد : صداى گريهء بانو را شنيدم كه زارزار مىگريست و مىگفت :\r\nاى احمد خدا تو را جزاى خير دهد و خدا همسر تو را جزاى نيكو دهد ، من هم اكنون در خواب بودم كه رسول خدا ( ص ) آمد و گفت : خدا به تو و همسر خصيب جزاى خير دهد ! معناى اين سخن چيست ؟ جريان را براى بانو نقل كردم در حالى كه او مىگريست ، مبالغى پول و لباس به من مرحمت كرد و گفت : اين مال آن مرد علوى و اين مال همسرت و اين براى خودت ! و آنچه به من داد برابر صد هزار درهم بود ، من آن اموال را گرفتم و سر را هم به خانهء آن علوى رفتم و در زدم از داخل منزل صدا زد : احمد ، هر چه همراه آورده‌اى ، بده ! و از خانه بيرون آمد در حالى كه مىگريست ، از علت گريه‌اش پرسيدم ، گفت : وقتى كه تو وارد خانه من شدى همسرم به من گفت كه همراه تو چيست و من فهميدم و گفت : برخيز تا با هم نماز بخوانيم و براى بانو و احمد و همسرش دعا كنيم پس نماز خوانديم و دعا كرديم سپس خوابيديم و رسول خدا ( ص ) را در خواب ديديم كه مىفرمود : من از آنها به خاطر احسانى\r\n\r\n","description":"","footnote":"","page_name":" 490 ","page_number":516},
  {"content":"\r\n\r\nكه به تو كردند تشكّر كردم . و هم اكنون چيزى كه براى شما مىآورند ، از ايشان بپذير .\r\n( 1 )\r\n\r\nحكايت ديگر\r\nمسعودى در تاريخ خود از اسحاق بن ابراهيم بن مصعب ، رئيس شحنهء بغداد نقل كرده است كه وى رسول خدا ( ص ) را در خواب ديد در حالى كه به وى مىفرمود : آن قاتل را آزاد كن و او بيمناك از خواب بيدار شد و از اطرافيانش پرسيد ، گفتند : مردى نزد ما هست كه متّهم به قتل است ، دستور داد او را حاضر كردند به او گفت : حقيقت ماجرا را براى ما بگو ! آن مرد گفت : مىگويم ، ما گروهى بوديم كه همه شب دور بساط شراب جمع مىشديم ، وقتى كه ديروز صبح شد پيرزنى بود كه پيش ما رفت و آمد مىكرد و زنها را براى ما مىآورد ، او آمد و وارد منزل شد در حالى كه دختركى زيبا رو به همراهش بود همين كه به ميان منزل رسيد و از قصد ما آگاه شد ، فريادى زد و افتاد و غش كرد ، ( 2 ) من او را داخل اتاقى بردم ، همين كه به هوش آمد از حالش پرسيدم ، گفت : اى جوانمردان ! به خاطر خدا ! به خاطر خدا ! به من رحم كنيد ، اين پير زن مرا فريب داد و به من گفت كه كفشى دارد كه در دنيا نظيرش نيست و مرا تشويق كرد بيايم و آن را ببينم و من به اطمينان سخن او به همراهش آمدم تا آن كفش را ببينم ( 3 ) و ناگهان مرا با شما رو به رو كرد در حالى كه من علويه‌ام و جدّم رسول خدا ( ص ) و مادرم فاطمه دختر رسول خداست ، حرمت آنها را حفظ كنيد ، مىگويد : من پيش دوستانم رفتم و جريان حال او را بازگو كردم و از آنها خواستم كه متعرّض او نشوند ، با اين همه گويى كه من آنها را وادار كرده باشم برخاستند به سمت او رفتند و گفتند : اكنون كه تو كام خودت را از او برآورده‌اى ، مانع ما مىشوى ! ( 4 ) مىگويد : من جلو او ايستادم و گفتم : به خدا سوگند تا من زنده‌ام كسى از شما حق ندارد به او دست درازى كند و بين ما زدوخوردى شد و من چند زخم برداشتم و به يكى از آنها كه بيشتر از همه اصرار داشت تا حرمت آن علويه را از بين ببرد ، حمله بردم و او را كشتم و همچنان از آن دختر جانبدارى كردم و او را نجات دادم و سالم از خانه بيرون كردم و شنيدم كه خطاب به من مىگويد : همان گونه كه پردهء مرا مستور داشتى خداوند تو را مستور بدارد و همان گونه كه مرا يارى كردى ، خدا تو را يارى كند ، و همسايه‌ها داد و فرياد ما را شنيدند و نزد ما آمدند در حالى كه كاردى در دست\r\n\r\n","description":"","footnote":"","page_name":" 491 ","page_number":517},
  {"content":"\r\n\r\nمن بود و آن مرد در خونش مىغلطيد و مرا با اين حال نزد تو آوردند . اسحاق گفت : به خاطر آن عملى كه تو كردى خدا تو را آمرزيد و من هم به خاطر خدا و پيامبر ( ص ) تو را بخشيدم ، آن مرد گفت : پس به حق آن خدايى كه به خاطر او مرا بخشيدى من هرگز معصيت او را نخواهم كرد . سپاس ، خداى يكتا را و درود خدا بر سرور ما محمد ( ص ) و آل او و سلام فراوان او بر ايشان باد .\r\n( 1 )\r\n\r\nحكايت ديگر\r\nابو الفرج به نقل از عبيد اللّه و او از پدرش نقل كرده ، مىگويد : من از ابو عامر واعظ شنيدم كه مىگفت : در آن هنگام كه من در مسجد رسول خدا ( ص ) نشسته بودم ناگهان غلام سياهى به همراه نامه‌اى به نزد من آمد و نامه را به من داد نامه را گرفتم و باز كردم ديدم نوشته است : به نام خداوند بخشايندهء مهربان خداوند تو را از نيروى فكر و انديشه‌ات بهره‌مند سازد و از همدمى قطرات اشك برخوردار گرداند و در عشق به خلوت تو را ممتاز فرمايد ، اى ابو عامر من يكى از دوستان تو هستم ، اطلاع يافتم كه تو به شهر مدينه آمده‌اى ، از اين رو خوش‌حال شدم و علاقه‌مندم تو را ببينم و بسيار مايلم كه در خدمتت باشم و از هم صحبتى با تو بهره‌مند گردم ، اگر چيزى بالاى سر ما بود ، سايبان ، و در زير پاى ما بود زيرانداز ما خواهد بود ، شما را به خدايى كه نعمت بلاغت را داده سوگند مىدهم كه تشريف فرما شويد و ما را از نعمت ديدارتان برخوردار سازيد ! - و به روايتى : مشتاق ديدار شمايم - و خداوند عذر و معذرتهاى مرا پذيراست ، و السّلام .\r\n( 2 ) ابو عامر مىگويد : پس از خواندن نامه با آن قاصد حركت كردم تا به محل قبا رسيديم ، مرا به منزلى برد كه بسيار بزرگ ولى مخروبه بود و گفت : همين جا بايست تا من اجازه بگيرم ، ايستادم ، غلام رفت و برگشت و به من گفت : داخل شو ، وارد شدم ديدم خانه‌اى مخروبه است كه در خانه از چوب خرماست و پيرمردى رو به قبله نشسته ، به نظر مىرسيد كه از عشقى غمين و از ترس و بيمى اندوهگين است ، در چهره‌اش آثار اندوه پديدار بود و از بس كه گريسته بود چشمانش نابينا و پلكهايش آزرده شده بود ، سلام دادم و او سلامم را پاسخ داد ، سپس برخاست ديدم نابيناى زمينگير و گرفتار چندين بيمارى است ، رو به من كرد\r\n\r\n","description":"","footnote":"","page_name":" 492 ","page_number":518},
  {"content":"\r\n\r\nو گفت : ( 1 ) ابو عامر خداوند دلت را از زنگار گناهان شستشو دهد و مغزت را سرچشمهء حكمت قرار دهد ، همواره روى دلم به سوى تو و مشتاق شنيدن موعظهء تو هستم آمدنت نورى را [ در دلم 
  ] برانگيخته كه پزشكان را دردمندى آن ناتوان ساخته و واعظان را شفا بخشيدن آن عاجز گردانيده است و مرا خبر سودمندى مرهمهاى تو براى زخمها رسيده ، پس خدا تو را رحمت كند در ريختن پادزهر تأخير مكن هر چند كه تلخ باشد من از آن كسانى هستم كه به اميد شفا و بهبودى بر درد و رنج دوا صبر مىكنم ! ابو عامر مىگويد : منظره‌اى را مىديدم كه زبانم را بند آورده بود و سخنى را مىشنيدم كه بىتابم كرده بود ، مدتى انديشيدم سپس به زبانم آمد آنچه آمد و آسان شد آنچه دشوار مىنمود ( 2 ) و گفتم : يا شيخ ! چشم دلت را بر ملكوت آسمانها بگشا و گوش معرفتت را از اين عالم به ساكنان افقهاى دور بسپار تا با حقيقت ايمانت بهشت جاودانه را ببينى و آنچه را كه خداوند به اوليايش وعده داده مشاهده كنى سپس بر آتش فروزان ( جهنم ) و آنچه را كه خداوند براى اشقيا در ميان آتش وعده داده بنگر ، چقدر فاصله است بين اين دو سرا مگر اين دو گروه به يك نوع نمىميرند ؟ ابو عامر مىگويد : آن مرد با شنيدن اين سخنان ، ناله‌اى كرد و فريادى برآورد و نفس عميقى كشيد و بر خود پيچيد و گفت :\r\nبه خدا سوگند كه داروى تو بر درد من كارگر شد و اميدوارم كه شفايم در دست تو باشد ، خدا تو را بيامرزد ، بيشتر بگو ! گفتم : برادرم ! خداوند بر قلب تو آگاه و از راز تو مطّلع است و اسرارى را كه از خلق پوشيده مىدارى و يا آشكار مىكنى ، او به چشم خود مىبيند ، اين بار پس از شنيدن سخنان من فريادى بلندتر از پيش برآورد ، سپس گفت : كيست كه بر تنگدستى و نيازمندى من رحم كند و كيست كه گناه و خطاى مرا ببخشد ؟ ! مولاى من ! تو اى تنها اميد من ، به سوى توست پناه و سرانجام كار من ! و پس از گفتن اين كلمات به رو در افتاد و مرد .\r\n( 3 ) ابو عامر مىگويد : از عمل خود پشيمان شدم و با خود گفتم : چه جنايتى بر خود روا داشتم ، پس دختر بچه‌اى بيرون آمد در حالى كه لباسى پشمينه بر تن و مقنعه‌اى از مو بر سر داشت ، در اثر سجدهء زياد ، خودزيادبينى و پيشانيش ساييده و به خاطر قيام زياد ( براى عبادت ) رنگش زرد و پاهايش آماس كرده بود ، رو به من كرد و گفت : آفرين بر تو ! اى راهنماى دلهاى عارفان و برانگيزندهء غمهاى غمگساران ، اى ابو عامر ! به خدا سوگند كه مقام تو را در پيشگاه\r\n\r\n","description":"","footnote":"","page_name":" 493 ","page_number":519},
  {"content":"\r\n\r\nپروردگار جهان هرگز فراموش نخواهم كرد ! ( 1 ) اين پدر من از بيست سال قبل مبتلا به بيمارى بود و به قدرى نماز خواند تا زمينگير شد و آن قدر روزه گرفت تا كمرش خميده شد و به قدرى گريه كرد كه در اثر گريهء زياد نابينا شد و از خدا آرزوى ديدار تو را داشت و مىگفت :\r\nيك بار در مجلس ابو عامر حضور داشتم او فكر مردهء مرا زنده كرد و رشتهء خواب غفلت مرا پاره كرد و اگر يك بار ديگر سخن او را مىشنيدم ، مرا از پا درمىآورد ، پس خدا به خاطر اين موعظه‌ات به تو جزاى خير دهد و به خاطر نعمت حكمتى كه به تو داده تو را بهره‌مند گرداند براستى كه او را از آن حالى كه داشت آسوده كردى . آنگاه خودش را روى بدن پدرش افكند و بر چشمان او بوسه زد ، و مىگريست و مىگفت : اى پدر عزيزم ! اى كه در اثر گريهء زياد از ترس گناه چشمانت نابينا شد ، اى پدر ! اى پدر عزيزم ! اى آن كه ياد عذاب پروردگارش او را از پا در آورد ، پدر ! اى پدر عزيز ! اى آن كه ياد پروردگارش به خرمن حيات او آتش زد ! پدر ! اى پدر مهربان ! اى كه همواره مىسوختى و مىگريستى و همدم استغفار و نيايش بودى ! اى كشتهء تذكّردهندگان و خطيبان ! و اى به خاك افتادهء ( تيغ زبان وعظ ) واعظان و حكيمان ! ( 2 ) ابو عامر مىگويد : به وى گفتم : اى دخترى كه به حال خود مىگريى و بر سوك پدر نشسته‌اى ، پدرت از اين عالم رفت و بدرود زندگى گفت و قدم به عالم جزا نهاد و هر عملى كه كرده بود پاداش او را ديد و در نامهء عملى كه نزد پروردگار دارد تمام اعمال او برايش ثبت است و بررسى مىشود و چيزى فراموش نمىشود اگر نيكوكار بود ، در پيشگاه خدا مقرّب است و اگر گنهكار بود به سراى غم و اندوه وارد گشته است ! دخترك با شنيدن اين سخنان همچون پدرش فريادى از دل برآورد و عرق بر جبينش نشست ، من به سرعت به جانب مسجد پيامبر ( ص ) شتافتم و به نماز پناه بردم و خدمتگزار مسجد را از جريان او مطّلع كردم ، او گفت : اين مرد بينا بود و از سهم مقدّر خويش از روزيى كه براى او مقرّر شده بود برخوردار شد .\r\n( 3 ) نقل است كه فردى يهودى در يك راه عمومى با مردى دوست شد از او دربارهء اخلاص در توكل پرسيد و نيز در مورد وفاى دوست شفيق و راجع به رسيدن به مقصود از راه توكّل از مولايمان صادق ( ع ) سؤال كرد و او چيزى به اين مضمون گفت كه گفتهء ما بر آن صدق مىكند ، گفت : « هر كه حاجت خود را به مخلوقى عرضه مىكند ، بايد قبل از آن به خدا\r\n\r\n","description":"","footnote":"","page_name":" 494 ","page_number":520},
  {"content":"\r\n\r\nعرضه كند » . آن مرد مىگويد پس از اين گفتگو وارد مسجد شدم و دو ركعت نماز خواندم و چون براى خواندن تشهد نشستم ، خواب چشمم را ربود ، مىگويد : در عالم خواب ديدم كه فرمود : اى برادر ! تو بندگان خدا را به خدا راهنمايى مىكنى ولى خود ، او را فراموش مىكنى ! از خواب بيدار شدم و در مسجد ماندم تا نماز عشاى دوم را خواندم ، كسى نزد من آمد به طورى كه مىديدمش پس مردى بود . . از طرف يكى از دوستانش چيزى كه او را كفايت كند و بىنياز نمايد به وى رسيد .\r\n\r\nچند دعا\r\n( 1 ) از جمله دعاى امام صادق ( ع ) و لطفى كه به ابراهيم بن ادهم فرمود ، به اين عبارت است : « خداوندا تو ، بر اعمال من واقفى كه از روى جهل و خطا از من سر زده است پس اگر به خاطر آن مرا مجازات كنى من شايستهء آنم و تو حاجت مرا خوب مىدانى به لطف و رحمتت آن را برآورده ساز ! » در دم حاجتش برآورده شد .\r\n( 2 ) و از آن جمله دعايى است كه شخصى كه در بند بوده از هاتفى شنيد و گفت و از بند نجات يافت و آن دعا اين است : « اى خدايى كه چشمها او را نبيند و در وهمها و پندارها نياميزد و در وصف وصف كنندگان نگنجد و چرت و خواب او را نربايد ، در امر من گشايش و راه خروجى قرار ده ، اى پناه پناه خواهان اى بخشنده‌ترين بخشايندگان » . سپس اين دعا را تكرار كرد تا اين كه خداوند به لطف خود او را رهايى بخشيد .\r\nيكى از راويان حديث مىگويد : او نيز در چنين بندى گرفتار آمد و اين دعا را خواند و از بند نجات يافت .\r\n( 3 ) از جمله ، دعايى است كه مردى در حالى كه سوار كشتى بود آن را خواند و به دريا افتاد خداوند در اثر آن دعا او را نجات داد و دوباره به كشتى بازگرداند ؛ به اين ترتيب كه وى سه مرتبه گفت : يا حىّ  لا إِلهَ إِلَّا أَنْتَ  « 1 » ، سرنشينان كشتى شنيدند كه مناديى ندا مىداد : لبّيك خوب پروردگارى را صدا زدى ! سپس از دريا جست و در كشتى نشست .\r\n\r\n\r\n","description":"","footnote":"\r\n( 1 ) اى زنده‌اى كه جز تو خدايى نيست .\r\n","page_name":" 495 ","page_number":521},
  {"content":"\r\n\r\n( 1 ) و از جمله دعايى است راجع به برآوردن دين ، از مفضّل بن فضاله كه وامى به گردن او آمده بود و دعا و زارى مىكرد و مىگفت : يا ذا الجلال و الإكرام بحرمة وجهك الكريم اقض عنّى دينى « 1 » . پس از دعا خوابيد و در خواب ديد ، كسى به او مىگويد : چقدر زارى مىكنى و خدا را به حرمت ذات بخشنده‌اش سوگند مىدهى ، به فلان جا برو و از آنجا مقدار و امت را بگير ولى حق ندارى بيش از آن بگيرى و او رفت و گرفت و بدان وسيله دين خود را ادا كرد .\r\n( 2 ) از جمله دعايى است كه براى كسى كه دعا كرده بود ، به اجابت رسيد مطابق خواسته‌اى كه داشت : « اللّهمّ إنّى أسألك صحّة فى تقوى و طول عمر و حسن عمل و رزقا واسعا لا تعذّبنى عليه » « 2 » .\r\n( 3 ) و از جمله دعاى معروفى است كه به گمانم همين است كه در اينجا مىآورم ( و ممكن است كه آن دعاى مخصوصى باشد ) دعا اين است : « انت يا اللّه قادر على تعثيره فى سرّه و جهره و صيانتى عن الاستجارة فى هتك ستره و اظهار سرّه و كشف امره يا اقدر القادرين و اقوى النّاصرين » « 3 » .\r\n\r\nفصل\r\n( 4 ) در كتاب « العبر » تأليف عبد اللّه بن محمد بن على حاجب نعمان ديدم كه از قول بالاترين قاضى زمان ، ماوردى حكايت عجيبى را نقل كرده و ابن هدهد و ابن صقر ؛ فرّاشان سلّار ملقّب به جلال الدّولة بن بويه نيز آن را تأييد و تصديق كرده‌اند ؛ وى پيش از اين كه به حكومت بغداد برسد ، حاكم بصره بود و شخصى معروف به كبوش وزير او و بر امور مسلّط بود . وى مردى از بنّاهاى بصره را دستگير كرد و اموال او را مصادره نمود و از هستى ساقط كرد و سرانجام او را چون مرده‌اى به حال خود واگذاشت در حالى كه آن مرد كبوش را نفرين\r\n\r\n\r\n","description":"","footnote":"\r\n( 1 ) اى خداوند با جلال و بخشنده ، به حرمت ذات بخشنده‌ات ، دين مرا ادا كن !\r\n( 2 ) خداوندا از تو سلامت در تقوا و طول عمر و حسن عمل و وسعت روزيى مىطلبم كه ناراحتى در پى نداشته باشد .\r\n( 3 ) خداوندا تو قادرى در ظاهر و باطن او را بلغزانى و مىتوانى مرا از كار پرده‌درى و افشاى راز و برملا كردن اسرار او بازدارى ! اى تواناترين توانمندان و نيرومندترين ياوران !\r\n","page_name":" 496 ","page_number":522},
  {"content":"\r\n\r\nمىكرد ، ( 1 ) تا اين كه روزى از روزها كه كبوش سوار بر مركب بود و با جمعيّت زيادى عبور مىكرد با آن مرد روبرو شد به او دشنام داد و آن مرد در جواب گفت : بين من و تو خدا حاكم است و به خدا سوگند كه با تيرهاى شبانه تو را هدف خواهم گرفت ! ( يعنى با دعاى شبانه از خدا خواهم خواست تا تو را نابود كند ) كبوش با شنيدن اين سخن دستور داد او را به قدرى زدند كه همچون مرده‌اى افتاد و به وى گفت : تو با تيرهاى شبانه مرا تهديد كردى ، ديدى كه اين تيرهاى روزانه به تو اصابت كرد ، سه روز از اين ماجرا گذشته بود كه جلال الدّوله كبوش را دستگير كرد و او را روى حصيرى در يك اتاق نشاند و كسى را بر او گماشت تا او را شكنجه كند ! فرّاشان براى نظافت اتاق آمدند ، حصيرى كه كبوش را روى آن نشانده بودند ، بلند كردند ، ديدند نوشته‌اى زير حصير است فراشان آن را برداشتند و به ابن هدهد فراش مخصوص سلّار دادند ، سلّار پرسيد : چه كسى اين نوشته را زير حصير گذاشته است ؟\r\nگفتند : كسى داخل حجره نشده است و از آنجا بيرون هم نرفته ، ( 2 ) مىگويد : نوشته را خواندم ديدم كه اين رباعى را نوشته‌اند :\r\n سهام اللّيل لا تخطى و لكن * لها أمد و للعهد انقضاء\r\nأ تهزأ بالدّعاء و تزدريه * تأمل فيك ما صنع الدّعاء « 1 » \r\n( 3 ) قضيه را براى جلال الدّوله نقل كردند و تمام داستان را خود كبوش براى او شرح داد ، جلال الدوله پس از شنيدن شرح ماجرا به فراشان دستور داد آن قدر به فك او بزنند كه دندانهايش بيفتد و آنها دستور را اجرا كردند و به قدرى او را شكنجه كردند كه او هلاك شد ! ( 4 ) بخش پايانى متضمّن دعايى است بر ضد دشمن ! هرگاه انسان دشمنى داشته باشد كه\r\n\r\n\r\n","description":"","footnote":"\r\n( 1 ) تيرهاى شبانه خطا نمىكند ولى مدت و مهلتى دارد ، و هر مدتى را پايانى است آيا تو دعا را به مسخره مىگيرى و آن را سبك مىشمارى ؟ صبر كن و بينديش تا ببينى دعا دربارهء تو چه مىكند ؟ ! در بعضى نسخه‌ها چنين آمده است :\r\n أ تهزأ بالدّعاء و تزدريه * تأمّل فيك ما صنع الدّعاء\r\nسهام الليل لا تخطى و لكن * لها امد و للأمد انقضاء \r\n( بديهى است كه تفاوت در تقدّم و تأخر ابيات است و نيز به جاى كلمهء ( عهد ) أمد ، در اينجا آمده است كه تأثيرى در معنى ندارد - م . ) .\r\n","page_name":" 497 ","page_number":523},
  {"content":"\r\n\r\nمشمول تهديد آيات الهى و مستوجب عذابهاى خداوندى باشد بايد بگويد : « اللّهمّ انّك قلت فى الكتاب الكريم فى وصف المستحقّين للعذاب الأليم  ( إِنَّما جَزاءُ الَّذِينَ يُحارِبُونَ اللَّهَ وَ رَسُولَهُ وَ يَسْعَوْنَ فِي الْأَرْضِ فَساداً أَنْ يُقَتَّلُوا أَوْ يُصَلَّبُوا أَوْ تُقَطَّعَ أَيْدِيهِمْ وَ أَرْجُلُهُمْ مِنْ خِلافٍ أَوْ يُنْفَوْا مِنَ الْأَرْضِ )  « 1 » اللّهمّ انّ فلانا قد سعى فى الارض بالفساد و قد منعنا من اقامة الحدّ عليه المانع له من ظلم نفسه و ظلم العباد و من تطهيره قبل يوم المعاد ، اللّهمّ و انت احقّ باقامة الحدّ عليه فعجّل له ما يستحقّه بالفساد الّذى اصرّ عليه ، اللّهمّ و قلت : من  ( بُغِيَ عَلَيْهِ لَيَنْصُرَنَّهُ اللَّهُ )  « 2 » و قلت :  ( وَ لا يَحِيقُ الْمَكْرُ السَّيِّئُ إِلَّا بِأَهْلِهِ )  « 3 » » « 4 » .\r\n\r\n\r\n","description":"","footnote":"\r\n( 1 ) مائده ( 5 ) آيهء 33 : بيقين ، كيفر آنها كه با خدا و پيامبر ( ص ) به جنگ برمىخيزند و در روى زمين دست به فساد مىزنند ( و با تهديد به اسلحه به جان و مال و ناموس مردم حمله مىبرند ) اين است كه اعدام شوند يا به دار آويخته گردند ، يا ( چهار انگشت از ) دست راست و پاى چپ آنها بريده شود و يا از سرزمين خود تبعيد گردند . . .\r\n( 2 ) حج ( 22 ) آيهء 60 : كسى كه بر او ستم شده باشد ، البته و البتّه كه خداوند او را يارى مىكند .\r\n( 3 ) فاطر ( 35 ) آيهء 42 : و انديشهء بد جز صاحبش را فرا نمىگيرد .\r\n( 4 ) خداوندا تو در كتاب كريمت ( قرآن ) دربارهء كسانى كه سزاوار عذاب دردناكى هستند گفته‌اى : ( اين است كيفر آنها كه با خدا و پيامبر ( ص ) به جنگ برمىخيزند و در روى زمين دست به فساد مىزنند ( و با تهديد اسلحه به جان و مال و ناموس مردم حمله مىبرند ) كه بايد اعدام شوند ، يا به دار آويخته گردند ، يا - چهار انگشت از - دست راست و پاى چپ آنها بريده شود و يا از سرزمين خود تبعيد گردند ) خداوندا فلان كس در روى زمين فساد كرده و ما را از اجراى حدّ بر او ، كسى مانع است كه بر خود ستم كرده و به بندگان تو ستمكار است ، و پيش از روز قيامت نمىتوانيم او را پاك كنيم ، خداوندا تو سزاوارترى به اجراى حد دربارهء او پس به خاطر اصرارى كه او بر فساد دارد ، بد آنچه او سزاوار است براى او تعجيل فرما خداوندا تو فرموده‌اى : ( كسى كه بر او ستم كنند ، البته كه خداوند او را يارى مىكند ( و نيز فرموده‌اى :\r\nانديشه بد جز صاحبش را فرا نمىگيرد .\r\n","page_name":" 498 ","page_number":524},
  {"content":"\r\n . \r\n","description":"","footnote":"","page_name":" 499 ","page_number":525},
  {"content":"\r\n . \r\n","description":"","footnote":"","page_name":" 500 ","page_number":526},
  {"content":"\r\n . \r\n","description":"","footnote":"","page_name":" 501 ","page_number":527},
  {"content":"\r\n . \r\n","description":"","footnote":"","page_name":" 502 ","page_number":528},
  {"content":"\r\n . \r\n","description":"","footnote":"","page_name":" 503 ","page_number":529},
  {"content":"\r\n . \r\n","description":"","footnote":"","page_name":" 504 ","page_number":530},
  {"content":"\r\n . \r\n","description":"","footnote":"","page_name":" 505 ","page_number":531},
  {"content":"\r\n . \r\n","description":"","footnote":"","page_name":" 506 ","page_number":532},
  {"content":"\r\n . \r\n","description":"","footnote":"","page_name":" 507 ","page_number":533},
  {"content":"\r\n . \r\n","description":"","footnote":"","page_name":" 508 ","page_number":534},
  {"content":"\r\n . \r\n","description":"","footnote":"","page_name":" 509 ","page_number":535},
  {"content":"\r\n . \r\n","description":"","footnote":"","page_name":" 510 ","page_number":536},
  {"content":"\r\n . \r\n","description":"","footnote":"","page_name":" 511 ","page_number":537},
  {"content":"\r\n . \r\n","description":"","footnote":"","page_name":" 512 ","page_number":538},
  {"content":"\r\n . \r\n","description":"","footnote":"","page_name":" 513 ","page_number":539},
  {"content":"\r\n . \r\n","description":"","footnote":"","page_name":" 514 ","page_number":540},
  {"content":"\r\n . \r\n","description":"","footnote":"","page_name":" 515 ","page_number":541},
  {"content":"\r\n . \r\n","description":"","footnote":"","page_name":" 516 ","page_number":542},
  {"content":"\r\n . \r\n","description":"","footnote":"","page_name":" 517 ","page_number":543},
  {"content":"\r\n . \r\n","description":"","footnote":"","page_name":" 518 ","page_number":544},
  {"content":"\r\n . \r\n","description":"","footnote":"","page_name":" 519 ","page_number":545},
  {"content":"\r\n . \r\n","description":"","footnote":"","page_name":" 520 ","page_number":546},
  {"content":"\r\n . \r\n","description":"","footnote":"","page_name":" 521 ","page_number":547},
  {"content":"\r\n . \r\n","description":"","footnote":"","page_name":" 522 ","page_number":548},
  {"content":"\r\n . \r\n","description":"","footnote":"","page_name":" 523 ","page_number":549},
  {"content":"\r\n . \r\n","description":"","footnote":"","page_name":" 524 ","page_number":550},
  {"content":"\r\n . \r\n","description":"","footnote":"","page_name":" 525 ","page_number":551},
  {"content":"\r\n . \r\n","description":"","footnote":"","page_name":" 526 ","page_number":552},
  {"content":"\r\n . \r\n","description":"","footnote":"","page_name":" 527 ","page_number":553},
  {"content":"\r\n . \r\n","description":"","footnote":"","page_name":" 528 ","page_number":554},
  {"content":"\r\n . \r\n","description":"","footnote":"","page_name":" 529 ","page_number":555},
  {"content":"\r\n . \r\n","description":"","footnote":"","page_name":" 530 ","page_number":556},
  {"content":"\r\n . \r\n","description":"","footnote":"","page_name":" 531 ","page_number":557},
  {"content":"\r\n . \r\n","description":"","footnote":"","page_name":" 532 ","page_number":558},
  {"content":"\r\n . \r\n","description":"","footnote":"","page_name":" 533 ","page_number":559},
  {"content":"\r\n . \r\n","description":"","footnote":"","page_name":" 534 ","page_number":560},
  {"content":"\r\n . \r\n","description":"","footnote":"","page_name":" 535 ","page_number":561},
  {"content":"\r\n . \r\n","description":"","footnote":"","page_name":" 536 ","page_number":562},
  {"content":"\r\n . \r\n","description":"","footnote":"","page_name":" 537 ","page_number":563},
  {"content":"\r\n . \r\n","description":"","footnote":"","page_name":" 538 ","page_number":564},
  {"content":"\r\n . \r\n","description":"","footnote":"","page_name":" 539 ","page_number":565},
  {"content":"\r\n . \r\n","description":"","footnote":"","page_name":" 540 ","page_number":566},
  {"content":"\r\n . \r\n","description":"","footnote":"","page_name":" 541 ","page_number":567},
  {"content":"\r\n . \r\n","description":"","footnote":"","page_name":" 542 ","page_number":568},
  {"content":"\r\n . \r\n","description":"","footnote":"","page_name":" 543 ","page_number":569},
  {"content":"\r\n . \r\n","description":"","footnote":"","page_name":" 544 ","page_number":570},
  {"content":"\r\n . \r\n","description":"","footnote":"","page_name":" 545 ","page_number":571},
  {"content":"\r\n . \r\n","description":"","footnote":"","page_name":" 546 ","page_number":572},
  {"content":"\r\n . \r\n","description":"","footnote":"","page_name":" 547 ","page_number":573},
  {"content":"\r\n . \r\n","description":"","footnote":"","page_name":" 548 ","page_number":574},
  {"content":"\r\n . \r\n","description":"","footnote":"","page_name":" 549 ","page_number":575},
  {"content":"\r\n . \r\n","description":"","footnote":"","page_name":" 550 ","page_number":576},
  {"content":"\r\n . \r\n","description":"","footnote":"","page_name":" 551 ","page_number":577},
  {"content":"\r\n . \r\n","description":"","footnote":"","page_name":" 552 ","page_number":578},
  {"content":"\r\n . \r\n","description":"","footnote":"","page_name":" 553 ","page_number":579},
  {"content":"\r\n . \r\n","description":"","footnote":"","page_name":" 554 ","page_number":580},
  {"content":"\r\n . \r\n","description":"","footnote":"","page_name":" 555 ","page_number":581},
  {"content":"\r\n . \r\n","description":"","footnote":"","page_name":" 556 ","page_number":582},
  {"content":"\r\n . \r\n","description":"","footnote":"","page_name":" 557 ","page_number":583},
  {"content":"\r\n . \r\n\r\n","description":"","footnote":"","page_name":" 558 ","page_number":584}
  ]