[
  {"content":"\r\n\r\nترجمه\r\nتفسير مجمع البيان\r\nتاليف\r\nامين الاسلام ومفسر بزرگ عالم تشيع\r\nشيخ ابوعلى الفضل بن الحسن الطبرسى ( ره )\r\nمتوفى سال 548\r\nترجمه ونگارش از :\r\nدانشمند معظم جناب آقاى دكتر احمد بهشتى\r\nجلد ششم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمؤسسه انتشارات فراهانى\r\nمؤلف : علامه بزرگوار مرحوم طبرسى ره\r\nمترجم : آقاى دكتر احمد بهشتى\r\nتصحيح وتنظيم : آقاى موسوى دامغانى\r\nناشر : مؤسسه انتشارات فراهانى\r\nچاپ : از مشعل آزادى\r\nتعداد : 2000\r\nقطع : وزيرى\r\nكاغذ : 80 گرمى اعلاء\r\nتاريخ چاپ اول : 1 / 2 / 1350\r\nصحافى : مؤسسهء مينو\r\nنقاشى پشت جلد : آتليه آريان\r\nهمهء حقوق طبع براى ناشر محفوظ است\r\nتهران - بازار كتابفروشان تلفن 530465\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nجلد ششم\r\nبِسْمِ اللَّهِ الرَّحْمنِ الرَّحِيمِ\r\n\r\n[ ادامه سوره نساء 
  ]\r\n\r\n[ سوره النساء ( 4 ) : آيات 97 تا 99 
  ]\r\nإِنَّ الَّذِينَ تَوَفَّاهُمُ الْمَلائِكَةُ ظالِمِي أَنْفُسِهِمْ قالُوا فِيمَ كُنْتُمْ قالُوا كُنَّا مُسْتَضْعَفِينَ فِي الْأَرْضِ قالُوا أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها فَأُولئِكَ مَأْواهُمْ جَهَنَّمُ وَ ساءَتْ مَصِيراً ( 97 ) إِلاَّ الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ لا يَسْتَطِيعُونَ حِيلَةً وَ لا يَهْتَدُونَ سَبِيلاً ( 98 ) فَأُولئِكَ عَسَى اللَّهُ أَنْ يَعْفُوَ عَنْهُمْ وَ كانَ اللَّهُ عَفُوًّا غَفُوراً ( 99 )\r\n« 1 »\r\n\r\nترجمه\r\nآنان كه فرشتگان قبض روحشان مىكنند ، در حالى كه به خود ظلم كرده‌اند ، بدانها گويند : در چه حالى بوديد ؟ گويند ، ما در روى زمين ناتوان بوديم . بدانها گويند : آيا زمين خدا وسيع نبود كه در آن مهاجرت كنيد ؟ جايگاه آنان جهنم و بد جايگاهى است . مگر مردان و زنان و كودكان ناتوانى كه تدبيرى نمىتوانند داشته باشند و راهى بلد نيستند . آنان را شايد خداوند عفو كند و خداوند بخشاينده و آمرزگار است .\r\n\r\n\r\n","description":"","footnote":"\r\n( 1 ) - آيهء 97 و 98 و 99 سورهء 4 نساء جزء پنجم\r\n","page_name":" 3 ","page_number":3},
  {"content":"\r\n\r\n\r\nبيان آيهء 97 و 98 و 99\r\n\r\nقرائت\r\nدر شواذ از ابراهيم روايت شده است : « ان الذين توفيهم » بضم تاء . ابن - جنى گويد : نظير اين است كه گفته شود : « ان المال الذى توفاه امة اللَّه » يعنى مالى كه دفع مىشود بسوى امت خدا . از آنجا كه هر فرشته‌اى قبض روح برخى از مردم را بر عهده دارد ، بر اين كار متمكن است و روح شخص به او سپرده مىشود .\r\n\r\nلغت\r\nتوفى : قبض روح و ميراندن چيزى يا كسى و وفاة به معناى مرگ است زيرا شخصى كه مىميرد ، روحش قبض مىشود . نيز توفى به معناى شمردن آمده ، شاعر گويد :\r\n ان بنى ادرم ليسوا من * احد ليسوا الى قيس و ليسوا من اسد . \r\n و لا توفاهم قريش فى العدد . \r\nيعنى : قبيله بنى ادرم ( كه يكى از قبايل قريش است ) از هيچ طايفه‌اى نيستند نه از طايفه قيس هستند و نه از طايفهء اسد و طايفهء قريش هم ايشان را در شمار خود نمىآورد .\r\nماوى : مرجع ، محل بازگشت ، منزل .\r\nاستضعاف : چيزى را ضعيف و ناتوان يافتن و « مستضعفين » كسانى كه ضعيف شمرده مىشوند مثل پيران و زنان و كودكان .\r\n\r\nاعراب\r\nتوفاهم : ممكن است ماضى و مبنى بر فتح يا مضارع و مرفوع باشد به معناى « تتوفاهم » و بنا بر حذف يكى از دو تاء . بحث مشروح آن در گذشته ، بيان شده است .\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n ظالِمِي أَنْفُسِهِمْ  : حال و اصل آن « ظالمين انفسهم » بوده است كه نون براى تخفيف حذف شده است نظير  « هَدْياً بالِغَ الْكَعْبَةِ »  كه بالغاً الكعبه » بوده .\r\nفيم : در اصل « فيما » بوده كه الف آن حذف شده و « ما » مجرور است و « فيم » منصوب و خبر « كنتم » است  قالُوا فِيمَ كُنْتُمْ  : خبر « ان » يعنى : « قالوا لهم . . . » و محتمل است كه خبر « ان » جملهء  « فَأُولئِكَ مَأْواهُمْ جَهَنَّمُ »  باشد و در اين صورت جمله « قالوا لهم » در محل نصب صفت براى  « ظالِمِي أَنْفُسِهِمْ  » مىباشد زيرا نكره است .\r\nالمستضعفين : مستثنى و منصوب است . اين كلمه ، استثناى از  « مَأْواهُمْ جَهَنَّمُ »  است يعنى آنها كه مهاجرت نكرده‌اند ، ما و ايشان جهنم است بجز ناتوانانى كه قدرتى ندارند و راهى بلد نيستند كه خود را از مكه نجات دهند ، خواه مرد باشند ، خواه زن ، خواه كودك .\r\n\r\nشان نزول\r\nابو حمزه ثمالى گويد : بما خبر رسيده است كه مشركين در روز بدر ، هنگامى كه خارج شدند ، هيچكس را بجز پيران و كودكان و بيماران بجاى نگذاشتند ، از اين رو عده‌اى از كسانى كه به اسلام . تكلم كرده بودند ، با ايشان حركت كردند . هنگامى كه مشركين رو در روى پيامبر گرامى اسلام ، قرار گرفتند ، اين عده ، به كمى جمعيت مسلمانان نگريستند و در بارهء گفتهء خود نسبت به اسلام به ترديد افتادند و در گروه مشركين ، گرفتار و كشته شدند . از اين رو در بارهء ايشان ، اين آيه نازل گرديد . از ابن عباس و سعدى و قتاده نيز ، همين طور نقل شده است ، عكرمه گويد : اين عده ، عبارت بودند از : قيس بن فاكه بن مغيره ، حارث بن زمعة بن اسود ، قيس بن وليد بن مغيره و ابو العاص بن منبه بن حجاج و على بن امية بن خلف . ابو الجارود نيز از امام باقر ( ع ) همين طور روايت كرده است . ابن عباس گويد : در آن زمان من طفلى صغير و از « مستضعفين » بودم و نيز از وى نقل شده است كه گفت : پدرم مردى پير و مادرم زنى پير و من كودكى خرد سال و همگى از « مستضعفين » بوديم .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\n\r\nمقصود\r\nاكنون خداوند از حال كسانى كه از يارى پيامبر گرامى اسلام ، سر باز زده‌اند و سر گذشت آنها را پس از مرگ ، خبر مىدهد و مىفرمايد :\r\n إِنَّ الَّذِينَ تَوَفَّاهُمُ الْمَلائِكَةُ  : آنان كه بوسيلهء فرشتگان قبض روح مىشوند . منظور از « ملائكه » ملك الموت يا ملك الموت و جز اوست ، زيرا قبض روح انسان بوسيلهء فرشتگان و ملك الموت و خداوند ، صورت مىگيرد . آنچه بوسيلهء ملك الموت يا فرشتگان ، انجام مىپذيرد جايز است كه به خود خداوند نسبت داده شود ، زيرا آنان واسطه هستند و به امر خداوند ، قبض روح مىكنند ، هم چنان كه كار فرشتگان به ملك الموت نسبت داده مىشود ، زيرا آنان نيز مامورين ملك الموت هستند و به امر او قبض روح مىكنند .\r\n ظالِمِي أَنْفُسِهِمْ  : در حالى كه آنان به خود ظلم كرده‌اند ، زيرا خويشتن را از پاداش الهى محروم كرده و بوسيلهء كفر مستوجب كيفر شده‌اند .\r\n قالُوا فِيمَ كُنْتُمْ  : فرشتگان به ايشان گويند : بر چه دينى و در چه روشى بوده‌ايد ؟ ! بديهى است كه اين سؤال ، حقيقى نيست بلكه به منظور توبيخ و سرزنش ايشان يا به منظور تقرير و به اقرار وا داشتن ايشان است .\r\n قالُوا كُنَّا مُسْتَضْعَفِينَ فِي الْأَرْضِ  : گويند : ما در بلاد خود در برابر اهل شرك ، ناتوان بوديم ، زيرا آنان داراى جمعيتى بزرگتر و نيرومندتر بودند و ما را از ايمان به خدا و پيروى پيامبرش باز مىداشتند . اين جمله را بعنوان عذر خواهى مىگويند .\r\n قالُوا أَ لَمْ تَكُنْ أَرْضُ اللَّهِ واسِعَةً فَتُهاجِرُوا فِيها  : فرشتگان به ايشان گويند : آيا زمين خدا پهناور نبود تا از خانه‌ها و سرزمين خود خارج گرديد و از كسانى كه شما را از ايمان به خدا و پيامبر منع مىكردند : جدا شويد و بسوى سرزمين مهاجرت كنيد كه اهل آن شما را در برابر مشركين كمك كنند و شما در پناه ايشان ، خداوند را به يكتايى پرستش و عبادت كنيد و پيامبر گراميش را پيروى نماييد ؟ ! از سعيد بن جبير در بارهء معناى آيه نقل شده است كه : « هر گاه در سرزمينى معصيت خدا شود ، از آنجا\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nخارج گرديد »  فَأُولئِكَ مَأْواهُمْ جَهَنَّمُ  : مسكن آنان جهنم مىباشد .\r\n وَ ساءَتْ مَصِيراً  : و جهنم براى كسانى كه در آن منزل گزيده‌اند ، بد جايگاهى است . سپس از اين گروه ، دسته‌اى را استثناء مىكند :\r\n إِلَّا الْمُسْتَضْعَفِينَ مِنَ الرِّجالِ وَ النِّساءِ وَ الْوِلْدانِ  : بجز مردان و كودكان و زنانى كه مشركان آنها را ضعيف ساخته ، بواسطهء دشوارى و بلد نبودن راه و نداشتن تدبير نتوانند مهاجرت كنند .\r\n لا يَسْتَطِيعُونَ حِيلَةً وَ لا يَهْتَدُونَ سَبِيلًا  : اينها تدبيرى ندارند و راهى بلد نيستند كه خود را از مكه ، خلاص كنند . مجاهد و قتاده و جماعتى از مفسران گويند : بواسطهء اينكه راه را نمىشناسند ، نمىتوانند راه مدينه را پيدا كنند .\r\n فَأُولئِكَ عَسَى اللَّهُ أَنْ يَعْفُوَ عَنْهُمْ  : شايد خداوند از اين گروه در گذرد زيرا فقير و ناتوانند و بر آنها تفضل كند و بر ترك هجرت ، آنها را مؤاخذه نكند زيرا ترك هجرت ، براى ايشان اختيارى نبوده است .\r\n وَ كانَ اللَّهُ عَفُوًّا  : خداوند همواره به فضل و بزرگى خود ، گناهان بندگان را بخشوده و بر معصيتشان ، آنها را كيفر نداده است .\r\n غَفُوراً  : خداوند با عفو خود گناهان بندگان را مىپوشاند .\r\nعكرمه گويد : پيامبر بعد از هر نماز ظهر بدرگاه خداوند نيايش مىكرد و مىگفت : « خدايا وليد ، سلمة بن هشام ، عياش بن ابى ربيعه و ديگر مسلمانان ضعيف را از دست مشركين خلاص گردان »\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n\r\n[ سوره النساء ( 4 ) : آيات 100 تا 101 
  ]\r\nوَ مَنْ يُهاجِرْ فِي سَبِيلِ اللَّهِ يَجِدْ فِي الْأَرْضِ مُراغَماً كَثِيراً وَ سَعَةً وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ وَ كانَ اللَّهُ غَفُوراً رَحِيماً ( 100 ) وَ إِذا ضَرَبْتُمْ فِي الْأَرْضِ فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ إِنْ خِفْتُمْ أَنْ يَفْتِنَكُمُ الَّذِينَ كَفَرُوا إِنَّ الْكافِرِينَ كانُوا لَكُمْ عَدُوًّا مُبِيناً ( 101 )\r\n« 1 »\r\n\r\nترجمه\r\nو كسى كه در راه خدا مهاجرت كند ، در روى زمين جاها و جولانگاه‌هاى بسيار و گشايشى خواهد يافت و كسى كه از خانهء خود به قصد مهاجرت بسوى خدا و رسولش خارج گردد ، آن گاه مرگش فرا رسد ، پاداشش بر خداوند است و خدا آمرزگار و رحيم است .\r\nهنگامى كه در زمين به سفر رويد ، گناهى بر شما نيست كه نماز را كم كنيد اگر بترسيد كه كافران به شما آسيبى برسانند كه كافران براى شما دشمنانى آشكارند .\r\n\r\n\r\n","description":"","footnote":"\r\n( 1 ) - آيهء 100 و 101 سورهء نساء جزء پنجم سوره 4\r\n","page_name":" 8 ","page_number":8},
  {"content":"\r\n\r\n\r\nبيان آيهء 100\r\n\r\nلغت\r\nمهاجرت : جدايى ، اصل آن هجر ضد وصل است .\r\nمراغم : سر گردان در روى زمين و سر گردان در مذهب ، اصل آن از « رغام » به معناى خاك است . « رغم انف » يعنى ماليدن بينى به خاك . برخى گفته‌اند : مراغم يعنى دشمنى كه مىكوشد طرف مخالف خود را خوار گرداند و رغام به معناى خوارى و سختى است . چنان كه در حديث است :\r\n« اذا صلى احدكم فليلزم جبينه و انفه الارض حتى يخرج منه الرغم »\r\nهر گاه نماز مىخوانيد پيشانى و بينى را به خاك بماليد تا در برابر خدا اظهار خوارى و خضوع كرده باشيد . و مراغم به معناى موضع و مصدر آن مراغمه است . شاعر گويد :\r\n الى بلد غير دانى المحل * بعيد المراغم و المضطرب \r\nيعنى به جايى كه محل و موضوع و گردشگاه آن دور است .\r\n\r\nشان نزول\r\nابو حمزة ثمالى و قتاده و سعيد بن جبير گويند : پس از نزول آيات هجرت ، مردى مسلمان بنام جندع يا جندب بن ضمره كه در مكه بود ، آيات را شنيد . گفت : به خدا من ضعيف نيستم ، من قوتى براى مهاجرت دارم و راه را مىشناسم و معذور نيستم و در حالى كه به سختى بيمار بود به فرزندانش گفت : من بايد از مكه خارج شود ، زيرا مىترسم در اينجا بميرم او را بر تختى نهادند و از مكه خارج كردند . هنگامى كه به تنعيم رسيد ، جان سپرد ، از اينرو آيهء شريفه نازل گرديد .\r\nعكرمه گويد : گروهى از مكه به قصد مهاجرت خارج شدند ، مشركين به آنها پيوستند و آنان را در امر دين وسوسه كردند و بفتنه افكندند و ايشان تسليم شدند .\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nخداوند اين آيه را نازل كرد :  « وَ مِنَ النَّاسِ مَنْ يَقُولُ آمَنَّا بِاللَّهِ فَإِذا أُوذِيَ فِي اللَّهِ جَعَلَ فِتْنَةَ النَّاسِ كَعَذابِ اللَّهِ . . . »  ( سوره عنكبوت 10 يعنى برخى از مردم گويند :\r\nايمان آورديم و چون در راه خدا آزارى بايشان رسد ، فتنهء مردم را مثل عذاب خدا قرار مىدهند ) مسلمانان ، اين آيه را براى ايشان نوشتند . سپس اين آيه نازل شد :\r\n « ثُمَّ إِنَّ رَبَّكَ لِلَّذِينَ هاجَرُوا مِنْ بَعْدِ ما فُتِنُوا ثُمَّ جاهَدُوا وَ صَبَرُوا إِنَّ رَبَّكَ مِنْ بَعْدِها لَغَفُورٌ رَحِيمٌ »  ( سوره نحل 110 يعنى پروردگارت نسبت به آنها كه پس از محنت كشيدن ، مهاجرت كرده و صبر كرده‌اند ، پروردگارت نسبت به ايشان آمرزنده و رحيم است )\r\n\r\nمقصود\r\nسپس فرمود :  وَ مَنْ يُهاجِرْ فِي سَبِيلِ اللَّهِ  : كسى كه از اهل شرك جدا شود و از وطن خود بخاطر دينش بسوى سرزمين اسلام مهاجرت كند . . .\r\n يَجِدْ فِي الْأَرْضِ مُراغَماً كَثِيراً وَ سَعَةً  : در روى زمين جاها و جولانگاه‌هاى بسيار و گشايشى در روزى بدست خواهد آورد . اين معنى از ابن عباس و ضحاك و ربيع است .\r\nمجاهد و قتاده گويند : يعنى راه فرار از سختيها و گشايشى نسبت به نجات از گمراهى و رسيدن بهدايت ، بدست مىآورد . برخى گفته‌اند : يعنى از تنگناى سختگيريهاى مشركين نجات مىيابند و به جايگاهى مىرسند كه از گشايش آزادى و امنيت برخوردار خواهند بود .\r\n وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ ثُمَّ يُدْرِكْهُ الْمَوْتُ فَقَدْ وَقَعَ أَجْرُهُ عَلَى اللَّهِ  :\r\nهر كس بخاطر دين از وطن خود فرار كند و بسوى خدا و رسول بشتابد و پيش از رسيدن به سرزمين اسلام - مدينه - مرگش فرا رسد ، ثواب عمل و پاداش هجرتش بر خداوند متعال است .\r\n وَ كانَ اللَّهُ غَفُوراً رَحِيماً  : خداوند آمرزندهء گناهان و به بندگان رحيم و با ايشان رفيق است .\r\nرواياتى كه در بارهء معناى آيه رسيده‌اند\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nحسن از پيامبر نقل كرده است كه : « كسى كه بخاطر دينش از زمينى به زمينى ديگر - و لو باندازهء يك وجب فاصله باشد - برود سزاوار بهشت است و رفيق محمد ص و ابراهيم ( ع ) خواهد بود » عياشى به اسناد خود از محمد بن ابى عمير نقل كرده است كه زراره فرزندش عبيد را به مدينه فرستاد تا از احوال امام موسى بن جعفر ( ع ) و عبد اللَّه ، برايش خبرى كسب كند . پسر پيش از مراجعت ، در بين راه جان سپرد . محمد بن ابى عمير از محمد بن حكيم نقل كرده است كه : من داستان زراره و مرگ پسرش را خدمت امام هفتم ( ع ) عرض كردم فرمود : اميدوارم زراره ، در زمرهء كسانى باشد كه خداوند در بارهء ايشان فرموده است :\r\n « وَ مَنْ يَخْرُجْ مِنْ بَيْتِهِ مُهاجِراً إِلَى اللَّهِ وَ رَسُولِهِ . . . » \r\n\r\n","description":"","footnote":"","page_name":" 11 ","page_number":11},
  {"content":"\r\n\r\n\r\nبيان آيه 101\r\n\r\nلغت\r\nقصر : كم كردن و كوتاه كردن . اين لغت ، از قرآن است ، لكن تقصير و اقصار نيز استعمال شده‌اند .\r\nفتنه : آزمايش ، گمراهى ، كفر ، رسوايى ، محنت ، عذاب ، جنون ، بيمارى .\r\n« يفتن » به لغت اهل حجاز و بنى تميم و ربيعه و اهل نجد متعدى است ولى به لغت طايفهء اسد : لازم است .\r\nعدوّ : به معناى دشمن . مفرد و جمع آن يكسان است .\r\n\r\nمقصود\r\n وَ إِذا ضَرَبْتُمْ فِي الْأَرْضِ فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ  : هنگامى كه در زمين سفر كنيد ، بر شما گناهى نيست كه نماز را قصر كنيد . در اين باره اقوالى است :\r\n1 - مجاهد و جماعتى از مفسران گويند : يعنى نمازهاى چهار ركعتى را دو ركعت بخوانيد . اكثر فقها نيز چنين گويند و مذهب اهل بيت ( ع ) نيز همين است . جابر و مجاهد گويند : نماز خايف از نماز مسافر كم مىشود و اين دو قصر است : قصر مسافر ايمن از چهار ركعت و قصر خايف از دو ركعت به يك ركعت . اصحاب ما نيز همين طور روايت كرده‌اند .\r\n2 - ابن عباس و طاووس گويند : يعنى حدود نماز را كم كنند . همين معنى را اصحاب ما در نمازى كه از روى شدت خوف خوانده شود نقل كرده و گفته‌اند : نماز را با اشاره بخوانند و سجده را با خم شدن بيشتر از ركوع بجا آورند و اگر قادر بر اين هم نباشند : تسبيح مخصوص ، براى هر ركعتى كافى است .\r\n3 - مقصود از قصر ، جمع ميان دو نماز است ( نه اينكه هر نمازى در وقت فضيلت\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nخود خوانده شود ) و معناى صحيح ، همان اولى است .\r\n إِنْ خِفْتُمْ أَنْ يَفْتِنَكُمُ الَّذِينَ كَفَرُوا  : اگر از فتنهء مردم كافر ، و تهديد ايشان نسبت بجان و مالتان بترسيد . ابن عباس گويد : يعنى اگر بترسيد كه مردم كافر شما را در نماز بقتل رسانند . مثل  « عَلى خَوْفٍ مِنْ فِرْعَوْنَ وَ مَلَائِهِمْ أَنْ يَفْتِنَهُمْ »  ( سوره يونس 83 يعنى با ترس از فرعون و يارانش كه ايشان را بكشد ) . برخى گفته‌اند : يعنى مردم كافر شما را به نوعى از انواع عذاب شكنجه دهند  إِنَّ الْكافِرِينَ كانُوا لَكُمْ عَدُوًّا مُبِيناً  : مردم كافر ، با شما بطور آشكارا در دشمنى هستند .\r\nابى آيه را اينطور قرائت كرده است : « فليس عليكم جناح ان تقصروا من الصلاة ان يفتنكم الذين كفروا » و كلمهء « ان خفتم » را نياورده است گفته‌اند :\r\nمعناى اين قرائت ، « ان لا يفتنكم » يا « كراهة ان يفتنكم . . . » است نظير  « يُبَيِّنُ اللَّهُ لَكُمْ أَنْ تَضِلُّوا »  ( سوره نساء 176 ) به تقدير : « ان لا تضلوا » يا به تقدير : « كراهة ان تضلوا » .\r\n\r\nنماز قصر و دلالت آيه\r\nظاهر آيه اين است كه نماز قصر ، تنها در موقع ترس ، مشروع است . لكن ما از بيان پيامبر ، استفاده كرده‌ايم كه در موقعى كه خوفى هم نباشد ، مسافر بايد نماز را قصر بخواند .\r\nممكن است ذكر « خوف » در آيه بخاطر اين باشد كه اغلب سفرها - مخصوصاً در گذشته - با خوف و خطر توام بوده است نظير اين مطلب ، كه قيدى بمناسبت غالب بودن مورد آن در كلام اضافه شده باشد ، بسيار است .\r\nفقها در بارهء قصر نماز اختلاف كرده‌اند . شافعى گويد : رخصتى است براى مسافر و مىتواند تمام بخواند . جبايى نيز همين را اختيار كرده است . ابو حنيفه گويد : واجب است و مذهب اهل بيت ، همين است .\r\nزراره و محمد بن مسلم گويند : به امام باقر ( ع ) عرض كرديم : در بارهء نماز در\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nسفر چه مىگوييد ؟ چگونه است و چند ركعت بايد خواند ؟ فرمود : خداوند متعال مىفرمايد :  « وَ إِذا ضَرَبْتُمْ فِي الْأَرْضِ فَلَيْسَ عَلَيْكُمْ جُناحٌ أَنْ تَقْصُرُوا مِنَ الصَّلاةِ »  از اين رو قصر واجب شده است .\r\nهمانطوري كه در حضر بايد نماز را تمام خواند . عرض كرديم : مىفرمايد :\r\n« لا جناح عليكم ان تقصروا من الصلاة » ( گناهى بر شما نيست كه از نماز كم كنيد ) و نگفته است : « افعل » ( حتماً كم كنيد ) پس چگونه قصر در سفر را مثل تمام در حضر واجب كرده است ؟ فرمود : مگر نه در بارهء صفا و مروه مىفرمايد :\r\n « فَمَنْ حَجَّ الْبَيْتَ أَوِ اعْتَمَرَ فَلا جُناحَ عَلَيْهِ أَنْ يَطَّوَّفَ بِهِما »  ؟ سوره بقره 158 يعنى كسى كه حج كند يا عمره بجا آورد ، گناهى بر او نيست كه براى حج و عمره طواف بجاى آورد ) و مگر نه طواف واجب است ، بدليل اين كه خداوند در قرآن بيان داشته و پيامبر بجاى آورده است ؟ همچنين نماز قصر چيزى است كه پيامبر بجاى آورده و خداوند در قرآن بيان فرموده است .\r\nراوى مىگويد : گفتم : اگر كسى در سفر نماز را چهار ركعت بخواند ، بايد اعاده كند يا نه ؟ فرمود اگر آيهء قصر را بر او خوانده و برايش تفسير كرده‌اى و چهار ركعت خوانده است ، بايد اعاده كند و اگر آيهء قصر را برايش نخوانده‌اى و از آن خبر ندارد ، لازم نيست اعاده كند و نماز سفر ، تمام دور ركعتى است ، بجز مغرب كه سه ركعت است كه قصر ندارد و پيامبر اين نماز را در سفر و حضر سه ركعت خواند :\r\nاين روايت ، شاهد اين است كه وظيفهء مسافر ، غير از وظيفهء حاضر است و طايفهء اماميه بر اين مطلب و اينكه نماز مغرب قصر نمىشود اجماع كرده‌اند و از پيامبر گرامى اسلام روايت شده است كه فرض مسافر ، دو ركعت است بدون اينكه از آن دو چيزى كم شود . همچنين طايفهء اماميه معتقدند كه : خوف ، به تنهايى موجب قصر است . لكن ميان فقها در اين باره اختلاف است .\r\nگروهى از صحابه و تابعين گويند : مقصود خداوند از قصر در آيه ، قصر نماز خوف از نماز سفر است ، نه از نماز حضر . زيرا بعقيدهء آنها نماز سفر ، دو ركعت است\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nو قصر نشده است . از اينها هستند : جابر بن عبد اللَّه و حذيفة يمان و زيد بن ثابت و ابن - عباس و ابو هريره و كعب و ابن عمرو و سعيد بن جبير و سدى .\r\nاما حدى كه در سفر موجب قصر مىشود ، به عقيدهء ما هشت فرسخ است و برخى گفته‌اند : راهى كه در سه شبانه روز پيموده شود و مذهب ابو حنيفه و پيروانش همين است مذهب شافعى اين است كه شانزده فرسخ يا چهل و هشت ميل راه پيموده شود .\r\n\r\nنظم آيه\r\nوجه اتصال آيه به سابق اين است كه در سابق امر به جهاد و هجرت كرد و در اينجا حكم نماز خوف و سفر را بيان مىكند تا رحمت خود را بر بندگان فرو فرستد و براى آنها تخفيفى قائل شود .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\n\r\n[ سوره النساء ( 4 ) : آيه 102 
  ]\r\nوَ إِذا كُنْتَ فِيهِمْ فَأَقَمْتَ لَهُمُ الصَّلاةَ فَلْتَقُمْ طائِفَةٌ مِنْهُمْ مَعَكَ وَ لْيَأْخُذُوا أَسْلِحَتَهُمْ فَإِذا سَجَدُوا فَلْيَكُونُوا مِنْ وَرائِكُمْ وَ لْتَأْتِ طائِفَةٌ أُخْرى لَمْ يُصَلُّوا فَلْيُصَلُّوا مَعَكَ وَ لْيَأْخُذُوا حِذْرَهُمْ وَ أَسْلِحَتَهُمْ وَدَّ الَّذِينَ كَفَرُوا لَوْ تَغْفُلُونَ عَنْ أَسْلِحَتِكُمْ وَ أَمْتِعَتِكُمْ فَيَمِيلُونَ عَلَيْكُمْ مَيْلَةً واحِدَةً وَ لا جُناحَ عَلَيْكُمْ إِنْ كانَ بِكُمْ أَذىً مِنْ مَطَرٍ أَوْ كُنْتُمْ مَرْضى أَنْ تَضَعُوا أَسْلِحَتَكُمْ وَ خُذُوا حِذْرَكُمْ إِنَّ اللَّهَ أَعَدَّ لِلْكافِرِينَ عَذاباً مُهِيناً ( 102 )\r\n« 1 »\r\n\r\nترجمه\r\nو هنگامى كه تو در ميان ايشان باشى و براى ايشان نماز بپاى دارى ، بايد گروهى از ايشان با تو به نماز برخيزند و سلاحهاى خود را برگيرند و هنگامى كه سجده كردند بايد بجاى گروه ديگر در رواى شما قرار گيرند ، و گروه ديگر كه نماز نخوانده‌اند بيايند و با تو نماز بخوانند و بايد احتياط را از دست ندهند و سلاح‌ها را برگيرند . مردم كافر دوست دارند كه شما از سلاحها و متاعهايتان غفلت كنيد و يكباره بر شما حمله ور گردند و گناهى بر شما نيست اگر بشما از باران آزارى برسد يا بيمار باشيد كه سلاحهاى خود را بگذاريد و احتياط را از دست مدهيد . خداوند براى مردم كافر ، عذابى خوار كننده مهيا ساخته است .\r\n\r\n\r\n","description":"","footnote":"\r\n( 1 ) - سوره نساء آيهء 102 جزء 5\r\n","page_name":" 16 ","page_number":16},
  {"content":"\r\n\r\n\r\nبيان آيه 102\r\n\r\nلغت\r\nاسلحه : جمع سلاح مثل احمره جمع حمار . سلاح نام چيزهايى است كه انسان در جنگها بوسيلهء آنها مىجنگد و از خويشتن دفاع مىكند به اسب و وسائلى نظير آن سلاح گفته نمىشود .\r\nجناح : عدول از جايى و كناره‌گيرى از راه راست ، به همين مناسبت به گناه ، گفته مىشود : جناح اذى : اسم مقصود به معناى آزار\r\n\r\nاعراب\r\nو ليأخذوا : اين كلمه را به سكون لام قرائت كرده‌اند ، لكن اصل آن به كسر لام است كه بواسطهء سنگينى حذف شده است مثل « فلتقم » « و لتات » ان تضعوا : منصوب است يعنى : « اثم عليكم فى ان تضعوا » و چون « فى » ساقط شده است ، ما قبل « ان » در آن عمل كرده است بنا بر مذهب ديگر ، محل آن مجرور است به تقدير حرف جر .\r\n طائِفَةٌ أُخْرى لَمْ يُصَلُّوا فَلْيُصَلُّوا  : اگر يك نواخت بود چنين مىشد : طائفة اخرى لم تصل فلتصل يا « طائفة آخرون لم يصلوا فليصلوا » لكن « اخرى » تابع لفظ « طائفة » و  « لَمْ يُصَلُّوا فَلْيُصَلُّوا »  تابع معناى آن آورده شده است . مثل  « وَ إِنْ طائِفَتانِ مِنَ الْمُؤْمِنِينَ اقْتَتَلُوا »  ( سوره حجرات 9 ) كه نگفته است : « اقتتلا » و نظير آن بسيار است .\r\n\r\nمقصود\r\nسپس خداوند متعال به بيان كيفيت نماز خوف ، به جماعت ، پرداخته ، فرمود :\r\n\r\n","description":"","footnote":"","page_name":" 17 ","page_number":17},
  {"content":"\r\n\r\n وَ إِذا كُنْتَ فِيهِمْ  : هنگامى كه اى محمد ص ، تو در ميان اصحابت كه به سفر رفته و مىترسند كه دشمنان بجنگ ايشان آيند ، باشى .\r\n فَأَقَمْتَ لَهُمُ الصَّلاةَ  : حسن گويد : يعنى نماز را با همهء حدود و ركوع و سجود آن بجاى آورى . برخى گفته‌اند : يعنى تو امام جماعت باشى .\r\n فَلْتَقُمْ طائِفَةٌ مِنْهُمْ مَعَكَ  : پس بايد گروهى از اصحاب ، در نماز با تو باشند و بقيه در برابر دشمن . تقدير جمله اين است : « فلتقم طائفة منهم معك و لتقم طائفة منهم تجاه العدو » و علت اينكه ذكر نشده ، دلالت كلام بر آن است .\r\n وَ لْيَأْخُذُوا أَسْلِحَتَهُمْ  : در بارهء اين جمله اختلاف شده است : برخى گفته‌اند : يعنى آنهايى كه مشغول نمازند ، سلاح‌ها را با خود بر مىدارند ، شمشير را به خود مىآويزند و خنجر را بزره مىبندند و كارد و . . . را همراه خود دارند و همين معنى صحيح است .\r\nابن عباس گويد : منظور آن طايفه‌اى است كه در حال جنگ هستند ، آنها مامورند كه سلاح‌ها را برگيرند .\r\n فَإِذا سَجَدُوا فَلْيَكُونُوا مِنْ وَرائِكُمْ  : طايفه‌اى كه با تو نماز مىخوانند ، هنگامى كه سجده را تمام كردند ، بايد در برابر دشمن صف بكشند . اختلاف شده است كه اين طايفه ، پس از تمام كردن سجده و خواندن يك ركعت از نماز ، چه بايد بكنند ؟ عقيده ما اين است كه بايد ركعت ديگر را خود بخوانند و تشهد و سلام نماز را بجاى آورند و در حالى كه امام در ركعت دوم و در حال قيام است ، بجاى آنهايى كه مشغول جنگ هستند ، بميدان جنگ بروند و بجاى آن گروه مشغول جنگ شوند تا آنها بيايند و در ركعت دوم به امام ملحق شوند و امام در تشهد ، معطل مىشود تا آنها يك ركعت ديگر را بخوانند و همراه امام سلام بدهند . بنا بر اين گروه اول را تكبيرة الاحرام و گروه دوم را سلام نماز است . مذهب شافعى نيز همين است . مجاهد و جابر و كسانى كه معتقدند نماز خوف ، يك ركعت است ، گويند : گروه اول هر گاه يك ركعت را تمام كرد ، سلام مىدهد و به جنگ دشمن مىرود و گروه دوم به امام ملحق مىشود و امام ركعت دوم را با ايشان مىخواند . حسن گويد : امام با هر دسته‌اى دو ركعت نماز مىخواند . بنا بر اين امام دو\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nنماز مىخواند كه با هر گروه يك نماز خوانده باشد . عبد إله بن مسعود گويد : هنگامى كه امام با گروه اول يك ركعت خواند ، اين گروه بجنگ دشمن مىروند و گروه دوم به امام ملحق شده ، تكبير مىگويند و ركعت دوم را امام با ايشان مىخواند ، سپس اينها بجنگ دشمن مىروند و گروه اول باز مىگردند و ركعت ديگر را بدون قرائت مىخوانند زيرا اينها دنبال مانده‌اند سپس سلام نماز را مىدهند و بميدان جنگ بر مىگردند و گروه دوم برمىگردند و يك ركعت ديگر را بدون قرائت مىخوانند .\r\nو سلام مىدهدن و بر مىگردند . مذهب ابو حنيفه نيز همين است .\r\n وَ لْتَأْتِ طائِفَةٌ أُخْرى لَمْ يُصَلُّوا  : آنهايى كه نماز نخوانده‌اند ، باز گردند ، يعنى آنهايى كه مشغول جنگ هستند  فَلْيُصَلُّوا مَعَكَ وَ لْيَأْخُذُوا حِذْرَهُمْ وَ أَسْلِحَتَهُمْ  : و نماز را با تو بخوانند و از دشمن احتياط كنند و با گرفتن اسلحة جنگى در حال نماز نيز آماده جنگ باشند . اين خود دليل است بر اينكه گروهى كه در اول مامور بودند كه سلاح‌ها را با خود بردارند همانهايى بودند كه به نماز مشغول بودند ، نه آنهايى كه مشغول جنگ بودند .\r\n وَدَّ الَّذِينَ كَفَرُوا لَوْ تَغْفُلُونَ عَنْ أَسْلِحَتِكُمْ وَ أَمْتِعَتِكُمْ  : مردم كافر آرزو دارند كه شما از سلاحهاى خود غافل بمانيد و براى جنگ آمادگى نداشته و به ابزار سفر و لوازم زندگى خود توجه نداشته باشيد .\r\n فَيَمِيلُونَ عَلَيْكُمْ مَيْلَةً واحِدَةً  : تا يكباره بر شما حمله ور شوند و شما را در حال نماز غافلگير كنند و خون شما را بريزند و شما را غارت كنند پس مقصود اين است كه دسته جمعى مشغول نماز مشويد و به دشمن فرصت مدهيد كه بر جان و اسلحه شما دسترسى پيدا كنند ، بلكه نماز را آن طور كه به شما دستور داده‌ايم ، بخوانيد . عادت عرب اين است كه ميل را به معناى حمله به كار برد . عباس بن عبادة بن فضلة انصارى در شب عقبهء دوم « 1 » به پيامبر عرض كرد : قسم بخداى كه ترا مبعوث كرده است : « ان شئت لنميلن غداً\r\n\r\n\r\n","description":"","footnote":"\r\n( 1 ) - عقبه به معناى گردنه است . اين همان گردنه‌اى است كه اهل يثرب ، قبل از هجرت در دو نوبت در دو سال با پيامبر اسلام بيعت كردند . از اين رو عقبهء اول و عقبهء دوم گفته شده است\r\n","page_name":" 19 ","page_number":19},
  {"content":"\r\n\r\nعلى اهل منى باسيافنا » اگر بخواهى فردا با شمشيرهايمان بر اهل منى حمله‌ور مىشويم . فرمود : به اين كار مامور نيستم . يعنى اين كار براى وقتى ديگر است .\r\n وَ لا جُناحَ عَلَيْكُمْ إِنْ كانَ بِكُمْ أَذىً مِنْ مَطَرٍ أَوْ كُنْتُمْ مَرْضى أَنْ تَضَعُوا أَسْلِحَتَكُمْ  :\r\nگناهى و حرجى بر شما نيست كه اگر در موقع جنگ با دشمن از باران به شما آزارى برسد يا معلول يا مجروح باشيد و براى حمل سلاحها ضعيف باشيد ، آنها را بگذاريد ولى از آنها مراقبت كنيد .\r\n وَ خُذُوا حِذْرَكُمْ  : رعايت جانب احتياط را بنماييد كه شما را غافل گير نكنند و به شما حمله‌ور نشوند .\r\n إِنَّ اللَّهَ أَعَدَّ لِلْكافِرِينَ عَذاباً مُهِيناً  : خداوند براى مردم كافر ، عذابى خوار كننده مهيا كرده براى ابد در آن بمانند .\r\n\r\nدلالت آيه\r\n1 - اين آيه دلالت دارد بر راستگويى پيامبر و صحت نبوتش ، زيرا هنگامى نازل شده كه پيامبر در عسفان و مشركين در ضجنان بودند و در برابر يكديگر قرار گرفتند پيامبر نماز ظهر را با اصحاب خود با تمام ركوع و سجود ، بجاى آورد . مشركين خواستند بر آنها حمله‌ور شوند ، لكن گروهى از آنها گفتند : اينها نماز ديگرى دارند كه پيششان محبوبتر است و مقصودشان نماز عصر بود . خداوند اين آيه را فرستاد و پيامبر نماز عصر را به صورت نماز خوف ، انجام داد و همين امر ، سبب اسلام خالد بن وليد گرديد .\r\n2 - ابو حمزه ثمالى در تفسير خود آورده است كه : پيامبر با بنى انمار جنگيد ، آنها شكست خوردند و مال و فرزندان ايشان بدست مسلمين افتاد پيامبر و مسلمانان فرود آمدند ، در حالى كه از دشمن احدى را نمىديدند ، از اين رو سلاح را بر زمين گذاشتند و پيامبر براى قضاى حاجت ، بيرون رفت و در حالى كه سلاح را بر زمين گذاشته بود ، ميان خود و اصحابش يك وادى قرار داد و پس از قضاى حاجت در زير سايهء درختى نشست . در اين وقت غورث بن حارث محاربى او را بديد . كسانش وى را بگفتند : اين\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nمحمد ص است كه از اصحاب خود جدا شده . گفت : خدايم بكشد اگر او را نكشم و با شمشير خود از كوه به زير آمد هنگامى پيامبر متوجه او شد كه بالاى سرش ايستاده و شمشير را براى حمله ، از نيام بيرون كشيده بود .\r\nگفت : اى محمد ، اكنون چه كسى ترا از من نگه مىدارد ؟ گفت : خدا ، در اين وقت اين دشمن خدا به روى افتاد و پيامبر برخاست و شمشيرش را برداشت و فرمود چه كسى تو را اكنون از من منع مىكند ؟ گفت هيچ كس . فرمود آيا شهادت مىدهى كه خدا يكى است و من بنده و فرستادهء اويم ؟ گفت : نه ، لكن عهد مىكنم كه هرگز با تو نجنگم و دشمن ترا يارى نكنم . پيامبر شمشير را به او داد . غورث گفت : به خدا تو بهتر از منى . فرمود : من سزاوارترم به آن . هنگامى كه غورث نزد كسان خود رفت ، گفتند : ما ترا ديديم كه با شمشير بر سر او ايستاده بودى ، چرا او را نكشتى ؟ گفت : به خدا شمشير را فرود آوردم كه او را بزنم . ولى نمىدانم چه كسى كه ميان شانهء من زد كه من با پيشانى بر زمين افتادم و شمشيرم افتاد و محمد ( ص ) برخاست و شمشير را گرفت و ديگر در آن وادى نماند . پيامبر بعد از اين واقعه نزد اصحاب رفت و جريان را براى ايشان تعريف كرد و اين آيه را خواند :  « إِنْ كانَ بِكُمْ أَذىً مِنْ مَطَرٍ . . . » \r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\n[ سوره النساء ( 4 ) : آيات 103 تا 104 
  ]\r\nفَإِذا قَضَيْتُمُ الصَّلاةَ فَاذْكُرُوا اللَّهَ قِياماً وَ قُعُوداً وَ عَلى جُنُوبِكُمْ فَإِذَا اطْمَأْنَنْتُمْ فَأَقِيمُوا الصَّلاةَ إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً ( 103 ) وَ لا تَهِنُوا فِي ابْتِغاءِ الْقَوْمِ إِنْ تَكُونُوا تَأْلَمُونَ فَإِنَّهُمْ يَأْلَمُونَ كَما تَأْلَمُونَ وَ تَرْجُونَ مِنَ اللَّهِ ما لا يَرْجُونَ وَ كانَ اللَّهُ عَلِيماً حَكِيماً ( 104 )\r\n« 1 »\r\n\r\nترجمه\r\nپس هنگامى كه نماز را بپاى داشتيد ، خداوند را در حال ايستاده و نشسته و خوابيده ، ياد كنيد و چون آرامش يافتيد ، نماز را بپاى داريد كه نماز بر مؤمنان بوقتهاى معين مقرر شده است .\r\nو در تعقيب قوم سستى مورزيد ، اگر شما دردمنديد ، آنان نيز مثل شما دردمند هستند و شما از خداوند چيزى اميد داريد كه آنها ندارند و خداوند دانا و حكيم است .\r\n\r\n\r\n","description":"","footnote":"\r\n( 1 ) - آيهء و 103 و 104 سورهء نساء جزء پنجم سوره 4\r\n","page_name":" 22 ","page_number":22},
  {"content":"\r\n\r\n\r\nبيان آيهء 103\r\n\r\nلغت\r\nاطمأننتم : آرامش يافتيد ، از اطمينان به معناى آرامش يافتن . اطمينان هم گفته شده است .\r\n\r\nمقصود\r\n فَإِذا قَضَيْتُمُ الصَّلاةَ  : هنگامى كه نماز را به پايان رسانيد ، حال آنكه با دشمن روبرو هستيد .\r\n فَاذْكُرُوا اللَّهَ قِياماً وَ قُعُوداً  : خدا را در حال قيام و در حال نشستن ، ياد كنيد .\r\n وَ عَلى جُنُوبِكُمْ  : و هنگامى كه بر پهلو آرميده‌ايد . اين عبارت محلا منصوب و عطف است بر ما قبل ، يعنى خداى را در اين حالات - در حال نشستن و ايستادن و خوابيدن - ياد كنيد ، شايد شما را در برابر دشمن يارى كند و ظفر بخشد . نظير  « يا أَيُّهَا الَّذِينَ آمَنُوا إِذا لَقِيتُمْ فِئَةً فَاثْبُتُوا وَ اذْكُرُوا اللَّهَ كَثِيراً لَعَلَّكُمْ تُفْلِحُونَ »  ( سوره انفال 45 ) اى مردم مؤمن ، آن گاه كه با جمعى ملاقات كنيد ، تا بتقدم باشيد و خداوند را ياد كنيد ، شايد رستگار شويد ) اين نظر ، از ابن عباس و بيشتر مفسران است .\r\nابن مسعود گويد : يعنى هنگامى كه ارادهء نماز كنيد ، اگر سالم هستيد نماز را ايستاده و اگر قادر بر ايستادن نيستيد ، نماز را نشسته و اگر قادر بر نشستن نيستيد ، نماز را خوابيده بخوانيد . روايت شده است كه وى بدنبال تفسير اين آيه ، چنين گفت ، هيچكس را خداوند ، در ترك ذكر معذور نداشته ، مگر آنكه عقل را از كف داده باشد . . .\r\n فَإِذَا اطْمَأْنَنْتُمْ فَأَقِيمُوا الصَّلاةَ  : هر گاه آرامش يافتيد ، نماز را بپاى داريد . در بارهء تاويل اين جمله اختلاف است :\r\n\r\n","description":"","footnote":"","page_name":" 23 ","page_number":23},
  {"content":"\r\n\r\n1 - مجاهد و قتاده گويند : يعنى هنگامى كه رحل اقامت در وطن افكنديد .\r\nنماز را كه به شما در سفر دستور قصر آن داده بودند ، تمام بخوانيد .\r\n2 - سدى و ابن زيد و مجاهد ، بنا بروايتى ديگر گويند : يعنى هنگامى كه بر اثر زوال ترس و اضطراب ، آرامش يافتيد ، حدود نماز را اتمام كنيد .\r\n إِنَّ الصَّلاةَ كانَتْ عَلَى الْمُؤْمِنِينَ كِتاباً مَوْقُوتاً  : نماز بر مؤمنان ، واجبى است كه به وقتهاى معين ، موكول شده است . در بارهء تحويل اين جمله نيز اختلاف است .\r\n1 - ابن عباس و عطيه عوفى و سدى و مجاهد گويند . يعنى نماز بر مومنان واجب و مفروض است و از امام باقر ع و امام صادق ع نيز چنين روايت شده است .\r\n2 - ابن مسعود و قتاده گويند : يعنى نماز ، بر مؤمنان واجب شده است كه در اوقات معين ، انجام دهند .\r\nاين دو قول بهم نزديكند .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\n\r\nبيان آيهء 104\r\n\r\nقرائت\r\nاز عبد الرحمن اعرج كه از شواذ است ، روايت شده : « ان تكونوا » بفتح الف .\r\nابن جنى گويد : در اين صورت محمول است بر معناى : « و لا تهنوا فى ابتغاء القوم لانكم تالمون » پس از حذف حرف جر ، بقول بعضى « ان » در محل نصب و بقول خليل در محل جر است و عامل آن « لام » مقدر است . علت تخفيف آن ، اين است كه گويى حرفى است عوض از لام محذوف .\r\n\r\nلغت\r\nو هن : ضعف ، و لا تهنوا : ضعيف مباشيد الم : درد داشتن ، از عارضه‌هايى است كه ممكن است سبب آن از افعال خداوند باشد يا از افعال بندگان رجاء : اميدوارى ، گاهى هم به معناى بيم استعمال مىشود . مثل :\r\n لا ترتجى حين تلاقى الزائدا * أ سبعة لاقت معاً او واحداً \r\nيعنى : هنگام ملاقات . . . نمىترسد كه آيا هفت نفر را با هم ملاقات كرده است يا يكى . و مثل :  « ما لَكُمْ لا تَرْجُونَ لِلَّهِ وَقاراً »  ( سوره نوح 71 يعنى چيست شما را كه از عظمت خدا نمىترسيد . علت استعمال اين كلمه ، به معناى خوف اين است كه اميدوارى ، آرزوست و شخص آرزومند ، بيم دارد كه به آرزوى خود نرسد .\r\n\r\nشان نزول\r\nبرخى گويند : اين آيه ، به مناسبت رفتن مسلمانان بسوى بدر صغرى كه ابو سفيان در جنگ احد ، قرار گذاشته بود ، نازل شده است و برخى گفته‌اند : بمناسبت تعقيب سپاهيان ابو سفيان ، پس از شكست احد و رفتن مسلمانان تا « حمراء الاسد » نازل\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nگشته است .\r\n\r\nمقصود\r\nهم اكنون بار ديگر ، سخن از جهاد و تشويق مسلمانان براى رزم با دشمنان دين است ، از اينرو مىفرمايد :\r\n وَ لا تَهِنُوا فِي ابْتِغاءِ الْقَوْمِ  : شما را نسزد كه در تعقيب مردمى كه طرفدار شرك بوده ، در راه دشمن خدا و مردم مؤمن ، صف آرايى كرده‌اند ، سستى بورزيد .\r\n إِنْ تَكُونُوا تَأْلَمُونَ فَإِنَّهُمْ يَأْلَمُونَ كَما تَأْلَمُونَ  : اگر شما از زخم و جراحتها دردمند شده و رنج مىكشيد ، آنان نيز از زخم‌ها و جراحتها - همچون شما - درد مىكشند و رنج مىبرند .\r\n وَ تَرْجُونَ مِنَ اللَّهِ ما لا يَرْجُونَ  : با اين تفاوت كه شما از خداوند بزرگ اميدواريد كه در اين جهان به شما پيروزى و ظفر بخشد و بواسطهء اين سختيها و دردها و زخمها در عالم ديگر به شما پاداش دهد ، ولى آنان در مقابل اين جراحتها و زخمها اميد هيچگونه پاداشى از جانب خداوند متعال ندارند ، بنا بر اين شما مردم مؤمن اگر بپاداش الهى يقين داريد و مىدانيد كه اين تعب‌ها و مشقت‌ها بدون پاداش نمىماند و تكذيب مشركين بى اساس و بى دليل است ، وظيفه داريد كه از آنها براى جنگ ، شكيباتر و پايدارتر باشيد اين معنى از ابن عباس ، قتاده ، مجاهد و سدى است .\r\n وَ كانَ اللَّهُ عَلِيماً حَكِيماً  : خداوند بمصالح مردم داناتر و در تدبير و تعيين مقدرات ايشان حكيم است . چنان كه ابن عباس و عكرمه گويند\r\n\r\nداستان\r\nابن عباس و عكرمه گويند : هنگامى كه در روز جنگ احد ، مسلمانان گرفتار آن شكست تاريخ گرديدند و پيامبر بر قله كوه ، صعود فرمود ، ابو سفيان چنين گفت :\r\nاى محمد ، ما را روزى است و شما را روزى بود ! پيامبر بزرگوار اسلام فرمود : او را پاسخ دهيد . مسلمانان گفتند : ولى ما و شما برابر نيستيم و روز شكست ما با روز شكست شما فرق دارد . كشتگان ما در بهشت و كشتگان شما در جهنم هستند . ابو سفيان گفت :\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nما را بت عزى است و شما را چنين بتى نيست . پيامبر فرمود : شما بگوييد : خداوند مولاى ماست و شما را مولايى نيست . ابو سفيان گفت : زنده و جاويد باد هبل ! پيامبر فرمود : بگوييد : خداوند برتر و بالاتر است . ابو سفيان گفت : قرار ملاقات ما در روز بدر صغرى است .\r\nمسلمانان با جراحتهاى بسيارى كه برداشته بودند ، بخفتند ، از اينرو اين آيه نازل گرديد :  « إِنْ يَمْسَسْكُمْ قَرْحٌ فَقَدْ مَسَّ الْقَوْمَ قَرْحٌ مِثْلُهُ »  ( سوره آل عمران 140 يعنى اگر شما مجروح شده‌ايد ايشان نيز همچون شما مجروح شده‌اند ) و نيز  « إِنْ تَكُونُوا تَأْلَمُونَ . . . »  زيرا منظور خداوند متعال اين بود كه با بدن مجروح ، دشمنان را تعقيب كنند و مشركان را بيمى و وحشتى در دل افكنند . آنها نيز امر خدا را گردن نهادند و با بدنهاى مجروح تا « حمراء الاسد » مشركين را دنبال كردند . مشركين با شنودن اين خبر ، با سرعتى هر چه بيشتر بتاختند و خود را به مكه رسانيدند\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\n[ سوره النساء ( 4 ) : آيات 105 تا 106 
  ]\r\nإِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّهُ وَ لا تَكُنْ لِلْخائِنِينَ خَصِيماً ( 105 ) وَ اسْتَغْفِرِ اللَّهَ إِنَّ اللَّهَ كانَ غَفُوراً رَحِيماً ( 106 )\r\n« 1 »\r\n\r\nترجمه\r\nما قرآن را به حق بر تو نازل كرده‌ايم تا در ميان مردم به آنچه خداوند به تو نشان داده است حكم كنى و براى مردم خائن ، مدافع و طرفدار مباش . و از خداوند طلب آمرزش كن كه خدا آمرزگار و رحيم است .\r\n\r\n\r\n","description":"","footnote":"\r\n( 1 ) - آيهء 105 و 106 سوره چهار نسأ جزء پنجم\r\n","page_name":" 28 ","page_number":28},
  {"content":"\r\n\r\n\r\nبيان آيهء 105 و 106\r\n\r\nشان نزول\r\nاين آيه‌ها در بارهء « بنى أبيرق » كه سه برادر بودند به نامهاى : « بشير ، بشر و مبشر » نازل شده‌اند . كنيهء بشير « ابو طعمه » بود ، وى شعر مىگفت و اصحاب پيامبر را هجو مىكرد و مىگفت فلان كس ، گفته است . اين سه برادر ، هم در جاهليت و هم در اسلام ، فقير و محتاج بودند . ابو طعمه بخانهء « رفاعة بن زيد » دستبرد زد و طعامى و شمشيرى و زرهى از او سرقت برد . رفاعة اين موضوع را با فرزند برادر خويش « قتاده بن نعمان » كه از جنگجويان بدر بود ، در ميان گذاشت و به اتفاق يكديگر در خانه ، بكاوش پرداختند و در اينباره از اهل خانه ، پرسش كردند . بنى ابيرق گفتند : به خدا سوگند ، دزد شما « لبيد بن سهل » است كه مردى بود معنون و داراى شخصيت ذاتى و خانوادگى ! لبيد با شمشير آخته ، به ايشان حمله‌ور شد و گفت : اى پسران ابيرق ، آيا به من نسبت دزدى مىدهيد ، در حالى كه شما خود به اين نسبت سزاوارتريد ؟ ! مگر نه شما همان قوم دو رو و دو رنگى هستيد كه پيامبر گرامى اسلام را هجو مىكنيد ، آن گاه اين عمل ناجوانمردانهء خود را به قريش نسبت مىدهيد ؟ ! اكنون بى درنگ . بگناه خويش اقرار كنيد و گرنه شما را از دم شمشير ، مىگذرانم .\r\nآنها لبيد را راضى و از او رفع تهمت كردند .\r\nقتاده ، به خدمت پيامبر اسلام شرفياب شد و عرض كرد : افراد خانواده و بستگان ما ، افراد نادرستى هستند كه بخانهء عمويم دستبرد زده و طعامى و سلاحى از آنجا به سرقت برده‌اند .\r\nپيامبر گرامى فرمود : در اينباره درست بررسى كنيد .\r\nمردى از ايشان بنام اسير بن عروه ، گروهى از افراد قبيله را گرد آورد و باتفاق\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nايشان خدمت پيامبر شرفياب شد و عرض كرد : قتاده و عمويش به افرادى از ما كه داراى شخصيت ذاتى و خانوادگى هستند . تهمت بسته ، در بارهء آنان حرفهايى مىزنند كه در شان آنها نيست .\r\nسپس قتاده ، خدمت پيامبر آمد كه در اين باره گفتگو كند ، ولى با خشم شديد پيامبر رو برو شد . اين بار پيامبر فرمود : چرا در بارهء اين خانواده ، حرفهايى مىزنيد كه سزاوار آنها نيست ؟ ! قتاده نزد عمويش آمد و گفت : كاش مرده بودم و با پيامبر خدا در اينباره حرفى نزده بودم ، زيرا طورى با من سخن گفت كه نه پسنديدم .\r\nعمويش ، رفاعه گفت : بايد از خداوند كمك خواست ، از اينرو اين آيات نازل گرديد :  « إِنَّا أَنْزَلْنا إِلَيْكَ الْكِتابَ . . . .  تا  إِنَّ اللَّهَ لا يَغْفِرُ أَنْ يُشْرَكَ بِهِ »  هنگامى كه بشير از نزول آيات قرآنى در بارهء خود مطلع شد ، به مكه گريخت و كافر شد . در مكه ، به خانهء زنى سلافه نام ، دخت سعد بن شهيد ، از طايفهء اوس ، از قبيلهء بنى عمرو بن عوف ، همسر يكى از مردان بنى عبد الدار ، فرود آمد و حسان ، شاعر زبر دست صدر اسلام اين زن را هجو كرد و گفت :\r\n فقد انزلته بنت سعد و اصبحت * ينازعها جلد استها و تنازعه \r\n ظننتم بان يخفى الذين قد صنعتموا * و فينا نبى عنده الوحى واضعه \r\nيعنى : بنت سعد ، بشير را به خانهء خود راه داد . . . گمان مىكرديد كه كار شما از ما پوشيده مىماند ، در حالى كه در ميان ما پيامبرى است كه از سر چشمهء وحى ، كسب خبر مىكند .\r\nسلافه ، بار و بنهء او را بر سر نهاد و به ابطح انداخت و گفت : تو براى من چه خبرى آورده‌اى ؟ تو شعر هجو آميز حسان را به من اهدا كردى ! » اين نظر از مجاهد و قتادة بن نعمان و عكرمه و ابن جريج است . جز اينكه عكرمه گويد : بنو ابيرق ، نسبت دزدى را به مردى يهودى بنام زيد بن سمين دادند و او خدمت پيامبر آمد و از ايشان شكايت كرد . بنو ابيرق نيز بيامدند و از پيامبر خدا در خواست\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nكردند ، كه از طرف ايشان با يهودى بگفتگو و مجادله پردازد ، چيزى نمانده بود كه پيامبر بدرخواست ايشان جامهء عمل پوشيده ، يهودى را كيفر دهد ، كه آيه نازل گرديد . ابن عباس نيز چنين گفته است .\r\nضحاك گويد : اين آيه در بارهء مردى از انصار كه زرهى را بوديعه گرفته و منكر آن شده بود نازل گرديد . گروهى از اصحاب پيامبر او را خائن شمردند و كسان او خشمگين شده ، خدمت پيامبر عرض كردند : به اين مرد كه مسلمانى امين است ، نسبت خيانت مىدهند و آبروى او را مىبرند . پيامبر وى را معذور داشت و راى مباركش بر برائت و پاكدامنى او تعلق يافت . با نزول اين آيه‌ها ، اين راز از پرده برون افتاده و خيانت مرد انصارى بر ملا شد .\r\nطبرى نيز همين وجه را پذيرفته است ، زيرا بعقيدهء وى ، خيانت ، مربوط به وديعه و امانت است نه دزدى .\r\n\r\nمقصود\r\nخداوند متعال ، پيامبر را مخاطب ساخته ، مىفرمايد :\r\n إِنَّا أَنْزَلْنا إِلَيْكَ الْكِتابَ بِالْحَقِّ لِتَحْكُمَ بَيْنَ النَّاسِ بِما أَراكَ اللَّهُ  : اى محمد ، ما قرآن را به سبب حقى كه خدا بر بندگان است ( و بقولى بسبب اينكه توبه آن سزاوارترى ) بر تو نازل كرده‌ايم ، تا در ميان مردم ، به آنچه خداوند در قرآن اعلام كرده است ، داورى نمايى .\r\n وَ لا تَكُنْ لِلْخائِنِينَ خَصِيماً  : مبادا كسانى را كه به مال يا جان مسلمانى يا هم پيمانى ، خيانت مىكنند ، كمك كنى و از ايشان در مقابل كسى كه حق خودش را مطالبه مىكند ، دفاع و جانبدارى نمايى .\r\n وَ اسْتَغْفِرِ اللَّهَ  : بايد خداوند را بر اين كار استغفار كنى .\r\n إِنَّ اللَّهَ كانَ غَفُوراً رَحِيماً  : خداوند گناه بندگان مسلمان را بخشوده ، از مؤاخذهء ايشان چشم پوشى مىكند . در اين آيه اگر چه خطاب به پيامبر است كه از شخصى كه بر حسب ظاهر ، به ايمان و عدالت او حكم مىكرد ، در حالى كه باطناً ايمانى و عدالتى\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nنداشت ، طرفدارى و دفاع مىكرد ، لكن مقصود ، امت پيامبر است . اين طرز بيان به منظور تاديب و تنبيه است كه مبادا از خصمى دفاع و جانبدارى كند ، مگر اينكه حق براى او آشكار گردد و الا پيامبر از همهء معاصى و زشتيها منزه است . برخى گفته‌اند :\r\nپيامبر از كسى دفاع نكرده بود . بلكه تصميم داشت ، دفاع كند و خداوند او را مورد عتاب قرار داد .\r\n\r\nنظم آيه\r\nوجه اتصال آيه به سابق ، اين است كه قبلا دستور داده بود كه از منافقان و كافران دورى كنند و در اين آيه دستور داد كه از خائنان نيز دورى كنند و از آنها دفاع نكنند .\r\nبرخى گفته‌اند : چون در اين سوره خداوند احكام و قوانين اجتماعى را ذكر كرده است ، اكنون مىگويد خداوند همهء اين احكام را به حق نازل كرده است .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\n\r\n[ سوره النساء ( 4 ) : آيات 107 تا 109 
  ]\r\nوَ لا تُجادِلْ عَنِ الَّذِينَ يَخْتانُونَ أَنْفُسَهُمْ إِنَّ اللَّهَ لا يُحِبُّ مَنْ كانَ خَوَّاناً أَثِيماً ( 107 ) يَسْتَخْفُونَ مِنَ النَّاسِ وَ لا يَسْتَخْفُونَ مِنَ اللَّهِ وَ هُوَ مَعَهُمْ إِذْ يُبَيِّتُونَ ما لا يَرْضى مِنَ الْقَوْلِ وَ كانَ اللَّهُ بِما يَعْمَلُونَ مُحِيطاً ( 108 ) ها أَنْتُمْ هؤُلاءِ جادَلْتُمْ عَنْهُمْ فِي الْحَياةِ الدُّنْيا فَمَنْ يُجادِلُ اللَّهَ عَنْهُمْ يَوْمَ الْقِيامَةِ أَمْ مَنْ يَكُونُ عَلَيْهِمْ وَكِيلاً ( 109 )\r\n« 1 »\r\n\r\nترجمه\r\nو از مردمى كه به خود خيانت مىكنند ، جانبدارى و دفاع مكن ، كه خداوند خيانتكار و گنهكار را دوست ندارد . آنان از مردم مخفى مىشوند و از خداوند - كه با ايشان است - مخفى نمىشوند در آن وقتى كه سختى را در موقع شب تدبير مىكنند كه او نمىپسندد و خداوند بكردار ايشان احاطه دارد . شمائيد كه در اين جهان از ايشان دفاع مىكنيد ، پس چه كسى در روز قيامت از ايشان دفاع خواهد كرد ؟ بلكه چه كسى وكيل و مدافع آنها خواهد بود ؟\r\n\r\n\r\n","description":"","footnote":"\r\n( 1 ) - سورهء نساء آيهء 107 و 108 و 109 جزء پنجم سورهء 4\r\n","page_name":" 33 ","page_number":33},
  {"content":"\r\n\r\n\r\nبيان آيهء 107 - 108 - 109\r\n\r\nلغت\r\nمجادله : بحث و گفتگو ، مناظره ، مخاصمه ، محاجه . ميان اين كلمات فرق مختصرى وجود دارد ، زيرا مجادله ، نزاع بر سر چيزى است كه ميان دو كس بر سر آن اختلاف است ، مخاصمه ، نزاع و مخالفت ميان دو كس بنحو غلظت و درشتخويى است ، مناظره ، آن اختلاف است كه ميان دو كس كه با يكديگر نظيرند ، واقع شده باشد و محاجه ، گفتگويى است كه با اقامهء دليل و حجت مقارن باشد . اصل مجادله ، از جدل به معناى زياد باريك شدن و تندى كردن است . به باز شكارى مىگويند : « اجدل » بخاطر اينكه از شديدترين مرغهاست .\r\nتبييت : تدبير و بررسى كردن چيزى در شب ، چه در آن وقت ، مردم بخانه‌ها رفته و آرميده‌اند .\r\n\r\nاعراب\r\nها : حرف تنبيه كه بر سر كلمهء : « انتم » و كلمهء « اولاء » تكرار شده است يعنى :\r\n« ها انتم الذين جادلتم » زيرا « هؤلاء و هذا » در اشارهء به اشخاص حاضر مثل « الذين » هستند ، حتى گاهى در اشارهء به غير اشخاص حاضر ، نيز بمنزلهء « الذين » يا « الذى » هستند ، مثل :\r\n عدس ما لعباد عليك امارة * امنت و هذا تحملين طليق \r\n( يعنى و الذى تحملين طليق ) يعنى اى عدس ، براى عباد ، بر تو امارتى نيست ، تو ايمن هستى و آن كه حمل مىكنى ، رهاست .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nشان نزول\r\nاين آيات ، به مناسبت داستانى كه شرح آن گذشت ، نازل شده‌اند .\r\n\r\nمقصود\r\nبه منظور تاكيد مطلبى كه گذشت ، مجدداً خداوند از جانبدارى خيانتكاران نهى كرده ، مىفرمايد :\r\n وَ لا تُجادِلْ  : برخى گفته‌اند : خطاب به پيامبر است كه تصميم داشت ابو طعمه را - هنگامى كه كساش به خدمت او آمدند و او را از دزدى تبرئه كردند - تبرئه كند .\r\nبرخى گفته‌اند : خطاب به پيامبر و منظور كسان ابو طعمه است . برخى گفته‌اند : خطاب به انسان است .\r\n عَنِ الَّذِينَ يَخْتانُونَ أَنْفُسَهُمْ  : از كسانى كه به خود خيانت مىكنند و در بارهء خود ستم روا مىدارند ، دفاع مكن . منظور كسى است كه زره را دزديده و كسانى كه در دزدى و خيانت ، با او شركت داشتند . برخى گفته‌اند : منظور كسان ابو طعمه است كه با وى نزد پيامبر آمدند و به برائت او گواهى دادند . برخى گفته‌اند : منظور سارق و كسان او و ساير مردمى است كه با آنها بر يك روش هستند .\r\nعلت اينكه فرموده است : به خود خيانت مىكنند ، در حالى كه خيانت به غير است ، اين است كه در حقيقت ، ضرر خيانت ، به خود ايشان بر مىگردد چنان كه به ظالم مىگويند : « هر چه كنى به خود كنى ! گو اينكه در حق ديگرى كرده است . خداوند متعال مىفرمايد :  « إِنْ أَحْسَنْتُمْ أَحْسَنْتُمْ لِأَنْفُسِكُمْ »  سوره الاسراء 7 يعنى اگر نيكى كنيد ، به خود نيكى كرده‌ايد .\r\n إِنَّ اللَّهَ لا يُحِبُّ مَنْ كانَ خَوَّاناً أَثِيماً  : خداوند خيانتكار گنهكار را دوست نمىدارد .\r\nخوان ، بر وزن فعال ، از خيانت ، يعنى بسيار خيانت كننده و اثيم به معناى گنهكار و او كسى است كه بگناه عادت كرده است .\r\nبرخى گفته‌اند : يعنى خداوند دوست نمىدارد خيانتكارى كه زره را دزديد و گنهكارى كه يهودى را متهم كرد .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nابن عباس گويد : يعنى از كسانى كه بوسيلهء خيانت ، به خود ظلم مىكنند و ديگران را متهم به خيانت مىكنند ، دفاع مكن . منظور كسى است كه زره را دزديد و يهودى را متهم بدزدى كرد ، از اينرو بدزدى خيانتكار شناخته شد و به تهمت گنهكار !  يَسْتَخْفُونَ مِنَ النَّاسِ وَ لا يَسْتَخْفُونَ مِنَ اللَّهِ وَ هُوَ مَعَهُمْ  : از مردم مخفى مىشوند و از خدا - كه با ايشان است - مخفى نمىشوند . منظور كسانى است كه بدفاع از آنان برخاسته بودند . يعنى اينان معصيتهايى كه از راه ربودن اموال مرتكب مردم مىپوشانند و از خداوند كه به حال ايشان عالم است ، حيا نمىكنند . در حقيقت ، اينها از مردم حيا مىكنند ولى از خداوند حيا نمىكنند و گرنه اقدام به اين عمل ناشايست نمىكردند .\r\n إِذْ يُبَيِّتُونَ ما لا يَرْضى مِنَ الْقَوْلِ  : آنان شبانه ، گفتگوهايى دارند و دربارهء مطلبى مىانديشند كه خداوند از آن خشنود نيست . برخى گفته‌اند : يعنى سخن را از مسير اصلى خود تغيير مىدهند و دربارهء آن دروغ پردازى مىكنند . برخى گفته‌اند : منظور ابن ابيرق است كه شب پيش خود انديشيد كه زره را در خانهء يهودى افكند و سوگند ياد كند كه دامنش از دزدى پاك است ، به اين اميد كه مسلمانان ، بحرمت هم كيشى او را تصديق و يهودى را تكذيب كنند . برخى گفته‌اند : او زره را بخانهء لبيد بن سهل انداخته بود .\r\n وَ كانَ اللَّهُ بِما يَعْمَلُونَ مُحِيطاً  : حسن گويد : يعنى خداوند حافظ اعمال ايشان است .\r\nديگران گويند : يعنى خداوند عالم است باعمال ايشان و هيچ چيزى بر او پوشيده نيست .\r\nاين آيه كسانى را كه از مردم و حشمت ايشان شرمسارند و در حضور ايشان مرتكب كارهاى زشت نمىشوند ولى خوف و خشيت خدا . آنها را از ارتكاب معاصى باز نمىدارد ، به سختى مورد ملامت قرار مىدهد زيرا خداوند سبحان سزاوارتر است كه انسان از او حيا كند و در حضورش از ارتكاب زشتىها سر باز زند .\r\nنيز كسانى را كه كارى زشت مرتكب مىشوند ، سپس به گردن ديگرى مىاندازند ، خواه او مؤمن باشد يا كافر ، مورد توبيخ قرار مىدهد .\r\n ها أَنْتُمْ هؤُلاءِ جادَلْتُمْ عَنْهُمْ فِي الْحَياةِ الدُّنْيا  : اكنون كسانى را كه از سارق دفاع\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nمىكنند ، مخاطب ساخته ، مىفرمايد : شما كسانى هستيد كه در اين جهان از دزدان مال مردمخوار ، دفاع مىكنيد . . .\r\n فَمَنْ يُجادِلُ اللَّهَ عَنْهُمْ يَوْمَ الْقِيامَةِ  : از اين استفهام مقصود ، نفى است . يعنى كسى در روز قيامت ، در برابر خداوند ، از ايشان دفاع نخواهد كرد . و در حقيقت ، منظور سر كوبى و سرزنش است ، يعنى اگر شما در اين جهان به نفع آنان بدروغ شهادت بدهيد ، در آخرت ، نه كسى از ايشان دفاع مىكند و نه به نفع آنان شهادت خواهد داد . استفادهء ديگرى كه از اين آيه مىشود ، اين است كه : نبايد از ظالم ، دفاع و جانبدارى كرد .\r\n أَمْ مَنْ يَكُونُ عَلَيْهِمْ وَكِيلًا  : چه كسى آنها را حفظ مىكند و به آنها كمك مىدهد .\r\nيعنى در روز قيامت ، وكيلى ندارند كه از آنها جانبدارى و دفاع كند . وكيل در اصل ، كسى است كه قيام به امرى به او واگذار شده باشد . و خداوند را وكيل مىنامند ، زيرا به امور بندگان رسيدگى مىكند . برخى هم گفته‌اند : خدا را وكيل مىنامند ، زيرا حافظ است . در محاورات عرب : « وكيل لنا » صحيح نيست ، بلكه « وكيل علينا » صحيح است .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\n\r\n[ سوره النساء ( 4 ) : آيات 110 تا 112 
  ]\r\nوَ مَنْ يَعْمَلْ سُوءاً أَوْ يَظْلِمْ نَفْسَهُ ثُمَّ يَسْتَغْفِرِ اللَّهَ يَجِدِ اللَّهَ غَفُوراً رَحِيماً ( 110 ) وَ مَنْ يَكْسِبْ إِثْماً فَإِنَّما يَكْسِبُهُ عَلى نَفْسِهِ وَ كانَ اللَّهُ عَلِيماً حَكِيماً ( 111 ) وَ مَنْ يَكْسِبْ خَطِيئَةً أَوْ إِثْماً ثُمَّ يَرْمِ بِهِ بَرِيئاً فَقَدِ احْتَمَلَ بُهْتاناً وَ إِثْماً مُبِيناً ( 112 )\r\n« 1 »\r\n\r\nترجمه\r\nو كسى كه كارى زشت كند يا به خود ستم كند ، سپس خداوند را آمرزگار و رحيم مىيابد .\r\nو كسى كه گناهى كند ، گناه را به ضرر خويش انجام مىدهد و خداوند دانا و حكيم است و كسى كه خطا يا گناهى مرتكب شود ، آن گاه بيگناهى را متهم كند ، متحمل بهتان و گناهى آشكار شده است .\r\n\r\n\r\n","description":"","footnote":"\r\n( 1 ) - آيهء 110 و 111 و 112 سوره چهار نسأ جزء پنجم\r\n","page_name":" 38 ","page_number":38},
  {"content":"\r\n\r\n\r\nبيان آيهء 110 و 111 و 112\r\n\r\nلغت\r\nسوء : كار زشتى كه انسان را مواجه شود و « رجل سوء » : مردى كه با امور ناپسنديده با مردم مواجه شود . سيئه . نقيض حسنه است :\r\nيجد : اصل اين كلمه از و جدان به معناى ادراك است : وجود : ضد عدم ، زيرا همانطورى كه شيئى به ادراك ظاهر مىشود ، به هستى هم ظهور پيدا مىكنيد .\r\nكسب : فعلى كه براى منفعت يا دفع ضرر ، انجام گيرد ، خداوند متصف بكسب نمىشود زيرا منفعتى احتياج ندارد و ضررى متوجه او نيست .\r\n\r\nمقصود\r\nهم اكنون ، خداوند متعال ، راه تلافى و توبهء از گناهان را به بندهء عاصى نشان داده ، مىفرمايد :\r\n وَ مَنْ يَعْمَلْ سُوءاً أَوْ يَظْلِمْ نَفْسَهُ  : كسى كه مرتكب كار زشتى شود يا با ارتكاب گناه ، به خود ستم كند . برخى گفته‌اند : يعنى با دزديدن زره كار زشتى كند و با نسبت آن دزدى به ديگرى به خود ستم كند . برخى گفته‌اند : مقصود از « سوء » شرك و مقصود از ظلم سواى شرك است .\r\n ثُمَّ يَسْتَغْفِرِ اللَّهَ  : سپس توبه كند و از خداوند طلب آمرزش نمايد .\r\n يَجِدِ اللَّهَ غَفُوراً رَحِيماً  : مىفرمايد : اگر چه جريمهء ايشان بزرگ باشد ، اگر توبه و استغفار كنند ، مانع آمرزش و قبول توبهء ايشان نخواهد شد .\r\n وَ مَنْ يَكْسِبْ إِثْماً فَإِنَّما يَكْسِبُهُ عَلى نَفْسِهِ  : هر كسى گناهى كند ، بزيان خود انجام مىدهد مثل :  « لا تَكْسِبُ كُلُّ نَفْسٍ إِلَّا عَلَيْها »  ( سوره انعام 164 يعنى هر كسى كارى زشت كند به زيان خود اوست ) و مثل :  « مَنْ عَمِلَ صالِحاً فَلِنَفْسِهِ وَ مَنْ أَساءَ فَعَلَيْها » \r\n\r\n","description":"","footnote":"","page_name":" 39 ","page_number":39},
  {"content":"\r\n\r\n( سوره فصلت 46 يعنى كسى كه كارى شايسته كند ، براى خود او و كسى كه كارى زشت كند ، بزيان اوست . )  وَ كانَ اللَّهُ عَلِيماً حَكِيماً  : خداوند بكردار او دانا و در كيفرش حكيم است . برخى گفته‌اند : يعنى به كارهاى بندگان دانا و در داورى خود حكيم است و برخى هم گفته‌اند :\r\nيعنى به حال دزد دانا و در واجب كردن و بريدن دست او حكيم است . آن گاه ، اين مطلب را بيان مىكند كه اگر كسى كارى زشت كند ، سپس به گردن ديگرى افكند ، چگونه كيفرش بزرگ خواهد شد !  وَ مَنْ يَكْسِبْ خَطِيئَةً أَوْ إِثْماً  : كسى كه گناهى عمدى يا غير عمدى كند . برخى گفته‌اند : خطيئه ، شرك و ذنب ، سواى شرك است .\r\n ثُمَّ يَرْمِ بِهِ بَرِيئاً  : آن گاه گناه خود را به بيگناهى نسبت دهد . حسن و ديگران گويند : بيگناه ( برى ) همان يهودى است كه زره را در خانهء او افكنده بودند . برخى هم گفته‌اند : منظور از بيگناه ، لبيد بن سهل است كه ذكر هر دو گذشت .\r\nدر بارهء ضمير « به » اختلاف است : برخى گويند : به « اثم » و برخى گويند :\r\nبه يكى از دو كلمهء « اثم و خطيئه » و برخى گويند به « كسب » بر مىگردد .\r\n فَقَدِ احْتَمَلَ بُهْتاناً وَ إِثْماً مُبِيناً  : چنين كسى دروغى بزرگ متحمل شده است كه خود از بزرگى آن در شگفت مىماند و گناهى ظاهر و هويدا !\r\n\r\nردى بر جبريان\r\nپيروان مسلك جبر معتقدند كه : خداوند متعال خالق افعال بندگان است .\r\nلكن از اين آيات ، بر مىآيد كه سزاوارتر نيست كه خداوند ، خود افعال بندگان را خلق كند ، آن گاه ايشان را در مقابلى افعالى كه خود فاعل و خالق آنهاست : كيفر دهد ، زيرا هر گاه خالق افعال خداوند باشد ، آنان از آن كارها برى هستند و عذابشان روا نيست .\r\nاگر كسى بگويد : اگر چه خالق فعل خداوند است ، لكن اين فعل ، انتساب به بنده و اضافهء به او دارد ، يعنى اگر چه خداوند خالق فعل است ، لكن قلب بنده نيز\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nآن را اختيار كرده است . گوييم : عمل تجزيه پذير نيست . اگر خداوند خالق فعل است ، اختيار قلبى بنده به اين نيز از خدا است فعل را به بنده نسبت نمىدهد و در هر صورت از هيچ لحاظ صحيح نيست كه عمل را به ايشان نسبت دهيم ، زيرا خالق فعل و خالق اختيار قلبى هم خداوند است و در اين صورت ، كيفر انسان نارواست .\r\n\r\n","description":"","footnote":"","page_name":" 41 ","page_number":41},
  {"content":"\r\n\r\n\r\n[ سوره النساء ( 4 ) : آيات 113 تا 114 
  ]\r\nوَ لَوْ لا فَضْلُ اللَّهِ عَلَيْكَ وَ رَحْمَتُهُ لَهَمَّتْ طائِفَةٌ مِنْهُمْ أَنْ يُضِلُّوكَ وَ ما يُضِلُّونَ إِلاَّ أَنْفُسَهُمْ وَ ما يَضُرُّونَكَ مِنْ شَيْءٍ وَ أَنْزَلَ اللَّهُ عَلَيْكَ الْكِتابَ وَ الْحِكْمَةَ وَ عَلَّمَكَ ما لَمْ تَكُنْ تَعْلَمُ وَ كانَ فَضْلُ اللَّهِ عَلَيْكَ عَظِيماً ( 113 ) لا خَيْرَ فِي كَثِيرٍ مِنْ نَجْواهُمْ إِلاَّ مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ وَ مَنْ يَفْعَلْ ذلِكَ ابْتِغاءَ مَرْضاتِ اللَّهِ فَسَوْفَ نُؤْتِيهِ أَجْراً عَظِيماً ( 114 )\r\n« 1 »\r\n\r\nترجمه\r\nو اگر نه تفضل خدا و رحمتش نسبت به تو بود گروهى مىخواستند ترا گمراه كنند .\r\nآنان خودشان را گمراه مىسازند و به تو ضررى نمىرسانند . خداوند بر تو كتاب و حكمت نازل فرموده و چيزهايى به تو آموخته كه نمىدانستى و تفضل خدا بر تو بزرگ است .\r\nدر بسيارى از گفتگوهاى محرمانهء ايشان خيرى نيست مگر كسى كه به صدقه يا نيكى يا اصلاح ميان مردم امر كند و كسى كه اين كارها را به منظور تحصيل خشنودى خدا انجام دهد ، او را پاداشى بزرگ مىدهيم .\r\n\r\n\r\n","description":"","footnote":"\r\n( 1 ) - آيهء 113 و 114 سورهء نساء جزء پنجم\r\n","page_name":" 42 ","page_number":42},
  {"content":"\r\n\r\n\r\nبيان آيهء 113 و 114\r\n\r\nقرائت\r\nابو عمرو و حمزه و قتيبه و كسايى و سهل و خلف « فسوف يؤتيه » به ياء و ديگران « فسوف يؤتيه » به نون قرائت كرده‌اند قرائت ياء به خاطر اين است كه قبلا « لولا فضل اللَّه عليك و رحمته . . . و انزل اللَّه عليك . . . » گفته شده و لفظ جلالهء « اللَّه » ذكر شده است و اكنون ضمير « يؤتى » به آن باز مىگردد و قرائت نون بخاطر شباهت با آيهء بعد  « نُوَلِّهِ ما تَوَلَّى وَ نُصْلِهِ جَهَنَّمَ »  مىباشد .\r\n\r\nلغت\r\nهمّ : قصد . همت نيز همين است . همام : پادشاه بزرگ .\r\nنجوى : در گوش سخن گفتن . زجاج گويد ، نجوى يعنى چيزى كه دو نفر يا جماعتى اختصاص داشته باشد خواه پنهان باشد ، خواه آشكار . و « نجوت الشيء » يعنى آن چيز را خالص كردم و افكندم . شاعر گويد :\r\n فقلت انجوا منها نجا الجد انه * سيرضيكما منها سنام و غار به \r\nيعنى گفتم پوست شتر را بكنيد كه كوهان و پشت آن شما را ارضا مىكند و همچنين « نجوت فلاناً » يعنى : دهانش را بوييدم . شاعر گويد :\r\n نجوت مجالداً فشممت منه * كريح الكلب مات حديث عهد \r\nيعنى : دهان مجالد را بوييدم و از آن بويى استشمام كردم كه ببوى سگى شباهت داشت كه تازه مرده بود .\r\nاصل كلمهء « نجوى » از « نجوه » است و نجوه به معناى زمينى است كه بر آمده باشد . در هر صورت منظور از « نجواهم » سخنى است كه ميان آنها رد و بدل مىشود .\r\nنجى : هم نجوى ، جمع : انجيه\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n\r\nاعراب\r\n إِلَّا مَنْ أَمَرَ  : ممكن است « من » محلا مجرور به تقدير « فى نجوى من امر » باشد و ممكن است استثناى منقطع و محل آن نصب باشد . يعنى : « لكن من امر بصدقة او معروف ففى نجواه خير » جايز است كه « من » در محل جر و تابع « كثير » باشد يعنى « لا خير فى كثير الا فيمن امر بصدقة » و ممكن است استثناى حقيقى باشد يعنى « لا خير فى نجوى الناس الا نجوى من امر » و اين بهتر از استثناى منقطع است زيرا حمل كلام بر اتصال در صورتى كه مخل معنى نباشد ، بهتر است .\r\n ابْتِغاءَ مَرْضاتِ اللَّهِ  : منصوب و مفعول له است .\r\n\r\nشان نزول\r\nابو صالح و ابن عباس گويند : اين آيه در بارهء بنو ابيرق - كه قصهء ايشان گذشت نازل شده است .\r\nجويبر و ضحاك و ابن عباس گويند : در بارهء جمعى از طايفهء ثقيف نازل شده است كه خدمت پيامبر گرامى اسلام ، آمده ، عرض كردند : اى محمد ، آمده‌ايم با تو بيعت كنيم كه بتهايمان را بدست خود نشكنيم و سالى از وجود بت عزّى استفاده بريم ، پيامبر گرامى ايشان را پاسخ نداد و خداوند او را از خطا حفظ كرد .\r\n\r\nمقصود\r\nهم اكنون خداوند متعال ، لطف و تفضل خود را نسبت برسول گراميش آشكار مىسازد و نشان مىدهد كه چگونه او را از نيرنگ دشمنان حفظ كرده و او را از تمايل به ايشان باز داشته است ، از اينرو مىفرمايد :\r\n وَ لَوْ لا فَضْلُ اللَّهِ عَلَيْكَ وَ رَحْمَتُهُ  : اگر فضل خداوند و رحمتش نسبت به تو نبود . برخى گفته‌اند : فضل خداوند ، نبوت و رحمتش يارى اوست . برخى گفته‌اند : فضل خداوند تاييد پيامبر بالطاف خود و رحمت خداوند ، نعمت اوست . برخى هم گفته‌اند : فضل خداوند ، نبوت و رحمت خداوند عصمت است .\r\n لَهَمَّتْ طائِفَةٌ مِنْهُمْ أَنْ يُضِلُّوكَ  : گروهى از اينان - كه ذكرشان گذشت - مىخواستند\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nترا گمراه كنند .\r\n\r\nدر معناى ضلال\r\nدر اينباره اقوالى است :\r\n1 - ابن عباس و حسن و جبايى گويند : مقصود كسانى است كه به نفع بنى ابيرق شهادت داده‌اند ، بنا بر اين مقصود اين است كه ايشان مىخواستند با شهادت خود براى خيانتكاران ترا از حق دور سازند و خداوند ترا از اسرار ايشان واقف ساخت .\r\n2 - نيز ابن عباس گويد : منظور جمعيت ثقيف است كه از پيامبر امرى ناروا درخواست مىكردند :\r\n3 - ابو مسلم گويد : منظور منافقانى است كه مىخواستند پيامبر را از ميان ببرند و مقصود از اضلال ، قتل است مثل :  « أَ إِذا ضَلَلْنا فِي الْأَرْضِ . . . »  ( سورهء سجده 10 يعنى آيا هنگامى كه در زمين تباه گشتيم ؟ ) پس مقصود اين است كه : اگر خداوند ترا حفظ و حراست نمىكرد ، گروهى از منافقان مىخواستند ترا به قتل رسانند و تصميمى داشتند كه به آن دست نيافتند .\r\n وَ ما يُضِلُّونَ إِلَّا أَنْفُسَهُمْ  : آنها خودشان را از حق دور مىسازند و بقولى خودشان را هلاك مىسازند ، يعنى و بال كردارشان ، بر خودشان هست و هلاكت و خوارى دامنگير خودشان مىشود و سزاوار عذاب هميشگى خواهند شد .\r\n وَ ما يَضُرُّونَكَ مِنْ شَيْءٍ  : با نيرنگ و مكر خود ضررى به تو نمىرسانند ، زيرا خداوند حافظ و پشتيبان تست .\r\n وَ أَنْزَلَ اللَّهُ عَلَيْكَ الْكِتابَ وَ الْحِكْمَةَ  : و بر تو كتاب و سنت نازل فرمود . اتصال اين جمله به سابق به اين معنى است كه : آنها چگونه مىتوانند ترا گمراه كنند ، حال آنكه خدا بر تو كتاب نازل كرده و احكام را به تو وحى فرستاده است ؟\r\n وَ عَلَّمَكَ ما لَمْ تَكُنْ تَعْلَمُ  : و به تو قوانينى كه نمىدانسته‌اى و پيامبران پيشينى كه نمىشناخته‌اى و علوم ديگر آموخته است .\r\n وَ كانَ فَضْلُ اللَّهِ عَلَيْكَ عَظِيماً  : گفته شده است : يعنى فضل خداوند نسبت به تو از\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nروزى كه تو را آفريد تا به پيامبرى مبعوث كرد بزرگ بود ، زيرا ترا خاتم پيامبران و سرور رسل قرار داد و به تو مقام شفاعت و مقامات ديگر بخشيد .\r\n لا خَيْرَ فِي كَثِيرٍ مِنْ نَجْواهُمْ  : در بسيارى از راز پوشى و گفتگوهاى محرمانهء آنها فايده‌اى نيست . حد اقل اين است كه نجوى مثل دعوى بايد ميان دو كس باشد .\r\n إِلَّا مَنْ أَمَرَ بِصَدَقَةٍ أَوْ مَعْرُوفٍ أَوْ إِصْلاحٍ بَيْنَ النَّاسِ  : مگر كسى كه در نجواى خود به صدقه يا به نيكى امر كند : كه در آن خير است و عقول مردم آن را مىستايند ، يا اينكه در صدد برقرار كردن صلحى و آميزشى در ميان مردم باشند .\r\nعلى بن ابراهيم در تفسير خود گويد : پدرم از ابن ابى عمير ، از حماد ، از امام صادق ع نقل كرده است كه : خداوند ، تجمل را در قرآن واجب كرده است . راوى عرض مىكند . فدايت شوم ، تجمل چيست ؟ مىفرمايد : تجمل اين است كه : صورتت از صورت برادر دينيت ، اعراض كرده باشد و تو آن را با گشادگى متوجه او سازى و همين از  « لا خَيْرَ فِي كَثِيرٍ مِنْ نَجْواهُمْ إِلَّا مَنْ أَمَرَ بِصَدَقَةٍ أَوْ مَعْرُوفٍ . . . »  مراد است . و نيز گويد : پدرم مرا روايت كرد كه امير المؤمنين ع فرمود :\r\n« خداوند زكات جاه و مقام را بر شما واجب كرد ، همانطورى كه زكات مال را بر شما واجب گردانيد . » « 1 »  وَ مَنْ يَفْعَلْ ذلِكَ ابْتِغاءَ مَرْضاتِ اللَّهِ  : كسى كه اين كارها را به منظور طلب خشنودى خداوند انجام دهد .\r\n فَسَوْفَ نُؤْتِيهِ أَجْراً عَظِيماً  : او را پاداشى بزرگ خواهيم داد . يعنى پاداشى كه از لحاظ كميت و از لحاظ كيفيت بزرگ باشد . اما از لحاظ كميت ، بخاطر اين است كه دائمى است و اما از لحاظ كيفيت ، بخاطر اين است كه مقارن با تعظيم و تجليل است و آميختهء با چيزهاى ناگوار نيست .\r\n\r\nدلالت آيه\r\n1 - آيهء شريفه ، دلالت دارد بر اينكه شخص معصيت كار ، به خود ضرر مىزند ،\r\n\r\n\r\n","description":"","footnote":"\r\n( 1 ) -\r\nان اللَّه فرض عليكم زكات جاهكم كما فرض عليكم زكات ما ملكت ايديكم\r\n.\r\n","page_name":" 46 ","page_number":46},
  {"content":"\r\n\r\nزيرا نتيجهء شوم كردارش به خود باز مىگردد .\r\n2 - دلالت ديگر اين است كه : كسى كه بگمراهى دعوت كند ، گمراه كنندهء مردم است و در حقيقت خودش را گمراه مىكند و دعوت بگمراهى همان گمراه كردن است .\r\n\r\n","description":"","footnote":"","page_name":" 47 ","page_number":47},
  {"content":"\r\n\r\n\r\n[ سوره النساء ( 4 ) : آيات 115 تا 116 
  ]\r\nوَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى وَ يَتَّبِعْ غَيْرَ سَبِيلِ الْمُؤْمِنِينَ نُوَلِّهِ ما تَوَلَّى وَ نُصْلِهِ جَهَنَّمَ وَ ساءَتْ مَصِيراً ( 115 ) إِنَّ اللَّهَ لا يَغْفِرُ أَنْ يُشْرَكَ بِهِ وَ يَغْفِرُ ما دُونَ ذلِكَ لِمَنْ يَشاءُ وَ مَنْ يُشْرِكْ بِاللَّهِ فَقَدْ ضَلَّ ضَلالاً بَعِيداً ( 116 )\r\n« 1 »\r\n\r\nترجمه\r\nو هر كس پس از اينكه هدايت برايش آشكار شد ، پيامبر را مخالفت كند و راهى غير از راه مؤمنان پيروى كند ، او را به آنچه خواسته و دنبال كرده است واگذار مىكنيم و در جهنم سرنگونش مىسايم و جهنم بد جايگاهى است .\r\nخداوند گناه شرك را نمىآمرزد و گناهان پايينتر از شرك را نسبت بهر كه بخواهد مىآمرزد و كسى كه به خدا شرك آورد ، بگمراهى دورى افتاده است . اين آيه قبلا تفسير شده است .\r\n فَقَدْ ضَلَّ ضَلالًا بَعِيداً  : يعنى از راه حق و هدف مطلوب كه نعيم جاودانى بهشت است ، بدور افتاده ، زيرا دورى از نعمت بهشت ، نيز مراتب دارد كه دور تر از همه ، شرك بخداست .\r\n\r\n\r\n","description":"","footnote":"\r\n( 1 ) - سوره نساء آيه 115 و 116 جزء 5\r\n","page_name":" 48 ","page_number":48},
  {"content":"\r\n\r\n\r\nبيان آيهء 115\r\n\r\nلغت\r\nشقاق : مخالفتى كه توام با دشمنى باشد ، شق العصا : از جمعيت جدا شد . شق :\r\nنصف . اصل اين كلمه از شق به معناى بريدن است . عداوت را شقاق و مشاقه ناميده‌اند ، زيرا هر كدام از دو مخالف ، در شقّ و جهتى مخالف شقّ و جهت ديگر قرار مىگيرد .\r\nكلمهء اشتقاق هم از همين اصل ، به معناى بريدن شاخه از اصل است .\r\nنوّله : اين كلمه از « ولى » به معناى قرب است ، نزديك مىسازيم او را . ولىّ :\r\nباران بهارى .\r\n\r\nشان نزول\r\nحسن گويد : آيه در شان ابن ابى ابيرق - كه زره را دزديده بود - نازل شده است . هنگامى كه خداوند ، بسر كوبى وى و مردمش آياتى چند بر پيامبر گرامى نازل فرمود . وى بكفر گراييد و مرتد شد و به مشركين مكه پيوست . در آنجا نيز ديوارى را سوراخ كرد كه بخانه‌اش دستبرد بزند ولى ديوار بر سرش ويران گرديد و كشته شد .\r\nكلبى گويد : او از مكه بشام رفت . در يكى از منازل ميان راه ، دست به سرقت برد و مقدارى متاع بدزديد ولى پيش از فرار ، بدام افتاد و اينقدر سنگش زدند تا بمرد .\r\n\r\nمقصود\r\nچون خداوند متعال ، كيفيت توبه را بيان كرد ، بدنبال آن پيرامون اصرار ، سخن گفته ، فرمود :\r\n وَ مَنْ يُشاقِقِ الرَّسُولَ مِنْ بَعْدِ ما تَبَيَّنَ لَهُ الْهُدى  : كسى كه بعد از ظهور حق و اسلام\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nو قيام حجت و صحت ادله در بارهء نبوت حضرت محمد ص و رسالتش ، با او بدشمنى و مخالفت برخيزد .\r\n وَ يَتَّبِعْ غَيْرَ سَبِيلِ الْمُؤْمِنِينَ  : و راهى غير از دين مردم مؤمن دنبال كند .\r\n نُوَلِّهِ ما تَوَلَّى  : او را به بتها - كه در همه حال ايشان را پناهگاه و پشتيبان خود مىداند - واگذار مىكنيم و - حقيقةً - او را نزديك چيزها و كسانى كه مورد اعتماد او هستند ، قرار مىدهيم . برخى گفته‌اند : يعنى ميان او و خواسته‌هايش مانعى ايجاد نمىكنيم .\r\n وَ نُصْلِهِ جَهَنَّمَ  : و بپاس اختيار گمراهى و پشت سر گذاشتن هدايت ، او را به جهنم سرنگون مىگردانيم ، تا كيفر خود را بچشد .\r\n وَ ساءَتْ مَصِيراً  : و جهنم بد جايگاهى است .\r\n\r\nاجماع امت\r\nبه اين آيه استدلال كرده‌اند كه : اجماع امت ، حجت است ، زيرا بر مخالفت مؤمنان تهديد كرده است ، هم چنان كه بر مخالفت پيامبر گرامى اسلام .\r\nانصاف اين است كه آيهء شريفه ، چنين دلالتى ندارد ، زيرا آيه ، بر حسب ظاهر ، مقتضى لزوم متابعت مؤمن حقيقى است - كسى كه ظاهراً و باطناً مؤمن باشد - چه مؤمن ظاهرى ، حقيقةً مؤمن نيست بلكه مؤمن ظاهرى و مجازى است . بنا بر اين چگونه مىتوان از آيه ، استفاده كرد كه بايد از هر كس اظهار ايمان كرد ، متابعت كرد ، با اينكه هر كس اظهار ايمان كند ، مؤمن واقعى ممكن است نباشد .\r\nبه همين دليل ، گفته‌اند آيه دلالت دارد بر اينكه اجماع برخى از افراد است ، حجت است ، نه اجماع همهء افراد است . حال كه چنين است شيعه مىگويد : اجماع كسانى حجت است كه در ايمان و عصمت ايشان ترديد نباشد و آنها ائمه آل محمد ص هستند .\r\nوانگهى از آيه چنين بر مىآيد كه تهديد ، متوجه آنانى است كه ميان مخالفت پيامبر و متابعت راهى غير از راه مؤمنان ، جمع كرده باشند . پس از كجا مىتوان فهميد\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nكه تنها مخالفت پيامبر يا مخالفت راه مؤمنان ، مستلزم تهديد خواهد بود ؟ ما يقين داريم كه تهديد شامل مخالفت پيامبر به تنهايى مىشود و اين را از آيات ديگر فهميده‌ايم نه از اين آيه . بنا بر اين براى اثبات اينكه مخالفت راه مؤمنان به تنهايى امرى ناپسند و تهديد آور است ، بايد به دليلى ديگر متكى شد .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\n\r\n[ سوره النساء ( 4 ) : آيات 117 تا 121 
  ]\r\nإِنْ يَدْعُونَ مِنْ دُونِهِ إِلاَّ إِناثاً وَ إِنْ يَدْعُونَ إِلاَّ شَيْطاناً مَرِيداً ( 117 ) لَعَنَهُ اللَّهُ وَ قالَ لَأَتَّخِذَنَّ مِنْ عِبادِكَ نَصِيباً مَفْرُوضاً ( 118 ) وَ لَأُضِلَّنَّهُمْ وَ لَأُمَنِّيَنَّهُمْ وَ لَآمُرَنَّهُمْ فَلَيُبَتِّكُنَّ آذانَ الْأَنْعامِ وَ لَآمُرَنَّهُمْ فَلَيُغَيِّرُنَّ خَلْقَ اللَّهِ وَ مَنْ يَتَّخِذِ الشَّيْطانَ وَلِيًّا مِنْ دُونِ اللَّهِ فَقَدْ خَسِرَ خُسْراناً مُبِيناً ( 119 ) يَعِدُهُمْ وَ يُمَنِّيهِمْ وَ ما يَعِدُهُمُ الشَّيْطانُ إِلاَّ غُرُوراً ( 120 ) أُولئِكَ مَأْواهُمْ جَهَنَّمُ وَ لا يَجِدُونَ عَنْها مَحِيصاً ( 121 )\r\n« 1 »\r\n\r\nترجمه\r\nمردم بت پرست ، جز زنان را و جز شيطان سركش را نمىخوانند . خدايش لعنت كند . او گفت : از بندگان تو بهره‌اى معين مىگيرم و آنان را گمراه مىكنم و آنها را به آرزوهاى دور و دراز مىافكنم و آنها را وادار مىكنم كه گوش چهار پايان را ببرند و خلق خدا را تغيير دهند . و كسى كه شيطان را يار بگيرد ، زيانى آشكار برده است .\r\nشيطان آنها را وعده مىدهد و آرزوهاى دور و دراز در دلشان مىافكند و به ايشان جز وعده‌هاى پوچ و بى اساس نمىدهد . آنان جايگاهشان جهنم است و از آن راه فرارى نمىيابند .\r\n\r\n\r\n","description":"","footnote":"\r\n( 1 ) - سوره نساء آيات 117 تا 121 جزء 5\r\n","page_name":" 52 ","page_number":52},
  {"content":"\r\n\r\n\r\nبيان آيات 117 تا 121\r\n\r\nقرائت\r\nكلمهء « اناث » را مشهور قرائت كرده است . در روايت نادر از پيامبر « الا اثناً » « و الّا انثاً » عايشه روايت كرده است . از ابن عباس « الاوثناً » و « الا اثناً » روايت شده .\r\nاز عطاء بن ابى رياح نيز « الا اثناً » روايت شده است .\r\nاثن و وثن جمع وثن ، يعنى بتها و همچنين اثن . انث ممكن است جمع انيث ( يعنى كند ) و ممكن است جمع اناث باشد .\r\n\r\nلغت\r\nمريد : مارد ، متمرد ، سركش . امرد : كوسه .\r\nلعن : دورى ، در اصطلاح قرآن طرد از رحمت حق فرض : قطع . فريضه . امر واجب و قاطع . در شعرى فرض به معناى خرما استعمال شده ، زيرا از چيزهايى است كه زكات آن واجب است :\r\n اذا اكلت سمكاً و فرضاً * ذهبت طولا و ذهبت عرضاً \r\nيعنى : هنگامى كه ماهى و خرما بخورى ، از لحاظ طول و عرض بر كميت تو افزوده شود .\r\nتبتيك : شكافتن . بتك : قطع . بتكه : قطعه و بتك مثل قطع ، جمع آن زهير گويد :\r\n حتى اذا ما هوت كف الغلام له * طارت و فى كفه من ريشها بتك \r\nيعنى هنگامى كه دست پسر گشوده شد ، پرواز كرد و در دست پسر از پر و بال او قطعه‌هايى بود .\r\nمحيص : راه گريز ، محل عدول و بازگشت\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n\r\nاعراب\r\nان : در اين كلمه چهار وجه است : 1 - حرف نفى ، چنان كه در آيهء شريفه به كار رفته 2 - مخفف « انّ » مثل :  « وَ إِنْ كانَتْ لَكَبِيرَةً »  ( سوره بقره 143 يعنى همانا بزرگ بود ) كه بدنبال آن حتماً لام تاكيد در مىآيد 3 - حرف شرط و جازم ، مثل :\r\n « إِنْ تَدْعُهُمْ إِلَى الْهُدى فَلَنْ يَهْتَدُوا إِذاً أَبَداً »  ( سوره كهف 57 يعنى اگر آنان را بسوى هدايت دعوت كنى ، هرگز هدايت نمىيابند ) 4 - حرف زايد مثل :\r\n و ما ان طبنا جبن و لكن * منايانا و دولة آخرينا \r\nيعنى عادت ما ترس نيست ولى مرگ ماست و دولت ديگران  لَعَنَهُ اللَّهُ  : جملهء منصوب و صفت « شيطاناً » لاتخذن : داراى لام قسم و همچنيين « لاضلنهم و ما بعد آن در اين موارد حرف قسم بر سر جواب قسم آمده و خود قسم حذف شده است و علت اينكه لام بر سر جواب قسم مىآيد اين است كه در حقيقت جواب قسم است كه بخاطر آن سوگند ياد مىشود .\r\n\r\nمقصود\r\nدر آيه پيش در بارهء اهل شرك و گمراهى ايشان سخن گفت ، اكنون در بارهء حالات و كردار ايشان چنين مىگويد :\r\n إِنْ يَدْعُونَ مِنْ دُونِهِ إِلَّا إِناثاً  : اينها در پرستش خود خداوند را رها كرده و مادگانى را پرستش مىكنند . در باره « اناث » ( مادگان ) اقوالى است :\r\n1 - منظور بتهاست : زيرا آنان بتها را بنام زنان : لات ، عزّى ، منات ، اساف و نائله ، نامگذارى مىكردند . اين قول از ابن مالك ، سدى ، مجاهد و ابن زيد است .\r\nابو حمزه ثمالى در تفسير خود گويد : در هر يك از بتها شيطان ماده‌اى بود كه خادمان كعبه ، او را مىديدند و با او سخن مىگفتند . اين كار را شيطان كرده بود و خداوند فرموده :\r\n إِنْ يَدْعُونَ إِلَّا شَيْطاناً مَرِيداً »  و سپس او را لعن كرد .\r\nگفته‌اند : لات نام سنگى و عزى نام درختى بود ، عرب اين دو كلمه را اسم خاص آن دو بت قرار دادند . برخى گفته‌اند : عزّى مؤنث اعز و الات مونث « اللَّه » است . حسن\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nگويد : هر طايفه‌اى از عرب ، بتى داشت كه بنام زنى او را نامگذارى كرده بود .\r\n2 - ابن عباس و حسن و قتاده گويند : يعنى آنها جمادات و مردگانى را مىخوانند و پرستش مىكنند كه عقل ندارند و سخن نمىگويند و سود و زيانى ندارند و اين دليل بر جهالت و گمراهى ايشان است . علت اينكه بتهاى بيجان را « اناث » ناميده ، اين است . كه : عرب ، هر چيزى كه دون پايه بود ، به مادگى آن معتقد بود ، و ديگر اينكه جنس ماده از هر دسته از موجودات قدر و مقامش پايينتر است . زجاج گويد : علت اين است كه از حال مردگان بلفظ تانيث خبر مىدهند ، چنان كه گويند : « الاحجار تعجبنى » نه « يعجبوننى » ممكن است علت اناث ناميدن بتها اين باشد كه آنها ضعيف بوده ، خيرى ندارند و كسى را يارى نمىكنند .\r\n3 - مقصود اين است كه آنها فرشتگان را مىخوانند ، زيرا بعقيدهء ايشان ، فرشتگان ، از جنس لطيف بودند . و آنها را دختران خدا مىپنداشتند و پرستش مىكردند اين قول از ضحاك است .\r\n وَ إِنْ يَدْعُونَ إِلَّا شَيْطاناً مَرِيداً  : آنها تنها شيطان سركش را مىخوانند كه در كفر خود شديد و در عصيان و شرك و طغيان خود پايدار است .\r\nپرسش چرا در آغاز ، عبادت ايشان را منحصر و ويژهء بتها قرار داد و در اينجا ويژهء شيطان آيا اين قسمت از كلام ، با آغاز آن منافات ندارد ؟ ! پاسخ حسن گويد : آنها در حقيقت پرستندهء شيطان هستند ، زيرا بتها بيجان بوده ، كسى را به پرستش خود دعوت نمىكنند . در حقيقت ، شيطان است كه مردم را به پرستش خود فرا مىخواند . از اينرو عبادت را به شيطان نسبت داده است ، باعتبار اينكه او مردم را بعبادت خود دعوت مىكند و به بتها نسبت داده است ، به اعتبار اينكه مردم بفكر خود آنها را پرستش مىكردند . دليل اين مطلب ، خود قرآن است كه مىگويد :\r\n  « وَ يَوْمَ يَحْشُرُهُمْ جَمِيعاً ثُمَّ يَقُولُ لِلْمَلائِكَةِ أَ هؤُلاءِ إِيَّاكُمْ كانُوا يَعْبُدُونَ قالُوا  \r\n\r\n","description":"","footnote":"","page_name":" 55 ","page_number":55},
  {"content":"\r\n\r\n  سُبْحانَكَ أَنْتَ وَلِيُّنا مِنْ دُونِهِمْ بَلْ كانُوا يَعْبُدُونَ الْجِنَّ »   ( سوره سبا 41 ) يعنى :\r\nروزى كه ايشان را محشور كنيم و بفرشتگان گوييم آيا اينها شما را عبادت مىكردند ؟\r\nگويند : منزهى تو ، تو ولى مايى نه ايشان بلكه آنان جن را پرستش مىكردند . فرشتگان عبادت را به جن نسبت مىدهند ، بخاطر اينكه : جن ( شيطان ) مردم را بعبادت فرشتگان فرا خوانده‌اند .\r\nابن عباس گويد : در هر يك از بتها شيطانى سركش بوده كه مشركين را به عبادت بتها دعوت مىكرد . بنا بر اين نسبت عبادت هم به شيطان صحيح است و هم به بتان .\r\nبرخى گفته‌اند : آيه دلالت دارد بر اينكه آنها فقط بتها و شيطان را پرستش مىكنند و به غير از اين دو ، از لحاظ پرستش توجهى ندارند .\r\n لَعَنَهُ اللَّهُ  : خدا او را لعنت كند  وَ قالَ لَأَتَّخِذَنَّ مِنْ عِبادِكَ نَصِيباً مَفْرُوضاً  : و شيطان چون خدايش لعنت كرد ، گفت :\r\nاز بندگان تو بهره‌اى معلوم كسب خواهم كرد . بنا بر اين هر كس كه شيطان را اطاعت كند ، بهرهء او حزب او خواهد بود . چنان كه خداوند مىفرمايد :  « كُتِبَ عَلَيْهِ أَنَّهُ مَنْ تَوَلَّاهُ فَأَنَّهُ يُضِلُّهُ »  ( سوره حج 4 ) يعنى هر كه شيطان را دوست دارد ، گمراهش مىكند .\r\nاز پيامبر گرامى اسلام در بارهء اين آيه روايت شده است كه : از بنى آدم نود و نه نفر در جهنم و يكى در بهشت خواهد بود . در روايت ديگر است كه : از هر هزار نفر از بنى آدم يكى براى خدا و بقيه براى آتش و شيطان خواهد بود . اين دو روايت را ابو حمزهء ثمالى در تفسير خود آورده است .\r\nپرسش شيطان از كجا فهميد كه از اولاد آدم ، پيروانى خواهد داشت ؟\r\nپاسخ از اين آيه :  « لَأَمْلَأَنَّ جَهَنَّمَ مِنْكَ وَ مِمَّنْ تَبِعَكَ  : « سوره ص 85 يعنى جهنم را از تو و پيروانت پر خواهم كرد ) برخى گفته‌اند : چون شيطان نسبت به حضرت آدم ، كوششهايش به ثمر رسيد ، گمان برد كه نسبت به اولاد آدم نيز چنين خواهد شد .\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nچنان كه خداوند متعال فرمايد :  « وَ لَقَدْ صَدَّقَ عَلَيْهِمْ إِبْلِيسُ ظَنَّهُ »  ( سوره سبا 20 يعنى شيطان گمان خود را نسبت بايشان تصديق كرد . )  وَ لَأُضِلَّنَّهُمْ  : اينهم از سخنان شيطان است كه گفت : اولاد آدم را از راه حق و صواب ، گمراه مىسازم . معناى گمراه كردن شيطان دعوت كردن او مردم را بسوى گمراهى و فراهم كردن او اسباب وسوسه و نيرنگ و اغفال مردم است .\r\n وَ لَأُمَنِّيَنَّهُمْ  : و آرزوى بيشتر ماندن در دنيا را بدل ايشان مىافكنم ، تا دنيا را بر آخرت ، ترجيح دهند . كلبى گويد : يعنى به ايشان مىگويم كه بدنبال زندگى دنيا ، بعثى و نشرى و بهشتى و جهنمى و پاداشى و كيفرى نخواهد بود . بنا بر اين هر كارى مىخواهيد بكنيد : برخى هم گفته‌اند ، يعنى آرزوها و هوسهاى باطل در دل ايشان مىافكنم و شهوات و زيورهاى دنيا را در نظرشان مىآرايم و هر دسته‌اى را بهر چه دلخواهش هست فرا مىخوانيم تا از اطاعت خدا باز بمانند و بدنبال معصيت بروند .\r\n وَ لَآمُرَنَّهُمْ فَلَيُبَتِّكُنَّ آذانَ الْأَنْعامِ  ، زجاج گويد ، يعنى به آنها امر مىكنم تا گوشهاى چهار پايان را بشكافند . برخى گفته‌اند يعنى آنها را وادار مىكنم كه گوش حيوانات را ببرند . از امام صادق ع نيز چنين روايت كرده‌اند .\r\nبريدن گوش چهار پايان ، يكى از سنتهاى عرب در دوران جاهليت بود . آنان گوش شتران را مىبريدند و آزاد مىكردند تا وقتى كه بميرند . اين مطلب را در سورهء مائده مورد بحث قرار خواهيم داد . ( ذيل آيهء ، 103 )  وَ لَآمُرَنَّهُمْ فَلَيُغَيِّرُنَّ خَلْقَ اللَّهِ  : و آنها را به تغير خلق خداوند وادار خواهم كرد .\r\nدر بارهء معناى اين جمله اختلاف شده است .\r\n1 - ابن عباس و مجاهد و حسن و قتاده و جماعتى گويند : يعنى دين خدا را تغيير دهند . از امام صادق ع نيز چنين روايت شده است و مؤيد آن آيهء  « فِطْرَتَ اللَّهِ الَّتِي فَطَرَ النَّاسَ عَلَيْها لا تَبْدِيلَ لِخَلْقِ اللَّهِ »  است ( سوره روم 30 يعنى اين همان فطرت خدايى است كه خداوند مردم را بر آن آفريده و خلق خدا تغيير پذير نيست ) در حقيقت منظور از تغيير دين ، حلال كردن محرمات و حرام كردن امور حلال است\r\n\r\n","description":"","footnote":"","page_name":" 57 ","page_number":57},
  {"content":"\r\n\r\n2 - عكرمه و شهر بن حوشب و ابو صالح ، گويند : منظور عقيم كردن است . از ابن عباس است كه : عقيم كردن حيوانات را زشت شمرده‌اند .\r\n3 - ابن مسعود گويد : منظور خالكوبى است .\r\n4 - زجاج گويد : منظور خورشيد و ماه و سنگ است كه از اين مخلوقات ، منافع اصلى را فراموش كردند و آنها را بعنوان بت مورد پرستش قرار دادند .\r\n وَ مَنْ يَتَّخِذِ الشَّيْطانَ وَلِيًّا مِنْ دُونِ اللَّهِ فَقَدْ خَسِرَ خُسْراناً مُبِيناً  : هر كس شيطان را يار و بقولى پروردگار مطاع خود - شناسد دچار زيانى آشكار گرديده است . كدام زيان از تبديل بهشت به جهنم بزرگ‌تر و كدام معامله ، از مبادلهء خشنودى خداوند به خشنودى شيطان ، زيانبخش‌تر خواهد بود ؟ !  يَعِدُهُمْ وَ يُمَنِّيهِمْ  : شيطان به آنها وعده مىدهد تا يار و ياورش باشند و آنها را به آرزوهاى دروغ و امور باطل مىاندازد . برخى گفته‌اند : يعنى به آنها مىگويند : اگر انفاق كرديد ، دچار تهيدستى مىشويد و آنها را به آرزوى زندگانى طولانى دنيا مىافكند تا آن را بر آخرت ترجيح دهند .\r\n وَ ما يَعِدُهُمُ الشَّيْطانُ إِلَّا غُرُوراً  : آنچه شيطان به آنها وعده مىدهد ، حقيقتى ندارد .\r\nغرور به معناى فريب دادن و كسى را بطمع سود بردن از چيزى انداختن ، كه در حقيقت سودى ندارد .\r\n أُولئِكَ  : آنان كه شيطان را يار و ياور خود پنداشتند و خدا را فراموش كردند ، فريب شيطان خوردند و دعوت او را اجابت كردند . . .\r\n مَأْواهُمْ جَهَنَّمُ  : جايگاه ايشان جهنم است  وَ لا يَجِدُونَ عَنْها مَحِيصاً  : آنان از جهنم ، راه نجات و فرارى ندارند .\r\n\r\n","description":"","footnote":"","page_name":" 58 ","page_number":58},
  {"content":"\r\n\r\n\r\n[ سوره النساء ( 4 ) : آيات 122 تا 124 
  ]\r\nوَ الَّذِينَ آمَنُوا وَ عَمِلُوا الصَّالِحاتِ سَنُدْخِلُهُمْ جَنَّاتٍ تَجْرِي مِنْ تَحْتِهَا الْأَنْهارُ خالِدِينَ فِيها أَبَداً وَعْدَ اللَّهِ حَقًّا وَ مَنْ أَصْدَقُ مِنَ اللَّهِ قِيلاً ( 122 ) لَيْسَ بِأَمانِيِّكُمْ وَ لا أَمانِيِّ أَهْلِ الْكِتابِ مَنْ يَعْمَلْ سُوءاً يُجْزَ بِهِ وَ لا يَجِدْ لَهُ مِنْ دُونِ اللَّهِ وَلِيًّا وَ لا نَصِيراً ( 123 ) وَ مَنْ يَعْمَلْ مِنَ الصَّالِحاتِ مِنْ ذَكَرٍ أَوْ أُنْثى وَ هُوَ مُؤْمِنٌ فَأُولئِكَ يَدْخُلُونَ الْجَنَّةَ وَ لا يُظْلَمُونَ نَقِيراً ( 124 )\r\n« 1 »\r\n\r\nترجمه\r\nو آنان را كه ايمان آورده و كار شايسته كرده‌اند ، به زودى در بهشت‌هايى كه از زيرشان نهرها جارى است ، داخل مىسازيم ، در آنجا براى هميشه جاودانى هستند ، وعدهء خدا حق است و كى از خدا راستگوتر است ؟\r\nپاداش و كيفر خداوند به آرزوهاى شما و آرزوهاى يهوديان و مسيحيان بستگى ندارد . هر كس كار زشتى كند ، كيفر مىبيند و جز خداوند براى خود دوستى و ياورى نمىيابد . و هر كس - زن يا مرد - با داشتن ايمان كارهاى شايسته انجام دهد ، داخل بهشت مىشود و باندازهء پوستهء هستهء خرمايى ستم نمىبيند .\r\n\r\n\r\n","description":"","footnote":"\r\n( 1 ) - آيهء 122 و 123 و 124 سورهء نساء جزء پنجم سوره 4\r\n","page_name":" 59 ","page_number":59},
  {"content":"\r\n\r\n\r\nبيان آيهء 122\r\n\r\nمقصود\r\nقسمت اول اين آيه را قبلا تفسير كرده‌ايم  وَ مَنْ أَصْدَقُ مِنَ اللَّهِ قِيلًا  : چه كسى از خداوند راستگوتر است ؟ اين جمله استفهامى است كه در آن معناى نفى مىباشد يعنى : هيچكس در اخبار و وعده‌هاى خويش از خداوند راستگوتر نيست .\r\n\r\nاعراب\r\n وَعْدَ اللَّهِ  : نصب آن بنا بر مصدر و مفعول مطلق است . فعل آن بقرينهء معناى كلام حذف شده است .\r\nحقا : مفعول مطلق تاكيدى است كه فعل آن نيز محذوف است ، يعنى : « احقه حقاً » برخى گفته‌اند : تميز است مثل : « هو اكرم منك فعلا . يعنى : « وعد اللَّه ذلك وعداً حقاً لا خلف فيه » يعنى خداوند وعدهء حق داده و خلف پذير نيست .\r\n\r\nقرائت\r\nدر قرائت « اصدق » همه بصاد قرائت كرده‌اند ، جز كوفيان ( غير از عاصم و رويس ) كه به اشمام زاء قرائت كرده‌اند . چنان كه در سورهء حمد ذيل كلمهء ( صراط ) وجه آن را گفته‌ايم .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nبيان آيه 123 - 124\r\n\r\nقرائت\r\nبقرائت مكى و بصرى كلمهء « يدخلون » در اينجا و در سوره مريم و حم ، بضم ياء و بقرائت ديگران بفتح ياء است .\r\nقرائت فتح بمناسبت اين است كه در قرآن آمده :  « ادْخُلُوها بِسَلامٍ آمِنِينَ »  ( سوره ق 34 ) و قرائت ضم به اين مناسبت كه بايد آنها را در بهشت داخل سازند .\r\n\r\nلغت\r\nامانى : جمع امنيه بر وزن افعولته ، آرزو .\r\nنقير : نكته‌اى در پشت هستهء خرما .\r\n\r\nاعراب\r\n لَيْسَ بِأَمانِيِّكُمْ  ، يعنى : « ليس الامر بامانيكم » . حذف اسم ليس بقرينة دلالت كلام است  وَ لا يَجِدْ  : مجزوم و عطف بر جزا ( يجز ) .\r\n وَ لا أَمانِيِّ أَهْلِ الْكِتابِ  : در اينجا بايد وقف كرد و وقف تام است . سپس جملهء بعد استيناف شده است .\r\n وَ مَنْ يَعْمَلْ  : در محل رفع مبتدا  مِنَ الصَّالِحاتِ  : « من » در اينجا زايد و به قولى به معناى تبعيض است ، زيرا انسان همهء صالحات را نمىتواند انجام دهد . برخى گويند : براى بيان جنس است .\r\n وَ هُوَ مُؤْمِنٌ فَأُولئِكَ  : ابتدا « هو مؤمن » را مفرد ، سپس « اولئك » را جمع آورده است . اول به اعتبار لفظ « من » كه مفرد است و دوم باعتبار معناى « من » كه جمع است .\r\n\r\n","description":"","footnote":"","page_name":" 61 ","page_number":61},
  {"content":"\r\n\r\n\r\nشان نزول\r\nبرخى گفته‌اند : مسلمانان و اهل كتاب بر يكديگر فخر فروشى كردند . اهل كتاب گفتند : پيامبر ما پيش از پيامبر شما و كتاب ما پيش از كتاب شماست و ما پيش خداوند از شما مقرب تريم . مسلمانان گفتند : پيامبر ما خاتم پيامبران است و كتاب ما بر كتب ديگر داورى مىكند و دين ما اسلام است . از اينرو اين آيه نازل شد . اهل كتاب گفتند : ما و شما برابر هستيم . از اينرو آيهء بعد :  « وَ مَنْ يَعْمَلْ مِنَ الصَّالِحاتِ »  نازل شد و مسلمانان را اهل رستگارى معرفى كرد . اين قول از ضحاك و قتاده است .\r\nمجاهد گويد : يهود گفتند :  « نَحْنُ أَبْناءُ اللَّهِ وَ أَحِبَّاؤُهُ »  ( سوره مائده 18 يعنى ما پسران و دوستان خداييم ) اهل كتاب گفتند :  « لَنْ يَدْخُلَ الْجَنَّةَ إِلَّا مَنْ كانَ هُوداً أَوْ نَصارى »  ( سوره بقره 111 به بهشت نمىرود جز آنكه يهودى يا مسيحى باشد ) از اينرو اين آيه نازل شد .\r\n\r\nمقصود\r\nآيات پيش ، مردم نيكو كار را نويد سعادت جاودانى و مردم فرو مايه و بد كار را تهديد به عذاب طاقتفرساى جهنم كردند . اكنون بدنبال آن آيات مىفرمايد .\r\n لَيْسَ بِأَمانِيِّكُمْ  : مسروق و سدى گويند : يعنى اى مسلمانان ، پاداش و كيفر خدا به آرزوهاى شما بستگى ندارند . مجاهد و ابن زيد گويند : خطاب به مشركين قريش است . زيرا آنان مىگفتند . ما مبعوث نخواهيم شد و عذابى نخواهيم كشيد .\r\n وَ لا أَمانِيِّ أَهْلِ الْكِتابِ  : همچنين عذاب و ثواب خداوند ، به آرزوهاى اهل كتاب - يعنى يهودى و نصارى - بستگى ندارند ، زيرا آنان نيز مىگفتند : جز يهوديان و مسيحيان ، كسى داخل بهشت نمىشود .\r\nاز عبارت اخير بر مىآيد كه خطاب متوجه مسلمانان نيست ، زيرا در قرآن از « امانى » و آرزوهاى مسلمانان سخنى بميان نيامده است ، بلكه سابقاً ( در آيه 119 و 120 از قول شيطان نقل شد كه او در دل كافران ايجاد آرمان‌ها و آرزوها مىكند . بنا بر اين مناسب است كه اين خطاب متوجه همان‌ها باشد و قول دوم ( قول مجاهد و ابن -\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nزيد ) صحيح است . در مورد مردم مؤمن در آيهء بعد ، وعده و نويدى داده است نسبت به بهشت جاودانى كه منتهاى آرمانها و آرزوهاست . پس آرزوى ايشان نسبت به پاداش اخروى بى مورد نيست .\r\n مَنْ يَعْمَلْ سُوءاً يُجْزَ بِهِ  : هر كس كارى زشت كند ، كيفر آن را خواهد ديد .\r\n\r\nمنظور از بد كاران چه كسانى هستند ؟\r\n1 - مقصود از كار زشت ، هر گونه گناهى است : خواه صغيره باشد ، خواه كبيره .\r\nپس هر كس كه مرتكب گناهى كوچك يا بزرگ شود ، كيفر آن را در دنيا يا در آخرت ، خواهد ديد . اين بيان ، از عايشه و قتاده و مجاهد است . از ابو هريره روايت شده است كه : چون اين آيه نازل شد ، گريستم و محزون شديم و خدمت پيامبر گرامى اسلام عرض كرديم : اين آيه ، هيچ چيز را باقى نگذاشت . فرمود : بخدايى كه جانم در قبضهء قدرت اوست ، حقيقت همين است كه اين آيه بيان مىدارد ، ولى به شما نويدى اميد - وار كننده مىدهم : هر مصيبتى كه به شما برسد ، باعث تخفيف گناهان شما مىشود ، حتى آن خارى كه در پاى شما بخلد . همين روايت را واحدى در تفسير نيز آورده است . قاضى ابو عاصم قارى عامرى مىگويد : اين آيه براى پاسخ توهم و خيال بى اساس كسانى است كه معتقدند : با بودن ايمان ، معصيت زيانى ندارد ، هم چنان كه با بودن كفر ، طاعت سودى ندارد .\r\n2 - منظور مشركين قريش و اهل كتاب است . اين قول از حسن و ضحاك و ابن - زيد است . گويند : اين آيه مثل :  « وَ هَلْ نُجازِي إِلَّا الْكَفُورَ »  است ( سوره سبا 17 يعنى آيا جز كافر را كيفر مىدهيم ؟ ) 3 - مقصود از كار زشت ، شرك است . اين قول از ابن عباس و سعيد بن جبير است .\r\n وَ لا يَجِدْ لَهُ مِنْ دُونِ اللَّهِ وَلِيًّا وَ لا نَصِيراً  : كسى كه مرتكب كار زشت شود و خداى را معصيت و نافرمانى كند ، براى خود دوستى كه پشتيبانيش كند و از او دفاع و حمايت كند ، و جلو عذاب و عقوبت را بگيرد ، نمىيابد .\r\n\r\n","description":"","footnote":"","page_name":" 63 ","page_number":63},
  {"content":"\r\n\r\n\r\nاستدلال به آيه بر عدم عفو\r\nبرخى گفته‌اند : اين آيه ، دليل است بر اينكه : عفو از گناهان ، جايز نيست .\r\nپاسخ كسانى كه معتقدند كه : عموم در لغت ، داراى الفاظ مخصوصى نيست و هر لفظى ممكن است به معناى عموم به كار رود ، مسلم نمىدانند كه اين آيه شامل حال تمام كسانى كه به نحوى از انحاء منكر كارى زشت مىشوند ، باشد . بلكه ممكن است مقصود ، بعضى از آنان باشد ، چنان كه ابن عباس و جز او گفته‌اند :\r\nو انگهى آنان اتفاق كرده‌اند بر اينكه : اين آيه مخصوص است كه توبه كند يا مرتكب معصيت صغيره شده باشد مشمول اين آيهء شريفه نيست .\r\nپس آيهء شريفه به اتفاق همهء مفسران قرآن شامل حال دو دسته از گنهكاران - توبه كار و آنكه گناهش صغيره باشد - نمىشود حال كه چنين است براى ما رواست كه آنهايى كه مورد تفضل الهى قرار گرفته و عفو خداوند شامل حالشان شده است ، نيز از عموم آيه ، جدا و مستثنى بدانيم . اين مطلب - به حمد اللَّه - آشكار است .\r\n وَ مَنْ يَعْمَلْ مِنَ الصَّالِحاتِ مِنْ ذَكَرٍ أَوْ أُنْثى وَ هُوَ مُؤْمِنٌ  : قيد ايمان ، براى نشان دادن اين حقيقت است كه هيچ طاعت و عمل نيكويى بدون ايمان فايده ندارد .\r\n فَأُولئِكَ يَدْخُلُونَ الْجَنَّةَ وَ لا يُظْلَمُونَ نَقِيراً  : زنان و مردانى كه با داشتن ايمان ، كارى شايسته انجام دهند ، داخل بهشت مىشوند و كمترين ستمى به آنها نمىرسد .\r\nبا اين آيه ، خداوند متعال ، همهء اهل تكليف را - اعم از زن و مرد - وعده داده است كه هر گاه اهل ايمان باشند و خدا را به يكتايى پرستش كنند و پيامبر گرامى را تصديق نمايند ، آنها را داخل بهشت گرداند و در آنجا سكونت دهد و از ثواب و مزدى كه استحقاق دارند به اندازهء ذره‌اى از آن نكاهد .\r\nهم چنان كه در آيهء پيش ، بطور عموم مردم بد كار را تهديد بكيفر كرد ، در اين آيه نيز مردم نيكو كار را بطور عموم ، وعدهء پاداش و بهشت داد ، تا مؤمنين ميان بيم و اميد ، قرار گيرند .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\n[ سوره النساء ( 4 ) : آيات 125 تا 126 
  ]\r\nوَ مَنْ أَحْسَنُ دِيناً مِمَّنْ أَسْلَمَ وَجْهَهُ لِلَّهِ وَ هُوَ مُحْسِنٌ وَ اتَّبَعَ مِلَّةَ إِبْراهِيمَ حَنِيفاً وَ اتَّخَذَ اللَّهُ إِبْراهِيمَ خَلِيلاً ( 125 ) وَ لِلَّهِ ما فِي السَّماواتِ وَ ما فِي الْأَرْضِ وَ كانَ اللَّهُ بِكُلِّ شَيْءٍ مُحِيطاً ( 126 )\r\n« 1 »\r\n\r\nترجمه\r\nو دين كى نيكوتر است از دين كسى كه در برابر خداوند سر تسليم فرود آورده ، حال آنكه نكو كار است و بدون هيچگونه انحرافى پيرو كيش ابراهيم شده است ؟\r\nابراهيم را خداوند بدوستى خود اختيار كرد .\r\nبراى خداست آنچه در آسمانهاست و آنچه در زمين است و خداوند بهمهء چيزها محيط است .\r\n\r\n\r\n","description":"","footnote":"\r\n( 1 ) - سوره نساء آيهء 125 و 126 جزء 5\r\n","page_name":" 65 ","page_number":65},
  {"content":"\r\n\r\n\r\nبيان آيهء 125 - 126\r\n\r\nلغت\r\nخليل : دوست ، اين كلمه مشتق از « خلة » به معناى دوستى است . ممكن است مشتق از « خلّت » به معناى حاجت باشد و علت اينكه بدوست ، خليل گفته مىشود اين است كه رفع حاجت دوست خود مىكند . برخى گفته‌اند بخاطر اين است كه دوستها از زواياى قلبى و اسرار يكديگر با خبرند و خللى كه در زندگى هر يك واقع شود به ديگرى ارتباط پيدا مىكند : از اينرو ، « خليل » به معناى نيازمند هم به كار رفته است . چنان كه زبير گويد :\r\n و ان اتاه خليل يوم مسغبة * يقول لا غايب مالى و لا حرم \r\nيعنى : اگر مستمندى در روز گرسنگى نزد او آيد ، گويد : ما لم غايب نيست و كسى را نوميدى و حرمان پيش من نخواهد بود .\r\nازهرى گويد : خليل يعنى كسى كه بدوستى كسى اختصاص يافته است .\r\n\r\nاعراب\r\nديناً : تميز نسبت  وَ هُوَ مُحْسِنٌ  : جمله حاليه ، محلا منصوب . همچنين جملهء  « وَ هُوَ مُؤْمِنٌ »  در آيهء پيش حنيفاً : حال و صاحب حال ضمير « اتبع » كه مقصود پيامبر است . ممكن است حال از  « مِلَّةَ إِبْراهِيمَ »  باشد . در اين صورت مىبايست داراى تاء تانيث باشد ، لكن گاهى هم بدون تاء تانيث استعمال مىشود مثل « ريح حريق » احتمال ديگر اين است كه حال از مضاف اليه يعنى ابراهيم باشد ، لكن حال از مضاف اليه ، كم است . نمونهء آن در شعر نابغه آمده است :\r\n قالت بنو عامر خالوا بنى اسد * يا بؤس للجهل ضراراً لاقوام \r\n\r\n","description":"","footnote":"","page_name":" 66 ","page_number":66},
  {"content":"\r\n\r\nيعنى بنو عامر گفتند : بنى اسد را دريابيد ، چقدر جهالت به اقوام ضرر مىزند ! ( ضرارا . حال است براى « الجهل » كه در حكم مضاف اليه است ) خليلا : مفعول دوم براى « اتخذ »\r\n\r\nمقصود\r\nاكنون خداوند در صدد معرفى كسانى است كه سزاوار آن وعده‌اى هستند كه در آيه پيش بيان كرد .\r\n وَ مَنْ أَحْسَنُ دِيناً  : اين جمله ، استفهام است ، لكن معناى آن تقرير و تثبيت مطلبى است كه ظاهراً از آن سؤال به عمل آمده است .\r\n مَنْ أَسْلَمَ وَجْهَهُ لِلَّهِ  : هيچكس نيست كه از كسى كه در برابر خداوند سر تسليم فرود آورده ، مطيع و فرمانبردار است ، اعتقاد و ايمانش نيكوتر باشد . مقصود از كلمهء « وجه » در اينجا ذات است مثل :  « كُلُّ شَيْءٍ هالِكٌ إِلَّا وَجْهَهُ »  ( سوره قصص 88 يعنى هر چيزى تباه است مگر ذات خداوند ) و خلاصهء معناى آيه اين است كه : در برابر خداوند از اطاعت ، منقاد است و در برابر پيامبر از راه تصديق .\r\n\r\nمعانى ديگر\r\n1 - گفته شده است كه :  « أَسْلَمَ وَجْهَهُ لِلَّهِ »  يعنى خداوند را بعبادت قصد كرده و مورد توجه قرار داده است . چنان كه ابراهيم فرمود :  « وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ »  ( سوره انعام 79 يعنى رويم را بسوى خدايى متوجه كرده‌ام كه آفريد آسمانها و زمين را ) 2 - برخى هم گفته‌اند : يعنى اعمال خود را براى خدا خالص گردانيد و اعمال را مخلصانه بجاى آورد .\r\n وَ هُوَ مُحْسِنٌ  : حال آنكه او نيكو كار است ، يعنى كارهاى نيكى انجام مىدهد كه خداوند به آن امر كرده است . برخى گفته‌اند : يعنى در گفتارها و كردارها نيكوست .\r\nبرخى گفته‌اند : محسن يعنى يكتا پرست . روايت شده است كه از پيامبر گرامى اسلام ، در بارهء « احسان » سؤال شد ، فرمود : احسان اين است كه خدا را آن چنان پرستش كنى\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nكه گويى او را مىبينى و اگر تو او را نبينى او ترا مىبيند .\r\n وَ اتَّبَعَ مِلَّةَ إِبْراهِيمَ  : بدين و راه و رسم ابراهيم اقتداء كند : آنچه ابراهيم بر آن بود و بفرزندان خود امر كرد كه پس از او دنبال كنند و به آنها وصيت كرد كه اقرار به توحيد و عدل خداوند داشته ، او را از آنچه لايق حضرتش نيست ، منزه بدارند . قسمتى از راه و رسم و وصاياى ابراهيم ، نماز بسوى كعبهء مقدس و طواف اطراف آن و ساير اعمال حج است .\r\n حَنِيفاً  : در حالى كه از راه و رسم او هيچگونه انحرافى پيدا نمىكنند . معناى اين كلمه در سورهء بقره ، گذشت .\r\n وَ اتَّخَذَ اللَّهُ إِبْراهِيمَ خَلِيلًا  : خداوند ابراهيم را خليل خود گردانيد . يعنى دوستى كه در محبت او خللى نيست ، زيرا دوستى به حد اعلا رسيده است . اين دوستى دو جانبه است . معناى دوستى از جانب ابراهيم اين است كه با دوستان خدا ، دوست و با دشمنان خدا دشمن است . معناى دوستى خداوند ، اين است كه او را در برابر بد خواهان يارى مىكند چنان كه او را از آتش نمرود نجات بخشيد و آتش را بر او سرد و سلامت قرار داد و هم چنان كه او را از شر پادشاه مصر - كه بهمسر زيباى او - دل بسته بود . نجات داد و سر انجام او را امام و مقتداى انسانها گردانيد .\r\nزجاج گويد : رواست كه او را « خليل اللَّه » گفته باشند زيرا خدا او را دوست داشته و با محبتى هر چه بيشتر ، او را برگزيده است و او نيز خدا را با محبتى هر چه بيشتر و عاليتر به خداوند دل بسته است .\r\nفراء و ابو القاسم بلخى گويند : ابراهيم را خليل گويند : زيرا نيازمند خداوند بوده ، به او توكل كرده ، دل از همه جا بركنده و يكباره دل به او سپرده است . اما اينكه فقط ابراهيم را خليل نيامده است در حالى كه همهء آفريدگان نيازند رحمت او هستند بخاطر اين است كه او نيازمندى است كه براى رفع نياز خود ، كسى جز خداوند سراغ ندارد ، پس در حقيقت ، نيازمند حقيقى خدا اوست و اين شرف و امتيازى است براى حضرت ابراهيم . اين شرافت و امتياز به نحوى ديگر نصيب حضرات موسى ، عيسى\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nو محمد ص نيز شده است كه اولى را « كليم اللَّه » و دومى را « روح اللَّه » و آخرين را « حبيب اللَّه » لقب داده است .\r\nابو على جبايى گويد : ابراهيم ( ع ) را خليل گفته‌اند ، زيرا خداوند او را به صفاتى از قبيل انزال وحى و ديگر چيزها ، مخصوص گردانيده ، كه ديگران را از آنها بهره‌اى نيست . علت اينكه تنها ابراهيم را خداوند اين افتخار و امتياز بخشيد با اينكه همهء پيامبران در زمان خود خليل خداوند بوده‌اند ، اين است كه آنها فقط داراى صفت نبوت بوده‌اند ولى ابراهيم داراى دو جهت بود ، يكى نبوت يا انزال وحى و ديگرى ساير امور . از پيامبر گرامى اسلام روايت شده است كه فرمود :\r\n« خداوند صاحب شما را خليل خود گردانيد » و منظور از « صاحب شما » وجود گرامى خودش بود .\r\nوى گويد : همهء امورى كه ابراهيم بعنوان عبادت ، انجام داده بود ، پيامبر گرامى اسلام نيز انجام داد و چيزهايى هم بيفزود كه ابراهيم انجام نداده بود .\r\nوجه ديگرى كه در بارهء خليل بودن ابراهيم ، گفته‌اند ، اين است كه . در تفسير روايت شده كه ابراهيم از مهمان‌ها پذيرايى مىكرد و مستمندان را اطعام مىكرد ، تا اينكه مردم گرفتار قحطى شدند . ابراهيم را دوستى در مصر بود . وى باميد آنكه از او كمكى بگيرد ، رهسپار مصر گرديد ولى از او چيزى دريافت نكرد . در موقع مراجعت ، از بيابانى شنزار ، عبور كرد . براى اينكه خانواده‌اش از اينكه دست خالى بر گشته است ناراحت نشوند ، كيسه را پر از رمل كرد و به خانه آمد و چون خجالت مىكشيد ، در گوشه‌اى بخفت و خوابش برد . آنها كيسه را گشودند و مقدارى آرد از آن خارج كرده ، خمير كردند و نانى تهيه نمودند و براى او نيز آوردند . پرسيد :\r\nاين نان را از كجا تهيه كرده‌ايد ؟ گفتند : از آن آردى كه دوست مصرى به تو داده بود .\r\nابراهيم گفت : او دوست من هست ، ليكن مصرى نيست ! از اينرو خداوند او را خليل ناميد . اين مطلب را على بن ابراهيم در تفسير خود با چند واسطه ، از امام صادق ( ع ) نقل كرده است .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nسپس خداوند متعال بيان مىكند كه : علت اينكه ابراهيم را دوست خود گردانيده اين نيست كه بدوستى وى نيازى دارد ، بلكه به خاطر طاعت‌ها و كوشش‌هايى است كه ابراهيم در راه تحصيل خشنودى خداوند ، انجام مىداد از اينرو فرمود :\r\n وَ لِلَّهِ ما فِي السَّماواتِ وَ ما فِي الْأَرْضِ  : از آن خداست آنچه در آسمانهاست و آنچه در زمين است ، هم پاداشى آنها و هم مالكيت آنها . بنا بر اين او از همگان بى نياز و همگان را به او نياز است .\r\n وَ كانَ اللَّهُ بِكُلِّ شَيْءٍ مُحِيطاً  : او همواره بكردار بندگان احاطه داشته است .\r\nمعناى احاطه داشتن اين است كه علم او از همهء جهات كامل و تمام است .\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n\r\n[ سوره النساء ( 4 ) : آيه 127 
  ]\r\nوَ يَسْتَفْتُونَكَ فِي النِّساءِ قُلِ اللَّهُ يُفْتِيكُمْ فِيهِنَّ وَ ما يُتْلى عَلَيْكُمْ فِي الْكِتابِ فِي يَتامَى النِّساءِ اللاَّتِي لا تُؤْتُونَهُنَّ ما كُتِبَ لَهُنَّ وَ تَرْغَبُونَ أَنْ تَنْكِحُوهُنَّ وَ الْمُسْتَضْعَفِينَ مِنَ الْوِلْدانِ وَ أَنْ تَقُومُوا لِلْيَتامى بِالْقِسْطِ وَ ما تَفْعَلُوا مِنْ خَيْرٍ فَإِنَّ اللَّهَ كانَ بِهِ عَلِيماً ( 127 )\r\n« 1 »\r\n\r\nترجمه\r\nاز تو مىخواهند كه احكام خدا را در بارهء زنان بيان كنى . بگو : خداوند حكم خود را در بارهء زنان بيان مىدارد و خداوند بيان مىدارد آنچه در قرآن بر شما خوانده مىشود در بارهء دختران يتيمى كه ارثشان را نمىدهيد و ميلى به ازدواج ايشان نداريد و در بارهء اطفال صغير و در بارهء اينكه با يتيمان به عدالت رفتار كنيد . و هر گاه نيكى بجاى آوريد ، خداوند به آن داناست .\r\n\r\n\r\n","description":"","footnote":"\r\n( 1 ) - سوره نساء آيه 127 جزء 5\r\n","page_name":" 71 ","page_number":71},
  {"content":"\r\n\r\n\r\nبيان آيهء 127\r\n\r\nلغت\r\nاستفتاء ، طلب حكم و فتوى ، استقضاء نيز به معناى طلب حكم و قضاوت است .\r\nشاعر گويد :\r\n تعالوا نفاتيكم أ اعيا و فقعس * الى المجد أدنى ام عشيرة حاتم \r\nيعنى : بياييد تا از شما قضاوت اين مساله را بخواهيم كه آيا « اعيا و فقعس » به بزرگى نزديكترند يا خانوادهء حاتم ؟\r\n\r\nاعراب\r\n وَ ما يُتْلى عَلَيْكُمْ فِي الْكِتابِ  : در محل رفع ، مبتداست و خبر آن حذف شده . يعنى « ما يتلى عليكم فى الكتاب يفتيكم فيهن » . فراء گويد : ممكن است در محل جر و عطف بر ضمير « فيهن » باشد لكن اين مطلب چندان درست نيست ، زيرا اسم ظاهر را عطف بر ضمير كردن نيكو نيست . برخى گفته‌اند : ممكن است عطف بر « النساء » باشد . يعنى : « يستفتونك فى النساء و فى ما يتلى عليكم فى الكتاب و فى - المستضعفين »  فِي يَتامَى النِّساءِ  : برخى گفته‌اند يعنى « فى النساء اليتامى » كه صفت به موصوف اضافه شده است . مثل : « كتاب الكامل » و « مسجد الجامع » و « يوم الجمعة » لكن محققان گويند اضافهء صفت به موصوف جايز نيست ، بلكه منظور زنانى است كه مادر يتيمان باشند يعنى « يتيم‌هاى زنان » .\r\nمن گويم : ممكن است كه يتيمان از جملهء زنان باشند يعنى « يتيمانى كه از زنان هستند » و اضافه به معناى « من » ( از ) خواهد بود . چنان كه گفته مىشود : « خيار النساء » يعنى خوبان زنان ، يا خوبانى كه از زنان هستند و « شرار النساء » يعنى\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nبدان زنان ، يا بدانى كه از زنان هستند و « صغار النساء » يعنى صغيران زنان يا صغيرانى كه از زنانند . و همچنين احتمال با سياق آيه مناسب‌تر است .\r\n وَ الْمُسْتَضْعَفِينَ  : مجرور و عطف بر  « يَتامَى النِّساءِ »  .\r\n وَ أَنْ تَقُومُوا لِلْيَتامى بِالْقِسْطِ  : در محل جر است به تقدير : « و ما يتلى عليكم من الآيات فى يتامى النساء و فى المستضعفين و فى ان تقوموا لليتامى بالقسط يفتيكم اللَّه فيهن »\r\n\r\nمقصود\r\nاكنون بار ديگر به مساله زنان و يتيمان پرداخته و آنچه را در اول سوره ، در اين باره بيان كرده بود ، كامل گردانيده ، مىفرمايد :\r\n وَ يَسْتَفْتُونَكَ  : از تو فتوى مىخواهند ، يعنى مىخواهند كه احكام مشكل را براى ايشان بيان كنى .\r\n فِي النِّساءِ  : اى محمد ، از تو مىپرسند كه حكم خود را در بارهء زنان ، اعم از آنچه بر ايشان يا براى ايشان واجب است ، بيان دارى . بديهى است كه قرينه نشان مىدهد كه سؤال آنها در بارهء زنان ، آن هم در امر دين ، بر محور آنچه جايز است و آنچه جايز نيست و آنچه واجب است و آنچه واجب نيست ، دور مىزند .\r\n قُلِ اللَّهُ يُفْتِيكُمْ فِيهِنَّ  : بگو اى محمد : خداوند آنچه را كه شما در بارهء مسائل زنان سؤال كرده‌ايد ، براى شما بيان مىكند .\r\n وَ ما يُتْلى عَلَيْكُمْ فِي الْكِتابِ  : و آنچه در قرآن بر شما قرائت مىشود ، خداوند براى شما بيان مىدارد . يعنى كتاب خدا - قرآن - واجبات و وظائف مربوط به ايشان را براى شما بيان مىدارد .\r\n فِي يَتامَى النِّساءِ اللَّاتِي لا تُؤْتُونَهُنَّ ما كُتِبَ لَهُنَّ  : در بارهء دختران صغير و يتيمى كه آنچه براى ايشان معين شده بود به ايشان نمىدهيد . در بارهء اين مطلب اقوالى است :\r\n1 - ابن عباس و سعيد بن جبير و مجاهد گويند : يعنى آياتى كه در بارهء ارث دختران صغير و يتيم بر شما قرائت شده‌اند و منظور آيات ارث است كه در اول سوره بيان شدند .\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nمردم جاهليت ، رسمشان اين بود كه ارث مولود را نمىدادند تا وقتى كه بزرگ مىشد و همچنين ارث زنها را به بهانهء اينكه آنها جنگ نمىكنند و دفاع از قبيله و حريم خانواده از عهدهء ايشان بيرون است ، نمىدادند . از اينرو خداوند آيات ارث را نازل فرموده پس مقصود از  « لا تُؤْتُونَهُنَّ ما كُتِبَ لَهُنَّ »  ( آنچه براى ايشان نوشته شده ، به ايشان نمىدهيد ) همين ارث آنهاست . اين معنى از امام باقر ( ع ) نيز روايت شده است .\r\n2 - از عايشه نقل شده است كه : منظور از  « لا تُؤْتُونَهُنَّ ما كُتِبَ لَهُنَّ »  مهر آنهاست زيرا آنان مهر دختران يتيم را به ايشان نمىدادند . از اينرو خداوند متعال از اين كار نهى كرده ، فرمود : اگر مىترسيد كه در بارهء يتيمان عدالت نكنيد ، زنان پاكيزهء ديگرى را به عقد خود در آوريد . منظور از  « ما يُتْلى عَلَيْكُمْ »  ( چيزى كه براى شما قرائت شده ) آيهء شريفهء :  « وَ إِنْ خِفْتُمْ أَلَّا تُقْسِطُوا . . . »  ( همين سوره آيه 3 ) مىباشد . جبايى نيز همين را اختيار كرده است .\r\nطبرى قول اول را پذيرفته و بر اين قول اعتراضى وارد كرده است كه : مهر از چيزهايى نيست كه بدون زناشويى براى زنان واجب باشد . پس زنى كه ازدواج نكرده مهرى براى او نيست .\r\n3 - حسن و قتاده و سدى و ابو مالك و ابراهيم گويند : مقصود از  « لا تُؤْتُونَهُنَّ ما كُتِبَ لَهُنَّ »  ازدواج است كه در آيهء  « وَ أَنْكِحُوا الْأَيامى . . . »  ( سوره نور 32 يعنى عزبها را همسر بدهيد ) سفارش شده ، زيرا سرپرست دختران يتيم ايشان را از ازدواج منع مىكرد .\r\nاينان گويند : مردى كه دختر يتيمى را در سرپرستى داشت و دختر چندان جالب نبود كه رغبتى به ازدواج با او داشته باشد و در عين حال داراى ثروتى هم بود ، او را در خانه حبس مىكرد بانتظار اينكه بميرد و ثروتش را تصاحب كند .\r\nسدى گويد : جابر بن عبد اللَّه انصارى دختر عموى نابينايى داشت كه از پدر مالى به ارث برده بود ، جابر خود ميلى به ازدواج با او نداشت و او را از ازدواج با ديگران\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nهم منع مىكرد . از ترس اينكه همسرش مال را تصاحب كند ، از اينرو در اين باره از پيامبر گرامى اسلام سؤال كرد و اين آيه نازل گرديد .\r\n وَ تَرْغَبُونَ أَنْ تَنْكِحُوهُنَّ  : بنا بر معناى او 3 يعنى شما ميلى به ازدواج با ايشان نداريد و ثروتشان را در اختيارشان قرار نمىدهيد ، تا ديگرى به ازدواج ايشان تمايل پيدا كند .\r\nپس دو ستم در حق ايشان مىكنيد . يكى اينكه مالشان را نمىدهيد تا ديگرى با ايشان ازدواج كند ، ديگرى اينكه خودتان هم با ايشان ازدواج نمىكنيد .\r\nبنا بر معناى 2 يعنى شما ميل داريد كه بخاطر جمالشان يا بخاطر ثروتشان با ايشان ازدواج كنيد .\r\n وَ الْمُسْتَضْعَفِينَ مِنَ الْوِلْدانِ  : و خداوند حكم مىكند شما را در بارهء صغيران و ضعيفان كه حقوقشان را بدهيد . رسم عرب اين بود كه ارث پسران و دختران صغير را نمىدادند . حكم خداوند در اين باره اين است كه :  « وَ آتُوا الْيَتامى أَمْوالَهُمْ »  همين ( سوره آيه 2 يعنى اموال يتيمان را به ايشان بدهيد . )  وَ أَنْ تَقُومُوا لِلْيَتامى بِالْقِسْطِ  : و نيز خداوند حكم مىكند كه نسبت به يتيمان ، در جانشان وارثشان و مالشان و تصرفاتشان و دادن هر حقى كه دارند ، چه صغير و چه كبير و چه دختر و چه پسر باشند ، عادلانه رفتار نماييد . اشاره است به آيهء :  « وَ إِنْ خِفْتُمْ أَلَّا تُقْسِطُوا فِي الْيَتامى »  ( همين سوره 3 )  وَ ما تَفْعَلُوا مِنْ خَيْرٍ  : شما مردم مؤمن هر گونه عدالت و نيكى كه در بارهء يتيمان و زنان انجام دهيد و هر اندازه كه به امر خداوند و طاعتش گرايش پيدا كنيد .\r\n فَإِنَّ اللَّهَ كانَ بِهِ عَلِيماً  : خداوند به آن همواره دانا بوده و خواهد بود . بنا بر اين شما را طبق عملتان پاداش مىدهد و هيچ چيز نزد او ضايع نمىشود .\r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\n[ سوره النساء ( 4 ) : آيات 128 تا 130 
  ]\r\nوَ إِنِ امْرَأَةٌ خافَتْ مِنْ بَعْلِها نُشُوزاً أَوْ إِعْراضاً فَلا جُناحَ عَلَيْهِما أَنْ يُصْلِحا بَيْنَهُما صُلْحاً وَ الصُّلْحُ خَيْرٌ وَ أُحْضِرَتِ الْأَنْفُسُ الشُّحَّ وَ إِنْ تُحْسِنُوا وَ تَتَّقُوا فَإِنَّ اللَّهَ كانَ بِما تَعْمَلُونَ خَبِيراً ( 128 ) وَ لَنْ تَسْتَطِيعُوا أَنْ تَعْدِلُوا بَيْنَ النِّساءِ وَ لَوْ حَرَصْتُمْ فَلا تَمِيلُوا كُلَّ الْمَيْلِ فَتَذَرُوها كَالْمُعَلَّقَةِ وَ إِنْ تُصْلِحُوا وَ تَتَّقُوا فَإِنَّ اللَّهَ كانَ غَفُوراً رَحِيماً ( 129 ) وَ إِنْ يَتَفَرَّقا يُغْنِ اللَّهُ كُلاًّ مِنْ سَعَتِهِ وَ كانَ اللَّهُ واسِعاً حَكِيماً ( 130 )\r\n« 1 »\r\n\r\nترجمه\r\nو اگر زنى از بى ميلى يا كناره‌گيرى شوى خود ، بيم دارد ، گناهى بر ايشان نيست كه ميان خود آشتى بر قرار كنند و آشتى بهتر از جدايى است و بخل ، غريزى انسانهاست و اگر نيكى كنيد و تقوى داشته باشيد ، خداوند بكردار شما آگاه است .\r\nو شما هرگز قادر نيستيد كه ميان زنان - از همهء جهات - عدالت كنيد ، اگر چه آزمندى كنيد ، بنا بر اين به كلى از وظائف خود منحرف مشويد تا در نتيجه آنها را معلق نسازيد - كه نه داراى شوهر باشند و نه بدون شوهر - و اگر اصلاح كنيد و تقوى پيشه كنيد ، خداوند آمرزگار و رحيم است . و اگر از يكديگر جدا شوند ، خداوند از رحمت بيكرانش هر دو را بى نياز مىسازد و خداوند واسع و حكيم است .\r\n\r\n\r\n","description":"","footnote":"\r\n( 1 ) - سورهء نساء آيهء 128 و 129 و 130 جزء پنجم سورهء 4\r\n","page_name":" 76 ","page_number":76},
  {"content":"\r\n\r\n\r\nبيان آيه 128\r\n\r\nقرائت\r\nكوفيان قرائت كرده‌اند « ان يصلحا » بضم ياء و سكون صاد و كسر لام و ديگران « يصالحا » بفتح ياء و تشديد صاد و فتح لام .\r\nبديهى است كه قرائت « يصالحا » از باب تفاعل مناسبتر است . بزعم سيبويه « يصلحا » از باب تفعل هم قرائت شده است . قرائت او نيز بى مناسبت نيست زيرا باب افعال در موارد ديگر استعمال شده است مثل :  « فَأَصْلِحُوا بَيْنَهُما »  ( سوره الحجرات 9 يعنى ميان ايشان اصلاح كن ) كلمهء « صلحاً » بنا بر قرائت باب افعال مفعول به است و بنا بر قرائت باب تفاعل نيز ممكن است مفعول به باشد زيرا اين فعل متعدى هم استعمال شده است و ممكن است مفعول مطلق و جانشين « تصالح » باشد .\r\n\r\nلغت\r\nنشوز : معناى آن در همين سوره گذشت .\r\nشحّ : افراط در حرص ، خواه حرص نسبت بمال باشد يا چيز ديگر . فرق آن با بخل ، اين است كه : بخل اختصاص بمال دارد . شاعر گويد :\r\n لقد كنت فى قوم عليك اشحة * بفقدك الا ان من طاح « 1 » طائح \r\n يودون لو خاطوا عليك جلودهم * و هل يدفع الموت النفوس الشحائح \r\nيعنى : تو در ميان مردمى بودى كه از فقدان تو سخت ناراحت بودند ، ليكن كسى كه هلاك شد ، از بين رفته است . دوست مىدارند كه پوست بدن خود را بر تو بدوزند و ترا از خطر حفظ كنند ولى آيا نفوس دوستدار ، مرگ را مىتوانند دفع كنند ؟ !\r\n\r\n\r\n","description":"","footnote":"\r\n( 1 ) - يعنى هلاك شده .\r\n","page_name":" 77 ","page_number":77},
  {"content":"\r\n\r\n\r\nاعراب\r\n إِنِ امْرَأَةٌ خافَتْ  : يعنى « ان خافت امرأة خافت » و فعل دوم مفسر فعل محذوف اول است و اضمار فعل پيش از ذكر آن است كه به مناسبت تفسيرى كه از آن مىشود :\r\n\r\nشان نزول\r\nابو جعفر و سعيد بن مسيب گويند : دختر محمد بن سلمه ، زنى مسنى بود همسر رافع بن خديج . وى همسر ديگرى داشت كه جوان بود ، از اين رو زن پير را طلاق داد و موقعى كه نزديك بود عده‌اش به پايان رسد ، به او گفت : اگر مايل هستى ، به تو رجوع مىكنم ، به شرطى كه اگر زن جوان را بر تو مقدم دارم ، صبر كنى . او قبول كرد و با يكديگر آشتى كردند . اين همان صلحى است كه خداوند در بارهء آن آيه نازل فرمود .\r\nابن عباس گويد : سوده دختر زمعه ، همسر پيامبر گرامى اسلام ، ترسيد كه پيامبر او را طلاق گويد . از اينرو گفت : مرا طلاق مده و مثل همسران ديگر از من نگهدارى كن ، لكن روز مرا براى عايشه قرار ده ، پس اين آيه نازل گرديد .\r\n\r\nمقصود\r\nقبلا پيرامون حكم نافرمانى زن ، سخن گفته شد . اكنون در پيرامون كجروى و نافرمانى مرد نسبت بهمسر خود گويد :\r\n وَ إِنِ امْرَأَةٌ خافَتْ مِنْ بَعْلِها نُشُوزاً  : اگر زنى علم يا گمان پيدا كند كه شوهرش بواسطهء زشتى يا بالا بودن سن يا جهتى ديگر ، خود را از او بالاتر مىداند و به زنى ديگر توجه دارد . . .\r\n أَوْ إِعْراضاً  : يا اينكه از او يا پاره‌اى از منافع و حقوقى كه بايد نسبت به او ادا كند ، اعراض و انصراف دارد . برخى گفته‌اند : منظور از اعراض ، ترك زن و ظلم در بارهء او و ميل بسوى زن ديگرى است .\r\n فَلا جُناحَ عَلَيْهِما أَنْ يُصْلِحا بَيْنَهُما صُلْحاً  : بر هيچيك از آن دو ، گناهى نيست كه ميان خود آشتى بر قرار كند ، گو اينكه زن ، روز خود را يا پاره‌اى از حقوق خود را از\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nقبيل نفقه و كسوت و . . . به شوهر ببخشد و از اين راه عواطف او را بخويش جلب نمايد تا رشتهء زناشوى و پيوند خانواده گسسته نشود .\r\n وَ الصُّلْحُ خَيْرٌ  : اگر از اين راه ميان زن و شوهر ، آشتى برقرار شود ، بهتر از اين است كه پس از مدتى الفت و همبستگى ، حالا كار بجدايى بكشد .\r\nبديهى است كه اين چنين صلحى بستگى برضا و ميل زن دارد . اگر زن بچنين گذشتها و چشمپوشىها مايل نباشد ، وظيفهء مرد است كه نفقه و كسوت و قسمت او را تماماً بدهد و گرنه طلاقش دهد .\r\nاصحاب و تابعين كه در ميان ايشان على ع ، ابن عباس ، سعيد بن جبير : عطا و سدى و ديگران هستند ، چنين گفته‌اند .\r\n وَ أُحْضِرَتِ الْأَنْفُسُ الشُّحَّ  : در بارهء معناى اين جمله اختلاف است .\r\n1 - ابن عباس و سعيد بن جبير و عطا و سدى گويند : يعنى زنها از اينكه از حقوق خود ، چشمپوشى كنند ، بخل مىورزند و ميل دارند همهء حقوق خود را بطور كامل استيفا نمايند .\r\n2 - ابن وهب و ابن زيد گويند : يعنى هر كدام از زن و شوهر به حق خويش بخل مىورزند . زن از اينكه از حق و نفقه و كسوت و قسمت و . . . چشمپوشى كند ، بخل مىورزد و شوهر از اينكه حقوق زنى را بدهد كه تمايلى به او ندارد ، بخلى مىورزد . اين معنى اعم است .\r\n وَ إِنْ تُحْسِنُوا  : خطاب بمردان است . يعنى اگر شما در برابر زنانى كه به آنها علاقه نداريد ، نيكى و صبر پيشه كنيد .\r\n وَ تَتَّقُوا  : و از ظلم كردن بر ايشان نسبت به نفقه و كسوت و معاشرت پسنديده ، خوددارى كنيد . بقولى يعنى : اگر در گفتار و كردارتان نيكى كنيد و از معصيت خدا بپرهيزيد . . .\r\n فَإِنَّ اللَّهَ كانَ بِما تَعْمَلُونَ خَبِيراً  : خداوند بكردار و رفتار شما نسبت به ايشان آگاه است و آن كردارها را حفظ مىكند و پاداش آن را به شما مىدهد .\r\n\r\n","description":"","footnote":"","page_name":" 79 ","page_number":79},
  {"content":"\r\n\r\n\r\nبيان آيهء 129 - 130\r\n\r\nلغت\r\nاستطاعت : قوت ، قدرت ، توانايى سعه : گشايش ، مخالفت تنگى . يكى از صفات خداوند : واسع است كه در بارهء معناى آن اختلاف شده است . برخى گويند : يعنى بخشش او وسعت دارد و برخى گويند :\r\nيعنى رحمتش وسعت دارد . مؤيد اين عقيده ، آيهء قرآن  « وَ رَحْمَتِي وَسِعَتْ كُلَّ شَيْءٍ »  ( سوره اعراف 156 يعنى رحمت من همه چيز را فرا گرفته است ) و برخى هم گفته‌اند :\r\nيعنى قدرتش وسيع و بى پايان است .\r\n\r\nمقصود\r\nدر آيهء پيش ، در بارهء ناسازگارى و صلح زنان و شوهران ، راهنمايىهايى كرد و اكنون مىگويد : سازش و صلح و هر گونه گذشت و همكارى بايد در حدود توانايى باشد .\r\nمىفرمايد :\r\n وَ لَنْ تَسْتَطِيعُوا أَنْ تَعْدِلُوا بَيْنَ النِّساءِ وَ لَوْ حَرَصْتُمْ  : شما نمىتوانيد از لحاظ محبت قلبى ميان زنان مساوات بر قرار كنيد ، اگر چه در اين راه حد اكثر حرص و اشتياق از خود نشان دهيد ، زيرا اين كار ، از اختيار شما بيرون است و بنا بر اين در بارهء آن تكليف و وظيفه‌اى متوجه شما نيست و مؤاخذه‌اى نداريد . اين معنى از ابن عباس و حسن و قتاده است .\r\nبرخى گفته‌اند : منظور اين است كه شما نمىتوانيد از تمام جهات : نفقه ، لباس بخشش ، مسكن ، مصاحبت ، نيكى و گشاده‌رويى و . . . عدالت كنيد و ميان زنان مساوات برقرار كنيد . يعنى اين كارها بر شما آسان نيست ، بلكه سنگين و دشوار است ، زيرا ميل و علاقهء قلبى شما به ايشان يكسان نيست .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\n فَلا تَمِيلُوا كُلَّ الْمَيْلِ  : بنا بر اين تمايلات خود را يكسره از آنهايى كه چندان مورد علاقهء شما نيستند ، بر نگيريد . زيرا اين كار شما را نسبت به آنها به ستم مىكشاند ، در نتيجه از انجام تكاليف واجب خويش - قسمت ، نفقه ، لباس و معاشرت نيكو - سر باز مىزنيد .\r\n فَتَذَرُوها كَالْمُعَلَّقَةِ  : و سر انجام آنهايى كه مورد علاقهء شما نيستند ، معلق مى - گذاريد ، يعنى در شرايطى قرار مىدهيد كه نه مانند زنان شوهردار هستند و نه مانند زنان بى شوهر ، كه آزاد باشند و پى كار خود روند . اين معنى از ابن عباس ، حسن ، مجاهد ، قتاده و ديگران است . از امام باقر ( ع ) و امام صادق ( ع ) نيز روايت شده است .\r\nعلى بن ابراهيم در تفسير خود گويد : مردى از زنادقه « 1 » از ابو جعفر احول 2 پرسيد :\r\nچرا آيهء :  « فَإِنْ خِفْتُمْ أَلَّا تَعْدِلُوا فَواحِدَةً »  ( همين سوره آيه 3 يعنى اگر بترسيد كه ميان زنان عدالت نكنيد ، يك زن بگيريد ) و آيه :  « وَ لَنْ تَسْتَطِيعُوا أَنْ تَعْدِلُوا بَيْنَ النِّساءِ وَ لَوْ حَرَصْتُمْ »  با هم سازگار نيستند زيرا در آيه قبل مىگويد : اگر بترسيد كه عدالت نكنيد . . . و تصديق كرده است كه عدالت ممكن است ولى در اين آيه ، گفته است عدالت ، ممكن نيست ؟ ابو جعفر مىگفت كه از جواب عاجز ماند و موقعى كه بمدينه رفت ، مطلب را از امام صادق ( ع ) سؤال كرد . حضرت فرمود : منظور از عدالت در آيهء اول ، عدالت در نفقه و منظور از عدالت ، در آيهء دوم ، عدالت در محبت است ، زيرا هيچكس قادر نيست كه ميان زنان از لحاظ محبت ، عدالت بر قرار كند . ابو جعفر گفت : هنگامى كه مراجعت كردم ، اين جواب را به اطلاع آن مرد زنديق رسانيدم . گفت : اين جواب را از حجاز آورده‌اى .\r\n\r\n\r\n","description":"","footnote":"\r\n( 1 ) - زنادقه جمع زنديق است كه ظاهراً معرب « زنديك » پهلوى است . برخى احتمال داده‌اند كه معرب « صديق » يا « صدوق » يا « زدوكم » عبرى و آرامى است ولى بعيد است . مقصود از زنادقه ، مانويان هستند كه به عقيدهء زردشتيان ، به دروغ و فريب ، آيين خود را آسمانى خواندند . اما در تاريخ مجادلات اسلام ، هر فرد مانوى و هر ثنوى بطور مطلق و هر قائل بنور و ظلمت و كسى كه به آخرت ايمان نداشته باشد و كسى كه بقدم عالم معتقد و حدوث و خلق آن را منكر باشد و كسى كه ايمان ظاهر كند و به باطن كافر باشد ، زنديق خوانده شده است .\r\n","page_name":" 81 ","page_number":81},
  {"content":"\r\n\r\nابو قلابه از پيامبر روايت كرده است كه : آن بزرگوار ، اوقات را ميان زنان قسمت مىكرد و مىفرمود : خدايا ، اين است تقسيم من در آنچه قدرت دارم بنا بر اين مرا بر آنچه قدرت ندارم ، ملامت مكن .\r\n وَ إِنْ تُصْلِحُوا وَ تَتَّقُوا  : اگر در قسمت ميان زنان و بر قرارى مساوات ميان ايشان ، از لحاظ نفقه و . . . بصلاح گراييد و خدا را در امور زنان مورد نظر قرار دهيد و از انحرافى كه خداوند شما را از آن منع كرده ، خوددارى كنيد و يكى را بر ديگرى ترجيح ندهيد . . .\r\n فَإِنَّ اللَّهَ كانَ غَفُوراً رَحِيماً  : گناهان گذشته شما را - در اين خصوص - اگر توبه كنيد و به راه راست بر گرديد و ميان آنها مساوات بر قرار كنيد ، مىآمرزد و شما را رحمت مىكند و از كيفر شما چشمپوشى مىكند . هم چنان كه با پيشينيان نيز چنين مىكرد .\r\nامام صادق ( ع ) بنقل از پدران خود فرمود : پيامبر گرامى اسلام در دورهء بيمارى اوقات را ميان زنان تقسيم و ميان آنها گردش مىكرد .\r\nو روايت شده است كه على ( ع ) داراى دو همسر بود و روزى كه نوبت يكى از آنها بود ، در خانهء ديگرى وضو نمىگرفت .\r\nمعاذ بن جبل داراى دو همسر بود كه در بيمارى طاعون هر دو با هم جان سپردند .\r\nبراى دفن آنها قرعه انداخت تا معلوم شود كه كدام يك را پيش از ديگرى به خاك سپارد .\r\n وَ إِنْ يَتَفَرَّقا يُغْنِ اللَّهُ كُلًّا مِنْ سَعَتِهِ  : اگر هر كدام از آنها از مصلحت ديگرى امتناع كند ، بطورى كه زن حق خود را در مورد قسمت و نفقه و لباس و حسن معاشرت ، بطور كامل بخواهد و مرد هم از اجابت او خوددارى كند و كار آنها بطلاق و جدايى بكشد ، خداوند از فضل و روزى بيكران خود هر دو را بى نياز مىگرداند .\r\n وَ كانَ اللَّهُ واسِعاً حَكِيماً  : خداوند همواره نسبت به بندگان خويش ، داراى فضل بيكران بوده و هست و در تدبيرهاى خود نسبت به ايشان حكيم است اين آيه ، دلالت دارد بر اينكه روزىها همه بدست خداوند است و اوست كه بحكمت خود عهده‌دار روزى خلايق است . اگر چه گاهى اين روزى را بدست برخى از بندگان خود قرار مىدهد و مثلا روزى زنان را بدست مردان مىدهد كه طبق مشيت و مصلحت اوست .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\n\r\n[ سوره النساء ( 4 ) : آيات 131 تا 134 
  ]\r\nوَ لِلَّهِ ما فِي السَّماواتِ وَ ما فِي الْأَرْضِ وَ لَقَدْ وَصَّيْنَا الَّذِينَ أُوتُوا الْكِتابَ مِنْ قَبْلِكُمْ وَ إِيَّاكُمْ أَنِ اتَّقُوا اللَّهَ وَ إِنْ تَكْفُرُوا فَإِنَّ لِلَّهِ ما فِي السَّماواتِ وَ ما فِي الْأَرْضِ وَ كانَ اللَّهُ غَنِيًّا حَمِيداً ( 131 ) وَ لِلَّهِ ما فِي السَّماواتِ وَ ما فِي الْأَرْضِ وَ كَفى بِاللَّهِ وَكِيلاً ( 132 ) إِنْ يَشَأْ يُذْهِبْكُمْ أَيُّهَا النَّاسُ وَ يَأْتِ بِآخَرِينَ وَ كانَ اللَّهُ عَلى ذلِكَ قَدِيراً ( 133 ) مَنْ كانَ يُرِيدُ ثَوابَ الدُّنْيا فَعِنْدَ اللَّهِ ثَوابُ الدُّنْيا وَ الْآخِرَةِ وَ كانَ اللَّهُ سَمِيعاً بَصِيراً ( 134 )\r\n« 1 »\r\n\r\nترجمه\r\nو براى خداست آنچه در آسمانهاست و آنچه در زمين است و ما وصيت كرديم آنهايى را كه پيش از شما داراى كتاب بودند و شما را كه از خدا بپرهيزيد و اگر كفر بورزيد ، براى خداست آنچه در آسمانهاست و آنچه در زمين است و خداوند بى نياز و سزاوار حمد است . و براى خداست آنچه در آسمانهاست و آنچه در زمين است و خداوند در وكيل بودن و حافظ همهء اشيا بودن ، كافى است .\r\nاگر بخواهيد شما را اى مردم ، مىبرد و قوم ديگرى مىآورد و خداوند بر اين كار تواناست . كسى كه ثواب دنيا را بخواهد ، پس پيش خداوند ثواب دنيا و آخرت است و خداوند شنوا و بيناست .\r\n\r\n\r\n","description":"","footnote":"\r\n( 1 ) - آيهء 131 و 132 و 133 و 134 سوره چهار نسأ جزء پنجم\r\n","page_name":" 83 ","page_number":83},
  {"content":"\r\n\r\n\r\nبيان آيهء 131 - 132\r\n\r\nمقصود\r\nپس از آنكه خداوند خبر داد كه هر يك از زن و شوهر را بفضل خود پس از جدايى بى نياز مىگرداند ، مطلبى را بيان مىكند كه مردم را راغب مىسازد كه خير و خوشى را از وى مسألت دارند ، از اينرو مىفرمايد :\r\n وَ لِلَّهِ ما فِي السَّماواتِ وَ ما فِي الْأَرْضِ  : براى خداست آنچه در آسمانها و آنچه در زمين است . در اينجا خبر از كمال قدرت و توسعهء قلمرو حكومت خود مىدهد . يعنى كسى كه مالك آنچه در آسمانها و آنچه در زمين است ، مىباشد ، برايش دشوار نيست كه بعد از جدايى و تنهايى ، اسباب بى نيازى و انس فراهم گرداند . سپس وصيت و تقوى را كه خير دنيا و آخرت در آن است ، بيان داشته ، مىفرمايد :\r\n وَ لَقَدْ وَصَّيْنَا الَّذِينَ أُوتُوا الْكِتابَ مِنْ قَبْلِكُمْ  : مقصود يهوديان و مسيحيان و جز آنهاست .\r\n وَ إِيَّاكُمْ  : و شما مسلمانان را در كتاب آسمانى ، قرآن  أَنِ اتَّقُوا اللَّهَ  : ما به آنهايى كه پيش از شما داراى كتاب بودند و به شما توصيه كرديم كه از معصيت خدا و مخالفت امر و نهى او اجتناب كنيد ، تا گرفتار كيفر ، نشويد .\r\n وَ إِنْ تَكْفُرُوا فَإِنَّ لِلَّهِ ما فِي السَّماواتِ وَ ما فِي الْأَرْضِ  : و اگر شما سفارش خداوند را منكر شويد و مخالفت كنيد ، او راست هر چه در آسمانها و هر چه در زمين است و كفران و سر پيچى شما او را ضرر نمىزنند .\r\nاشاره به اين است كه : امر امتها باطاعت و نهى ايشان از معصيت ، به خاطر اينكه جمعيت بيشترى بدست آورد و كمكى از آنها بگيرد و بوسيلهء ايشان رفع نيازى كند ، نيست ، زيرا مالكيت و سلطنت آسمانها و زمين و همه چيزهايى كه در آنها هستند ، از\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nاوست . نه ضعيف است كه بخواهد تحصيل نيرو كند ، نه محتاج است كه بخواهد رفع حاجت كند و نه عاجز است كه بخواهد ، قدرتى به كف آورد . بنا بر اين امرها و نهىهاى او بخاطر نعمت و منت و رحمت او نسبت به ماست .\r\n وَ كانَ اللَّهُ غَنِيًّا حَمِيداً  : او هرگز بخلق احتياجى نداشته ، بلكه خلق همگى محتاج او هستند . او نسبت به شما كارهايى نيكو كرده و نزد شما نعمتهايى نيكو بوديعت گذارده است كه سزاوار حمد و ستايش است . شما كارى كنيد كه نعمتهاى خداوند دوام پيدا كند و از شما قطع نشود . يعنى از معصيتش بپرهيزيد و بسوى طاعتش بشتابيد . سپس فرمود :\r\n وَ لِلَّهِ ما فِي السَّماواتِ وَ ما فِي الْأَرْضِ وَ كَفى بِاللَّهِ وَكِيلًا  : او حافظ همه چيز است و هيچ چيز از علم او پوشيده نيست و از حفظ و تدبير هيچ چيز خسته نمىشود و با وسعت قلمرو حكومتش به كسى نياز ندارد .\r\nچرا  « لِلَّهِ ما فِي السَّماواتِ وَ ما فِي الْأَرْضِ »  سه بار تكرار شد ؟\r\nبرخى گفته‌اند : به منظور تاكيد و ياد آورى است . برخى هم گفته‌اند : بخاطر اين است كه سه مطلب را آشكار سازد :\r\n1 - بيان اينكه اطاعت خدا در آنچه دستور مىدهد ، واجب است ، زيرا حكومت آسمانها و زمين از اوست .\r\n2 - بيان اينكه خداوند از مردم بى نياز است و مردم به او حاجت دارند و سزاوار حمد است زيرا حكومت آسمانها و زمين از اوست .\r\n3 - بيان اينكه حفظ و تدبير مردم از اوست ، زيرا حكومت آسمانها و زمين از اوست .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\n\r\nبيان آيهء 133 - 134\r\n\r\nمقصود\r\nدر آيات پيش بيان فرمود كه او را بخلق نيازى نيست ، زيرا بر آسمانها و زمين حكومت مىكند . اكنون بيان مىكند كه او نسبت به خلق خويش كمال قدرت را دارد و مىتواند مخلوقات خود را هلاك كند يا نجات بخشد و پس از نابود كردن ، در جاى آنها افرادى ديگر قرار دهد . از اينرو مىفرمايد :\r\n إِنْ يَشَأْ يُذْهِبْكُمْ أَيُّهَا النَّاسُ  : اى مردم ، اگر خدا بخواهد ، شما را هلاك و نابود مىسازد . برخى گفته‌اند : اين جمله محذوفى دارد . يعنى اگر بخواهد شما را نابود كند ، نابودتان مىكند .\r\n وَ يَأْتِ بِآخَرِينَ  : و مردى ديگر جز شما را مىآورد كه پيامبرش را يارى و پشتيبانى كنند .\r\nدر روايات است كه چون اين آيه نازل شد ، پيامبر گرامى اسلام دست خود را بر پشت سلمان زد و گفت : « آنان كسان اين ، هستند » يعنى ايرانيان عجم .\r\n وَ كانَ اللَّهُ عَلى ذلِكَ قَدِيراً  : خداوند همواره بر اين كار قادر بوده و هست و مىتواند قومى را بقومى تبديل كند و مردمى را فانى كند و دوباره باز گرداند . سپس در بارهء عظمت ملك و قدرت خود و اينكه پاداش دو جهان در كف اوست ، مىفرمايد :\r\n مَنْ كانَ يُرِيدُ ثَوابَ الدُّنْيا  : آنان كه غنيمت و منافع دنيا را مىخواهند . . .\r\nدر اينجا از حال كسانى خبر مىدهد كه نسبت به جناب محمد ص اظهار ايمان كردند ولى دو روى و نفاق مىكردند و مقصودشان اين بود كه از مال دنيا بهره‌اى برگيرند .\r\n فَعِنْدَ اللَّهِ ثَوابُ الدُّنْيا وَ الْآخِرَةِ  : خداوند مالك دنيا و آخرت و پاداش آنهاست .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nبنا بر اين مردمى كه جهاد مىكنند ، پاداش دنيا و آخرت را مىجويند . اين معنى از ابو على جبايى است .\r\nبرخى گفته‌اند : اين آيه تهديدى است براى منافقان ، چه ثواب آنها همان غنايمى است كه در اين دنيا در جنگها بدست مىآورند و امنيت مالى و جانى و خانوادگى كه در پناه اسلام ، نصيب ايشان مىشود . ولى در آخرت ، ثواب آنها آتش جهنم خواهد بود .\r\n وَ كانَ اللَّهُ سَمِيعاً بَصِيراً  : او را همواره صفتى است كه بخاطر آن شنيدنيها را مىشنود و ديدنيها را مىبيند و اين صفت ، همان صفت حيات و بى آفت بودن اوست . برخى گفته‌اند : ذكر اين جمله بخاطر اين است كه بيان كند كه او سخن منافقان را در وقت خلوت ، مىشنود و از اسرار آنها و نفاق آنها با خبر است .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\n\r\n[ سوره النساء ( 4 ) : آيات 135 تا 136 
  ]\r\nيا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ شُهَداءَ لِلَّهِ وَ لَوْ عَلى أَنْفُسِكُمْ أَوِ الْوالِدَيْنِ وَ الْأَقْرَبِينَ إِنْ يَكُنْ غَنِيًّا أَوْ فَقِيراً فَاللَّهُ أَوْلى بِهِما فَلا تَتَّبِعُوا الْهَوى أَنْ تَعْدِلُوا وَ إِنْ تَلْوُوا أَوْ تُعْرِضُوا فَإِنَّ اللَّهَ كانَ بِما تَعْمَلُونَ خَبِيراً ( 135 ) يا أَيُّهَا الَّذِينَ آمَنُوا آمِنُوا بِاللَّهِ وَ رَسُولِهِ وَ الْكِتابِ الَّذِي نَزَّلَ عَلى رَسُولِهِ وَ الْكِتابِ الَّذِي أَنْزَلَ مِنْ قَبْلُ وَ مَنْ يَكْفُرْ بِاللَّهِ وَ مَلائِكَتِهِ وَ كُتُبِهِ وَ رُسُلِهِ وَ الْيَوْمِ الْآخِرِ فَقَدْ ضَلَّ ضَلالاً بَعِيداً ( 136 )\r\n« 1 »\r\n\r\nترجمه\r\nاى مردمى كه ايمان آورده‌ايد ، همواره به عدالت قيام كنيد و براى خدا ، شهادت بدهيد ، اگر چه به زيان خودتان يا پدر و مادر و خويشاوندانتان باشد . اگر كسانى كه در بارهء ايشان شهادت مىدهيد ، ثروتمند يا مستند باشند ، خداوند به حال ايشان ناظرتر و اولى است تا شما ، بنا بر اين بخاطر عدالت و اهميت آن ، پيروى هوى و هوس مكنيد و اگر مسامحه يا اعراض كنيد ، خداوند بكردار شما آگاه است .\r\nاى مردمى كه ايمان آورده‌ايد ، به خدا و پيامبرش و كتابى كه بر او نازل كرده است و كتابى كه پيش از او نازل شده ، ايمان بياوريد . و كسى كه به خدا و فرشتگان و كتابها و رسولانش و روز قيامت ، كفر بورزد ، بگمراهى دورى كشانده شده است .\r\n\r\n\r\n","description":"","footnote":"\r\n( 1 ) - سوره نساء آيات 135 تا 136 جزء 5\r\n","page_name":" 88 ","page_number":88},
  {"content":"\r\n\r\n\r\nبيان آيهء 135\r\n\r\nقرائت\r\nابن عامر و حمزه « ان تلو » بضم لام و يك واو ساكن و ديگران « تلووا » به سكون لام و دو واو - كه اولى مضموم و دومى ساكن است - قرائت كرده‌اند .\r\nقرائت اول ، به خاطر اين است كه فعل از « ولايت » به معناى توجه و مخالف اعراض باشد . پس معناى آيه اين است : اگر روى آوريد يا اعراض كنيد ، خداوند به اعمال شما گواه است و نيكو كار را پاداش و بد كار را كيفر مىدهد .\r\nوجه قرائت دوم اين است كه كلمهء از « لىّ » به معناى اعراض باشد . بنا بر اين مثل اينكه : گفته است « و ان تعرضوا او تعرضوا » و تكرار لازم مىآيد لكن اين موضوع ، در قرآن كريم و ادبيات عرب . نظايرى دارد . مثل :  « لَوَّوْا رُؤُسَهُمْ وَ رَأَيْتَهُمْ يَصُدُّونَ »  ( سوره المنافقين 5 يعنى سرهاى خود بپيچند و آنها را ببينى كه اعراض كنند ) و مثل :  « فَسَجَدَ الْمَلائِكَةُ كُلُّهُمْ أَجْمَعُونَ »  ( سوره حجر 30 يعنى فرشتگان همگى و دسته جمعى سجده كردند ) و مثل : « و هنداتى من دونها النأى و البعد » در اينجا كلمه‌هاى « ناى » و « بعد » داراى يك معنى هستند و مثل : « الفى قولها كذباً و ميناً » كه در اينجا « كذب » و « معين » داراى يك معنى هستند . برخى گفته‌اند : ممكن است اصل « تلوا » هم « تلووا » باشد و عين الفعل تبديل به همزه و حذف شده باشد .\r\n\r\nلغت\r\nقسط و اقساط : عدل قوّام : صيغهء مبالغه از « قيام » ، يعنى كسى كه به قيام عادت دارد .\r\nلىّ : دفع . در حديث است كه :\r\n« لىّ الواجد ظلم »\r\nيعنى مسامحهء شخصى غنى در پرداخت حقوق ، ستمكارى است .\r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nاعراب\r\nشهداء : حال از ضمير « قوّامين » كه همان  « الَّذِينَ آمَنُوا »  است و ممكن است خبر « كونوا » باشد و دو خبر داشته باشد و ممكن است صفت « قوامين » باشد .\r\n إِنْ يَكُنْ غَنِيًّا أَوْ فَقِيراً فَاللَّهُ أَوْلى بِهِما  : تثنيه ضمير بملاحظهء اين است كه خداوند به بى نيازى غنى و فقر فقير ، اولى است ، زيرا هر دو از جانب اوست . برخى گفته‌اند :\r\nتثنيهء ضمير بملاحظهء اين است كه « او » به معناى « واو » است . برخى گفته‌اند :\r\nتثنيهء ضمير بخاطر اين است كه : غنى معين يا فقير معين قصد نشده بنا بر اين از لحاظ مجهول بودن ، جايز است كه ضمير مفرد به آنها بر گردد و جايز است كه ضمير جمع برگردد و نقل شده است كه در قرائت ابى « فاللَّه اولى بهم » آمده است .\r\n أَنْ تَعْدِلُوا  : ممكن است منصوب و مفعول له باشد و ممكن است مجرور و به معناى « لتعدلوا » باشد .\r\n\r\nمقصود\r\nچون قبلا فرموده بود كه ثواب دنيا و آخرت ، پيش خداوند است ، در اين آيه مردم را امر به عدالت و طرفدارى از حق و ترك ستم كرد و فرموده :\r\n يا أَيُّهَا الَّذِينَ آمَنُوا كُونُوا قَوَّامِينَ بِالْقِسْطِ  : اى مردمى كه ايمان آورده‌ايد همواره به عدالت قيام كنيد . يعنى بايد عادت شما اين باشد كه در گفتار و كردار ، به عدالت قيام كنيد .\r\n شُهَداءَ لِلَّهِ  : شهداء جمع شهيد است . خداوند بندگان خود را امر مىكند كه بر گفتار حق و شهادت براستى ، ثابت قدم و پايدار باشند تا بسوى او تقرب پيدا كنند و خشنودى او را بدست آورند .\r\nاز ابن عباس است كه : يعنى در شهادت‌هاى خود جانبدار حق باشيد ، خواه به ضرر كسى باشد ، خواه به نفع كسى و خواه اين كسان به شما دور باشند و يا نزديك .\r\n وَ لَوْ عَلى أَنْفُسِكُمْ أَوِ الْوالِدَيْنِ وَ الْأَقْرَبِينَ  : اگر چه شهادت شما به ضرر خودتان يا پدر و مادر يا خويشاوندان نزديك‌تان باشد . مع الوصف ، بايد به عدالت قيام كنيد\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nو بدرستى و حق شهادت دهيد و بخاطر ثروت ثروتمندى يا تهيدستى فقيرى از آن انحراف مجوييد ، زيرا خداوند متعال در اقامهء شهادت ميان آنها مساوات بر قرار كرده و هيچيك را بر ديگرى ترجيح نداده است .\r\n\r\nدلالت آيه\r\nاين آيهء دلالت مىكند كه شهادت پدر براى فرزند و شهادت فرزند براى پدر ، خواه به سود باشد خواه بزيان ، جايز است ، همچنين شهادت اقرباى ديگر نسبت به يكديگر مانعى ندارد .\r\nعقيدهء ابن عباس هم همين است ، زيرا مىگويد : خداوند مؤمنان را امر كرده است كه حق بگويند ، اگر چه بزيان خودشان يا پدران و مادرانشان يا فرزندانشان باشد و از ثروتمندى بخاطر ثروتش و از مستمندى بخاطر درماندگيش جانبدارى نكنند ابن شهاب زهرى گويد : مسلمانان پيشين ، بر اين سيره بودند تا اينكه دوره‌هاى بعد فرا رسيدند و از مردم امورى ظاهر گرديد كه زمامداران را به اتهام آنها وا داشت و شهادت اشخاص مورد اتهام ، ترك شد .\r\nاما شهادت انسان بزيان خودش ، منظور اقرار براى خصم است . پس اقرار براى خصم .\r\nشهادت بزيان خويش مىباشد و مورد قبول است لكن شهادت بسود خويش قبول نمىشود .\r\n إِنْ يَكُنْ غَنِيًّا أَوْ فَقِيراً  : اگر اشخاصى كه به سود آنها يا بزيان آنها شهادت داده مىشود ، ثروتمند يا تهيدست باشند ، نبايد در راه سخن حق و شهادت براستى مانعيت ايجاد شود .\r\nفايده اين سخن اين است كه : شاهد گاهى بخاطر ثروت كسى كه شهادت بزيان او است و گاهى بخاطر مستمندى كسى كه شهادت به زيان اوست ، از راه ترس يا دلسوزى و محبت ، از اداى شهادت خوددارى مىكند و از اين راه به فقير ترحم يا به حشمت ثروتمند احترام مىكند ، از اينرو خداوند متعال فرمود :  « فَاللَّهُ أَوْلى بِهِما »  يعنى خداوند به حال غنى و فقير ، ناظرتر و اولى است . بنا بر اين از اداى شهادت بزيان فقير ، بخاطر ترحم و دلسوزى و از دادن شهادت به نفع ثروتمند ، به خاطر اينكه از مال مورد شهادت بى نياز است خوددارى نكنيد ، زيرا خداوند متعال شما را به اين كار امر كرده است و\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nمىدانيد كه غنى بى نياز و فقير مستمند است . شما وظيفه داريد كه اوامر خدا را رعايت كنيد كه او بمصالح بندگان از شما داناتر است .\r\n فَلا تَتَّبِعُوا الْهَوى  : در اداى شهادت ، از هواى نفس پيروى مكنيد و بزيان كسانى كه ميان شما نگرانى و عداوت است ، شهادت مدهيد يا از اداى شهادت بسود ايشان بخاطر غرضى از اغراض ، خوددارى مكنيد و بخاطر تمايل قلبى كه به حكم دوستى يا خويشاوندى به كسى داريد ، بسود او گواهى مدهيد .\r\n أَنْ تَعْدِلُوا  : بخاطر اينكه در شهادت ، به راه عدالت گام نهيد .\r\nفراء گويد : اين جمله ، نظير اين است كه گفته شود : « از هوى نفس پيروى مكن تا خدا خشنود باشد » . برخى هم  « أَنْ تَعْدِلُوا »  را از عدول و انحراف دانسته‌اند بنا بر اين معناى جمله اين است كه : « از هواى نفس بخاطر انحراف از حق يا در راه عدول از حق ، پيروى منماييد »  وَ إِنْ تَلْوُوا أَوْ تُعْرِضُوا  : و اگر از اداى شهادت ، مسامحه و خوددارى كنيد . . . اين معنى از ابن عباس و مجاهد است .\r\nابن عباس و سدى گويند : خطاب ، متوجه حكام و زمامداران است . يعنى اگر شما حاكمان از قضاوت بسود يكى از دو طرف دعوى خوددارى كنيد و از يكى متوجه ديگرى شويد . . .\r\nابن زيد و ضحاك گويند : يعنى اگر شهادت را تبديل كنيد و آن را كتمان نماييد . .\r\n فَإِنَّ اللَّهَ كانَ بِما تَعْمَلُونَ خَبِيراً  : خداوند به اقامهء شهادت و تحريف آن و اعراض از آن آگاه است .\r\n\r\nدلالت آيه\r\nاين آيه ، دلالت دارد بر وجوب امر به معروف و نهى از منكر و پيمودن راه عدالت ، نسبت به خود و ديگران از ابن عباس در معناى  « إِنْ تَلْوُوا أَوْ تُعْرِضُوا »  نقل شده است كه دو نفر در برابر قاضى مىنشينند ، قاضى از يكى از آنها اعراض و به ديگرى توجه مىكند .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n\r\nبيان آيهء 136\r\n\r\nقرائت\r\nابن كثير و ابن عامر و ابو عمرو « نزل و انزل » بصيغهء مجهول از باب تفعيل و افعال و ديگران « نزل و انزل » به صيغه معلوم از همان دو باب قرائت كرده‌اند .\r\nقرائت مجهول بدليل اين آيه است :  « لِتُبَيِّنَ لِلنَّاسِ ما نُزِّلَ إِلَيْهِمْ »  ( سوره نحل 44 ) و نيز بدليل اين آيه :  « يَعْلَمُونَ أَنَّهُ مُنَزَّلٌ مِنْ رَبِّكَ »  ( سوره الانعام 114 ) و قرائت معلوم بدليل آيه :  « نَحْنُ نَزَّلْنَا الذِّكْرَ وَ إِنَّا لَهُ لَحافِظُونَ »  ( سوره حجر 9 ) و  « أَنْزَلْنا إِلَيْكَ الذِّكْرَ »  ( سوره نحل 44 ) .\r\n\r\nمقصود\r\n يا أَيُّهَا الَّذِينَ آمَنُوا آمِنُوا بِاللَّهِ وَ رَسُولِهِ  : در بارهء اين جمله سه قول است :\r\n1 - اى كسانى كه بوسيلهء اقرار به خدا و رسول ، ايمان ظاهرى آورده‌ايد ، در باطن نيز ايمان بياوريد تا ظاهر و باطن شما با هم موافق باشند . اين معنى صحيح و مورد اعتماد است . خطاب متوجه منافقانى است كه بر خلاف عقيدهء باطنى خود سخن مىگفتند -  وَ الْكِتابِ الَّذِي نَزَّلَ عَلى رَسُولِهِ وَ الْكِتابِ الَّذِي أَنْزَلَ مِنْ قَبْلُ  : اى مردمى كه به ظاهر ايمان آورده‌ايد باطناً نيز به خدا و رسول و قرآن و كتابهاى آسمانى پيشين ايمان بياوريد .\r\n2 - خطاب ، در حقيقت متوجه مؤمنان است و مقصود كسانى است كه ظاهراً و باطناً ايمان آورده‌اند و منظور اين است كه : در آينده نيز بر اين ايمان استوار بمانيد و از آن جدا مشويد . اين قول از حسن و مختار جبايى است . وى گويد : ايمان - كه به معناى تصديق است - باقى نمىماند ، بلكه دوام آن به اين است كه انسان در همه حال ، آن را تجديد كند .\r\n3 - خطاب ، به اهل كتاب است . آنها امر شده‌اند كه به پيامبر اسلام و قرآن ايمان\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nآوردند ، همانطورى بكتاب‌هاى آسمانى پيشين ايمان آورده‌اند . منظور از كتابهاى آسمانى پيشين ، توارت و انجيل است كه با ايشان بود . اينكه به آنها دستور مىدهد كه آن كتابها را تصديق كنند ، اگر چه به آنها تصديق داشتند ، بخاطر يكى از دو جهت است :\r\n1 - در تورات و انجيل صفات پيامبر گرامى اسلام ذكر و سفارش شده است كه او را تصديق نمايند پس اگر كسى تصديق پيامبر اسلام و قرآن نكند . تصديق تورات و انجيل نيز نكرده است زيرا تكذيب قرآن ، تكذيب تورات و انجيل است .\r\n2 - خداوند متعال ، ايشان را مامور كرده است كه به محمد و قرآن و انجيل اقرار كنند و لازمهء چنين اقرارى ، اقرار به نبوت و رسالت حضرت عيسى ( ع ) است . مؤيد آن روايتى است كه از ابن عباس نقل شده كه : اين آيه در بارهء مؤمنان اهل كتاب : عبد اللَّه بن سلام و اسد بن كعب و اسيد بن كعب و ثعلبة بن قيس و خواهر زادهء عبد اللَّه بن سلام و يامين بن يامين كه از بزرگان اهل كتاب هستند ، نازل شده است . اينان به پيامبر اسلام عرض كردند : ما به تو و كتاب تو و موسى و تورات و عزيز ايمان مىآوريم و به كتابها و پيامبران ديگر كفر مىورزيم ، از اينرو به آنان گفته شد : ايمان بياوريد به خدا و . . .\r\nو آنها بر طبق امر خدا ايمان آوردند .\r\n وَ مَنْ يَكْفُرْ بِاللَّهِ وَ مَلائِكَتِهِ وَ كُتُبِهِ وَ رُسُلِهِ وَ الْيَوْمِ الْآخِرِ  : كسى كه منكر خدا شود يا او را شبيه خلق شناسد يا امر و نهيش را اطاعت نكند و ملائكه را منكر شود يا مثل آنان كه آنها را دختران خدا خواندند ، در مقامى پست قرار دهد و منكر كتب آسمانى و پيامبران خدا و روز قيامت شود .\r\n فَقَدْ ضَلَّ ضَلالًا بَعِيداً  : از حق دور شده و از راه راست فاصله گرفته است .\r\nحسن گويد : گمراهى بعيد آن است كه قابل ائتلاف نباشد و مقصود اين است كه :\r\nآنكه بمحمد كفر بورزد و نبوتش را منكر شود ، گويى همهء دين را منكر شده است زيرا ايمان هيچكس صحيح نيست ، مگر بوسيلهء ايمان به پيامبر گرامى اسلام و قرآن در حقيقت اين آيه تهديدى است براى اهل كتاب و اعلامى است به آنها در خصوص اينكه اقرار آنها به يكتايى خدا و فرشتگان و كتب آسمانى و پيامبران ، بدون اقرار\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nبرسالت حضرت محمد ص ، نتيجه‌اى براى آنها ندارد و وجود و عدم آن يكسان است .\r\n\r\nنظم آيه\r\nوجه اتصال اين آيه به سابق اين است كه خداوند متعال در آيات پيش اسلام را معرفى و در اين آيه مردم را بسوى ايمان و شرايط آن دعوت كرد .\r\nبرخى گفته‌اند : اين آيه متصل است به « كونوا قوامين بالقسط » و معناى قيام به عدالت ، همين ايمانى است كه در اين آيه ، بسوى آن فرا خوانده است .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n\r\n[ سوره النساء ( 4 ) : آيات 137 تا 139 
  ]\r\nإِنَّ الَّذِينَ آمَنُوا ثُمَّ كَفَرُوا ثُمَّ آمَنُوا ثُمَّ كَفَرُوا ثُمَّ ازْدادُوا كُفْراً لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ سَبِيلاً ( 137 ) بَشِّرِ الْمُنافِقِينَ بِأَنَّ لَهُمْ عَذاباً أَلِيماً ( 138 ) الَّذِينَ يَتَّخِذُونَ الْكافِرِينَ أَوْلِياءَ مِنْ دُونِ الْمُؤْمِنِينَ أَ يَبْتَغُونَ عِنْدَهُمُ الْعِزَّةَ فَإِنَّ الْعِزَّةَ لِلَّهِ جَمِيعاً ( 139 )\r\n« 1 »\r\n\r\nترجمه\r\nآنان كه ايمان آوردند ، آن گاه كافر شدند ، سپس ايمان آوردند و پس از آن كافر شدند و بر كفر خود افزودند ، خدا آنها را نيامرزد و راه بهشت به آنها نشان ندهد .\r\nمنافقان را آگاه كن كه بر ايشان عذابى دردناك است . آنان كه كافران را - نه مؤمنان دوست گرفتند ، آيا از نزد ايشان عزتى مىجويند ؟ ! كه عزت به كلى براى خداوند متعال است .\r\n\r\n\r\n","description":"","footnote":"\r\n( 1 ) - آيهء 137 و 138 و 139 سورهء نساء جزء پنجم\r\n","page_name":" 96 ","page_number":96},
  {"content":"\r\n\r\n\r\nبيان آيات 137 - 138 - 139\r\n\r\nلغت\r\nبشارت : خبر مسرور كننده‌اى كه اثر آن در چهرهء انسان ظاهر گردد . سپس اين كلمه در اخبار حزن آور نيز استعمال شده و بطورى كه خبرهاى وحشتناك در مورد عذاب و كيفر ، بجاى باشرت و اخبار شادى بخش قرار مىگيرد . عرب مىگويد : تحيتك الضرب و عتابك السيف » يعنى احترام تو زدن و سرزنش تو شمشير است . شاعر گويد :\r\n و خيل قد دلفت لهم بخيل * تحية بينهم ضرب و جيع \r\nيعنى : در مقابل آن لشكر ، لشكرى فرستادم كه تحيت و احترامى كه ميان ايشان رد و بدل مىشود ، چيزى غير از ضربتهاى دردناك نيست .\r\nعزت : اصل معناى آن دشوارى است ، از اينرو به زمين سخت « عزاز » گفته مىشود و « عزّ على ان يكون كذا » يعنى دشوار است بر من كه . . . و « عز الشيء » يعنى بدست آوردن آن دشوار است « 1 » و « اعتزاز » يعنى پشت گرمى به كسى و « عزيز » يعنى نيرومند ارجمندى كه خوارى دامنگيرش نمىشود .\r\n\r\nمقصود\r\n إِنَّ الَّذِينَ آمَنُوا ثُمَّ كَفَرُوا  : گفته‌اند در بارهء معناى اين عبارت ، اقوالى است :\r\n1 - مقصود كسانى است كه به موسى ايمان آوردند . آن گاه بوسيلهء پرستش گوساله و جز آن ، كفر ورزيدند  ثُمَّ آمَنُوا  : يعنى مسيحيانى كه به عيسى ايمان آوردند\r\n\r\n\r\n","description":"","footnote":"\r\n( 1 ) - از همين معنى است كه اين جمله در دعاى ندبه . « عزيز على ان ارى الخلق و لا ترى » يعنى دشوار و سنگين است بر من كه خلق ببينم و تو ديده نشوى ( خطاب به حضرت ولى عصر عجل اللَّه تعالى فرجه )\r\n","page_name":" 97 ","page_number":97},
  {"content":"\r\n\r\n ثُمَّ كَفَرُوا  : آن گاه به عيسى كافر شدند  ثُمَّ ازْدادُوا كُفْراً  : سپس بر كفر خويش نسبت به حضرت محمد ص افزودند . اين قول از قتاده است .\r\n2 - مقصود كسانى است كه به موسى ايمان آوردند ، آن گاه پس از موسى كافر شدند ، سپس بعزيز ايمان آوردند ، سپس به عيسى كافر شدند و پس از آن بر كفر خود نسبت به پيامبر گرامى اسلام ، افزودند . اين قول از زجاج و فراء است .\r\n3 - مقصود ، طايفه‌اى از اهل كتاب است كه مىخواستند گروهى از اصحاب پيامبر گرامى اسلام را دچار شك و حيرت سازند . از اينرو پيش آنان اظهار ايمان مىكردند ، سپس مىگفتند : براى ما شبههء تازه‌اى پيدا شده است و كافر مىشدند و از راه پايدارى و ثبات بر كفر تا هنگام مرگ بر كفر خود مىافزودند . اين قول از حسن است . و مؤيد اين معنى است آيه :  « وَ قالَتْ طائِفَةٌ مِنْ أَهْلِ الْكِتابِ آمِنُوا بِالَّذِي أُنْزِلَ عَلَى الَّذِينَ آمَنُوا وَجْهَ النَّهارِ وَ اكْفُرُوا آخِرَهُ لَعَلَّهُمْ يَرْجِعُونَ »  ( سوره آل عمران 72 يعنى طايفه‌اى از اهل كتاب گفتند در اول روز به قرآن ايمان آوريد و در آخر روز كفر بورزيد ، شايد مسلمانان تغيير عقيده دهند ) 4 - مجاهد و ابن زيد گويند : مراد منافقانى است كه : ايمان مىآوردند ، سپس مرتد مىشدند آن گاه ايمان مىآوردند و سر انجام كافر مىشدند و بر كفر خود جان مىسپردند .\r\nابن عباس گويد : هر منافقى كه معاصر پيامبر گرامى اسلام ، بوده ، داخل در اين آيه است .\r\n لَمْ يَكُنِ اللَّهُ لِيَغْفِرَ لَهُمْ  : اينان را خداوند با اظهار ايمان نمىآمرزد ، زيرا اگر باطن آنان مانند ظاهرشان بود ، پس از ايمان كافر نمىشدند .\r\n وَ لا لِيَهْدِيَهُمْ سَبِيلًا  : و آنها را به راه بهشت ، هدايت نمىكند ، چنان كه بعداً فرموده است :   « وَ لا لِيَهْدِيَهُمْ طَرِيقاً إِلَّا طَرِيقَ جَهَنَّمَ »   ( همين سوره 169 ) يعنى آنها را براهى جزء راه جهنم ، هدايت نخواهد كرد . ممكن است مقصود اين باشد كه خداوند آنها را\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nخوار مىسازد و لطف خود را بخاطر همان كفر پيشين ، شامل حالشان نمىسازد . سپس فرمود :\r\n بَشِّرِ الْمُنافِقِينَ  : اى محمد ص آنها را خبر ده  بِأَنَّ لَهُمْ عَذاباً أَلِيماً  : كه براى ايشان در آخرت ، عذابى دردناك است ، اگر بر كفر و نفاق خود بميرند .\r\n\r\nدلالت آيه\r\nاين آيه دليل است بر اينكه : آيهء سابق در شان منافقان نازل شده است ، بنا بر اين قول چهارم ، از اقوال ديگر صحيح‌تر هست ، سپس اين منافقان را وصف كرده ، مىفرمايد :\r\n الَّذِينَ يَتَّخِذُونَ الْكافِرِينَ أَوْلِياءَ  : كسانى كه مشركين عرب و بقولى يهود را يار و مددكار و دوست ، مىگيرند . . .\r\n مِنْ دُونِ الْمُؤْمِنِينَ  : آنهايى كه غير از مؤمنين هستند  أَ يَبْتَغُونَ عِنْدَهُمُ الْعِزَّةَ  : آيا با دوست گرفتن ايشان و اعراض از اهل ايمان ، از آنها نيرو و حمايتى مىطلبند ؟ !  فَإِنَّ الْعِزَّةَ لِلَّهِ جَمِيعاً  : اگر از روى اخلاص به خداوند ايمان مىآوردند و عزت را از او و دين و پيامبر و مؤمنان ، مىجستند براى ايشان بهتر بود از اينكه عزت را از مردم مشرك ، بخواهند ، زيرا هر گونه عزتى از خداوند متعال است و او از جانب خود هر كه را بخواهد عزيز و هر كه را بخواهد ذليل مىسازد .\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n\r\n[ سوره النساء ( 4 ) : آيات 140 تا 141 
  ]\r\nوَ قَدْ نَزَّلَ عَلَيْكُمْ فِي الْكِتابِ أَنْ إِذا سَمِعْتُمْ آياتِ اللَّهِ يُكْفَرُ بِها وَ يُسْتَهْزَأُ بِها فَلا تَقْعُدُوا مَعَهُمْ حَتَّى يَخُوضُوا فِي حَدِيثٍ غَيْرِهِ إِنَّكُمْ إِذاً مِثْلُهُمْ إِنَّ اللَّهَ جامِعُ الْمُنافِقِينَ وَ الْكافِرِينَ فِي جَهَنَّمَ جَمِيعاً ( 140 ) الَّذِينَ يَتَرَبَّصُونَ بِكُمْ فَإِنْ كانَ لَكُمْ فَتْحٌ مِنَ اللَّهِ قالُوا أَ لَمْ نَكُنْ مَعَكُمْ وَ إِنْ كانَ لِلْكافِرِينَ نَصِيبٌ قالُوا أَ لَمْ نَسْتَحْوِذْ عَلَيْكُمْ وَ نَمْنَعْكُمْ مِنَ الْمُؤْمِنِينَ فَاللَّهُ يَحْكُمُ بَيْنَكُمْ يَوْمَ الْقِيامَةِ وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلاً ( 141 )\r\n« 1 »\r\n\r\nترجمه\r\nخداوند در قرآن بر شما نازل كرده است كه چون بشنويد كه آيات خدا را مورد انكار و استهزا قرار مىدهند ، با ايشان منشينيد ، تا در سخنى ديگر سر گرم شوند ، زيرا شما در اين هنگام مانند ايشان هستيد . خداوند منافقان و كافران را در جهنم گرد مىآورد .\r\nآنان كه براى شما انتظار مىكشند ، پس اگر از جانب خدا فتحى نصيب شما شد ، گويند : آيا ما با شما نبوديم ؟ و اگر براى كافران نصيبى باشد . گويند : آيا بر شما مستولى نشديم و شما را از مؤمنان حفظ نكرديم ؟ خداوند در روز قيامت ، ميان شما حكم مىكند و براى كافران ، بر مردم مؤمن راهى و تسلطى قرار نداده است .\r\n\r\n\r\n","description":"","footnote":"\r\n( 1 ) - سوره نساء آيهء 140 و 141 جزء 5\r\n","page_name":" 100 ","page_number":100},
  {"content":"\r\n\r\n\r\nبيان آيهء 140\r\n\r\nقرائت\r\nعاصم و يعقوب « نزّل » به صيغة معلوم و ديگران « نزل » به صيغهء مجهول قرائت كرده‌اند و وجه آنها گذشت .\r\n\r\nاعراب\r\n أَنْ إِذا سَمِعْتُمْ  : هر گاه « نزَّل » به صيغهء معلوم خوانده شود « ان » در محل نصب و الا در محل رفع خواهد بود و « ان » مخوف از « انّ » است .\r\n\r\nشان نزول\r\nابن عباس گويد : منافقان نزد علماى يهود مىنشستند و قرآن را به تمسخر مىگرفتند ، از اينرو خداوند از اين كار نهى فرمود .\r\n\r\nمقصود\r\nپيش از اين ، در پيرامون مردم منافق و دوستى آنان با كفار ، سخن گفت .\r\nاكنون ، آنان را از همنشينى و آميزش آنان نهى كرده ، مىفرمايد :\r\n وَ قَدْ نَزَّلَ عَلَيْكُمْ فِي الْكِتابِ  : و در قرآن بر شما نازل كرده است .\r\n أَنْ إِذا سَمِعْتُمْ آياتِ اللَّهِ يُكْفَرُ بِها وَ يُسْتَهْزَأُ بِها فَلا تَقْعُدُوا مَعَهُمْ  : كه چون بشنويد كه مشركين و منافقين به قرآن كفر مىورزند و آن را مورد استهزا قرار مىدهند ، با ايشان منشينيد .\r\n حَتَّى يَخُوضُوا فِي حَدِيثٍ غَيْرِهِ  : تا به سخنى ديگر ، غير از استهزاى دين بپردازند برخى گفته‌اند : يعنى تا به ايمان برگردند و دست از كفر و استهزاء بر دارند .\r\nآنچه در قرآن در اينباره نازل شده ، در سورهء انعام است :  وَ إِذا رَأَيْتَ الَّذِينَ يَخُوضُونَ فِي آياتِنا فَأَعْرِضْ عَنْهُمْ حَتَّى يَخُوضُوا فِي حَدِيثٍ غَيْرِهِ »  ( آيه\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n68 و هنگامى كه مىبينى كسانى كه در آيات ما خوض مىكنند و به ياد مسخره و استهزاء مىگيرند ، از آنها اعراض كن تا به سخنى ديگر بپردازند ) .\r\n\r\nدلالت آيه\r\nاين آيه دلالت دارد بر اينكه : همنشينى با كفار ، هنگامى كه بآيات خدا كفر بورزند و دين را مورد مسخره قرار دهند ، حرام است و هنگامى كه كارى بدين نداشته ، به مطالب و امور ديگرى بپردازند ، مباح است . لكن از حسن روايت شده است كه اين اباحه ، بوسيلهء آيهء شريفهء :  « فَلا تَقْعُدْ بَعْدَ الذِّكْرى مَعَ الْقَوْمِ الظَّالِمِينَ »  ( سوره انعام 68 يعنى پس از ياد آورى با مردم ستمكار ، منشين ) نسخ شده است .\r\n إِنَّكُمْ إِذاً مِثْلُهُمْ  : هر گاه با ايشان مجالست كنيد ، در حالى كه كارشان استهزاى آيات الهى است ، شما نيز مثل ايشان هستيد ، زيرا بر اينكه قدرت بر انكار و مخالفت داريد ، با ايشان مخالفت نمىكنيد و از رفتار آنان كراهتى نشان نمىدهيد و چون بر كفر ايشان راضى هستيد ، كافريد ، زيرا رضايت بر كفر ، خود كفر است .\r\n\r\nدلالت ديگر آيه\r\nهمچنين آيه دلالت دارد بر اينكه : با بدون قدرت ، مخالفت با منكران ، لازم است و اگر كسى با داشتن قدرت ، اين وظيفه را ترك كند ، خطا كار و گنهكار است .\r\nو نيز آيه دلالت دارد بر اينكه : مجالست با مردم فاسق و بدعت گذار ، از هر كيشى كه باشند ، حرام است . گروهى از اهل تفسير ، اين مطلب را بيان داشته‌اند و عبد اللَّه بن مسعود و ابراهيم و ابروابل نيز بر همين عقيده‌اند ابراهيم گويد : از همين جهت است كه : هر گاه انسان در مجلسى سخن گويد و اهل مجلس او را تكذيب كرده ، مورد استهزا قرار دهند خداوند بر ايشان غضب مىكند . عمر بن عبد العزيز نيز چنين گفته است و در روايت است كه وى مردى را كه روزه دار بود و با مردى باده گسار ، مجالست كرده بود ، تازيانه زد . عياشى از امام هشتم ( ع ) در تفسير اين آيه روايت كرده است كه « هر گاه بشنويد كه حق مورد انكار و تكذيب قرار مىگيرد و اهل مجلس به اين كار سر گرم هستند ، از آن مجلس برخيزيد ، از ابن عباس روايت شده است كه : خداوند ، در اين\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nآيه ، به اتفاق و هماهنگى امر و از جدايى و مخالفت نهى فرموده است . طبرى و بلخى و جماعتى از مفسران نيز چنين گفته‌اند . جبايى گويد : اگر انسان در مجلس آنها نباشد و در جايى باشد كه صداى آنها را بشنود ، مانعى ندارد . حرام اين است كه با آنها منشيند و گفتار آنها را مورد انكار قرار ندهد . و نيز گويد : آيه دلالت دارد بر بطلان قول كسانى كه نفى عرض مىكنند و مىگويند : غير از جسم ، چيزى وجود ندارد ! زيرا مىگويد :\r\nتا در حديثى ديگر خوض كنند و اثبات مىكند كه غير از آنچه آنها مىگويند و معتقدند ، چيزى ديگر هم وجود دارد ، كه همان عرض است .\r\n إِنَّ اللَّهَ جامِعُ الْمُنافِقِينَ وَ الْكافِرِينَ فِي جَهَنَّمَ جَمِيعاً  : خداوند در روز قيامت . اهل كفر و نفاق را در آتش جهنم گرد مىآورد و آنها را مورد عقاب قرار مىدهد ، چنان كه در دنيا بر دشمنى مومنان اتفاق كردند و براى مخالفت با ايشان ، پشتيبان يكديگر بودند .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\n\r\nبيان آيهء 141\r\n\r\nلغت\r\nتربّص : انتظار استحواذ : غلبه ، استيلا . اين فعل بر خلاف قاعده است و اعلال نشده چنان كه در باب افعال آن مىگويند « احواد » برخى هم طبق قاعده اعلال كرده‌اند .\r\n\r\nمقصود\r\nهم اكنون خداوند بزرگ به توصيف منافقان و كافران ، پرداخته مىفرمايد :\r\n الَّذِينَ يَتَرَبَّصُونَ بِكُمْ  : آنان كه براى شما انتظار مىكشند . . زيرا مىگفتند ، به زودى محمد ص و يارانش نابود مىشوند و ما از دست آنها آسوده مىشويم و مردم ما و دين ما غالب مىشوند .\r\n فَإِنْ كانَ لَكُمْ فَتْحٌ مِنَ اللَّهِ  : پس اگر از جانب خداوند متعال ، فتح و پيروزى بر دشمنان ، نصيب شما شود . . .\r\n قالُوا أَ لَمْ نَكُنْ مَعَكُمْ  : گويند : مگر در جنگ با دشمنان پشتيبان شما و همراه شما نبوديم ؟ ! بنا بر اين سهم ما را از غنيمت ، بدهيد زيرا ما نيز در جنگ حاضر بوده‌ايم .\r\n وَ إِنْ كانَ لِلْكافِرِينَ نَصِيبٌ قالُوا أَ لَمْ نَسْتَحْوِذْ عَلَيْكُمْ  : و اگر براى كافران بهره‌اى باشد و بر مؤمنان غالب گردند ، منافقان به آنها گويند : آيا ما از راه دوستى شما را برايتان دلگرم نكرديم و اسباب غلبهء شما را فراهم نساختيم ؟ اين معنى از سدى است .\r\n وَ نَمْنَعْكُمْ مِنَ الْمُؤْمِنِينَ  : و آيا شما را از اينكه در صف مؤمنان داخل شويد ، منع نكرديم ؟\r\nحسن و ابن جريج گويند : يعنى آيا به شما نگفتيم كه ما با شما هستيم و شما را\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nاز خودمان ندانستيم و از اسرار محمد ص و اصحابش آگاه نكرديم و اخبار آنها را براى شما ننوشتيم و سر انجام آيا ما نبوديم كه اسباب فتح و پيروزى شما را فراهم ساختيم ؟\r\nبنا بر اين اكنون كه به مقصود رسيده‌ايد ، حقى كه بر شما داريم فراموش مكنيد . آرى در برابر صولت مومنان ، ما از شما دفاع كرديم و بخاطر شما آنها را سركوبى داديم و هم چنان به جاسوسىهاى خود ادامه داديم تا آنها را از شما منصرف گردانيديم و شما پيروز شديد .\r\n فَاللَّهُ يَحْكُمُ بَيْنَكُمْ يَوْمَ الْقِيامَةِ  : در اينجا خداوند سبحان از خودش خبر مىدهد به اينكه : روز قيامت ميان مردم حكم مىكند و ميان آنها به حق فيصله مىدهد .\r\n وَ لَنْ يَجْعَلَ اللَّهُ لِلْكافِرِينَ عَلَى الْمُؤْمِنِينَ سَبِيلًا  : گفته‌اند : در بارهء اين جمله ، اقوالى است :\r\n1 - ابن عباس گويد : يعنى خداوند ، يهود را بر مؤمنان پيروزى و غلبه نداده است .\r\n2 - سدى و زجاج و بلخى گويند : يعنى خداوند ، براى مردم كافر بر مؤمنان ، غلبه منطقى و استدلالى قرار نداده است . اگر چه ممكن است اهل كفر ، از نظر قدرت و نيرو ، بر اهل ايمان غالب آيند ، لكن از لحاظ دليل و منطق ، در برابر اهل ايمان پايشان چوبين است .\r\nجبايى گويد : اگر آيه را حمل كنيم بر اينكه مقصود ، غلبه است ، مانعى ندارد ، زيرا در صورتى اين مانع ، مىتواند ارزشى داشته باشد كه غلبهء كافران را خداوند ، خواسته و قرار داده باشد . در حالى كه چنين نيست ، زيرا خداوند كار زشت نمىكند . بالعكس غلبهء مؤمنان بر اهل كفر ، ممكن است از جانب خداوند باشد ، زيرا مانعى نيست كه نسبت آن به خداوند داده شود .\r\nبرخى گفته‌اند : يعنى خداوند براى كافران در آخرت ، غلبه قرار نداده است ، زيرا بدنبال جملهء :  « فَاللَّهُ يَحْكُمُ بَيْنَكُمْ يَوْمَ الْقِيامَةِ  قرار گرفته است . بدين ترتيب منظور خداوند اين است كه اگر اهل كفر را بر اهل ايمان از راه قتل و غارت و اسير - كردن ، غلبه‌اى باشد ، لكن در روز قيامت ، هيچگونه غلبهءاى بر ايشان ندارند .\r\n\r\n","description":"","footnote":"","page_name":" 105 ","page_number":105},
  {"content":"\r\n\r\n\r\n[ سوره النساء ( 4 ) : آيات 142 تا 143 
  ]\r\nإِنَّ الْمُنافِقِينَ يُخادِعُونَ اللَّهَ وَ هُوَ خادِعُهُمْ وَ إِذا قامُوا إِلَى الصَّلاةِ قامُوا كُسالى يُراؤُنَ النَّاسَ وَ لا يَذْكُرُونَ اللَّهَ إِلاَّ قَلِيلاً ( 142 ) مُذَبْذَبِينَ بَيْنَ ذلِكَ لا إِلى هؤُلاءِ وَ لا إِلى هؤُلاءِ وَ مَنْ يُضْلِلِ اللَّهُ فَلَنْ تَجِدَ لَهُ سَبِيلاً ( 143 )\r\n« 1 »\r\n\r\nترجمه\r\nمردم منافق با خداوند خدعه مىكنند و خداوند كيفر خدعهء ايشان را مىدهد و چون به نماز بر مىخيزند ، با حالت كسالت و خستگى ، به نماز مىپردازند ، حال آنكه در ميان مردم ريا مىكنند و خدا را جز اندكى ياد نمىكنند . در اين ميان سر گردانند نه با اين گروهند و نه با آن گروه ! كسى كه خداوند گمراهش كند ، تو هرگز راهى و روشى برايش نمىيابى .\r\n\r\n\r\n","description":"","footnote":"\r\n( 1 ) - آيهء 142 و 143 سورهء نساء جزء پنجم سوره 4\r\n","page_name":" 106 ","page_number":106},
  {"content":"\r\n\r\n\r\nبيان آيهء 142 و 143\r\n\r\nقرائت\r\nمشهور « يراءون » از باب مفاعله قرائت كرده‌اند ، لكن در شواذ ، عبد اللَّه بن ابى اسحاق « يراُّون » به تشديد همزه قرائت كرده است . و در اين صورت از باب تفعيل و به معناى « يبصّرون الناس » مىباشد . يعنى مردم را وادار مىكنند كه آنها را ببينند و تماشا كنند اين معنى از معناى « يراءون » از باب مفاعله ( يعنى خود را در معرض ديد مردم قرار مىدهند ) مناسبتر است . ) ابن عباس « مذبذبين » را بصيغهء اسم فاعل قرائت كرده است كه معناى آن در بحث لغت ، گفته مىشود .\r\n\r\nلغت\r\nذبذبه : تحريك و مذبذب ( به صيغهء اسم فاعل ) : حركت دهنده و مذبذب ( به صيغه اسم مفعول ) : متحرك و مذبذبين كه در آيهء شريفه به كار رفته يعنى ميان كفر و ايمان در حركت و سرگردانند .\r\n\r\nاعراب\r\nكسالى : منصوب و حال از ضمير جمع در « قاموا » مذبذبين : حال از « المنافقين »\r\n\r\nمقصود\r\nهم اكنون به منظور معرفى كردار زشت منافقان مىفرمايد :\r\n إِنَّ الْمُنافِقِينَ يُخادِعُونَ اللَّهَ وَ هُوَ خادِعُهُمْ  : منافقان با خدا نيرنگ مىكنند و خداوند كيفر خدعهء آنان را مىدهد .\r\nدر بارهء معناى خدعه ، در اول سورهء بقره ، بحث كرده‌ايم . خلاصهء مطلب ، اين\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nكه معناى خدعه منافقان با خداوند متعال اين است كه آنان بر حسب ظاهر ، اظهار ايمان مىكنند و جان و مال خود را محفوظ مىدارند . حسن و زجاج گويند : آنان با پيامبر ، خدعه مىكردند و همانطورى كه خداوند متعال ، بيعت پيامبر را در آيه :\r\n « إِنَّما يُبايِعُونَ اللَّهَ »  ( سوره فتح 10 ) بيعت خود دانسته ، در اينجا نيز خدعهء با پيامبر را خدعهء با خود به حساب آورده است .\r\nمعناى خدعهء خداوند با آنان ، اين است كه كيفر خدعهء آنان را مىدهد چنان كه در آيهء :  « اللَّهُ يَسْتَهْزِئُ بِهِمْ »  ( سوره بقره 15 يعنى آنها را استهزا مىكند ) گفتيم كه خداوند در حقيقت كيفر استهزاى آنان را مىدهد .\r\nبرخى گفته‌اند : خدعهء خداوند ، همان حكم خداوند است به محفوظ بودن جان و مالشان ، با علم به اينكه آنها دروغ مىگويند .\r\nحسن و سدى و جماعتى از مفسران گويند : خدعهء خداوند ، اين است كه در روز قيامت ، نخست به آنها نورى مىدهد كه با مسلمانان حركت كنند سپس نور را از آنها سلب مىكنند و ميان ايشان و مسلمانان ، ديوارى قرار مىدهد .\r\n وَ إِذا قامُوا إِلَى الصَّلاةِ قامُوا كُسالى  : و چون به نماز برخيزند ، با كسالت و بيحالى و خلاصه عدم اشتياق ، به پا مىايستند .\r\n يُراؤُنَ النَّاسَ  : آنان عبادات را به منظور قرب به حضرت ربوبى ، انجام نمىدهند .\r\nتنها منظورشان اين است كه موقعيت خود را در ميان جامعهء اسلامى حفظ كنند و از كيفر قتل و مصادرة اموال مصون بمانند . هر گاه مسلمانان آنها را ببينند ، نماز مىخوانند و چهره بر خاك مىسايند و هر گاه كسى آنها را نبيند و مسلمانى نباشد كه عمل اين سالوسهاى متظاهر را بنگرد ، از خواندن نماز سر باز مىزنند . اين معنى از قتاده و ابن زيد است .\r\nعياشى به اسناد خود از امام صادق نقل كرده است كه : از پيامبر بزرگوار اسلام پرسيدند : نجات در چيست ؟ فرمود : نجات در اين است كه با خداوند ، خدعه نكنيد كه خداوند نيز با شما خدعه مىكند - يعنى كيفر خدعهء شما را مىدهد - زيرا هر كس با خداوند خدعه كند ، كيفر خدعهء خود را از جانب خداوند متعال مىبيند و اگر متوجه\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nباشد ، نفسش نيز با وى خدعه مىكند . پرسيدند : چگونه انسان ، با خداوند خدعه مىكند ؟\r\nفرمود : به امر خداوند ، عمل مىكند و از اين عمل ، غير خدا را قصد مىكند . بنا بر اين از ريا و تظاهر بپرهيزيد كه ريا ، شرك است . ريا كار را در روز قيامت ، به چهار نام مىخوانند ، كافر ، بدكار ، فريبكار و زيانكار و به او مىگويند : عملت زايل و اجرت باطل گرديد و امروز ترا بهره و نصيبى نيست ، پس مزدت را از كسى بخواه كه براى او و به خاطر او عملى را انجام داده‌اى .\r\n وَ لا يَذْكُرُونَ اللَّهَ إِلَّا قَلِيلًا  : و كمى خدا را ذكر مىكنند . يعنى خدا را با نيت خالص ياد نمىكنند و اگر با نيت خالص ، خدا را ياد مىكردند ، كم نبود بلكه بسيار بود . علت اينكه ذكر آنها را كم ، توصيف كرده ، اين است كه براى غير خداست . اين معنى از حسن و ابن عباس است .\r\nابو على جبايى گويد : يعنى آنان خدا را بذكر آسان ، ياد مىكنند و از كارى چون تكبير و چيزهايى كه بلند گفته مىشود ، بر زبان مىآورند و تسبيح و قرائتى كه آهسته گفته مىشوند ، ترك مىكنند .\r\nبرخى هم گفته‌اند : ذكر آنها را قليل دانسته ، بخاطر اينكه مقبول درگاه خداوند نيست و هر چه نزد خداوند مردود شناخته شود ، اندك است .\r\n مُذَبْذَبِينَ بَيْنَ ذلِكَ  : آنان ميان كفر و ايمان ، سرگردان شده‌اند . گويى آنها را سرگردان كرده‌اند ، در حالى كه در حقيقت ، عامل اين سرگردانى خود ايشانند .\r\nبرخى گفته‌اند منظور اين است كه آنان از هر دو طرف ، مطرود هستند ، نه از اين گروهند نه از آن گروه . بنا بر اين ، كلمه از « ذب » به معناى طرد ، مىباشد .\r\nخداوند آنها را اين چنين وصف مىكند كه : در دين خود حيرانند و تصميم قاطعى ندارند . نه بصيرتى دارند كه بسوى اهل ايمان گرايند و نه در گمراهى خود قاطعند كه در صف كافران ، تمركز پيدا كنند . پيامبر گرامى اسلام فرمود : « آنها بگوسفندى مىمانند كه ميان دو گله ، سر گردانند ، گاهى به اين طرف نگاه مىكند و گاهى به آن طرف و نمىداند كه از كدام يك ، پيروى نمايد ! »\r\n\r\n","description":"","footnote":"","page_name":" 109 ","page_number":109},
  {"content":"\r\n\r\n لا إِلى هؤُلاءِ وَ لا إِلى هؤُلاءِ  : در حقيقت ، نه با اين گروهند ، نه با آن گروه .\r\nهمچون مردم مؤمن ، اظهار ايمان مىكنند و همچون مردم مشرك ، كفر را در دل ، پنهان مىسازند . پس با هيچيك از آنها نيستند ، زيرا مردم مؤمن ، همانطورى كه اظهار ايمان مىكنند ، ايمان را در دل پنهان مىكنند و مردم مشرك ، همانطورى كه كفر را در دل پنهان مىكنند ، به زبان هم اظهار مىدارند .\r\n وَ مَنْ يُضْلِلِ اللَّهُ فَلَنْ تَجِدَ لَهُ سَبِيلًا  : آنان كه خداوند گمراهشان كند ، براى آنها راهى و مذهبى نمىيابى . ما در سورهء بقره ، ذيل آيهء :  « وَ ما يُضِلُّ بِهِ إِلَّا الْفاسِقِينَ »  ( آيه 26 ) به تفصيل در بارهء گمراه كردن خداوند ، سخن گفته‌ايم و تكرار آن لزومى ندارد .\r\n\r\n","description":"","footnote":"","page_name":" 110 ","page_number":110},
  {"content":"\r\n\r\n\r\n[ سوره النساء ( 4 ) : آيات 144 تا 146 
  ]\r\nيا أَيُّهَا الَّذِينَ آمَنُوا لا تَتَّخِذُوا الْكافِرِينَ أَوْلِياءَ مِنْ دُونِ الْمُؤْمِنِينَ أَ تُرِيدُونَ أَنْ تَجْعَلُوا لِلَّهِ عَلَيْكُمْ سُلْطاناً مُبِيناً ( 144 ) إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ وَ لَنْ تَجِدَ لَهُمْ نَصِيراً ( 145 ) إِلاَّ الَّذِينَ تابُوا وَ أَصْلَحُوا وَ اعْتَصَمُوا بِاللَّهِ وَ أَخْلَصُوا دِينَهُمْ لِلَّهِ فَأُولئِكَ مَعَ الْمُؤْمِنِينَ وَ سَوْفَ يُؤْتِ اللَّهُ الْمُؤْمِنِينَ أَجْراً عَظِيماً ( 146 )\r\n« 1 »\r\n\r\nترجمه\r\nاى مردم مؤمن ، غير از مؤمنان ، كافران را دوست مگيريد . آيا مىخواهيد براى خداوند بر خودتان حجتى آشكار قرار دهيد ؟ منافقان در طبقهء زيرين جهنم هستند و هرگز براى آنها ياورى نمىيابى .\r\nجز آنان كه توبه كرده ، اصلاح كنند و به خدا پناه آورند و دين خود را براى خدا خالص گردانند بنا بر اين آنان با مؤمنانند و به زودى خداوند مؤمنان را اجرى بزرگ ، مىدهد .\r\n\r\n\r\n","description":"","footnote":"\r\n( 1 ) - سورهء نساء آيهء 144 و 145 و 146 جزء پنجم سورهء 4\r\n","page_name":" 111 ","page_number":111},
  {"content":"\r\n\r\n\r\nبيان آيهء 144 - 145 - 146\r\n\r\nقرائت\r\nاهل كوفه ، بجز ابو بكر « الدرك » را به سكون راء و ديگران بفتح راء ، خوانده‌اند . بديهى است كه : « درْك و درَك » دو لغت هستند مثل : « نَهْر و نَهَر » و « شَمْع و شَمَع » و « قص و قصص »\r\n\r\nلغت\r\nسلطان : حجت و دليل . زجاج گويد : اين كلمه هم مذكر و هم مؤنث ، به كار مىرود ، لكن در قرآن به صورت مذكر استعمال شده است . علت اينكه : امير را سلطان گويند ، اين است كه بر مردم ، صاحب حجت است .\r\nدرك : در اصل ريسمان دلو است كه به بند چاه بسته و به ته چاه فرستاده مىشود .\r\nسپس از آنجا كه آتش دوزخ ، از لحاظ صورت ، پست و زيرين است ، به آن « درك » گفته‌اند . جمع « درك » ادراك و دروك و جمع « درك » ادرك است .\r\n\r\nمقصود\r\nاكنون خداوند مردم مؤمن را از دوستى با منافقان ، منع كرده ، مىفرمايد :\r\n يا أَيُّهَا الَّذِينَ آمَنُوا لا تَتَّخِذُوا الْكافِرِينَ أَوْلِياءَ  : اى مردم مؤمن ، كافران را دوست و ياور مگيريد  مِنْ دُونِ الْمُؤْمِنِينَ  : كه مانند ايشان خواهيد شد .\r\n أَ تُرِيدُونَ أَنْ تَجْعَلُوا لِلَّهِ عَلَيْكُمْ سُلْطاناً مُبِيناً  : آيا مىخواهيد كه براى خداوند متعال بر خودتان حجتى آشكار قرار دهيد ؟ اين استفهام ، براى تقرير و تثبيت اصل مطلب است\r\n\r\nدلالت آيه\r\nدر اين آيه ، دلالتى است بر اينكه خداوند ، جز بعد از اقامهء حجت و دليلى ، و\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nاستحقاق ، كسى را كيفر نمىدهد و همچنين اطفال را بگناه پدران مؤاخذه نمىكند و همچنين دلالت دارد بر اينكه اگر مردم مرتكب معصيت نمىشدند خداى را بر ايشان حجتى نبود .\r\nحسن گويد : يعنى آيا شما مىخواهيد براى خداوند ، راهى بسوى كيفرتان قرار دهيد و از راه كفر و تكذيب سند محكوميت و كيفر خود را امضا كنيد ؟\r\n إِنَّ الْمُنافِقِينَ فِي الدَّرْكِ الْأَسْفَلِ مِنَ النَّارِ  : منافقان در طبقهء زيرين دوزخ هستند زيرا دوزخ از لحاظ عمق ، طبقات و دركاتى است ، هم چنان كه بهشت را از لحاظ علو و ارتقاع ، درجاتى است . منافق از لحاظ قبح كردارش در طبقهء زيرين دوزخ قرار دارد .\r\nاين معنى از ابن كثير و ابو عبيده و جماعتى است .\r\nعبد اللَّه بن مسعود و ابن عباس گويند : منافقان در تابوتهايى از آهن ، بسته شده و در آتش جاى دارند .\r\nابو القاسم بلخى گويد : ممكن است كه « درك‌ها » منزلهايى باشند كه برخى از برخى ديگر ، از لحاظ مسافت ، پايين‌ترند و ممكن است خبر باشد از اينكه عذاب آنان به سر حد خود مىرسد . چنان كه مىگويند : پادشاه فلان شخص را به حضيض و و فلان شخص را به عرش رسانيد و مقصودشان اين است كه : يكى را از لحاظ مقام دچار انحطاط و ديگرى را به اوج رسانيد و صحبت از مسافت و زير و بالا نيست .\r\n وَ لَنْ تَجِدَ لَهُمْ نَصِيراً  : و تو اى محمد ص ، براى اين منافقان ، ياورى نمىيابى كه آنها را از عذاب خدا نجات بخشد ، زيرا خداوند آنها را در پايين‌ترين طبقات آتش قرار داده است . سپس استثنا كرده ، فرمود :\r\n إِلَّا الَّذِينَ تابُوا وَ أَصْلَحُوا  ، مگر آنان كه از نفاق ، توبه كنند و نيتهاى خود را اصلاح نمايند و بقولى در آينده هم بر توبه خود ثابت بمانند . . .\r\n وَ اعْتَصَمُوا بِاللَّهِ  : و بكتاب خدا چنگ بزنند و فرستادگان خدا را تصديق كنند و بقولى به خداوند اعتماد جويند . . .\r\n وَ أَخْلَصُوا دِينَهُمْ لِلَّهِ  : و از خدايان باطل تبرى جسته ، دين خود را براى خداوند\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nيكتا خالص گردانند . حسن گويد : يعنى با ايمان خود رحمت و خشنودى خدا را از روى اخلاص بجويند .\r\n فَأُولئِكَ مَعَ الْمُؤْمِنِينَ  : آنان هنگامى كه اين كارها را بكنند ، با مؤمنان در بهشت و جايگاه كرامت ، خواهند بود .\r\n وَ سَوْفَ يُؤْتِ اللَّهُ الْمُؤْمِنِينَ أَجْراً عَظِيماً  : كلمهء « سوف » در زبان عرب ، براى وعده و تطميع به كار مىرود . لكن در مورد خداوند ، حتمى و لازم است ، زيرا او - كريمترين كريمان بوده و وعدهء كريم ، قطعى است . در مورد غير از منافقان شرط توبه و اصلاح و اعتصام ، نكرده است و فقط اين شرط در مورد منافقان مىباشد . و انگهى پس از آن نيز ، شرطى ديگر افزوده و آن اخلاص است ، زيرا نفاق گناه قلب و اخلاص توبه قلب است . سپس فرمود  « فَأُولئِكَ مَعَ الْمُؤْمِنِينَ »  يعنى آنها با مؤمنانند و نفرمود آنها مؤمن يا از مؤمنانند و اين نشان غليظ و خشم خداوند بر ايشان است . پس از آن در بيان پاداش مؤمنان كلمه « سوف » را كه براى وعدهء دور است به كار برد ، زيرا اكنون منافقان - كه توبه كرده‌اند - به آنها ضميمه شده‌اند . اين در صورتى است كه مقصود همهء مؤمنان باشد ، اعم از كسانى كه زمانى كافر بوده يا نبوده‌اند . اين احتمال نيز وجود دارد كه مقصود ، افزونى ثواب ، براى كسانى باشد كه سابقهء كفر و نفاق نداشته باشند .\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\n[ سوره النساء ( 4 ) : آيه 147 
  ] « 1 »\r\nما يَفْعَلُ اللَّهُ بِعَذابِكُمْ إِنْ شَكَرْتُمْ وَ آمَنْتُمْ وَ كانَ اللَّهُ شاكِراً عَلِيماً ( 147 )\r\n\r\nترجمه\r\nخداوند به عذاب شما اقدام نمىكند ، اگر شكرگزار و مؤمن باشيد و خداوند پاداش دهندهء شكر و داناست .\r\n\r\nمقصود\r\nاين آيه ، خطاب به منافقانى است كه توبه كرده و ايمان آورده و اعمال خود را اصلاح كرده‌اند :\r\n ما يَفْعَلُ اللَّهُ بِعَذابِكُمْ  : خداوند شما را عذاب نمىكند . يعنى خداى را به عذاب شما و قرار دادتان در طبقهء زيرين جهنم ، نيازى نيست ، زيرا از عذاب شما نفعى نمى برد و از خود دفع ضررى نمىكند كه هر دو بر او محالند .\r\n إِنْ شَكَرْتُمْ وَ آمَنْتُمْ  : اگر حق واجب خداوند را ادا كنيد و در برابر نعمتهايش شكر گزارى كنيد و به خدا و پيامبر ايمان آوريد و به آنچه پيامبر از جانب خدا آورده ، اقرار كنيد .\r\n وَ كانَ اللَّهُ شاكِراً  : خداوند ، شما را در برابر شكرتان همواره پاداش داده و مىدهد . در اينجا « شكر » را به جاى پاداش شكر ، به كار برده .\r\n عَلِيماً  : داناست به پاداشى كه مردم در برابر طاعتهاى خود استحقاق دارند ، بنا بر اين هيچ چيزى نزد او ضايع نمىشود . اين معنى از قتاده و جز اوست .\r\nبرخى گفته‌اند : يعنى خداوند پاداش اعمال اندك شما را مىدهد و از كارها و گفتارهاى ظاهر و باطن شما آگاه است و پاداش آنها را مىدهد .\r\nحسن گويد : يعنى خداوند ، با اينكه از مردم و طاعتهاى ايشان بىنياز است ، پاداش ايشان را مىدهد و به همين جهت به اعمال ايشان عالم است .\r\n\r\n\r\n","description":"","footnote":"\r\n( 1 ) - سوره نساء آيه 147 جزء 5\r\n","page_name":" 115 ","page_number":115},
  {"content":"\r\n\r\n\r\n[ سوره النساء ( 4 ) : آيات 148 تا 149 
  ]\r\nلا يُحِبُّ اللَّهُ الْجَهْرَ بِالسُّوءِ مِنَ الْقَوْلِ إِلاَّ مَنْ ظُلِمَ وَ كانَ اللَّهُ سَمِيعاً عَلِيماً ( 148 ) إِنْ تُبْدُوا خَيْراً أَوْ تُخْفُوهُ أَوْ تَعْفُوا عَنْ سُوءٍ فَإِنَّ اللَّهَ كانَ عَفُوًّا قَدِيراً ( 149 )\r\n« 1 »\r\n\r\nترجمه\r\nخداوند دوست ندارد كه در باره كسى سخنى زشت گفته شود ، مگر اينكه گوينده سخن مظلوم واقع شده باشد و خداوند شنوا و داناست .\r\nاگر خيرى را آشكار يا پنهان كنيد يا از بدى در گذريد ، خداوند بخشاينده و تواناست .\r\n\r\n\r\n","description":"","footnote":"\r\n( 1 ) - سوره نساء آيهء 148 و 149 جزء 6\r\n","page_name":" 116 ","page_number":116},
  {"content":"\r\n\r\n\r\nبيان آيهء 148 - 149\r\n\r\nقرائت\r\n« ظلم » به صيغهء مجهول قرائت شده ، لكن از ابن عباس و سعيد بن جبير و ضحاك و عطاء بن سائب و ديگران ، به صيغة معلوم نقل شده است .\r\nابن جنى گويد : هر دو قرائت ، بنا بر استثناى منقطع است يعنى « لكن من ظلم فان اللَّه لا يخفى عليه امره يعنى لكن كسى كه ظلم كند يا ظلم شود ، خدا از حالش آگاه است ، بدليل : « و كان اللَّه سميعا عليما » و « من » در هر دو قرائت در محل نصب است .\r\nزجاج گويد : يعنى لكن مظلوم به مظلوميت خود ، آشكارا شكوه مىكند ( بنا بر قرائت مشهور ) و ظالم ، آشكارا ظلم مىكند و باكى ندارد ( بنا بر قرائت غير مشهور ) و جايز است كه « من » در محل رفع باشد به معناى « لا يحب الله ان يجهر بالسوء من القول الا من ظلم » و « من » بدل از « احد » باشد . يعنى خداوند دوست ندارد كه احدى به بدى سخن گويد مگر شخص مظلوم ( لا يحب اللَّه ان يجهر احد بالسوء من القول الا المظلوم ) زجاج گويد : وجه ديگرى نيز محتمل است كه گمان نكنم كسى متعرض آن شده باشد و آن اين است كه به معناى : « لكن الظالم اجهر و إله بالسوء من القول » يعنى ظالم را بى پرده و آشكارا ، بد بگوييد .\r\n\r\nمقصود\r\n لا يُحِبُّ اللَّهُ الْجَهْرَ بِالسُّوءِ مِنَ الْقَوْلِ إِلَّا مَنْ ظُلِمَ  : گفته‌اند در بارهء معناى اين جمله اقوالى است :\r\n1 - يعنى خداوند دوست ندارد كه به منظور انتقامجويى ، دشنامى داده شود ،\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nمگر آنان كه مظلوم شده باشند ، بنا بر اين عيبى ندارد كه از ظالم انتقام بگيرند به آنچه دين تجويز مىكند . اين معنى از حسن و سدى است و از امام باقر ( ع ) نيز روايت شده است و نظير آن  « وَ انْتَصَرُوا مِنْ بَعْدِ ما ظُلِمُوا »  است ( سوره شعراء 227 يعنى بعد از اينكه به آنها ظلم شد ، انتقام گرفتند ) حسن گويد : هر گاه به كسى گفته شود :\r\nزانى ، نبايد گوينده را با اين كلمه يا كلماتى نظير آن ، پاسخ گويد .\r\n2 - يعنى خداوند دوست ندارد كه انسان آشكارا مردم را در مقابل كسى بسيج كند ، مگر اينكه مظلوم واقع شده باشد كه در اين صورت خداوند كراهتى ندارد .\r\nاين معنى از ابن عباس است و نزديك به آن قول قتاده است : « پسنديده نيست بلند كردن صدا به آنچه غير را ناپسند آيد ، مگر مظلوم كه مىتواند در برابر ظالم ، صدا را بلند كند و از خدا و مردم كمك بخواهد » .\r\n3 - خداوند دوست ندارد كه : « كسى ديگرى را مذمت كند يا از دست او شكايت كند يا او را بزشتى ياد كند ، مگر اينكه مظلوم شده باشد ، بنا بر اين جايز است كه از دست ظالم شكايت كند و كار او را ظاهر سازد و بزشتى رفتار او را ياد كند ، تا مردم از او بپرهيزند .\r\n وَ كانَ اللَّهُ سَمِيعاً عَلِيماً  : خداوند سخنان زشت را مىشنود و راستگو و دروغگو را مىشناسد و هر يك را بعملش پاداش يا كيفر مىدهد .\r\n\r\nدلالت آيه\r\nاين آيه ، دليل است بر اينكه : هر گاه كسى پردهء خود را به درد و گناه خود را آشكار سازد ، آشكار كردن و اظهار آنچه در اوست ، جايز است ، در حديث است كه :\r\n« در باره فاسق چيزهايى كه باعث معرفى او در ميان مردم شود ، بگوييد و فاسق را غيبت نيست » همچنين اين آيه ، مردم را به اخلاق پسنديده ، ترغيب و از كشف عيبهاى مردم ، نهى مىكند و خبر مىدهد كه ذات بيهمتاى خداوند از اراده زشتىها منزه است ، زيرا دوستى چيزى به معناى ارادهء آن چيز است و چون خداوند ، به حكم اين آيه ، زشتى را دوست ندارد ، ارادهء آن را هم ندارد .\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nسپس همهء افراد مكلف را مخاطب ساخته ، فرمود :\r\n إِنْ تُبْدُوا خَيْراً  : اگر خير را آشكار سازيد و در بارهء كسى كه به شما نيكى كند ، آشكارا سخن پسنديده بگوئيد و بدينوسيله از او سپاسگزارى كنيد . . .\r\n أَوْ تُخْفُوهُ  : يا اينكه از آشكار كردن آن خوددارى كنيد . برخى گفته‌اند : يعنى اگر كار نيكو را انجام دهيد يا قصد انجام دادن آن داشته باشيد . . . و برخى گفته‌اند .\r\nمنظور از خير ، مال است : يعنى اگر آشكارا يا در نهان صدقه بدهيد . . .\r\n أَوْ تَعْفُوا عَنْ سُوءٍ  : يا اينكه از كسانى كه به شما بدى كنند ، با داشتن قدرت انتقام در گذريد و آشكارا در باره او سخن بدى را كه خداوند شما را در گفتن آن مجاز دانسته است ، نگوييد . . .\r\n فَإِنَّ اللَّهَ كانَ عَفُوًّا قَدِيراً  . خداوند نسبت به خلق خود و معاصى ايشان ، عفو كننده و نسبت به انتقام ايشان قادر است .\r\nدر اين آيه ، خداوند مردم را ترغيب مىكند كه با داشتن قدرت انتقام و كيفر از بد كار در گذرند ، زيرا خداوند با كمال قدرت خود ، از گناهان بيشترى از ايشان ، عفو مىكند كه قابل مقايسه با گناه و بدى شخص بد كار نيستند .\r\nدر آيهء پيش نيز داد خواهى مردم را در برابر ستمكاران ، در صورتى كه از حد ظلم ظالم و موجبات شرعى تجاوز نكند ، مباح شمرده شد .\r\n\r\nنظم آيه\r\nوجه اتصال اين آيه ، به سابق اين است كه قبلا در بارهء اهل نفاق كه بر خلاف عقيدهء باطنى خويش ، سخن مىگويند : مطلبى بيان شد . در اين آيه مىفرمايد :\r\nچنين نيست كه انسان موظف باشد ، هر چه در دل دارد ، اظهار كند . زيرا ممكن است گمانى بيشتر نباشد . لكن اگر بمرحله‌اى رسيد كه قطعى و حتمى شد ، اظهار آن جايز است .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n\r\n[ سوره النساء ( 4 ) : آيات 150 تا 152 
  ]\r\nإِنَّ الَّذِينَ يَكْفُرُونَ بِاللَّهِ وَ رُسُلِهِ وَ يُرِيدُونَ أَنْ يُفَرِّقُوا بَيْنَ اللَّهِ وَ رُسُلِهِ وَ يَقُولُونَ نُؤْمِنُ بِبَعْضٍ وَ نَكْفُرُ بِبَعْضٍ وَ يُرِيدُونَ أَنْ يَتَّخِذُوا بَيْنَ ذلِكَ سَبِيلاً ( 150 ) أُولئِكَ هُمُ الْكافِرُونَ حَقًّا وَ أَعْتَدْنا لِلْكافِرِينَ عَذاباً مُهِيناً ( 151 ) وَ الَّذِينَ آمَنُوا بِاللَّهِ وَ رُسُلِهِ وَ لَمْ يُفَرِّقُوا بَيْنَ أَحَدٍ مِنْهُمْ أُولئِكَ سَوْفَ يُؤْتِيهِمْ أُجُورَهُمْ وَ كانَ اللَّهُ غَفُوراً رَحِيماً ( 152 )\r\n« 1 »\r\n\r\nترجمه\r\nآنان كه به خدا و پيامبرانش كفر ورزيده ، مىخواهند ميان خدا و فرستادگانش جدايى افكنند و گويند : به بعضى ايمان داريم و به بعضى كافريم و اراده دارند كه در اين ميان راهى بسوى گمراهى انتخاب كنند . آنان در حقيقت كافرند و براى كافران عذابى خوار كننده ، فراهم كرده‌ايم . و آنان كه به خدا و پيامبرانش ايمان دارند و ميان ايشان جدايى نمىافكنند ، به زودى پاداش‌هاى ايشان را مىدهيم و خداوند آمرزگار و رحيم است .\r\n\r\n\r\n","description":"","footnote":"\r\n( 1 ) - آيهء 150 و 151 و 152 سورهء نساء جزء ششم\r\n","page_name":" 120 ","page_number":120},
  {"content":"\r\n\r\n\r\nبيان آيهء 150 - 151 - 152\r\n\r\nقرائت\r\nحفص « يؤتيهم » به ياء و ديگران به نون قرائت كرده‌اند . دليل حفص اين آيه :\r\n « سَوْفَ يُؤْتِ اللَّهُ الْمُؤْمِنِينَ »  ( سوره نساء 146 ) و دليل ديگران آيهء :  « وَ آتَيْناهُ أَجْرَهُ »  ( سوره عنكبوت 72 ) و آيهء :  « أُولئِكَ سَنُؤْتِيهِمْ أَجْراً »  ( سوره نساء 162 ) مىباشد .\r\n\r\nمقصود\r\nآيات پيش ، در بارهء وصف منافقان بود و اينكه به وصف اهل كتاب و مردم مؤمن مىپردازد :\r\n إِنَّ الَّذِينَ يَكْفُرُونَ بِاللَّهِ وَ رُسُلِهِ  : يهوديان و مسيحيانى كه به خداوند و رسولانش كفر مىورزند .\r\n وَ يُرِيدُونَ أَنْ يُفَرِّقُوا بَيْنَ اللَّهِ وَ رُسُلِهِ  : و مىخواهند ميان خدا و پيامبرانش تفرقه افكنند ، يعنى فرستادگانى كه از جانب خدا براى هدايت مردم ، مأموريت دارند ، تكذيب مىكنند . . .\r\n وَ يَقُولُونَ نُؤْمِنُ بِبَعْضٍ وَ نَكْفُرُ بِبَعْضٍ  : و مىگويند : اين پيامبر را تصديق و آن پيامبر را تكذيب مىكنيم ، چنان كه يهود ، موسى را تصديق و عيسى و محمد ص را تكذيب كردند و مسيحيان ، عيسى و پيامبران پيش از او را تصديق و حضرت محمد ( ص ) تكذيب كردند . . .\r\n وَ يُرِيدُونَ أَنْ يَتَّخِذُوا بَيْنَ ذلِكَ سَبِيلًا  : و مىخواهند ، در اين ميان ، راهى بسوى ضلالتى كه خود پديد آورده و بدعتى كه خود ابتكار كرده‌اند ، انتخاب و مردم جاهل را بسوى آن دعوت كنند .\r\n\r\n","description":"","footnote":"","page_name":" 121 ","page_number":121},
  {"content":"\r\n\r\n أُولئِكَ هُمُ الْكافِرُونَ حَقًّا  : اينان - كه از حالشان خبر داديم كه مىگويند به بعضى ايمان آوريم و به بعضى كافر گرديم - در حقيقت كافر هستند ، بنا بر اين ، به اين مطلب يقين داشته باشيد و ترديد نداشته باشيد كه به آنچه بدان دعوت مىكنند ، واقعاً اقرار ندارند ، زيرا اگر در اقرار خود راستگو بودند ، همهء پيامبران خدا را تصديق مىكردند . علت اينكه آنان را - حقاً - كافر قلمداد مىكند ، تاكيد است ، تا كسى توهم نكند كه با اعتقاد به بعضى از پيامبران ، از صف كفار خارج مىشوند و در صف مؤمنان داخل مىگردند .\r\n وَ أَعْتَدْنا لِلْكافِرِينَ عَذاباً مُهِيناً  : و براى كافران عذابى خوار كننده و ذلت آور ، مهيا كرده‌ايم .\r\n وَ الَّذِينَ آمَنُوا بِاللَّهِ وَ رُسُلِهِ  : و آنان كه خدا را تصديق و بيكتايى او اعتراف و به رسالت پيامبرانش اقرار مىكنند . . .\r\n وَ لَمْ يُفَرِّقُوا بَيْنَ أَحَدٍ مِنْهُمْ  : و ميان آنها تفرقه نمىافكنند ، بلكه بهمگى ايمان مىآورند . . .\r\n أُولئِكَ سَوْفَ يُؤْتِيهِمْ أُجُورَهُمْ  : به زودى پاداشهاى آنان را مىدهيم . در اينجا پاداش را با كلمهء « اجور » ( مزدها ) بيان مىكند براى دلالت بر اينكه آنان در حقيقت ، استحقاق اجر دارند . يعنى ثوابى كه آنها بخاطر ايمان به خدا و پيامبران ، استحقاق دارند ، به ايشان مىدهيم .\r\n وَ كانَ اللَّهُ غَفُوراً رَحِيماً  : خداوند آمرزندهء كسانى است كه داراى چنين صفتى باشند و همه معصيتهاى گذشتهء ايشان را مىبخشد . و نيز خداوند متعال بفضل و رحمت خويش ، آنها را مورد لطف قرار داده ، بسوى بهشت رهنمون مىگردد .\r\n\r\n","description":"","footnote":"","page_name":" 122 ","page_number":122},
  {"content":"\r\n\r\n\r\n[ سوره النساء ( 4 ) : آيات 153 تا 154 
  ]\r\nيَسْئَلُكَ أَهْلُ الْكِتابِ أَنْ تُنَزِّلَ عَلَيْهِمْ كِتاباً مِنَ السَّماءِ فَقَدْ سَأَلُوا مُوسى أَكْبَرَ مِنْ ذلِكَ فَقالُوا أَرِنَا اللَّهَ جَهْرَةً فَأَخَذَتْهُمُ الصَّاعِقَةُ بِظُلْمِهِمْ ثُمَّ اتَّخَذُوا الْعِجْلَ مِنْ بَعْدِ ما جاءَتْهُمُ الْبَيِّناتُ فَعَفَوْنا عَنْ ذلِكَ وَ آتَيْنا مُوسى سُلْطاناً مُبِيناً ( 153 ) وَ رَفَعْنا فَوْقَهُمُ الطُّورَ بِمِيثاقِهِمْ وَ قُلْنا لَهُمُ ادْخُلُوا الْبابَ سُجَّداً وَ قُلْنا لَهُمْ لا تَعْدُوا فِي السَّبْتِ وَ أَخَذْنا مِنْهُمْ مِيثاقاً غَلِيظاً ( 154 )\r\n« 1 »\r\n\r\nترجمه\r\nيهوديان از تو مىخواهند كه بر ايشان كتابى از آسمان نازل گردانى . آنان از موسى كارهايى بزرگتر در خواسته كرده ، گفتند : خدا را آشكار بما نشان ده ، از اينرو بواسطهء ظلمشان ، آنان را صاعقه‌اى فرو گرفت . سپس بعد از آن كه دلايل روشن ، ايشان را آمده بود ، گوساله را به خدايى گرفتند و ما از ايشان در گذشتيم و موسى را حجتى آشكار داديم و بواسطهء پيمانشان ، كوه طور را بر سر ايشان بر افراشتيم و به ايشان گفتيم كه سجده‌كنان از در ، داخل شويد و به ايشان گفتيم كه در روز شنبه ، تجاوز مكنيد و از ايشان پيمانى محكم گرفتيم .\r\n\r\n\r\n","description":"","footnote":"\r\n( 1 ) - آيهء 153 و 154 سوره چهار نسأ جزء 6\r\n","page_name":" 123 ","page_number":123},
  {"content":"\r\n\r\n\r\nبيان آيهء 153 - 154\r\n\r\nقرائت\r\nاهل مدينه « لا تعدوا » به سكون عين و تشديد دال و روش از نافع « لا تعدوا » بفتح عين و تشديد دال و ديگران « لا تعدوا » به سكون عين و بدون تشديد دال قرائت كرده‌اند .\r\nقرائت اول بنا بر اين است كه در اصل « لا تعتدوا » و تاء در دال - بخاطر اينكه قريب المخرج هستند و بخاطر اينكه دال آشكارتر از تاء است - ادغام شده است لكن بسيارى از علماى نحو ، معتقدند كه جمع ميان دو ساكن ، آن هم در صورتى كه حرف ساكن دوم ، مدغم باشد ، جايز نيست ، مگر اينكه حرف اول از حروف مد باشد مثل :\r\nدابة .\r\nقرائت دوم نيز در اصل « لا تعتدوا » است كه حركت تا به عين داده و تاء را در دال ادغام كرده‌اند .\r\nقرائت سوم ، بنا بر اين است كه فعل ثلاثى مجرد باشد . در قرآن كريم اين فعل هم به صورت ثلاثى مجرد استعمال شده مثل  « إِذْ يَعْدُونَ فِي السَّبْتِ »  ( اعراف 163 ) و اين مؤيد قرائت سوم است و هم به صورت باب افتعال استعمال شده ، مثل :  « اعْتَدَوْا مِنْكُمْ فِي السَّبْتِ  ( سوره بقره 65 ) و اين مؤيد و دليل قرائت اول و دوم .\r\n\r\nلغت\r\nلا تعدوا : ابو زيد گويد : اين فعل به معناى سرقت و ظلم است مثل : « عدا على اللص » يعنى دزد بر من ظلم و تجاوز كرد و ما لم را دزديد و همه معناى تجاوز است مثل :\r\n« ما عدوت ان زرتك » يعنى از زيارت تو تجاوز نكردم . بنا بر اين : لا تعدوا يعنى تجاوز مكنيد .\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nاعراب\r\nجهرة : ممكن است وصف براى گفتار آنان باشد يعنى آشكارا گفتند و ممكن است وصف براى « نشان دادن » باشد ، يعنى آشكارا خدا را بما نشان ده . پس يا حال است براى فاعل « قالوا » يا براى « اللَّه »\r\n\r\nشان نزول\r\nكعب بن اشرف و جماعتى از يهود به پيامبر گرامى اسلام ، عرض كردند : اگر پيامبر خدا هستى ، كتاب آسمانى را يكباره و يك جا براى ما بياور ، هم چنان كه تورات موسى يك جا و يكباره نازل شد ، از اينرو اين آيه نازل گرديد . اين مطلب از سدى است .\r\n\r\nمقصود\r\nقبلا در بارهء يهوديان فرمود : آنان ميان پيامبران خدا در ايمان جدايى مىافكنند ، اينك بيان مىدارد كه آنان با ظاهر شدن آيات و معجزات ، امورى را از پيامبران درخواست مىكنند ، كه محال است . فرمود :\r\n يَسْئَلُكَ أَهْلُ الْكِتابِ أَنْ تُنَزِّلَ عَلَيْهِمْ كِتاباً مِنَ السَّماءِ  : اى محمد ، يهود از تو مى خواهند كه كتابى از آسمان بر ايشان نازل گردانى .\r\n\r\nاقوال\r\n1 - آنان در خواست كردند كه كتابى از آسمان بر ايشان نازل كند كه نوشته شده باشد ، هم چنان كه تورات ، هنگامى كه از جانب خداوند نازل شد ، بر الواحى نوشته شده بود . اين قول از محمد بن كعب و سدى است .\r\n2 - ابن جريج گويد : آنها از پيامبر خواستند كه بر عده‌اى از مردانشان كتابهايى از جانب خداوند نازل شود كه آنها را به تصديق و پيروى پيامبر گرامى اسلام ، مامور سازد . اين قول را طبرى اختيار كرده است .\r\n3 - قتاده گويد : آنها در خواست كردند كه خداوند ، كتابى مخصوص ، بر ايشان نازل گرداند . حسن گويد : آنها اين سؤال را از روى عناد و سركشى مىكردند و مقصودشان اين نبود كه حق ، ظاهر گردد و اگر براى ظهور حق و رشد و پرورش خود اين در خواست\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nرا مىكردند ، خداوند خواستهء آنها را عطا مىكرد .\r\n فَقَدْ سَأَلُوا مُوسى أَكْبَرَ مِنْ ذلِكَ  : اى پيامبر گرامى ، اين سؤال ايشان ، بر تو گران و دشوار نيايد ، زيرا آنان - يعنى يهود - از موسى سؤالاتى بزرگتر كردند و از پس آنكه آيات و معجزات آشكار خداوند را ديده بودند ، درخواستهايى گرانتر مىكردند ، با اينكه آن آيات و معجزات ، كافى بودند كه راستى و درستى ادعاى حضرت موسى را ثابت كنند ، ولى آنها به اين مطالب ، قانع نبودند .\r\n فَقالُوا أَرِنَا اللَّهَ جَهْرَةً  : گفتند : خدا را آشكارا بما نشان ده .\r\n فَأَخَذَتْهُمُ الصَّاعِقَةُ بِظُلْمِهِمْ  : با اين سخن بر خود ستم كردند و ايشان را صاعقه‌اى فرا گرفت . ما داستان ايشان و همچنين تفسير بيشتر مطالب آيه را در سورهء بقره ، ذيل آيه :  « لَنْ نُؤْمِنَ لَكَ حَتَّى نَرَى اللَّهَ جَهْرَةً  ( آيه 55 ) و آيه :  « وَ إِذْ أَخَذْنا مِيثاقَكُمْ وَ رَفَعْنا فَوْقَكُمُ الطُّورَ »  ( آيه 63 ) بيان كرده‌ايم .\r\n ثُمَّ اتَّخَذُوا الْعِجْلَ مِنْ بَعْدِ ما جاءَتْهُمُ الْبَيِّناتُ  : سپس گوساله را خدا پنداشتند و بعبادت آن پرداختند ، بعد از آن كه دلايل آشكارا بر آنها نازل شده بود . بدينترتيب خداوند پرده از روى جهل و عناد يهوديان بر مىدارد .\r\n فَعَفَوْنا عَنْ ذلِكَ  : با اينكه جرم آنها بزرگ بود ، ما آنها را عفو كرديم . در - اينجا خداوند از رحمت بى پايان و مغفرت و نعمت كامل خود خبر داده ، اعلام مىكند كه هيچ جرم و خيانتى ، « اندر خور عفو » و رحمت و مغفرت او نيست .\r\n وَ آتَيْنا مُوسى سُلْطاناً مُبِيناً  : و موسى را دليلى و حجتى آشكار داديم كه بر راستى و درستى نبوتش ، دليل آشكار باشد .\r\n وَ رَفَعْنا فَوْقَهُمُ الطُّورَ بِمِيثاقِهِمْ  : و هنگامى كه از پيروى تورات ، سر باز زدند و از پذيرفتن سخنان موسى خوددارى كردند ، كوه طور را بواسطهء پيمانى كه با خداوند ، در عمل به تورات ، بسته بودند ، بر سرشان بر افراشتيم . ابو على جبايى گويد : آنان بوسيلهء پرستش گوساله ، عهدى كه با خداوند در بارهء عمل به تورات بسته بودند ، زيرا پا گذاشتند و خداوند بكيفر آن عهد شكنى ، كوه را بر سرشان بر افراشت . ابو مسلم گويد : بواسطهء\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nعهدى كه با خداوند بسته بودند ، خداوند به آنها پاداش داد و كوه را بر سرشان بر - افراشت ، تا ايشان را در برابر اشعهء سوزان خورشيد ، سرمايه‌اى باشد . لكن اين - قول ، با گفتهء همهء مفسران مخالف است .\r\n وَ قُلْنا لَهُمُ ادْخُلُوا الْبابَ سُجَّداً  : و به آنها گفتيم سجده‌كنان ، از آن در وارد شويد ، شرح اين مطلب در سورهء بقره ( ذيل آيه 58 ) گذشته است .\r\n وَ قُلْنا لَهُمْ لا تَعْدُوا فِي السَّبْتِ  : در روز شنبه ، به آنچه بر شما حرام شده است ، - تجاوز مكنيد . قتاده گويد : خداوند آنها را امر كرده بود كه در روزهاى شنبه ماهى نخورند خوردن چيزهاى ديگر را بر ايشان مباح كرده بود .\r\n وَ أَخَذْنا مِنْهُمْ مِيثاقاً غَلِيظاً  : و از آنها عهدى محكم و مؤكد گرفتيم كه اوامر الهى را گردن نهند و از نهىهاى او اطاعت كنند .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\n\r\n[ سوره النساء ( 4 ) : آيات 155 تا 158 
  ]\r\nفَبِما نَقْضِهِمْ مِيثاقَهُمْ وَ كُفْرِهِمْ بِآياتِ اللَّهِ وَ قَتْلِهِمُ الْأَنْبِياءَ بِغَيْرِ حَقٍّ وَ قَوْلِهِمْ قُلُوبُنا غُلْفٌ بَلْ طَبَعَ اللَّهُ عَلَيْها بِكُفْرِهِمْ فَلا يُؤْمِنُونَ إِلاَّ قَلِيلاً ( 155 ) وَ بِكُفْرِهِمْ وَ قَوْلِهِمْ عَلى مَرْيَمَ بُهْتاناً عَظِيماً ( 156 ) وَ قَوْلِهِمْ إِنَّا قَتَلْنَا الْمَسِيحَ عِيسَى ابْنَ مَرْيَمَ رَسُولَ اللَّهِ وَ ما قَتَلُوهُ وَ ما صَلَبُوهُ وَ لكِنْ شُبِّهَ لَهُمْ وَ إِنَّ الَّذِينَ اخْتَلَفُوا فِيهِ لَفِي شَكٍّ مِنْهُ ما لَهُمْ بِهِ مِنْ عِلْمٍ إِلاَّ اتِّباعَ الظَّنِّ وَ ما قَتَلُوهُ يَقِيناً ( 157 ) بَلْ رَفَعَهُ اللَّهُ إِلَيْهِ وَ كانَ اللَّهُ عَزِيزاً حَكِيماً ( 158 )\r\n« 1 »\r\n\r\nترجمه\r\nپس ملعون شدند بخاطر پيمان شكنى و كافر شدن‌شان به آيات خدا و بنا حق كشتن پيامبران و گفتن اينكه چيزى نمىفهمند ، بلكه خداوند بكيفر كفرشان بر دلهاشان مهر نهاده و جز گروه اندكى ايمان نمىآورند . و به سزاى كافر شدن و نسبت بمريم تهمت بزرگى بستن ، و گفتن اينكه : ما مسيح ، عيسى بن مريم ، فرستادهء خدا را كشته‌ايم ، حال آنكه او را نكشته و بدار نياويخته بودند ، لكن بر ايشان مشتبه شده بودن و آنان كه در بارهء او اختلاف كرده‌اند ، در بارهء كشتن او در شك هستند و براى آنان علمى نيست ، بلكه پيروى گمان است و به يقين او را نكشتند . بلكه خداوند او را به سوى خود برد و خداوند مقتدر و فرزانه است .\r\n\r\n\r\n","description":"","footnote":"\r\n( 1 ) - آيهء 155 تا 158 سورهء نساء جزء ششم سوره 4\r\n","page_name":" 128 ","page_number":128},
  {"content":"\r\n\r\n\r\nبيان آيهء 155 تا 158\r\n\r\nلغت\r\nبهتان : دروغى كه از بزرگى خود انسان را به حيرت افكند .\r\nمسيح : معناى آن در سورهء آل عمران گذشت .\r\nقتل : هر گاه كسى بگويد : من فلان را كشتم . يعنى از روى علم و خبر او را كشتم و در حقيقت دلالت دارد بر اينكه : او را خوار و ذليل كردم . در مثل گويند :\r\n« قتل ارضا عالمها و قتلت ارض جاهلها » يعنى عالم ، زمين را و زمين جاهل را كشت ، كنايه از اين كه : عالم در روى زمين ، غالب و جاهل ، در روى زمين مغلوب است .\r\n\r\nاعراب\r\nفبما نقضهم : حرف « ما » لغو است يعنى « فبنقضهم » . عامل « فبنقضهم » بقولى فعل محذوف يعنى « لعناهم » و بقولى  « حَرَّمْنا عَلَيْهِمْ طَيِّباتٍ أُحِلَّتْ لَهُمْ »  مى - باشد ( آيه 160 ) و كلمهء « فبظلم » در همان آيه ، بدل است از « فبنقضهم » بنا بر اين  « بَلْ طَبَعَ اللَّهُ عَلَيْها بِكُفْرِهِمْ »  تا آخر آيه : معترضه است . همچنين است  « وَ ما قَتَلُوهُ وَ ما صَلَبُوهُ . . .  تا انتهاى آيه 59 » اين قول از زجاج است .\r\n عِيسَى ابْنَ مَرْيَمَ  : عطف بيان است كه با « ابن مريم » مركب و به صورت يك كلمه در آمده است ، زيرا « ابن » ميان دو علم واقع شده .\r\n رَسُولَ اللَّهِ  : صفت ، براى مسيح يا بدل .\r\n اتِّباعَ الظَّنِّ  : استثناى منقطع . يعنى : « لكنهم يتعبون الظن »\r\n\r\nمقصود\r\nهم اكنون خداوند متعال به بيان كارهاى زشت و ناپسند اهل كتاب و مجازات ايشان\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nپرداخته ، مىفرمايد :\r\n فَبِما نَقْضِهِمْ مِيثاقَهُمْ  : يكى از كارهاى زشت آنان كه موجب حرمان يا لعن آنها شده . پيمان شكنىهاى آنهاست . آنان پيمانهايى را كه با خدا بسته و موظف بودند كه بر طبق آنچه در تورات است ، عمل كنند ، بىشرمانه ، نقض كردند .\r\n وَ كُفْرِهِمْ بِآياتِ اللَّهِ  : ديگر انكار حجت‌ها و دلايل روشنى است كه خداوند ، براى اثبات نبوت و رسالت پيامبران خود ، بيان داشته بود .\r\n وَ قَتْلِهِمُ الْأَنْبِياءَ بِغَيْرِ حَقٍّ  : آنان تنها به انكار نبوت و رسالت پيامبران ، اكتفاء نمىكردند ! بلكه خون فرستادگان خدا را بنا حق مىريختند . حال آنكه آنان را - گناهى يا خطايى نبود كه مستوجب قتل باشند . اين مطلب را - قبلا - شرح داده‌ايم - اينكه قتل انبياء را « ناحق » معرف مىكند ، به منظور تاكيد است و گرنه كشتن فرستادهء بر حق الهى ، جز به ناحق نخواهد بود . اين مطلب ، نظير اين است كه قرآن مجيد ، مىگويد :  « وَ مَنْ يَدْعُ مَعَ اللَّهِ إِلهاً آخَرَ لا بُرْهانَ لَهُ بِهِ »  ( سوره مؤمنون 117 يعنى كسى كه با خداوند يگانه ، خدايى ديگر بخواند ، كه برهانى بر آن ندارد ) بديهى است كه خدايان مجعول و ساختگى دليل و برهانى ندارند . منظور اين است كه : « شرك بطور حتم بى دليل است ،  وَ قَوْلِهِمْ قُلُوبُنا غُلْفٌ  : تفسير اين جمله ، در سورهء بقره ( آيه 88 ) گذشت .\r\n بَلْ طَبَعَ اللَّهُ عَلَيْها بِكُفْرِهِمْ  : خداوند بر دلهاى آنان به سبب كفرشان ، مهر زده است . در باره معناى « طبع » و « ختم » نيز در سورهء بقره ( آيه 7 ) گفتگو كرديم .\r\n فَلا يُؤْمِنُونَ إِلَّا قَلِيلًا  : بنا بر اين ، از چنين مردمى انتظار ايمان و گرايش بسوى حق نيست ، جز اينكه بكمى از حقايق آسمانى ايمان مىآورند ، ممكن است اين استثناء مربوط به كسانى باشد كه از ايشان نفى ايمان شده است و بنا بر اين مقصود اين است كه تنها گروه قليلى از آنها ايمان مىآورند ، نه همهء آنها . گويى خداوند ، با علم به - اينكه در آتيه ، گروه معدودى از آنان ايمان مىآورند ، آنها را از آن اكثريت معاند ، كه از بى ايمانى آنان خبر داده است ، استثناء مىكند : جماعتى از مفسران ، مثل قتاده\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nو . . . بر اين عقيده‌اند برخى بر آنند كه  « فَبِما نَقْضِهِمْ »  به  « فَأَخَذَتْهُمُ الصَّاعِقَةُ بِظُلْمِهِمْ »  ( آيه 153 ) بستگى دارد . يعنى : آنان را صاعقه ، فرا گرفت بخاطر ظلمشان و بخاطر پيمان شكنى هايشان و . . . بنا بر اين آيه ، تابع و دنبالهء آن آيه است .\r\nطبرى گويد : اين آيه ، ارتباطى بآيات قبل ندارد و منظور اين است كه : بواسطهء اين كارهاى قبيح آنها را لعن و غضب كرديم . علت اينكه : كلمهء « لعن و غضب » صريحا در كلام نيامده ، اين است كه : از جمله :  « بَلْ طَبَعَ اللَّهُ عَلَيْها بِكُفْرِهِمْ  مىتوان آنها را حدس زد و فهميد ! زيرا كسى كه بر دلش مهر خورده ، بطور قطع ، ملعون و مغضوب است . دليل ما بر اين مطلب اين است كه : بلاى صاعقه ، در عهد موسى بر يهود نازل گرديده بود و پيامبركشى آنان و افتراى شرم آورى كه بمريم عذرا بستند و ادعاى قتل حضرت عيسى ، مدتها بعد از عهد موسى بود و شكى نيست كه نازل شدن صاعقه بر آنان نه به خاطر گناهى بود كه بعدا ديگران مرتكب شدند .\r\nپس دانستيم كه كسانى كه اين ادعا را مىكردند و اين ياوه‌ها را مىبافتند ، غير از كسانى بودند كه دچار صاعقه شدند .\r\nايراد طبرى متوجه كسانى است كه آيه را مربوط به دنبالهء آيات پيش مىدانند لكن بر مثل زجاج وارد نيست . بلكه قول او قويتر است زيرا مستلزم تقدير محذوفى نيست .\r\n وَ بِكُفْرِهِمْ  : يكى ديگر از اعمال قبيح آنان ، انكار رسالت عيسى ع بود .\r\n وَ قَوْلِهِمْ عَلى مَرْيَمَ بُهْتاناً عَظِيماً  : عظيم‌ترين و شنيع‌ترين دروغى كه به حضرت مريم نسبت دادند و او را متهم بزنا كردند ، يكى ديگر از گناهان آنهاست . چنان كه ابن عباس و سدى گويند .\r\nكلبى گويد : عيسى از قومى مىگذشت . گفتند : اينك ساحرى پسر زنى ساحره و زناكارى پسر زن زناكار ، پيش شما مىآيد . عيسى سخن آنان را شنيده ، گفت : خدايا تويى پروردگار من ، تو آفريدگار منى . من خودم بميل خود پيش آنها نيامده‌ام . خدايا\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nهر كه مرا و مادرم را دشنام گويد ، لعنت كن . خداوند دعاى عيسى را مستجاب كرد و آنها را به شكل خوك در آورد !  وَ قَوْلِهِمْ إِنَّا قَتَلْنَا الْمَسِيحَ عِيسَى ابْنَ مَرْيَمَ رَسُولَ اللَّهِ  : ديگر اينكه ادعا مىكردند :\r\nعيسى بن مريم را آنان كشته‌اند . كلمهء  « رَسُولَ اللَّهِ »  نه از گفتار ايشان است ، زيرا اگر برسالت اقرار مىكردند ، او را نمىكشتند . اگر هم از گفتار ايشان است ، يعنى :\r\n« عيسى بن مريم كه به گمان خود رسول خدا بود » .\r\n وَ ما قَتَلُوهُ وَ ما صَلَبُوهُ وَ لكِنْ شُبِّهَ لَهُمْ  : در حالى كه آنان عيسى را نكشته و بدار نياويخته بودند ، بلكه بر آنها مشتبه شده بود .\r\nچگونه عيسى بر آنها مشتبه شد ؟\r\nابن عباس روايت كند كه : چون خداوند كسانى را - كه بعيسى و مادرش دشنام داده بودند - مسخ كرد ، يهودا كه رئيس يهوديان بود مطلع شد و ترسيد كه عيسى در بارهء خودش نيز دعا كند ، از اينرو يهوديان را گرد آورد و آنها را بر قتل عيسى هماهنگ ساخت . خداوند ، جبرئيل را به يارى وى فرستاد . چنان كه قرآن مجيد مىفرمايد :\r\n « وَ أَيَّدْناهُ بِرُوحِ الْقُدُسِ »  ( سوره بقره 87 يعنى ما عيسى را به روح القدس تاييد كرديم ) يهوديان اطراف عيسى را محاصره و آغاز پرسش كردند . عيسى فرمود : خداوند شما يهوديان را دشمن مىدارد . در اين وقت بعزم كشتن ، به او حمله‌ور شدند ، لكن جبرئيل او را وارد پناهگاهى كرد كه در سقف آن روزنه‌اى بود و از آنجا او را به آسمان برد .\r\nيهودا يكى از همدستان خود - طيطانوس - را مأمور كرد كه داخل پناهگاه گردد و عيسى را خارج گرداند ، لكن عيسى را در آنجا نيافت و مدتى متحير بماند . آنها گمان مىكردند كه وى در آنجا مشغول جنگ با حضرت عيسى است . خداوند او را به شباهت عيسى در آورد و چون خارج شد او را بجاى عيسى بدار آويختند و بكشتند .\r\nبرخى گفته‌اند : او از لحاظ صورت ، شبيه عيسى شده بود ، لكن از لحاظ بدنى به او شباهت نداشت ، برخى گفتند : صورت ، همان صورت عيسى و جسد ، جسد طيطانوس است . برخى گفتند : اگر اين طيطانوس است ، عيسى كجاست و اگر عيسى است طيطانوس\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nكو ؟ ! و همين مطلب موجب اشتباه آنان شده بود .\r\nوهب بن منبّه گويد : عيسى با هفت تن از حواريون در خانه‌اى بودند كه آنان خانه را محاصره كردند . وقتى بدرون خانه قدم نهادند ، خداوند همهء آنان را شبيه عيسى گردانيد . آنها گفتند : ما را جادو كرده‌ايد ! . عيسى را نشان دهيد ، يا اينكه همهء شما را مىكشيم . عيسى فرمود : كدام يك از شما امروز ، جان خود را به بهشت مىفروشد ؟ ! مردى بنام « سرجس » گفت : « من » سپس بيرون شتافت و خود را عيسى معرفى كرد و آنها بى رحمانه به روى تاخته ، او را بكشتند و بدار آويختند و خداوند همان روز عيسى را به آسمان برد . مجاهد و قتاده و ابن اسحاق نيز چنين گفته‌اند . لكن در بارهء تعداد حواريون اختلاف كرده‌اند . هيچ يك از آنان - جز وهب - نگفته است كه همهء حواريون ، شبيه عيسى شدند ، بلكه گفته‌اند : يكى از آنان به شباهت وى در آمدند و عيسى از ميان ايشان به آسمان رفت .\r\nطبرى گويد : گفتهء وهب ، قوىتر است ، زيرا اگر يكى از آنان شبيه عيسى شده بود - با توجه به اينكه عيسى به آنها گفته بود كه : هر كدام از شما شبيه من بشود ، داخل بهشت خواهد شد و آن گاه عيسى در برابر چشمشان به آسمان برده شد - عيسى بر ايشان مشتبه نمىشد بلكه تنها بر خود يهود مشتبه مىشد . لكن خداوند ، همهء آنان را شبيه عيسى گردانيد و هنگامى كه يكى از آنان را كشتند ، بر خود ايشان نيز مشتبه شد .\r\nابو على جبايى گويد : سران يهود ، شخصى را گرفتند و در جاى بلندى بدار آويختند و به كسى اجازه ندادند كه به آن جا نزديك گردد . سپس در ميان مردم منتشر كردند كه عيسى را كشته‌اند . اين كار را از ترس عوام كردند ، زيرا هنگامى كه وارد خانه شدند ، عيسى به آسمان رفته بود و ترسيدند كه اگر اين قضيه را فاش كنند ، مردم به حضرت عيسى ع ايمان آورند . قاتلان عيساى ساختگى در اين باره اختلافى نداشتند ، اختلاف در ميان ساير يهوديان بود .\r\nبرخى گفته‌اند : يكى از حواريون ، بنام « بودس زكريا بوطا » كه در ميان مسيحيان ، ملعون شمرده شده است ، مرد منافقى بود كه سى درهم رشوه گرفت و آنها را\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nبراى كشتن عيسى رهنمون گرديد . پس از اين جنايت ، وى نادم شد و خودكشى كرد .\r\nبعضى از مسيحيان گويند : وى همان بود كه بر يهوديان مشتبه گرديد و به جاى عيسى بدار آويخته شد ، در حالى كه مىگفت : من عيسى نيستم . من همان كسى هستم كه شما را راهنما شدم ! سدى گويد : آنها عيسى را با ده تن ، زندانى كردند . يكى از آنان داخل زندان شد و خداوند او را به شكل عيسى در آورد آنها او را كشتند و عيسى به آسمان رفت .\r\n وَ إِنَّ الَّذِينَ اخْتَلَفُوا فِيهِ لَفِي شَكٍّ مِنْهُ  : جبايى گويد : يعنى عوام يهود ، در بارهء او دچار شك و اختلاف شدند ، زيرا علماى ايشان مىدانستند كه عيسى كشته نشده است .\r\nبرخى گفته‌اند : منظور اين است كه : جماعتى در بارهء عيسى اختلاف كردند - برخى گفتند : او را كشتيم و برخى گفتند : نكشتيم .\r\n ما لَهُمْ بِهِ مِنْ عِلْمٍ إِلَّا اتِّباعَ الظَّنِّ  : آنان در بارهء كسى كه او را كشته بودند ، يقين نداشتند تنها به صرف گمان او را بقتل رسانيده بودند . و گمان مىكردند عيسى را كشته‌اند .\r\nعلت اينكه براى آنها ترديد پيدا شد ، اين بود كه شمارهء كسانى كه در خانه بودند ، مىدانستند . هنگامى كه وارد خانه شدند ، يكى از آنها را نديدند و عيسى بر ايشان مشتبه شد ، از اينرو يكى از آنان را باحتمال اينكه عيسى است ، بقتل رسانيدند .\r\nاين مطلب بنا بر عقيدهء كسانى صحيح است كه گويند : همراهان عيسى در موقع آمدن يهوديان متفرق نشده بودند . لكن كسانى كه مىگويند : در آن موقع ، آنها متفرق شده بودند ، مىگويند منشا اختلاف و اشتباه يهوديان اين بود كه شخصى كه باقى مانده بود و بقتل رسانيدند ، نمىدانستند عيسى بود يا ديگرى ! حسن گويد : يعنى آنان در بارهء عيسى اختلاف كردند . گاهى مىگفتند : او بندهء خداست و گاهى مىگفتند : او پسر خداست ! و گاهى مىگفتند : خداست ! ! زجاج گويد : معناى اختلاف مسيحيان اين است كه : دسته‌اى مىگفتند : او خداست و مقتول نيست و دسته‌اى مىگفتند : خدا نيست و كشته شد .\r\n وَ ما قَتَلُوهُ يَقِيناً  : در بارهء اين ضمير ( ه ) اختلاف است . برخى گويند : مرجع آن\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n« ظن » است . يعنى بطور يقين ، گمان خود را و آنچه احتمال مىدادند ، نكشتند . اين معنى از ابن عباس و جويبر است و خلاصهء آن اين است كه آنها به گمان خود عيسى را كشته بودند ، حال آنكه بطور يقين ديگرى را كشته بودند . برخى گويند : مرجع ضمير عيسى است . يعنى يقيناً و محققاً عيسى را نكشتند . حسن گويد : مقصود خداوند متعال اين است كه كشتن عيسى را بطور تحقيق و يقين ، انكار كند .\r\n بَلْ رَفَعَهُ اللَّهُ إِلَيْهِ  : بلكه خداوند عيسى را بسوى خود بالا برد و آنها او را نكشته و بدار نزده بودند . تفسير اين جمله را در سورهء آل عمران ، ذيل آيهء :  « إِذْ قالَ اللَّهُ يا عِيسى إِنِّي مُتَوَفِّيكَ وَ رافِعُكَ إِلَيَّ »  ( آيه 55 ) بيان كرده‌ايم  وَ كانَ اللَّهُ عَزِيزاً حَكِيماً  : خداوند همواره از دشمنان خود انتقام گرفته و در كارها و تقديرات خود حكيم است . بنا بر اين كسانى كه از محمد ( ص ) مىخواستند كه كتابى از آسمان بر ايشان نازل كند ، از عقوبت او بترسند ، چنان كه اين عقوبت دامنگير پيشينيان هم گرديد . اين معنى از ابن عباس است .\r\n\r\nقدرت خداوند\r\nاين كه در تفسير آيه گفتيم : خداوند ديگرى را شبيه عيسى گردانيد ، از چيزهايى است كه براى خداوند مقدور است و همهء مسلمانان در بارهء آن اتفاق دارند .\r\nاين موضوع اگر چه خلاف عادت است ، لكن جايز است كه خداوند به منظور سختى محنت و دشوارى تكليف ، آن را انجام دهد و خود يكى از معجزات حضرت عيسى باشد . در روايت است كه جبرييل به صورت دحيهء كلبى بر پيامبر نازل مىشد .\r\nاشكال همهء يهوديان و مسيحيان جهان ، اتفاق دارند بر اينكه عيسى ، مقتول و بدار آويخته شد . چگونه ممكن است كه همهء آنها از مطلبى بر خلاف واقع خبر دهند و قضيه خلاف گفتهء آنها باشد ؟ و اگر چنين امرى ممكن است ، چگونه مىتوان به خبرى اطمينان پيدا كرد ؟ !\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nپاسخ همانطورى كه خداوند خبر داده است ، خود آنها نيز در اين باره دچار شك و ترديد شده بودند . يهود عيسى را نمىشناختند . آنها مردى را كشته بودند كه به آنها گفته شده بود : عيسى است و خودشان هم همين طور مىگفتند ، بنا بر اين آنان نيز راست مىگفتند و واقع امر اين بود كه عيسى را نكشته بودند .\r\nدر حقيقت ، اشتباه براى مسيحيان پيدا شده بود ، زيرا ديده بودند كه ديگرى به شكل عيسى در آمده بود و مشاهده كرده بودند كه شخصى به شكل عيسى مقتول و مصلوب شد بنا بر اين گمان كرده بودند كه عيسى ( ع ) كشته شد .\r\nپس هر يك از يهوديان و مسيحيان بر طبق مشاهده و گمان خود خبر داده‌اند و اين سبب عدم اطمينان نسبت باخبار نمىشود .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\n\r\n[ سوره النساء ( 4 ) : آيات 159 تا 161 
  ]\r\nوَ إِنْ مِنْ أَهْلِ الْكِتابِ إِلاَّ لَيُؤْمِنَنَّ بِهِ قَبْلَ مَوْتِهِ وَ يَوْمَ الْقِيامَةِ يَكُونُ عَلَيْهِمْ شَهِيداً ( 159 ) فَبِظُلْمٍ مِنَ الَّذِينَ هادُوا حَرَّمْنا عَلَيْهِمْ طَيِّباتٍ أُحِلَّتْ لَهُمْ وَ بِصَدِّهِمْ عَنْ سَبِيلِ اللَّهِ كَثِيراً ( 160 ) وَ أَخْذِهِمُ الرِّبَوا وَ قَدْ نُهُوا عَنْهُ وَ أَكْلِهِمْ أَمْوالَ النَّاسِ بِالْباطِلِ وَ أَعْتَدْنا لِلْكافِرِينَ مِنْهُمْ عَذاباً أَلِيماً ( 161 )\r\n« 1 »\r\n\r\nترجمه\r\nو هيچ يك از اهل كتاب نيستند ، جز اينكه پيش از مرگ خود به او ايمان مىآورند و روز قيامت ، بر ايشان گواه خواهد بود .\r\nپس بواسطهء ظلم يهوديان ، چيزهاى پاكيزه‌اى كه بر آنها حلال بود بر آنها حرام گرديد . آنها مردم را از راه خدا باز مىداشتند و ربا را كه از آن نهى شده بودند مىگرفتند و مال مردم را بباطل مىخوردند و ما براى كافران ايشان ، عذابى دردناك ، فراهم كرده‌ايم .\r\n\r\n\r\n","description":"","footnote":"\r\n( 1 ) - سوره نساء آيهء 159 و 160 و 161 جزء 6\r\n","page_name":" 137 ","page_number":137},
  {"content":"\r\n\r\n\r\nبيان آيهء 159\r\n\r\nاعراب\r\nان : حرف نفى . اين حرف بيشتر با « الّا » همراه است . گاهى هم بدون « الا » مىآيد . مثل  « وَ لَقَدْ مَكَّنَّاهُمْ فِيما إِنْ مَكَّنَّاكُمْ »  ( احقاف 26 ) زجاج گويد : معناى آيه اين است : « و ما منهم احد الا ليؤمنن به » نظير آيهء :  « وَ إِنْ مِنْكُمْ إِلَّا وارِدُها »  ( سوره مريم 71 ) به معناى : « و ما منكم احد الا واردها » و نظير آيهء :  « وَ ما مِنَّا إِلَّا لَهُ مَقامٌ مَعْلُومٌ »  ( سوره صافات 164 ) به معناى : « و ما منا احد الا . . . » و نظير اين شعر :\r\n لو قلت ما فى قومها لم تيثم * يفضلها فى حسب و ميسم \r\nبه معناى : « ما احد فى قومها . . . » يعنى : اگر بگويى : احدى در قوم او نيست كه گناهى نكرده و در شخصيت و جمال ، با او برابرى كند . . .\r\nكوفيان را در اين موارد عقيده اين است كه از همهء جملات بالا موصول حذف شده است . يعنى : « و ان من اهل الكتاب الا من . . . » لكن بصيريان حذف موصول و بقاى صله را روا ندانند .\r\n\r\nمقصود\r\nاكنون خداوند خبر مىدهد از اينكه : احدى از آنها باقى نمىمانند ، جز اينكه به او ايمان خواهند آورد :\r\n وَ إِنْ مِنْ أَهْلِ الْكِتابِ إِلَّا لَيُؤْمِنَنَّ بِهِ قَبْلَ مَوْتِهِ  : هيچ يك از اهل كتاب نيست جز اينكه پيش از مرگ به او ايمان خواهد آورد .\r\n\r\nاقوال\r\n1 - هر دو ضمير « به . . . موته » به حضرت مسيح بر مىگردند . يعنى همهء يهوديان و مسيحيان ، هنگامى كه خداوند متعال در زمان ظهور مهدى موعود ، مسيح را براى\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nكشتن دجال ، به زمين مىفرستند و همهء ملل جهان در زير پرچم اتحاد و اتفاق در آمده ، اسلام را مىپذيرند ، پيش از مرگش به او ايمان خواهند آورد . اين قول از ابن عباس .\r\nابو مالك ، حسن ، قتاده ، ابن زيد است . بديهى است كه ايمان چون در هنگام مرگ است ، براى آنها نتيجه‌اى ندارد .\r\nطبرى نيز همين وجه را اختيار كرده ، گويد : آيه اختصاص دارد بگروهى از يهوديان و مسيحيان ، كه در آن زمان ، وجود دارند .\r\nعلى بن ابراهيم در تفسير خويش - به چند واسطه - از شهر بن حوشب ، نقل كرده است كه حجاج بن يوسف مىگفت : آيهء  « وَ إِنْ مِنْ أَهْلِ الْكِتابِ إِلَّا لَيُؤْمِنَنَّ . . . »  مرا حيران كرده است . من به قتل يهوديان و مسيحيان ، فرمان مىدهم . موقعى كه گردن آنها را مىزنند هر چه انتظار مىكشم چيزى در اين خصوص از آنها نمىشنوم ، حتى لب‌ها را هم حركت نمىدهند ! گفتم : خداوند امير را اصلاح كند ! معناى آيه اين نيست . پرسيد : چيست ؟ گفتم : عيسى بن مريم بيش از قيامت دنيا خواهد آمد و پشت سر حضرت مهدى نماز خواهد خواند . گفت : واى بر تو ، اين را از كجا مىگويى ؟ ! گفتم : امام باقر ( ع ) براى من حديث كرده است . گفت : به خدا ، اين مطلب را از چشمه‌اى زلال آورده‌اى ! بعضى از « شهر » پرسيدند : مقصودت از بيان اين مطلب ، چه بود ؟ ! گفت :\r\nمىخواستم او را بخشم آورم .\r\nابو القاسم بلخى نيز نظير اين مطلب را ياد كرده است . زجاج اين وجه را ضعيف شمرده ، گويد : آنان كه تا زمان بازگشت عيسى باقى مىمانند تعداد آنها كم است و آيه مقتضى ايمان عموم اهل كتاب است . لكن ممكن است چنين گفته شود كه همهء اهل كتاب مىگويند : ما به آن عيسى كه در آخر الزمان باز مىگردد ، ايمان مىآوريم .\r\n2 - ضمير « به » به مسيح و ضمير « موته » به كتابى مىگردد . يعنى هر يك از يهوديان و مسيحيانى كه از دار دنيا مىروند ، پيش از مرگ خود به عيسى ايمان مىآورند و آن هنگامى است كه تكليف زايل شده و مرگ حتمى است ، لكن اين ايمان به\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nحالشان فايده‌اى ندارد . علت اينكه يهوديان و مسيحيان هر دو را ذكر كرده ، اين است كه هر دو فرقه بر باطلند . يهود از راه كفر و نصارى از راه غلو .\r\nاين قول از ابن عباس - بنا به روايت ديگر - و مجاهد و ضحاك و ابن سيرين و جويبر است . گويند . اگر گردنشان هم زده شود ، تا ايمان نياورند نمىميرند .\r\n3 - مقصود اين است كه اهل كتاب ، پيش از مرگ خود به حضرت محمد ص ايمان خواهند آورد . طبرى اين وجه را ضعيف شمرده ، گويد : اگر اين مطلب ، صحيح باشد ، نبايد بر مردگان اهل كتاب ، حكم كافر جارى گردد . لكن ايراد طبرى وارد نيست ، زيرا ايمان آنان پس از زوال تكليف ، و موقعى است كه براى آنها فايده‌اى ندارد .\r\nلكن ضعف اين قول بخاطر اين است كه : در اين آيات ، نامى از حضرت محمد ص بميان نيامده است و ضرورتى هم ندارد كه ضمير را به آن بزرگوار ، برگردانيم بخصوص كه در اين آيات ، نام حضرت عيسى بميان آمده و شايسته است كه مقصود آن بزرگوار باشد .\r\n يَوْمَ الْقِيامَةِ يَكُونُ عَلَيْهِمْ شَهِيداً  : در روز قيامت ، عيسى گواهى خواهد داد كه رسالت خداوند را تبليغ و خود را بندهء خدا معرفى كرده و آنها را دعوت نكرده است كه او را خدا پندارند . اين معنى از قتاده و ابن جريج است .\r\nابو على جبايى گويد : بر آنها گواهى مىدهد كه هر چه وى تصديق و تكذيب كرده ، آنان نيز تصديق و تكذيب كنند .\r\n\r\nدلالت آيه\r\nاين آيه دلالت مىكند بر اينكه : هر كافرى در وقت مرگ ، ايمان مىآورد ، لكن اين ايمان مقبول نيست . چنان كه فرعون ، وقتى مايوس شد ، و ديگر تكليفى نداشت ، ايمان آورد .\r\nقريب به اين مطلب ، همان است كه اماميه روايت كرده‌اند كه مردم - تابع هر دينى باشند - پيامبر و جانشينانش را در دم مرگ ، مشاهده خواهند كرد از على ع نيز روايت كرده‌اند كه به حارث همدانى چنين فرمود :\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n يا حار همدان من يمت يرنى * من مؤمن او منافق قبلا \r\n يعرفنى طرفه و اعرفه * بعينه و اسمه و ما فعلا \r\nيعنى : اى حارث همدان ، هر مومن يا منافقى ، در وقت مرگ مرا مىبيند . او مرا مىشناسد و من او را به نام و نشان و كردار مىشناسم اگر اين روايت ، صحيح باشد ، منظور اين است كه در آن حال به فائدهء دوستى و زيان دشمنى ايشان از روى علاماتى كه از خود مىيابند و احوال كه ادراك مىكنند پى خواهند برد . چنان كه در روايت است كه در دم مرگ ، به انسان نشان داده مىشود كه از اهل بهشت است يا از اهل دوزخ « 1 »\r\n\r\n\r\n","description":"","footnote":"\r\n( 1 ) - ابن ابى الحديد نيز در ذيل اين خطبه :\r\n« فانكم لو قد عاينتم ما قد عاين من مات منكم ، لجزعتم و وهلتم و سمعتم و اطعتم . . . »\r\nضمن احتمالاتى كه در بارهء معناى آن مىدهد ، گويد « ممكن است مقصود على ( ع ) اين باشد كه هيچ كس نمىميرد جز اينكه در دم مرگ ، حضرتش را مشاهده خواهد كرد . شيعه نيز به همين مطلب معتقد است سپس اشعار حضرت را كه براى حارث همدانى خواند نقل كرد ، گويد : اگر مقصود على ( ع ) اين مطلب باشد ، مانعى ندارد . زيرا قرآن كريم نيز بوسيلهء آيه :\r\n « وَ مِنْ أَهْلِ الْكِتابِ . . . »  خبر داده است كه اهل كتاب در دم مرگ به عيسى تصديق خواهند كرد و بسيارى از مفسران ، گفته‌اند كه اهل كتاب عيسى را در دم مرگ مىبينند . . . ( شرح نهج البلاغه ابن ابى الحديد چاپ جديد جزء اول صفحه 288 ) 1 - بايد توجه داشت كه در اين مورد نيز يادى از مسيحيان و يهوديان و رفتار آنها با حضرت موسى و عيسى شده ، از اينرو پيامبر گرامى مىفرمايد : به عدد يهوديان و مسيحيان . . .\r\n","page_name":" 141 ","page_number":141},
  {"content":"\r\n\r\n\r\nبيان آيهء 160 - 161\r\n\r\nمقصود\r\nهم اكنون بار ديگر با عطف بر آيات پيش مىفرمايد :\r\n فَبِظُلْمٍ مِنَ الَّذِينَ هادُوا  : با ظلمى كه يهود ، بوسيلهء ارتكاب معاصى - كه شرح آنها گذشت - در بارهء خود كردند . قبلا گفتيم كه بعقيدهء زجاج : « فبظلم » بدل است از « فبنقضهم » و  « حَرَّمْنا عَلَيْهِمْ طَيِّباتٍ »  عامل است در « فبنقضهم »  حَرَّمْنا عَلَيْهِمْ طَيِّباتٍ  : بواسطهء اين ظلمها ، ما چيزهاى پاكيزه را بر يهود حرام كرديم . نظر به اينكه مطالب گذشته طولانى شده بود اكنون بطور اجمال همهء مطالب گذشته را عنوان « ظلم » تكرار كرده :\r\nگويد : بواسطهء همين ظلمها و ستمها بود كه : خوردنيها و غير خوردنيهاى طيب را بر ايشان حرام كرديم .\r\n أُحِلَّتْ لَهُمْ  : چيزهايى كه قبلا بر ايشان حلال شده بود .\r\nو چون آن اقدامات ناشايستهء را كردند ، خداوند نيز بر طبق مصلحت خود با آنها و چيزهايى را بر آنها تحريم كرد . اين نظر از مجاهد و اكثر مفسران است .\r\nابو على جبايى گويد : خداوند متعال ، چيزهاى طيب و پاكيزه را براى كيفر ظلمشان بر آنها حرام كرد . چنان كه مىفرمايد :  « وَ عَلَى الَّذِينَ هادُوا حَرَّمْنا كُلَّ ذِي ظُفُرٍ وَ مِنَ الْبَقَرِ وَ الْغَنَمِ . . . »  ( سوره انعام آيه 146 يعنى بر يهوديان حرام كرديم هر ناخن دارى را و از گاو و گوسفند نيز پيهشان . . . )  وَ بِصَدِّهِمْ عَنْ سَبِيلِ اللَّهِ كَثِيراً  ، اينها هم يكى ديگر از كردارهاى زشت ايشان است كه : مردم را از دين خدا و راه خدا باز مىداشتند و بر اين كار اصرار و سماجت داشتند .\r\nروش آنها اين بود كه به خداوند نسبت‌هاى دروغ مىدادند و بمردم مىگفتند كه : سخن\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nخداست و كتاب خدا را تحريف مىكردند و از آن بالاتر اينكه نبوت حضرت محمد ص را آنكار و آنچه در بارهء او مىدانستند ، كتمان مىكردند . اين معنى از مجاهد و جز اوست .\r\n وَ أَخْذِهِمُ الرِّبَوا وَ قَدْ نُهُوا عَنْهُ  : يكى ديگر از جنايات آنها ربا خوارى بود . با اينكه از اين كار منع شده بودند .\r\n وَ أَكْلِهِمْ أَمْوالَ النَّاسِ بِالْباطِلِ  : ديگر اينكه بدون استحقاق ، مال مردم را مىخوردند . آنها در موقع قضاوت ، رشوه مىگرفتند و كتابهاى مىنگاشتند و مىگفتند :\r\nاز جانب خداست و از اين راه پولهايى از مردم دريافت مىكردند و كارهاى ديگرى كه بر روى هم آنها را سزاوار كيفر خدا گردانيد و سر انجام چيزهايى را كه خوردن آن حلال بود خداوند بر ايشان تحريم كرد .\r\n وَ أَعْتَدْنا لِلْكافِرِينَ مِنْهُمْ عَذاباً أَلِيماً  : ما براى يهوديان كه منكر خدا يا پيامبران شدند ، عذابى دردناك فراهم ساخته‌ايم .\r\n\r\nاختلاف مفسران\r\nدر بارهء اينكه اين تحريم از راه عقوبت بود يا نه ، اختلاف كرده‌اند .\r\nجماعتى از مفسران گويند : از راه عقوبت بود ، زيرا همانطورى كه مىتوان چيزهايى را - مصلحة - تحريم كرد ، ممكن است بخاطر كيفر ، حرام شمرده شوند ابو على گويد : اين حرمت ، براى متجاوزان كيفر و براى ديگران مصلحت بود ابو هاشم گويد : اين حرمت ، تنها بخاطر مصلحت بود . لكن اين مصلحت :\r\nهنگامى پيدا شد كه آنها مرتكب خطاها و سمتهايى شدند و به همين جهت ، جايز است كه منشأ تحريم ستم آنها شمرده شود . بعلاوه ، تحريم ، تكليفى است كه امثال آن موجب پاداش مىشود و صبر بر آن لازم است و بنا بر اين ، خود يكى از نعمتهاى خداوند است نه كيفر او .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n\r\n[ سوره النساء ( 4 ) : آيات 162 تا 163 
  ]\r\nلكِنِ الرَّاسِخُونَ فِي الْعِلْمِ مِنْهُمْ وَ الْمُؤْمِنُونَ يُؤْمِنُونَ بِما أُنْزِلَ إِلَيْكَ وَ ما أُنْزِلَ مِنْ قَبْلِكَ وَ الْمُقِيمِينَ الصَّلاةَ وَ الْمُؤْتُونَ الزَّكاةَ وَ الْمُؤْمِنُونَ بِاللَّهِ وَ الْيَوْمِ الْآخِرِ أُولئِكَ سَنُؤْتِيهِمْ أَجْراً عَظِيماً ( 162 ) إِنَّا أَوْحَيْنا إِلَيْكَ كَما أَوْحَيْنا إِلى نُوحٍ وَ النَّبِيِّينَ مِنْ بَعْدِهِ وَ أَوْحَيْنا إِلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ وَ الْأَسْباطِ وَ عِيسى وَ أَيُّوبَ وَ يُونُسَ وَ هارُونَ وَ سُلَيْمانَ وَ آتَيْنا داوُدَ زَبُوراً ( 163 )\r\n« 1 »\r\n\r\nترجمه\r\nلكن يهوديان دانشمند و مردم مؤمن و دهندگان زكات و آنان كه به خدا و روز قيامت ايمان دارند ، به تو و قرآن و پيامبران پيشين - كه بپاى دارندهء نماز بودند - ايمان مىآورند . آنان را پاداش بزرگ ، مىدهيم .\r\nما به تو وحى فرستاديم همانطورى كه به نوح و پيامبران بعد از او وحى فرستاديم و به ابراهيم ، اسماعيل ، اسحاق ، يعقوب ، اسباط ، عيسى ، ايوب ، يونس ، هارون و سليمان وحى فرستاديم و داود را زبور داديم .\r\n\r\n\r\n","description":"","footnote":"\r\n( 1 ) - سوره نساء آيهء 162 و 163 جزء 6\r\n","page_name":" 144 ","page_number":144},
  {"content":"\r\n\r\n\r\nبيان آيهء 162\r\n\r\nقرائت\r\nسنؤتيهم : حمزه اين كلمه را به ياء و ديگران به نون قرائت كرده‌اند . دليل آن را در آيهء ( 152 ) ذكر شد .\r\n\r\nاعراب\r\nالمقيمين : در بارهء علت نصب اين كلمه ، اختلاف است . بصريان و سيبويه گويند به تقدير : « اعنى » است و خداوند متعال در مقام مدح نمازگزاران است كسايى گويد :\r\nدر محل جر است و عطف بر  « بِما أُنْزِلَ إِلَيْكَ »  مىباشد . برخى هم عطف بر « منهم » دانسته‌اند . برخى هم عطف بر  « مِنْ قَبْلِكَ »  دانسته‌اند . در اين ميان برخى هم معطوف بر « اليك » مىدانند . بحث آن در آيهء ( 1 ) ذيل كلمهء « و الارحام » گذشت .\r\nعروة نقل مىكند كه از عايشه در بارهء  « الْمُقِيمِينَ الصَّلاةَ »  و  « وَ الصَّابِئُونَ »  ( مائده 69 ) و  « إِنْ هذانِ »  ( طه 63 ) سؤال كرد . وى گفت : اينها از اشتباهات نويسندگان است و همچنين روايت شده است كه در قرآن پاره‌اى از اغلاط وجود دارد كه عرب اصلاح خواهد كرد . لكن هيچ يك از اين دو روايت ، صحيح نيست ، زيرا صحابهء پيامبر گرامى اسلام كه مقتداى مردم بودند و قرآن را از پيامبر گرامى اخذ كرده بودند ، هرگز آماده نبودند مطالب غلط به ياد مردم دهند .\r\n\r\nمقصود\r\nپروردگار متعال در اين آيهء ، مؤمنان يهود را معرفى كرده ، فرموده :\r\n لكِنِ الرَّاسِخُونَ فِي الْعِلْمِ مِنْهُمْ  : منظور عبد اللَّه بن سلام و دوستان اوست . آنان خدمت پيامبر بزرگوار اسلام ، عرضه داشتند : يهود مىدانند كه آنچه تو مىگويى حق است و نام تو در كتاب تورات ثبت مىباشد ، يهوديان گفتند : چنين نيست . آنها چيزى\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nنمىدانند ، بلكه ترا اغفال كرده ، به تو دروغ مىگويند . از اينرو خداوند متعال فرمود :\r\nلكن آن عده از دانشمندان يهود كه در دانش ، مايه‌اى دارند و تورات را بطور كامل بررسى كرده و بر مطالب آن احاطه دارند و همچنين مردم با ايمان مسلمان ، به قرآن و شريعت‌هاى آسمانى و كتب انبياء و رسل پيشين ، ايمان دارند .\r\n وَ الْمُؤْمِنُونَ يُؤْمِنُونَ بِما أُنْزِلَ إِلَيْكَ وَ ما أُنْزِلَ مِنْ قَبْلِكَ  : قتاده و برخى از مفسران گويند : خداوند متعال ، اين گروه از يهوديان پاك دل را توصيف مىكند كه از هدايت الهى بر خوردار و براى رشد و تكامل آماده هستند و بدين وسيله آنها را از يهوديان معاندى كه از آيهء  « يَسْئَلُكَ أَهْلُ الْكِتابِ »  ( آيه 153 ) تا اينجا ، به مذمت و توصيف آنها پرداخته است ، جدا مىكند و مىفرمايد : اينها درخواست‌هاى جاهلانهء ديگران از تو نمىكنند و نمىخواهند كه بر ايشان كتابى آسمانى نازل كنى ، زيرا مصداق سخن ترا در كتب پيامبران پيشين مطالعه كرده و بلزوم اطاعت تو پى برده‌اند ، از اينرو ديگر احتياجى ندارند كه از تو معجزه‌اى ديگر در خواست كنند و يا دليل بالاتر از دانش خود بجويند .\r\n وَ الْمُقِيمِينَ الصَّلاةَ  : هر گاه در اينجا فعلى در تقدير باشد ، جمله‌اى خواهد بود كه عطف است بر ابتداى آيه . يعنى همانطورى كه دانشمندان يهود و اهل ايمان به تو ايمان دارند كسانى كه نماز را با شرائط آن بجاى مىآورند ، به تو ايمان دارند و اينان همان كسانى هستند كه زكات مال خود را مىدهند و به خدا و روز قيامت ، اعتقاد دارند .\r\nو اگر عطف بر  « بِما أُنْزِلَ . . . »  باشد . برخى گفته‌اند : يعنى : دانشمندان يهود و اهل ايمان ، به قرآن و كتب آسمانى ديگر و پيامبران كه بر پاى دارندهء نماز بوده‌اند ايمان دارند و همچنين كسانى كه زكات مىدهند و به خدا و روز قيامت ايمان دارند . . .\r\nلكن طبرى به پيروى برخى از مفسران گويد : منظور از نمازگزاران فرشتگان هستند و قرائت و مصحف ابى نيز همين طور بوده است .\r\nبرخى نيز گفته‌اند : منظور از اين نماز گزاران ، امامان پاك و معصوم هستند .\r\n وَ الْمُؤْتُونَ الزَّكاةَ  : آنان كه زكات مىدهند .\r\n وَ الْمُؤْمِنُونَ بِاللَّهِ وَ الْيَوْمِ الْآخِرِ  : آنان كه به يكتايى خدا و زنده شدن مردگان در\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nروز قيامت و پاداش گرفتن آنان ، مؤمن هستند .\r\n أُولئِكَ سَنُؤْتِيهِمْ أَجْراً عَظِيماً  : آنان كه در اين آيه وصف شدند ، پاداش طاعت و فرمانبردارى خود را بطور كامل ، از ما مىگيرند و ما آنها را براى هميشه ، در بهشت جايگزين مىسازيم .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\n\r\nبيان آيهء 163\r\n\r\nقرائت\r\nحمزة و خلف « زبورا » بضم باء و ديگران بفتح خوانده‌اند ضم زاء بدليل اين است كه ممكن است جمع « زبور » باشد ، مثل : « تُخوم » جمع « تخوم » و « عُذوب » جمع « عذوب » . غير از اين سه كلمه ، ديگر جمعى بر اين قياس نداريم و ممكن است جمع « زبر » به معناى « مزبور » باشد .\r\n\r\nلغت\r\nزبر : سنگ كارى چاه ، عقل ، نوشتن كتاب . زبرهء آهن : قطعهء آهن .\r\n\r\nمقصود\r\nاكنون خداوند پيامبر گرامى را مخاطب ساخته ، مىفرمايد :\r\n إِنَّا أَوْحَيْنا إِلَيْكَ  : در اينجا نخست پيامبر گرامى را ياد مىكند او اگر چه از لحاظ زمان ، بعد از ديگران است ، لكن از لحاظ فضيلت ، بر ديگران مقدم است .\r\n كَما أَوْحَيْنا إِلى نُوحٍ  : اى پيامبر گرامى هم چنان كه به نوح و پيامبران بعد از او وحى فرستاديم ، به تو نيز وحى كرديم . علت اينكه پس از پيامبر گرامى اسلام ، نام نوح را مىبرد ، اين است كه وى پس از آدم ( ع ) ابو البشر است ، چنان كه قرآن گويد :  « وَ جَعَلْنا ذُرِّيَّتَهُ هُمُ الْباقِينَ »  ( صافات 77 يعنى ذريهء او را باقى گزارديم ) .\r\nبرخى گفته‌اند : علت اين است كه عمر او از همهء پيامبران طولانىتر بوده و معجزه‌اش اين بوده كه 950 سال در ميان مردم زندگى كرد ، بدون اينكه يكى از دندانهايش بيفتند يا از خوراكش كاسته شود يا موى او سپيد گردد .\r\nديگرى گفته است : علت اين است كه وى در دعوت خود پافشارى زيادى كرد و هيچ كس باندازهء او سختى نديد و نخستين امتى كه بواسطهء مخالفت پيامبرى از\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nپيامبران خدا ، گرفتار عذاب شد ، امت او بود .\r\n وَ النَّبِيِّينَ مِنْ بَعْدِهِ  : و بر پيامبران بعد از نوح نيز وحى فرستاديم .\r\n وَ أَوْحَيْنا إِلى إِبْراهِيمَ وَ إِسْماعِيلَ وَ إِسْحاقَ وَ يَعْقُوبَ  : اينان پيامبرانى هستند كه بعد از نوح آمده‌اند ، لكن خداوند متعال ، در اينجا نامهاى آنان را به ترتيب ياد مىكند تا مقام آنها را مورد احترام قرار دهد .\r\n وَ الْأَسْباطِ  : اينان فرزندان يعقوب هستند .\r\nبرخى گويند : اسباط ، از فرزندان حضرت اسحاق هستند ، همانطورى كه قبايل از فرزندان اسماعيل مىباشد . از اولاد اسحاق ، يوسف ، داود ، سليمان ، موسى و عيسى به مقام پيامبرى رسيدند . بنا بر اين ممكن است مقصود از اينكه بر اسباط وحى فرستاديم ، اين باش دكه ويح بسوى پيامبرانشان فرستاديم ، چنان كه هر گاه مىگوييم : قاصدى بسوى مردم حجاز فرستاديم ، منظورمان اين است كه به سوى سران و بزرگان ايشان فرستاديم .\r\nبديهى است كه اسباط يعنى برادران يوسف ، پيامبر نبوده‌اند .\r\n وَ عِيسى وَ أَيُّوبَ وَ يُونُسَ وَ هارُونَ وَ سُلَيْمانَ  : اينان نيز گروهى ديگر از پيامبران بعد از نوح هستند كه خداوند به همان منظور ، نامشان را ياد مىكند و نيز حضرت عيسى ع را نخست ياد مىكند ، اگر چه وى بعد از ايوب و يونس و هارون و سليمان بوده است ، زيرا يهوديان قدر او را نشناختند و او را مورد طعن قرار دادند از اين جهت در بارهء وى عنايت بيشترى نشان مىدهد .\r\n وَ آتَيْنا داوُدَ زَبُوراً  : داود را كتابى داديم بنام زبور . اين كتاب به همين نام مشهور است ، هم چنان كه كتاب حضرت موسى به تورات و كتاب حضرت عيسى به انجيل ، شهرت يافته است .\r\n\r\nنظم آيه\r\nاين آيه ، با آيهء  « يَسْئَلُكَ أَهْلُ الْكِتابِ . . . »  ( 153 ) ارتباط دارد .\r\nاين آيه ، دليل اين است كه آنان ، دليلى خواستند كه نبوتش را اثبات كند ، از اينرو خداوند متعال بيان فرموده كه : او نيز مثل پيامبران پيشين فرستادهء خداست و\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nهمانطورى كه آنان داراى معجزه بوده‌اند ، وى نيز داراى معجزه است .\r\nابن عباس گويد : هنگامى كه پيامبر ، آيات قرآنى را بر ايشان تلاوت كرد ، گفتند :\r\nخداوند ، پس از موسى ، سخن خود را بر هيچ فردى از افراد بشر نازل نكرده است ، از اينرو خداوند متعال ، آنان را با اين آيات تكذيب و خاطر نشان كرد كه پس از موسى بر پيامبرانى كه آنها را نام برده ، يا نام نبرده ، نيز وحى فرستاده است .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n\r\n[ سوره النساء ( 4 ) : آيات 164 تا 166 
  ]\r\nوَ رُسُلاً قَدْ قَصَصْناهُمْ عَلَيْكَ مِنْ قَبْلُ وَ رُسُلاً لَمْ نَقْصُصْهُمْ عَلَيْكَ وَ كَلَّمَ اللَّهُ مُوسى تَكْلِيماً ( 164 ) رُسُلاً مُبَشِّرِينَ وَ مُنْذِرِينَ لِئَلاَّ يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ وَ كانَ اللَّهُ عَزِيزاً حَكِيماً ( 165 ) لكِنِ اللَّهُ يَشْهَدُ بِما أَنْزَلَ إِلَيْكَ أَنْزَلَهُ بِعِلْمِهِ وَ الْمَلائِكَةُ يَشْهَدُونَ وَ كَفى بِاللَّهِ شَهِيداً ( 166 )\r\n« 1 »\r\n\r\nترجمه\r\nو پيامبرانى كه سر گذشت ايشان را براى تو بازگو كرده و پيامبرانى كه وصف آنها براى تو نكرده‌ايم . و خداوند با موسى تكلم كرد . پيامبرانى كه مردم را نويد دادند و تهديد كردند تا براى مردم پس از پيامبران بر خداوند ، حجتى نباشد و خداوند توانا و حكيم است .\r\nلكن خداوند كه قرآن را بر تو نازل كرده و به شايستگى تو علم داشته است و فرشتگان ، گواه حقانيت تو هستند و شهادت خداوند ، كافى است .\r\n\r\n\r\n","description":"","footnote":"\r\n( 1 ) - آيهء 164 و 165 و 166 سورهء نساء جزء ششم سوره 4\r\n","page_name":" 151 ","page_number":151},
  {"content":"\r\n\r\n\r\nبيان آيهء 164 - 165\r\n\r\nاعراب\r\nو رسلا : نصب اين كلمه ، دو وجه دارد : 1 - به تقدير فعل « قصصنا » كه با فعل بعد تفسير شده است 2 - به تقدير « ارسلنا » زيرا  « إِنَّا أَوْحَيْنا إِلَيْكَ »  در آيهء پيش بر اين معنى دلالت دارد . اين عقيده از زجاج است . فراء گويد : در اصل « انا اوحينا اليك و الى رسل » بوده كه چون « الى » حذف شد ، فعل منصوب گرديد  رُسُلًا مُبَشِّرِينَ  : حال است يا نصب آن به تقدير فعل « اعنى » است .\r\n\r\nمقصود\r\nدر آيهء پيش ، عده‌اى از پيامبران عظيم الشان را نام برده ، اكنون نيز بطور اجمال به وصف آنها پرداخته . مىفرمايد :\r\n وَ رُسُلًا قَدْ قَصَصْناهُمْ عَلَيْكَ مِنْ قَبْلُ  : و پيامبرانى ديگر ، كه سرگذشت آنان را براى تو بازگو كرده ، شأن و امور آنها را به تو شناسانديم .\r\nبرخى گويند : قبلا وصف آنان را در خارج از آيات قرآنى ، سپس بوسيلهء آيات قرآنى به او وحى كرد .\r\nبرخى نيز گفته‌اند : قبلا سرگذشت آنان را در مكه ، طى سورهء انعام و سوره‌هاى ديگر كمى براى او شرح داده بود زيرا سورهء نساء در مدينه نازل شده است .\r\n وَ رُسُلًا لَمْ نَقْصُصْهُمْ عَلَيْكَ  : اين عبارت دلالت دارد بر اينكه : خداوند متعال ، پيامبران بسيارى فرستاده كه نام و سرگذشت ايشان در قرآن كريم نيامده و تنها عده‌اى از آنان را بخاطر فضليتشان ياد كرده است .\r\n وَ كَلَّمَ اللَّهُ مُوسى تَكْلِيماً  : خداوند ، بدون واسطه ، با موسى سخن گفت ولى با ساير پيامبران بواسطهء وحى ، سخن مىگفت . برخى گفته‌اند : ذكر كلمهء « تكليم » براى اين\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nاست كه معلوم شود كه سخن خداوند با حضرت موسى ، همان تكلم معقولى است كه از وهم و پندار اهل باطل ، بدور و درك آن در خور فهم عاقلان است .\r\nروايت است كه : چون پيامبر آيهء قبل را تلاوت كرده ، يهوديان گفتند : محمد ( ص ) ، پيامبران را ياد كرد ولى در بارهء موسى براى ما چيزى نگفت . هنگامى كه اين آيه نازل گرديد ، گفتند : محمد ، موسى را ياد و بوسيلهء بيان اينكه او همكلام خداوند بوده است ، وى را بر ديگران ، برترى داد .\r\n رُسُلًا مُبَشِّرِينَ  : همان پيامبرانى كه مردم مؤمن و مطيع را به بهشت و پاداش ، بشارت مىدادند .\r\n وَ مُنْذِرِينَ  : و كافران و عاصيان را بدوزخ و كيفر ، تهديد مىكردند .\r\n لِئَلَّا يَكُونَ لِلنَّاسِ عَلَى اللَّهِ حُجَّةٌ بَعْدَ الرُّسُلِ  : تا مردم را پس از آمدن پيامبران ، بر خدا عذر و بهانه‌اى نباشد و بگويند : خدايا ، پيامبرى بر ما نفرستادى . و اگر مىفرستادى به تو ايمان مىآورديم . چنان كه در آيهء ديگر ، از آنها خبر داده ، مىگويد :  « لَقالُوا رَبَّنا لَوْ لا أَرْسَلْتَ إِلَيْنا رَسُولًا . . . »  ( طه 134 ) يعنى : گويند پروردگارا چرا پيامبرى بسوى ما نفرستادى )\r\n\r\nدلالت آيه\r\nبرخى گمان كرده‌اند كه خداوند را آن چنان لطفى است كه اگر شامل حال كافر شود ، ايمان خواهد آورد .\r\nاين گمان ، بى اساس است : زيرا اگر چنين بود ، باز هم مردم كافر دليل و بهانه‌اى داشتند و مىگفتند : چرا لطفت را شامل حال ما نكردى تا ايمان بياوريم ؟ ! بنا بر اين ، به حكم اين آيهء شريفه ، بوسيلهء آمدن پيامبران ، بر مردم اتمام حجت شده و اين خود لطفى است از جانب خداوند متعال لكن اگر كسى وجه پيدا نكرد كه آمدن پيامبران لطف و در عين حال اتمام حجت است ، آيا بر او هم حجتى هست يا نه ؟\r\nبايد به اين نكته توجه داشته باشيم كه عقل انسان و دلايل توحيد و عدالت خداوند متعال نيز حجت هستند و خود اينها بهانه و عذر را از مردم مىگيرند ، زيرا اگر تنها\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nآمدن پيامبران را حجت بدانيم و عقل را از اين منصب معزول داريم ، به دو اشكال بر مىخوريم :\r\n1 - ما هنگامى مىتوانيم پيامبرى را راستگو بدانيم كه به توحيد و عدل خداوند پى برده باشيم . بنا بر اين هر گاه توحيد و عدل خداوند را ثابت نكرده باشيم ، راهى بسوى معرفت پيامبر و راستگويى او نداريم .\r\n2 - اگر فقط پيامبران وسيلهء اتمام حجت باشند و عقل را در اين راه ، سهمى نباشد ، هر پيامبرى نيز احتياج دارد كه پيامبرى ديگر ، راستگويى او را تصديق كند .\r\nكه بالآخره سر از تسلسل و بى نهايت بيرون مىآورد . و بطلان آن در جاى خود ثابت شده است .\r\nبنا بر اين كسانى كه به اين آيه استدلال كرده‌اند كه : تكليف هنگامى صحيح است كه پيامبرى بيايد ، از راه صواب بدور افتاده‌اند . زيرا عقل و حجيت آن را فراموش كرده‌اند .\r\n وَ كانَ اللَّهُ عَزِيزاً حَكِيماً  : خداوند بر انتقام از عاصيان و كافران توانا و در دستورها و كارهاى خود حكيم است .\r\n\r\n","description":"","footnote":"","page_name":" 154 ","page_number":154},
  {"content":"\r\n\r\n\r\nبيان آيهء 166\r\n\r\nشان نزول\r\nگويند : جماعتى از يهود ، خدمت پيامبر آمدند . فرمود : من مىدانم كه شما به رسالت من علم داريد . پاسخ دادند : ما چنين علمى نداريم و برسالت تو نيز شهادت نمىدهيم . از اينرو خداوند اين آيه را نازل فرمود .\r\n\r\nمقصود\r\nاكنون براى رد انكار و مخالفت آنها مىفرمايد :\r\n لكِنِ اللَّهُ يَشْهَدُ بِما أَنْزَلَ إِلَيْكَ  : زجاج گويد : يعنى اگر آنان به نبوت تو شهادت ندهند ، خداوند شهادت مىدهد . اين شهادت خداوند ، عبارت است از نصب معجزات ، كه براى پيامبرى از هر شاهدى بهتر و او را از شهادت اهل كتاب بى نياز مىكند .\r\n أَنْزَلَهُ بِعِلْمِهِ  : خداوند ، قرآن را بر تو نازل كرد و علم داشت كه تو شايستهء آن هستى و مىتوانى خدمتگزار حق باشى و مردم را به سوى آن فرا خوانى .\r\nزجاج گويد : يعنى خداوند قرآنى بر تو نازل كرد كه علم او در آن است .\r\n وَ الْمَلائِكَةُ يَشْهَدُونَ  : و فرشتگان نيز گواهى مىدهند كه تو پيامبر خدا و قرآن از جانب اوست .\r\n وَ كَفى بِاللَّهِ شَهِيداً  : شهادت خدا در اثبات اين حقيقت ، كافى است و به شهادت ديگرى نيازى نيست .\r\nاين آيه ، خاطر مبارك پيامبر را بخاطر تكذيب مخالفان ، تسلى مىبخشد .\r\n\r\nعلم خدا\r\nبرخى به اين آيه استدلال كرده‌اند : علم خداوند ، زائد بر ذات بى همتاى اوست و عين ذات نيست . لكن اگر اين استدلال ، صحيح بود ، لازم بود كه علم خداوند وسيله و ابزار نزول قرآن كريم باشد . نظير « كتب بالقلم » يعنى ابزار نوشتن من قلم بود . و « انزله بعلمه » يعنى ابزار نزول قرآن ، علم خداوند بود . بديهى است كه علم خدا وسيله و ابزار نزول قرآن نيست و اين چيزى است كه جملگى بر آنند .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\n\r\n[ سوره النساء ( 4 ) : آيات 167 تا 170 
  ]\r\nإِنَّ الَّذِينَ كَفَرُوا وَ صَدُّوا عَنْ سَبِيلِ اللَّهِ قَدْ ضَلُّوا ضَلالاً بَعِيداً ( 167 ) إِنَّ الَّذِينَ كَفَرُوا وَ ظَلَمُوا لَمْ يَكُنِ اللَّهُ لِيَغْفِرَ لَهُمْ وَ لا لِيَهْدِيَهُمْ طَرِيقاً ( 168 ) إِلاَّ طَرِيقَ جَهَنَّمَ خالِدِينَ فِيها أَبَداً وَ كانَ ذلِكَ عَلَى اللَّهِ يَسِيراً ( 169 ) يا أَيُّهَا النَّاسُ قَدْ جاءَكُمُ الرَّسُولُ بِالْحَقِّ مِنْ رَبِّكُمْ فَآمِنُوا خَيْراً لَكُمْ وَ إِنْ تَكْفُرُوا فَإِنَّ لِلَّهِ ما فِي السَّماواتِ وَ الْأَرْضِ وَ كانَ اللَّهُ عَلِيماً حَكِيماً ( 170 )\r\n« 1 »\r\n\r\nترجمه\r\nآنان كه كفر ورزيدند و از راه خدا منع كردند ، بگمراهى دورى افتادند . آنان كه كافر شدند و ستم كردند ، خدا آنها را نمىآمرزد و براهى جز راه جهنم كه همواره در آن خواهند بود ، هدايت نمىكند و اين كار بر خدا آسان است .\r\nاى مردم ، پيامبر با دين حق از جانب پروردگارتان ، بسوى شما آمد ، بنا بر اين ايمان بياوريد و كارهايى كنيد كه براى شما بهتر باشد و اگر كافر شويد ، براى خداست هر چه در آسمانها و زمين است و خداى دانا و حكيم است .\r\n\r\n\r\n","description":"","footnote":"\r\n( 1 ) - سورهء نساء آيهء 167 تا 170 جزء 6 سورهء 4\r\n","page_name":" 156 ","page_number":156},
  {"content":"\r\n\r\n\r\nبيان آيهء 167 - 168 - 169\r\n\r\nمقصود\r\n إِنَّ الَّذِينَ كَفَرُوا وَ صَدُّوا عَنْ سَبِيلِ اللَّهِ قَدْ ضَلُّوا ضَلالًا بَعِيداً  : آنان كه خود كافر شدند و ديگران را از دين خدا - كه تو مامور تبليغ آن هستى - باز داشتند ، از راه راست ، به كلى منحرف شدند و دور افتادند و دستاويز پر ارزشى كه همان دين حق بود و خداوند ، آن را براى خلق پسنديده و ترا براى ارشاد مردم در راه آن ، بر انگيخته بود ، از كف دادند .\r\n إِنَّ الَّذِينَ كَفَرُوا وَ ظَلَمُوا لَمْ يَكُنِ اللَّهُ لِيَغْفِرَ لَهُمْ  : آنان كه رسالت آسمانى محمد را انكار و با نسبت دروغگويى بوى دادن ، در باره‌اش ستم كردند و خود با علم برسالت او ، كفر ورزيده ، از راه حسد و ستم ، مقام اولياى خدا را ناديده گرفتند ، هرگز از گنه بخشى و عفو خداوند بهره‌مند نخواهند شد .\r\n وَ لا لِيَهْدِيَهُمْ طَرِيقاً  : و آنان را به راه بهشت ، هدايت نخواهد كرد . در اينجا مقصود از هدايت ، راهنمايىهاى معمولى نيست ، زيرا در اين باره ، قبلا سخن گفته شده و عموم اهل تكليف از آن بر خوردار شده‌اند .\r\n إِلَّا طَرِيقَ جَهَنَّمَ  : لكن بكيفر كفر و ستمگريهاى آنان ، به راه جهنم ، هدايتشان مىكند .\r\n خالِدِينَ فِيها أَبَداً  : آنان براى هميشه در جهنم ، خواهند بود .\r\n وَ كانَ ذلِكَ عَلَى اللَّهِ يَسِيراً  : و اين كار ، بر خدا آسان است ، زيرا كسى را ياراى آن نيست كه جلو ارادهء او را بگيرد .\r\n\r\n","description":"","footnote":"","page_name":" 157 ","page_number":157},
  {"content":"\r\n\r\n\r\nبيان آيهء 170\r\n\r\nاعراب\r\nبالحق : با حرف تعديه است ، خيراً : برخى در بارهء علت نصب آن معتقدند كه مفعول به است براى فعل محذوف .\r\nبه تقدير : « آمنوا و اتوا خيراً »\r\n\r\nمقصود\r\nبار ديگر خداوند متعال ، از راه اندرز و راهنمايى انسانها مىفرمايد :\r\n يا أَيُّهَا النَّاسُ  : اين خطاب متوجه همهء مردم و بقولى متوجه كفار است .\r\n قَدْ جاءَكُمُ الرَّسُولُ بِالْحَقِّ مِنْ رَبِّكُمْ  : اى مردم ، پيامبر خدا حضرت محمد ص ، از جانب پروردگار متعال ، دينى براى شما آورد كه خداوند آن را پسنديده و به بندگان خود ارزانى داشته است .\r\nاز امام باقر ع روايت شده است كه : يعنى پيامبر ، براى شما ولايت آنانى كه بدوستى آنان مامور هستيد ، بارمغان آورد .\r\n فَآمِنُوا  : بنا بر اين او را و قرآنش را كه از پيش خداست ، تصديق كنيد .\r\n خَيْراً لَكُمْ  : و كارهايى انجام دهيد كه بدون ترديد ، براى شما بهتر از انكار و تكذيب است .\r\n وَ إِنْ تَكْفُرُوا فَإِنَّ لِلَّهِ ما فِي السَّماواتِ وَ الْأَرْضِ  : اگر او را تكذيب كنيد ، به خود ضرر زده‌ايد ، نه خدا ، زيرا او مالك همهء چيزهايى است كه در زمين و آسمانهاست و كفر شما و تكذيب شما پيامبر را ، « بر دامن كبرياش گردى ننشاند ! »  وَ كانَ اللَّهُ عَلِيماً حَكِيماً  : خداوند به طاعت و گناه شما آگاه و در امر و نهى و تدابير خود حكيم است .\r\n\r\n","description":"","footnote":"","page_name":" 158 ","page_number":158},
  {"content":"\r\n\r\n\r\n[ سوره النساء ( 4 ) : آيه 171 
  ]\r\nيا أَهْلَ الْكِتابِ لا تَغْلُوا فِي دِينِكُمْ وَ لا تَقُولُوا عَلَى اللَّهِ إِلاَّ الْحَقَّ إِنَّمَا الْمَسِيحُ عِيسَى ابْنُ مَرْيَمَ رَسُولُ اللَّهِ وَ كَلِمَتُهُ أَلْقاها إِلى مَرْيَمَ وَ رُوحٌ مِنْهُ فَآمِنُوا بِاللَّهِ وَ رُسُلِهِ وَ لا تَقُولُوا ثَلاثَةٌ انْتَهُوا خَيْراً لَكُمْ إِنَّمَا اللَّهُ إِلهٌ واحِدٌ سُبْحانَهُ أَنْ يَكُونَ لَهُ وَلَدٌ لَهُ ما فِي السَّماواتِ وَ ما فِي الْأَرْضِ وَ كَفى بِاللَّهِ وَكِيلاً ( 171 )\r\n« 1 »\r\n\r\nترجمه\r\nاى اهل كتاب ، در دين خود غلو مكنيد و در بارهء خدا جز حق مگوييد . عيسى تنها پيامبر خدا و كلمه و روحى است از او كه به مريم القا كرد . نگوييد : خدا سه تاست . از اين گفتار دست برداريد كه براى شما بهتر است . خداوند ، يكتا منزه است از اينكه وى را فرزندى باشد . براى اوست هر چه در آسمانها و زمين است و وكالت و كفالت او كافى است .\r\n\r\n\r\n","description":"","footnote":"\r\n( 1 ) - آيهء 171 سورهء نساء جزء 6 سوره 4\r\n","page_name":" 159 ","page_number":159},
  {"content":"\r\n\r\n\r\nبيان آيهء 171\r\n\r\nلغت\r\nغلو : تجاوز از حدّ . « غلا بالجارية لحمها و عظمها » يعنى : كنيز بدوران بلوغ و جوانى و رشد اندام ، زود نائل گرديد . شاعر گويد :\r\n خمصانة قلق موشحها * رود الشباب غلا بها عظم \r\nيعنى : كمرش باريك ، لباسش پر نقش و نگار و در آغاز طراوت و نشاط است كه استخوانهايش به سر حد رشد رسيده‌اند .\r\nمسيح : ممسوح ، شسته ، عيسى را مسيح گفته‌اند ، زيرا خداوند او را از گناهان و آلودگيهايى كه در انسانهاست پاك ساخته . برخى گفته‌اند : اين كلمه سريانى و اصل آن « مشيحا » است كه در زبان عبرى مثل نامهاى انبياى ديگر تغيير يافته است .\r\nالبته « دجال » را هم مسيح ناميده‌اند ، زيرا از چشم راست يا چشم چپش بطور كلى اثرى نيست ، پس عيسى از گناهان زدوده شده و او از يك چشم ، چنان كه از پيامبر گرامى اسلام روايت شده است . خاقانى گويد :\r\n نه عيسى داشت از ياران كمينه سوزنى در بر * نه سوزن شبه دجال است يك چشم سپاهانى \r\n\r\nاعراب\r\nثلاثة : خبر است براى مبتداى محذوف ، يعنى : « هم ثلاثة » بطور كلى هر جا بعد از مادهء « قول » اسم مرفوعى باشد كه رافعى ندارد . بايد آن را خبر براى مبتدا دانست .\r\nخيرا : علت نصب آن را در آيهء قبل ، بيان كرديم .\r\n أَنْ يَكُونَ  : در محل نصب است ، زيرا در اصل « من ان يكون » بوده و حرف جر\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nآن حذف شده است .\r\n\r\nمقصود\r\nاكنون روى سخن ، با آن گروه از اهل كتاب است كه اهل بحث و مجادله بودند :\r\n يا أَهْلَ الْكِتابِ  : حسن گويد : خطاب به يهوديان و مسيحيان است . زيرا مسيحيان در بارهء عيسى غلو كرده ، برخى گفتند : او پسر خداست و برخى گفتند : او خداست و برخى گفتند : او يكى از خدايان سه گانه : پدر ، پسر و روح القدس است .\r\nهمچنين يهوديان نيز غلو كرده : گفتند : او حرامزاده است ، بنا بر اين هر دو گروه ، راه غلو پيموده‌اند .\r\nابو مسلم و ابو على و جماعتى از مفسران گويند : خطاب تنها به مسيحيان است  لا تَغْلُوا فِي دِينِكُمْ  : اى اهل كتاب ، در بارهء دين خود افراط نكنيد و از حق نگذريد  وَ لا تَقُولُوا عَلَى اللَّهِ إِلَّا الْحَقَّ  : و بگوئيد كه خداوند متعال را شريكى و همدمى و فرزندى نيست و عيسى را شبيه يا پسر خدا مخوانيد ، زيرا اين سخن ، به ناحق است .\r\n إِنَّمَا الْمَسِيحُ  : معناى مسيح را بيان كرديم . برخى گفته‌اند : علت اينكه او را مسيح ناميده‌اند اين است كه وى با گردش در روى زمين و مسافرتهاى پى در پى ، در حقيقت زمين را مسح مىكرد  عِيسَى ابْنُ مَرْيَمَ  : بيان است براى مسيح . يعنى على رغم پندار بى اساس مسيحيان كه او را پسر خدا مىدانند و على رغم توهم دروغ يهوديان كه او را زادهء پدرى بدكار ، مىپندارند ، او پور مريم عذر است .\r\n رَسُولُ اللَّهِ  : آرى عيسى ، پيامبرى است كه خداوند وى را برهبرى بشر ، بر انگيخت نه آنكه اين دو فرقهء گمراه ، خيال كردند .\r\n وَ كَلِمَتُهُ  : حسن و قتاده گويند : يعنى عيسى همان است كه كلمهء « كن » كه از مصدر جلال خداوندى صدور يافت ، بزيور هستى آراسته شد .\r\nابو على جبايى گويد : يعنى همانطورى كه مردم بكلام خدا ، هدايت مىشوند ، بوجود او نيز هدايت مىشوند\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nو برخى گويند : يعنى او همان نويد فرحبخش الهى است كه مريم از زبان فرشته‌اى شنود . قرآن كريم گويد :  « إِذْ قالَتِ الْمَلائِكَةُ يا مَرْيَمُ إِنَّ اللَّهَ يُبَشِّرُكِ بِكَلِمَةٍ »  ( آل عمران 45 ) يعنى هنگامى كه فرشته گفت : اى مريم ، خداوند ترا به كلمه‌اى نويد مىدهد . منظور از جملهء :  « أَلْقاها إِلى مَرْيَمَ »  نيز همين است . يعنى : آن كلمه را خداوند به مريم القا كرد و « القاى كلمه » يعنى گفتن آن .\r\n أَلْقاها إِلى مَرْيَمَ  : جبايى گويد : يعنى خلق آن كلمه را در رحم مريم القا كرد .\r\n وَ رُوحٌ مِنْهُ  : و عيسى روحى است از خداوند\r\n\r\nچرا عيسى را روح ناميده است ؟\r\nدر اين باره اقوالى است :\r\n1 - علت اين است كه : عيسى با نفخه‌اى كه جبرييل به فرمان خدا در گريبان مريم دميد ، بوجود آمد . روح را به خداوند نسبت داده است به دو دليل :\r\nيكى اينكه جبرييل به امر او بود و ديگر به منظور تعظيم شان حضرت عيسى ع . چنان كه در بارهء روزه مىفرمايد : روزه براى من است و من پاداش آن را مىدهم . به نفخه هم روح گفته مىشود . چنان كه ذو الرمه در شعر خود گويد :\r\n« و احيها بروحك » « 1 » يعنى او را به نفخهء خود زنده گردان .\r\n2 - جبايى گويد : مقصود اين است كه همانطورى كه مردم به وسيلهء روح ، زنده مىشوند ، به وسيلهء او نيز حيات پيدا مىكنند ، بنا بر اين معنى آيه اين است كه : خداوند عيسى را پيامبر گردانيد تا مردم به او اقتدا كنند و سنتش را پيروى نمايند و به هدايتش راهنمايى شوند .\r\n3 - ابو عبيده گويد : يعنى او انسانى است كه خداوند او را به وسيلهء نطفه‌هاى دو\r\n\r\n\r\n","description":"","footnote":"\r\n( 1 ) -\r\n فقلت له ارفعها اليك و احيها * بروحك و اقتته لها قيتة قدراً \r\n و ظاهر لها من يابس الشخت و استعن * عليه الصبا و اجعل يديك لها سترا \r\nبه او گفتم : وى را بسوى خود برافراز و با نفخهء خود زنده‌اش كن و براى او قوتى از هيزم قرار ده و با هيزم خشك به او كمك كن و باد صبا را به يارى او بخواه و دستهايت را پوشش او گردان .\r\n( در وصف آتش )\r\n","page_name":" 162 ","page_number":162},
  {"content":"\r\n\r\nجنس مخالف و آميزش آنها نيافريده است .\r\n4 - يعنى او رحمت خداست . چنان كه در جاى ديگر مىفرمايد :  « وَ أَيَّدَهُمْ بِرُوحٍ مِنْهُ »  ( مجادله 22 ) يعنى آنان را برحمت خود تاييد كرد . بنا بر اين عيسى را براى مومنان و پيروانش ، رحمت قرار داده است ، زيرا آنان را به راه سعادت هدايت كرده است .\r\n5 - يعنى او روح خداست كه وى را آفريد و صورت بخشيد ، آن گاه او را به سوى مريم فرستاد و بوسيلهء مريم در ميان مردم ظهور پيدا كرد . اين قول از ابو العاليه و ابى بن كعب است .\r\n6 - روح ، در اينجا يعنى جبرييل . بنا بر اين عطف است بر ضمير مستتر در « القى » و مقصود اين است كه : خداوند و روح كه از جانب اوست - يعنى جبرئيل - عيسى را به مريم القا كردند .\r\n فَآمِنُوا بِاللَّهِ وَ رُسُلِهِ  - مردم كتابى را امر مىكند كه به يكتايى خداوند و رسالت پيامبرانش اقرار كرده ، او را بى شريك و بى رفيق و بى فرزند ، بشناسند .\r\n وَ لا تَقُولُوا ثَلاثَةٌ  : خطاب به مسيحيان است . زجاج گويد : يعنى نگوييد :\r\nخداى ما سه تاست .\r\nبرخى گويند : اين معنى ، صحيح نيست ، زيرا آنان به سه خدا معتقد نيستند بلكه مىگويند : خدا يكى و داراى سه عنصر است : پدر ، پسر و روح القدس . اين مطلب ، درست به اين مىماند كه بگوييم : چراغ يكى است كه از مادهء سوخت و فتيله و شعله ، تشكيل شده و خورشيد يكى است كه از جسم و نور و پرتو ، تشكيل يافته .\r\nاينها همه غلطند ، زيرا نه چراغ در حقيقت يكى است و نه خورشيد ! درست مثل اين است كه عدد ده را يا ده چيز را « يك » فرض كنيم يا اينكه انسان را ، يا خانه را ، يك چيز بدانيم . حال آنكه هيچ يك از اينها در واقع يكى نيستند ، بلكه از چند چيزى تشكيل يافته‌اند .\r\nبنا بر اين منظور ايشان از « خدا يكى است » يعنى - حقيقةً - يكى است ،\r\n\r\n","description":"","footnote":"","page_name":" 163 ","page_number":163},
  {"content":"\r\n\r\nديگر نمىتوانند بگويند : « سه تاست » زيرا « يك » بودن با « سه تا » بودن ، متناقض است و اگر منظور آنها از « خدا يكى است » مثل يكى بودن « چراغ ، خورشيد ، خانه ، انسان . . . » است ، در اين صورت ، به توحيد معتقد نيستند ، بلكه خدا را شبيه مخلوقات ، كرده‌اند ، زيرا ميان توحيد و عدم توحيد - كه مربوط به مخلوقات است واسطه‌اى وجود ندارد .\r\n انْتَهُوا  : از اين گفتار شنيع دست برداريد .\r\n خَيْراً لَكُمْ  : و كارى كنيد كه براى شما بهتر باشد  إِنَّمَا اللَّهُ إِلهٌ واحِدٌ  : نه چنان است كه شما مىگوئيد ، عيسى را از خدايى بهره و نصيبى نيست ، او نه خداست ، نه شريك خدا ، نه پسر خدا .\r\nآرى خداوند ، يكتاست ، زيرا كسى كه داراى فرزند يا همدم باشد ، شايستهء پرستش نيست . لكن از آنجا كه او شايستهء خدايى و پرستش است ، يكتاست ، او را نه فرزندى است ، نه شبهى . نه همدمى نه شريكى . سپس خود را از آنچه پيروان باطل گويند ، منزه ساخته ، فرمود :\r\n سُبْحانَهُ أَنْ يَكُونَ لَهُ وَلَدٌ  : لفظ « سبحان » به معناى تنزيه ذات بارى تعالى از عيوب است . يعنى خداوند منزه است از اينكه وى را فرزندى باشد .\r\n لَهُ ما فِي السَّماواتِ وَ ما فِي الْأَرْضِ  : او راست پادشاهى ، مالكيت و آفرينش آنچه در آسمانها و زمين است و مىتواند هر گونه تصرفى در آنها بكند . از جملهء آنها عيسى و مادر اوست . چگونه مملوك و آفريده ، فرزند مالك و خالق خويش است ؟\r\n وَ كَفى بِاللَّهِ وَكِيلًا  : و كافى است كه خداوند ، قيم ، مدبر و رازق همهء موجودات زمينى و آسمانى است .\r\nبقولى يعنى : كافى است كه خداوند حافظ اعمال بندگان است و آنها را بر اعمالشان جزا مىدهد . بنا بر اين جمله اخير ، تسليتى است براى پيامبر گرامى اسلام و تهديدى است براى آنهايى كه در بارهء خداوند مطالبى مىگويند كه در خور ذاتش نيست\r\n\r\n","description":"","footnote":"","page_name":" 164 ","page_number":164},
  {"content":"\r\n\r\n\r\n[ سوره النساء ( 4 ) : آيات 172 تا 173 
  ]\r\nلَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّهِ وَ لا الْمَلائِكَةُ الْمُقَرَّبُونَ وَ مَنْ يَسْتَنْكِفْ عَنْ عِبادَتِهِ وَ يَسْتَكْبِرْ فَسَيَحْشُرُهُمْ إِلَيْهِ جَمِيعاً ( 172 ) فَأَمَّا الَّذِينَ آمَنُوا وَ عَمِلُوا الصَّالِحاتِ فَيُوَفِّيهِمْ أُجُورَهُمْ وَ يَزِيدُهُمْ مِنْ فَضْلِهِ وَ أَمَّا الَّذِينَ اسْتَنْكَفُوا وَ اسْتَكْبَرُوا فَيُعَذِّبُهُمْ عَذاباً أَلِيماً وَ لا يَجِدُونَ لَهُمْ مِنْ دُونِ اللَّهِ وَلِيًّا وَ لا نَصِيراً ( 173 )\r\n« 1 »\r\n\r\nترجمه\r\nمسيح و فرشتگان مقرب ، از اينكه بندهء خدا باشند ، استنكاف ندارند . آنان كه از عبادتش استنكاف و تكبر كنند به زودى بسوى خود محشورشان مىكند . اما آنان كه ايمان آورده ، كارهاى شايسته كنند ، پاداش آنها را مىدهد و از فضل و كرم خود بر پاداششان مىافزايد و اما آنان كه استنكاف و تكبر كنند ، آنان را عذابى دردناك كند و جز خداوند براى خويش دوست و ياورى نيابند .\r\n\r\n\r\n","description":"","footnote":"\r\n( 1 ) - سوره نساء آيهء 172 و 173 جزء 6\r\n","page_name":" 165 ","page_number":165},
  {"content":"\r\n\r\n\r\nبيان آيهء 172 - 173\r\n\r\nعدد آيات\r\nبنا بر عدد شامى سه آيه و بنا بر عدد ديگران دو آيه است .\r\n\r\nلغت\r\nاستنكاف : خوددارى از چيزى . اصل اين كلمه « نكفت الدمع » است . يعنى اشك را از گونه‌ام دور ساختم . شاعر گويد :\r\n فبانوا فلو لا ما تذكر منهم * من الخلف لم ينكف لعينك مدمع \r\nيعنى : آنها جدا شدند و اگر بخاطر سوگندى كه به ياد آوردند نبود ، اشكى از ديدهء تو پاك نمىشد .\r\nاستكبار : فزونى طلبى بدون شايستگى . فرق آن با تكبر ، اين است كه در تكبر ممكن است شايستگى باشد ، از اينرو خداوند را « متكبر » گوييم ، نه « مستكبر »\r\n\r\nشان نزول\r\nروايت است كه مسيحيان نجران ، از پيامبر پرسيدند : چرا سرور ما را عيب مىكنى ؟\r\nفرمود : سرور شما كيست ؟\r\nگفتند : عيسى فرمود : در بارهء او چه گفته‌ام ؟\r\nگفتند : مىگويى بنده و فرستادهء خداست ! از اينرو اين آيات ، نازل گرديد .\r\n\r\nمقصود\r\nقبلا در پيرامون مسيح و عقايد مسيحيان در بارهء وى ، سخن گفت . اكنون به رد آنها پرداخته ، مىفرمايد :\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n لَنْ يَسْتَنْكِفَ الْمَسِيحُ أَنْ يَكُونَ عَبْداً لِلَّهِ  : مسيح استنكاف و امتناع ندارد كه بندهء خداوند باشد .\r\n وَ لَا الْمَلائِكَةُ الْمُقَرَّبُونَ  : همچنين فرشتگان مقرب ، از اينكه به بندگى خدا اقرار و اعتراف كنند ، ابا ندارند . مقربان درگاه خدا آنانند كه خداوند آنان را به خود نزديك ساخته و از ميان ساير آفريدگان ، مقام و منزلت آنان را برترى داده است .\r\n وَ مَنْ يَسْتَنْكِفْ عَنْ عِبادَتِهِ وَ يَسْتَكْبِرْ فَسَيَحْشُرُهُمْ إِلَيْهِ جَمِيعاً  : آنان كه از عبادت خداوند خوددارى كرده ، تكبر كنند و بطاعتش معتقد نباشند ، در روز قيامت همهء آنها را مبعوث و در وعده‌گاهشان گرد مىآورد .\r\nمنظور از كلمهء « اليه » جايگاهى است كه هيچكس جز خداوند متعال بر آن فرمانروايى ندارد و در آنجا سروكار همهء مردم با اوست . چنان كه وقتى گويند : « سروكار فلان به امير افتاد » منظور اين است كه تنها امير در كار او صاحب نظر است .\r\n\r\nمقام فرشتگان\r\nبرخى به اين آيه استدلال كرده‌اند ، بر اينكه فرشتگان ، برتر از پيامبرانند ، زيرا نام ملائكه را بعد از انبياء ذكر كرده و در چنين مقامى مقتضى برترى فرشتگان است ، زيرا عادت بر اين جارى است كه بگويند : « وزير و امير از اين كار استنكاف ندارند ، نه اينكه امير و وزير . . . » پس همانطورى كه در موارد ديگر نخست آنكه مقامش پايينتر و سپس آنكه بترتر است ، ذكر مىكنند ، در اين مورد نيز چنين است .\r\nاصحاب ما پاسخ داده‌اند : استدلال فوق صحيح است . لكن آيه دلالت دارد بر اينكه : مقام « فرشتگان مقرب » جمعاً بر مقام عيسى برتر است ، ولى دلالت ندارد بر اينكه : يكا يك آنان نيز بر عيسى برترى دارند و اين خود همان مطلب مورد اختلاف و مورد بحث است .\r\nديگر اينكه : ما معتقديم كه پيامبران بر فرشتگان برترى دارند ، لكن اين برترى موجب چندان فاصله‌اى نمىشود كه نتوان در استعمالات ، افضل را بر غير افضل ، مقدم داشت . درست مثل اينكه بگوييم : فلان امير و فلان امير از فلان كار ، استنكاف\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nندارند . با اينكه امير اول بر امير دوم برترى دارد ، لكن با اشتراك در امارت ، از يك سو و كمى فاصله ، از سوى ديگر ، اين نوع استعمال ، صحيح است . حال آنكه صحيح نيست بگوييم : از اين كار نه امير استنكاف دارد ، نه وزير ! زيرا امير و وزير ، در امارت شركتى ندارند و فاصلهء آنها زياد است .\r\n فَأَمَّا الَّذِينَ آمَنُوا وَ عَمِلُوا الصَّالِحاتِ فَيُوَفِّيهِمْ أُجُورَهُمْ  : آنان كه ايمان آورده ، كارهاى شايسته كنند ، خداوند متعال پاداش آنها را مىدهد . در اينجا خداوند ، مردمى را كه اهل ايمان و طاعتند ، وعده مىدهد كه پاداش اعمال نيكوى آنها را - بطور كامل و وافى خواهد داد .\r\n وَ يَزِيدُهُمْ مِنْ فَضْلِهِ  : و آنها را بيشتر از آنچه وعده كرده است ، از فضل و كرم خود ، پاداش مىدهد ، پاداشى كه آنها به اندازهء آن پى نمىبرند ، زيرا وعده داده است كه در برابر هر كار نيكى ده تا هفتاد تا هفتصد برابر و . . . اجر خواهد داد . بديهى است كه اين زيادت‌ها ناشى از تفضل خداوند است .\r\n وَ أَمَّا الَّذِينَ اسْتَنْكَفُوا وَ اسْتَكْبَرُوا فَيُعَذِّبُهُمْ عَذاباً أَلِيماً  : آنان كه از اقرار به يكتايى خداوند ، خوددارى كردند و از اطاعت و پرستش كبر ورزيدند ، گرفتار عذاب دردناك خداوند خواهند شد .\r\n وَ لا يَجِدُونَ لَهُمْ مِنْ دُونِ اللَّهِ وَلِيًّا وَ لا نَصِيراً  : آنان را نه دوستى است كه از عذاب ، نجات بخشد و نه ياورى كه از عقاب ، خلاص گرداند .\r\n\r\n","description":"","footnote":"","page_name":" 168 ","page_number":168},
  {"content":"\r\n\r\n\r\n[ سوره النساء ( 4 ) : آيات 174 تا 175 
  ]\r\nيا أَيُّهَا النَّاسُ قَدْ جاءَكُمْ بُرْهانٌ مِنْ رَبِّكُمْ وَ أَنْزَلْنا إِلَيْكُمْ نُوراً مُبِيناً ( 174 ) فَأَمَّا الَّذِينَ آمَنُوا بِاللَّهِ وَ اعْتَصَمُوا بِهِ فَسَيُدْخِلُهُمْ فِي رَحْمَةٍ مِنْهُ وَ فَضْلٍ وَ يَهْدِيهِمْ إِلَيْهِ صِراطاً مُسْتَقِيماً ( 175 )\r\n« 1 »\r\n\r\nترجمه\r\nاى مردم ، از جانب پروردگارتان ، برهانى بسوى شما آمد و ما نورى آشكار بر شما نازل كرديم . اما كسانى كه به خدا ايمان آورده ، به او متوسل شوند ، ايشان را در رحمت و فضل خود ، داخل و به راه راست خود هدايت مىكند .\r\n\r\n\r\n","description":"","footnote":"\r\n( 1 ) - سوره نساء آيهء 174 و 175 جزء 6\r\n","page_name":" 169 ","page_number":169},
  {"content":"\r\n\r\n\r\nبيان آيهء 174 - 175\r\n\r\nلغت\r\nبرهان : شاهد حق . برخى گويند : برهان يعنى بيان مطلب از روى دليل .\r\nاعتصام : خوددارى از شر . « اعتصم باللَّه » يعنى بكمك خداوند ، از شر خوددارى كرد . عصمت اين است كه خداوند بنده‌اى را از شر حفظ كند . چنين بنده‌اى را « معصوم » گوييم . اين عصمت ، از دو راه ممكن است :\r\n1 - اينكه خداوند بنده‌اى را از نيرنگ مكاران حفظ كند ، چنان كه پيامبر فرمود :  « وَ اللَّهُ يَعْصِمُكَ مِنَ النَّاسِ »  ( سوره مائده 67 يعنى خداوند ترا از شر مردم حفظ خواهد كرد ) .\r\n2 - اينكه بنده خود را طورى مورد لطف ، قرار دهد كه از ارتكاب معاصى خوددارى كند .\r\n\r\nاعراب\r\nصراطاً : مفعول دوم براى « يهدى » و جايز است كه حال باشد از ضمير « اليه »\r\n\r\nمقصود\r\nدر اين سورهء مبارك ، خداوند ، پاره‌اى از احكام و وظائف فردى و اجتماعى را بيان كرد . اكنون به منظور اينكه اعتماد و يقين مردم را به واقعيت اين احكام ، جلب كند ، مىفرمايد :\r\n يا أَيُّهَا النَّاسُ  : اين آيه خطاب به پيروان اديان ديگرى است كه در اين سوره ، به بيان سر گذشت و افكار و عقايد آنها پرداخت .\r\n قَدْ جاءَكُمْ بُرْهانٌ مِنْ رَبِّكُمْ  : اى مردم ، بر شما از جانب خداوند ، حجتى نازل گرديد كه بر صحت گفتار پيامبر گرامى اسلام ، دليلى روشن هست : اين حجت ، بقولى\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nحضرت محمد و معجزاتش و بقولى قرآن كريم است .\r\n وَ أَنْزَلْنا إِلَيْكُمْ نُوراً مُبِيناً  : و با او بسوى شما نورى آشكار فرستاديم كه حجت او را پرتو افكنى كند و شما را به راه نجات ، راهنمون گردد . اين نور ، بقول مجاهد ، قتاده و سدى ، قرآن ، و بنا بروايتى از امام صادق ( ع ) ولايت على ع است .\r\n فَأَمَّا الَّذِينَ آمَنُوا بِاللَّهِ وَ اعْتَصَمُوا بِهِ فَسَيُدْخِلُهُمْ فِي رَحْمَةٍ مِنْهُ وَ فَضْلٍ  ، آنان كه به يگانگى خداوند اعتراض و پيامبرش را تصديق كنند و به نورى كه بر پيامبرش نازل كرده ، تمسك جويند ، خداوند آنان را در رحمت و نعمت خود - يعنى بهشت - و فزونى پاداش كه تفضل خداوند و زايد بر استحقاق ايشان است ، داخل خواهد كرد .\r\n وَ يَهْدِيهِمْ إِلَيْهِ صِراطاً مُسْتَقِيماً  : و آنان را توفيق مىدهد تا به فضل خداوند كه مخصوص اولياست ، برسند و راه آنان كه از نعمتهاى الهى برخوردار شده‌اند ، پيموده دنباله‌رو ايشان باشند و از هدايت ايشان استفاده كنند و دين و سنت آنها را پيروى نمايند . اين همان ، صراط مستقيمى است كه خداوند راضى شده است كه راه تكامل بندگانش باشد .\r\n\r\n","description":"","footnote":"","page_name":" 171 ","page_number":171},
  {"content":"\r\n\r\n\r\n[ سوره النساء ( 4 ) : آيه 176 
  ]\r\nيَسْتَفْتُونَكَ قُلِ اللَّهُ يُفْتِيكُمْ فِي الْكَلالَةِ إِنِ امْرُؤٌ هَلَكَ لَيْسَ لَهُ وَلَدٌ وَ لَهُ أُخْتٌ فَلَها نِصْفُ ما تَرَكَ وَ هُوَ يَرِثُها إِنْ لَمْ يَكُنْ لَها وَلَدٌ فَإِنْ كانَتَا اثْنَتَيْنِ فَلَهُمَا الثُّلُثانِ مِمَّا تَرَكَ وَ إِنْ كانُوا إِخْوَةً رِجالاً وَ نِساءً فَلِلذَّكَرِ مِثْلُ حَظِّ الْأُنْثَيَيْنِ يُبَيِّنُ اللَّهُ لَكُمْ أَنْ تَضِلُّوا وَ اللَّهُ بِكُلِّ شَيْءٍ عَلِيمٌ ( 176 )\r\n« 1 »\r\n\r\nترجمه\r\nاز تو در بارهء خواهران و برادران سؤال كنند . بگو : خداوند حكم ايشان را بيان مىكند . اگر مردى بميرد كه داراى فرزند نيست و خواهرى داشته باشد ، براى او نصف مال است و اگر زنى بميرد كه تنها داراى برادرى باشد ، همهء مال از اوست .\r\nاگر ميت داراى دو خواهر باشد ، براى آنها دو ثلث است و اگر داراى چند خواهر و برادر باشد ، مرد را دو برابر سهم زن است . خداوند اين احكام را بيان مىكند كه گمراه نشويد و خدا بهر چيزى داناست .\r\n\r\n\r\n","description":"","footnote":"\r\n( 1 ) - آيهء 176 سورهء نساء جزء ششم\r\n","page_name":" 172 ","page_number":172},
  {"content":"\r\n\r\n\r\nبيان آيات 176\r\n\r\nلغت\r\nكلاله : در بارهء اين كلمهء در اول سوره بحث شد استفتاء : سؤال از حكم\r\n\r\nاعراب\r\n يَسْتَفْتُونَكَ قُلِ اللَّهُ يُفْتِيكُمْ فِي الْكَلالَةِ  : در اينجا تنازع دو فعل بر سر « فى الكلاله » است . بهتر اين است كه فعل دوم عمل كند و براى فعل اول « فى الكلاله » را مقدر بدانيم . در قرآن ، عمل فعل دوم ، اولى است بدليل :  « إِذا قِيلَ لَهُمْ تَعالَوْا يَسْتَغْفِرْ لَكُمْ رَسُولُ اللَّهِ »  ( منافقون 5 ) در اينجا فعل دوم در « رسول اللَّه » عمل كرده نه اول ، زيرا اگر اول عمل كرده بود چنين گفته مىشد : « تعالوا يستغفر لكم الى رسول اللَّه » در ادبيات عرب نظاير آن بسيار است مثل :\r\n و كمتاً مدماةً كان متونها * جرى فوقها و استشعرت لون مذهب \r\nيعنى اسبهاى سرخى كه گويى بر پشت آنها پارچه‌هاى زربفت افكنده‌اند . در اين بيت ، مورد نزاع « لون » است كه فعل دوم در آن عمل كرده و فعل اول عمل نكرده است .\r\n إِنِ امْرُؤٌ هَلَكَ  : اين اسم مرفوع است بفعل مقدر كه فعل ظاهر آن را تفسير كرده است و اظهار آن جايز نيست  فَإِنْ كانَتَا اثْنَتَيْنِ  : در اينجا اگر كلمهء « اثنتين » ظاهر نمىشد ، الف « كانتا » بر آن دلالت مىكرد . علت ظهور آن : تاكيد ضمير يا بيان اين مطلب است كه منظور دو نفر بودن است و صغر و كبر ، در آن اثرى ندارد .\r\n رِجالًا وَ نِساءً  : بدل از « اخوة »\r\n\r\n","description":"","footnote":"","page_name":" 173 ","page_number":173},
  {"content":"\r\n\r\n أَنْ تَضِلُّوا  : در بارهء « ان » سه قول است : 1 - يعنى « ان لا تضلوا » مثل :\r\n راينا ما يرى البصراء فيها * فآلينا عليها ان تباعا \r\nيعنى « ان لا تباعا » هر چه ديگران در او مىبينند ما هم ديديم و سوگند ياد كرديم كه فروخته نشود . بنا بر اين حرف جر در تقدير است .\r\n2 - يعنى « كراهة ان تضلوا » و مفعول لاجله خواهد بود . برخى گفته‌اند حذف « لا » جايز نيست ولى زايده بودن آن جايز است مثل :  « لِئَلَّا يَعْلَمَ أَهْلُ الْكِتابِ أَلَّا يَقْدِرُونَ عَلى شَيْءٍ مِنْ فَضْلِ اللَّهِ »  سوره حديد 29 ) يعنى « ليعلم . . . » 3 - يعنى : « يبين اللَّه لكم الضلال لتجتنبوه » خداوند گمراهى را براى شما بيان مىكند كه از آن اجتناب كنيد .\r\n\r\nشان نزول\r\nدر بارهء شان نزول اين آيه اختلاف است ، از جابر بن عبد اللَّه انصارى نقل است كه گفت : من بيمار شدم و داراى نه يا هفت خواهر بودم . پيامبر نزد من آمد و در صورت من دميد و به هوش آمدم ، عرض كردم : آيا براى خواهرانم به دو سوم مال وصيت كنم ؟\r\nگفت نيكى كن عرض كردم : به نصف ؟ فرمود : نيكى كن . سپس خارج شد و مرا ترك كرد . مجددا بازگشت و فرمود : خدايت شفا دهد ! خداوند در بارهء خواهرانت دستور دو ثلث داد . مىگويند : جابر مىگفت : خداى اين آيه را در بارهء من نازل كرده است .\r\nقتاده گويد : صحابه ، در بارهء « كلاله » زياد فكر مىكردند ، از اينرو خداوند اين آيه را نازل كرد .\r\nبراء بن عازب گويد : آخرين سوره‌اى كه بطور كامل نازل گرديد ، برائت و آخرين آيه‌اى كه نازل شد ، پايان سوره نساء  « يَسْتَفْتُونَكَ . . . »  بود . اين مطلب را بخارى و مسلم در صحيح خود نقل كرده‌اند .\r\nجابر گويد : اين آيه ، در مدينه نازل شد . ابن سيرين گويد : در سفرى كه صحابه نيز در حضور پيشواى گرامى اسلام ، بودند ، نازل گرديد .\r\nاين آيه را « تابستانى » ( آيهء صيف ) گويند ، زيرا خداوند در بارهء « كلاله » دو\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nآيه نازل كرد : يكى در زمستان ( آيه 12 همين سوره ) و ديگرى در تابستان ، كه همين آيه است . از خليفهء دوم روايت است كه : از پيامبر ، در بارهء « كلاله » سؤال كردم فرمود : « آيه صيف » ترا بس است .\r\n\r\nمقصود\r\nخداوند متعال در اوايل اين سوره ، برخى از سهام ارث را بيان كرد . اكنون در پايان سوره ، دنباله اين مطلب را بيان مىدارد :\r\n يَسْتَفْتُونَكَ  : از تو در بارهء ميراث خواهران و برادران ( كلاله ) سؤال مىكنند .\r\n قُلِ اللَّهُ يُفْتِيكُمْ فِي الْكَلالَةِ  : بگو : خداوند ، حكم ميراث خواهران و برادران را براى شما بيان مىكند . حسن مىگويد : مقصود از كلاله ، خواهران و برادرانند .\r\nاز ائمه ما نيز چنين نقل شده است ، ابو بكر و جماعتى از مفسران گويند : كلاله ، سواى پدر و فرزند است .\r\n إِنِ امْرُؤٌ هَلَكَ لَيْسَ لَهُ وَلَدٌ  : سدى گويد : يعنى شخصى بميرد و داراى فرزند ذكور و اناث نباشد . اين مطلب را مذهب اماميه ، موافق است پس مقصود اين است كه ميتى كه داراى پدر و مادر و فرزند نباشد . . . علت اينكه ما پدر و مادر را هم مىافزايم اجماع است . و انگهى لفظ « كلاله » هم از اين معنى خبر مىدهد ، زيرا كلاله نام آن خويشاوندانى است كه ميت را احاطه كنند نه آنهايى كه به ميت چسبيده‌اند . حال آنكه پدر و مادر - مثل فرزند - چسبيدهء ميت هستند بنا بر اين تنها خواهران و برادران ، ميت را احاطه مىكنند .\r\n وَ لَهُ أُخْتٌ  : اين ميت كه داراى فرزند و والدين نيست ، خواهرى دارد - اعم از پدرى و مادرى يا پدرى . البته در بارهء كلالهء امىّ در اول سوره ، بحث شده است .\r\n فَلَها نِصْفُ ما تَرَكَ  : خواهر را از تركهء ميت ، يك دوم است . ( اين يك دوم بالفيض است باقى را هم بنا بر بطلان تعصيب به او رد مىكنند )  وَ هُوَ يَرِثُها إِنْ لَمْ يَكُنْ لَها وَلَدٌ  : هر گاه ميت ، زنى باشد كه داراى فرزند و والدين نباشد و برادرى داشته باشد از پدر و مادر يا پدر ، همهء مال ، براى اوست .\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n فَإِنْ كانَتَا اثْنَتَيْنِ  : اگر ميت ، داراى دو خواهر باشد ، خواه ميت مرد باشد يا زن ، البته به شرطى كه داراى پدر و مادر و اولاد نباشد .\r\n فَلَهُمَا الثُّلُثانِ مِمَّا تَرَكَ  : براى آن دو خواهر ، 3 / 2 مال است . ( باقى را هم بالقرابة به آنها رد مىكنند زيرا تعصيب باطل است )  وَ إِنْ كانُوا إِخْوَةً رِجالًا وَ نِساءً  : اگر ميت ، فقط داراى چند خواهر و برادر پدر و مادرى يا پدرى باشد .\r\n فَلِلذَّكَرِ مِثْلُ حَظِّ الْأُنْثَيَيْنِ  : سهم برادر دو برابر سهم خواهر است .\r\n\r\nدلالت آيه\r\nجملهء  « إِنِ امْرُؤٌ هَلَكَ لَيْسَ لَهُ وَلَدٌ وَ لَهُ أُخْتٌ فَلَها نِصْفُ ما تَرَكَ وَ هُوَ يَرِثُها إِنْ لَمْ يَكُنْ لَها وَلَدٌ »  دلالت دارد بر اينكه برادر يا خواهر با بودن دختر ارث نمىبرند ، زيرا خداوند متعال ، شرط ارث بردن خواهر و برادر را نبودن « ولد » دانسته است .\r\nبديهى است كه كلمهء « ولد » هم شامل پسر مىشود و هم شامل دختر و همهء اهل لغت بر بر آن اتفاق دارند .\r\nروايتى نقل كرده‌اند كه : « خواهران و برادران با دختران ، عصبه‌اند » ( يعنى بايد ما زاد بر سهم يك دختر كه 2 / 1 است و ما زاد بر سهم دو دختر و بيشتر كه 3 / 1 است به خواهران و برادران داد ) لكن اين خبر ، واحد است و با نص قرآن سازگار نيست ابن عباس نيز بر همين عقيده است و از ائمة اهل بيت ( ع ) نيز چنين روايت شده . « 1 »  يُبَيِّنُ اللَّهُ لَكُمْ أَنْ تَضِلُّوا  : خداوند مسائل ارث را براى شما بيان مىكند كه در احكام مربوط به ارث ، بخطا نيفتيد . ابو مسلم گويد : يعنى خداوند ، همهء احكام دين را براى شما بيان مىدارد تا در راه دين هدايت شويد .\r\n وَ اللَّهُ بِكُلِّ شَيْءٍ عَلِيمٌ  ، خداوند به تمام امورى كه مربوط به معاش و معاد مردم\r\n\r\n\r\n","description":"","footnote":"\r\n( 1 ) - ما در باره عول و تعصيب ، تا آنجا كه مناسب بوده در پاورقى ( ج 5 ) ص 33 بحث كرديم و در اينجا ما زاد بر سهم يك خواهر يا بيشتر را بنا بر بطلان تعصيب ، بخودشان باز گردانيم ولى عامه بمقتضاى همان روايت متن ، بخويشاوندان ديگر مىدهند .\r\n","page_name":" 176 ","page_number":176},
  {"content":"\r\n\r\nاست ، داناست .\r\nدر آغاز اين سوره ، نخست حكم ميراث والدين و فرزند ، سپس حكم ميراث زن و شوهر و خواهران مادرى را بيان داشت . در اين آيه هم حكم ميراث خواهران و برادران پدرى و مادرى يا پدرى بيان كرد و سوره را خاتمه داد . بديهى است كه خواهر و برادر پدرى هنگامى ارث مىبرند كه خواهر و برادر پدرى و مادرى وجود نداشته باشند .\r\nجملهء :  « وَ أُولُوا الْأَرْحامِ بَعْضُهُمْ أَوْلى بِبَعْضٍ »  ( احزاب 6 يعنى خويشاوندان برخى نسبت به برخى برترى دارند ) اين نكته را بيان مىدارد كه : نزديكى خويشاوندان به ميت ، سبب ارث آنها مىشود ، بنا بر اين هر كس به رحم نزديكتر و از لحاظ خويشاوندى قريبتر است ، از آنكه دور يا دور تر است ترجيح دارد . اين مسائل ، ميان فقيهان مورد اختلاف نيز هست و در كتابهاى فقهى بيان شده است .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\n\r\nسورهء مائده\r\nبنا بر قول ابن عباس و مجاهد ، اين سوره در مدينه ، نازل شده است . جعفر بن مبشر و شعبى گويند : همهء آيات اين سوره ، در مدينه نازل شده است ، باستثناى  « الْيَوْمَ أَكْمَلْتُ لَكُمْ دِينَكُمْ . . . »  ( آيهء 3 ) كه در سفر حجة الوداع ، هنگامى كه بر شتر خود ايستاده بود نازل گرديد .\r\n\r\nعدد آيات\r\nبنا بر عدد كوفى 120 و بنا بر عدد بصرى 123 و بنا بر عدد ديگران 122 است .\r\nغير كوفيان ، نخستين آيهء سوره را تا   « بِالْعُقُودِ »   يك آيه مستقل مىدانند .\r\nهمچنين آيه 15 تا  « وَ يَعْفُوا عَنْ كَثِيرٍ »  يك آيه ، حساب كرده‌اند . بصريان نيز علاوه بر اين دو مورد ، آيه 23 تا  « فَإِنَّكُمْ غالِبُونَ »  يك آيه دانسته‌اند .\r\n\r\nفضيلت\r\nابى بن كعب ، از پيامبر گرامى روايت كرده است كه : « هر كس سورهء مائده را بخواند ، خداوند بعدد هر چه يهودى و مسيحى در روى زمين است به او مزد مىدهد و ده حسنه براى او ثبت و ده گناه از او محو مىكند و ده درجه براى او بالا مىبرد » « 1 » عياشى باسناد خود از على ع نقل كرده است كه : قرآن ، بعضى بعضى را نسخ ميكرد و اخذ آن به امر پيامبر بود ، تا اينكه سورهء مائده نازل شده كه احكامى مربوط به سابق را نسخ كرد ولى چيزى را از آن نسخ نشد . اين سوره هنگامى نازل شد كه پيامبر سوار بر استرى بود . سنگينى وحى چنان بود كه استر را از حركت باز داشت و طولى\r\n\r\n\r\n","description":"","footnote":"\r\n( 1 ) - بايد توجه داشت كه در اين مورد نيز يادى از مسيحيان و يهوديان و رفتار آنها با حضرت موسى و عيسى شده ، از اينرو پيامبر گرامى مىفرمايد : به عدد يهوديان و مسيحيان . . .\r\n","page_name":" 178 ","page_number":178},
  {"content":"\r\n\r\nنداشت كه او را بر زمين بغلتاند . پيامبر چنان به حال اغما در آمد كه دست خود را بر سر شيبة بن وهب جمحى نهاد . آن گاه به حال عادى بازگشت و سورهء مائده را بر ما قرائت كرد و همگى بدان عمل كرديم .\r\nو نيز به اسناد خود از امام باقر ع روايت كرده است كه : « هر كس سوره مائده را در روزهاى پنجشنبه بخواند ، ايمان او بظلم نياميزد و هرگز به خدا شرك نياورد . » و نيز از ابو حمزه ثمالى نقل كرده است كه : « سورهء مائده يك جا و بطور كامل نازل گرديد و 70 هزار ملك همراه آن به زمين آمدند .\r\n\r\nتفسير\r\nخداوند متعال سوره نساء را با ذكر پاره‌اى از احكام شرع خاتمه داد ، اكنون سوره مائده را نيز با بيان احكام ، آغاز مىكند . نخست بطور اجمال ، مىفرمايد :\r\n  « أَوْفُوا بِالْعُقُودِ »   يعنى به عقده‌ها وفا كنيد ، سپس به تفضيل مىپردازد .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\n\r\n[ سوره المائدة ( 5 ) : آيه 1 
  ]\r\nبِسْمِ اللَّهِ الرَّحْمنِ الرَّحِيمِ\r\nيا أَيُّهَا الَّذِينَ آمَنُوا أَوْفُوا بِالْعُقُودِ أُحِلَّتْ لَكُمْ بَهِيمَةُ الْأَنْعامِ إِلاَّ ما يُتْلى عَلَيْكُمْ غَيْرَ مُحِلِّي الصَّيْدِ وَ أَنْتُمْ حُرُمٌ إِنَّ اللَّهَ يَحْكُمُ ما يُرِيدُ ( 1 )\r\n« 1 »\r\n\r\nترجمه\r\nاى مردم مؤمن ، به قراردادها و عقدها وفا كنيد . بر شما حلال شده است كه از چار پايان - بجز آنهايى كه بر شما قرائت مىشود - به شرطى كه در حال احرام ، شكار را حلال نشماريد ، استفاده كنيد . خداوند آنچه را بخواهد حكم مىكند .\r\n\r\n\r\n","description":"","footnote":"\r\n( 1 ) - سوره مائده آيه 1 جزء 6 سوره 5\r\n","page_name":" 180 ","page_number":180},
  {"content":"\r\n\r\n\r\nبيان آيه 1\r\n\r\nقرائت\r\nحرم : مشهور اين كلمه را به دو ضمه قرائت كرده‌اند ، لكن در قرائت غير مشهور به سكون راء آمده است . برخى گفته‌اند : سكون راء بخاطر اجتناب از تكرار ضمه ، بهتر است .\r\n\r\nلغت\r\nاوفوا : وفا كنيد . اين كلمه ، فعل امر از باب افعال است . در لغت اهل حجاز ، « وفى » و « اوفى » بيك معنى است .\r\nعقود : جمع عقد ، اين كلمه مصدر و به معناى اسم مفعول به كار رفته است .\r\nعقد ، از پيمانها و قراردادهاى بسيار مؤكد است . فرق آن با عهد ، اين است كه در عقد ، معناى اعتماد و بستن و گره زدن وجود دارد و حتماً ميان دو نفر ، بسته مىشود : حال آنكه عقد ، ممكن است مربوط به يك نفر باشد . مثلا : عهد كردم كه دود نكشم .\r\nبنا بر اين هر عهدى عقد نيست .\r\nهمانطورى كه اشاره شد ، اصل عقد ، بستن است . مثل بستن ريسمان و . . .\r\nحتى در مورد بسته شدن و غليظ شدن مايعات نيز به كار رفته است . شاعر عرب ، عنتره گويد :\r\n و كانَّ ربّاً او كحيلا معقداً * حش الوقود به جوانب قمقم \r\nيعنى گويى رب يا كحيل ( براى چرب كردن شتران به كار مىرفته ) بسته‌اى است كه آتش به اطراف ظرف آن افروخته شده است ( برخى گفته‌اند شاعر عرق شتر خود را وصف مىكند . ) بهيمه : نام هر چار پايى است ، اعم از خشكى و دريايى . زجاج گويد : هر\r\n\r\n","description":"","footnote":"","page_name":" 181 ","page_number":181},
  {"content":"\r\n\r\nجاندار بى خردى ، بهيم است . علت اينكه بهيمه‌اش نام نهاده‌اند ، اين است كه از لحاظ نداشتن قوه تميز ، دنيا برايش مبهم است .\r\nحرم : جمع حرام ، در اينجا مصدر به معناى اسم فاعل است . يعنى محرم و كسى كه لباس احرام به تن دارد . شاعر گويد :\r\n فقلت لها فيء اليك فاننى * حرام و انى بعد ذاك لبيب \r\nيعنى به او گفتم باز گردد ، زيرا من محرم هستم و بعد از آن نيز اقامت خواهم كرد .\r\n\r\nاعراب\r\n  ما يُتْلى عَلَيْكُمْ   : در محل نصب و مستثنى است .\r\n  غَيْرَ مُحِلِّي الصَّيْدِ   : برخى گفته‌اند : حال است از ضمير « اوفوا » كه همان مؤمنين است . كسايى گويد : حال است از ضمير « لكم » ربيع گويد : حال است از ضمير « عليكم »   وَ أَنْتُمْ حُرُمٌ   : جمله حال و منصوب . صاحب حال « غير محلى الصيد » است .\r\nالصيد : لفظ آن مضاف اليه و مجرور و محل آن منصوب است .\r\n\r\nمقصود\r\nدر آغاز سوره ، خداوند ، مردم مؤمن را مخاطب ساخته مىفرمايد :\r\n  يا أَيُّهَا الَّذِينَ آمَنُوا   : اين خطاب ، براى تعظيم و تجليل است .\r\n  أَوْفُوا بِالْعُقُودِ   : ابن عباس و جماعتى از مفسران گويند : يعنى اى مؤمنان به عهدها و قراردادها وفا كنيد .\r\n\r\nاقوال در باره عقود\r\n1 - ابن عباس ، مجاهد ربيع بن انس ، ضحاك ، قتاده و سدى گويند : مقصود پيمانهايى است كه مردم جاهليت با يكديگر مىبستند تا يكديگر را در برابر ستمكاران و متجاوزان يارى كنند 2 - ابن عباس - بنا بروايت ديگر - گويد : مقصود پيمانهاى الهى است با بندگان ، بنا بر اين پيمانها مردم موظفند كه به خداوند ايمان آورند و در آنچه حرام\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nيا حلال شمارد ، او را اطاعت كنند و از حدود اسلام و قرآن تجاوز نكنند . مؤيد اين معنى ، آيه :  « وَ الَّذِينَ يَنْقُضُونَ عَهْدَ اللَّهِ مِنْ بَعْدِ مِيثاقِهِ . . . »  ( بقره 27 يعنى آنانى كه عهد خدا را مىشكنند ) .\r\n3 - ابن زيد و زيد بن اسلم گويند : مقصود پيمانهايى است كه مردم با يكديگر يا با خود مىبندند . مانند عقد زناشويى و بيع و عهد و قسم و . . .\r\n4 - ابن جريح و ابو صالح گويند : مقصود اين است كه اهل كتاب طبق عهدى كه با خدا بسته‌اند عمل كند و طبق تورات و انجيل به پيامبر ما و قرآن ايمان آورند .\r\nدر اينجا بهتر از همه ، قول ابن عباس است و بايد گفت : منظور عقدهايى است كه خداوند بر بندگان واجب كرده است كه به آنها وفا كنند ، اعم از واجبات ، محرمات ، فرائض و حدود . بدين ترتيب ، اين قول ، همه اقوال ديگر را در بر خواهد داشت و بهر عقد و پيمانى بايد وفا كرد ، مگر اينكه : پيمان ، مربوط به كارى ناپسند باشد كه در اين صورت ، باتفاق همه ، بايد وفا نكرد .\r\nاكنون مطلب ديگرى را آغاز كرده ، مىفرمايد :\r\n  أُحِلَّتْ لَكُمْ بَهِيمَةُ الْأَنْعامِ   : در اين باره نيز اقوالى است .\r\n1 - مقصود از « بهيمهء انعام » چار پايان ( انعام ) است و ذكر « بهيمه » براى تاكيد است . يعنى : گاو و گوسفند و شتر بر شما حلال است . اين قول از حسن ، قتاده ، سدى ، ربيع و ضحاك است .\r\n2 - ابن عباس و ابن عمر گويند : مقصود جنينى است كه در شكم حيوانات است .\r\nهر گاه جنين ، مويش روييده « باشد ، بر سر بريدن مادرش ، و لو اينكه مرده از شكم مادر خارج شود ، حلال است . اين مطلب ، از امام باقر و امام صادق ( ع ) نيز روايت شده است .\r\n3 - مقصود از « بهيمه انعام » حيوانات وحشى نظير : آهو ، خر وحشى و گاو وحشى است : اين قول از فراء و كلبى است . لكن بهتر حمل آيه بر همه اين اقوال است .\r\n  إِلَّا ما يُتْلى عَلَيْكُمْ   : مگر چيزهايى كه در قرآن كريم بر شما حرام شده است .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\nچنان كه مىفرمايد :  « حُرِّمَتْ عَلَيْكُمُ الْمَيْتَةُ وَ الدَّمُ وَ لَحْمُ الْخِنْزِيرِ . . . »  ( مائده 3 :\r\nمردار ، خون ، گوشت خوك و . . . بر شما حرام شده ) اين معنى از ابن عباس ، حسن ، مجاهد ، قتاده و سدى است .\r\n  غَيْرَ مُحِلِّي الصَّيْدِ وَ أَنْتُمْ حُرُمٌ   : بنا بر اينكه « غير » حال از ضمير « اوفوا » باشد ، يعنى : به پيمانها وفا كنيد ، حال آنكه در حال احرام ، شكار را حلال نمىشماريد .\r\nبنا بر اينكه حال از « لكم » باشد ، يعنى : چار پايان بر شما حلال شده است ، حال آنكه در حال احرام ، صيد را حلال نشماريد .\r\nبنا بر اين كه حال از « عليكم » باشد ، يعنى : چار پايان - بجز آنهايى كه در آخر سوره ، بر شما شمرده خواهد شد - حلال است ولى در حال احرام نبايد آنها را شكار كنيد ( در صورتى كه شكار باشند )   إِنَّ اللَّهَ يَحْكُمُ ما يُرِيدُ   : خداوند ، در ميان مردم ، هر چه خواهد ، حكم كند - چيزهايى را حلال و چيزهايى را حرام و چيزهايى را واجب مىكند ، بنا بر اين به فرمان خداوند عمل كنيد و از اطاعت او سر پيچى مكنيد .\r\n\r\nدلالت آيه\r\nجمله :   « أُحِلَّتْ لَكُمْ بَهِيمَةُ الْأَنْعامِ »   دلالت دارد بر اينكه : سر بريدن و خوردن گوشت حيوانات حلال گوشت و منافع ديگر آنها حلال است .\r\n\r\n","description":"","footnote":"","page_name":" 184 ","page_number":184},
  {"content":"\r\n\r\n\r\n[ سوره المائدة ( 5 ) : آيه 2 
  ]\r\nيا أَيُّهَا الَّذِينَ آمَنُوا لا تُحِلُّوا شَعائِرَ اللَّهِ وَ لا الشَّهْرَ الْحَرامَ وَ لا الْهَدْيَ وَ لا الْقَلائِدَ وَ لا آمِّينَ الْبَيْتَ الْحَرامَ يَبْتَغُونَ فَضْلاً مِنْ رَبِّهِمْ وَ رِضْواناً وَ إِذا حَلَلْتُمْ فَاصْطادُوا وَ لا يَجْرِمَنَّكُمْ شَنَآنُ قَوْمٍ أَنْ صَدُّوكُمْ عَنِ الْمَسْجِدِ الْحَرامِ أَنْ تَعْتَدُوا وَ تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ وَ اتَّقُوا اللَّهَ إِنَّ اللَّهَ شَدِيدُ الْعِقابِ ( 2 )\r\n« 1 »\r\n\r\nترجمه\r\nاى مؤمنان ، شعائر خدا ، ماه حرام ، قربانيان ، قلاده‌ها و پويندگان راه خانه خدا كه در جستجوى فضل و خشنودى خدا هستند ، مورد تجاوز قرار ندهيد و چون از احرام خارج شديد ، مىتوانيد شكار كنيد و كينه قومى كه شما را از مسجد الحرام منع كردند ، شما را بدشمنى و تجاوز وادار نكند و بر نيكى و تقوى كمك كنيد و بر گناه و دشمنى كمك نكنيد و از خدا بپرهيزيد كه كيفر خدا شديد است .\r\n\r\n\r\n","description":"","footnote":"\r\n( 1 ) - سوره مائده آيه 2 جزء 6\r\n","page_name":" 185 ","page_number":185},
  {"content":"\r\n\r\n\r\nبيان آيه 2\r\n\r\nقرائت\r\nشنان : ابن عامر و ابو بكر - از عاصم - و اسماعيل - از نافع - به سكون نون ( در اينجا و در آيه 8 ) و ديگران بفتح نون قرائت كرده‌اند .\r\nفتح نون بنا بر اين است كه مصدر و بر وزن : ضربان و غليان است و سكون نون نيز بنا بر اين است كه برخى از مصدرها بر اين وزن هستند مثل : ليان . شاعر گويد :\r\n و ما العيش الا ما تلذ و تشتهى * و ان لام فيه ذو الشنان و فنّدا \r\nيعنى : زندگى آن است كه با لذت و شهوت ، در آميخته باشد . اگر چه شخصى كه از آن بد بين است ، ملامت كند .\r\nبنا بر اين شعر ، او لا كلمه به سكون نون و ثانياً بانتقال فتحه به نون و حذف همزه - كه طبق قاعده است - وارد شده است . در هر صورت ، اين اختلاف قرائت ، موجب اختلاف معنى نيست .\r\nان صدوكم : ابن كثير و ابو عمرو ، بكسر همزه و ديگران بفتح قرائت كرده‌اند .\r\nكسر همزه ، بنا بر اين است كه « ان » شرطيه باشد . فعل « صدوا » اگر چه لفظاً ماضى است ، لكن از معناى آن ، آينده خواسته شده است . يعنى اگر شما را از مسجد - الحرام ، منع كنند و مثل آنچه در گذشته مرتكب شدند ، تكرار كنند ، كينه آنها شما را به تبه كارى نكشاند . جواب شرط هم بقرنيه « و لا يجرمنكم » حذف شده است . در ادبيات عرب ، گاهى بعد از « ان » فعل ماضى مىآيد : شاعر معروف عرب ، فرزدق گويد :\r\n أ تغضب ان اذنا قتيبة حزّتا * جهاراً و لم تغضب لقتل ابن حازم \r\nيعنى : اگر گوشهاى قتيبه بريده شود ، آشكار خشمگين مىشوى ؟ ! حال آن كه براى قتل ابن حازم ، غضب نكردى ! شاعر ديگر گويد :\r\n\r\n","description":"","footnote":"","page_name":" 186 ","page_number":186},
  {"content":"\r\n\r\n اذا ما انتسبنا لم تلدنى لئيمة * و لم تجدى من ان تقرى به بدّاً \r\nيعنى : هنگامى كه اصل و نسب ما مورد رسيدگى قرار گيرد ، مرا زاده مادرى پست نيابى و از اقرار به آن ناگزيرى . فتح همزه « ان » واضح است ، زيرا با ما بعد آن تاويل به مصدر و « مفعول له » خواهد بود . « ان تعتدوا » هم در محل نصب و مفعول دوم خواهد بود براى « لا يجرمنكم » .\r\n\r\nلغت\r\nشعائر : جمع شعيره . اعلام و اعمال حج . منشا اين كلمه « شعور » به معناى ادراك است . « مشاعر » : مواضع ادراك . « اشعار » اعلام . برخى گويند : « شعيره ، علامت و آيه » بيك معنى هستند .\r\nحلال و حل : چيز مباح - چيزى كه انجام و ترك آن يكسان است . « حللتم » يعنى از احرام خارج شويد .\r\nحرام : ضد حلال . حريم چاره : قسمتى از اطراف و جوانب آن كه جز صاحب چاه ، حق ندارد در آن چاهى حفر كند .\r\n« احرام » پوشيدن لباس مخصوص حاجيان . « حرمى » : منسوب بحرم هدى : چار پايى كه به منظور قربانى ، به حرم برده شود .\r\nقلائد : جمع قلاده - چيزهايى كه به گردن حيوان اندازند تا معلوم شود كه براى قربانى است . « قلد » دستبند و « قلاده » گلوبند است .\r\nآمين : قاصدين . اين كلمه از « ام » به معناى « اممت و يممت » به يك معنى هستند . شاعر گويد :\r\n انى كذلك اذا ما ساء نى بلد * يمّمت صدر بعيرى غيره بلداً \r\nيعنى : من هم هر گاه از جايى خوشم نيايد ، قصد مىكنم كه شترم را بجاى ديگر ببرم . كلمه « امام » كه به معناى پيشوا است نيز از همين ماخذ است ، زيرا پيشوا را مردم قصد مىكنند . « امت » به معناى دين و « امت » به معناى نعمت و هر دو مقصود مردم هستند .\r\nجرم : قطع و كسب . « لا يجرمنكم » يعنى كسب و پيشه شما نسازد . كسانى گويد :\r\n\r\n","description":"","footnote":"","page_name":" 187 ","page_number":187},
  {"content":"\r\n\r\nيعنى شما را وادار نكند . شاعر گويد :\r\n و لقد طعنت ابا عيينة طعنة * جرمت فزارة بعدها ان يغضبوا \r\nيعنى : ابو عيينه را ضربتى زدم كه طايفه فزاره را به خشم وا داشت . ( يا اينكه خشم را كسب و پيشه آنان ساخت ) در هر صورت ، اين فعل دو مفعول مىگيرد .\r\nشنئان : بغض و كينه . سيبويه گويد : افعالى كه مصدرهايشان بر اين وزن است به ندرت متعدى مىشوند . نيز وى گويد كه « ليان » هم مصدر است ، بنا بر اين اگر « شنئان » به سكون نون هم قرائت شود ، صحيح و مصدر خواهد بود . بايد دانست كه « شنئان » به سكون نون هم مىتواند مصدر و هم مىتواند صفت باشد . بهر صورت ، هم مصدر بودن و هم صفت بودن اين كلمه ، نادر است .\r\n\r\nشان نزول\r\nامام باقر عليه السلام فرمود : اين آيه ، در باره مردى از بنى ربيعه ، نازل شده است ، بنام « حطم » سدى گويد : حطم بن هند بكرى براى ديدار پيامبر گرامى اسلام ، به مدينه آمد . وى اسبش را در خارج مدينه رها كرد و خود خدمت پيامبر رسيد . پيامبر قبل از ورودش فرموده بود : امروز مردى از بنى ربيعه ، بسوى شما آيد كه از زبان شيطان سخن گويد هنگامى كه وارد شد ، گفت : تو مردم را بچه دعوت مىكنى ؟ پيامبر او را پاسخ داد .\r\nگفت : مرا مهلت ده ، شايد اسلام آورم . من بايد در اين خصوص ، با اشخاصى مشورت كنم ، سپس خارج شد . پيامبر فرمود : « او با كفر نزد ما آمد و با غدر و نيرنگ ، از پيش ما رفت ! » . او پس از خروج از مدينه ، به تعدادى گوسفند ، بر خورد كه آنها را در حالى كه رجز مىخواند به سرقت برد . مىگفت :\r\n قد لفّها الليل بسواق حطم * ليس براعى ابل و لا غنم \r\n و لا بجزّار على ظهر و ضم * باتوا نياماً و ابن هند لم ينم \r\n بات يقاسيها غلام كالزلم * خدلّج الساقين ممسوح القدم \r\nيعنى : مردى خشن - كه چوپان شتر و گوسفند نبود و قصابى نمىكرد - گوسفندان\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nرا شبانگاه بربود . آنها بخفتند ولى پسر هند ، نخسبيد . پسرى همچون تير بى پر - كه ساقهايش گوشتى و قدمهايش هموار بود - از آنها نگهدارى مىكرد .\r\nسال ديگر ، در حالى كه قربانيان قلاده به گردن ، همراه داشت ، به زيارت خانه خدا آمد . پيامبر گرامى مىخواست ، كسانى بسوى او فرستد ، از اين رو اين آيه نازل شده كه :  « وَ لَا آمِّينَ الْبَيْتَ الْحَرامَ »  يعنى جنگ با كسانى كه قصد خانه خدا دارند ، حلال مشماريد . عكرمه و ابن جريج نيز چنين گفته‌اند .\r\nابن زيد گويد : اين آيه ، در روز فتح مكه ، در باره مشركين نازل گرديد كه به قصد زيارت خانه خدا آمده بودند و عمره بجاى مىآوردند . مسلمانان به پيامبر عرض كردند : اينها نيز مثل مشركين ديگر هستند . اجازه دهيد به آنها حمله‌ور شويم . از اين رو خداوند ، اين آيه را نازل فرمود .\r\n\r\nمقصود\r\nاكنون خداوند متعال ، به تفصيل احكام ، پرداخته ، مىفرمايد :\r\n يا أَيُّهَا الَّذِينَ آمَنُوا لا تُحِلُّوا شَعائِرَ اللَّهِ  : اى مردمى كه خدا و رسولش را تصديق مىكنيد ، شعائر خدا را حلال مشماريد\r\n\r\nشعائر خدا چيست ؟\r\n1 - عطا و برخى گويند : يعنى حرامهاى خدا را حلال مشماريد و از حدود خدا تجاوز مكنيد . اينان « شعائر » را بر « معالم » حمل كرده و گفته‌اند : مقصود اين است كه نبايد از نشانه‌هاى حدود و امر و نهى و فرائض خدا تجاوز كنند .\r\n2 - سدى گويد : بلادى كه در حرم واقع شده‌اند ، شعائر خداوند هستند و آنها را نبايد حلال شمرد .\r\n3 - ابن جريج و ابن عباس گويند : مقصود مناسك حج است . يعنى مناسك حج را تضييع مكنيد .\r\n4 - از ابن عباس روايت شده است كه : مشركين ، حج مىكردند و حيوانات را بقربانگاه سوق مىدادند و احترام شاعر را حفظ مىكردند و شتران را نحر مىكردند\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nمسلمانان خواستند بر آنها حمله كنند و خداوند آنان را از اين كار ، منع فرمود .\r\n5 - مجاهد گويد : شعائر خدا ، صفا ، مروه ، سوق قربانى و . . . است . فراء گويد : عرب صفا و مروه را از شعائر خدا نمىشمرد و سعى بين آنها را بجاى نمىآورد ، خداوند آنها را از اين كار منع كرد . از امام باقر ( ع ) نيز روايت شده است .\r\n6 - بنا بروايت ديگر از ابن عباس : يعنى آنچه خداوند در حال احرام ، بر شما حرام كرده ، حلال مشماريد .\r\n7 - ابو على جبايى گويد : شعاير ، علامتهايى بود كه براى تعيين مرزهاى حل و حرم ، نصب شده بود . خداوند دستور داد كه بدون احرام ، از اين مرزها نگذريد و بسوى مكه نياييد .\r\n8 - زجاج و حسين بن على مغربى گويند : يعنى حيواناتى را كه براى قربانى علامت گذارى كرده‌ايد ، حلال مشماريد . بلخى نيز همين عقيده را برگزيده است . لكن قول اول بر همه اقوال ، ترجيح دارد ، زيرا همه اقوال ديگران را در بر دارد . بديهى است كه اگر آيه ، حمل بر معناى عام شود ، بهتر است .\r\n وَ لَا الشَّهْرَ الْحَرامَ  : ماه حرام را حلال مشماريد و در اين ماه ، با دشمنان خود جنگ نكنيد . چنان كه مىفرمايد :  « يَسْئَلُونَكَ عَنِ الشَّهْرِ الْحَرامِ قِتالٍ فِيهِ قُلْ قِتالٌ فِيهِ كَبِيرٌ . . . »  ( بقره 217 : يعنى از تو در باره ماه حرام مىپرسند . بگو : جنگ در اين ماه ، گناهى بزرگ است ) اين معنى از ابن عباس و قتاده است .\r\n\r\nماه حرام كدام است ؟\r\n1 - برخى گويند : ماه رجب است كه طايفه مضر جنگ را در اين ماه حرام مىدانست .\r\n2 - عكرمه گويد : ماه ذو القعده است .\r\n3 - جبايى و بلخى گويند : منظور همه ماه‌هاى حرام - رجب ، ذو القعده ، ذو الحجه و محرم است . اين قول با عموم آيه سازگارتر است .\r\n4 - قتيبى گويد : منظور « نسيئ » است چنان كه خداوند متعال فرمود :  « إِنَّمَا \r\n\r\n","description":"","footnote":"","page_name":" 190 ","page_number":190},
  {"content":"\r\n\r\n النَّسِيءُ زِيادَةٌ فِي الْكُفْرِ »  ( توبه 37 : همانا نسيئ افزونى كفر است ) « 1 »\r\n وَ لَا الْهَدْيَ  : هدى ، شتر يا گاو يا گوسفندى است كه براى تقرب به خدا و طلب ثواب ، بسوى خانه خدا سوق داده مىشود . يعنى : اينها را حلال مشماريد و غصب مكنيد و مانع آوردن اينها به حرم نشويد ، بلكه بگذاريد آنها را به جاهايى كه خداوند ، مقرر داشته است ، برسانند .\r\n وَ لَا الْقَلائِدَ  : قربانيانى را كه قلاده به گردن دارند ، حلال مشماريد . در اين باره نيز اقوالى است :\r\n1 - ابن عباس و جبايى گويند : منظور ، حيواناتى است كه قلاده به گردن داشتند و براى قربانى آورده شده بودند . علت اينكه موضوع قربانيان مجدداً تكرار مىشود ، اين است كه : مىخواهد دستور دهد كه قربانيان را - خواه قلاده به گردن باشند يا نباشند نبايد حلال شمرد .\r\n2 - قتاده گويد : منظور قلاده‌هايى است كه مشركين ، هنگامى كه به قصد حج ، به مكه مىآمدند ، از پوست درخت « سمره » به گردن مىآويختند . وى گويد : در دوران جاهليت ، هر گاه كسى به قصد حج ، از خانه‌اش حركت مىكرد ، از پوست درخت مذكور قلاده‌اى درست مىكرد و به گردن مىآويخت و بدين ترتيب كسى مزاحمش نمىشد . در موقع بازگشت ، قلاده مويين به گردن مىآويخت و از خطر مزاحمت ديگران ، آسوده بود .\r\nعطا گويد : وقتى كه از حرم خارج مىشدند ، از پوست درختان حرم ، قلاده‌اى درست مىكردند و براى ايمنى از خطر دشمن ، به گردن مىآويختند .\r\nفراء گويد : اهل حرم با پوست درخت قلاده درست مىكردند و اهل غير حرم با پشم و موى و . . .\r\n3 - عطا - بروايتى ديگر - و انس بن ربيع گويند : خداوند مؤمنان را نهى كرد\r\n\r\n\r\n","description":"","footnote":"\r\n( 1 ) - در باره نسيئ در جاى خودش بحث خواهد شد . اجمالا بايد توجه داشت كه عرب ، گاهى ماه حرام را به تأخير مىانداخت و اين عمل را « نسيئ » مىناميد .\r\n","page_name":" 191 ","page_number":191},
  {"content":"\r\n\r\nاز اينكه مثل مردم مشرك - در دوران جاهليت - از پوست درختان حرم ، براى خود قلاده بسازند .\r\n4 - منظور قلاده‌هايى است كه به گردن حيوانات قربانى مىانداختند . آنها را از گشودن قلاده‌ها نهى مىكند ، زيرا واجب بود كه قلاده‌ها را نيز صدقه دهند . اين قول از ابو على جبايى است . وى اضافه مىكند كه : قلاده ، ريسمان پشمى بود كه به گردن قربانيها مىافكندند . حسن گويد : نعلى بود كه به گردن شتر و گاو مىافكندند و لازم بود كه اگر قيمتى دارد ، صدقه دهند .\r\nبه نظر ما بهتر اين است كه منظور نهى از حلال شمردن « قلاده » باشد ، اعم از اين كه به گردن انسانى باشد يا حيوانى . يا اينكه نهى از حلال شمردن آنكه قلاده به گردن است باشد ، خواه قلاده به گردن حيوان باشد ، يا انسان .\r\n وَ لَا آمِّينَ الْبَيْتَ الْحَرامَ  : و با كسانى كه قصد خانه خدا را دارند ، جنگ نكنيد ، زيرا كسى كه جنگ در ماه‌هاى حرام را مرتكب شود ، حرام خدا را حلال شمرده است ، از اين رو دستور مىدهد كه جنگ با پويندگان راه خانه خدا را حلال مشماريد .\r\n\r\nخانه حرام\r\nخانه حرام ، همان خانه خدا ، كعبه در مكه معظمه است . علت اينكه گفته‌اند :\r\nحرام ، اين است كه حرمت دارد و بقولى علت اين است كه : آنچه در جاهاى ديگر حلال است ، در آنجا حرام است .\r\nحال ببينيم منظور از كسانى كه : قصد خانه خدا كرده‌اند ، چه اشخاصى است ؟\r\nبقولى : منظور كفار است بدليل جمله :  « وَ لا يَجْرِمَنَّكُمْ . . . »  و بقولى منظور مسلمانان است ، بنا بر اين خداوند متعال دستور مىدهد كه مبادا به ياد كينه‌هاى جاهليت افتاده ، مسلمانى را به بهانه قتلى كه در جاهليت ، مرتكب شده است ، بكشند ، زيرا اسلام ، و رقابتهاى گذشته را بطور كلى خاتمه بخشيده است .\r\n يَبْتَغُونَ فَضْلًا مِنْ رَبِّهِمْ وَ رِضْواناً  : آنان در پى آنند كه از تجارتهاى خود سودى برند و از راه انجام مناسك حج ، بزعم خود ، خشنودى خداوند را تحصيل كنند . لكن\r\n\r\n","description":"","footnote":"","page_name":" 192 ","page_number":192},
  {"content":"\r\n\r\nاز آنجا كه آنان اهل شركند ، خداوند از ايشان راضى نمىشود .\r\nقتاده و مجاهد گويند : يعنى آنها مايلند خداوند متعال را از خود خشنود گردانند تا عقوبتى كه دامنگير امتهاى پيشين شد ، دامنگير ايشان نشود . و بقولى :\r\nيعنى طالب فضل الهى در دنيا و خشنودى او در آخرتند . ابن عباس گويد : هر كس كه به قصد حج ، به مكه بيايد ، همين منظور را دارد . ضحاك و ربيع نيز چنين گويند :\r\nاكنون به بررسى يك اختلاف تفسيرى ديگر بپردازيم . بيشتر مفسران گويند :\r\nاين قسمت آيه بوسيله آيه :  « فَاقْتُلُوا الْمُشْرِكِينَ حَيْثُ وَجَدْتُمُوهُمْ »  ( توبه 5 :\r\nمشركان را هر جا يافتيد ، بكشيد ) نسخ شده است . لكن ابن جريج گويد : از اين سوره و از اين آيه ، چيزى نسخ نشده است ، زيرا آغاز جنگ با مشركان ، در ماه‌هاى حرام روا نيست ، جز اينكه آنها جنگ را آغاز كنند . اين مطلب از امام باقر ( ع ) نيز روايت شده است .\r\nحسن نيز چنين گفته است .\r\nابو مسلم گويد : مقصود كافرانى است كه با پيامبر گرامى اسلام ، پيمان بسته بودند . اين پيمان به قوت خود باقى بود تا وقتى كه سوره برائت نازل گرديد و به حكم :\r\n « فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا »  ( توبه 28 : بايد آنها بعد از امسال به مسجد الحرام نزديك نشوند ) آنها نيز از مسجد الحرام منع و طرد شدند .\r\nشعبى و مجاهد و قتاده ضحاك و ابن زيد گويند : از سوره مائده ، تنها همين آيه ، نسخ شده است .\r\nابن ابى عروبه ، از قتاده نقل كرده است كه : از اين آيه ، از  « وَ لَا الشَّهْرَ الْحَرامَ »  تا  « آمِّينَ الْبَيْتَ الْحَرامَ »  نسخ شده و ناسخ آن  « فَاقْتُلُوا الْمُشْرِكِينَ حَيْثُ وَجَدْتُمُوهُمْ . . . »  ( توبه 5 ) و آيه  « ما كانَ لِلْمُشْرِكِينَ أَنْ يَعْمُرُوا مَساجِدَ اللَّهِ »  ( توبه 17 : مشركان را اجازه نيست كه مساجد خدا را آباد كنند ) و آيه :  « إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا »  ( توبه 28 : مشركان نجسند . . ) مىباشد . اين همان سالى بود كه على ( ع ) سوره برائت را به مردم مشرك ، اعلام داشت .\r\nابن ابى نجيح از مجاهد نقل كرده است كه : از اين آيه فقط  « وَ لَا الْقَلائِدَ » \r\n\r\n","description":"","footnote":"","page_name":" 193 ","page_number":193},
  {"content":"\r\n\r\nنسخ شده است .\r\n وَ إِذا حَلَلْتُمْ فَاصْطادُوا  : به عقيده جميع مفسران ، يعنى پس از اينكه از احرام خارج شديد ، شكار كردن كه در مدت احرام ، بر شما حرام بود ، حلال است و اگر بخواهيد مىتوانيد به شكار پردازيد ، زيرا منشا حرمت زايل شده است .\r\n وَ لا يَجْرِمَنَّكُمْ شَنَآنُ قَوْمٍ أَنْ صَدُّوكُمْ عَنِ الْمَسْجِدِ الْحَرامِ  : كينه قومى كه شما را از مسجد الحرام مانع شده‌اند ، شما را به تجاوز و زياده روى وادار نكند . اين خطاب به پيامبر و اصحاب اوست . زيرا بسال حديبيه از طرف مشركين منع شده بودند .\r\n أَنْ تَعْتَدُوا  ، ابو على فارسى گويد : يعنى بخاطر كينه قومى ، براى خود تحصيل عداوت نكنيد . مقصود از  « أَنْ تَعْتَدُوا »  تجاوز از حكم خداست درباره مشركين و بدين ترتيب مسلمانان نبايد به ياد خونهاى عهد جاهليت ، افتاده ، دست به تجاوز و ستمكارى بيازند . اين معنى از مجاهد است و بعقيده او اين قسمت ، نسخ نشده و اين عقيده صحيح‌تر است . ابن زيد گويد : نسخ شده است .\r\n وَ تَعاوَنُوا عَلَى الْبِرِّ وَ التَّقْوى وَ لا تَعاوَنُوا عَلَى الْإِثْمِ وَ الْعُدْوانِ  : اين كلام ، استيناف است و عطف بر  « أَنْ تَعْتَدُوا »  نيست و بنا بر اين در محل نصب است .\r\nدر اينجا خداوند بندگان را امر مىكند كه يكديگر را بر نيكى و تقوى يارى كنند و به آنچه خداوند امر كرد ، عمل و از آنچه نهى كرده ، خوددارى كنند . همچنين بايد از معاونت بر گناه ، خوددارى نمايند . يعنى بدشمنى و تجاوز از حدود خدا دست نيالايند .\r\nاين معنى از ابن عباس و ابو العاليه و ديگر مفسران است .\r\n وَ اتَّقُوا اللَّهَ إِنَّ اللَّهَ شَدِيدُ الْعِقابِ  : در اينجا مردم را به تقوى امر و متجاوزان و گردن فرازان را به عقاب خود تهديد مىكنند . يعنى مخالفت امرها و نهىهاى خداوند نكنيد و از اين راه خود را در معرض كيفرهاى او قرار ندهيد . سپس عقاب خود را به شدت و دشوارى وصف مىكند ، زيرا عقاب خداوند ، آتشى است كه حرارت آن كاسته نمىشود و شعله آن فرو نمىنشيند . از اين عقاب هولناك ، به خدا پناه مىبريم .\r\n\r\n","description":"","footnote":"","page_name":" 194 ","page_number":194},
  {"content":"\r\n\r\n\r\n[ سوره المائدة ( 5 ) : آيه 3 
  ]\r\nحُرِّمَتْ عَلَيْكُمُ الْمَيْتَةُ وَ الدَّمُ وَ لَحْمُ الْخِنْزِيرِ وَ ما أُهِلَّ لِغَيْرِ اللَّهِ بِهِ وَ الْمُنْخَنِقَةُ وَ الْمَوْقُوذَةُ وَ الْمُتَرَدِّيَةُ وَ النَّطِيحَةُ وَ ما أَكَلَ السَّبُعُ إِلاَّ ما ذَكَّيْتُمْ وَ ما ذُبِحَ عَلَى النُّصُبِ وَ أَنْ تَسْتَقْسِمُوا بِالْأَزْلامِ ذلِكُمْ فِسْقٌ الْيَوْمَ يَئِسَ الَّذِينَ كَفَرُوا مِنْ دِينِكُمْ فَلا تَخْشَوْهُمْ وَ اخْشَوْنِ الْيَوْمَ أَكْمَلْتُ لَكُمْ دِينَكُمْ وَ أَتْمَمْتُ عَلَيْكُمْ نِعْمَتِي وَ رَضِيتُ لَكُمُ الْإِسْلامَ دِيناً فَمَنِ اضْطُرَّ فِي مَخْمَصَةٍ غَيْرَ مُتَجانِفٍ لِإِثْمٍ فَإِنَّ اللَّهَ غَفُورٌ رَحِيمٌ ( 3 )\r\n« 1 »\r\n\r\nترجمه\r\nحرام است بر شما مردار ، خون ، گوشت خوك ، آنچه بنام غير خدا كشته شود ، حيوانى كه خفه شده يا با زدن بمرده و آنكه بر اثر سقوط يا شاخ ، كشته شده و حيوانى كه بوسيلهء درنده‌اى كشته شده است ، بجز حيوانى كه شما آن را تزكيه كنيد .\r\nهمچنين حرام است حيوانى كه براى بتها كشته شود و آنكه بوسيلهء تيرها قسمت شود .\r\nاين كار گناه است . اكنون مردم كافر از دين شما مايوس شدند ، بنا بر اين از ايشان نترسيد و از من بترسيد . امروز دين شما را كامل و نعمتم را بر شما تمام كردم و از اينكه اسلام دين شماست راضى شدم . آنان كه بواسطهء شدت گرسنگى اضطرار پيدا كرده و تمايلى بگناه ندارند ، مىتوانند از آنچه حرام شده است بخورند كه خدا بخشاينده و رحيم است .\r\n\r\n\r\n","description":"","footnote":"\r\n( 1 ) - آيهء 3 سورهء مائده جزء ششم\r\n","page_name":" 195 ","page_number":195},
  {"content":"\r\n\r\n\r\nبيان آيهء 3\r\n\r\nقرائت\r\nو ما اكل السبع : از ابن عباس « اكيل السبع » نقل شده ، يعنى باقيماندهء حيوانى كه درنده‌اى آن را دريده باشد . همچنين كلمهء « سبع » را از حسن به سكون باء نقل كرده‌اند و اين به تخفيف است . حسان در بارهء عقبة بن ابى لهب گويد :\r\n من يرجع العالم الى اهله * فما اكيل السبع بالراجع \r\nيعنى كسى كه امسال به اهلش باز گردد ، آنچه كه ته ماندهء درندگان است ، براى اوست .\r\nغير متجانف : كلمهء متجانف را يحيى بن وثاب و ابراهيم « متجنف » خوانده‌اند .\r\nاز لحاظ معنى اين دو كلمه تفاوتى ندارند . لكن دومى از اولى ، بليغ‌تر است .\r\n\r\nلغت\r\nاهلال : اصل اين كلمه به معناى بلند كردن آواز است . استهلال كودك ، يعنى فرياد زدن او در وقت ولادت . اهلال محرم ، يعنى « لبيك » گفتن او در وقت حج يا عمر . شاعر گويد :\r\n يهل بالفرقد ركباننا * كما يهل الراكب المعتمر \r\nيعنى سواران ما مثل سوارى كه در حال انجام عمره است ، براى ستارهء فرقد لبيك گويند .\r\nاينكه ماه يك شبه را هلال گويند ، بخاطر اين است كه هنگام رؤيت آن فريادها بلند مىشود .\r\nمنخنقه : حيوانى كه با فشار ، خفه‌اش كرده باشند .\r\nموقوذه : حيوانى كه از شدت ضرب ، مرده باشد . شاعر گويد :\r\n\r\n","description":"","footnote":"","page_name":" 196 ","page_number":196},
  {"content":"\r\n\r\n شغارة تقذ الفصيل برجلها * فطارة لقوادم الأبكار \r\nيعنى : شترى كه فرزند را به پاى خود مىزند و سينهء شتران جوان را مىشكافد .\r\nمترديه : حيوانى كه بر اثر سقوط مرده باشد .\r\nنطيحه : اين كلمه به معناى « منطوحه » اسم ( مفعول ) است . لكن قاعده اين است كه هر گاه اسم مفعول را بدين وزن نقل كنند تاء تانيث ، به آخر آن نياورند . از اينرو كوفيان گفته‌اند : هر گاه موصوف ذكر نشود . آوردن تاء تانيث لازم است تا معلوم شود كه موصوف آن مؤنث است . به همين جهت در آيهء شريفه با تاء تانيث به كار رفته است و معناى آن ، حيوانى است كه بضرب شاخ ، مرده باشد .\r\nتذكيه : بريدن حلقوم و رگها . اصل اين كلمه « ذكاء » به معناى كمال است . از اينرو كلمهء « ذكاء » به معناى كمال فهم و حد عالى زيركى به كار مىرود .\r\nنصب : جمع نصاب و ممكن است كه مفرد « انصاب » باشد و بهر صورت ، به معناى بت يا بتهايى است كه مىپرستيده‌اند .\r\nازلام : جمع « زَلم و زُلم » ، تيرها .\r\nاستقسام : طلب قسمت . « قسم » مصدر است و « قسم » به معناى بهره است .\r\nمخمصة : تهى بودن شكم آن هم به صورتى شديد . اعشى گويد :\r\n تبيتون فى المشتى ملاء بطونكم * و جاراتكم غرثى يبتن خمائصا \r\nيعنى شما در شبهاى زمستان با شكم‌هاى سير مىخوابيد و همسايگان شما ، از گرسنگى شكمهايشان لاغر شده است .\r\nمتجانف : كسى كه به سوى گناه ، انحراف پيدا كند .\r\n\r\nمقصود\r\nدر آيهء اول ، فرمود : گوشت چارپايان بر شما حلال شده ، مگر آنچه كه براى شما قرائت خواهد شد : اكنون همان مطلب را دنبال مىكند و مواردى كه نمىتوان از گوشت چارپايان استفاده كرد ، به تفصيل شرح مىدهد :\r\n حُرِّمَتْ عَلَيْكُمُ الْمَيْتَةُ  : ميته ، مردهء هر حيوانى است كه خداوند گوشت آنها را\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nحلال كرده است ، اعم از پرنده و غير پرنده و اعم از وحشى و غير وحشى . طبق اين آيه ، خوردن گوشت ميته و منافع ديگر آن حرام است . در روايتى از پيامبر گرامى اسلام ، ماهى و ملخ هم ميته شمرده شده است - فرمود : « دو ميته ، مباحند : ملخ و ماهى » « 1 »  وَ الدَّمُ  : عرب را عادت بر اين بود كه خون را در رودهء بزرگ حيوان ريخته ، مىپختند و مىخوردند . خداوند متعال اعلام كرد كه خونى كه ريخته شده ، حرام است ، لكن خونى كه به گوشت آلوده است و خونى كه - مثل جگر سياه - به شكل گوشت در - آمده ، حلال است . بنا بروايتى از على ع و ابن مسعود و اصحابشان خوردن سپرز مكروه است . لكن اماميه بر حرمت آن اتفاق دارند . فقهاى ديگر مىگويند :\r\nمباح است .\r\n وَ لَحْمُ الْخِنْزِيرِ  : گوشت خوك را جدا ذكر مىكند تا معلوم شود كه ذاتاً حرام است خواه ميته باشد ، خواه نباشد . اين خصوصيت ، در حيوانات مثل سگ ، گربه ميمون و . . . نيز هست . لكن بيشتر ، توجه مردم به خوردن گوشت خوك است ، نه حيوانات ديگر ، از اينرو تنها بذكر گوشت خوك ، پرداخته است .\r\n وَ ما أُهِلَّ لِغَيْرِ اللَّهِ بِهِ  : كلمهء « ما » در محل رفع و عطف بر موارد پيش است . در سورهء بقره ( آيه 173 ) در بارهء تفسير اين جمله بحث شده است . از اين جمله استفاده مىشود كه حيوانى كه مخالفان اسلام ، ذبح كرده‌اند ، حرام است و خوردن گوشت آن جايز نيست ، زيرا آنان نام خدايى بر آن مىبرند كه شريعت موسى را ابدى شناخته ، يا با عيسى اتحاد يافته يا او را فرزند ، گرفته است . چنين خدايى ، نه خداى حقيقى است .\r\nمسلمانانى كه قائل به تجسم خداوند ، يا تشبيه يا جبر هستند ، اگر گوسفندى را ذبح كنند ، بعقيدهء ما گوشت آن گوسفند حرام است . فقهاى ديگر ، در اينباره ، اختلاف كرده‌اند .\r\n وَ الْمُنْخَنِقَةُ  : سدى گويد : مقصود حيوانى است كه سر آن را ميان دو قسمت درخت\r\n\r\n\r\n","description":"","footnote":"\r\n( 1 ) - ملخ و ماهى احتياج به تذكيه ندارند . ملخ را بايد از زمين و ماهى را از آب ، شكار كرد .\r\nهميكنه شكار شوند ، خوردن گوشت آنها - كه ميته شده‌اند مباح است\r\n","page_name":" 198 ","page_number":198},
  {"content":"\r\n\r\nداخل كنند تا خفه شود . ضحاك و قتاده گويند : مقصود حيوانى است كه با ريسمان - صياد ، خفه شود . ابن عباس گويد : مردم جاهليت ، حيوان را خفه مىكردند و گوشت آن را مىخوردند . بهر صورت . اين هم حرام است .\r\n وَ الْمَوْقُوذَةُ  : ابن عباس و قتاده و سدى گويند : مقصود حيوانى است كه بضرب چوب يا ابزارى ديگر بميرد و حرام است .\r\n وَ الْمُتَرَدِّيَةُ  : ابن عباس و قتاده و سدى گويند : حيوانى است كه از كوه يا جاى بلندى سقوط كند يا در چاه بيفتد و بميرد . در اين صورت ، گوشتش حرام است ، لكن اگر در چاه بيفتند و نشود آن را سر بريد ، هر گاه پيش از مردن كاردى به بدن او بزنند و از زخم آن بميرد ، گوشتش حلال است .\r\n وَ النَّطِيحَةُ  : و حرام است حيوانى كه بضرب شاخ حيوانى ديگر بميرد .\r\n وَ ما أَكَلَ السَّبُعُ  : ابن عباس و قتاده و ضحاك گويند : يعنى حيوانى كه به وسيلهء درنده‌اى شكار شده و مرده ، حرام است .\r\n إِلَّا ما ذَكَّيْتُمْ  : حيواناتى كه سقوط كنند يا چوب بخورند يا عوارض مرگ آور ديگرى بر آنها عارض شود ، هر گاه پيش از جان دادن ، به آنها برسند و تذكيه كنند ، حلال خواهند بود . « ما » مستثنى و منصوب است .\r\nاز امام باقر و امام صادق عليهما السلام ، نقل است كه كمترين حد حصول تذكيه ، اين است كه حيوان ، در موقع سر بريدن ، گوش يا دم يا چشم خود را حركت دهد .\r\nحسن ، قتاده ، ابراهيم ، طاووس ، ضحاك و ابن زيد نيز چنين گويند . در اينكه اين استثناء بكجا مربوط است ، اختلاف كرده‌اند . از حضرت على عليه السلام و ابن عباس است كه استثناء از تحريم است نه از محرمات . زيرا ميته و خنزير قابل تذكيه نيستند .\r\nبدين ترتيب ، معناى آيه اين است : اينهايى كه ذكر شد ، بر شما حرام است ، لكن آنچه كه از حيوانات حلال گوشت ، سر ببريد بر شما حلال است . مالك و جماعتى از اهل مدينه نيز چنين گفته‌اند و جبايى نيز همين قول را اختيار كرده است .\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nپرسش با اينكه در ابتداى آيه ، حرمت ميته را بيان فرموده بود ، چرا منخنقه ، موقوذه و مترديه و . . . را كه چيزى غير از ميته نيستند ، تكرار كرد ؟ ! پاسخ مردم گمان مىكردند ، مرده ، حيوانى است كه به خودى خود و با مرگ طبيعى بميرد . از اينرو خداوند به آنها فهمانيد كه همهء اينها ميته هستند و از لحاظ حكم حرمت ، تفاوتى ندارند . سدى گويد : قومى از عرب ، گوشت همهء اينها را مىخوردند و هيچ يك را ميته نمىشمردند . تنها آن حيوانى را ميته مىدانستند كه بدردى مرده باشد  وَ ما ذُبِحَ عَلَى النُّصُبِ  : مجاهد و قتاده و ابن جريج گويند : يعنى حرام است گوشت حيوانى كه براى بتها قربانى شده و نام بتها بر آن برده شده باشد . برخى گفته‌اند :\r\nمقصود اين است كه حيوانى به منظور تقرب به بت ، ذبح شده باشد . پس « على » به معناى « لام » است . چنان كه مىفرمايد :  « فَسَلامٌ لَكَ مِنْ أَصْحابِ الْيَمِينِ »  ( واقعه 91 :\r\nسلام اصحاب يمين بر تو باد - در اينجا « لك » يعنى « عليك » ) عادت آنها اين بود كه بتها را به خون حيوان رنگين و آلوده مىكردند .\r\nابن جريج گويد : « نُصب » بتها نبودند . بتها همان صورتها و نقشها بودند كه بر ديوارها ترسيم شده بودند و نصب ، سنگهايى بود كه اطراف كعبه نصب شده و تعداد آنها 360 تا بود كه 300 عدد آن متعلق به خزاعه بود . آنها هر گاه حيوانى را سر مىبريدند خون آن را به آنچه كه اطراف كعبه بود مىپاشيدند و گوشت آن را و رق و رق كرده ، بر سنگها مىزدند . مسلمانان عرض كردند : يا رسول اللَّه : مردم جاهليت ، كعبه را بوسيلهء خون ، تعظيم مىكردند ، ما به اين كار سزاوارتريم . از اينرو خداوند ، اين آيه را نازل فرمود :  « لَنْ يَنالَ اللَّهَ لُحُومُها وَ لا دِماؤُها . . . »  ( حج 37 : گوشت و خون حيوانات به خدا نمىرسد . . . )  وَ أَنْ تَسْتَقْسِمُوا بِالْأَزْلامِ  : بر شما حرام است كه قسمت خود را بوسيلهء تيرها بدست آوريد . « جاهليت ، تيرهايى بود كه روى بعضى از آنها نوشته بودند : « خدا مرا\r\n\r\n","description":"","footnote":"","page_name":" 200 ","page_number":200},
  {"content":"\r\n\r\nامر مىكند » و روى برخى نوشته بودند « خدا مرا نهى مىكند » و روى برخى هيچ ننوشته بودند . هر گاه مىخواستند به سفر روند يا كار مهمى را آغاز كند . بوسيلهء همين تيرها فال مىزدند ، اگر تيرى بيرون مىآمد كه بر آن « خدا مرا امر مىكند » نوشته بود ، اقدام مىكردند و اگر تيرى بيرون مىآمد كه نهى داشت ، ترك مىكردند و اگر تيرى بيرون مىآمد ، كه هيچ نداشت ، اعاده مىكردند ، خداوند متعال ، اين عمل را حرام شمرده . حسن و جماعتى از مفسران ، چنين گفته‌اند .\r\nعلى بن ابراهيم در تفسير خود از امامان باقر و صادق ( ع ) روايت كرده است كه :\r\nتعداد تيرها ده عدد بود . هفت عدد آنها را سهم داشتند و بقيه پوچ بودند . آن هفت عدد بدين نامها خوانده مىشدند : فذ ، توام ، مسبل ، نافس ، حلس ، رقيب و معلى و آن سه عدد بنام : سفيح ، منيح و وغد خوانده مىشدند . براى آن هفت عدد ، هر كدام يك سهم بيشتر از سهم قبلى بود و بدين ترتيب فذ داراى يك سهم و معلى داراى هفت سهم بود آنها حيوانى را مىكشتند و گوشت آن را به چند قسمت تقسيم مىكردند . آن گاه تيرها را بدست يك نفر داده ، تا بنام افراد بيرون بياورد . قيمت حيوان بر كسانى بود كه تيرهاى پوچ بنامشان بيرون مىآمد و تيرهاى ديگر بنام هر كس بيرون مىآمد بر طبق آن سهم مىگرفت .\r\nاين عمل قمار است . از اين جهت خداوند متعال تحريم كرده است .\r\nمجاهد گويد : اينها وسائل قمارى بود كه از ايران و روم به آنجا برده مىشد ( ممكن است همان قاب باشد ) سفيان بن وكيع گويد : همان شطرنج است .\r\n ذلِكُمْ فِسْقٌ  : همهء اينها فسق و گناه بزرگ و خروج از طاعت خداوند و ارتكاب معصيت است . اين معنى از ابن عباس است .\r\nبرخى گويند : اشاره به مورد اخير است . يعنى قسمت كردن و قمار بوسيلهء تيرها فسق است . همين معنى ظاهرتر است .\r\n الْيَوْمَ يَئِسَ الَّذِينَ كَفَرُوا مِنْ دِينِكُمْ  : منظور روز معين نيست . مقصود اين است\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nكه : اينك مردم كافر از دين شما مايوس شدند . خداوند خوف از كفار را از دل مردم مسلمان بر مىدارد و كفار را از باطل شدن اسلام ، دچار ياس مىسازد . به آنها مىفهماند كه وعدهء حق فرا رسيده و دين خدا غالب گشته است . چنان كه فرموده بود :  « لِيُظْهِرَهُ عَلَى الدِّينِ كُلِّهِ »  ( توبه 33 فتح 28 : خداوند او را بر هر دينى غالب مىسازد ) دين نام هر چيزى است كه خداوند بوسيلهء آن پرستيده شود و مردم را فرمان داده است كه به آن قيام كنند . مقصود از ياس كفار ، اين است كه ديگر طمعى از دين اسلام و اينكه پيروان آن رهايش كرده ، بسوى شرك روى آورند ، ندارند . اين معنى از ابن عباس و سدى و عطاست . مجاهد و ابن جريح و ابن زيد گويند : منظور از « اليوم » روز عرفه از حجة الوداع است . آن روز همهء عرب ، در اسلام داخل شده بودند . آن روز جمعه بود و هنگامى كه پيامبر به اطراف خود نظر افكند جز مسلمان يكتا پرست احدى نديد . ديگر عربستان از لوث شرك ، پاك شده بود .\r\n فَلا تَخْشَوْهُمْ  : به مؤمنان دستور مىدهد كه نبايد بترسند كه اهل كفر بر اسلام غالب آيند و مسلمانان را شكست دهند و آنها را از دينشان باز گردانند .\r\n وَ اخْشَوْنِ  : لكن از من بترسيد كه اگر مخالفتم كنيد و مرتكب گناه شويد ، كيفر من شما را فرو مىگيرد . اين معنى از ابن جريج و ديگران است .\r\n الْيَوْمَ أَكْمَلْتُ لَكُمْ دِينَكُمْ  : در اين باره گفته‌اند : اقوالى است .\r\n1 - يعنى امروز بوسيلهء قرآن و بيانات آن واجبات ، حدود ، حلال و حرام خود را براى شما كامل ساختم . ديگر نه چيزى افزوده مىشود و نه از راه نسخ ، چيزى كاسته .\r\nآن روز ، روز عرفهء سال حجة الوداع بود . اين قول از ابن عباس و سدى و مختار جبايى و بلخى است . گويند : بعد از اين آيه ، آيه‌اى در بارهء واجبات و حليت و حرمت ، نازل نشد و 81 شب بعد پيامبر خدا از دنيا رفت .\r\nاعتراض مگر دين خدا قبل ناقص بود كه خداوند در روز عرفهء آن سال ، كاملش گرداند ؟ !\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nپاسخ دين خدا همواره كامل بود ، لكن قبلا در معرض نسخ و افزونى بود و در آن زمان بوسيلهء وحى چيزهايى حلال يا حرام مىشد ، و اين مطلب منافات ندارد كه هنگامى كه دين بمرحله‌اى برسد كه از هر گونه فزونى و كم و كاست ، ايمن باشد ، كامل خوانده شود .\r\nمثل اينكه گويند : عدد ده كامل است و چون عدد صد ، بيشتر و كاملتر است ، عدد ده ، ناقص شمرده نمىشود .\r\n2 - يعنى : امروز حج شما را كامل كردم و بلد حرام را به شما اختصاص دادم و امروز مشركى همراه شما نيست . اين معنى از سعيد بن جبير و قتاده و مختار طبرى است .\r\nگويند : خداوند بعد از اين آيه ، آيهء آخر سوره نساء  « يَسْتَفْتُونَكَ قُلِ اللَّهُ يُفْتِيكُمْ فِي الْكَلالَةِ . . . »  نازل فرموده است .\r\nفراء گويد : آخرين آيه‌اى كه نازل شد ، همين است . اگر اين مطلب ، صحيح باشد . اين قول ترجيح پيدا مىكند ، لكن در بارهء آن خلاف است 3 - يعنى امروز شر دشمنان را از سر شما كوتاه و شما را بر ايشان غالب ساختم ، چنان كه گوئيد : اكنون سلطنت و آنچه مىخواهيم براى ما كامل شد . يعنى از آنچه مىترسيدند ، خيالتان راحت شد ، اين قول از زجاج است .\r\nاز امامان باقر و صادق ع روايت است كه اين آيه ، هنگامى نازل گرديد كه پيامبر در روز غدير خم ، در حين بازگشت از حجة الوداع ، على را براى مردم علم و پيشوا ساخت . مىفرمايند : آخرين امر واجبى كه خداوند نازل فرمود ، همين است . بعد از آن ديگر ، فريضه‌اى نازل نشد .\r\nسيد عالم ، ابو الحمد ، مهدى بن نزار حسينى از ابو القاسم ، عبيد اللَّه بن عبد اللَّه حسكانى ، از ابو عبد اللَّه شيرازى از ابو بكر جرجانى ، از ابو احمد بصرى ، از احمد بن عمار بن خالد ، از يحيى بن عبد الحميد حمانى ، از قيس بن ربيع ، از ابى هارون عبدى ، از ابو سعيد خدرى ، روايت كرده است كه : چون اين آيه نازل شد ، پيامبر فرمود اللَّه اكبر ! كه دين كامل و نعمت تمام و خدا از رسالت من و ولايت على بن ابى طالب\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nبعد از من ، خشنود گرديد » و فرمود : « هر كس من مولاى اويم ، على مولاى اوست . خدايا دوستانش را دوست و دشمنانش را دشمن بدار ، يارانش را يارى و دشمنانش را خوار كن » على بن ابراهيم در تفسير خود گويد : پدرم از صفوان ، از علا و محمد بن مسلم از امام باقر ( ع ) روايت كرده‌اند كه : اين آيه در « كراع الغميم » - ميان مكه و مدينه - نازل گرديد و پيامبر در جحفه آن را برپا داشت .\r\nربيع بن انس گويد : آيه در مسير حجة الوداع نازل گرديد :\r\n وَ أَتْمَمْتُ عَلَيْكُمْ نِعْمَتِي  : مؤمنان را مخاطب مىسازد كه بوسيلهء غالب ساختن ايشان بر مشركين و طرف آنان ، نعمت را بر ايشان تمام كرده است . اين معنى از ابن عباس و قتاده است . برخى گويند : يعنى نعمت خود را بر شما تمام كردم و به شما علم و حكمتى دادم كه پيش از شما به پيامبرى و امتى داده نشده بود .\r\nبرخى نيز گويند : تمام كردن نعمت . بهشت است .\r\n وَ رَضِيتُ لَكُمُ الْإِسْلامَ دِيناً  : راضى شدم كه اسلام دين شما باشد كه شما را امر به طاعت و انقياد و شما را موظف ساختم كه حدود و فرائض اين دين مقدس را رعايت كنيد .\r\nفايدهء اين سخن اين است كه خداوند متعال ، همواره پيامبر و اصحابش را بدرجات اسلام و مراتب آن بالا مىبرد ، تا اينكه شرايع خود را براى ايشان كامل ساخت و آنها را باعلى درجهء آن نايل كرد . آن گاه فرمود : امروز خشنودم كه شما بچنين درجه‌اى نايد شده‌ايد ، اين درجهء اعلى را حفظ كنيد و از آن جدا مشويد .\r\nاكنون باصل مطلب تحريم باز مىگردد . قسمت  « الْيَوْمَ يَئِسَ   . . . الْإِسْلامَ دِيناً »  جملهء معترضه‌اى بود .\r\n فَمَنِ اضْطُرَّ فِي مَخْمَصَةٍ  : كسى كه دچار ضرورت گرسنگى شود ، بطورى كه چاره‌اى جز خوردن آنچه حرام است ، نداشته باشد . اين معنى از ابن عباس و قتاده و سدى است .\r\n غَيْرَ مُتَجانِفٍ لِإِثْمٍ  : اين قسمت حال است . يعنى در حالى كه مايل بگناه نباشد .\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nبدين ترتيب ، كسى كه نسبت به خوردن ميته و چيزهايى كه خداوند حكم به حرمت آنها كرد ، اضطرار پيدا كند ، بدون اينكه اين اضطرار را خود خواسته باشد و حرام را حلال بشمارد ، مجاز است كه به اندازه حفظ جان خود - و نه بيشتر - صرف كند . اين معنى از ابن عباس و قتاده و مجاهد است . اهل عراق نيز چنين گويند : اهل مدينه گويند : در وقت اضطرار مىتوان سير خورد . قتاده گويد منظور اين است كه عاصى نباشد مثل كسى كه ستمكار يا دزد يا معصيتكار باشد .\r\n فَإِنَّ اللَّهَ غَفُورٌ رَحِيمٌ  : در اينجا محذوفى است كه قرينهء آن ذكر شده است . يعنى : كسى كه بدون تمايل بگناه ، به خوردن محرمات ، اضطرار پيدا كند ، خداوند گناهان او را مىبخشايد و مىپوشاند و او را مؤاخذه نمىكند . مقصود اين نيست كه گناه مردار خوارى او را عفو مىكند ، زيرا اين را خداوند مباح كرده و كار مباح ، كيفر ندارد .\r\nخداوند رحيم است ، زيرا به بندگان خود مهربان است و از رحمت خود ، در حال خطر جانى ، حرام را بر ايشان حلال كرده است .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\n\r\n[ سوره المائدة ( 5 ) : آيه 4 
  ]\r\nيَسْئَلُونَكَ ما ذا أُحِلَّ لَهُمْ قُلْ أُحِلَّ لَكُمُ الطَّيِّباتُ وَ ما عَلَّمْتُمْ مِنَ الْجَوارِحِ مُكَلِّبِينَ تُعَلِّمُونَهُنَّ مِمَّا عَلَّمَكُمُ اللَّهُ فَكُلُوا مِمَّا أَمْسَكْنَ عَلَيْكُمْ وَ اذْكُرُوا اسْمَ اللَّهِ عَلَيْهِ وَ اتَّقُوا اللَّهَ إِنَّ اللَّهَ سَرِيعُ الْحِسابِ ( 4 )\r\n« 1 »\r\n\r\nترجمه\r\nاز تو مىپرسند كه چه چيز براى آنها حلال است ؟ بگو : چيزهاى پاكيزه براى شما حلال است ، و همچنين شكار سگان - كه با آنها شكار مىكنيد و از آنچه خداوند به شما تعليم داده است ، آنها را تعليم مىدهيد - پس از آنچه براى شما نگه دارند بخوريد و نام خدا را بر آن ياد كنيد و از خدا بپرهيزيد كه حساب خداوند ، سريع است .\r\n\r\n\r\n","description":"","footnote":"\r\n( 1 ) - سوره مائده آيهء 4 جزء 6\r\n","page_name":" 206 ","page_number":206},
  {"content":"\r\n\r\n\r\nبيان آيهء 4\r\n\r\nقرائت\r\nمكلبين : مشهور اين كلمه را به تشديد و ابن مسعود و حسن بدون تشديد قرائت كرده‌اند .\r\nهر گاه طبق مشهور از باب تفعيل بدانيم يعنى كسانى كه سگانى شكارى دارند يا سگان را براى شكار ، تعليم مىدهند و اگر بنا بر غير مشهور از باب افعال بدانيم يعنى كسانى كه سگها را به شكار مىفرستند يا اينكه سگان شكارى بسيار دارند .\r\n\r\nلغت\r\nطيب : حلال و پاكيزه و بقولى چيزى لذتبخش جوارح : جمع جارحه ، پرندگان و درندگان شكارى . كلمهء جارحه به معناى كسب كننده است . اين حيوانات را به اين مناسبت جوارح گويند كه براى صاحبان خود قوتى كسب مىكنند .\r\n\r\nاعراب\r\n ما ذا أُحِلَّ لَهُمْ  : ممكن است « ما » مبتدا و « ذا » خبر آن باشد و « احل » صلهء « ذا » است . چنان كه ممكن است « ما ذا » يك اسم و مبتدا و خبر آن « احل » باشد .\r\nمكلبين : حال تعلمونهن : حال از مكلبين  مِمَّا أَمْسَكْنَ  : بقولى « من » زايده است زيرا حيوان شكارى هر چه شكار كند حلال است : مثل  « وَ يُنَزِّلُ مِنَ السَّماءِ مِنْ جِبالٍ فِيها مِنْ بَرَدٍ »  ( نور 43 : ينزل من السماء جبالا فيها برد ) و بقولى « من » براى تبعيض است ، زيرا همهء شكار را نمىتوان خورد ، مثل خون و سرگين و . . . آن . بنا بر اين يعنى از شكار حيوانات ، چيزهايى كه حلال\r\n\r\n","description":"","footnote":"","page_name":" 207 ","page_number":207},
  {"content":"\r\n\r\nاست ، بخوريد .\r\n\r\nشان نزول\r\nاز ابو رافع است كه « 1 » : جبرئيل خدمت پيامبر رسيد و اجازه خواست و پيامبر او را اجازه داد ، لكن جبرئيل داخل نشد . پيامبر رداى خود را برداشت و بيرون رفته ، فرمود : اجازه داديم . جبرئيل عرض كرد : درست است ، ولى ما داخل خانه‌اى كه در آن سگ و عكس باشد ، نمىشويم . هنگامى كه جستجو كردند ، معلوم شد كه در برخى از خانه‌ها بچه سگ ، وجود داشت .\r\nابو رافع مىگويد : پيامبر مرا مامور كرد كه تمام سگان مدينه را بكشم . من هم فرمان پيامبر را اجرا كردم . مردم گرد آمدند و پيش پيامبر شكايت كردند . پيشواى اسلام سكوت كرد . از اينرو آيه نازل شد و پيامبر اجازه داد سگهايى كه نفع دارند نگه دارى كنند و سگهاى بى نفع و مزاحم و موذى را نگه دارى نكنند « 2 » ابو حمزهء ثمالى و حكم بن ظهيره روايت كرده‌اند كه « زيد الخيل » و عدى بن حاتم خدمت پيامبر آمده ، عرض كردند : در ميان ما دو مرد هستند كه داراى شش سگ شكارى هستند . اين سگها گاوان وحشى و آهوان را شكار مىكنند . برخى از آنها فرصت ذبحشان پيدا مىشود و برخى نه . با اينكه خداوند ميته را حرام كرده است ، از اين شكارها چه چيز بر ما حلال است ؟ از اينرو خداوند دستور فرمود كه از شكار حيوانات شكارى بخورند و پيامبر او را « زيد الخير » ناميد .\r\n\r\nمقصود\r\nدر آيهء پيش خداوند ، محرمات را ذكر كرد ، اكنون به ذكر چيزهاى حلال پرداخته\r\n\r\n\r\n","description":"","footnote":"\r\n( 1 ) - متن كتاب در اين مورد آشفته به نظر رسيد . از اينرو عين روايت ابو رافع را از جلد پنجم تفسير الميزان صفحه 224 ترجمه كرديم . در مورد عكس بايد توجه داشت ، كه عكس‌هاى آن روز تصوير خدايان بود و خصوصيت ديگر داشت .\r\n( 2 ) - باز هم روايت ، خالى از آشفتگى نيست ، زيرا اگر در برخى از خانه‌ها بچه سگ باشد چه مانعى دارد كه جبرئيل وارد خانه پيامبر نشود . از اينرو استاد علامهء طباطبائى پس از نقل روايت مىفرمايند : اين روايت به مجعول بودن ، شبيه‌تر است .\r\n","page_name":" 208 ","page_number":208},
  {"content":"\r\n\r\nمىفرمايد :\r\n يَسْئَلُونَكَ ما ذا أُحِلَّ لَهُمْ  . از تو مىپرسند كه چه چيز براى آنها حلال است ؟ يعنى مىخواهند در مورد شكارها و ذبيحه‌ها حلال و حرام را از يكديگر تشخيص دهند  قُلْ أُحِلَّ لَكُمُ الطَّيِّباتُ  : بگو از خوردنيها و ذبيحه‌ها و شكار ، چيزهايى كه پاكيزه‌اند ، براى شما حلالند و خداوند به شما اذن داده است كه از آنها بخوريد و بهره‌مند شويد اين معنى از ابو على جبايى و ابو مسلم است .\r\nبرخى گفته‌اند : مقصود هر چيزى است كه در كتاب و سنت ، حكم به حرمت آن نشده باشد . اين معنى بهتر است زيرا وارد شده است كه هر چيزى براى انسان حلال است ، مگر اينكه از جانب شرع ، تحريم شده باشد .\r\nبلخى گويد : طيبات ، چيزهاى لذتبخش است .\r\n وَ ما عَلَّمْتُمْ مِنَ الْجَوارِحِ  : همچنين شكارى كه بوسيلهء حيوانات تعليم يافته ، اعم از مرغ و سگ و حيوانات شكار ديگر ، فراهم آيد ، حلال است . اين عبارت به تقدير مضاف است كه بقرينهء  « مِمَّا أَمْسَكْنَ عَلَيْكُمْ »  حذف شده بخصوص كه در پاسخ سؤال از شكار است .\r\n« ابن عمرو و ضحاك و سدى گويند : منظور از جوارح ، سگها است : از ائمهء ما نيز روايت شده است كه : همان سگهاى تعليم يافته است كه وقتى صاحبانشان به آنها مىرسند ، شكار جان سپرده است و خداوند فرموده است : از آنچه شكار مىكنند ، بخوريد .\r\nعلى بن ابراهيم ، در تفسير خود از امام صادق ع نقل كرده است كه : ابو بكر حضرمى از امام صادق ع در بارهء شكار بازها و ديگر مرغان شكارى و يوز پلنگ و سگان پرسش به عمل آورد ، فرمود : جز آنچه تذكيه كرده‌ايد يا سگها شكار كرده‌اند ، مخوريد ، پرسيد : اگر سگ او را كشته باشد ؟ فرمود : بخوريد ، زيرا خداوند متعال مىفرمايد :  « وَ ما عَلَّمْتُمْ مِنَ الْجَوارِحِ مُكَلِّبِينَ . . . »  سپس فرمود : تمام حيوانات درنده ، شكار را براى خود صيد مىكنند . و فرمود : هر گاه سگ تعليم يافته را مىفرستيد :\r\nنام خدا را ذكر كنيد كه همين ، سر بريدن حيوانى است كه شكار مىشود . ذكر نام خدا\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nاين است كه بگوييد : « بسم اللَّه و اللَّه اكبر » مؤيد اين مذهب ، قسمتهاى بعدى آيه است :\r\n مُكَلِّبِينَ  : كسانى كه بوسيلهء سگان صيد مىكنند و بقولى كسانى كه به سگها تعليم مىدهند .\r\n تُعَلِّمُونَهُنَّ مِمَّا عَلَّمَكُمُ اللَّهُ  : از آنچه خداوند شما را آموخته است ، به سگان مىآموزيد . آرى از بركت الهام عقل ، شما مىتوانيد سگان را تربيت كنيد و آنها را از سگان تربيت نشده ، جدا گردانيد .\r\nاز اين قسمت آيه ، استفاده مىشود كه شكارى كه سگهاى تربيت نشده ، صيد كنند حلال نيست ، مگر اينكه پيش از مردن آن ، بتوانند ذبحش كنند .\r\nسدى گويد : يعنى همانطورى كه خدا شما را تعليم داده ، سگان را تعليم مىدهيد .\r\nاين معنى بعيد است ، زيرا « من » به معناى « كاف » در لغت به كار نرفته است و هيچ شباهتى از لحاظ معنى به يكديگر ندارند ، چه اولى براى « تبعيض » و دومى براى « تشبيه » است .\r\n\r\nسگ شكارى چگونه سگى است ؟\r\nسعد بن ابى وقاص ، سلمان و ابن عمر گويند : سگ شكارى ، سگى است كه چون صاحبش او را رها كند ، به حركت در آيد و حيوان را براى صاحبش بگيرد و چون صاحبش او را بخواند ، اطاعت كند و از او فرار نكند . هر گاه سگ بر چنين رفتارهايى عادت كرده باشد ، شكارى است .\r\nابن عباس ، عدى بن حاتم ، عطا ، شعبى ، طاووس و سدى گويند : سگى است كه علاوه بر صفات بالا ، از شكار خود چيزى نخورد . عدى بن حاتم از پيامبر روايت كرده است كه : « هر گاه سگ از شكار خود بخورد ، شما از آن نخوريد ، زيرا براى خودش شكار كرده است » ابو يوسف و محمد گويند : حد تعليم ، اين است كه سه بار ، وظيفهء خود را انجام دهد .\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nبرخى گفته‌اند : براى تعليم سگان حدى نيست ، هر گاه بدستورى كه گفته شد ، عمل كند ، براى شكار تعليم يافته است . مؤيد آن روايتى است كه اصحاب ما نقل كرده‌اند :\r\n« هر گاه سگى از مجوسى گرفته شود و در همان حال براى شكار تحت تربيت قرار گيرد و شكار كند ، خوردن گوشت كشتهء او جايز است » قبلا اشاره كرديم كه : « از نظر اهل بيت ( ع ) حيوانى كه بوسيلهء حيوانات شكارى ديگرى - غير از سگ - شكار شود ، حلال نيست ، مگر اينكه ذبح شود .\r\nآنان كه شكار حيوانات ديگر را حلال مىشمارند ، گويند : آموختگى باز اين است كه پس از رها شدن ، نزد صاحب خود باز گردد و آموختگى حيوانات شكارى ديگر ، اين است كه : به طرف شكار فرستاده شود و براى صيد آن حركت كند و چون صيد را بچنگ آورد بدعوت صاحب خود ، نزد او باز گردد . هر گاه حيوانى ، چنين باشد ، تعليم يافته است و مىتوان از شكار آن خورد ، خواه خودش از آن خورده باشد ، يا نخورده باشد . اين مطلب از سلمان ، سعد بن ابى وقاص و ابن عمر است .\r\nديگران گفته‌اند : اگر حيوان شكارى چيزى از شكار بخورد ، نبايد آن را خورد .\r\nاين مطلب را از على عليه السلام ، شعبى و عكرمه روايت كرده‌اند .\r\n فَكُلُوا مِمَّا أَمْسَكْنَ عَلَيْكُمْ  : از آنچه سگان شكارى براى شما گرفته‌اند ، بخوريد .\r\nاين جمله ، مؤيد عقيدهء كسى است كه گويد : هر گاه سگ از شكار چيزى تناول كند ، نبايد از آن خورد ، زيرا براى خودش صيد كرده است .\r\nيكى از شرايط حلال بودن شكار سگ ، اين است كه صاحب آن ، هنگام فرستادن ، نام خدا را ببرد . پس اگر نام خدا را نبرد ، شكار حلال نيست ، مگر اينكه پيش از مردن آن بتواند بر طبق احكام دين ، ذبحش كند و حد اقل در موقع ذبح ، گوش يا دم يا چشمش را حركت دهد . چنان كه مىفرمايد :\r\n وَ اذْكُرُوا اسْمَ اللَّهِ عَلَيْهِ  : ابن عباس ، حسن و سدى گويند : مقصود اين است كه پيش از فرستادن سگ نام خدا را ببرند .\r\nبرخى گفته‌اند : منظور اين است كه در موقع سر بريدن حيوانات حلال گوشت ،\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nخدا را نام ببرند و جمله صراحت در وجوب « بسم اللَّه » دارد . لكن قول اول صحيح‌تر است .\r\n وَ اتَّقُوا اللَّهَ  : از آنچه خداوند نهى كرده است ، اجتناب كنيد و به آن نزديك مشويد و از معاصى خداوند - كه يكى از آنها خوردن شكار سگهاى غير شكارى است و ديگر خوردن شكارى است كه براى شما شكار نكرده‌اند و ديگر خوردن شكار يا ذبيحه‌اى است كه نام خداوند بر آن برده نشده باشد - حذر كنيد .\r\n إِنَّ اللَّهَ سَرِيعُ الْحِسابِ  : تفسير اين جمله گذشت .\r\n\r\n","description":"","footnote":"","page_name":" 212 ","page_number":212},
  {"content":"\r\n\r\n\r\n[ سوره المائدة ( 5 ) : آيه 5 
  ]\r\nالْيَوْمَ أُحِلَّ لَكُمُ الطَّيِّباتُ وَ طَعامُ الَّذِينَ أُوتُوا الْكِتابَ حِلٌّ لَكُمْ وَ طَعامُكُمْ حِلٌّ لَهُمْ وَ الْمُحْصَناتُ مِنَ الْمُؤْمِناتِ وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ إِذا آتَيْتُمُوهُنَّ أُجُورَهُنَّ مُحْصِنِينَ غَيْرَ مُسافِحِينَ وَ لا مُتَّخِذِي أَخْدانٍ وَ مَنْ يَكْفُرْ بِالْإِيمانِ فَقَدْ حَبِطَ عَمَلُهُ وَ هُوَ فِي الْآخِرَةِ مِنَ الْخاسِرِينَ ( 5 )\r\n« 1 »\r\n\r\nترجمه\r\nامروز چيزهايى كه پاكيزه است و طعام اهل كتاب ، براى شما و طعام شما براى ايشان حلال است ، همچنين زنان پاكدامن با ايمان و زنان پاكدامنى كه اهل كتاب هستند ، هر گاه مهر ايشان را بدهيد و با پاكدامنى بدون زنا كارى و رفيقه بازى با آنها در آميزند ، بر شما حلالند و كسى كه به ايمان كفر بورزد ، عملش را زايل ساخته و در آخرت از تبه كاران است .\r\n\r\n\r\n","description":"","footnote":"\r\n( 1 ) - سوره مائده آيهء 5 جزء 6\r\n","page_name":" 213 ","page_number":213},
  {"content":"\r\n\r\n\r\nبيان آيهء 5\r\n\r\nمقصود\r\nاكنون در اين آيهء شريفه ، خداوند متعال ، در بارهء خواركيها و زناشويىهاى حلال ، به منظور تكميل مطالب پيش ، مىفرمايد :  الْيَوْمَ أُحِلَّ لَكُمُ الطَّيِّباتُ  : در اين باره گفتگو كرده‌ايم . مقتضاى اين جمله ، حلال بودن هر طعامى است كه دليلى بر حرمت آن نداشته باشيم .\r\n وَ طَعامُ الَّذِينَ أُوتُوا الْكِتابَ حِلٌّ لَكُمْ  : در بارهء اين طعام ، اختلاف كرده‌اند :\r\nاكثر مفسرين گويند : مقصود ذبيحه‌هاى اهل كتاب است . نظر اكثر فقها نيز همين است . جماعتى از اصحاب ما نيز بر همين عقيده‌اند . در صورتى كه مقصود ، ذبيحهء اهل كتاب باشد ، باز هم اختلاف ديگرى پيدا شده است .\r\nابن عباس ، حسن ، عكرمه ، سعيد بن مسيب ، شعبى عطا و قتاده گويند : مقصود ذبيحهء كتابيانى است كه پيرو تورات و انجيل باشند . اينان اجازه داده‌اند از ذبيحهء مسيحيان بنى تغلب استفاده شود .\r\nربيع از شافعى نقل كرده است كه : ذبيحهء آن كتابيانى حلال است كه تورات و انجيل بر ايشان يا نياكانشان نازل شده باشد ، لكن ذبيحهء كسانى كه به كيش آنها روى آورده و با ايشان در آميخته‌اند ، حلال نيست ، و ذبيحه‌هاى بنى تغلب نيز حرام است .\r\nاين مطلب را از على عليه السلام و سعيد بن جبير نيز نقل كرده‌اند .\r\nابو الدرداء و ابن عباس و ابراهيم و قتاده و سدى و ضحاك و مجاهد و طبرى و جبايى و بلخى و . . . گويند : مقصود از طعام اهل كتاب ، ذبيحهء ايشان و ساير خوردنيهاست .\r\nبرخى گفته‌اند : مقصود حبوب و دانهءهاى خوراكى و چيزهايى است كه به تذكيه محتاج نباشد . اين مطلب از امام باقر ( ع ) نيز روايت شده است . جماعتى از زيديه\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nنيز بر همين عقيده‌اند . بنا بر اين ذبيحهء آنها حلال نيست .\r\n وَ طَعامُكُمْ حِلٌّ لَهُمْ  : و حلال است كه از طعام خويش به آنها بدهيد .\r\n وَ الْمُحْصَناتُ مِنَ الْمُؤْمِناتِ  : حسن و شعبى و ابراهيم گويند : يعنى براى شما حلال است كه زنان پاكدامن و با ايمان را براى خود عقد كنيد . مجاهد گويد : مقصود زنان آزاد است . ابو على نيز همين قول را اختيار كرده است ، بنا بر اين در صورت قدرت بر ازدواج با زن آزاد ، كنيزان را شامل نمىشود .\r\n وَ الْمُحْصَناتُ مِنَ الَّذِينَ أُوتُوا الْكِتابَ مِنْ قَبْلِكُمْ  : و زنان پاكدامن يهودى و مسيحى نيز بر شما حلال است . در اين باره نيز اختلاف است :\r\nمجاهد ، حسن ، شعبى و . . . گويند : مقصود زنان پاكدامن اهل كتاب است ، خواه آزاد باشد يا كنيز ، حربى باشند يا ذمى . برخى گفته‌اند « مقصود زنان آزاد است ، خواه حربى باشند خواه ذمى .\r\nاصحاب ما گويند : زنان يهودى و مسيحى را نمىتوان به عقد دائم در آورد ، زيرا خداوند مىفرمايد :  « وَ لا تَنْكِحُوا الْمُشْرِكاتِ حَتَّى يُؤْمِنَّ »  ( بقره 221 : با زنان مشرك زناشويى مكنيد تا اينكه ايمان آورند ) و نيز مىفرمايد :  « وَ لا تُمْسِكُوا بِعِصَمِ الْكَوافِرِ »  ( ممتحنه 10 : به عقد زنان كافر اعتبار مدهيد ) . اينان آيهء مورد بحث را تاويل برده ، گويند : مقصود آن دسته از زنان يهودى و مسيحى است كه به اسلام گرويده باشند و مقصود از زنان پاكدامن با ايمان ، آنهايى است كه در اصل با ايمان بوده و از پدر و مادر مسلمان ، بوجود آمده‌اند . گروهى از مردم بودند كه ميل نداشتند با تازه مسلمانان كتابى ازدواج كنند ، از اينرو خداوند اينها را جداگانه ذكر و تشويق كرد كه با آنها ازدواج كنند . اين مطلب را ابو القاسم بلخى حكايت كرده است .\r\nاصحاب ما مىگويند : ممكن است كه اين آيه را به نكاح متعه و گرفتن كنيز از ايشان حمل كرد ، زيرا به نظر ما مانعى ندارد كه انسان با كنيز كتابى يا با متعهء كتابى در آميزد .\r\nو انگهى ابو الجارود از امام باقر ( ع ) روايت كرده ، كه اين آيه با آيهء :\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n « وَ لا تَنْكِحُوا الْمُشْرِكاتِ حَتَّى يُؤْمِنَّ »  ( بقره 221 و آيهء  « وَ لا تُمْسِكُوا بِعِصَمِ الْكَوافِرِ »  ( ممتحنه 10 ) نسخ شده است :\r\n إِذا آتَيْتُمُوهُنَّ أُجُورَهُنَّ  : ابن عباس و . . . گويند : يعنى وظيفه داريد كه در مقابل تمتعات جنسى كه از ايشان مىبريد ، مهر ايشان را بپردازيد .\r\n مُحْصِنِينَ غَيْرَ مُسافِحِينَ  : حال آنكه پاكدامنى پيشه كرده ، از زنا خوددارى كنيد .\r\n وَ لا مُتَّخِذِي أَخْدانٍ  : و نيز با آنها براى زنا دوستى پنهانى نداشته باشيد . در بارهء « احصان ، سفاح و اخدان » در سوره نساء بحث شد .\r\n وَ مَنْ يَكْفُرْ بِالْإِيمانِ فَقَدْ حَبِطَ عَمَلُهُ  : كسى كه منكر توحيد و عدل خدا و نبوت پيامبر شود ، عملى كه به منظور تقرب خداوند بجاى مىآورد ، بر باد مىدهد . حبط اعمال اين است كه پاداشى بدنبال نداشته باشد .\r\n وَ هُوَ فِي الْآخِرَةِ مِنَ الْخاسِرِينَ  : چنين كسى را در آخرت از هلاك شوندگان است .\r\nبرخى گفته‌اند : مقصود از  « وَ مَنْ يَكْفُرْ بِالْإِيمانِ . . . »  اهل كتاب است . يعنى اگر اينها از ايمان آوردن ، خوددارى كنند و ايمان نياورند ، عملشان بى ارزش مىشود .\r\nبنا بر اين جملهء  « فَقَدْ حَبِطَ عَمَلُهُ »  دلالت دارد بر اينكه « زايل شدن و حبط عمل » مستلزم اينكه ثوابى ثابت باشد تا زايل گردد ، نيست ، زيرا كافر را عملى نيست كه ثوابى بر آن استحقاق داشته باشد . عمل او ظاهرى است و اگر كفر مانع نبود . استحقاق ثواب داشت . از اين معنى خداوند به « حبط عمل » تعبير كرد و همين است معناى حقيقى آن .\r\n\r\n","description":"","footnote":"","page_name":" 216 ","page_number":216},
  {"content":"\r\n\r\n\r\n[ سوره المائدة ( 5 ) : آيه 6 
  ]\r\nيا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ فَاغْسِلُوا وُجُوهَكُمْ وَ أَيْدِيَكُمْ إِلَى الْمَرافِقِ وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ وَ إِنْ كُنْتُمْ جُنُباً فَاطَّهَّرُوا وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ مِنْهُ ما يُرِيدُ اللَّهُ لِيَجْعَلَ عَلَيْكُمْ مِنْ حَرَجٍ وَ لكِنْ يُرِيدُ لِيُطَهِّرَكُمْ وَ لِيُتِمَّ نِعْمَتَهُ عَلَيْكُمْ لَعَلَّكُمْ تَشْكُرُونَ ( 6 )\r\n« 1 »\r\n\r\nترجمه\r\nاى مردم مؤمن ، هنگامى كه به نماز برخيزيد صورت‌ها و دستها را تا مرفقها بشوييد و سرها و پاها را تا كعب‌ها مسح كنيد و اگر جنب هستيد ، غسل كنيد و اگر بيمار يا مسافريد يا از قضاى حاجت آمده يا زنان را هم آغوش شده‌ايد و آب نيافتيد خاك پاكى طلب كنيد و صورت و دستها را از آن مسح كنيد . ارادهء خدا نيست كه بر شما سخت گيرد ، بلكه مىخواهد شما را تطهير و نعمت خود را بر شما تمام كند ، شايد شكر كنيد .\r\n\r\n\r\n","description":"","footnote":"\r\n( 1 ) - سورهء مائده آيهء 6 جزء 6 سورهء 5\r\n","page_name":" 217 ","page_number":217},
  {"content":"\r\n\r\n\r\nبيان آيهء 6\r\n\r\nقرائت\r\nو ارجلكم : نافع ، ابن عامر ، يعقوب ، كسايى ، حفص و اعشى - از ابو بكر از عاصم بن نصب و ديگران به جر خوانده‌اند و ديگران به نصب . تفاوت اين دو قرائت را بعداً بررسى خواهيم كرد ، زيرا بازگشت آن به مطلبى است كه ميان امت ، مورد اختلاف است و در بارهء آن اقوالى وجود دارد .\r\nلامستم : اختلاف قرائت در بارهء اين كلمه را در سوره نساء بررسى كرده‌ايم .\r\n\r\nلغت\r\nجنب : اين كلمه هم مفرد است و هم جمع ، هم مذكر است و هم مؤنث . بايد توجه داشت كه اين كلمه در حقيقت مصدر است كه به معناى صفت به كار مىرود و معناى آن « ذو جنب » ( يعنى داراى جنابت است . معمولا هر گاه مصدر مضاف اليه باشد ، مىتواند در جاى مضاف خود قرار گيرد . برخى از عربها اين كلمه را به صورت مثنى و جمع نيز به كار برند . در هر صورت اصل جنابت ، دورى است . علقمه گويد :\r\n فلا تحرمني نائلا عن جنابة * فانى امرؤ وسط القباب غريب \r\nيعنى مرا محروم مساز كه از دورى رها گردم زيرا من كسى هستم كه در ميان قبه‌هاى غريبم .\r\nفاطهروا ، اين كلمه در اصل « فتطهروا » است كه تاء در طاء ادغام و همزهء وصل به اول آن افزوده شده است .\r\n\r\nمقصود\r\nقبلا دستور داده شد كه مردم به عقدها وفا كنند . يكى از عقدها نماز و يكى از شرايط نماز ، طهارت است . اكنون در صدد بيان آن بر آمده ، مىفرمايد :\r\n\r\n","description":"","footnote":"","page_name":" 218 ","page_number":218},
  {"content":"\r\n\r\n يا أَيُّهَا الَّذِينَ آمَنُوا إِذا قُمْتُمْ إِلَى الصَّلاةِ  : در اينجا مقصود اين است كه هر گاه ارادهء نماز كرديد و بر طهارت نيستيد لكن « اراده » را ذكر نكرده است زيرا كلام بر آن دلالت دارد . نمونهء آن ، اين آيه است :  « فَإِذا قَرَأْتَ الْقُرْآنَ فَاسْتَعِذْ بِاللَّهِ »  ( نحل 98 : هر گاه اراده كنى قرائت قرآن را ) و همچنين آيهء :  « وَ إِذا كُنْتَ فِيهِمْ فَأَقَمْتَ لَهُمُ الصَّلاةَ . . . »  ( نساء 102 : هر گاه در ميان آنها باشى و اراده كنى كه براى آنها اقامهء نماز كنى ) اين مطلب از ابن عباس و بيشتر مفسران است .\r\nعكرمه گويد : مقصود اين است كه هر گاه اراده بر پاى داشتن نماز كنيد ، بايد وضو بگيريد ( خواه طهارت داشته باشيد يا نه ) داود نيز بر همين عقيده است . وى گويد : على ( ع ) براى هر نمازى وضو مىگرفت و اين آيه را مىخواند . خلفاى ديگر نيز بوقت هر نمازى وضو مىگرفتند .\r\nلكن قول اول صحيح است و همهء فقها بر آنند . اينكه روايت كرده‌اند كه على ( ع ) تجديد وضو مىكرد ، حمل بر استحباب مىشود .\r\nبرخى گفته‌اند : در آغاز اسلام ، واجب بود كه هر نمازى وضو بگيرند ، سپس به منظور تخفيف ، اين حكم نسخ شد . ابن عمر نيز چنين گفته است . وى گويد :\r\n- اسماء دختر زيد بن خطاب مرا حديث كرد كه عبد اللَّه حنظله او را حديث كرده بود كه پيامبر به او دستور تجديد وضو براى هر نمازى داد و اين امر براى او دشوار بود . از اينرو امر كرد كه پيش از هر نمازى مسواك كند و اگر حدثى از او سر زد ، وضو بگيرد . عبد اللَّه عقيده داشت كه وضو براى هر نمازى هم چنان واجب است و انجام مىداد .\r\nسليمان بن بريده از پدر خود نقل كرده است كه :\r\n- پيامبر براى هر نمازى وضو مىگرفت ولى چون سال فتح مكه ، فرا رسيد نمازها را بيك وضو خواند . عمر بن خطاب گفت :\r\n- يا رسول اللَّه ، كارى كرديد كه هرگز نكرده بوديد .\r\nفرمود :\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n- اين كار را عمداً كردم .\r\nبرخى گفته‌اند :\r\n- اين آيه اعلام مىكند كه وضو تنها براى نماز واجب است ، زيرا در روايت است كه چون پيامبر گرامى اسلام محدث مىشد ، از همهء اعمال - حتى از جواب سلام - خوددارى مىكرد ، تا وقتى كه براى نماز وضو مىگرفت ، آن گاه جواب سلام مىداد ، از اينرو اين آيه نازل شد .\r\n فَاغْسِلُوا وُجُوهَكُمْ  : در اينجا خداوند متعال امر مىكند كه صورتهاى را بهنگام وضو بشويند . شستن ، عبارت از ريختن آب است از محل ، بطورى كه جارى شود . مسح اين است كه محل را تر كند بدون اينكه آب بر محل جارى شود .\r\n\r\nصورت چيست ؟\r\nاز امامان ما ( ع ) روايت است كه : طول صورت از محل روييدن موى سر تا محل سرازير شدن موى زنخ و عرض آن ، ما بين انگشت ابهام و سبابه است .\r\nبرخى گفته‌اند : حد صورت ، از لحاظ طول ، قسمت ظاهر پوست ، از محل روييدن موى سر تا زنخ و از لحاظ عرض ما بين دو گوش است ، لكن قسمتى از زنخ كه زير موست و همچنين قسمتهاى ديگر كه از مو پوشيده شده است و درون دهان و بينى و چشم ، جزء صورت نيست ، زيرا صورت آن است كه در مقابل بيننده قرار مىگيرد و براى او آشكار است . اين مطلب از ابن عباس ، ابن عمر ، حسن ، قتاده ، زهرى ، شعبى و ديگران نقل شده و مختار ابو حنيفه و اصحاب اوست .\r\nانس بن مالك ، ام سلمه ، عمار ، مجاهد ، سعيد بن جبير و جماعتى گويند :\r\nصورت از محل روييدن موى سر تا زنخ ، از لحاظ طول ، و از گوش تا گوش از لحاظ عرض است . چه در برابر چشم بيننده ظاهر باشد يا نباشد و چه بوسيلهء موى پيشانى و ريش پوشيده شده باشد يا نه همچنين داخل دهان و بينى و قسمتى از گوشها كه در سمت صورت قرار دارد . شافعى نيز همين قول را برگزيده است .\r\n وَ أَيْدِيَكُمْ إِلَى الْمَرافِقِ  : و دستها و مرفق‌ها را بشوييد .\r\n\r\n","description":"","footnote":"","page_name":" 220 ","page_number":220},
  {"content":"\r\n\r\nمرافق جمع مرفق است . مرفق آن قسمتى از دست است كه انسان بدان متكى مىشود ( و در حقيقت ، محل خم شدن دست است ) واحدى گويد : بسيارى از علماى نحو « الى » را در اينجا به معناى « مع » دانسته‌اند و شستن « مرفق » را واجب مىشمارند .\r\nعقيدهء اكثر فقها نيز همين است .\r\nزجاج گويد : - اگر مقصود اين باشد كه شستن دستها با مرفقها واجب است ، در اين صورت ، ذكر « مرافق » فايده‌اى ندارد و شستن همهء دست واجب است ، لكن از آنجا كه حد شستن دست را تا « مرفق » تعيين كرده ، بايد از حد « مرفق » شستن را قطع كرد ، بنا بر اين مرفقها حد انتهاى شستشوى دستهاست و بدين ترتيب مبدء شستشو انگشتان و انتهاى آن مرفقهاست .\r\nلكن امت ، اجماع كرده‌اند بر اينكه : در موقع شستشوى دستها هر كس از مرفقها شروع و به انگشتان ختم كند ، وضويش صحيح است اختلاف در بارهء شروع شستن دستها از انگشتان به طرف مرفقهاست . نيز اجماع دارند بر اينكه هر كس در موقع شستن دستها مرفقها را بشويد وضويش صحيح است . اختلاف در اين است كه اگر كسى مرفقها را نشويد ، آيا وضويش صحيح است يا نه ؟ شافعى گويد :\r\n- مخالفى در اين كه شستن مرفقها واجب است سراغ ندارم .\r\nاز جاهايى كه در قرآن كريم « الى » به معناى « مع » آمده ، اين آيه است :  لا تَأْكُلُوا أَمْوالَهُمْ إِلى أَمْوالِكُمْ »  ( نساء 2 : اموال ايشان را با اموال خويش مخوريد ) در شعر امرء القيس نيز چنين شده است :\r\n له كفل كالدعص بلله الندى * الى حارك مثل الرتاج المضبب \r\nيعنى آن اسب را كفلى است همچون شن مرطوب ، با شانه‌اى همچون درى كه بر آن قفلى محكم زده باشند .\r\nاين مطلب نمونه‌هاى فراوانى دارد .\r\n وَ امْسَحُوا بِرُؤُسِكُمْ  : اين جمله ، امر مىكند به مسح سر . مسح اين است كه دستانت\r\n\r\n","description":"","footnote":"","page_name":" 221 ","page_number":221},
  {"content":"\r\n\r\nرا به چيزى بكشى مثل اينكه بوسيلهء دست عرق پيشانى را پاك كنى . ظاهر اين است كه مسح تمام سر واجب نيست ، زيرا آن كس كه قسمتى از سر را مسح كند ، او را مسح كنندهء سر گويند . اصحاب ما نيز چنين گويند . عقيدهء آنان ، اين است كه : بايد اندازه‌اى از سر را - كه به نظر عرف ، مسح بر آن صدق كند - مسح كرد ابن عمر ، ابراهيم ، و شعبى نيز چنين گويند . مذهب شافعى نيز همين است مالك گويد .\r\n- همهء سر را بايد مسح كرد .\r\nابو حنيفه گويد :\r\n1 - بايد يك چهارم سر را مسح كرد ، زيرا پيامبر گرامى « ناصيه » را كه قريب يك چهارم سر است ، مسح مىكرد . در اينباره رواياتى هم نقل شده است كه با آوردن آنها سخن را طولانى نمىكنيم .\r\n وَ أَرْجُلَكُمْ إِلَى الْكَعْبَيْنِ  : در بارهء اين جمله ، اختلاف است : جمهور فقها گويند :\r\n- شستن پاها در موقع وضو واجب است .\r\nاماميه گويند :\r\n- تنها مسح پاها واجب است .\r\nعكرمه نيز بر عقيدهء اماميه است . از جماعتى از صحابه و تابعان - همچون ابن عباس ، انس ، ابو العاليه و شعبى - نيز نقل شده است كه فقط مسح پاها واجب است .\r\nحسن بصرى گويد :\r\n- شخص مخير است ميان شستن و مسح پاها .\r\nطبرى و جبايى نيز چنين گفته‌اند ، جز اينكه آنها مسح همهء پاها را - اعم از پشت پا و كف پا - واجب دانسته و تنها مسح پشت پاها را كافى نمىدانند .\r\nناصر الحق كه يكى از پيشوايان شيعهء زيديه است گويد :\r\n- هم شستن پاها و هم مسح آنها واجب است .\r\nابن عباس وضوى پيامبر را اينطور توصيف مىكند كه او روى پاها را مسح كرد .\r\nنيز از پيامبر روايت شده است كه :\r\n\r\n","description":"","footnote":"","page_name":" 222 ","page_number":222},
  {"content":"\r\n\r\n- در كتاب خدا دستور ، مسح پاهاست ولى مردم پاها را شستشو مىكنند .\r\nو نيز فرمود :\r\n- وضو ، دو شستن و دو مسح است . ( شستن دستها و شستن صورت ، مسح سر و مسح پاها ) قتاده گويد :\r\n- خداوند ، دو شستن و دو مسح واجب كرده است .\r\nابن عليه : از حميد ، از موسى بن انس ، روايت كند كه :\r\n- وى در حضور ما به انس گفت :\r\nحجاج در اهواز براى ما سخن رانى كرد و در بارهء وضو چنين گفت :\r\n- صورت و دستها را بشوييد و سر را مسح كنيد . هيچ چيزى براى انسان از پاها به آلودگى نزديكتر نيست ، بنا بر اين باطن و ظاهر و پشت پاها را بشوييد .\r\nانس گفت :\r\nخداوند راست گفت و حجاج دروغگوست . خداوند متعال مىفرمايد :\r\n-  وَ امْسَحُوا بِرُؤُسِكُمْ وَ أَرْجُلَكُمْ إِلَى الْكَعْبَيْنِ  راوى گويد :\r\n- خود انس در موقع مسح پاها ، فقط پاها را تر مىكرد .\r\nشعبى گويد :\r\n- جبرئيل در بارهء مسح بر پيامبر نازل شد و گفت : در موقع تيمم اعضايى كه بايد شسته شوند مسح مىشوند و اعضايى كه بايد مسح شوند ، ترك مىشوند .\r\nرواياتى كه در اينباره از بزرگان اهل بيت ، نقل شده ، از حد شماره بيرون است .\r\nحسين بن سعيد اهوازى روايت كند كه غالب بن هزيل گفت : از امام باقر ع در بارهء مسح پاها سؤال كردم ، فرمود :\r\n- مسح پاها همان است كه جبرئيل در بارهء آن نازل شد و بيان كرد .\r\nنيز از احمد بن محمد روايت كند كه وى گفت : از موسى بن جعفر در بارهء مسح\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nپاها سؤال كردم كه چگونه است . او كف دست را بر انگشتان پا نهاد و تا كعب آن مسح كرد . گفتم :\r\n- اگر كسى بوسيلهء دو انگشت دست تا كعب پاها را مسح كند ، چطور ؟\r\nفرمود :\r\n- نه ، جز اينكه بهمهء كف دست ، پاها را مسح كند .\r\n\r\nاختلاف قرائت\r\nكلمهء « ارجلكم » را به نصب و جر قرائت كرده‌اند . آنان كه قائلند به وجوب شستن پاها ، كلمه را معطوف بر « برءوسكم » و مجرور دانسته و گفته‌اند : مراد از مسح ، شستن است . از ابن زيد روايت است كه :\r\n- مسح ، شستشوى خفيف است . مردم مىگويند : براى نماز مسح كرد . ( يعنى شستشو كرد ) او اين مطلب را تقويت كرده و گفته است :\r\n- محدود كردن و موقت ساختن چيزى با شستن مناسب است ، نه با مسح . از آنجا كه در آيهء شريفهء مسح پاها را محدود به كعب ، كرده است ، معلوم مىشود كه در اينجا مسح در حكم شستن است ، زيرا مثل شستن محدود شده . ابو على فارسى نيز همين قول را اختيار كرده است .\r\nبرخى گفته‌اند :\r\n- علت مجرور بودن كلمه ، مجاورت با كلمهء « برءوسكم » است . چنان كه گويند « حجر ضب خرب » ( سوراخ ويران مارمولك ) كلمهء « خرب » صفت « حجر » است نه « ضب » . مع الوصف بواسطهء مجاورت با « ضب » مجرور شده است . امراء القيس گويد :\r\n كان ثبيراً فى عرانين و بله * كبير اناس فى بجاد مزمل \r\nيعنى گويى ثبير ( يكى از بزرگترين كوه‌هاى مكه ) در آغاز باران ، بزرگ مردم است كه خود را با گليمى خط دار پوشانده است . در اين بيت « مزمل » صفت كبير است\r\n\r\n","description":"","footnote":"","page_name":" 224 ","page_number":224},
  {"content":"\r\n\r\nو بر اثر مجاورت با « بجاد » مجرور شده .\r\nزجاج گويد :\r\n- هر گاه كلمه را به جر قرائت كنند عطف بر « رءوس » است و بنا بر اين پاها را مثل سر بايد مسح كرد . برخى از پيشينيان خاطر نشان كرده‌اند كه :\r\n- جبرئيل به مسح پاها نازل شد و سنت ، شستن پاها است .\r\nوى گويد :\r\n- جر كلمه بخاطر مجاورت ، آن هم در قرآن كريم ، روا نيست ، لكن مسح بنا بر اين حدى كه در قرآن براى آن تعيين شده مانند شستن است .\r\nاخفش گويد :\r\n- اين كلمه بر حسب لفظ عطف بر « رءوس » و بر حسب معنى از آن منقطع است . مانند گفتهء شاعر :\r\n- علفتها تبناً و ماء باردا . يعنى آن حيوان را كاه دادم و او را آب سرد نوشانيدم .\r\nدر بارهء قرائت نصب كلمه ، گفته‌اند :\r\n- عطف است بر « ايديكم » ، زيرا فقهاى بلاد اسلامى را ديده‌ايم كه پاها را مىشويند و به مسح اكتفاء نمىكنند . از پيامبر گرامى نيز روايت است كه قومى را در حال وضو ديد كه پشت پاها را نمىشستند فرمود : واى بر اين پشت پاها از آتش « 1 » . اين مطلب را ابو على فارسى ذكر كرده است .\r\nكسانى كه مىگويند هم مسح و هم شستن پاها واجب است ، بدون اينكه خود را به زحمت افكنند ، جر و نصب كلمه را بر ظاهر آن عطف كرده ، جر را بنا بر عطف بر لفظ « رءوس » و نصب را بنا بر عطف بر محل آن دانسته‌اند . در ادبيات عرب ، نمونهء اين مطلب ، بسيار است . مثلا : « ليس فلان بقائم و لا ذاهباً » شاعر نيز گويد :\r\n معاوى اننا بشر فأسجح * فلسنا بالجبال و لا الحديدا \r\nيعنى : اى معاويه ، ما انسانيم . كوه و آهن نيستيم . ما را عفو كن . ( در اينجا\r\n\r\n\r\n","description":"","footnote":"\r\n( 1 ) -\r\nويل للعراقيب من النار\r\n. در بارهء اين حديث بعدا گفتگو خواهد شد\r\n","page_name":" 225 ","page_number":225},
  {"content":"\r\n\r\n« الحديد » عطف است بر محل « الجبال » ) ديگرى گويد :\r\n هل انت باعث دينار لحاجتنا * او عبد رب اخاعون بن بخراق \r\nيعنى : آيا تو براى حاجت ما دينارى مىفرستى يا عبد رب را ؟ ( در اينجا « عبد » عطف است بر محل « دينار » ) بعيدتر از موارد فوق ، گفتهء شاعر ديگرى است :\r\n جئنى به مثل بنى بدر لقومهم * او مثل اخوة منظور بن سيار \r\nيعنى : براى من مثل بنى بدر يا مثل برادران منظور بن سيار ، حاضر كن . در اين شعر در حقيقت ، معناى : « جئنى به مثل بنى بدر » اين است كه : « احضر لى مثلهم » از اينرو « مثل » دوم را نصب داده است .\r\n\r\nپاسخ دلايل وجوب شستن پاها\r\nدانشمندان گفته‌اند :\r\n- اين كه مسح را به معناى شستن ، دانسته‌اند ، به چند دليل باطل است :\r\n1 - خداوند متعال ، اعضايى را كه در وضو بايد شسته شوند ، از اعضايى كه بايد مسح شوند ، جدا كرده است . از لحاظ لغت و شرع نيز ، مسح و شستن با يكديگر تفاوت دارند . چگونه ممكن است كه : مسح و غسل ، يكى باشند ؟ ! 2 - هر گاه كلمهء « ارجل » عطف بر « رءوس » باشد و در مورد سر ، تنها مسح واجب باشد ، نه شستن ، بنا بر اين حكم پاها نيز بايد مسح باشد نه شستن . زيرا حقيقت ربط ميان دو كلمه بوسيلهء حروف عطف ، غير از اين نيست .\r\n3 - اگر مسح به معناى شستن باشد ، چه فايده‌اى دارد كه استدلال كنند بروايتى كه مىگويد : پيامبر وضو گرفت و پاها را شست ؟ ! زيرا بنا بر اين ، ممكن است او پاها را مسح كرده باشد و ديگران مسح را شستن ناميده باشند .\r\nدر مورد استشهادى كه ابو زيد بگفتهء عرب كرد كه آنها مىگويند : براى نماز مسح كردم و نگويند : شستشو كردم ، بايد توجه داشت با اين جمله ، در حقيقت مىخواهند\r\n\r\n","description":"","footnote":"","page_name":" 226 ","page_number":226},
  {"content":"\r\n\r\nاشاره كنند به اينكه وضو گرفته‌اند و مطلب را با ايجاز و اختصار بيان مىكنند . بديهى است كه : اگر مىگفتند : « تغسلت للصلاة » ( يعنى براى نماز شستشو كردم ) صحيح نبود و احتمال انجام غسل داده مىشد . روى اين اصل ، كلمهء مسح به كار بردند . به خصوص كه اعضايى كه شسته مىشوند هم مسح مىشوند . بهر صورت ، اين استعمال مجازى بخاطر اين است كه مطلب معلوم است و دليلى بر گفتار آنان نيست .\r\nمرحوم سيد مرتضى مىفرمايد : اينكه محدود شدن پاها در آيه ، دليل بر وجوب شستن دانسته‌اند ، صحيح نيست ، زيرا مسح ، فعلى است كه از جانب شرع ، مثل شستن واجب شده و مانعى نيست كه همانطورى كه شستن اعضا محدود شده ، مسح اعضا نيز محدود شود و اينكه خداوند متعال دستور داده است كه پاها را تا كعب ، مسح كنيد ، دليل اين نيست كه بايد پاها را تا كعب ، شست .\r\nممكن است بگويند : همانطورى كه محدود شدن دستها تا مرفق ، دليل بر وجوب شستن است ، محدود شدن پاها تا كعب ، نيز دليل وجوب شستن خواهد بود .\r\nگوييم : اينكه ما شستن دستها را واجب مىدانيم نه به دليل محدود شدن دستهاست بلكه به دليل تصريح قرآن كريم بر وجوب شستن آنهاست . حال آنكه در مورد پاها چنين تصريحى وجود ندارد .\r\nاگر بگويند : عطف محدود ( كه پاهاست ) بر محدود ( كه دستهاست ) براى رعايت ترتيب كلام بهتر خواهد بود .\r\nگوييم : اين مطلب صحيح نيست ، زيرا دستها محدودند و بر صورت كه نامحدود است ، عطف شده‌اند ، بنا بر اين جايز است كه كلمهء « ارجل » با اينكه محدود شده است بر كلمهء « رءوس » كه محدود نشده ، عطف و در هر دو تنها مسح لازم باشد . اين مطلب ، از آنچه آنها مىگويند بهتر است ، زيرا آيهء شريفه ، نخست عضوى را كه شستن آن واجب و حد آن را تعيين نكرده - يعنى صورت - ، سپس عضوى را كه شستن آن نيز واجب و حد آن را تعيين كرده - بر آن عطف مىكنند . آن گاه مطلب را از سر گرفته ، عضو مسح كردند غير محدودى را - يعنى سر - ذكر ، سپس عضوى مسح كردنى و\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nمحدود را - يعنى پاها - بر آن عطف مىكند . بدين ترتيب ، دو جمله در مقابل يكديگر قرار گرفته‌اند ، زيرا در جملهء اول شستنى محدود بر شستنى نامحدودى و در جملهء دوم ، مسح كردنى محدودى بر مسح كردنى نامحدودى عطف شده است .\r\nآنان كه جر « ارجل » را ضمن دلايل و شواهدى بنا بر مجاورت ، دانسته‌اند ، نيز در اشتتباهند ، زيرا همانطورى كه اشاره كرديم ، زجاج - كه يكى از بزرگان ادبيات عرب است - اين مطلب را در مورد قرآن كريم ، جايز نمىداند . گذشته از اين مسأله جر ، بنا بر مجاورت ، بمواردى اختصاص دارد كه فاقد حرف عطف باشد و نيز مواردى كه مقصود گوينده روشن باشد ، نه مثل آيهء شريفه ، كه جر بنا بر مجاورت ، توليد اشتباه خواهد كرد ، در عين حال محققان علم نحو ، اعراب كلمه را بنا بر مجاورت جايز ندانسته و مواردى كه بعنوان نمونه ، مثال آورده شد ، توجيه كرده و پاسخ گفته‌اند .\r\nگفتار اخفش نيز - كه آيه را مثل « علقتها تبنا و ماء باردا » دانست - نيز خالى از اشتباه نيست ، زيرا او در حقيقت ، در آيهء « اغسلوا » را تقدير گرفت و چنين تقديرى هنگامى رواست كه اضطراراً براى اصلاح معنى ناگزير باشيم ، لكن هر گاه معناى كلام ، مستقيم و ظاهر باشد ، چگونه جايز است كه مرتكب چنين تقدير ناصوابى بشويم ؟ ! سيد مرتضى در پاسخ ابو على فارسى - كه نصب « ارجل » را بقاعدهء عطف بر « ايدى » دانسته بود - گويد :\r\n- اگر تأثير در كلام را به آنچه نزديكتر است ، نسبت دهيم . بهتر از آن است كه به آنچه دور تر است ، بنا بر اين اگر نصب « ارجل » را بخاطر عطف بودن بر محل « رءوس » بدانيم ، بهتر است . بخصوص كه جمله‌اى كه به شستن صورت و دستها امر مىكند ، پايان يافته و جمله‌اى ديگر ، در مورد مسح سر و پاها آغاز گشته است و صحيح نيست كه بعد از قطع جمله‌اى بار ديگر بوسيلهء ربط عطفى آن بازگشت شود . تازه اگر اين كار ، از لحاظ ادبى هم بلا مانع باشد ، در مورد آيه ، ترجيح با گفتار ماست ، زيرا ميان دو قسمت تطابق برقرار مىشود و منافاتى با يكديگر ندارند .\r\n\r\n","description":"","footnote":"","page_name":" 228 ","page_number":228},
  {"content":"\r\n\r\nدر مورد حديثى كه از پيامبر نقل كردند كه :\r\n« ويل للعراقيب من النار »\r\nو احاديث ديگر كه مضمون آنها دلالت مىكند بر اينكه : پيامبر وضو مىگرفت و پاها را مىشست ، بايد توجه داشت كه ما نمىتوانيم بخاطر چنين احاديثى كه براى ما اطمينان بخش نيستند ، از ظاهر قرآن كريم دست بر داريم . و انگهى اخبار بسيارى از طريقهء اهل تسنن در كتب شان و از شيوخشان ، در دست داريم كه خلاف آن اخبار افاده مىكنند . اوس بن اوس گويد :\r\n« پيامبر را ديدم كه وضو گرفت و بر نعل خود مسح كرد و نماز خواند » حذيفه گويد : « پيامبر پس از قضاى حاجت ، آبى طلبيد و وضو گرفت و بر پاهاى خود مسح كرد » و احاديث ديگرى كه آوردن آنها به طول مىانجامد .\r\nدر مورد حديث\r\n« ويل للعراقيب من النار »\r\nروايت است كه گروهى از افراد بى سر و پا ايستاده بول مىكردند . اين بول بر پاها و پشت پاهايشان ترشح مىكرد و آنها بدون شستشو براى نماز به مسجد مىآمدند ، از اينرو پيامبر آنها را به عذاب جهنم تهديد كرد .\r\n\r\nكعب پا\r\nاماميه مىگويند :\r\n- كعب پا استخوان برجسته‌اى است كه در پشت پا و در محل بستن بند كفش است .\r\nدر اينباره محمد بن حسن كه از اصحاب ابو حنيفه است با ايشان موافقت كرد . اگر چه قائل است كه پاها را تا كعب ، بايد شست .\r\nجمهور مفسران و فقها گويند :\r\n- كعب استخوان ساق است . اگر كعب همان چيزى بود كه اماميه گويند ، بايد گفته شود : « و ارجلكم الى الكعاب » زيرا بنا بر اين قول ، در هر پايى دو كعب است . « 1 »\r\n\r\n\r\n","description":"","footnote":"\r\n( 1 ) - بايد توجه داشت كه اهل لغت ، براى كعب دو معنى كرده‌اند : يكى استخوان برجستهء پشت قدم و ديگر دو استخوان برجستهء كنار قدم . منظور علماى شيعه از كعب پا همان استخوان برجستهء پشت پاست و هر پايى بيش از يك كعب ندارد و معناى ظاهر كلمه هم همين است . لكن آقايان كعب را به معناى استخوان كنار قدم گرفته - كه يك معناى بعيد است - و به علماى شيعه اشكال كرده و گفته‌اند ، چون هر پايى داراى دو كعب است بايد « الى الكعاب » گفته شده باشد . توجه به اين نكته نيز لازم است كه هيچگاه كعب به معناى ساق پا استعمال نشده است .\r\n","page_name":" 229 ","page_number":229},
  {"content":"\r\n\r\n وَ إِنْ كُنْتُمْ جُنُباً فَاطَّهَّرُوا  : اگر در موقع نماز ، جنب باشيد ، لازم است بوسيلهء غسل خود را طاهر سازيد . جنابت ، بر اثر خارج شدن منى يا غايب شدن سر آلت تناسلى مرد ، در آلت تناسلى زن ، حاصل مىشود .\r\n وَ إِنْ كُنْتُمْ مَرْضى أَوْ عَلى سَفَرٍ أَوْ جاءَ أَحَدٌ مِنْكُمْ مِنَ الْغائِطِ أَوْ لامَسْتُمُ النِّساءَ فَلَمْ تَجِدُوا ماءً فَتَيَمَّمُوا صَعِيداً طَيِّباً فَامْسَحُوا بِوُجُوهِكُمْ وَ أَيْدِيكُمْ مِنْهُ  : تفسير اين قسمت در سورهء نساء ( آيه 43 ) گذشت و تكرار آن لزومى ندارد .\r\n ما يُرِيدُ اللَّهُ لِيَجْعَلَ عَلَيْكُمْ مِنْ حَرَجٍ  : خداوند نمىخواهد بوسيلهء حكم وضو و غسل و تيمم - در موقع نبودن آب يا معذور بودن استعمال آن - شما را دچار سختى و زحمت كند .\r\n وَ لكِنْ يُرِيدُ لِيُطَهِّرَكُمْ  : بلكه مىخواهد بوسيلهء وضو و غسل جسد شما را از آلودگى گناهان پاك گرداند . حرف لام براى بيان اراده است . چنان كه شاعر گويد :\r\n اريد لا نسى ذكرها فكانما * تمثل لى ليلى بكل سبيل \r\nيعنى : مىخواهم ياد او را فراموش كنم . گويى بهر راهى در برابر من مجسم شده است .\r\nدر حديث است كه پيامبر فرمود : « وضو گناهان گذشته را مىپوشاند »  وَ لِيُتِمَّ نِعْمَتَهُ عَلَيْكُمْ  : و ارادهء خداوند اين است كه بوسيلهء وضو و غسل با وجود آب و تيمم با فقدان آب ، نعمت خود را بوسيلهء اباحهء تيمم براى شما تمام كند و اين گذشت و تخفيف را يكى ديگر از نعمتهاى خود نسبت به شما قرار دهد .\r\n لَعَلَّكُمْ تَشْكُرُونَ  : براى اينكه شما از راه اطاعت دستورهاى خداوند ، او را سپاسگزارى كنيد .\r\nاين آيهء شريفه ، متضمن كيفيت غسل و وضو و احكام آنهاست . لكن مسائل متفرع بر آنها بسيار و محل ذكر آن كتابهاى فقهى است .\r\n\r\n","description":"","footnote":"","page_name":" 230 ","page_number":230},
  {"content":"\r\n\r\n\r\n[ سوره المائدة ( 5 ) : آيات 7 تا 10 
  ]\r\nوَ اذْكُرُوا نِعْمَةَ اللَّهِ عَلَيْكُمْ وَ مِيثاقَهُ الَّذِي واثَقَكُمْ بِهِ إِذْ قُلْتُمْ سَمِعْنا وَ أَطَعْنا وَ اتَّقُوا اللَّهَ إِنَّ اللَّهَ عَلِيمٌ بِذاتِ الصُّدُورِ ( 7 ) يا أَيُّهَا الَّذِينَ آمَنُوا كُونُوا قَوَّامِينَ لِلَّهِ شُهَداءَ بِالْقِسْطِ وَ لا يَجْرِمَنَّكُمْ شَنَآنُ قَوْمٍ عَلى أَلاَّ تَعْدِلُوا اعْدِلُوا هُوَ أَقْرَبُ لِلتَّقْوى وَ اتَّقُوا اللَّهَ إِنَّ اللَّهَ خَبِيرٌ بِما تَعْمَلُونَ ( 8 ) وَعَدَ اللَّهُ الَّذِينَ آمَنُوا وَ عَمِلُوا الصَّالِحاتِ لَهُمْ مَغْفِرَةٌ وَ أَجْرٌ عَظِيمٌ ( 9 ) وَ الَّذِينَ كَفَرُوا وَ كَذَّبُوا بِآياتِنا أُولئِكَ أَصْحابُ الْجَحِيمِ ( 10 )\r\n« 1 »\r\n\r\nترجمه\r\nو ياد كنيد نعمت خدا را بر خويشتن و پيمانى را كه از شما گرفت هنگامى كه گفتيد : شنيديم و اطاعت كرديم و از خداوند بپرهيزيد كه او به اسرار شما آگاه است .\r\nاى مردم مؤمن ، در راه خدا قيام كرده ، گواهان عدل باشيد و كينهء قومى شما شما را به بى عدالتى نكشاند . عدالت كنيد كه به تقوى نزديك‌تر است و تقوى پيشه كنيد كه خداوند بكردار شما آگاه است . خداوند بمردم مؤمن و شايسته ، وعدهء مغفرت و اجر عظيم داده است . و آنان كه كافر شدند و آيات خدا را تكذيب كردند ، اصحاب دوزخ هستند .\r\n\r\n\r\n","description":"","footnote":"\r\n( 1 ) - آيهء 7 تا 10 سورهء مائده جزء ششم سوره 5\r\n","page_name":" 231 ","page_number":231},
  {"content":"\r\n\r\n\r\nبيان آيهء 7\r\n\r\nلغت\r\nذات الصدور : كلمهء « ذات » را مؤنث آورده ، زيرا مقصود ، معنىهايى است كه در دلها وارد مىشوند . از طرف ديگر ، كلمه را مفرد آورده و « ذوات الصدور » نگفته ، تا خبر دهد كه بهر معنايى جداگانه علم دارد .\r\n\r\nمقصود\r\nدر آيهء پيش احكامى را در مورد وضو و غسل و تيمم بيان كرد ، اكنون انسانها را به ياد نعمت‌هاى خود انداخته ، مىفرمايد :\r\n وَ اذْكُرُوا نِعْمَةَ اللَّهِ عَلَيْكُمْ  : كلمهء نعمت را مفرد آورد و « نعم » به صورت جمع نگفت ، تا بزرگى نعمت را نشان دهد و خاطر نشان كند كه هر نعمتى از خداست و بايد بزرگترين شكرها را به پيشگاهش تقديم كرد ، زيرا او اصل نعمتهاست و امورى مثل خلق ، حيات ، عقل ، حواس ، قدرت و ابزار زندگى نعمتهاى او هستند .\r\nبرخى گفته‌اند : كلمهء نعمت ، مفيد معناى جنس است و همهء نعمتها را شامل مىشود .\r\nچنان كه قطعه‌هايى از زمين را « ارض » مىنامند .\r\n وَ مِيثاقَهُ الَّذِي واثَقَكُمْ بِهِ  : در اين باره اقوالى است :\r\n1 - مقصود همان پيمان و بيعتى است كه پيامبر در موقع مسلمان شدن ، از آنها گرفت ، تا خدا را در همهء امور واجب اطاعت كنند . خواه طبق ميلشان باشد يا نباشد .\r\nاين قول از ابن عباس و سدى است .\r\n2 - ابو الجارود از امام باقر ( ع ) روايت كرده است كه : مقصود مطالبى از قبيل حرام بودن چيزهاى غير مباح و كيفيت طهارت و وجوب ولايت است كه در حجة الوداع بيان شده بود . اين معنى داخل در قول اول است .\r\n\r\n","description":"","footnote":"","page_name":" 232 ","page_number":232},
  {"content":"\r\n\r\n3 - ابو على جبايى گويد : مقصود ، متابعت آنها از پيامبر است در روز بيعت عقبه و بيعت رضوان .\r\n4 - مجاهد گويد : مقصود ، پيمانى است كه خداوند در موقع بيرون آوردن ايشان از صلب آدم ، از ايشان گرفته و به آنها گفته بود : « آيا من پروردگار شما نيستم ؟ » و آنها پاسخ داده بودند : « پروردگار ما هستى » . اين قول از ساير اقوال ضعيف‌تر است .\r\n إِذْ قُلْتُمْ سَمِعْنا وَ أَطَعْنا  : در آن هنگام شما گفتيد : گفتهء تو را شنيديم و اطاعت كرديم  وَ اتَّقُوا اللَّهَ إِنَّ اللَّهَ عَلِيمٌ بِذاتِ الصُّدُورِ  : از خداوند بپرهيزيد كه او به آنچه در سينه‌هاى پنهان كرديد ، يعنى از اسرار قلبى شما آگاه است . منظور از كلمهء « صدور » دلهاست ، زيرا دل در سينه جاى دارد . « 1 »  يا أَيُّهَا الَّذِينَ آمَنُوا كُونُوا قَوَّامِينَ لِلَّهِ  : اى مردم مؤمن ، بايد عادت شما و خوى شما قيام به حق باشد ، بطورى كه خود عمل شايسته انجام دهيد و ديگران را امر به معروف و نهى از منكر كنيد و اينها را براى تحصيل رضاى خدا انجام دهيد .\r\n شُهَداءَ بِالْقِسْطِ  : حال آنكه گواهانى هستيد كه عادلانه ، بوظيفهء شهادت عمل مىكنيد .\r\nبرخى گويند : يعنى براى خدا مردم را بسوى حق دعوت و بوسيلهء عدالت و حق و دلايل محكم از دين خدا دفاع كنيد . چه شاهد در حقيقت از مورد شهادت ، دفاع مىكند .\r\nو بقولى : يعنى از اهل عدالت باشيد ، زيرا آنان در روز قيامت ، گواه مردم هستند  وَ لا يَجْرِمَنَّكُمْ شَنَآنُ قَوْمٍ  : زجاج گويد : اگر « شنئان » را بفتح نون بخوانيم\r\n\r\n\r\n","description":"","footnote":"\r\n( 1 ) - بطور كلى در لغت عرب « ذات الصدر » به معناى راز و سر به كار مىرود . رجوع شود به المنجد ذيل كلمهء « ذات » و بدين ترتيب چه نيازى است كه بگوييم منظور از « صدور » دلهاست بمناسبت اينكه جاى دل ، سينه است .\r\n","page_name":" 233 ","page_number":233},
  {"content":"\r\n\r\nمصدر و به معناى كينه و اگر به سكون نون بخوانيم صفت و به معناى كينه‌ور خواهد بود .\r\nما در پيرامون معناى اين كلمه در اول سوره گفتگو كرده‌ايم .\r\n عَلى أَلَّا تَعْدِلُوا  : بغض و كينهء شما نسبت بمردمى ، شما را به بى عدالتى وادار نكند . هر گاه كلمهء « شنئان » صفت باشد ، يعنى : « كسى كه نسبت بقومى كينه دارد ، شما را به بى عدالتى وادار نكند در حكم و سيرهء خود نسبت به ايشان به ستمگرى گراييد . »  اعْدِلُوا هُوَ أَقْرَبُ لِلتَّقْوى  : شما نسبت بدوستان و دشمنانتان عدالت كنيد كه به تقوى نزديكتر است .\r\n وَ اتَّقُوا اللَّهَ  : از عقاب خدا بترسيد و باطاعت و اجتناب از بديها خود را در معرض آن قرار ندهيد .\r\n إِنَّ اللَّهَ خَبِيرٌ بِما تَعْمَلُونَ  : خداوند بكردار شما دانا و شما را كيفر مىدهد .\r\n وَعَدَ اللَّهُ الَّذِينَ آمَنُوا  : آنان كه به بيگانگى خدا تصديق و به پيامبرى حضرت محمد ص اقرار كردند .\r\n وَ عَمِلُوا الصَّالِحاتِ  : و كارهاى پسنديده را - اعم از واجب و مستحبّ - انجام دادند .\r\n لَهُمْ مَغْفِرَةٌ  : خداوند آنان را وعدهء مغفرت داده ، گناهان را مىآمرزد و بديهاى آنها را به پردهء بزرگى و كرم مىپوشاند .\r\n وَ أَجْرٌ عَظِيمٌ  : پاداش بزرگ نيز به آنها وعده شده است . فرق ميان اجر و ثواب ، اين است كه ثواب ، در برابر طاعات است ولى اجر ، مزدى است كه در عوض كارى داده مىشود . وعده ، عبارت است از خبرى كه نفعى را نويد دهد و وعيد ، خبرى است كه ضررى را به اطلاع رساند .\r\n وَ الَّذِينَ كَفَرُوا  : آنان كه توحيد خدا و صفاتش را منكر و نبوت پيامبر را ناديده گرفتند .\r\n وَ كَذَّبُوا بِآياتِنا  : و تكذيب كنند دلايل و براهين پروردگار را .\r\n أُولئِكَ أَصْحابُ الْجَحِيمِ  : آنان همواره در دوزخ خواهند بود . چه مصاحبت ، مستلزم دوام و خلود است .\r\n\r\n","description":"","footnote":"","page_name":" 234 ","page_number":234},
  {"content":"\r\n\r\n\r\nبيان آيهء 8 - 9 10\r\n\r\nلغت\r\nجرم و اجرام : هر دو به يك معنى هستند . برخى گفته‌اند : « لا يجرمنكم » يعنى شما را داخل در جرم نسازد . . . چنان كه گفته شود : « اثمته » يعنى او را داخل در گناه كرد .\r\nوعد : هر گاه بگوييد : « وعدت الرجل » يعنى مرد را وعدهء نيك دادم و هر گاه بگوييد : « او عدت الرجل » يعنى مرد را تهديد كردم . هر گاه آنچه را كه وعده مىدهيد ، ذكر كنيد ، هم « وعد » و هم « اوعد » استعمال مىكنيد . بديهى است كه « وعد اللَّه الذين آمنوا . . . » وعدهء خير است براى پاكان و نيكان . اين خير را هم بيان كرده كه آمرزش و پاداش است .\r\n\r\nاعراب\r\nقوامين : خبر كونوا .\r\nشهداء : حال .\r\n لَهُمْ مَغْفِرَةٌ  : جمله‌اى است كه به منزلهء كلمهء مفرد است . يعنى خداوند وعدهء مغفرت داده است . چنان كه شاعر عرب گويد :\r\n وجدنا الصالحين لهم جزاء * و جنات و عيناً سلسبيلا \r\nيعنى : صالحان را يافتيم كه براى آنها پاداش و بهشتها و چشمهء سلسبيل است .\r\nجملهء  « لَهُمْ مَغْفِرَةٌ »  در محل نصب است . هم چنان كه در شعر جملهء « لهم جزاء » در محل نصب و كلمه‌هايى كه بر آن عطف شده‌اند ، منصوبند . اين احتمال هم وجود دارد كه جملهء  « لَهُمْ مَغْفِرَةٌ »  در محل رفع و آنچه به مردم صالح وعده داده شد ، حذف\r\n\r\n","description":"","footnote":"","page_name":" 235 ","page_number":235},
  {"content":"\r\n\r\nشده باشد .\r\n\r\nمقصود\r\nدر آيهء پيش به اين مطلب اشاره كرد كه : وفاى به عهد واجب است ، اكنون مواردى كه صاحبان پيمان بايد به آن وفا كرده ، و عمل كنند ، ذكر كرده ، مىفرمايد :\r\n\r\n","description":"","footnote":"","page_name":" 236 ","page_number":236},
  {"content":"\r\n\r\n\r\n[ سوره المائدة ( 5 ) : آيات 11 تا 12 
  ]\r\nيا أَيُّهَا الَّذِينَ آمَنُوا اذْكُرُوا نِعْمَتَ اللَّهِ عَلَيْكُمْ إِذْ هَمَّ قَوْمٌ أَنْ يَبْسُطُوا إِلَيْكُمْ أَيْدِيَهُمْ فَكَفَّ أَيْدِيَهُمْ عَنْكُمْ وَ اتَّقُوا اللَّهَ وَ عَلَى اللَّهِ فَلْيَتَوَكَّلِ الْمُؤْمِنُونَ ( 11 ) وَ لَقَدْ أَخَذَ اللَّهُ مِيثاقَ بَنِي إِسْرائِيلَ وَ بَعَثْنا مِنْهُمُ اثْنَيْ عَشَرَ نَقِيباً وَ قالَ اللَّهُ إِنِّي مَعَكُمْ لَئِنْ أَقَمْتُمُ الصَّلاةَ وَ آتَيْتُمُ الزَّكاةَ وَ آمَنْتُمْ بِرُسُلِي وَ عَزَّرْتُمُوهُمْ وَ أَقْرَضْتُمُ اللَّهَ قَرْضاً حَسَناً لَأُكَفِّرَنَّ عَنْكُمْ سَيِّئاتِكُمْ وَ لَأُدْخِلَنَّكُمْ جَنَّاتٍ تَجْرِي مِنْ تَحْتِهَا الْأَنْهارُ فَمَنْ كَفَرَ بَعْدَ ذلِكَ مِنْكُمْ فَقَدْ ضَلَّ سَواءَ السَّبِيلِ ( 12 )\r\n« 1 »\r\n\r\nترجمه\r\nاى مردم مؤمن ، نعمت خدا را بر خود ياد كنيد ، هنگامى كه گروهى خواستند شما را مورد دست اندازى قرار دهند و خداوند دست‌هاى آنها را از شما كوتاه كرد . و بپرهيزيد از خدا . و مردم مؤمن بايد به خدا توكل جويند .\r\nخداوند از بنى اسرائيل ، پيمان محكم گرفت و از ايشان دوازده نقيب مامور ساختيم و خداوند به آنها فرمود : من با شمايم . اگر نماز را بپاى داريد و زكات را بدهيد و برسولان من ايمان آوريد و آنها را تعظيم كنيد و به خداوند قرض نيكو دهيد ، بديهاى شما را مىپوشم و شما را داخل بهشت‌هايى مىكنم كه نهرها از زير آنها جريان دارد و هر كس بعد از آن كفر ورزد ، از راه ميانه ، گم گشته و منحرف شده است\r\n\r\n\r\n","description":"","footnote":"\r\n( 1 ) - آيهء 11 و 12 سورهء مائده جزء 6 سوره 5\r\n","page_name":" 237 ","page_number":237},
  {"content":"\r\n\r\n\r\nبيان آيهء 11\r\n\r\nلغت\r\nذكر : حضور معنى در خاطر . گاهى اين كلمه ، به معناى گفتن استعمال شود ، زيرا خاصيت گفتار نيز حضور معنى در ذهن است . تذكر ، يعنى طلب معنى نه طلب گفتار همّ : قصد توجه نفس به انجام كارى . اين كلمه به معناى فكر غم انگيز نيز استعمال مىشود و جمع آن « هموم » است . در عين حال بايد توجه داشت كه « هم » و « قصد » با يكديگر فرق دارند . زيرا قصد همان ارادهء جدى نسبت به انجام كار است . حال آنكه « هم » آن مرحله‌اى از قصد است كه هنوز به صورت ارادهء جدى در نيامده است .\r\n\r\nمقصود\r\nاكنون خداوند مؤمنان را مخاطب ساخته ، آنان را به ياد نعمت‌ها و دفع نيرنگ دشمنان انداخته ، مىفرمايد :\r\n يا أَيُّهَا الَّذِينَ آمَنُوا اذْكُرُوا نِعْمَتَ اللَّهِ عَلَيْكُمْ إِذْ هَمَّ قَوْمٌ أَنْ يَبْسُطُوا إِلَيْكُمْ أَيْدِيَهُمْ  : اى مردم ، مؤمن ، نعمت خدا را نسبت بخويش به ياد آوريد ، آن گاه كه مردمى قصد كردند كه به شما دست اندازى كنند . در بارهء اين مردم اختلاف است :\r\n1 - مجاهد و قتاده و اكثر مفسران گويند : مقصود يهوديان است كه خواستند پيامبر را غافل گير كرده ، بقتل رسانند . اينان يهوديان بنى النضير بودند كه پيامبر با جمعى از اصحاب خود بر آنها وارد شد تا در بارهء يكى از اصحاب كه دو تن از هم پيمانهاى پيامبر را كشته و ديهء آنها را آن بزرگوار لازم بود ، با آنها سخن گويد . آنها نيز با پيامبر پيمان ترك جنگ و شركت در پرداخت خونبها ، بسته بودند . پس از استماع سخن رسول خدا ، از حضرتش تقاضا كردند كه بنشيند و پس از پذيرايىهاى لازم ، مبلغى از خونبهاى آن دو مقتول را پرداخت كنند ، لكن تصميم گرفتند كه پيامبر و اصحاب را - ناجوانمردانه\r\n\r\n","description":"","footnote":"","page_name":" 238 ","page_number":238},
  {"content":"\r\n\r\nبقتل رسانند . در اين وقت ، خداوند متعال ، پيامبر را از سوء قصد آنها آگاه كرد و به اتفاق اصحاب از آنجا خارج شدند . اين خود يكى از معجزات پيامبر گرامى اسلام است .\r\n2 - قريش ، مردى را براى قتل پيامبر مامور كردند . وى با شمشير كشيده ، بر آن بزرگوار داخل شد و چون خواست وى را بقتل رساند ، گفت : چه كسى قادر است كه . مرا از كشتن تو منع كند ؟ فرمود : خدا . وى شمشير را افكند و مسلمان شد . نامش عمرو بن وهب جمحى بود . صفوان بن اميه ، بعد از جنگ بدر وى را براى اين كار خطير مامور كرده بود . لكن خواستهء آنها نقش بر آب شد ! اين معنى از حسن است .\r\n3 - ابو على جبايى گويد : مقصود لطف خداوند است در بارهء مؤمنان و باز داشتن دشمنان از اينكه نتوانند مزاحمتى براى مسلمانان فراهم سازند . خداوند آنها را به چند وسيله از ايجاد مزاحمت براى مسلمانان باز داشت : بيمارى ، قحطى ، مرگ سران ، نابودى حيوانات و ديگرى وسايلى كه چنان آنها را مشغول و گرفتار كرد كه به كلى از فكر مزاحمت و قتل مؤمنان باز ماندند .\r\n4 - واقدى گويد : پيامبر با گروهى از بنى ذبيان و محارب در « ذى امر » جنگ كرد . آنها در قلهء كوه‌ها متحصن شدند . پيامبر از كوه - طورى كه آنها را ببيند - به زير آمد و براى قضاى حاجت ، بگوشه‌اى رفت . در آنجا بر اثر باران لباسهايش تر شد . آنها را از تن بيرون آورد و بر درختى افكند كه خشك شود و خود در زير آن درخت ، بخوابيد .\r\nاعراب او را مىديدند . رئيس آنها « دعثور بن حرث » با شمشير كشيده ، بر بالين پيامبر آمد و گفت :\r\n- محمد ، اكنون چه كسى مىتواند مرا از كشتن تو باز دارد ؟\r\nفرمود :\r\n- خدا در اين وقت ، جبرييل طورى بر سينهء او كوبيد كه شمشير از كفش افتاد و پيامبر شمشير را برداشت و فرمود :\r\n- اكنون چه كسى مرا از قتل تو منع مىكند ؟\r\n\r\n","description":"","footnote":"","page_name":" 239 ","page_number":239},
  {"content":"\r\n\r\nپاسخ داد :\r\n- هيچكس . اكنون شهادت مىدهم كه خداوند يكتاست و محمد فرستادهء اوست .\r\nاز اينرو آيه نازل شد . بنا بر اين خلاص شدن پيامبر ، نعمتى است براى همهء مؤمنان ، زيرا وجود پر فيض او در ميان اهل ايمان ، نعمتى است براى ايشان و تجاوز به او تجاوز به هر فرد مسلمانى است .\r\n فَكَفَّ أَيْدِيَهُمْ عَنْكُمْ  : خداوند آنها را از قصد سويى كه در بارهء شما داشتند ، باز داشت .\r\n وَ اتَّقُوا اللَّهَ وَ عَلَى اللَّهِ فَلْيَتَوَكَّلِ الْمُؤْمِنُونَ  : از خدا بپرهيزيد . مردم مؤمن بايد به نصرت خداوند ، توكل جويند كه او ياور آنهاست و آنها را كفايت مىكند .\r\n\r\n","description":"","footnote":"","page_name":" 240 ","page_number":240},
  {"content":"\r\n\r\n\r\nبيان آيهء 12\r\n\r\nلغت\r\nميثاق : پيمان مؤكدى كه مورد وثوق و اطمينان باشد .\r\nنقيب ، اين كلمه از « نقب » به معناى سوراخ است . نقيب قوم ، يعنى ضامن و كفيل قوم ، بطورى كه گويى بر اسرار آنها نقب زده ، بدانها احاطه دارد . كلمهء « نقاب » هم از همين جاست ، زيرا آن كس كه نقاب بر چهره دارد همچون نقب زنى است كه ديگران از تردستى او بىخبرند و او به اسرار ديگران واقف است . كلمهء « مناقب » نيز جمع منقبت و از همين ماخذ است ، چه مناقب به معناى فضائل است و كسى را فضائل است كه بدانها راه دارد .\r\nتعزير ، توقير و تعظيم . شاعر گويد ،\r\n و كم من ماجد لهم كريم * و من ليث يعزر فى الندى \r\nيعنى ، آنها داراى اشخاص كريم و بزرگوار و شيران دلاورى هستند كه در مجلس مورد احترام واقع مىشوند .\r\nبايد دانست كه « تعزير » به معناى يارى كردن نيز به كار مىرود ، زيرا نتيجهء آن منع دشمن از مزاحمت است ضلال ، گمراهى .\r\nسواء . ميان و وسط .\r\n\r\nاعراب\r\n قَرْضاً حَسَناً  . در اينجا نه فرمود . « اقرضاً حسناً » ، زيرا در « اقرضتم » نيز معناى قرض است . نظير  « وَ اللَّهُ أَنْبَتَكُمْ مِنَ الْأَرْضِ نَباتاً »  ( نوح 17 .\r\nخداوند رويانيد شما را از زمين روييدنى ) در اينجا « انباتاً » نگفته است .\r\n\r\n","description":"","footnote":"","page_name":" 241 ","page_number":241},
  {"content":"\r\n\r\nامرء القيس گويد . « و رضت فذلت صعبة الى اذلال » يعنى او را رام كردم و چه خوب رام شد . در اينجا در حقيقت « رضت » به معناى « اذللت » است .\r\n\r\nمقصود\r\nدر آيهء پيش خداوند پرده از روى نيرنگ يهوديان و قصد سوء ايشان نسبت به پيامبر برداشت و در بارهء دفع شر ايشان سخن گفت ، اكنون در بارهء احوال ايشان و پليدى باطن و زشتى عادت آنها در خيانت به پيامبران سخن مىگويد ، تا خاطر پيامبر را از رفتار و قصد سوء ايشان تسليت دهد . فرمود .\r\n وَ لَقَدْ أَخَذَ اللَّهُ مِيثاقَ بَنِي إِسْرائِيلَ  . خداوند از بنى اسرائيل پيمان محكم گرفت و آنها پيش او سوگند ياد كردند كه عبادت خود را براى او خالص كرده ، به پيامبرانش ايمان آوردند و احكامش را اطاعت كنند  وَ بَعَثْنا مِنْهُمُ اثْنَيْ عَشَرَ نَقِيباً  : موسى را مامور كرديم كه از دوازده قبيلهء يهود ، دوازده نفر مامور كند تا همچون ديده‌بانان به سرزمين شام رفته ، اخبار آنجا و خصوصيات مردم آن منطقه را براى بنى اسرائيل شرح دهند . وى از هر قبيله‌اى نقيبى امين ، برگزيد و آنها را به ماموريت فرستاد . اينان بموقع بازگشت ، قوم خود را از جنگ ايشان منع كردند ، زيرا آنها را نيرومند ، يافته بودند ، تنها دو تن از اين دوازده تن - كالب بن يوفنا و يوشع بن نون - مردم يهود را بجنگ تشويق كردند .\r\nاين معنى از مجاهد و سدى است .\r\nحسن و جبايى گويند : يعنى از هر قبيله‌اى بر آن پيمان ضامنى گرفتيم . قتاده گويد : يعنى از هر قبيله‌اى گواهى گرفتيم . بلخى گويد : ممكن است اين دوازده تن ، پيامبران يا پيشوايان يهود باشند . ابو مسلم گويد : آنها به پيامبرى برگزيده شدند تا دين را بر پاى دارند و تورات را به يهوديان تعليم دهند و آنها را بدستورهاى الهى امر كنند .\r\n وَ قالَ اللَّهُ إِنِّي مَعَكُمْ  : ربيع گويد : خطاب به نقباست . اكثر مفسران گويند :\r\nخطاب به بنى اسرائيل است كه خداوند از آنها پيمان گرفت . ممكن است نقبا نيز\r\n\r\n","description":"","footnote":"","page_name":" 242 ","page_number":242},
  {"content":"\r\n\r\nمورد نظر باشند . يعنى خداوند فرمود : من با شمايم و شما را در برابر دشمن يارى مىكنم و در اين ماموريت جنگى - كه بر طبق عهد و ميثاق من است - من پشتيبان شما خواهم بود . سپس مطلب ديگرى را آغاز كرد ، فرمود :\r\n لَئِنْ أَقَمْتُمُ الصَّلاةَ  : اگر شما بنى اسرائيل ، نماز را بر پاى داريد .\r\n وَ آتَيْتُمُ الزَّكاةَ  : و زكات را بدهيد .\r\n وَ آمَنْتُمْ بِرُسُلِي  : و گفتار پيامبرانم را تصديق كنيد . برخى گفته‌اند : خطاب به نقباست .\r\n وَ عَزَّرْتُمُوهُمْ  : حسن و مجاهد و زجاج گويند : يعنى پيامبران را يارى كنيد .\r\nابن زيد و ابو عبيده گويند : يعنى آنها را تعظيم و اطاعت كنيد  وَ أَقْرَضْتُمُ اللَّهَ قَرْضاً حَسَناً  : و در راه خدا انفاق كنيد و پول خود را در كارهاى خير مصرف كنيد . اين كارها درست مثل قرض دادن به خداوند است و بنا بر اين پاداش آنها را خدا مىدهد . برخى گفته‌اند : مقصود از « حسناً » اين است كه از روى خشنودى باشد و منت و آزارى بدنبال نداشته باشد و بقولى « حسنا » يعنى حلال .\r\n لَأُكَفِّرَنَّ عَنْكُمْ سَيِّئاتِكُمْ  : در اين صورت ، گناهان گذشتهء شما را مورد عفو قرار داده ، از كيفر شما چشمپوشى مىكنم .\r\n وَ لَأُدْخِلَنَّكُمْ جَنَّاتٍ تَجْرِي مِنْ تَحْتِهَا الْأَنْهارُ  : و شما را داخل بهشتهايى كنم كه نهرها از زير آنها جارى است .\r\n فَمَنْ كَفَرَ بَعْدَ ذلِكَ مِنْكُمْ فَقَدْ ضَلَّ سَواءَ السَّبِيلِ  : كسى كه بعد از ماموريت نقيبان و گرفتن پيمان ، كفر ورزد ، راه روشن را گم كرده است .\r\nاين آيه دلالت دارد بر اينكه : حق ، حد وسط ميان افراط و تفريط است . از امير المؤمنين على ع روايت شده است كه : « راست و چپ گمراه كننده است ، جاده ، همان راه ميانه است . . . »\r\n\r\n","description":"","footnote":"","page_name":" 243 ","page_number":243},
  {"content":"\r\n\r\n\r\n[ سوره المائدة ( 5 ) : آيات 13 تا 14 
  ]\r\nفَبِما نَقْضِهِمْ مِيثاقَهُمْ لَعَنَّاهُمْ وَ جَعَلْنا قُلُوبَهُمْ قاسِيَةً يُحَرِّفُونَ الْكَلِمَ عَنْ مَواضِعِهِ وَ نَسُوا حَظًّا مِمَّا ذُكِّرُوا بِهِ وَ لا تَزالُ تَطَّلِعُ عَلى خائِنَةٍ مِنْهُمْ إِلاَّ قَلِيلاً مِنْهُمْ فَاعْفُ عَنْهُمْ وَ اصْفَحْ إِنَّ اللَّهَ يُحِبُّ الْمُحْسِنِينَ ( 13 ) وَ مِنَ الَّذِينَ قالُوا إِنَّا نَصارى أَخَذْنا مِيثاقَهُمْ فَنَسُوا حَظًّا مِمَّا ذُكِّرُوا بِهِ فَأَغْرَيْنا بَيْنَهُمُ الْعَداوَةَ وَ الْبَغْضاءَ إِلى يَوْمِ الْقِيامَةِ وَ سَوْفَ يُنَبِّئُهُمُ اللَّهُ بِما كانُوا يَصْنَعُونَ ( 14 )\r\n« 1 »\r\n\r\nترجمه\r\nما بواسطهء پيمان شكنى ، آنها را لعن و دلهايشان را سخت كرديم . آنان كلام خدا را تغيير مىدادند و تفسير ناصواب مىكردند و نصيب خود را از كلام الهى فراموش كردند و تو همواره بر خيانت آنان آگاه خواهى بود بجز گروهى اندك . پس از ايشان در گذر و عفو كن كه خدا نيكوكاران را دوست دارد .\r\nو از مردمى كه گفتند : نصرانى هستيم ، پيمان گرفتيم . آنها نيز بهرهء خود را از مواعظ الهى فراموش كردند ! از اينرو در ميان ايشان تا روز قيامت دشمنى و كينه افكنديم و به زودى خداوند آنها را بكردارشان آگاه خواهد ساخت .\r\n\r\n\r\n","description":"","footnote":"\r\n( 1 ) - سوره مائده آيهء 13 و 14 جزء 6 سورهء 5\r\n","page_name":" 244 ","page_number":244},
  {"content":"\r\n\r\n\r\nبيان آيهء 13\r\n\r\nقرائت\r\nحمزه و كسايى « قسية » و ديگران « قاسية » خوانده‌اند . دليل حمزه و كسايى اين است كه فعيل نيز به معناى فاعل آيد مثل « شهيد و عليم » به معناى « شاهد و عالم » لكن آنانى كه « قاسية » خوانده‌اند ، گويند : اكثر و معروف‌تر همين است .\r\n\r\nلغت\r\nقسوه : سختى . شاعر گويد :\r\n « و قد قسوت و قسا لداتي » \r\nيعنى : سخت شدم و نرمى جوانى از من رخت بر بست . بنا بر اين « قاسيه » يعنى سخت .\r\nابو العباس گويد : درهم قلب را قسى نامند به خاطر اينكه صداى آن ناهنجار و نادرست است . ابو زبيد در بارهء بيل‌هايى كه به سنگ خورند ، گويد :\r\n لها صواهل فى ضم السلام كما * صاح القسيات فى ايدى الصياريف \r\nبراى بيلها در ميان سنگهايى سخت صدايى است همچون صداى پولهاى قلب در دست صرافان .\r\nابو على گويد : قسى به معناى درهم قلب ، در اصل عربى نيست و با « قسى » عرب - كه به معناى سخت است - ارتباطى ندارد . چنان كه كلمات « قابوس ، ابليس ، جالوت و طالوت » نيز عجمى هستند و از چيزى مشتق نشده‌اند . دليل عجمى بودن اين كلمات ، عدم انصراف آنهاست .\r\nخائنه : خيانت . مصدرهايى در زبان عرب ، بر اين وزن وجود دارد . مثل : عافيه ، طاغيه ، كاذبه . در قرآن كريم است :  « فَأُهْلِكُوا بِالطَّاغِيَةِ »  ( الحاقه 5 : به سركشى هلاك شدند )  « لَيْسَ لِوَقْعَتِها كاذِبَةٌ »  ( واقعه 2 : براى واقع شدن رستاخير دروغى نيست ) در عبارت « رجل خائنة » مصدر به جاى صفت به كار رفته و معناى آن مبالغه است . شاعر گويد :\r\n\r\n","description":"","footnote":"","page_name":" 245 ","page_number":245},
  {"content":"\r\n\r\n حدثت نفسك بالوفاء و لم تكن * للغدر خائنة مغل الاصبع \r\nيعنى : در خاطر خود بفكر وفا بودى و خيانتكارى كه براى خيانت بمتاعى دست درازى كند نبودى ( مغل بدل خائنه )\r\n\r\nاعراب\r\nفيما « ما » زائده و براى تاكيد است . شاعر گويد : « لشيء ما يسوّد من يسود » در اين مصراع نيز « ما » زائد است .\r\nيحرفون : حال از ضمير « نقضهم » . ممكن است كلامى مستقل و بى ارتباط به سابق باشد و پايان كلام سابق « قاسية » باشد .\r\nقليلا : مستثنى از ضمير  « خائِنَةٍ مِنْهُمْ »  .\r\n\r\nمقصود\r\nاكنون ضمن عطف به سابق ، فرمايد :\r\n فَبِما نَقْضِهِمْ مِيثاقَهُمْ لَعَنَّاهُمْ  : در اينجا براى تسليت خاطر گرامى پيامبر فرمايد :\r\nاز اين يهوديان كه مىخواستند به تو و اصحابت دست اندازى كنند ، و عهدى كه ميان تو و ايشان است بشكنند و ترا غافل‌گير سازند ، تعجب مكن . اين است خوى ايشان و عادت نياكان ايشان كه در زمان موسى از ايشان پيمان گرفتم كه مرا اطاعت كنند و دوازده نقيب ، از ميان ايشان بر گزيدم ، آنها پيمان مرا شكستند و من آنها را لعن كردم . در اين كلام محذوفى وجود دارد كه بخاطر وجود قرينهء لفظى حذف آن رواست . يعنى « فنقضوا ميثاقى و عهدى فلعنّاهم بنقضهم » مقصود از لعن ، محروم ساختن آنها از رحمت است كه خود كيفرى است . اين معنى از عطا و جماعتى است .\r\nحسن و مقاتل گفته‌اند : يعنى آنها را به صورت بوزينگان و خوكان مسخ كرديم .\r\nابن عباس گويد : يعنى آنها را بوسيلهء جزيه ، عذاب كرديم پيمان شكنى آنها از چند راه است : تكذيب رسل ، قتل انبيا ، عدم توجه بكتاب آسمانى - بقول قتاده - و كتمان صفات پيامبر گرامى اسلام - بقول ابن عباس - .\r\n وَ جَعَلْنا قُلُوبَهُمْ قاسِيَةً  : ابن عباس گويد : يعنى دلهاى آنها را طورى سخت ساختيم\r\n\r\n","description":"","footnote":"","page_name":" 246 ","page_number":246},
  {"content":"\r\n\r\nكه حق در آن اثرى نكند در حقيقت ، مقصود اين است كه از آنان سلب توفيق شده و از لطفى كه موجب گشايش سينهء آنان گردد محرومند ، تا آنجا كه باطن ايشان نيز برنگ كثيف ظاهرشان در آمده است نظير اينكه به كسى گفته شود : شمشيرت را بر اثر عدم مواظبت ، فاسد كردى تا اينكه زنگارگون شد و ناچار شدى ناخنهايت را نگيرى و از آنها بعنوان سلاح استفاده كنى .\r\nجبايى گويد : يعنى ما از حال درونى ايشان پرده بر افكنديم و سنگدلى آنها را آشكار ساختيم و حكم كرديم كه آنها ايمان نمىآورند و موعظه در آنها بى اثر است و بقولى : قاسى بودن دلهاى آنان ، يعنى پست و فاسد بودن آن مثل درهم‌هاى قلب . اين معنى بازگشت به خشكى و عدم نرمى و لطافت دلها مىكند ، زيرا پول قلب هم بر اثر اينكه در آن تزوير شده است ، بد صداست . به آدم رحيم دل گفته مىشود : نرمدل و به آدم بى رحم گفته مىشود : سخت دل و سنگدل .\r\n يُحَرِّفُونَ الْكَلِمَ عَنْ مَواضِعِهِ  : آنان بر اثر خبث باطن ، سخن خدا را تفسير نادرست كرده ، صفت پيامبر را تغيير مىدهند ، بنا بر اين تحريف كلام خدا به دو نحو ممكن است :\r\n1 - تفسير نادرست 2 - تغيير و تبديلهايى كه در عبارات ، مىدهند و كلامى كه از خدا نيست ، مىگويند از خداست .\r\n وَ نَسُوا حَظًّا مِمَّا ذُكِّرُوا بِهِ  : و نصيب خود را از موعظه‌ها و احكام الهى فراموش كردند آنها پيروى پيامبر را فراموش كردند و از اين نصيب بزرگ چشمپوشى نمودند .\r\nو بقولى يعنى : مطالب آسمانى را تضييع و قرائت آن را ترك كردند ، در نتيجه از رشد و كمال محروم شده ، بمرور ايام كتاب خدا را فراموش كردند .\r\n وَ لا تَزالُ تَطَّلِعُ عَلى خائِنَةٍ مِنْهُمْ  : ابن عباس گويد : يعنى تو همواره بر خيانت و معصيت آنان آگاهى پيدا مىكنى .\r\nبقولى يعنى : همواره بر دروغ و خيانت و پيمان شكنى و همكاريهاى آنها با مردم مشرك و ديگر خيانتهاى آنان ، آگاهى .\r\n\r\n","description":"","footnote":"","page_name":" 247 ","page_number":247},
  {"content":"\r\n\r\nو بقولى يعنى : تو همواره جماعت خيانتكار آنان را كه مخالفت قول و نقض عهد خود مىكنند خواهى شناخت .\r\n إِلَّا قَلِيلًا مِنْهُمْ  : بجز گروه كمى كه اهل خيانت نيستند .\r\n فَاعْفُ عَنْهُمْ وَ اصْفَحْ  : تا وقتى كه آنها بر عهد تواند و خيانتى نكرده‌اند ، از ايشان درگذر . ابو مسلم گويد :\r\nمنظور همانهايى است كه استثنا شدند .\r\nحسن و جعفر بن مبشر گويند :\r\n- منظور اين است كه هر گاه آنها توبه كنند و جزيه دهند ، آنها را عفو كن .\r\nطبرى نيز همين معنى را اختيار كرده است .\r\nقتاده گويد :\r\n- اين آيه بوسيلهء آيهء :  « قاتِلُوا الَّذِينَ لا يُؤْمِنُونَ بِاللَّهِ . . . »  ( توبه 29 ) نسخ شده است .\r\nجبايى گويد :\r\n- بوسيلهء آيهء  « وَ إِمَّا تَخافَنَّ مِنْ قَوْمٍ خِيانَةً فَانْبِذْ إِلَيْهِمْ عَلى سَواءٍ »  ( انفال 58 ) نسخ شده است .\r\n إِنَّ اللَّهَ يُحِبُّ الْمُحْسِنِينَ  : خداوند نيكوكاران را دوست دارد .\r\n\r\n","description":"","footnote":"","page_name":" 248 ","page_number":248},
  {"content":"\r\n\r\n\r\nبيان آيهء 14\r\n\r\nلغت\r\nاغراء : تسلط بخشيدن دسته‌اى بر دسته‌اى . برخى گفته‌اند : يعنى دو دسته را بجان يكديگر انداختن .\r\n\r\nمقصود\r\nپس از پيمان شكنىهاى يهود با حضرت موسى ع به بيان پيمان شكنىهاى مسيحيان نسبت به حضرت مسيح پرداخته مىفرمايد :\r\n وَ مِنَ الَّذِينَ قالُوا إِنَّا نَصارى أَخَذْنا مِيثاقَهُمْ  : از آنهايى كه خود را مسيحى وانمود كردند ، پيمان گرفتيم كه خدا را به يكتايى پرستش كنند و به نبوت حضرت مسيح و همهء پيامبران خدا بعنوان رسالت و بندگى خدا اعتراف كنند ، ولى آنان اين پيمان را شكستند و از آن اعراض كردند . آيه ، اشاره به اين است كه اينها مسيحى و نصرانى حقيقى نيستند ، بلكه بر مسيحيت و نصرانيت اختراعى بوده ، اين نام را خود بر خويشتن گذاشته‌اند ، از اينرو نفرمود : « و من النصارى . . . » حسن مىگويد : خداوند اين نام را در موارد مختلف ، در بارهء ايشان به كار برده است ، زيرا آنها به اين نام شناخته مىشوند .\r\n فَنَسُوا حَظًّا مِمَّا ذُكِّرُوا بِهِ  : آنها نيز نصيب خود را از پندها و اندرزهاى الهى فراموش كردند .\r\n فَأَغْرَيْنا بَيْنَهُمُ الْعَداوَةَ وَ الْبَغْضاءَ  : در اين باره اختلاف است : حسن گويد : مراد اين است كه ميان يهوديان و مسيحيان دشمنى و كينه افكنديم . جماعتى از مفسران نيز چنين گويند . ربيع گويد : مقصود اختلافاتى است كه ميان خود مسيحيان وجود دارد و به « يعقوبيه » و « ملكائيه » و « نسطوريه » تقسيم شده و با يكديگر دشمنى مىكنند .\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nزجاج و طبرى نيز همين معنى را اختيار كرده‌اند .\r\nاين اختلاف به اين صورت بود كه :\r\n- نسطوريه مىگفتند : عيسى پسر خداست . يعقوبيه مىگفتند : عيسى خداست و ملكائيه - كه همان مسيحيان رومى هستند ، مىگفتند : خدا ، مجموعه‌اى است از :\r\nخدا ، عيسى و مريم .\r\nجبايى گويد : مقصود اين است كه : خداوند بدسته‌اى امر مىكند كه بدشمنى ديگران پردازند . سر انجام كار آنها به مرحله‌اى مىرسد كه همگى دشمن يكديگر بوده ، به يكديگر نسبت كفر و بى دينى دهند .\r\n إِلى يَوْمِ الْقِيامَةِ  « اين دشمنى تا روز قيامت در ميان ايشان يا در ميان يهوديان و مسيحيان باقى خواهد ماند .\r\nجعفر بن حرث گويد : مقصود از  « فَأَغْرَيْنا بَيْنَهُمُ الْعَداوَةَ . . . »  اين است كه :\r\n- آنها گرفتار اختلاف و همهء آنها گرفتار خطا و گمراهى هستند ، حال آنكه خداوند همهء موارد اختلاف آنان را با دليل واضح براى ايشان بيان كرده ، بطورى كه همهء آنها خطاى طرف مقابل را متوجه هستند و بغض و كينهء يكديگر را در دل گرفته‌اند ولى هيچ يك از آنها متوجه خطا و اشتباه خود نيستند ، بنا بر اين آنان بوسيلهء كتاب خدايى به اشتباهات يكديگر برده و بكمك دلايل روشن آن . انگشت روى خطاى يكديگر مىگذارند . اين موضوع سبب اختلاف و دشمنى آنان شده است . بنا بر اين منشأ اختلاف ، كتاب آسمانى و كتاب آسمانى از خداست و صحيح است كه بگويد :\r\nما در ميان ايشان دشمنى افكنديم .\r\nعقيدهء ديگر در بارهء معناى جمله اين است كه :\r\n- ما در دل آنان ترس و نفرت ، نسبت به يكديگر افكنديم ، در نتيجه گرفتار تعصب و دشمنى شدند . اين كار كيفرى است از پيمان شكنى آنان .\r\n وَ سَوْفَ يُنَبِّئُهُمُ اللَّهُ بِما كانُوا يَصْنَعُونَ  : به زودى در موقع حساب ، خداوند آنها را\r\n\r\n","description":"","footnote":"","page_name":" 250 ","page_number":250},
  {"content":"\r\n\r\nبعواقب سوء پيمان شكنى آگاه و آنها را بر حسب استحقاقشان كيفر خواهد داد .\r\nگويى منظور خداوند متعال اين است كه :\r\nدستور عفو و اغماض ، موضوعى است كه مربوط به اين جهان است و به زودى در جهان ديگر ، آنان را بكيفر كردار زشت و ناپسندشان خواهد رسانيد .\r\n\r\n","description":"","footnote":"","page_name":" 251 ","page_number":251},
  {"content":"\r\n\r\n\r\n[ سوره المائدة ( 5 ) : آيات 15 تا 16 
  ]\r\nيا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ كَثِيراً مِمَّا كُنْتُمْ تُخْفُونَ مِنَ الْكِتابِ وَ يَعْفُوا عَنْ كَثِيرٍ قَدْ جاءَكُمْ مِنَ اللَّهِ نُورٌ وَ كِتابٌ مُبِينٌ ( 15 ) يَهْدِي بِهِ اللَّهُ مَنِ اتَّبَعَ رِضْوانَهُ سُبُلَ السَّلامِ وَ يُخْرِجُهُمْ مِنَ الظُّلُماتِ إِلَى النُّورِ بِإِذْنِهِ وَ يَهْدِيهِمْ إِلى صِراطٍ مُسْتَقِيمٍ ( 16 )\r\n« 1 »\r\n\r\nترجمه\r\nاى اهل كتاب ، پيامبر ما بسوى شما آمد تا بسيارى از مطالب كتاب كه مخفى مىكرديد ، براى شما بيان كند و از بسيارى در گذرد . از جانب خداوند نورى و كتابى آشكار بسوى شما آمد . كتابى كه خداوند بوسيلهء آن ، كسانى كه تابع خشنودى او هستند ، هدايت كند براه‌هاى سلامت و آنها را از ظلمت‌ها بنور آورد و به راه راست هدايت كند .\r\n\r\n\r\n","description":"","footnote":"\r\n( 1 ) - آيهء 15 و 16 سورهء مائده جزء ششم\r\n","page_name":" 252 ","page_number":252},
  {"content":"\r\n\r\n\r\nبيان آيهء 15 - 16\r\n\r\nلغت\r\nرضوان : خشنودى ، رضا ، ضد غضب ، ارادهء پاداش مردمى كه سزاوارند .\r\nبرخى گفته‌اند : رضوان يعنى مدح بر طاعت .\r\nعلى بن عيسى گويد : رضوان عبارت از چيزى است كه مقتضاى آن وقوع طاعت خالص و ضد آن غضب است ، زيرا خشنودى از كارى كه گذشته صحيح است و ارادهء كار گذشته صحيح نيست .\r\nلكن اين مطلب صحيح نيست ، زيرا « رضا » و خشنودى ، عبارت از ارادهء انجام كارى است از ديگرى ، جز اينكه هنگامى اين خشنودى حاصل مىشود كه مقصود حاصل گردد و كراهتى عارض نشود ، بنا بر اين رضا و خشنودى هنگامى تحقق مىيابد كه مقصود حصول يابد . بدين ترتيب ، نخست اراده‌اى بر كارى از غير تعلق پيدا مىكند و هنگامى كه آن كار انجام يافت ، برضا و خشنودى تعبير مىشود .\r\n\r\nمقصود\r\nدر آيهء پيش خداوند داستان پيمان شكنى و نافرمانى اهل كتاب را بيان داشت ، اكنون آنها را دعوت به ايمان مىكند و به آنها مىگويد پيامبر گرامى اسلام كسى است كه اسرار كتابهاى شما را بيان مىكند و بدين ترتيب ، حجتى براى شما باقى نمىگذارد .\r\nفرمود ،  يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ كَثِيراً مِمَّا كُنْتُمْ تُخْفُونَ مِنَ الْكِتابِ  :\r\nاى يهوديان و اى مسيحيان ، پيامبر ما محمد ص بسوى شما آمد تا بسيارى از مطالب كتابهاى آسمانى - از قبيل سنگسارى زناكاران و امور ديگر - كه مخفى و از راه سوء تفسير ، تحريف مىكرديد - براى شما بيان كند . در اينجا با اينكه مقصود يهوديان و\r\n\r\n","description":"","footnote":"","page_name":" 253 ","page_number":253},
  {"content":"\r\n\r\nمسيحيان است هر دو را  « أَهْلَ الْكِتابِ »  گفت ، نه « اهل الكتابين » زيرا كلمهء « كتاب » اسم جنس است و شامل تورات و انجيل هر دو مىشود . البته در اين اسم جنس ، معناى عهد نيز هست . خداوند راه اختصار را پيموده است ، از لحاظ اينكه گويى آنها اهل يك كتاب هستند .\r\n وَ يَعْفُوا عَنْ كَثِيرٍ  : و بسيارى از خطاهاى مردم را كه تذكر نداده است رها مىكند و آنها را در مقابل آنها مؤاخذه نكند و كيفر ندهد ، زيرا در بارهء آنها دستورى نداده است .\r\nاين معنى از ابو على جبايى است .\r\nحسن گويد : يعنى بسيارى از گناهان را بوسيلهء توبه ، مىبخشايد .\r\nعلت اينكه : پاره‌اى از مطالب را بيان مىكند و پاره‌اى را بيان نمىكند ، اين است قسمتى كه دليل بر نبوت و صفات و بشارت بر ظهور اوست و براى شناسايى او لازم است ، بيان مىكند ، مثل مسألهء سنگسار كردن و قسمتى كه بيان و تفصيل آن چنين فايده‌اى ندارد ، باجمال برگزار مىشود .\r\n قَدْ جاءَكُمْ مِنَ اللَّهِ نُورٌ  : منظور از « نور » حضرت محمد ص است ، زيرا مردم بوجود او هدايت مىشوند هم چنان كه به نور . اين معنى از قتاده و مختار زجاج است .\r\nابو على جبايى گويد : منظور قرآن است كه حق را از باطل جدا مىكند . لكن معناى اول ، بهتر است ، بدليل :\r\n وَ كِتابٌ مُبِينٌ  : بنا بر اين اختلاف لفظ « نور » و « كتاب » دليل بر اختلاف معنى است .\r\n يَهْدِي بِهِ اللَّهُ مَنِ اتَّبَعَ رِضْوانَهُ  : خداوند بوسيلهء قرآن - و بقولى بوسيلهء پيامبر - كسانى كه از لحاظ قبول قرآن و ايمان و تصديق پيامبر و پيروى احكام دين ، تابع خشنودى او باشند براه‌هاى سلامت ، هدايت مىكند .\r\n سُبُلَ السَّلامِ  : حسن و سدى گويند : يعنى راه‌هاى خدا ، كه عبارت از احكامى است كه براى بندگان تشريع و بنام آيين اسلام بر آنها نازل كرده است .\r\nزجاج گويد : يعنى راههاى سلامت از هر ترس و زيانى ، مگر آن ترس و زيانى\r\n\r\n","description":"","footnote":"","page_name":" 254 ","page_number":254},
  {"content":"\r\n\r\nكه قابل توجه نباشد ، زيرا ضرر و ترس كم ، سر انجام بنفع باز مىگردد . پس منظور اين است كه خداوند كسانى كه از چيزهايى پيروى مىكنند كه رضاى خدا در آن است ، به راه سلامت هدايت مىكند و سلام و سلامت ، مثل ضلال و ضلالت است .\r\nمقصود از هدايت بسوى راه‌هاى سلامت ، اين است كه : لطف خود را شامل حال آنها مىسازد تا به راه حق قدم نهند .\r\n وَ يُخْرِجُهُمْ مِنَ الظُّلُماتِ إِلَى النُّورِ  : و آنها را از كفر بايمان مىآورد ، زيرا كفر همچون ظلمت‌ها موجب حيرت و سرگردانى مىشود و ايمان - همچون نور - موجب هدايت و بصيرت مىگردد .\r\n بِإِذْنِهِ  : اين رهبرى بسوى ايمان از لطف خداوند است .\r\n وَ يَهْدِيهِمْ إِلى صِراطٍ مُسْتَقِيمٍ  : و آنها را به راه حق - كه دين اسلام است - هدايت مىكند . اين معنى از حسن است . ابو على جبايى گويد : آنها را به راه بهشت هدايت مىكند .\r\n\r\n","description":"","footnote":"","page_name":" 255 ","page_number":255},
  {"content":"\r\n\r\n\r\n[ سوره المائدة ( 5 ) : آيات 17 تا 18 
  ]\r\nلَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ قُلْ فَمَنْ يَمْلِكُ مِنَ اللَّهِ شَيْئاً إِنْ أَرادَ أَنْ يُهْلِكَ الْمَسِيحَ ابْنَ مَرْيَمَ وَ أُمَّهُ وَ مَنْ فِي الْأَرْضِ جَمِيعاً وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما يَخْلُقُ ما يَشاءُ وَ اللَّهُ عَلى كُلِّ شَيْءٍ قَدِيرٌ ( 17 ) وَ قالَتِ الْيَهُودُ وَ النَّصارى نَحْنُ أَبْناءُ اللَّهِ وَ أَحِبَّاؤُهُ قُلْ فَلِمَ يُعَذِّبُكُمْ بِذُنُوبِكُمْ بَلْ أَنْتُمْ بَشَرٌ مِمَّنْ خَلَقَ يَغْفِرُ لِمَنْ يَشاءُ وَ يُعَذِّبُ مَنْ يَشاءُ وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما وَ إِلَيْهِ الْمَصِيرُ ( 18 )\r\n« 1 »\r\n\r\nترجمه\r\nآنان كه گفتند : خداوند مسيح بن مريم است ، كافر شدند . بگو : اگر خداوند بخواهد مسيح بن مريم و مادرش و مردم روى زمين را همگى هلاك كند ، چه كسى را ياراى آن است كه از ايشان دفاع كند ؟ و خدا راست پادشاهى آسمانها و زمين و ما بين آنها و خدا بر هر چيز قادر است . يهود و نصارى گفتند : ماييم فرزندان و دوستان خدا . بگو : پس چرا شما را بگناهتان كيفر مىدهد ، بلكه شما بشرى هستيد از آفريدگان خداوند . هر كه را بخواهد مىآمرزد و هر كه را بخواهد عذاب مىكند و خدا راست ملك آسمانها و زمين و ما بين آنها و بازگشت ، بسوى اوست .\r\n\r\n\r\n","description":"","footnote":"\r\n( 1 ) - آيهء 17 و 18 سورهء مائده جزء 6 سوره 5\r\n","page_name":" 256 ","page_number":256},
  {"content":"\r\n\r\n\r\nبيان آيهء 17 - 18\r\n\r\nلغت\r\nاحباء : جمع حبيب ، دوستان . كلمهء حب كه به معناى دوستى است ، گاهى هم به معناى ميل و اراده استعمال مىشود .\r\n\r\nاعراب\r\n لَقَدْ كَفَرَ  : حرف لام ، جواب قسم . يعنى « اقسم لقد كفر . . . »  وَ ما بَيْنَهُما  : يعنى ما بين آسمانها و زمين . در اينجا علت اينكه ضمير ، مثنى آورده شده ، اين است كه منظور دو نوع است : نوعى سماوى و نوعى ارضى .\r\n\r\nمقصود\r\nاكنون مطالبى را كه مسيحيان در بارهء عيسى گفته بودند ، نقل كرده ، مىفرمايد :\r\n لَقَدْ كَفَرَ الَّذِينَ قالُوا إِنَّ اللَّهَ هُوَ الْمَسِيحُ ابْنُ مَرْيَمَ  : آنها گفتند : خداوند ، مسيح بن مريم است و بدين ترتيب ، كافرى پيشه كردند ، زيرا اين سخن را - واقعاً - از روى عقيده مىگفتند . علت اينكه اين گفتار ، سبب كفر آنها شد ، دو چيز است :\r\n1 - آنها كفران نعمت كردند ، زيرا نعمت را به كسانى كه مدعى خدايى آنان بودند ، نسبت دادند .\r\n2 - آنها كافر شدند . زيرا مسيح را كه يكى از آفريدگان خدا بود ، بصفات خدا متصف كردند و گفتند : او خداست . بديهى است كه هر كسى جاهل به خداوند است : كافر است . زيرا چون نعمت خدا را تضييع كردند ، گويى نعمت را به غير خدا نسبت داده‌اند .\r\n قُلْ فَمَنْ يَمْلِكُ مِنَ اللَّهِ شَيْئاً  : به آنها بگو : كى قادر است كه شما را در برابر امر خدا حفظ و حمايت كند . اين تعبير ، به اين معنى است كه خداوند مالك و صاحب\r\n\r\n","description":"","footnote":"","page_name":" 257 ","page_number":257},
  {"content":"\r\n\r\nاختيار آنهاست و آنها در برابر پروردگار ، هيچگونه قدرت و اراده‌اى ندارند ، به همين جهت است كه ديگرى نيز نمىتواند در برابر خدا از ايشان دفاع كند . بنا بر اين تقدير جمله اين است : « من يملك من امر اللَّه . . . »  إِنْ أَرادَ أَنْ يُهْلِكَ الْمَسِيحَ ابْنَ مَرْيَمَ وَ أُمَّهُ وَ مَنْ فِي الْأَرْضِ جَمِيعاً  : مقصود اينست كه اگر مسيح ، خدا بود مىتوانست در برابر ارادهء خداوند ، از خود دفاع كند و نگذارد كه خدا او و ديگران را به هلاكت رساند ، حال آنكه مسيح را چنين قدرتى نيست ، زيرا هيچكس را ياراى مخالفت ارادهء پروردگار متعال نيست . بدين ترتيب روا نيست كه انسان ، آفريدهء مغلوبى را پروردگار خود بداند .\r\nبرخى گفته‌اند :\r\n- مقصود اين است كه : كسى كه چنين قدرتى دارد ، برتر از اين است كه با او خدايى باشد يا چيزى به او مانند شود .\r\n وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما  : خداوند را پادشاهى آسمانها و زمين و ما بين آنهاست . چنين خدايى دومى ندارد ، بنا بر اين مسيح نيز در قلمرو ملك خداست ، نه خداست و نه پسر خدا ، زيرا كسى كه مملوك و در قلمرو ملك الهى است ، چگونه ممكن است خدا باشد ؟ !  يَخْلُقُ ما يَشاءُ  : او خدايى است كه هر چه بخواهد بهر كيفيتى كه اراده كند ، بزيور آفرينش مىآرايد ، اگر بخواهد انسان را از مردى و زنى و اگر بخواهد انسان را تنها از زنى خلق مىكند ، بنا بر اين اگر مسيح تنها از زنى بوجود آمده است ، اين دليل خدايى وى نيست .\r\n وَ اللَّهُ عَلى كُلِّ شَيْءٍ قَدِيرٌ  : خداوند بر هر چه كه بخواهد خلق كند ، تواناست .\r\n\r\nسخنى با مسيحيان\r\nاين آيه در مقام رد مسيحيان است كه مىگويند :\r\n- خداوند با مسيح اتحاد پيدا كرد ، بنا بر اين قالب جسمانى مسيح بر اثر حلول خداوند ، جنبهء الوهيت پيدا كرد و وظيفهء مردم است كه او را پرستش كرده ،\r\n\r\n","description":"","footnote":"","page_name":" 258 ","page_number":258},
  {"content":"\r\n\r\nبخدايى وى معتقد باشند .\r\nتوضيح اين كه :\r\n- كسى كه ممكن است هلاك شود ، جايز نيست كه خدا باشد ، همچنين كسى كه مولود و پرورش يافته است ، جايز نيست كه خدا و پروردگار باشد .\r\nسپس گفتار هر دو فرقه - يهوديان و مسيحيان - را نقل كرده ، فرمود :\r\n وَ قالَتِ الْيَهُودُ وَ النَّصارى نَحْنُ أَبْناءُ اللَّهِ وَ أَحِبَّاؤُهُ  : حسن گويد : يعنى يهوديان گفتند مقام و منزلت ما پيش خداوند مانند مقام و منزلت پسر است پيش پدر و مسيحيان از آنجا كه عيسى را پسر خدا شناختند ، خود را فرزندان و دوستان خدا شمردند ، زيرا مطالب انجيل را تاويل برده ، گفتند : عيسى گفته است پيش پدرم مىروم ! » ابن عباس گويد : جماعتى از يهوديان - كه كعب بن اشرف و كعب بن اسد و زيد بن تابوه و . . . در ميان ايشان بودند به پيامبر - كه آنها را از غضب خدا ترسانيده بود - گفتند :\r\nما را مترسان ، زيرا ما فرزندان و دوستان خداييم . و اگر خداوند بر ما غضب كند ، غضبش مانند غضب پدر به فرزند است كه به زودى زايل مىشود .\r\nو بقولى :\r\n- از آنجا كه مردمى مسيح را پسر خدا دانستند ، خداوند اين مطلب را بهمهء آنها نسبت داد . اين رويه در ادبيات عرب ، معمول است . چنان كه گفته مىشود :\r\n« هذيل شعراء » يعنى گروهى از ايشان شاعرند . در بارهء همكاران و لشكر مسيلمهء كذاب گفتند : « قالوا نحن انبياء اللَّه » يعنى گوينده‌اى از آنان چنين گفت . جرير گويد : « ندسنا ابا مندوسة القين بالقنا » يعنى ما « ابو مندوسه » را با نيزه زديم .\r\n( در حالى كه مردى از قوم جرير زده بودند نه همهء افراد قوم . ) سپس به پيامبر خود فرمود :\r\n قُلْ فَلِمَ يُعَذِّبُكُمْ بِذُنُوبِكُمْ  : بگو اگر پندار شما صحيح است و در اين افترا بخطا نميرويد ، چرا خداوند شما را در برابر گناهانتان كيفر مىدهد ؟ زيرا قاعده اين است\r\n\r\n","description":"","footnote":"","page_name":" 259 ","page_number":259},
  {"content":"\r\n\r\nكه دوست بدوست و پدر بر پسر ترحم كند و عذابش نكند ، با اينكه آنها اقرار دارند كه خداوند آنها را عذاب مىكند و اين مطلب بر طبق كتاب ايشان است و اگر قبول نداشته باشند ، كافرند و يهوديان معترف بودند كه به مدت چهل روز - كه گوساله را پرستيده بودند - عذاب مىبينند . برخى گفته‌اند : « يعذب » اگر چه مضارع است ، لكن به معناى ماضى است . يعنى چرا شما را عذاب كرد ؟ شما اقرار داريد كه بر اثر پرستش گوسالهء سامرى گرفتار عذاب خداوند شديد و همچنين خداوند بكيفر كردارتان شما را به شكل بوزينگان و خوكان در آورد و بخت نصر را بر شما مسلط كرد تا شما را به سختى شكنجه دهد . آيا اينها عذاب نيستند ؟ اگر شما دوستان خدا هستيد ، چرا عذابتان كرد ؟\r\n بَلْ أَنْتُمْ بَشَرٌ مِمَّنْ خَلَقَ  : آن چنان كه شما فكر مىكنيد ، نيست ، شما فرزندان خدا نيستيد ، بلكه شما هم از اولاد آدم و مخلوق او هستيد . اگر نيكى كنيد ، پاداش آن را مىبينيد و اگر بدى كنيد ، بكيفر آن مىرسيد . همانطورى كه همهء انسانها هستند و شما را بر آنها امتيازى نيست .\r\n يَغْفِرُ لِمَنْ يَشاءُ وَ يُعَذِّبُ مَنْ يَشاءُ  : اگر چه خداوند ، تنها بدكاران را عذاب مىكند ، لكن مىگويد : هر كه را بخواهد ، مىآموزد و هر كه را بخواهد كيفر مىدهد ، زيرا بلاغت سخن در هيمن تعبير است و ديگر اينكه بطور ايجاز و اختصار دلالت مىكند بر اينكه همهء امور به خدا باز مىگردند و خداوند بر طبق حكمت خود آنها را انجام مىدهد .\r\n وَ لِلَّهِ مُلْكُ السَّماواتِ وَ الْأَرْضِ وَ ما بَيْنَهُما  : ملك آسمانها و زمين و ما بين آنها ، از خداست ، بنا بر اين او را فرزندى نيست ، زيرا فرزند از جنس پدر است نه ملك پدر .\r\n وَ إِلَيْهِ الْمَصِيرُ  : و امور بندگان بسوى خداوند بازگشت مىكند ، بنا بر اين هيچ كس جز او مالك سود و زيان ايشان نيست ، زيرا اين عبارت دلالت دارد بر اينكه در روز قيامت ، احدى داراى قدرت و مقام نيست .\r\nاين تعبير دلالت ندارد بر اينكه : در روز قيامت ، مردم از لحاظ مكان به خداوند قرب پيدا مىكنند ، بلكه تسلط و فرمانروايى او را نسبت بمردم مىرساند .\r\n\r\n","description":"","footnote":"","page_name":" 260 ","page_number":260},
  {"content":"\r\n\r\n\r\n[ سوره المائدة ( 5 ) : آيات 19 تا 21 
  ]\r\nيا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ عَلى فَتْرَةٍ مِنَ الرُّسُلِ أَنْ تَقُولُوا ما جاءَنا مِنْ بَشِيرٍ وَ لا نَذِيرٍ فَقَدْ جاءَكُمْ بَشِيرٌ وَ نَذِيرٌ وَ اللَّهُ عَلى كُلِّ شَيْءٍ قَدِيرٌ ( 19 ) وَ إِذْ قالَ مُوسى لِقَوْمِهِ يا قَوْمِ اذْكُرُوا نِعْمَتَ اللَّهِ عَلَيْكُمْ إِذْ جَعَلَ فِيكُمْ أَنْبِياءَ وَ جَعَلَكُمْ مُلُوكاً وَ آتاكُمْ ما لَمْ يُؤْتِ أَحَداً مِنَ الْعالَمِينَ ( 20 ) يا قَوْمِ ادْخُلُوا الْأَرْضَ الْمُقَدَّسَةَ الَّتِي كَتَبَ اللَّهُ لَكُمْ وَ لا تَرْتَدُّوا عَلى أَدْبارِكُمْ فَتَنْقَلِبُوا خاسِرِينَ ( 21 )\r\n« 1 »\r\n\r\nترجمه\r\nاى اهل كتاب ، پيامبر ما در حين انقطاع پيامبران ، به منظور بيان احكام دين ، بسوى شما آمد ، تا نگوييد : بشارت دهنده و ترساننده‌اى بسوى ما نيامد . بشارت دهنده و ترساننده بسوى شما آمد و خدا بر هر چيزى قادر است .\r\nو هنگامى كه موسى بقومش گفت : اى قوم نعمت خدا را بر خود به ياد آوريد ، آن گاه كه در ميان شما پيامبرانى برگزيد و شما را پادشاه ساخت و به شما چيزهايى داد كه به احدى از مردم عالم نداده بود . اى قوم ، به سرزمين مقدس كه خداوند براى شما مقرر داشته ، داخل شويد و بازگشت نكنيد كه زيان مىبينيد .\r\n\r\n\r\n","description":"","footnote":"\r\n( 1 ) - سوره مائده آيهء 19 و 20 و 21 جزء 6\r\n","page_name":" 261 ","page_number":261},
  {"content":"\r\n\r\n\r\nبيان آيهء 19\r\n\r\nلغت\r\nفترت : تعطيل عملى . به عقيدهء همهء مفسران منظور از « فترة من الرسل » قطع وحى و تعطيل نبوت و رسالت است ، از دوران حضرت عيسى تا بعثت حضرت محمد بن عبد اللَّه ( ص ) معناى اصلى كلمهء « فترت » انقطاع است بطورى كه عملى كه از روى جديت انجام شده است ، تعطيل و منقطع گردد .\r\n\r\nاعراب\r\n أَنْ تَقُولُوا  : بقول بصريان در محل نصب به تقدير « كراهة ان تقولوا » است .\r\nسپس مضاف كه « مفعول له » بوده ، حذف شده و مضاف اليه جايگزين آن شده است .\r\nكسايى و فراء گويند : تقدير آن « لئلا تقولوا » است .\r\n مِنْ بَشِيرٍ  : « من » زائد و فايدهء آن نفى جنس است . محل جار و مجرور رفع است به تقدير : « ما جاءنا بشير و لا نذير »\r\n\r\nمقصود\r\nاكنون روى سخن به اهل كتاب و مخصوصاً آنهايى است كه اهل استدلال و بحث هستند ، به منظور رام كردن آنها در برابر پيامبر بزرگ خدا مىفرمايد :\r\n يا أَهْلَ الْكِتابِ قَدْ جاءَكُمْ رَسُولُنا يُبَيِّنُ لَكُمْ  ، اى اهل كتاب ، پيامبر ما محمد ص بسوى شما آمد تا احكام دين را براى شما بيان كند . اين آيه دلالت دارد بر اينكه خداوند پيامبر گرامى خود را بدانشى مخصوص گردانيده است كه ديگران از آن دانش محرومند .\r\n عَلى فَتْرَةٍ مِنَ الرُّسُلِ  : او هنگامى آمد كه مدتى بود ، رسالت قطع و كتب آسمانى كهنه شده بودند . دلالت ديگر آيه اين است كه در زمان فترت ، پيامبرى نيامده و دوران آن از زمان حضرت عيسى ع تا حضرت محمد ص بوده است . قبل از اين دوران ، نبوت ،\r\n\r\n","description":"","footnote":"","page_name":" 262 ","page_number":262},
  {"content":"\r\n\r\nاتصال دانسته است . از ابن عباس روايت است كه ميان عيسى و پيامبر گرامى اسلام ، چهار پيامبر بوده است .\r\nدر بارهء طول دوران فترت ، اختلاف است . حسن و قتاده گويند : 600 سال . بنا بروايت ديگر از قتاده 560 سال ضحاك گويد : چهار صد شصت و چند سال . ابن عباس گويد :\r\nپانصد و چند سال . كلبى گويد : بين ميلاد عيسى و محمد 569 سال طول كشيد و بعد از عيسى چهار پيمبر آمده است و اين مفاد آيهء شريفه قرآن است :  « إِذْ أَرْسَلْنا إِلَيْهِمُ اثْنَيْنِ فَكَذَّبُوهُما فَعَزَّزْنا بِثالِثٍ »  ( يس 14 : دو پيامبر بسوى آنان فرستاديم پس آنها را تكذيب كردند و ما آنها را به پيامبر سوم عزت بخشيديم ) در اين آيه به ماموريت سه پيامبر ، بعد از عيسى تصريح شده ، اما چهارمى را نمىشناسيم . دوران اين چهار پيامبر پس از عيسى 134 سال طول كشيده است . از آن پس دوران فترت آغاز گرديد .\r\n أَنْ تَقُولُوا ما جاءَنا مِنْ بَشِيرٍ وَ لا نَذِيرٍ  : پيامبر ما در دوران فترت ، بسوى شما آمد تا بر شما اتمام حجت شود و در روز قيامت نگوييد : كسى نيامد كه ما را به كار نيكو بشارت ثواب و به كار زشت ، بيم كيفر دهد .\r\nسپس اين مطلب را بيان مىكند كه خداوند از ايشان قطع عذر كرده و بوسيلهء فرستادن پيامبر گرامى اسلام ، راه بهانه جويى را بر ايشان بسته است ، از اينرو مىفرمايد :\r\n فَقَدْ جاءَكُمْ بَشِيرٌ وَ نَذِيرٌ  : حضرت محمد ص ، پيامبرى است كه مردم مطيع را به ثواب ، نويد مىدهد و عاصيان را به عقاب ، مىترساند .\r\n وَ اللَّهُ عَلى كُلِّ شَيْءٍ قَدِيرٌ  : خداوند بر هر چيزى قادر است .\r\n\r\nدلالت آيه\r\nاين آيه ، دلالت دارد بر اينكه مسلك جبريان باطل است ، زيرا اگر مردم نسبت به كارهاى خوب و بد قدرتى نداشتند ، در روز قيامت ، استدلال مىكردند كه ما قدرتى نداشتيم ، نه اينكه بشارت دهنده و برساننده‌اى نداشتيم تا ما را بپاداش ، بشارت و از عذاب بيم دهد .\r\n\r\n","description":"","footnote":"","page_name":" 263 ","page_number":263},
  {"content":"\r\n\r\nبديهى است كه كسانى در روز قيامت چنين استدلالى پيش خدا مىكنند كه بدانند آمدن پيامبران به صلاح ايشان است و بنا بر اين هر گاه پيامبرى مبعوث نشد ، آنها حق دارند بگويند : رهبر و رهنمايى نداشتيم . اما آنهايى كه چنين عملى ندارند ، اگر چه پيامبرى براى ايشان فرستاده نشود ، چنين استدلالى نمىتوانند بكنند .\r\n\r\n","description":"","footnote":"","page_name":" 264 ","page_number":264},
  {"content":"\r\n\r\n\r\nبيان آيهء 20 - 21\r\n\r\nلغت\r\nتقديس : تطهير ، پاك كردن . تسبيح و تقديس خدا ، منزه كردن او از عيب و هر چه كه شايستهء مقامش نيست ، مىباشد . مثل داشتن همدم ، فرزند ، ستم و دروغ . سطلى كه بوسيلهء آن خانهء قدس را تطهير مىكردند ، تقديس مىگفتند : ارض مقدس ، سرزمين پاك .\r\n\r\nاعراب\r\nانبياء : كلمهء غير منصرف است كه داراى علامت تانيث لازم است . در حالى كه علامت تانيث در حمزه و قائمه ، چنين نيست زيرا غير لازم است و از اين جهت هنگامى كه نكره باشند منصرفند .\r\nخاسرين : حال از ضمير « تنقلبوا »\r\n\r\nمقصود\r\nاكنون خداوند متعال ، به منظور تسلى خاطر پيامبر گرامى اسلام ، پرده از روى رفتار و مخالفتهاى ايشان نسبت به پيامبر خود حضرت موسى ع برداشته ، مىفرمايد :\r\n-  وَ إِذْ قالَ مُوسى لِقَوْمِهِ  : بخاطر داشته باش كه موسى بقوم خود گفت :\r\n-  يا قَوْمِ اذْكُرُوا نِعْمَتَ اللَّهِ عَلَيْكُمْ  : اى قوم ، نعمت‌هاى خدا را - كه پيش شما و در ميان شماست - فراموش نكنيد .\r\n إِذْ جَعَلَ فِيكُمْ أَنْبِياءَ  : در ميان شما پيامبرانى قرار داد كه از اخبار غيبى شما را مطلع و در مقابل دشمنان شما را يارى و قوانين الهى را براى شما بيان كنند . برخى گفته‌اند : اينها همان پيامبرانى بودند كه پس از حضرت موسى ع براى بيان مسائل دينى تا زمان حضرت عيسى ع بسوى بنى اسرائيل آمدند .\r\n\r\n","description":"","footnote":"","page_name":" 265 ","page_number":265},
  {"content":"\r\n\r\n وَ جَعَلَكُمْ مُلُوكاً  : و شما را پادشاهانى ساخت كه ديگران خدمتگزار و در زير سلطهء شما باشند . اين معنى از قتاده است .\r\nعبد اللَّه بن عمرو بن عاص و زيد بن اسلم و حسن گويند : موسى آنان را اينطور مخاطب ساخت ، زيرا آنان داراى خانه و خدمتگزار و همسر بودند . بديهى است كه هر كس از اين نعمتها برخوردار باشد ، براى خود پادشاه است . چنان كه از پيامبر گرامى اسلام ، روايت است كه :\r\n- كسى كه در آغاز روز ، داراى ايمان و مخارج آن روزش باشد و بدنى سالم دارد ، مثل اينكه همهء جهان در قلمرو قدرت اوست .\r\nابو على جبايى گويد : پادشاه ( ملك ) كسى است كه داراى سرمايه‌اى باشد كه از كارهاى پر مشقت و تحمل رنج براى تحصيل معاش راحت باشد .\r\nابن عباس و مجاهد گويند : آنان بوسيلهء نازل شدن مائدهء آسمانى - يعنى ترنجين و بلدرچين - و شكافته شدن سنگ و خارج شدن آب از آن و ابر ، پادشاه شدند .\r\nابو القاسم بلخى گويد : مانعى ندارد كه خداوند براى آنها پادشاهى و سلطنت قرار داده و آن چنان به آنها قلمرو وسيع بخشيده باشد ، كه پادشاه باشند .\r\n وَ آتاكُمْ ما لَمْ يُؤْتِ أَحَداً مِنَ الْعالَمِينَ  : حسن و بلخى گويند :\r\nيعنى به شما چيزهايى بخشيد كه به احدى از معاصران شما نبخشيده بود زجاج و جبايى گويند :\r\n- امورى كه خداوند به آنها ارزانى داشت ، بر روى هم براى ديگرى فراهم نشده بود ، نظير كثرت پيامبران و آيات و نازل شدن ترنجبين و بلدرجين .\r\nدر بارهء اينكه : مخاطب كيست ، اختلاف كرده‌اند :\r\nابن عباس و مجاهد گويند : قوم موسى . اين قول ظاهرتر است .\r\nسعيد بن جبير و ابو مالك گويد : منظور امت پيامبر اسلام است .\r\nآن گاه خداوند آنان را مكلف كرد كه داخل سرزمين مقدس شوند و فرمود :\r\n-  يا قَوْمِ ادْخُلُوا الْأَرْضَ الْمُقَدَّسَةَ  : ابن عباس و سدى و ابن زيد گويند : منظور\r\n\r\n","description":"","footnote":"","page_name":" 266 ","page_number":266},
  {"content":"\r\n\r\nداخل شدن آنان در بيت المقدس است . زجاج و فراء گويند : منظور دمشق و فلسطين و قسمتى از اردن است . قتاده گويد : منظور شام است . مجاهد گويد : منظور سرزمين طور و اطراف آن است .\r\nمقدسه ، يعنى پاك شده ، كه ارض مقدس از شرك پاك و جايگاه پيامبران و مؤمنان شد .\r\n الَّتِي كَتَبَ اللَّهُ لَكُمْ  : كه در لوح محفوظ ثبت شده كه براى شما باشد . ابن عباس گويد : يعنى خداوند به شما بخشيد . قتاده و سدى گويند : يعنى خداوند شما را مامور كرد كه داخل آن شويد .\r\nپرسش چگونه خداوند ارض مقدس را در لوح محفوظ براى آنها ثبت كرد و به آنها بخشيد ، با اينكه مىفرمايد :  « فَإِنَّها مُحَرَّمَةٌ عَلَيْهِمْ »  ؟ ! ( مائده 26 : سرزمين مقدس به مدت چهل سال بر آنان حرام است ) پاسخ ابن اسحاق گويد : اين سرزمين بخششى بود از جانب خداوند كه بعدا بر آنها حرام كرد .\r\nو بقولى : مقصود همهء بنى اسرائيل نيست ، اگر چه كلام بطور عموم بيان شده است ، بنا بر اين براى عده‌اى از آنها داخل شدن در سرزمين حرام و براى عده‌اى كه بعد از مرگ موسى به مدت دو ماه همراه يوشع بن نون بودند ، حلال و مكتوب بود .\r\n وَ لا تَرْتَدُّوا عَلى أَدْبارِكُمْ  : اكثر مفسران گويند : يعنى از سرزمينى كه ماموريد داخل آن شويد ، خارج مشويد . جبايى گويد .\r\n- يعنى از طاعت خداوند به معصيتش بازگشت نكنيد .\r\n فَتَنْقَلِبُوا خاسِرِينَ  : كه در آخرت ، از ثواب محروم مىمانيد . محروميت آنها از ثواب ، به خاطر اين است كه به اين كار مأمور بودند ، همانطورى كه براى نماز ماموريت داشتند . اين معنى از قتاده و سدى است .\r\n\r\n","description":"","footnote":"","page_name":" 267 ","page_number":267},
  {"content":"\r\n\r\nو بقولى : آنها مامور به اين كار نبودند تا از ثواب آخرت محروم شوند ، بلكه منظور اين است كه بر اثر داخل نشدن در آن سرزمين از منافع مادى آن محروم شدند .\r\n\r\nداستان تاريخى\r\nمفسران گويند : هنگامى كه موسى و بنى اسرائيل از درياى نيل گذشتند و فرعون هلاك شد ، خداوند آنها را مامور كرد كه داخل سرزمين مقدس شوند . همين كه برود اردن رسيدند ، از ورود به آنجا دچار ترس شدند . موسى از هر قبيله‌اى يكى از مامور كرد به آن سرزمين روند و موقعيت و وضع مردم آنجا را شرح دهند ( آيه 12 ) آنها رفتند و با مردمى نيرومند روبرو شدند . پس از بازگشت ، آنچه را ديده بودند براى موسى شرح دادند ، موسى به آنها دستور داد كه مطلب را كتمان كنند . دو تن از ايشان - يوشع بن نون از سبط بن يامين و بقولى از سبط يوسف و كالب بن يوفنا از سبط يهوذا - اطاعت كردند و ده نفر ديگر عاصى شدند و مردم را از آنچه ديده بودند ، مطلع ساختند برخى گفته‌اند : پنج نفرشان كتمان كردند و بقيه نكردند و خبر دهن بدهن در ميان قوم ، منتشر شد . قوم گفتند : اگر داخل شويم ، زنان و فرزندان ما اسير دست آنها خواهند شد و خواستند به مصر باز گردند . ضمناً تصميم گرفتند يوشع و كالب را سنگسار كنند موسى خشمگين شد و گفت : « پروردگارا من فقط مالك خودم و برادرم هستم » ( مائده 25 ) .\r\nخداوند به موسى وحى كرد كه : آنها بكيفر كردارشان به مدت چهل سال در بيابان سرگردان خواهند شد ( مائده 26 ) تنها كسانى كه با آنها همكارى نكرده و سر از طاعت خدا نپيچيده‌اند ، از اين كيفر مصون هستند . آنها در بيابانى بمساحت شانزده و بقولى نه و بقولى شش فرسخ به مدت چهل سال سرگردان ماندند . اينها داراى ششصد هزار مرد جنگى بودند و ترنجين و بلدرچين بر آنها نازل مىشد ، سرانجام همهء نقبا - بجز يوشع و كالب - و اكثر افراد آنها مردند و اطفال آنها بزرگ شدند و به جنگ « اريحا » رفتند و آنجا را فتح كردند .\r\nدر بارهء اينكه چه كسى آنجا را فتح كرد ، اختلاف است . برخى گفته‌اند : موسى\r\n\r\n","description":"","footnote":"","page_name":" 268 ","page_number":268},
  {"content":"\r\n\r\nآنجا را گشود ، در حال كه يوشع در جلو سپاهش بود . برخى گفته‌اند : پس از مرگ موسى ، يوشع آنجا را فتح كرد . در آن وقت موسى دار فانى را ترك گفته و يوشع به پيامبرى برگزيده شده بود . در روايت است كه هنگامى كه آنها سرگرم جنگ بودند ، آفتاب غروب كرد .\r\nبدعاى يوشع ، آفتاب بازگشت و آنها اريحا را گشودند .\r\nبرخى گفته‌اند : وفات موسى و هارون ، در همان بيابان بود . هارون يك سال پيش از موسى وفات كرد . موسى در دوران سلطنت فريدون و منوچهر مىزيست و 120 سال عمر كرد . يوشع پس از موسى رهبرى بنى اسرائيل را عهددار شد . او 116 سال عمر كرد و 27 سال دورهء نبوتش بود .\r\n\r\n","description":"","footnote":"","page_name":" 269 ","page_number":269},
  {"content":"\r\n\r\n\r\n[ سوره المائدة ( 5 ) : آيات 22 تا 24 
  ]\r\nقالُوا يا مُوسى إِنَّ فِيها قَوْماً جَبَّارِينَ وَ إِنَّا لَنْ نَدْخُلَها حَتَّى يَخْرُجُوا مِنْها فَإِنْ يَخْرُجُوا مِنْها فَإِنَّا داخِلُونَ ( 22 ) قالَ رَجُلانِ مِنَ الَّذِينَ يَخافُونَ أَنْعَمَ اللَّهُ عَلَيْهِمَا ادْخُلُوا عَلَيْهِمُ الْبابَ فَإِذا دَخَلْتُمُوهُ فَإِنَّكُمْ غالِبُونَ وَ عَلَى اللَّهِ فَتَوَكَّلُوا إِنْ كُنْتُمْ مُؤْمِنِينَ ( 23 ) قالُوا يا مُوسى إِنَّا لَنْ نَدْخُلَها أَبَداً ما دامُوا فِيها فَاذْهَبْ أَنْتَ وَ رَبُّكَ فَقاتِلا إِنَّا هاهُنا قاعِدُونَ ( 24 )\r\n« 1 »\r\n\r\nترجمه\r\nگفتند : اى موسى در آن سرزمين مردمى جبار هستند و ما هرگز داخل نمىشويم تا آنها خارج شوند و اگر خارج شدند ، ما داخل خواهيم شد . دو تن از آنهايى كه از خدا مىترسيدند به آنها نعمت ديندارى بخشيده بود ، گفتند . بدروازه شهر داخل شويد كه هر گاه داخل شويد ، پيروز خواهيد شد و اگر ايمان داريد ، به خداوند توكل كنيد .\r\nگفتند : اى موسى ، هرگز داخل نشويم تا آنها در آنجا باشند ؟ بنا بر اين تو و خدايت برويد و با آنها بجنگيد كه ما در اينجا هستيم .\r\n\r\n\r\n","description":"","footnote":"\r\n( 1 ) - سوره مائده آيهء 22 و 23 و 24 جزء 6\r\n","page_name":" 270 ","page_number":270},
  {"content":"\r\n\r\n\r\nبيان آيهء 22 - 23 - 24\r\n\r\nتعداد آيات\r\nبصريان معتقدند كه چهار آيه است « و انكم غالبون » را پايان آيهء دوم مىدانند . ديگران معتقدند كه سه آيه است . كلمهء « جبارين » مناسب است كه در خاتمهء آيه باشد و اين از مشكلات است . مع الوصف احدى آن را پايان آيه ندانسته‌اند .\r\n\r\nلغت\r\nجبار : نخلى كه از بلندى به ثمر آن دسترسى نباشد . مرد جبار ، كسى است كه مردم را به اطاعت خواستهء خود مجبور كند . جبر عظم ، درست كردن استخوان شكسته . خود كلمهء جبر به معناى اصلاحى است كه از روى اجبار باشد . عجاج گويد ،\r\n قد جبر الدين الا له فجبر * و عور الرحمن من ولّى العور \r\nيعنى خداوند دين را اصلاح كرد و دين اصلاح شد و كسى را كه متولى فساد شد ، تباه كرد .\r\nيكى از صفات خداوند متعال جبار است . اين صفت ، براى تعظيم خداوند است ، زيرا معناى آن اقتدار و توانايى است . ذات بيمانند حق ، همواره جبار است ، يعنى عارف را به تعظيم وادار مىكند . يكى ديگر از صفات خداوند . قهار است . فرق آن باجبار اين است كه معناى قهار ، غالب بودن بر كسانى است كه با خداوند سر ستيزه دارند و او را معصيت مىكنند . بنا بر اين صفت قهار ، مثل جبار ، هميشگى و ازلى نيست ، زيرا ستيزه جويان ازلى نيستند . صفت جبار ، هر گاه بمردم نسبت داده شود ، براى مذمت است ، زيرا به كسانى نسبت بزرگى داده مىشود كه در خور آن نيستند و عظمت حقيقى از خداست .\r\n\r\n","description":"","footnote":"","page_name":" 271 ","page_number":271},
  {"content":"\r\n\r\n\r\nاعراب\r\n فَاذْهَبْ أَنْتَ وَ رَبُّكَ  : ضمير را منفصل آورده ، تا ضمير مستتر را تاكيد كند و عطف بر آن صحيح باشد ، زيرا عطف اسم ظاهر بر ضمير مستتر و متصل بدون تاكيد آن ، قبيح است ، درست مثل اين است كه اسمى به فعلى عطف شود . بايد دانست كه صحيح نيست ، گفته شود : ضمير فعل ظاهر شده است ، زيرا در اين صورت فعل « اذهب » خالى از ضمير مىشود و اين جايز نيست .\r\n ادْخُلُوا عَلَيْهِمُ الْبابَ فَإِذا دَخَلْتُمُوهُ فَإِنَّكُمْ غالِبُونَ  : آن دو تن به بنى اسرائيل چنين گفتند :\r\n- شما داخل دروازهء شهر جباران شويد ، كه بر آنها غالب خواهيد شد .\r\nآنان ، اين مطلب را از بيانات موسى - كه آنها را بكمك خداوند دلگرم كرده بود - فهميده بودند . برخى گفته‌اند : آن دو ، فهميدند كه خداوند رعب بنى اسرائيل را در دل جباران افكنده است ، بنا بر اين فهميدند كه اگر قدم بدروازهء شهر گذارند ، پيروز خواهند شد .\r\n وَ عَلَى اللَّهِ فَتَوَكَّلُوا  : و به خداوند كه شما را بر جباران نصرت مىبخشد توكل كنيد .\r\n إِنْ كُنْتُمْ مُؤْمِنِينَ  : اگر به خدا و وعده‌هاى پيامبرش ايمان داريد . سپس سخنانى كه قوم ، در پاسخ موسى گفته بودند ؟ بيان مىكند :\r\n-  قالُوا يا مُوسى إِنَّا لَنْ نَدْخُلَها  : گفتند اى موسى ما هرگز داخل آن شهر نخواهيم شد .\r\n أَبَداً ما دامُوا فِيها  : مادامى كه جباران در آن شهر ساكن باشند . اين جمله را به اين جهت گفتند كه ، آنها از درشتى اندام جباران و قدرت ايشان ترسيده بودند و به وعدهء خداوند ، اعتماد نداشتند .\r\n فَاذْهَبْ أَنْتَ وَ رَبُّكَ فَقاتِلا  : اى موسى ، تو و خدايت برويد و با جباران بجنگيد .\r\n إِنَّا هاهُنا قاعِدُونَ  : ما در اينجا هستيم ، تا وقتى كه بر آنها پيروز گردى و بسوى ما باز گردى . در آن وقت ما داخل شهر مىشويم .\r\n\r\n","description":"","footnote":"","page_name":" 272 ","page_number":272},
  {"content":"\r\n\r\nچرا موسى به اين سخن پاسخ نداد ؟ ! دو علت دارد :\r\n1 - مجموع كلام ، دلالت دارد بر انكار قول آنها و شگفتى از جهل آنها كه امر خدا را رد و با آن مخالفت كردند .\r\n2 - ابو القاسم بلخى گويد :\r\n- اينكه گفتند : تو و خدايت برويد و بجنگيد ، مجازى است نه حقيقى . در حقيقت مىخواهند بگويند : خداوند مددكار تست . لكن از آنجا كه قوم ، مردمى جاهل و بى خرد بودند ، وجه اول صحيح‌تر است .\r\nحسن گويد : اين سخن آنان ، دليل است بر اينكه : آنان « مشبّهه » « 1 » بودند .\r\nبه همين جهت ، گوساله را پرستش كردند . و اگر خدا را شناخته بودند ، چنين نمىكردند .\r\nجبايى گويد : اگر مقصود آنها از رفتن خدا و جنگيدن او ، معناى حقيقى و انتقال از مكانى بمكانى است ؟ كافر و اگر بعنوان مخالفت با امر خدا گفته‌اند ، فاسق شده‌اند .\r\nاينكه خداوند متعال مىفرمايد :  « قاتَلَهُمُ اللَّهُ أَنَّى يُؤْفَكُونَ »  ( توبه 30 :\r\nخداوند با آنها قتال كند كه چگونه منحرف مىشوند ) و نسبت جنگ و قتال با ايشان را به خدا مىدهد . استعمال مجازى است . مقصود اين است كه : خداوند مثل كسى كه با كسى جنگ دارد ، دشمنى مىكنند و با اقتدار و سلطهء خود ، آنها را به كيفر مىرساند .\r\nدر آيهء  « فَأَجْمِعُوا أَمْرَكُمْ وَ شُرَكاءَكُمْ »  ( يونس 71 ) عطف بر ضمير متصل صحيح است ، زيرا ذكر مفعول ( امر ) بمنزلهء ضمير منفصل است . چنان كه در آيهء :  « لَوْ شاءَ اللَّهُ ما أَشْرَكْنا وَ لا آباؤُنا »  ( انعام 148 ) آوردن « لا » بمنزلهء انفصال ضمير است و عطف بر آن مانعى ندارد .\r\n\r\n\r\n","description":"","footnote":"\r\n( 1 ) - مشبهه ، فرقه‌اى هستند كه شما را شبيه موجودات جسمانى مىپندارند . چنان كه در تورات هم مطالبى از قبيل كشتى گرفتن خدا با يعقوب و . . . وجود دارد !\r\n","page_name":" 273 ","page_number":273},
  {"content":"\r\n\r\n\r\nمقصود\r\nاكنون جوابى را كه بنى اسرائيل به موسى دادند ، بيان كرده ، فرمود :\r\n قالُوا يا مُوسى إِنَّ فِيها قَوْماً جَبَّارِينَ  : بنى اسرائيل گفتند : اى موسى ، در سرزمين مقدس مردى نيرومند و سختگير هستند .\r\nابن عباس گويد : علت اينكه « جبّار » را به صيغهء مبالغه آورده اين است كه :\r\nهنگامى كه ماموران موسى بسوى اهالى آن سرزمين رفتند ، مردى بنام « عوج » آنها را ديد ، در حالى كه از باغش ميوه چيده بود و به خانه مىرفت ، آنها را در آستين خود كرد و نزد پادشاه برده ، گفت : اينها مىخواهند با ما بجنگند . شاه گفت : برويد و خبر ما را بر آنها شرح دهيد .\r\nمجاهد گويد : خوشه انگور آنان بقدرى سنگين بود كه پنج نفر نمىتوانستند ، آن را حمل كنند . در پوست نصف يك انار پنج نفر جا مىگرفت . موسى به طول ده زرع بود . عصايش نيز همين اندازه بود . اندازهء پرش او نيز كمتر از اين مقدار نبود . با اين همه در موقعى كه مىخواست « عوج بن عنق » را بكشد ، تا ساق او بيشتر نرسيد . گفته‌اند طول تختى كه وى بر آن مىخوابيد 800 ذرع بود « 1 »  وَ إِنَّا لَنْ نَدْخُلَها حَتَّى يَخْرُجُوا مِنْها فَإِنْ يَخْرُجُوا مِنْها فَإِنَّا داخِلُونَ  : ما براى جنگ ، داخل آن سرزمين نمىشويم ، تا اينكه آن مردم جبار از آنجا خارج شوند ما داخل مىشويم .\r\n قالَ رَجُلانِ  : دو تن از جملهء نقبا كه موسى آنها را مبعوث كرده بود تا از مردم آن سرزمين خبرى كسب كنند . برخى گفته‌اند : دو نفر كه از جباران آن سرزمين بودند ، هنگامى كه خبر موسى را شنيدند ، چون تابع دين موسى بودند ، نزد او آمدند و از او تبعيت كردند . اين قول از سعيد بن جبير و ابن عباس است .\r\n\r\n\r\n","description":"","footnote":"\r\n( 1 ) - ما اين مطالب را نظر بحفظ امانت ترجمه ، به فارسى برگردانديم . اما خاطر نشان مىكنيم كه اين مطالب ، بيشتر به افسانه شبيه است تا واقعيت . بديهى است كه متن قرآن از اين گونه مطالب :\r\nمنزه است . خوانندهء محترم با دقت در آيهء مورد بحث ، اين حقيقت را در مىيابد\r\n","page_name":" 274 ","page_number":274},
  {"content":"\r\n\r\n مِنَ الَّذِينَ يَخافُونَ  : از كسانى كه خدا ترس بودند .\r\n أَنْعَمَ اللَّهُ عَلَيْهِمَا  : قتاده و حسن گويند يعنى خداوند نعمت اسلام به آنها بخشيده بود . جبايى گويد : منظور اين است كه آن دو ، از جباران مىترسيدند و خداوند به آنها توفيقى بخشيد كه خوف ، آنها را از بيان حق و طاعت ، باز ندارد .\r\nسعيد بن جبير « يخافون » را بضم ياء قرائت مىكرد و از ابن عباس در تفسير آن روايت شده است كه : آنان از جباران بودند و خداوند نعمت اسلام به آنها بخشيده بود .\r\n( مقصود از اسلام ، تسليم در برابر حق است )\r\n\r\n","description":"","footnote":"","page_name":" 275 ","page_number":275},
  {"content":"\r\n\r\n\r\n[ سوره المائدة ( 5 ) : آيات 25 تا 27 
  ]\r\nقالَ رَبِّ إِنِّي لا أَمْلِكُ إِلاَّ نَفْسِي وَ أَخِي فَافْرُقْ بَيْنَنا وَ بَيْنَ الْقَوْمِ الْفاسِقِينَ ( 25 ) قالَ فَإِنَّها مُحَرَّمَةٌ عَلَيْهِمْ أَرْبَعِينَ سَنَةً يَتِيهُونَ فِي الْأَرْضِ فَلا تَأْسَ عَلَى الْقَوْمِ الْفاسِقِينَ ( 26 ) وَ اتْلُ عَلَيْهِمْ نَبَأَ ابْنَيْ آدَمَ بِالْحَقِّ إِذْ قَرَّبا قُرْباناً فَتُقُبِّلَ مِنْ أَحَدِهِما وَ لَمْ يُتَقَبَّلْ مِنَ الْآخَرِ قالَ لَأَقْتُلَنَّكَ قالَ إِنَّما يَتَقَبَّلُ اللَّهُ مِنَ الْمُتَّقِينَ ( 27 )\r\n« 1 »\r\n\r\nترجمه\r\nموسى گفت : پروردگارا . من جز مالك خودم و برادرم نيستم بنا بر اين ميان ما و مردم فاسق جدايى افكن . خداوند فرمود : بنا بر اين ، سرزمين مقدس بر آنها حرام است ، آنها چهل سال در بيابان سرگردان مىمانند و به حال مردم فاسق تاسف مخور .\r\nو بر آنها تلاوت كن سرگذشت دو فرزند آدم را براستى ، آن گاه كه قربانى تقديم داشتند و از يكى از آنها قبول شد و از ديگرى نشد . آنكه قربانيش قبول نشده بود گفت :\r\nترا مىكشم . گفت : خداوند از مردم با تقوى قبول مىكند .\r\n\r\n\r\n","description":"","footnote":"\r\n( 1 ) - آيهء 25 و 26 سورهء مائده جزء ششم سوره 5\r\n","page_name":" 276 ","page_number":276},
  {"content":"\r\n\r\n\r\nبيان آيهء 25 - 26\r\n\r\nلغت\r\nتيه : تحير ، سرگردانى ، بطورى كه انسان بخاطر آن نتواند راهى پيدا كند و به مقصد خود برسد . « ارض تيهاء » سرزمينى كه نتوان در آن راهى پيدا كرد . ثلاثى مجرد آن « تاه يتيه » و باب تفعيل آن « تيه و توه » لكن بيشتر به ياء استعمال شده .\r\nاسى : حزن و اندوه . مىگويند : « اسى يأسى اسى »\r\n\r\nاعراب\r\nاخى : ممكن است مرفوع باشد به دو وجه : 1 - بنا بر اينكه عطف باشد بر محل « انّى » مثل  « أَنَّ اللَّهَ بَرِيءٌ مِنَ الْمُشْرِكِينَ وَ رَسُولُهُ »  ( توبه 3 ) 2 - بنا بر اينكه عطف باشد بر ضمير  « لا أَمْلِكُ »  يعنى « لا املك انا و اخى الا انفسنا » و ممكن است منصوب باشد به دو وجه : 1 - بنا بر اينكه عطف باشد بر ياء « انّى » يعنى « انى و اخى 2 - بنا بر اينكه عطف باشد بر « نفسى » يعنى « لا املك الا نفسى و لا املك و الاخى اربعين : منصوب و ظرف زمان است و عامل آن « يتيهون » است . برخى گفته‌اند عامل نصب آن « محرّمة » مىباشد . لكن زجاج گويد : اين مطلب خطاست ، زيرا در تفسير آمده است كه آن براى ابد ، بر آنها حرام شد .\r\n\r\nمقصود\r\nاكنون خداوند متعال دعاى موسى را در بارهء قومش بيان كرده ، مىفرمايد :\r\n-  قالَ رَبِّ إِنِّي لا أَمْلِكُ إِلَّا نَفْسِي وَ أَخِي  : هنگامى كه موسى بر قوم خود خشم گرفت ، عرض كرد : پروردگارا من فقط مالك خودم و برادرم هستم يا اينكه من مالك خود و برادرم مالك خويش است و ما هستيم كه فرمان ترا اطاعت مىكنيم .\r\n\r\n","description":"","footnote":"","page_name":" 277 ","page_number":277},
  {"content":"\r\n\r\n فَافْرُقْ بَيْنَنا وَ بَيْنَ الْقَوْمِ الْفاسِقِينَ  ، بنا بر اين ميان ما و اين قوم فاسق ، به حكم خود جدايى انداز . قوم بنى اسرائيل با اين سرپيچى خود كافر شدند ، علت اينكه آنها را فاسق مىنامد : اين است كه : فسق به معناى خروج از ايمان به معصيت است . بديهى است كه بزرگترين معصيتها كفر است . خداوند متعال مىفرمايد :  « إِلَّا إِبْلِيسَ كانَ مِنَ الْجِنِّ فَفَسَقَ عَنْ أَمْرِ رَبِّهِ »  ( كهف 50 ، بجز ابليس كه از جنيان بود و از امر خدا خارج شد ) در بارهء سؤال موسى كه خداوند ميان او و قومش جدايى افكند ، دو قول است :\r\n1 - ابن عباس و ضحاك گويند : خداوند در بارهء آنها حكمى كند كه دليل دورى آنها از حق و صواب باشد تا كيفر ارتكاب معصيت را ببينند ، از اينرو آنها گرفتار بيابان شدند .\r\n2 - سؤال موسى اين بود كه خداوند در آخرت ميان ايشان و قومش جدايى افكند و آن را در آخرت در دوزخ و موسى و برادرش در بهشت باشند . بديهى است كه اگر هلاك آنها را از خدا خواسته بود ، هلاك مىشدند . اين قول از جبايى است .\r\n قالَ فَإِنَّها مُحَرَّمَةٌ عَلَيْهِمْ  : خداوند متعال به موسى فرمود بنا بر اين سرزمين مقدس بر آنها حرام خواهد بود . در بارهء كيفيت تحريم دو قول است :\r\n1 - منظور اين است كه آنها از آن سرزمين ممنوعند . چنان كه امرء القيس گويد :\r\n جالت لتصرعينى فقلت لها اقصرى * انى امرء صرعى عليك حرام \r\nاين شعر را در وصف مركب خود گويد و منظورش اين است كه او سوار است و مركب قدرت اينكه او را بر زمين افكند ندارد و لو اينكه توسنى كند .\r\n2 - ابو على جبايى گويد : منظور حرمت شرعى است . لكن قول اول ظاهرتر است . بلخى گويد : ممكن است آنها مامور شده باشند كه در آن بيابان گردش كنند .\r\n أَرْبَعِينَ سَنَةً يَتِيهُونَ فِي الْأَرْضِ  : آنها به مدت چهل سال در مسافتى به طول شش فرسخ كه ميان سرزمين مقدس و آن بيابان بود ، حيران ماندند ، اين معنى از ربيع است حسن و مجاهد گويند : آنها شب را بصبح و روز را به شب مىرساندند ، بدون اينكه بدانند كجا هستند . بيشتر مفسران گويند موسى و هارون نيز در آن بيابان با ايشان\r\n\r\n","description":"","footnote":"","page_name":" 278 ","page_number":278},
  {"content":"\r\n\r\nبودند و بقولى آنها همراهشان نبودند ، زيرا اين سرگردانى عذابى بود براى آنها و هر سالى در مقابل يك روز پرستش گوساله حساب مىشد و پيامبران را عذابى نيست .\r\nزجاج گويد : اگر موسى و هارون با ايشان بودند ، خداوند سختى و مشقت را از آنها برداشته است ! هم چنان كه آتش را براى ابراهيم سرد و سلامت قرار داد ، با اينكه خاصيت آتش ، سوختن است . موسى در آن بيابان جان سپرد و وصى او يوشع پس از او شهر را گشود . يوشع خواهر زادهء موسى و پس از او در ميان قوم ، پيامبر بود . حسن و مجاهد گويند : موسى در بيابان نمود ، بلكه شهر را نيز خودش فتح كرد .\r\nپرسش چگونه ممكن است كه جمعيتى انبوه از مردم عاقل در مسافت كمى مدت چهل سال سرگردان بمانند و راه را پيدا نكنند .\r\nپاسخ 1 - ابو على گويد : ممكن است هنگامى كه بخواب مىرفته‌اند ، زمين دچار تحولاتى مىشد و آنها را بجاى اول باز مىگردانيده است .\r\n2 - ممكن است نشانه‌هايى كه وسيلهء راهنمايى بوده‌اند ، محو شده بودند تا نتوانند خود را از آن بيابان خارج سازند ، يا اينكه علائم به يكديگر مشتبه مىشدند و در هر صورت ، اين هم نمونه‌اى از معجزات انبياست .\r\nقتاده گويد : احدى از آن مردم وارد شهر نشدند . دو ماه پس از مرگ موسى يوشع . و كالب با اولاد ايشان به شهر در آمدند .\r\n فَلا تَأْسَ عَلَى الْقَوْمِ الْفاسِقِينَ  : اين خطاب به موسى است . خداوند به او دستور دهد كه بر هلاكت آنها تاسف نخورد ، زيرا مردمى فاسق و تبهكار بوده‌اند .\r\nزجاج گويد : خطاب به پيامبر اسلام است .\r\n\r\n","description":"","footnote":"","page_name":" 279 ","page_number":279},
  {"content":"\r\n\r\n\r\nبيان آيهء 27\r\n\r\nلغت\r\nقربان : نزديك شدن برحمت حق بوسيلهء كارهاى نيكو . اين كلمه از « قرب » است مثل « فرقان » از « فرق » و شكر ان از شكر و كفران از كفر . قرابين ملك ، يعنى همنشينان نزديك او .\r\n\r\nاعراب\r\n إِذْ قَرَّبا  : متعلق است به « نبا » يعنى « خبرا بنى آدم و ما جرى منهما حين قربا » . كلمة « قربا » نيز يعنى « قرب كل واحد منهما » فعل را مثنّى و « قربان » را مفرد آورده ، زيرا دلالت دارد بر اينكه هر يك از آنها قربانى تقديم داشتند . برخى گفته‌اند : قربان ، اسم جنس است و صلاحيت دارد كه بر يكى و بيشتر از يكى اطلاق شود . علاوه بر اينكه اين كلمه مصدر است .\r\n\r\nمقصود\r\n وَ اتْلُ عَلَيْهِمْ نَبَأَ ابْنَيْ آدَمَ بِالْحَقِّ  : خطاب به پيامبر گرامى اسلام است كه سرگذشت دو پسر آدم را به حق و راستى براى مردم بازگو كند . به اجماع همهء مفسران - بجز حسن - آنان فرزندان صلبى آدم بودند . لكن حسن گويد : آنها دو تن از بنى اسرائيل بوده‌اند .\r\n إِذْ قَرَّبا قُرْباناً  : هنگامى كه كارى انجام دادند كه بوسيلهء آن بدرگاه خداوند متعال ، تقرب پيدا كنند .\r\n فَتُقُبِّلَ مِنْ أَحَدِهِما وَ لَمْ يُتَقَبَّلْ مِنَ الْآخَرِ  : قبول طاعت ، عبارت است از ايجاب ثواب ، در برابر آن . گويند : علامت قبول طاعت ، آتشى بود كه ظاهر شده ، پذيرفته را فرا مىگرفت و مردود را رها مىكرد . مجاهد گويد : آتشى بود كه مردود را مىسوزانيد\r\n\r\n","description":"","footnote":"","page_name":" 280 ","page_number":280},
  {"content":"\r\n\r\nو قبول شده را رها مىكرد . لكن قول اول ظاهرتر است .\r\n قالَ لَأَقْتُلَنَّكَ  : آن كه قربانيش قبول نشده بود به ديگرى گفت ، ترا مىكشم . پرسيد :\r\nچرا مرا مىكشى ؟\r\nقال : پاسخ داد به خاطر اين كه قربانى تو قبول و قربانى من مردود شد . گفت :\r\nگناه من چيست ؟\r\n إِنَّما يَتَقَبَّلُ اللَّهُ مِنَ الْمُتَّقِينَ  : خداوند طاعت را از كسانى مىپذيرد كه از معصيتها بپرهيزند . اگر چه كلمهء « تقوى » مطلق است و مقيد نيست كه از چه تقوى و پرهيز كنند ، لكن منظور معلوم است ، زيرا سزاوارترين چيزى كه بايد از آن پرهيز كرد ، گناه است .\r\nابن عباس گويد : مقصود اين است كه خداوند قربانى را از افراد پاكدل مىپذيرد و تو چون پاكدل نيستى ، قربانيت رد شده است .\r\nبه اين آيه استدلال كرده‌اند بر اينكه : طاعت فاسق قبول نيست ، لكن هر گاه فاسق طاعتى انجام دهد ، كيفرى بر ترك آن ندارد اين مطلب صحيح نيست ، زيرا كسى مستحق ثواب است كه طاعتى را به منظور اطاعت فرمان خداوند انجام دهد ، نه به منظور ديگر ، بنا بر اين چه مانعى دارد كه فاسق نيز به منظور اطاعت امر خداوند ، كارى كند كه در برابر آن سزاوار پاداش الهى گردد ؟\r\n\r\nنظم آيه\r\nوجه پيوند اين آيه به آيات سابق ، اين است كه : - خداوند مىخواهد بيان كند كه حال يهود در پيمان شكنى و ارتكاب كارهاى ناپسند ، همچون فرزند آدم است كه برادر خود را كشت و عواقب شوم آن گريبانگيرش شد ، از اينرو خداوند دستور داد كه سرگذشت اين دو برادر را بر قوم يهود بخواند تا خود از جهل و تكذيب ايشان آرامشى يابد و يهود را سركوب كند .\r\n\r\nداستان\r\nگويند :\r\n- حوا همسر آدم از هر شكمى پسرى و دخترى مىزايد . اولين حمل او از قابيل\r\n\r\n","description":"","footnote":"","page_name":" 281 ","page_number":281},
  {"content":"\r\n\r\nو بقولى قابين و همزادش اقليما بود . حمل دومش هابيل و همزادش لبوذا بود . هنگامى كه اينان ببلوغ رسيدند ، خداوند امر كرد كه قابيل خواهر هابيل و هابيل خواهر قابيل را به عقد همسرى خود در آورد . هابيل راضى شد ولى قابيل راضى نشد ، زيرا خواهرش زيباتر از خواهر هابيل بود . وى بپدرش گفت :\r\n- خداوند چنين دستورى نداده است . اين راى تست .\r\nآدم آنها را دستور داد كه : قربانى بدرگاه خدا تقديم دارند . آنها قبول كردند هابيل كه داراى گوسفندانى بود ، بامدادان بهترين گوسفند را انتخاب كرد و قابيل كه صاحب مزرعه‌اى بود ، قسمتى از بدترين زراعت خود را جدا كرد و بر سر كوهى رفتند و قربانىها را بر سر كوه نهادند . در اين وقت آتشى آمد و قربانى هابيل را بسوزانيد و بقربانى قابيل نزديك نشد . در اين موقع ، آدم ، براى زيارت ، به مكه رفته بود قابيل به برادرش گفت :\r\n- در دنيا زنده نمانى كه قربانى تو قبول و قربانى من مردود شد ! تو مىخواهى خواهر زيباى مرا بگيرى و خواهر زشتت را به من بدهى .\r\nهابيل به او گفت :\r\n- خداوند قربانى و طاعات متقين را قبول مىكند .\r\nدر اين وقت سنگى بر سر او كوبيد و او را كشت .\r\nاين مطلب از امام باقر ع و همچنين از مفسران نقل شده است .\r\nعلت قبول شدن قربانى هابيل و رد قربانى قابيل ، اين بود كه وى پاكدل نبود و پست‌ترين و بىبهاترين مال خود را بعنوان قربانى تقديم كرد . حال آنكه هابيل بهترين و شريفترين اموال خود را تقديم داشت و به حكم خدا راضى بود .\r\nبرخى گفته‌اند : علت اينكه قربانى به آتش سوخته شد ، اين بود كه در آنجا فقيرى نبود كه از قربانى استفاده كند از اين رو آتشى از آسمان نازل شد و قربانى را بسوخت .\r\nاسماعيل بن رافع گويد : قربانى هابيل در بهشت ، به چرا مشغول بود تا وقتى كه به جاى فرزند ابراهيم فدا شد .\r\n\r\n","description":"","footnote":"","page_name":" 282 ","page_number":282},
  {"content":"\r\n . \r\n","description":"","footnote":"","page_name":" 283 ","page_number":283},
  {"content":"\r\n . \r\n","description":"","footnote":"","page_name":" 284 ","page_number":284},
  {"content":"\r\n . \r\n","description":"","footnote":"","page_name":" 285 ","page_number":285},
  {"content":"\r\n . \r\n","description":"","footnote":"","page_name":" 286 ","page_number":286},
  {"content":"\r\n . \r\n","description":"","footnote":"","page_name":" 287 ","page_number":287},
  {"content":"\r\n . \r\n\r\n","description":"","footnote":"","page_name":" 288 ","page_number":288}
  ]