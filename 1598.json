[
  {"content":"\r\nترجمهء الغدير\r\n","description":"","footnote":"","page_name":" 1 ","page_number":1},
  {"content":"\r\nولاية على بن ابى طالب حصنى\r\nفمن دخل حصنى امن من عذابى\r\n","description":"","footnote":"","page_name":" 2 ","page_number":2},
  {"content":"\r\nعلامه فقيد شيعه آية الله مجاهد :\r\nمرحوم شيخ عبد الحسين امينى نجفى\r\nالغدير\r\nترجمه\r\nدكتر جمال موسوى\r\nجلد ششم\r\n","description":"","footnote":"","page_name":" 3 ","page_number":3},
  {"content":"\r\nالغدير جلد 6\r\nمؤلف : علامه و محقق بزرگ عبد الحسين امينى نجفى\r\nترجمه : دكتر جمال موسوى\r\nناشر : بنياد بعثت\r\nتيراژ : 3000\r\nنوبت چاپ : سوم\r\nچاپ از : مركز چاپ و نشر بنياد بعثت\r\nتهران - خيابان سميه - بين مفتح و فرصت\r\nتوزيع : فروشگاههاى كتاب بنياد بعثت\r\nتهران : 760133 - مشهد : 59555 - قم : 32118\r\n","description":"","footnote":"","page_name":" 4 ","page_number":4},
  {"content":"\r\n\r\nمقدمه مترجم :\r\n\r\nنقش الغدير در شناخت منابع اصيل فكر اسلامى\r\nگامى نو در راه شناخت اسلام و وحدت مسلمين - سند مقبول و سند مردود - نقش زمامداران در انحراف مردم از اسلام - در طرز فكر اسلامى - در اجتهاد و تقليد - در نقل احاديث - در تاريخ اسلام - بازگشت به وحدت اسلامى\r\nگامى نو در راه شناخت اسلام و وحدت مسلمين :\r\nوقت آن رسيده است كه دنياى اسلامى به عقل و درايت باز گردد ، و در راه شناخت اسلام راستين و معرفى آن به جهان امروز دور از مطامع شخصى ، و اهواء سياست طلبى و ملك دارى ، گامى استوار و بىطرف ، تنها بر محور عقايد و افكار اصيل اسلامى بردارد . و با ارائهء شاهراه فكر اسلامى جهان امروز را از اين خلاء فكرى و ماده گرائى ، به زلال معارف بلند اسلام فرا خواند . و بجاى اختلافات داخلى جبههء واحدى از همبستگى فكر اسلامى در مقابل گرايشهاى غير اسلامى تشكيل دهد .\r\nبراى اولين گام در راه تحقق اين هدف بايد از همبستگىهاى موجود استفاده كرد و در شعاع آن به پيشروى ادامه داد تا در موارد اختلاف نظر به توافق رسيد .\r\nمسلم است هيچ كدام از منابع فكر اسلامى ، براى مسلمان ، اصيلتر از كتاب ( قرآن )\r\n","description":"","footnote":"","page_name":" 5 ","page_number":5},
  {"content":"\r\nو سنت ( گفتار ، كردار و تصويب پيامبر « ص » ) نيست . و هيچ چيز بهتر از اين دو هم نميتواند مسلمين را فكرا و عملا با هم متحد و برادر سازد . در پيمودن اين راه در درجهء اول تسليم به كتاب الهى و سنت مسلم پيامبرش سرمايه اى مؤثر و كافى است .\r\nو آنگاه هر تكيه گاه ديگر و يا هر مبناى ديگرى را با ديدهء حزم و احتياط و حتى با ترديد و انكار بايد نگريست . و تا هنگاميكه از نظر كتاب و سنت قطعيت آن مسلم نشود ، تسليم آن نبايد شد ، زيرا يكى از مهمترين علل پديد آمدن شكاف بين مسلمين و تيرگى در روابط آنان ، تمسك برخى از فرق و جمود پاره اى از طوائف به اصول و زير بناهائى است كه از نظر كتاب و سنت هيچگونه ارزش منطقى ندارد .\r\nاز اينرو اسناد ارائه شده را به دو قسمت تقسيم بايد كرد :\r\n\r\nسند مقبول و سند مردود :\r\nسند مقبول و پذيراى مسلمين ، كتاب و سنت است و هر گونه سند ديگر را بايد به كتاب و سنت عرضه داشت و اگر با آنها منطبق نشد هر چند از روى حسن نيت و اعتماد متأخران نسبت به پيشينيان تنظيم شده باشد ، بايد آن را مردود شمرد و طرد كرد . براى نمونه : هر گاه احترام زائد الوصفى را كه براى اصحاب پيامبر ( ص ) به عنوان مجاهدان راه حق و حاميان دين خدا ، در صدر اسلام و به عنوان طريق ما بسوى سخنان و اعمال و رفتار آنحضرت قائليم ، باعث شود هر چه آنان به اسم سنت و حديث پيغمبر ( ص ) براى ما نقل كنند بىتحقيق و بررسى بپذيريم ، در گم كردن راه سنت پيامبر ( ص ) ، بيش از راه يا بى بسوى آن كوشيده‌ايم .\r\nمسلم است تنها صحابى بودن ، تضمينى بر صحت نقل و عصمت ناقل نيست .\r\nقرآن كريم ، بدون ذكر نام و معرفى شخص معين ، پرده از روى نفاق گروهى از صحابه كه حتى خود پيغمبر ( ص ) هم آنان را قبل از نزول وحى نميشناخت برداشته گويد :\r\n* ( وَمِنْ أَهْلِ الْمَدِينَةِ مَرَدُوا عَلَى النِّفاقِ لا تَعْلَمُهُمْ نَحْنُ نَعْلَمُهُمْ ) * ، ( 1 ) و ما ميدانيم صحابهء پيغمبر ( ص ) نه فرشته بودند تا از گرفتارى غرائز آزاد باشند و نه معصوم تا از قوهء قدسى برخوردار\r\n\r\n","description":"","footnote":"\r\n( 1 ) سورهء توبه آيه 101 « از اهل مدينه گروهى كه تو آنان را نمىشناسى و ما آنها را خوب ميشناسيم به نفاق خو گرفته‌اند . »\r\n","page_name":" 6 ","page_number":6},
  {"content":"\r\nباشند ، بلكه مانند ساير مردم ، در درجات متفاوت ايمان بسر ميبردند و مثل ديگر مردم تحت تأثير تهديد و تطميع واقع ميشدند . از اينرو ، نقش اغراض مادى و مقاصد شخصى در اظهار و كتمان و تحريف رواياتشان را نميتوان ناديده گرفت ( 1 ) با وجود اين احتمال ، عقلا بايد سخن آنان را تحقيق كرد و شرعا به حكم آيهء * ( إِنْ جاءَكُمْ فاسِقٌ بِنَبَإٍ فَتَبَيَّنُوا ) * ( 2 ) در درستى و نادرستى آن دقت و بررسى كامل نمود . و به صرف صحابى بودن نميتوان ، همه را چنان كه برخى از اهل سنت پنداشته‌اند ، برگزيدگان حق ، سادات امت ، و افضل از ديگران پنداشت و همه را يكپارچه عدول و درستكار دانست . ( 3 ) و چون دليلى بر اين پاكى و عصمت نيافتيم طبعا التزام بدان ما را در مقابل سنت به بدعت مىكشاند ، زيرا هر تعهدى كه در مقابل قرآن و سنت صورت گيرد بدعت است و با بدعتها ، سنتها كوبيده شود چنان كه على بن ابيطالب ( ع ) فرمايد : ما احدث بدعة الا ترك بها سنة ( خطبهء 145 نهج )\r\nاين گونه بررسىهاى بىطرفانه است كه ميتواند دور از رنگها ، مليتها ، زبان و نژاد و گرايشهاى قبلى همهء ما را با هم ، در زير لواى كتاب و سنت ، در شناخت اسلام و همبستگى اسلامى مدد بخشد . و آرزوى ديرين وحدت اسلامى را در زير سايهء روشن فكرى ، نه جهل و تعصب ، محقق سازد زيرا ديگر دور تعصب ، و اعتماد به گذشته ، سپرى شده است . ما در شرائط و احوالى زندگى ميكنيم كه عنوان آزادى به جوانان كم تجربه ما حق داده على رغم سنتهاى قومى و آداب و رسوم ملى و ميهنى خود ، دست به عصيان زنند و علم مخالفت با رسوم كهن بر افرازند و قيد و بندهاى اخلاقى را بشكنند تا ثابت كنند ما آزاد هستيم و داراى استقلال طبع و شهامت و شجاعتيم آيا در اين شرائط و احوال جاى اين اميد و بينش براى جهان اسلام نيست كه از - رهگذر آزادى علم و منطق صحيح نهضت انديشهء اصيل شناخت اسلام بر مبناى كتاب و سنت ، عامل مؤثر در توجيه و همبستگى مسلمين جهان را فراهم سازد ؟ اما به همين\r\n\r\n","description":"","footnote":"\r\n( 1 ) مخصوصا ثابت شده است بازرگانان حديث با دستهاى مرموز و آلوده به جعل و تزوير خود صحابهء دروغين براى پيامبر ساخته و به صحابهء راستينش نسبتهاى دروغ داده‌اند كه در همين مقاله بدان اشارت مىكنيم .\r\n( 2 ) حجرات آيهء 6 « اگر فاسقى شما را خبرى آورد در آن تحقيق كنيد » .\r\n( 3 ) مراجعه كنيد شرح مسلم در حاشيه ارشاد 8 / 22 از نووى ( بنقل پاورقى الغدير 0 / 267 ) .\r\n","page_name":" 7 ","page_number":7},
  {"content":"\r\nاميد و به اتكاء به وعدهء پيروزى كه خدا به يارى كنندگان راهش در اعلاى كلمهء حق داده ، بررسىهاى زير را كه بر هر محقق اسلامى ، و هر مستشرق اسلام شناس قبل از اقدام به تحقيقات اسلامى ، شايستهء عنايت است ، آغاز ميكنم .\r\n\r\nنقش زمامداران در انحراف مردم از اسلام :\r\nدلائل و شواهد فراوان در دست است ، كه نشان ميدهد با پايان نزول وحى بر اثر وفات پيامبر اسلام ( ص ) ، حكمرانان اسلامى غالبا كوشيده‌اند بجاى اينكه حكم و زمامدارى خود را برنگ اسلامى در آورند ، براى تحكيم قدرت شخصى خود اسلام را برنگ زمامدارى خويش ، رنگ آميزى كنند . ( 1 )\r\n\r\n","description":"","footnote":"\r\n( 1 ) براى نمونه رنگ آميزى اسلام را به رنگ سب و لعن و ناسزاگوئى به مقام شامخ ولايت امير المؤمنين على بن ابيطالب ( ع ) ميتوان متذكر شد كه از زمان معاويه تا زمان عمر بن عبد العزيز مدت 40 سال يكى از رسوم مسلم اسلامى قلمداد مىشد .\r\nحافظ در كتاب « الرد على الاماميه » آورده كه معاويه در آخر خطبهء نماز جمعه اش مىگفت :\r\nاللهم ان ابا تراب قد ألحد فى دينك و صد عن سبيلك فالعنه لعنا وبيلا و عذبه عذابا اليما ، و آنگاه اين متن را بهمهء بلاد بخشنامه كرد تا عينا روى منابر قرائت شود . گروهى از بنى اميه بعد از شهادت على ( ع ) بمعاويه گفتند : مگر نه ، تو بكام دلت رسيدى چه مىشد اگر دست از اين مرد ديگر ميداشتى ؟ ! معاويه گفت : لا و اللَّه حتى يربو عليه الصغير و يهرم عليه الكبير و لا يذكر له ذاكر فضلا به خدا سوگند دست نميدارم تا كودكان بر آن تربيت شوند و بزرگسالان با آن به پيرى رسند و ديگر هيچكس فضيلتى از او بر زبان نيارد ! حموى در معجم البلدان 5 / 35 آورده است كه وقتى على را بر منابر شرق و غرب لعن و ناسزا مىگفتند مردم سجستان پس از نخستين بار كه اين عمل اجرا شد . بر اين حكم شوريدند و حاضر نشدند كسى بر منبرشان مرتكب لعن على ( ع ) شود و چه شرفى از اين برتر كه وقتى على ، برادر رسول اللَّه ( ص ) بر منا بر مكه و مدينه لعن مىشد مردم سجستان از اين كار خوددارى كردند .\r\nزمخشرى در ربيع الابرار . و حافظ سيوطى آورده‌اند كه در ايام بنى اميه بر بيش از هفتاد هزار منبر على را لعن مىكردند . شگفتى اينجا است كه بعد از چهل سال ، وقتى عمر بن عبد العزيز سب و لعن على امير المؤمنين ( ع ) را بر منابر در خطبه ممنوع كرد و بجاى جملهء معاويه ، خواندن اين جمله را در خطبه به همه جا ابلاغ كرد : اللهم اغفر لنا و لاخواننا الذين سبقونا بالايمان ، با اين حال ، لعن على ( ع ) در غير از منبر و خطبه بطور كلى ممنوع و ترك نشده بود شايد به اين علت كه سب عثمان و معاويه بقول ابن تيميه در « الصارم المسلول » مجازات تازيانه داشت ولى بدگوئى به على ( ع ) و ديگر خلفا را مجازاتى نبود . حال مىپرسيم : به چه مجوزى از كتاب و سنت ، لعن يكنفر مسلمان تا چه رسد به يكى از خلفا تا چه رسد به صاحب ولايت كبرى بايد لازم الاجرا در خطبه‌ها گردد .\r\nبراى بررسى بيشتر اين دگرگونى و مدارك فوق مراجعه كنيد ( الغدير 2 / 102 و 10 / 66 )\r\n","page_name":" 8 ","page_number":8},
  {"content":"\r\nزنگار اين رنگ آميزىهاى كريه و ناموزون بر چهرهء اسلام تا آنجا اثرات نامطلوب بجاى گذاشت كه حتى خود مسلمين را در شناخت اسلام راستين به شبهه انداخت . بديهى است در اين وضع مستشرقان و محققان خارجى و ارباب كليسا از موقع استفاده كرده حملات عنيف خود را به اين اسلام يعنى اسلام خلفا به عنوان اسلام واقعى آغاز كردند و حال آنكه از ديد تحقيق ميان اين اسلام ، و اسلامى كه ارادهء زمامدار ، در قالب برنامه‌هاى اسلامى جلوه ميكرد ، اين بود كه پيروى از افكار او و متابعت عملى از او ، جزء برنامهء مسلمين قرار مىگرفت و با گذشت زمان اين برنامه به تاريخ منتقل گشته ، در تاريخ اسلام گنجانده مىشد ، و به نسلهاى بعدى منعكس مىگرديد و بدين ترتيب سر گذشت دردناك اسلام يا مسلمين بدست اين دايه‌هاى مهربانتر از مادر ! ! بتدريج رنگ مىگرفت تا جائى كه بخشى از مآخذ و منابع طرز فكر اسلامى ، به حساب آمد . ( 1 )\r\n\r\n","description":"","footnote":"\r\n( 1 ) يكى از اين رنگهاى خلافت ، موسيقى و شعر و آهنگ عربى در دورهء خلفاى عباسى است كه از هنرهاى اسلامى شناخته شده و نويسندگان شرق و غرب خود را موظف به معرفى اين هنر اسلامى ميدانند ، ابو الفرج اصفهانى ( 356 - 284 ) دائرة المعارفى در 20 مجلد تحت عنوان اغانى ( آهنگها ) در معرفى اين هنر بيرون داده كه حكايت از رواج و رونق ساز و آواز و شعر و طرب در دربارهاى خلفا ، امراء و رجال دولت اموى و عباسى دارد .\r\nابراهيم بن مهدى كه مقارن زمانيكه مأمون در خراسان خلافت ميكرد ، در بغداد داعيهء خلافت داشت ، خود يكى از موسيقى دانان بزرگ معرفى شد . ابراهيم موصلى و پسرش اسحق و شاگردش زرياب از معروفترين موسيقى دانان اسلام خلفايند . و اين زرياب كسى است كه موسيقى عربى را به دربار اسپانيا خليفه عبد الرحمن ثانى اموى برد ، و قرطبه را زير شور آهنگ خود سرگرم شب نشينىها ، پايكوبىها و عربده‌هاى مستابه كرد ( رجوع كنيد به كتاب كارنامه اسلام اثر دكتر عبد الحسين زرين كوب 157 ) .\r\nمسعودى مورخ نامدار آورده است ، كه وليد بن يزيد بن عبد الملك ( دوران خلافتش از سال 125 تا 126 ) ، مردى ميگسار و اهل لهو و لعب و طرب و موسيقى بود ، اول كسى است كه خوانندگان را از ميلاد نزد خود فرا خواند و رسما مجالس طرب و موسيقى تشكيل داد ، مشرو بخوارى را علنى كرد و با آلات موسيقى شخصا سر و كار پيدا كرد تا جائى كه شيفتهء خوانندگان شد يكى از ا ين خوانندگانش ابن عايشهء قرشى است وقتى ابن عايشهء اين اشعار را با آهنگ خود برايش خواند :\r\nانى رأيت صبيحة النحر حورا نفين عزيمة الصبر مثل الكواكب فى مطالعها عند الشقاء اطعن بالبدر و خرجت ابغى الاجر محتسبا فرجعت موفورا من الوزر وليد گفت : احسنت و اللَّه ! عزيزم ترا به حق عبد شمس ( جد بنى اميه ) سوگند ميدهيم يك بار ديگر آن را بخوان ! ابن عايشه آن را خواند وليد گفت ترا به حق اميه سوگند بار ديگر بخوان ! ابن عايشه تكرار كرد وليد پيوسته او را از جدى به جد ديگرش سوگند ميداد و از او ميخواست تا اشعار را با آهنگ خود تكرار كند تا رسيد به خودش : سوگند به جان من يك بار ديگر آن را بخوان ! اين دفعه وليد بپاخاست نزد ابن عايشه آمد خود را روى او انداخت ، و شروع به بوسيدن او كرد ، هيچ عضوى از اعضاى او نماند مگر كه وليد آن را بوسه زد ، و أهوى الى ايره يقبله فجعل ابن عايشه يضم ذكره بين فخذيه فقال الوليد و اللَّه لا زلت حتى اقبله فأبرأه فقبل رأسه ! و مىگفت واطربا ، واطربا ! آنگاه لباسهايش را در آورد بر روى ابن عايشه انداخت و خود عريان و برهنه ماند تا برايش لباسهاى ديگر آوردند و دستور داد هزار دينار به ابن عايشه دهند و او را بر مركوب خاص خود سوار كرد و گفت بايد سواره روى جايگاه مخصوص من عبور كنى و از اينجا بگذرى كه تو مرا از آتش سوزان ، داغتر كردى ( مراجعه كنيد : مروج الذهب مسعودى 3 / 212 - 215 ) .\r\nدر اين مورد نيز وقتى به كتاب و سنت مراجعه كنيم ، آن را درست در جهت مخالف رفتار خلفا مىيابيم ، اين آيات كتاب اللَّه و اين هم قضاوت شما : و اجتنبوا قول الزور ( 30 حج ) ، و اذا مروا باللغو مروا كراما ( 72 فرقان ) ان السمع و البصر و الفؤاد كل اولئك كان عنه مسؤلا ( 36 ، اسراء ) و الذين لا يشهدون الزور ( 72 ، فرقان ) بنگريد كه تا چه حد خلفاء راه شناخت اسلام را بر محققان بسته‌اند !\r\n","page_name":" 9 ","page_number":9},
  {"content":"\r\nاز اينرو در هيچ دوره اى از ادوار اسلامى ، زمينهء يك تحقيق آزاد ، و خالى از محدوديت اغراض سياسى و نظرات حكام وقت ، در راه شناخت اسلام راستين براى مسلمين جهان دست نداده است ، زيرا در آغاز ، رنگ سياست ، و در دنبال ، خوش باورى خلف نسبت به سلف به اصطلاح صالح ، چهرهء اسلام را رنگ آميزى كرد .\r\nدر اينجا به چند سطر از اين دگرگونىها كه وسيلهء دستگاه خلافت در طرز تفكر و سيستم عملى اسلامى صورت گرفته و به دنبال آن چهرهء اسلام را از مدلول كتاب و سنت دور ساخته متذكر مىشود :\r\n\r\n1 - در طرز فكر اسلامى :\r\nميان مسلمانان طرز فكرهاى مختلفى از اسلام ظهور كرد كه طرفداران هر كدام براى خود دلائلى از كتاب و سنت همراه داشتند ، پاره اى از آنها كه با مصالح دستگاه خلافت سازگار بود ، رسما مورد تأييد واقع شد و اعتقاد بدان بر مسلمين فرض\r\n","description":"","footnote":"","page_name":" 10 ","page_number":10},
  {"content":"\r\nگرديد ، پاره اى ديگر ، كه بر خلاف مصالح تشخيص داده شده بود ، ممنوع اعلام شد ، مثلا فرقهء معتزله پيروان و اصل بن عطا معتزلى متوفى 748 ه با عقيدهء به پنج اصل ، از ديگر مسلمانان متمايز ميشد ، و اين پنج اصل عبارتند از : توحيد ، عدل ، و عدو وعيد ، منزلت بين المنزلتين و امر بمعروف و نهى از منكر .\r\nتوحيد معتزلى سخت استدلالى است و مانند فرقهء اماميه صفات خدا را عين ذات او ميداند .\r\nعدل آنان از روى قاعدهء لزوم حسن و قبح عقلى ثابت مىشود و در نتيجهء آن شر و فساد و ظلم بر خداوند ناروا ميگردد ، مردم در كارشان آزادند و خدا كسى را بر كارى مجبور نميكند و اصل آزادى و عدالت بايد محترم شمرده شود .\r\nمقصود معتزله از وعدو وعيد ، اينستكه خدا بوعده‌هاى پاداش و وعيدهائى كه بر كيفر اعمال بندگان ميدهد ، به هر دو عمل خواهد كرد و تا شخص از گناهان خود توبه نكند گناهانش نابخشودنى است .\r\nاز تعبير منزلت بين المنزلتين ، قصدشان اينستكه چون فاسقى از معصيتش توبه نكند نه مؤمن است و نه كافر .\r\nو امر بمعروف و نهى از منكر ، پنجمين اصل آنها ، دو واجب عقلى هستند نه شرعى و تا سر حد شمشير بايد اجرا شوند ( 1 ) .\r\nدر مقابل اين گروه ، اشاعره پيروان « ابو الحسن على بن اسماعيل اشعرى » متوفى 324 ه قرار دارند كه در همهء پنج اصل نامبرده با معتزله مخالفاند ، و فرقهء اماميه درست در وسط دو فرقه قرار گرفته‌اند در دو اصل توحيد و عدل معتزليان را با خود همراه مىدانند و در دو اصل منزلت بين المنزلتين و امر بمعروف و نهى از منكر اشاعره را محق ميدانند .\r\nولى در مسئله وعد و وعيد شيعه معتقد است خداوند به وعده‌هاى ثوابى كه\r\n\r\n","description":"","footnote":"\r\n( 1 ) مقصود ما ايراد مباحث معتزله و اشاعره نيست هر كس بخواهد در اين زمينه مطالعات كافى داشته باشد بايد به كتب كلامى مراجعه كند . اين بحث تاريخى را ما از مروج الذهب 3 / 221 نقل كرديم .\r\n","page_name":" 11 ","page_number":11},
  {"content":"\r\nداده وفا خواهد كرد ولى وعده‌هاى عذابش ( وعيدها ) را ممكن است وفا كرده عذاب كند و ممكن است بر طبق آيهء : * ( ما أَصابَكُمْ مِنْ مُصِيبَةٍ فَبِما كَسَبَتْ أَيْدِيكُمْ وَيَعْفُوا عَنْ كَثِيرٍ ) * ( 1 ) از آنها صرف نظر كند و ببخشد .\r\nبارى غرض از اين بحث ذكر ادله و بحث كلامى نيست تنها منظور اينكه از ميان افكار و آراء مختلف از آنجا كه رويهء فكرى اشاعره با انكار حسن و قبح عقلى و عقيدهء به جبر در افعال عباد ، بهتر ميتوانست خطاهاى دستگاه خلافت را بپوشاند و توجيه كند ، رسميت پيدا كرد ، و رويه‌هاى ديگر ، مردود و مطرود دستگاه خلافت واقع شد ، تا جائى كه بساط معرفت و سازمان فكرى معتزليان به كلى بر چيده شد و عنوان عدلى مذهب و پيروى از حسن و قبح عقلى ، جز در فرقهء اماميه كه به مخالفت با خلفا معروف است . تنها در سينهء تاريخ درج شد و اثرى از آنان در محيط خارج باقى نماند .\r\nحال اگر سؤال شود معتزليان با منطق نيرومندشان چرا منقرض شدند ، ولى اشاعره تقويت گرديدند با اينكه هر دو فرقه امامت را به انتخاب امت ميدانسته و منكر وجود نص بر شخص معيناند ؟\r\nپاسخى جز اين نداريم كه چون دين مردم به دست سياست خلفا بود و با عقيدهء به آزادى و حسن و قبح عقلى كار حكومت استبدادى خليفه نمىگذشت ، ولى اشاعره از آنجا كه از بحثهاى مبتنى بر دلائل عقلى نفرت داشت و زير بار آزاد فكرى نرفته عقيدهء به جبر در افعال عباد را جزء مذهب كرده بود و مىگفت هر چه بر انسان بگذرد آن را خدا خواسته و بايد چنين باشد ؛ اين مذهب مورد تائيد خلفا و علماى دست نشاندهء آنان واقع گرديد .\r\n\r\n","description":"","footnote":"\r\n( 1 ) آيه 29 سورهء شورى « هر مصيبتى بر شما وارد شود محصول دست خودتان است در عين حال بسيارى از گناهان را خدا مىبخشايد » و نيز در آيه 45 سورهء فاطر : « اگر خداوند مردم را بكارشان مؤاخذه ميكرد روى زمين جنبنده اى باقى نمىماند ولى كارشان را تا مهلتى تأخير اندازد وقتى مهلت تمام شد او به كار بندگانش آگاه و روشن است . »\r\n","page_name":" 12 ","page_number":12},
  {"content":"\r\n\r\n2 - در اجتهاد و تقليد :\r\nروزگارى بر مسلمين گذشت كه خلفا با آزادى عمل هر چه را مطابق ميل و صلاح سياستشان بود به اسم اسلام ، انجام ميدادند و مسلمانان كه خود را ملزم و مجبور به پيروى آنها ميديدند ، براى تصحيح اعمال خليفه و حكام آنان ، مسئله اجتهاد را پيش كشيده خطا و صواب آنان را معذور ميداشتند . اين اجتهادها غالبا در مقابل نص صريح كتاب و سنت صورت ميگرفت و تنها نام اجتهاد براى پاك كردن گناه خليفه كافى بود ، مىگفتند مجتهدى كه بزاه صواب رود دو اجر دارد و مجتهد خطا كار گناهش بخشوده و از اجر اجتهاد خود برخوردار خواهد شد . علامه فقيد اسلام سيد شرف الدين عاملى در كتاب النص و الاجتهاد به 99 مورد از اجتهادات مقابل نص كتاب و سنت اشاره فرموده‌اند . ( 1 ) مىپرسيم اجتهاد به اين وسعت چه بر سرش آمد ، كه يكباره نقش صلاح و مشكل گشائى خود را از دست داد و كار مسلمانان عهد خلفا در احكام اسلامى به تقليد صرف ، آن هم از چهار نفر عالمى كه خود را از ديگران برتر نميدانند ( 2 ) و سالها منقرض شده و دليلى بر اولويت آنها در دست نيست . چگونه در ميان ده‌ها مذهب فقهى زمان بايد تنها از چهار مذهب حنفى ، مالكى ، شافعى و حنبلى ( 3 ) تقليد كرد . و چرا رسميت مذهب به اينها محدود شد ؟ !\r\n\r\n","description":"","footnote":"\r\n( 1 ) اجتهاد كوششى پى گير و مجدانه از طرف دانشمند دينى براى وصول به آن عده از احكام دينى است كه به درجه قطعيت و ضرورت نرسيده و حكم صريحى دربارهء آن نداريم چنان كه تقليد عمل به رأى ديگران بدون مطالبه دلائل تفصيلى در اين گونه موارد است . كتاب النص و الاجتهاد به عنوان اجتهاد در مقابل نص توسط همين مؤسسه ترجمه و نشر شده مطالعه اين اثرار زنده را به همهء حقيقت طلبان توصيه مىكنم :\r\n( 2 ) مراجعه كنيد به مقاله استاد محمد المدنى استاد دانشگاه الازهر تحت عنوان اسباب الخلاف بين المذاهب الاسلامية در ( رسالة الاسلام سال هشتم 2 / 187 ) .\r\n( 3 ) ابو حنيفه نعمان بن ثابت متولد 80 هجرى در كابل يا نساو متوفى 150 هجرى در بغداد ، مالك بن انس متولد 93 متوفى 179 در مدينه ، محمد بن ادريس شافعى متولد 150 و متوفى 198 در مصر .\r\nاحمد بن محمد حنبل متولد 164 و متوفى 241 در بغداد ائمهء اهل سنت ميباشند هيچگونه پيوند نسبى با پيامبر ( ص ) يا نمايندگى خاصى از او ندارند تنها موضوع اجتهاد مطرح است براى تفصيل احوال مراجعه كنيد : الامام الصادق و الائمه الاربعه 1 / 160\r\n","page_name":" 13 ","page_number":13},
  {"content":"\r\nمىپرسيم اين اجتهادها اگر بسود و مصلحت اسلام بود چرا به چهار مذهب محدود گرديد و اگر مفسده انگيز بود چرا متجاوز از چهار قرن مفاسد اعمال زمامداران و هرج و مرج دستگاه خلافت با آن موجه و مقبول جلوه گرديد ؟ !\r\nميگويند از آنجا كه دامنهء اجتهاد و افتاء روز بروز وسعت مىيافت گسترده تر ميشد و افراد نا اهل متصدى آن مىگرديدند ، اين كار موجب هرج و مرج و پراكندگى در همبستگى اسلامى شده بود با قدرتهاى حاكمه براى پيشگيرى از اين مفاسد ، مذاهب فقهى مسلمين را به چهار مذهب رسمى محدود كردند .\r\nگوئيم اين سخن درست بدان ماند كه براى نجات بيمارى از اختلاف نظر پزشكان ، به حيات او خاتمه دهند . اينان نيز براى پيشگيرى از گسترش خلاف و هرج و مرج بجاى تعيين ضوابطى در امر اجتهاد و افتاء ( 1 ) ، حق اظهار نظر را براى هميشه از امت اسلامى سلب كردند و باب اجتهاد را در چهار چوبهء مذاهب اربعه ، به روى جامعه اسلامى بستند ( 2 ) حال اينكه آيا چه كسى حق اين محدود ساختن و ممنوعيت\r\n\r\n","description":"","footnote":"\r\n( 1 ) زيرا اين ضوابط اجتهاد است كه جلو هرج و مرج و تشتت را ميگيرد نه محدود كردن مجتهد ، اجتهاد بايد بر مبناى استنباط حكم شرعى از ادلهء كتاب و سنت باشد نه بر مبناى : قياس ، استحسان و رأى ! احكام الهى را نمىتوان با مقياسهاى عقول بشرى سنجيد . جاى شگفتى است كسانى كه آزادى عقل را در طرز فكر اسلامى منكوب كرده‌اند و بحث و تحقيق را بدعت مىشمارند ، وقتى پاى احكام كه جاى اطاعت و تعبد محض است به ميان آيد ، عقول ناقص خود را با اعمال قياس و استحسان آزاد مىبينند .\r\nو حال آنكه به گفتهء امام صادق ( ع ) هيچ چيز براى دين خدا خطرناكتر از قياس نيست . روزى امام ( ع ) ابو حنيفه را مورد خطاب قرار داده فرمود : از خدا بترس و از به كار بردن قياس خوددارى كن ، ما فرداى قيامت در برابر خدا ايستاده ميگوئيم : قال اللَّه و قال رسوله ( كتاب و سنت ) ولى تو و يارانت بايد بگوئيد : شنيديم و از پيش خود اظهار نظر كرديم ، و او را فرمود : واى بر تو اى ابا حنيفه اول كس كه قياس كرد شيطان بود كه وقتى خدايش او را به سجدهء آدم امر كرد از روى عصيان گفت : مرا از آتش و او را از گل آفريدى ؟ ! و در گفتگو با ابان بن تغلب مدلل ساخت هرگاه در دين خدا قياس شود دين محو و نابود مىشود براى بررسى بيشتر اين انحراف مهم از كتاب و سنت مراجعه كنيد به كتاب الامام الصادق ( ع ) تاليف اسد حيدر نجفى 1 / 529\r\n( 2 ) در زمان سلطنت ملك ظاهر « بيبرس بند قدارى » سال 665 امريه انحصار مذهب به چهار مذهب نامبرده صادر گرديد . بنقل از خطوط مقريزى ( الامام الصادق 1 / 160 - 169 ، مقدمهء علامه عسكرى بر اصل الشيعه .\r\n","page_name":" 14 ","page_number":14},
  {"content":"\r\nاجتهاد را به آنان داده ؟ و يا چه منطقى هنوز اين ممنوعيت را تا زمان حاضر لازم ميداند ؟ و آيا با چه دليل و توجيهى بايد برخى از مسلمين براى هميشه حنفى و گروهى مالكى و برخى حنبلى بمانند ؟ و آيا اين شكاف و تحجر تا كى بايد ادامه داشته باشد ؟\r\nاين سؤالاتى است كه در مقابل آنها هيچگونه پاسخ قانع كننده اى نخواهيد يافت ! مذاهبى كه هيچگونه پشتوانه اى از حقيقت جز سر نيزه زمامداران وقت بملاحظه طرفدارى آنها از نظام حاكم ، نداشته است ، با چه منطقى امروز كه آن نظام سر كار نيست و با تحقيق و تتبع بيشتر ميتوان به احكام واقعى اسلام دست يافت بايد هنوز بين مسلمانان حاكم و نافذ باشد ؟\r\nو نيز آيا منطق هر يك از اين مذاهب اربعه نسبت به ديگرى جز جدال و دشمنى و اختلاف نظر چه بوده است ؟\r\nو آيا با وجود اين اختلاف نظرها چگونه ميتوان به وحدت اسلامى بازگشت و از زير بار سنگين اين جمود و تحجر نجات يافت ؟\r\n\r\n3 - در نقل حديث :\r\nشاخص ديگرى از انحراف از كتاب و سنت جمود در نقل احاديث بر كتب صحاح ششگانه ست و دادن امتياز بيشتر به دو كتاب بخارى و مسلم است . بطورى كه هرگاه روايتى هر چند متواتر و در كتب مختلف حديث آمده باشد به مجرد اينكه در صحيحين يافت نشود به بهانه‌هاى نامقبول مردود شناخته شود . براى نمونه شما همين حديث متواتر غدير خم را بنگريد ، ابن حزم گويد : اين حديث را علماى ما نقل نكرده‌اند ! ابن تيميه گويد : از اشخاص موثق كسى آن را روايت نكرده ! قاضى عضدايجى و تفتازانى به بهانهء اينكه شيخين در دو صحيحشان آن را روايت نكرده‌اند ، آن را مردود شمرده‌اند ، با اينكه شيخين خود اين ادعا را ندارند كه خارج از رواياتى كه نقل كرده‌اند روايت صحيح ديگرى وجود ندارد .\r\n","description":"","footnote":"","page_name":" 15 ","page_number":15},
  {"content":"\r\nو نيز مانند حديث ذيل آيه مباهله كه نساءنا در آن حديث ، به فاطمه زهرا سلام اللَّه عليها تفسير شده ، و به اين ايراد حديث را محكوم كرده‌اند كه ، غير از شيعه ديگران اين حديث را نقل نكرده‌اند ( 1 ) .\r\nاصولا در نقل حديث چيزى جز صدق راوى و ضبط و وثاقت او معتبر نيست ، چنان كه اماميه روايت غير امامى را كه مورد وثوق باشد پذيرفته و اصطلاح موثق را براى آن به كار مىبرند . اگر افتخاراتيكه اهل سنت براى صحيحين و مخصوصا صحيح بخارى قائلاند ( 2 ) منوط به ميزان صدق و وثاقت آنست چرا براى ديگر كتب موثق حديث چنين اعتبارى قائل نيستند ، و اگر بخاطر امتيازى ديگر است آن امتياز كدام است ؟ بلى ما آن امتياز را يافته‌ايم امتياز بخارى در كتمان حقايق ، تعصب و دشمنى با اهل بيت پيغمبر و ناديده گرفتن روايات قطعى ، متواتر از مآخذ مورد اعتماد است .\r\nبخارى در اسناد خود ، از نقل روايت بسيارى از علماى امت و اعلام حديث كه به خاندان پيغمبر ( ص ) منسوب بوده‌اند ، خوددارى كرده و بجاى آنها ، از معروفين به نصب و دشمنى اهل البيت ، از خوارج و ديگر دشمنان امير المؤمنين ( ع ) و خاندانش روايت نقل كرده است .\r\nبراى نمونه يكى از راويان مورد وثوق بخارى ، عمران بن حطان السدوسى بصرى متوفى 84 ه كه از رؤساى خوارج است ، كسى كه به دشمنى امير المؤمنين ( ع ) در مدح ابن ملجم مرادى گويد :\r\nافتخار بر ضربتى كه از مردى پرهيزگار تنها بخاطر رضاى خداى بزرگ ، صورت گرفت . ( 3 ) يعنى درست كسى كه با اين روش روياروى پيامبر ( ص ) بمخالفت برخاسته آنجا كه فرمايد ( ص ) : يا على أتدرى من اشقى الاولين فقال ( ع ) اللَّه و رسوله\r\n\r\n","description":"","footnote":"\r\n( 1 ) تفسير المنار ذيل آيه مباهله : فمن حاجك من بعد ما جاءك من العلم فقل تعالوا ندع ابناءنا و ابناءكم و نساءنا و نساءكم و انفسنا و انفسكم ثم نبتهل\r\n( 2 ) براى بررسى اين امتيازات بىحاصل مراجعه كنيد به كتاب ( الامام الصادق 1 / 77 ) .\r\n( 3 ) يا ضربة من تقى ما اراد بها الا ليبلغ من ذى العرش رضوانا\r\n","page_name":" 16 ","page_number":16},
  {"content":"\r\nاعلم فقال عاقر الناقة قال يا على اتدرى من اشقى الاخرين قال على ( ع ) اللَّه و رسوله اعلم قال ( ص ) : قاتلك يا على ( 1 ) .\r\nما نميدانيم ، وقتى كسى تا اينجا مخالفت پيامبر ( ص ) كند كه اشقى الاخرين او را ، پرهيزگارش نامد چه نوع وثاقتى در او پديد مىآيد كه مورد اعتماد بخارى وثوق او مىگردد ولى روايات اهل بيت پيامبر ( ص ) و حتى امام باقر و امام صادق ( ع ) نزد بخارى ، بىاعتبار است .\r\nاز اينرو بخارى ميان هزارها روايتى كه در منقبت و فضيلت مولا على بن ابيطالب ( ع ) و اهل بيت رسيده و ديگران آنها را نقل كرده‌اند ، جز سه چهار روايت بيشتر نياورده است ( 2 ) .\r\nانحراف از كتاب و سنت در مورد حديث منحصر به بخارى نيست مطالعات عميقى كه در زمينه تاريخ و سيرت نبوى و حديث اسلامى اخيرا صورت گرفته ، پرده از روى جناياتى كه مقام خلافت و دستگاههاى رهبرى اسلامى بر سر حديث و سنت پيغمبر ( ص ) آورده‌اند ، برداشت ، و معلوم ساخت قومى كه خود را باشعار حسبنا كتاب اللَّه از سنت بىنياز ميديدند و كسى را كه حديثى از پيغمبر نقل كند به شكنجه ، تبعيد و زندان تهديد مىكردند ، چه پيش آمد كه نقل و پخش حديث مورد توجه دستگاه خلافت واقع شد و براى استخدام حديث و محدث كه بود دستگاه خلافت از راه جعل و تزويز و دروغ . حديث بسازد به تلاش افتادند و بازار حديث سازى رونق گرفته ، و سوداگران حديث با نقل محصولات خود حربهء جديدى بدست خلفاى وقت ، براى كوبيدن دسته‌هاى مخالف دستگاه دادند ، و حتى گاه\r\n\r\n","description":"","footnote":"\r\n( 1 ) يا على آيا ميدانى اشقى الاولين كيست ؟ على ( ع ) گفت خدا و پيامبرش داناترند - فرمود پى كننده ناقه ( صالح ) يا على آيا ميدانى اشقى الاخرين كيست ؟ على ( ع ) گفت خدا و رسولش داناترند فرمود ( ص ) : كشندهء تو يا على ( به روايت طبرى نقل از احمد بن جنبل و ابن ضحاك و روايات بسيار ديگر مراجعه كنيد ( الامام الصادق 1 / 82 ) .\r\n( 2 ) مراجعه كنيد به الغدير جلد 6 ص 294 - 297 تا به ماجراى جلوگيرى خليفه دوم از نقل و پخش احاديث واقف گرديد .\r\n","page_name":" 17 ","page_number":17},
  {"content":"\r\nاين عمل بعنوان دين و صلاح و تقوا انجام گرفت ( 1 ) ، هر چند كار تدوين حديث بين اهل سنت بر اثر منع خليفهء دوم تا زمان عمر بن عبد العزيز ( سال 99 يا 98 ) به تأخير افتاد ( 2 ) .\r\nولى در همهء اين احوال نفوذ و تسلط دستگاه حاكمه بر اين منبع فكرى اسلامى به خوبى قابل بررسى و ملاحظه است .\r\n\r\n4 - در تاريخ اسلام :\r\nسر گذشت تاريخ مدون اسلامى ، در جعل و تغيير و دگرگونى حقايق ، دست كمى از طرز فكر اسلامى اجتهاد و تقليد در احكام ، و موضوع نقل حديث و سنت اسلامى نداشت و شايد جناياتى كه بنام تاريخ اسلامى ثبت شده وسيله اى براى استناد و پرده كشى ، روى جنايات ديگر دستگاههاى حاكمه قرار گرفته است .\r\nمطالعات و تحقيقات جديد روى تاريخ و سيرت اسلامى بهترين گوياى افسانه سازى و دروغ پردازى مورخين گرديده و از اين رهگذر معلوم شده مطالبى كه ساليان دراز به عنوان واقعيات مسلم تاريخى زبان زد خاص و عام بود و ده‌ها كتاب تاريخ متأخر از مورخان متقدم به عنوان مسلميات تاريخ ، آن را نقل ميكردند و مبناى فكرى مسلمين گرديده و با خوش باورى يا حسن نيت مشتى ساده لوح نسبت به سلف به اصطلاح صالح ، از آن تعبير گرديده ، تا چه حد تحت تأثير مطامع شخصى و غرض ورزيهاى قدرتهاى سياسى و طاغوتهاى زمان بوده ، تا جائى كه به اندازه سخنان يك نقال قهوه خانه اى قابل اعتماد نيست تا چه رسد كه زير ساز فكر اسلامى قرار گيرد .\r\nتنها چيزى كه دربارهء اين نقالان بايد گفت ، اينان افسانه سازان زبر دستى بوده‌اند كه در صحنه پردازى مانند يك تآتر نويس ماهر ، شكلى به صحنه‌هاى خيالى داده و\r\n\r\n","description":"","footnote":"\r\n( 1 ) براى آشنائى از اين رسوائى بزرگ حديث سازى و شناسائى اسماء جاعلان حديث ، و اطلاع از احاديث موضوعه ( ساختگى ) در رشته‌هاى مختلف مسائل مذهب ، كه چهرهء تاريخ و سيرت اسلامى را تباه و سياه كرده ، مراجعه كنيد جلد 5 الغدير 308 - 375\r\n( 2 ) الشيعة و فنون الاسلام : سيد حسن الصدر ص 65 چاپ جديد .\r\n","page_name":" 18 ","page_number":18},
  {"content":"\r\nبه صورت ارقام و اشخاص معين در آورده‌اند تا در مسير منافع زمامداران وقت از آن بهره بردارى شود .\r\nبراى پيدا كردن رد پاى اين راهزنان جنايتكار حديث و تاريخ اسلامى ، بايد دست به تحقيقات وسيع و پر دامنه اى در اسناد و مدارك تاريخ زد كه خوشبختانه گامهاى مؤثر و بىسابقه ى اين تحقيقات را علامهء بزرگ سيد شرف الدين عاملى در بررسى و تحقيق از روايات ابو هريرهء دوسى كه متجاوز از 5370 حديث از او نقل شده به كار برده است .\r\nو سپس تحقيقات جالب و ژرف « شيخ محمود ابوريه » عالم مصرى - رحمة اللَّه عليه - تحت عنوان شيخ المضيره ، كار سيد شرف الدين را تعقيب كرد ( 1 ) و آنگاه تحقيقات عالمانهء استاد متتبع بحاثهء كبير سيد مرتضى العسكرى در زمينهء احاديث عايشه راه را براى حديث شناسى و تحليل راه حديث هموار ساخت .\r\nدر بررسىهاى تاريخى نقطهء عطفى به دست علامهء عسكرى گشوده شد كه بر حسب آن مشت يكى از راهزنان سيرت و تاريخ اسلامى باز شد و تحت تعقيب و محاكمه قرار گرفت .\r\nاين شخص سيف بن عمر تميمى برحمى كوفى متوفى قريب 170 هجرى است كه دو كتاب از خود بجاى نهاده يكى « الفتوح و الرده » و ديگرى « الجمل و مسير عايشه و على » است و هر دو كتاب را از مطالب بىاساس ، دروغ و حقايق واژگونه پر كرده است . سيف براى پيامبر ( ص ) اصحابى از پيش خود تراشيده و آنها را بنام - هاى مخصوص و نامأنوس از قبيل ! سعير - هزهاز ، اط ، حميصد و . . . نامگذارى كرده و هر چه ميخواسته از زبان آنها و نيز از تابعين و غير تابعين اخبار و روايات پرداخته است . يكى از اين شخصيتهاى خيالى كه سيف او را به رجال معروف اسلام پيوند داده و هر چه ميخواسته از زبان او و افراد مربوط با او گرفته و نقل و زيب دفاتر\r\n\r\n","description":"","footnote":"\r\n( 1 ) اين دانشمند شجاع و با اراده در ميان قوم خود با بيرون دادن دو كتاب « اضواء على السنة - المحمدية » و ابو هريره شيخ المضيره ، مخصوصا در چاپهاى اخير ، نمودارى از حريت فكرى و حقيقت طلبى دور از تغصب و خود خواهى است .\r\n","page_name":" 19 ","page_number":19},
  {"content":"\r\nساخته ، قهرمان افسانه اى « عبد اللَّه بن سبأ » است كه ريشهء افتراها و تهمتهاى منتسب به شيعهء اماميه از اوست . طى تحقيقات علامهء عسكرى از تاريخ نشر آن دو كتاب تا كنون كه بيش از هزار سال ميگذرد ، مورخان كه منابع فكر اسلامى را تشكيل ميدهند از دو كتاب ياد شده استفاده كرده و مآخذ اسلامى را مشوش و دگرگونه جلوه داده‌اند .\r\nاول كسى كه بروايات سيف بن عمر اعتماد كرد مورخ معروف محمد بن جرير طبرى و سپس ابن اثير ، ابن عساكر و ابن كثير و ابن خلدون و . . . اينها همه مطالب خود را از او گرفته‌اند ، تا برسد به متأخرانى چون رشيد رضا ، فريد وجدى ، احمد امين ، حسن ابراهيم و مستشرقانى مانند : دونلدسن ، نيكلسن ، اصحاب دائرة المعارف ، فان فلوتن كه همه به واسطه يا بيواسطه از نقل او استفاده كرده و بدينوسيله پر و بال سخنان سيف دروغگو ( 1 ) به مآخذ و مصادر فكر اسلامى گسترده شده است و بر همه جاى تاريخ سيرت و فكر اسلامى گسترش يافته است .\r\nعلامهء عسكرى سوابق احوال و گزارشهاى زندگى مجعولين را به دقت بررسى كرده و در خلال بحث از عبد إله بن سباى افسانه اى ، تحقيق روى صحابهء دروغين را در سلسله كتابهائى بنام « مأة و خمسون صحابى مختلق » ( 150 صحابى ساختگى ) آغاز كرده و در جلد اول آن به پروندهء بيست و سه نفر آنها با يك تحليل علمى و عينى به سبك موضوعات تجربى كه جاى ترديد براى كسى باقى نميگذارد ، پرداخته‌اند . ( 2 ) توفيق معظم له را در تنظيم و تكميل اين تحقيقات ارزشمند از خداوند متعال خواستاريم\r\n\r\n","description":"","footnote":"\r\n( 1 ) جاى شگفتى است كه دروغگوئى سيف بن عمر بر علماى رجال از پيش روشن بوده و در توصيف او گفته‌اند : « او از بسيارى از افراد مجهول روايت كرده ، حديثش ضعيف و غير موجه است و مورد اعتبار نيست ، او مطالب ساختهء خود را به افرادى مؤثق نسبت ميدهد و عموما احاديثش مردود تلقى شده و به جعل و الحاد متهم است » .\r\nاين اوصاف را در كتب رجال از قبيل : الاصابه ، الاستيعاب ، ميزان الاعتدال ذهنى ، فهرست ابن نديم مىيابيم و بزرگانى از علماى رجال مانند ابن معين ابو حاتم ، ابو داود ، نسائى ، دار قطنى ، ابن عدى ، ابن تيهان ، عباس بن يحيى و ديگران او را بدينگونه شناخته‌اند .\r\n( 2 ) و اخيرا جلد دوم آن مشتمل بر هفتاد نام ساختگى از قبائل مختلف عرب كه همه را به سبك خاص خود بررسى و تحليل كرده و با روش عينى محكوم ساخته است از طبع خارج و در دسترس محققان قرار گرفت و بدين ترتيب به حساب 93 نفر از راويان ساختگى تاكنون رسيدگى شده است .\r\n","page_name":" 20 ","page_number":20},
  {"content":"\r\nباز گرديم به اصل سخن ، تاريخى كه اينست سير انتشار و تكامل آن و دست جعل و تزوير و دسيسه تا اين اندازه تحت حمايت قدرت دستگاههاى حاكمه ميتواند با آن بازى كند حكم سيرت و احكام و حقايق اسلامى كه از آن برداشت شود روشن خواهد بود .\r\n\r\nبازگشت بوحدت اسلامى :\r\nاكنون با توجه به مطالب فوق ميتوان به نقش مؤثر و نافذ دائرة المعارفى ارزشمند در تحقيق منابع اسلامى چون كتاب الغدير تا اندازه اى واقف گرديد و براى بازگشت به كتاب و سنت و آشنائى با منابع اصيل فكر اسلامى از فرازهاى حساس ، و مضامين زنده و تكان دهندهء آن بهره برد ، و با دقت و پژوهشى كه در آن به كار رفته ، ما مسلمين جهان همه با هم به پناه كتاب و سنت اصيل اسلامى باز گرديم و بىهيچ مجوزى مقبول به اسناد نامقبول نگرائيم . در طرز فكر اسلامى ، در آزادى اجتهاد در مسائل عملى از روى كتاب و سنت بينديشيم ، و با توجه به احاديث مورد اعتماد و سيرت و تاريخ مسلم اسلامى ، از پيروى اهواء و مطامع ، بپرهيزيم ، باشد كه اين گسيختگى در اعضاى جامعهء اسلامى بهم بر آيد و اين پراكندگى در زلال غدير پايان گيرد و امتى بزرگ با افتخاراتى جاودانه در اين خلاء فكرى جهان مادى سر بر آورده به ناهنجاريهاى فكرى و نابسامانىهاى اخلاقى و تبليغات دروغين ما ديگرى پاسخ گويد .\r\nشكر ، خدا را كه توفيق ترجمهء جلد سوم كتاب الغدير را كه در دو جلد پنجم و ششم فارسى شكل گرفته نصيبم فرمود و مرا از اين فيض معنوى سهمى فراهم شد . توفيق خود را در اين خدمت ناچيز به پيشگاه اقدس مقام ولايت ، رهين تشويقهاى استاد سخن جناب آقاى حاج شيخ عباسعلى اسلامى مؤسس جامعه تعليمات اسلامى و كتابخانه بزرگ اسلامى مىبينم و براى مؤسسهء كتابخانهء بزرگ اسلامى و مؤسسه انتشارات غدير در ايران و لبنان آرزوى توفيق بيشتر در تنوير افكار عمومى و نشر معارف اهل البيت دارم .\r\nدكتر جمال الدين موسوى\r\nاصفهان 10 صفر الخير 1394 برابر 14 / 12 / 1352 .\r\n","description":"","footnote":"","page_name":" 21 ","page_number":21},
  {"content":"\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n\r\n7 البداية و النهاية\r\nاين مطلب را نبايد از ياد برد كه نويسندهء اين كتاب علاقهء مفرطى به افتراء و خلافگوئى دارد و تا سر حد انتحار در راه نسبتهاى دروغين و فحشها و طنزهاى بىدليلش اصرار ميورزد و لبهء تيز همهء اين نسبتها و اكاذيب را تنها متوجه شيعه ميسازد .\r\nبدين ترتيب كتابش بجاى اين كه تنها كتاب تاريخ باشد . منطق زورگوئى و تعصبات قومى و فريادهاى عاطفى ناشى از آن را كه موجب تيرگى و تاريكى نوشته و مانع سلامت نفس و باعث بهم زدگى روح اتفاق كلمه ميگردد ، ترويج ميدهد .\r\nاز اينها بدتر دشمنىاش با اهل بيت عليهم السلام و بدگوئى و اظهار عداوتش نسبت به آنان تا جائى كه هر گاه به فضيلتى دست يابد ، يا نامى از يكى از آن بزرگان به ميان آيد ، فضيلت را با طنز بنادرستى و نامشان را با حملات ناجوانمردانه ، پاسخ ميگويد .\r\nگذشته از اينها همه ، شيوهء خاص اموى اوست كه در نمونه‌هاى زير بايد يافت :\r\n1 - گويد : ابن اسحاق و ساير اهل سير و تواريخ آورده‌اند كه پيغمبر خدا ( ص ) بين خود و على پيمان برادرى افكند و احاديث فراوانى بدين مضمون رسيده كه هيچكدامشان صحيح نيست زيرا اسناد همه ضعيف و متون آنها ركيك و\r\n","description":"","footnote":"","page_name":" 23 ","page_number":23},
  {"content":"\r\nنامعقول است ( ج 7 صفحه 223 از كتاب مزبور )\r\nو در صفحه 335 همان كتاب روايت را از طريق حاكم نقل كرده ، آنگاه چنين ميگويد : صحت اين حديث محل تأمل است .\r\nپاسخ - خوانندهء محترمى كه به صفحات 112 ، 125 و 174 كتاب ما مراجعه كند و بر طرق فراوان حديث كه همه صحيح و رجالش مورد وثوقند ، واقف گردد و اتفاق أئمه ى حديث و ارباب سير و حفاظ احاديث را بر نقل و تصحيح اين حديث ، بداند ، بىارزشى گفتار اين مرد و ميزان سقوط سخنش را از درجهء صدق خواهد دانست . و متوجه مىشود تأمل و ترديد در حديثى كه هيچگونه جاى تأمل و ترديد نيست ، از انگيزه‌ها و تمايلات ضد اهل بيتى ابن كثير و از ريشه‌هاى تربيت اموى او در پايتخت امويان سرچشمه ميگيرد و از تحريكات هوا پرستانهء آنان آب مىخورد .\r\nو همين عوامل است كه پيوسته او را در پذيرا شدن حقايق مربوط به مناقب و فضائل پيشواى مورد اتفاق امت بعد از پيامبر ( ص ) ، دچار عيبجوئى و ترديد كرده است .\r\nشما هم بايد او را با هواپرستىاش به حال خود بگذاريد .\r\n2 - حديث طير مشوى ( مرغ بريان ) را نقل كرده ، حديثى كه هم متواتر و هم صحيح است و صحت و تواترش را پيشوايان حديث پذيرفته‌اند ، و در صفحه 353 كتابش خود را از اعتراف به اين حقيقت ، با اين سخن رهانيده است كه گفته :\r\n« و خلاصه در دل از صحت اين حديث با همهء طرق فراوانى كه دارد تأمل و ترديد است و اللَّه اعلم » .\r\nپاسخ - دلى كه هنوز در اين حديث تأمل داشته باشد ، خدا بر آن مهر زده است و گرنه چرا بايد با وجود همهء شرائط صحت در آن تأمل و ترديد كرد ؟ ! و گرنه اينمطلب كه يك انسانى نزد پيامبر خدا ( ص ) از همهء امت محبوبتر باشد چيز تازه اى نيست و كسى را نميرسد كه بر محبوب پيغمبر ( ص ) هر كسى كه باشد ايراد و اعتراضى بنمايد تا چه رسد كه آنكس شخصيت بزرگوارى چون امير المؤمنين با همهء سوابق و فضائل درخشانش باشد ، شخصى كه نفس نفيس پيامبر و پسر عم و\r\n","description":"","footnote":"","page_name":" 24 ","page_number":24},
  {"content":"\r\nبرادر او در ميان همهء مردم بوده . آن شخصيت بزرگوارى كه نزديكى و مقام قرب و درجهء امتيازش نزد پيامبر و جانبازيهايش در راه دين پاك از حقايق روشن و غير قابل انكار است ، و ما به زودى شما را بر متن صحيح اين حديث ( حديث طير مشوى ) و طرق فراوان آن واقف ميسازيم و شما را در جريان صحت آن ميگذاريم تا بدانيد كه ايراد بر صحت و سنديت آن چگونه از امتيازات اموى و از مميزات هوا پرستى و زنگار دل است .\r\n3 - گويد : آنچه برخى از مردم عوام پندارند و ميان بسيارى از آنها مشهور است كه : على ساقى كوثر است ، هيچگونه اصل و مأخذى ندارد و از طريق صحيح مورد اعتمادى نقل نشده است ، چرا آنچه جاى ترديد نيست اين است كه رسول خدا ( ص ) تنها كسى خواهد بود كه مردم را آب ميدهد ( 7 / 456 ) .\r\nپاسخ - خوانندهء محترم نبايد فكر كند اين سخن تنها پندار مردم عوام است ، زيرا او در اين نسبت قطعىاش حكم دروغ صادر كرده ، و ما در اين باره حديث مورد وثوق و مطمئن داريم كه حفاظ مورد وثوق احاديث بدان معترفند ، ( مراجعه كنيد به جلد دوم همين كتاب صفحه 321 )\r\n4 - در جلد 7 صفحهء 334 كتابش حديث صحيحى با اسناد امام احمد ترمذى دربارهء اسلام امير المؤمنين و اينكه آنحضرت نخستين مسلمان و نماز گزار بوده ، نقل كرده ، سپس گويد : اين حديث از هر طريقى روايت شود صحيح نيست . و احاديث زياد ديگرى نيز در اينباره رسيده كه على نخستين كسى است كه اسلام را پذيرفت ، ولى هيچيك از آنها صحيح نيست . . . تا به آخر .\r\nپاسخ - آيا كسى نيست از اين مرد بپرسد چرا هيچكدام آنها از هر طريق كه روايت شود ، صحيح نيست هر چند طريق آن صحيح ، رجالش مورد وثوق ، و حافظان حديث حكم به صحت آن كرده و ارباب سير بر نقل آن اتفاق داشته باشند و در ميان صحابه نخستين و تابعين آنها ، مسلم بوده باشد ؟ ! با اينحال چرا بايد صحيح نباشد ؟ !\r\n","description":"","footnote":"","page_name":" 25 ","page_number":25},
  {"content":"\r\nاگر در اين مقام به همين سخن اكتفا كنيم ممكن است خواننده گمان كند ما نيز در برابر ادعاى او ، دعوى بدون دليلى ارائه داده‌ايم از اينرو براى روشن شدن وضع به برخى از دلائل خود اشاره ميكنيم . هر چند براى حفظ اختصار از آوردن دلائل بسيار معذوريم :\r\n\r\nاحاديث صريح نبوى\r\n1 - پيامبر ( ص ) فرمود : اول كس از شما كه در حوض كوثر بر من وارد مىشود ، آن كسى خواهد بود كه اول بار ، اسلام آورده ، يعنى على بن ابيطالب عليه السلام . ( 1 )\r\nاين حديث را حاكم در مستدرك 3 / 136 نقل كرده و بر صحتش اعتراف نموده است و خطيب بغدادى در تاريخش 2 / 81 آن را آورده ، و در استيعاب 2 / 457 و شرح ابن ابى الحديد نيز يافت مىشود .\r\nو در تعبير ديگر آمده است : اول هذه الامة ورودا على الحوض اولها اسلاما على بن ابيطالب رضى اللَّه عنه ،\r\nاين حديث در سيرهء حلبيه 1 / 285 ، سيرهء زينى دحلان 1 / 188 حاشيهء سيرهء حلبيه يافت مىشود و در تعبير ديگر اول الناس ورودا على الحوض اولهم اسلاما على بن ابيطالب ( مراجعه كنيد بمناقب فقيه ابن المغازلى . و مناقب خوارزمى . )\r\n2 - پيغمبر ( ص ) به فاطمه فرمود : ترا به ازدواج كسى در آوردم كه بهترين فردامت من است ، علمش از همه بيشتر ، و حلمش از همه برتر ، و اسلامش بر ديگران اسبق است ( مراجعه كنيد به صفحه 95 كه گذشت ) .\r\n3 - پيغمبر ( ص ) به فاطمه فرمود : على در بين اصحاب من اول كسى است كه اسلام آورده و سابقه دارترين فردى است كه بمقام تسليم رسيده است . ( حديث صحيحى است مراجعه كنيد بصفحهء 95 ) . ( 2 )\r\n4 - پيامبر ( ص ) دست على را گرفته گفت : اينست اول كسى كه به من ايمان\r\n\r\n","description":"","footnote":"\r\n( 1 ) اولكم واردا - ورودا - على الحوض ، اولكم اسلاما على بن ابيطالب .\r\n( 2 ) ص ، 95 جلد سوم عربى مىشود ، صفحهء 171 جلد 5 فارس .\r\n","page_name":" 26 ","page_number":26},
  {"content":"\r\nآورده و اينست اول كسى كه روز قيامت با من مصافحه خواهد كرد ، و اينست صديق اكبر ( مراجعه كنيد به جلد دوم 313 ، 314 ) .\r\n5 - از ابى ايوب روايت شده كه گفت : رسول خدا ( ص ) فرمود : هفت سال فرشتگان تنها بر من و على درود ميفرستادند . زيرا تنها ما بوديم كه نماز ميگذارديم و هيچكس جز ما نماز نميگذارد .\r\nمناقب فقيه ابن مغازلى با دو سند [ اسد الغابة 4 / 18 
  ] مناقب خوارزمى . و آنجا است كه پرسيدند : چرا چنين باشد يا رسول اللَّه ؟ فرمود : زيرا كسى از مردان جز او با من نبود . كتاب فردوس ديلمى ، شرح ابن ابى الحديد نقل از رساله اسكافى 3 / 258 ، فرائد السمطين باب 47 .\r\n6 - ابن عباس گويد : پيامبر ( ص ) فرمود : اول كسى كه با من نماز گزارد على بود ( فرائد السمطمين باب 37 از چهار طريق )\r\n7 - معاذ بن جبل گويد : رسول خدا ( ص ) فرمود : يا على در امتياز نبوت من در مقابل تو قرار گرفته‌ام و پس از من پيغمبرى نخواهد بود و تو با هفت امتياز در مقابل مردم قرار گرفته اى واحدى از قريش را نميرسد انكار آن فضائل كند : تو اول كسى بوده اى كه به خدا ايمان آورده اى و در پيمان با خدا وفادارترين مردم و در امر او استوارترين . . . تا آخر حديث ( حلية الاولياء 1 / 66 )\r\n8 - ابو سعيد خدرى گويد : رسول خدا ( ص ) در حالى كه دست به پشت على ( ع ) ميزد گفت : يا على هفت خصلت تو راست كه در روز قيامت كسى نتواند در آنها با تو محاجه كند تو اول مؤمنى هستى كه به خدا ايمان آورده اى ، تو وفادارترين مؤمنى هستى كه بعهد خدا وفادارى كرده ، و تو در امر خدا از همهء مؤمنان استوار ترى . . . تا آخر ( حلية الاولياء 1 / 36 ) .\r\n9 - در بخشى از حديث ابى بكر هذلى و داود بن ابى هند شعبى از رسول خدا است كه به على فرمود : اين ( على ع ) اول كسى است كه به من ايمان آورده و مرا تصديق كرده و با من نماز گزارده است . ( شرح ابن ابى الحديد 3 / 256 )\r\n","description":"","footnote":"","page_name":" 27 ","page_number":27},
  {"content":"\r\n10 - ابا بكر و عمر به خواستگارى فاطمه ( ع ) اقدام كردند ، رسول خدا ( ص ) آنانرا به اين عذر كه اين امر از حدود مأموريت من بيرون است ، رد كرد . آنگاه على ( ع ) بخواستگارى آمد و پيغمبر ( ص ) پذيرفته ، فاطمه ( ع ) را به ازدواج على ( ع ) در آورد و به دو فرمود : ترا به ازدواج كسى در آوردم كه بر همهء امت در اسلام پيشى گرفته است . اين حديث را گروهى از صحابه مانند اسماء بنت عميس ، ام ايمن ، ابن عباس و جابر بن عبد إله ، روايت كرده‌اند . ( شرح ابن ابى الحديد 3 / 257 ) .\r\n\r\nسخنان امير المؤمنين ( ع )\r\n1 - من بندهء خدا و برادر رسول اويم ، منم صديق اكبر ، پس از من جز دروغگوى تهمت زن ديگر كس آن را نميگويد ، من مدت هفت سال با رسول خدا ( ص ) نماز گزاردم ، و اول كسى هستم كه با او به نماز ايستاد .\r\nاسناد اين حديث از طرق ابن ابى شيبه ، نسائى ، ابن ماجه ، حاكم و طبرى ( 1 ) به صحيح پيوسته است و رجالش همه مورد وثوقند ( مراجعه كنيد جلد 2 از همين كتاب صفحه 314 )\r\n2 - انا اول رجل اسلم مع رسول اللَّه صلى الله عليه و سلم\r\nاين حديث را ابو داود به اسناد صحيحش از امير المؤمنين ( ع ) نقل كرده - ( شرح ابن ابى الحديه 3 / 258 )\r\n3 - انا اول من اسلم مع النبى صلى الله عليه و سلم\r\nاين حديث را خطيب بغدادى در تاريخش 4 / 233 نقل كرده است\r\n4 - انا اول من صلى مع رسول اللَّه صلى اللَّه عليه و سلم\r\nاين حديث را احمد نقل كرده و حافظ هيثمى در مجمع الزوائد آن را آورده و گفته است : رجال حديث همه صحيحاند مگر حبة العرنى كه موثق است . و نيز ابو عمرو در استيعاب 2 / 458 و ابن قتيبه در المعارف 74 از طريق ابى داود از « شعبه » از سلمة بن كهيل ، از حبة از امير المؤمنين ( ع ) نقل كرده كه اسنادش همه صحيح و\r\n\r\n","description":"","footnote":"\r\n( 1 ) تاريخ طبرى 2 / 213 .\r\n","page_name":" 28 ","page_number":28},
  {"content":"\r\nرجال سندش همه موثقاند .\r\n5 - اسلمت قبل ان يسلم الناس بسبع سنين ( رياض النضرة 2 / 158 )\r\n6 - عبدت اللَّه مع رسول اللَّه سبع سنين قبل ان يعبده احد من هذه الامة ( مستدرك الحاكم 3 / 112 )\r\n7 - حكيم مولى زاذان آورده است كه شنيدم على ( ع ) مىگفت :\r\nصليت قبل الناس سبع سنين و كنا نسجد و لا نركع و اول صلاة ركعنا فيه صلاة العصر « هفت سال قبل از ديگران نماز گزاردم در آن روز ما سجده ميكرديم ولى ركوع نداشتيم اول نمازى كه در آن ركوع انجام داديم نماز عصر بود » ( شرح ابن ابى الحديد 3 / 258 )\r\n8 - عبدت اللَّه قبل ان يعبده احد من هذه الامة خمس سنين ( استيعاب 2 / 448 ، رياض النضرة 2 / 158 ، السيرة الحلبية 1 / 288 )\r\n9 - آمنت قبل الناس سبع سنين ، ( خصايص نسائى 1 / 288 )\r\n10 - ما اعرف احدا من هذه الامة عبد اللَّه بعد نبينا غيرى ، عبدت اللَّه قبل ان يعبده احد من هذه الامة تسع سنين ( خصايص نسائى ص 3 )\r\nمن كسى از اين امت را كه غير از پيامبر خدا به عبادت خدا پرداخته باشد جز خودم نمىشناسم . من مدت هفت سال خدا را پيش از ديگران پرستيده‌ام .\r\n11 - در خطبهء روز صفين فرمايد :\r\nپسر عم پيامبرتان ، با شما و در برابر شما است و شما را به طاعت پروردگارتان فرا ميخواند و به سنت پيغمبرتان با شما رفتار مىكند ، كسى كه قبل از هر شخص ديگر نماز گزارده با ديگران برابر نيست ، هيچكس در نماز گزاردن بر من پيشى نگرفته است ( كتاب نصر 335 ، شرح ابن ابى الحديد 1 / 503 )\r\n12 - خدايا من بنده اى را از اين امت جز پيامبرت سراغ ندارم كه پيش از من تو را عبادت كرده باشد ( اين سخن را سه بار تكرار كرد ) سپس گفت . من قبل از ديگران نماز گزاردم و در تعبير ديگر است كه فرمود : قبل از اينكه احدى نماز گزارد .\r\n","description":"","footnote":"","page_name":" 29 ","page_number":29},
  {"content":"\r\nاين حديث را احمد ، ابو يعلى ، بزاز ، طبرانى ، و هيثمى در مجمع 9 / 102 آورده و هيثمى گويد : اسنادش حسن است و نيز شيخ الاسلام حموى در فرائد باب 48 آن را نقل كرده است .\r\n13 - در يكى از نامه‌هاى امير المؤمنين ( ع ) است كه به معاويه نوشت : شايسته ترين كس در تصدى امور اين امت ، از مسلمانان قديم و جديد ، كسى است كه نسبش به رسول خدا نزديكتر ، و بكتاب خدا آگاه تر ، و در دين خدا بيناتر باشد ، اسلامش پيش از همگان و جهادش از ديگران برتر ( كتاب صفين نصر بن مزاحم 168 چاپ مصر . )\r\n14 - در حديثى از امير المؤمنين است كه فرمود : نه به خدا سوگند اگر من اول كس بودم كه او را تصديق كردم ، اول كسى نخواهم بود كه او را تكذيب كند ( المحاسن و المساوى 1 / 36 ، تاريخ قرمانى حاشيهء كامل ابن اثير 1 / 218 )\r\n15 . رسول خدا ( ص ) روز دوشنبه مبعوث شد و من روز سه شنبه اش اسلام آوردم ( مجمع الزوائد 9 / 102 ، تاريخ قرمانى 1 / 215 ، صواعق 72 ، تاريخ الخلفاء سيوطى 112 ، اسعاف الراغبين 148 )\r\n16 - در يكى از نامه‌هاى آنحضرت ( ع ) به معاويه چنين آمده است : وقتى محمد ( ص ) مردم را به ايمان به خدا و توحيدش فراخواند ، ما اهل بيت اول كسانى بوديم كه به او ايمان آورديم ، و آنچه را آورده بود ، تصديق كرديم ، ساليانى دراز بر ما گذشت كه در سرزمينهاى مسكون عرب غير از ما كسى خدا را نمىپرستيد .\r\n( كتاب صفين ابن مزاحم 110 )\r\n17 - روز صفين خطاب به اصحاب معاويه گفت : واى بر شما من اول كسى هستم كه به كتاب خدا فرا خوانده شدم و بدان پاسخ گفتم . ( كتاب نصر 561 )\r\n18 - معاذه دختر عبد الله عدويه گويد : على بن ابيطالب بر منبر رسول خدا ( ص ) ميفرمود : منم صديق اكبر ، قبل از ابى بكر ايمان آوردم ، و پيش از آنكه او اسلام آورد اسلام اختيار كردم . ( مراجعه كنيد جلد 2 ص 314 همين كتاب )\r\n","description":"","footnote":"","page_name":" 30 ","page_number":30},
  {"content":"\r\n19 - در سخنرانىاش كه در لشگرگاه صفين ايراد كرد ، گفت : آيا ميدانيد خداوند در كتابش پيشرو را بر دنباله رو ترجيح داده و در اطاعت خدا و رسول او أحدى از اين امت بر من پيشى نجسته ؟ ! ؟ ! گفتند : بلى . ( مراجعه كنيد 1 / 195 همين كتاب )\r\n20 - سه سال زودتر از آنكه ديگر مردم با رسول خدا ( ص ) نماز گزارند ، من با او نماز گزاردم . ( احمد با دو سند اين حديث را نقل كرده است . )\r\n21 - روز شورى در حديثى كه قبلا گذشت فرمايد : آيا كسى هست بين شما كه پيش از من خدا را به يگانگى شناخته باشد ؟ گفتند : نه - آيا از شما كسى هست كه پيش از من به دو قبله نماز گزارده باشد ؟ گفتند : نه ( مراجعه كنيد 1 / 159 / 163 ، و اين جملهء حديث را ابن ابى الحديد از روايات مستفيضه شمرده است )\r\n\r\n22 - سبقتكم الى الاسلام طرا\r\nغلاما ما بلغت أوان حلمى ( 1 )\r\n\r\n( مراجعه كنيد جلد 2 صفحه 25 همين كتاب از ابيات آنحضرت خطاب به معاويه )\r\n\r\n23 - أنا أخو المصطفى لا شك فى نسبى\r\nبه ربيت و سبطاه هما ولدى\r\nصدقته و جميع الناس فى بهم\r\nمن الضلاله و الاشراك و النكد ( 2 )\r\n\r\n( ابن طلحهء شافعى در مطالب السؤال ص 11 اين شعر را به على ( ع ) نسبت داده )\r\nگويد : جابر گفت : شنيدم على اين اشعار را انشاد كرد و پيغمبر ( ص ) آن را شنيد آنگاه تبسم فرموده گفت : راست گفتى يا على !\r\n\r\nسخن امام حسن سبط پيامبر ( ص )\r\n1 - اين جمله از سخنرانى امام حسن ( ع ) است كه در مجلس معاويه ايراد\r\n\r\n","description":"","footnote":"\r\n( 1 ) وقتى من پسر بچه اى بودم هنوز نابالغ بر همهء شما در پذيرش اسلام پيشى گرفتم .\r\n( 2 ) منم برادر مصطفى ، كه در نسبتم هيچگونه ترديدى نيست ، در دامنش تربيت شدم و دو سبطش فرزاندان مناند ، من وقتى او را تصديق كردم ، كه مردم همه در گمراهى و شرك و بدبختى بودند .\r\n","page_name":" 31 ","page_number":31},
  {"content":"\r\nفرمود : حضار مجلس ! شما را به خدا سوگند مىدهم آيا ميدانيد كسى را كه دشنام گفتيد ، از نخستين روز ، به هر دو قبله نماز گزارده و تو اى معاويه آن روز به هر دو قبله كافر بودى ، و عمل او را گمراهى مىپنداشتى ولات و عزى را گمراهانه مى - پرستيدى ؟ شما را به خدا سوگند مىدهم آيا ميدانيد كه او در هر دو بيعت ، بيعت فتح و بيعت رضوان شركت كرد و تو اى معاويه در يكى از آنها كافر و در ديگرى عهد شكن بودى ؟ شما را به خدا سوگند مىدهم آيا ميدانيد او در دعوت به ايمان به خدا نخستين پاسخ دهنده و تو و پدرت اى معاويه از مؤلفة قلوبهم ( 1 ) بودى .\r\n( شرح نهج البلاغه ابن ابى الحديد 2 / 101 ) .\r\n2 - در سخنرانى امام كه در جلد اول صفحه 198 اين كتاب گذشت فرمايد :\r\nوقتى محمد ( ص ) به پيامبرى مبعوث گرديد و خدايش او را برسالت برگزيد و كتابش را بر وى فرو فرستاد و آنگاه او را مأمور دعوت به حق كرد ، پدرم اول كسى بود كه به او ايمان آورد و خدا و رسولش ( ص ) را تصديق كرد و خداوند در كتاب خود كه بر پيامبر مرسلش فرود آورد فرمايد : « * ( أَ فَمَنْ كانَ عَلى بَيِّنَةٍ مِنْ رَبِّه وَيَتْلُوه شاهِدٌ مِنْه ) * ( 2 )\r\nو دنبال آن فرمود : جدم ( رسول خدا ص ) متكى بر بينه و دليل خدائى بود و پدرم على كه دنباله رو او بود شاهد و گواهش بود .\r\n\r\nنظريه اصحاب و تابعين دربارهء اولين مسلمان\r\n1 - انس بن مالك گويد : پيامبر ( ص ) دوشنبه مبعوث شد و على روز سه شنبه آن اسلام آورد ، و در تعبير ديگر : پيامبر ( ص ) روز دوشنبه مبعوث شد و على سه شنبهء آن نماز گزارد .\r\nترمذى در جامعش 2 / 214 ، طبرانى ، حاكم در مستدركش 3 / 112 ، ابن عبد البرّ\r\n\r\n","description":"","footnote":"\r\n( 1 ) « مؤلفة قلوبهم » افراد غير مسلمانى بودند كه رسولخدا ( ص ) براى نرم كردن دل آنها نسبت به اسلام از غنائم و زكوات سهمى به آنها مىداد .\r\n( 2 ) هود : 17 « آيا كسى كه متكى به دليل و بينه اى از پروردگار خود است و شاهدى از اهل خود همراه دارد با آنها كه تنها به دنيا طلبى گرائيده‌اند برابرند . »\r\n","page_name":" 32 ","page_number":32},
  {"content":"\r\nدر استيعاب 3 / 32 ، ابن اثير در جامع الاصول بنابر آنچه در تلخيص او تيسير الوصول 3 / 271 آمده است ، حمويى در فرائد السمطين باب 48 ، اين حديث را نقل كرده‌اند ، و عراقى در التقريب بدان اشاره كرد و در شرح نهج البلاغه ابن ابى الحديد 3 / 258 و تذكرة السبط 63 و سراج المنير شرح جامع الصغير 2 / 424 و شرح المواهب 1 / 241 يافت مىشود .\r\n2 - بريدهء أسلمى گويد : روز دوشنبه به پيامبر ( ص ) وحى رسيد و روز سه شنبه على ( ع ) نماز گزارد .\r\nحاكم در مستدرك 2 / 112 آن را نقل كرده و اعتراف به صحتش نموده و ذهبى نيز آن را پذيرفته است .\r\n3 - زيد بن ارقم گويد : اول كسى كه به خدا بعد از پيامبر ( ص ) ايمان آورد على بن ابيطالب است ، تاريخ طبرى با دو سند صحيح كه هر دو سند رجالش مورد وثوقند ، مسند احمد 4 / 368 ، مستدرك حاكم 4 / 336 صحت آن را اعتراف كرده‌اند و ذهبى آن را پذيرفته است ( كامل ابن اثير 2 / 22 ) .\r\n4 - زيد بن ارقم گويد : اول كسى كه با رسول خدا نماز گزارد على ( ع ) بود ، احمد و طبرانى بر طبق آنچه در مجمع هيثمى 9 / 103 آمده ، اين جمله را از او نقل كرده‌اند و هيثمى گويد : رجال احمد ، همان رجال صحيحين است ، و نيز ابو عمرو در استيعاب 2 / 459 آن را نقل كرده است .\r\n5 - زيد بن ارقم گفته است : اول كسى كه بعد از پيامبر خدا ( ص ) ، به خدا ايمان آورد ، على بن ابيطالب بود . ( الاستيعاب 2 / 459 ) .\r\n6 - عبد إله بن عباس گويد : اول كسى كه نماز گزارد على ( ع ) بود . ( جامع ترمذى 2 / 215 ، تاريخ طبرى 2 / 241 با سندهاى صحيح ، كامل ابن اثير 2 / 22 ، شرح نهج البلاغه ابن ابى الحديد 3 / 256 ) .\r\n7 - عبد إله بن عباس گويد : على ( ع ) را چهار خصلت بود كه ديگران از آن محرومند : او اول مردى از عرب و عجم است كه با پيامبر خدا ( ص ) به نماز ايستاد .\r\n","description":"","footnote":"","page_name":" 33 ","page_number":33},
  {"content":"\r\n( مستدرك حاكم 3 / 111 ، استيعاب 2 / 457 ) .\r\n8 - عبد إله بن عباس گويد : مجاهد گفته است : اول كسى كه با پيامبر ( ص ) ركوع كرد على بن ابيطالب بود و دربارهء او اين آيه نازل گرديد :\r\n* ( أَقِيمُوا الصَّلاةَ وَآتُوا الزَّكاةَ وَارْكَعُوا مَعَ الرَّاكِعِينَ ) * . ( 1 ) ( تذكرهء سبط ص 8 . )\r\n9 - عبد إله بن عباس در سخنانش گفت : فرزند جگر خوار ، از ميان مردم شام ، گروهى اراذل و اوباش را براى مخالفت با على بن ابيطالب ، پسر عم و داماد پيامبر خدا و اولين مردى كه با او نماز خواند ، با خود همدست كرد . ( كتاب صفين ابن مزاحم 360 شرح ابن ابى الحديد 1 / 504 ، حميرة الخطيب 1 / 175 ) .\r\n10 - عبد إله بن عباس گويد : براى على طلب غفران را خداى بزرگ در قرآن بر هر مسلمانى واجب كرده است آنجا كه گويد : * ( رَبَّنَا اغْفِرْ لَنا وَلإِخْوانِنَا الَّذِينَ سَبَقُونا بِالإِيمانِ ) * ( 2 ) از اينرو بر هر مسلمانى كه بعد از على به اسلام گرويده ، واجب است براى على استغفار كند ( شرح نهج البلاغه ابن ابى الحديد 3 / 256 ) .\r\n11 - و نيز عبد إله بن عباس گويد : اول كسى كه اسلام آورده ، على بن ابيطالب است ( الاستيعاب 2 / 458 ، مجمع الزوائد 9 / 102 ) .\r\n12 - باز از عبد إله بن عباس است : على اول كسى بود كه از ميان مردم بعد از خديجه رضى إله عنه ، ايمان آورد ( استيعاب 2 / 457 ) .\r\nو گويد : ابو عمرو - رضى الله عنه - گفته : اين نسبت را احدى در صحت و وثاقت نقلش ترديد ندارد و زرقانى در شرح المواهب به صحت آن اعتراف كرده است 1 / 242\r\n13 - ابن عباس در جانب زمزم در مكه سخن ميگفت و ما نزد او بوديم هنگاميكه سخنش بپايان رسيد مردى برخاست گفت : اى ابن عباس من مردى از اهل حمص شام ميباشم ، از مردمى هستم كه از على بن ابيطالب رضوان إله عليه بيزارى\r\n\r\n","description":"","footnote":"\r\n( 1 ) آيه 43 از سوره بقره « نماز بپاداريد و با ركوع كنندگان ، ركوع بگذاريد . »\r\n( 2 ) آيه 10 از سوره حشر « پروردگارا ما را بيامرز و برادرانمان را كه در ايمان بر ما سبقت گرفته‌اند . »\r\n","page_name":" 34 ","page_number":34},
  {"content":"\r\nجسته ، او را لعن ميكنند ، ابن عباس گفت : خدا آنان را در دنيا و آخرت لعن كند و عذاب خوار كننده اى براى آنها فراهم سازد . آيا بخاطر فاصله اى كه از نظر انتساب با پيغمبر دارد ! ؟ يا بخاطر اينكه او اولين مرد مسلمانى بود كه در جهان به خدا و پيامبرش گرويد ! ؟ و يا او اول كس بود كه نماز گزارد و ركوع كرد و به كارهاى نيك پرداخت ؟ مرد شامى گفت به خدا سوگند اينان قرابت و سابقه ى او را انكار نميكنند چيزى كه هست مىپندارند او مردم را بكشتن داد . . . تا آخر حديث ( المحاسن و المساوى بيهقى 1 / 30 ) .\r\n14 - عفيف گويد : در زمان جاهليت به مكه آمدم ميخواستم براى خانواده‌ام از لباسها و عطريات مكه خريدارى كنم ، نزد عباس بن عبد المطلب كه مرد بازرگانى بود نشسته بودم و به كعبه مينگريستم ، در آنوقت خورشيد در وسط آسمان در نهايت اوج خود بود ناگاه جوانى پديدار شد ، ديده بر آسمان گشود و در برابر كعبه ايستاد آنگاه ديرى نپائيد پسرى آمد پهلوى او قرار گرفت و سپس مدتى نگذشت ، كه زنى آمد پشت سر آنها ايستاد . جوان ركوع كرد ، پس جوان و آن زن با او به ركوع رفتند ، جوان سر برداشت و آن دو سر برداشتند ، جوان سجده كرد ، پسر و زن هم به سجده افتادند . گفتم : اى عباس ! امر عظيمى روى داده ! عباس گفت : آرى امر عظيمى روى داده است . آيا ميدانى اين جوان كيست ؟ گفتم : نه ، گفت : اين جوان محمد بن عبد الله پسر برادر من است . و آيا ميدانى اين پسر كيست ؟ اين پسر على ، برادر زادهء من است ، و آيا ميدانى اين زن كيست ؟ اين زن خديجه دخت خويلد همسر آن جوان است ، اين برادر زادهء من ، به من خبر داده است پروردگارش ، پروردگار آسمان و زمين ، او را به دينى كه اظهار مىكند ، امر كرده است . به خدا سوگند در تمام روى زمين كسى جز اين سه تن بر اين دين نگرويده‌اند .\r\n( خصائص نسائى 3 ، تاريخ طبرى 2 / 21 ، رياض النضرة 2 / 158 استيعاب 2 / 459 عيون الاثر 1 / 93 ، كامل ابن اثير 2 / 22 ، سيرة الحلبية 1 / 288 ) .\r\n15 - سلمان فارسى گويد : اول كسى كه از اين امت بر پيامبرش در حوض\r\n","description":"","footnote":"","page_name":" 35 ","page_number":35},
  {"content":"\r\nكوثر وارد شود اولين اسلام آورنده ، على بن ابيطالب رضى إله عنه خواهد بود ( استيعاب 2 / 457 ، مجمع الزوائد 9 / 102 ) .\r\nو اشاره كرده كه رجالش همه مورد وثوقاند و اين راويان را در رديف كسانى كه اولين اسلام آورنده را على بن ابيطالب معرفى ميكنند ، اين عده بر شمرده‌اند .\r\n( اسكافى در رساله اش بر عثمانيه ، ابو عمر در استيعاب ، عراقى در شرح التقريب 1 / 85 ، قسطلانى در مواهب 1 / 45 ) .\r\n16 - ابو رافع گويد : پيامبر ( ص ) روز دوشنبه اى كه مبعوث شد ، اول روز خودش نماز گزارد و آخر همان روز خديجه و روز شنبه فرداى آن روز على ( ع ) .\r\nاين روايت را طبرانى طبق اظهار شرح المواهب 1 / 240 و عيون الاثر 1 / 92 نقل كرده است و با روايت قبلى هر دو را در رياض النضرة 2 / 158 و شرح ابن ابى الحديد 3 / 258 ميتوان يافت .\r\n17 - ابو رافع گويد : على ( ع ) تا مدت هفت سال و چند ماه مخفيانه پيش از آنكه ديگرى نماز گزارد به نماز مىپرداخت . ( طبرانى ، هيثمى در مجمع 9 / 103 و حمويى در فرائد باب 47 روايت فوق را نقل كرده‌اند . )\r\n18 - از كسانى كه روايت كرده‌اند على بن ابيطالب ( ع ) اولين مسلمان بود يكى ابوذر غفارى را نقل كرده‌اند ( استيعاب 2 / 452 ، التقريب و شرح آن 1 / 85 مواهب اللدنية 1 / 45 ) .\r\n19 - خباب بن الأرت گويد : ديدم على ( ع ) را كه پيش از ديگر مردم با پيغمبر ( ص ) نماز ميگزارد ، او در آن روز بطور كامل بالغ شده بود .\r\nرسالهء اسكافى ، و در استيعاب خباب را در رديف كسانى كه اولين مسلمان را على روايت كرده‌اند بر شمرده 2 / 452 ، و المواهب اللدنية 1 / 45 .\r\n20 - مقداد بن عمرو كندى ، يكى از كسانى است كه روايت اولين مسلمان بودن على ( ع ) را نقل كرده . ( استيعاب 2 / 456 ، تقريب و شرح آن 1 / 85 ، مواهب اللدنيه 1 / 45 . )\r\n","description":"","footnote":"","page_name":" 36 ","page_number":36},
  {"content":"\r\n21 - جابر بن عبد إله انصارى گويد : پيامبر ( ص ) روز دوشنبه مبعوث گرديد و على ( ع ) روز سه شنبه نماز گزارد .\r\nطبرى 2 / 211 ، كامل ابن اثير 2 / 22 ، شرح ابن ابى الحديد 3 / 258 و ابو عمرو ، عراقى ، قسطلانى جابر را از كسانى كه اولين اسلام آورنده على بن ابيطالب را معرفى كرده است ، نام برده‌اند .\r\n22 - ابو سعيد خدرى روايت كرده كه على بن ابيطالب اولين اسلام آورنده است ( استيعاب 2 / 456 ، شرح تقريب 1 / 85 ، مواهب اللدنية 1 / 45 . )\r\n23 - حذيفة بن اليمان گويد : روزى كه ما سنگ را پرستش ميكرديم و مشروب مىنوشيديم ، على ( ع ) چهارده ساله فرزندى بود كه ايستاده شب و روز با پيامبر ( ص ) نماز ميگزارد . در آن روز قريش پيامبر ( ص ) را نا بخرد ميخواندند و هيچكس جز على ( ع ) از او دفاع نميكرد . ( شرح نهج ابن ابى الحديد 3 / 360 ) .\r\n24 - عمر بن الخطاب يكى ديگر از اين راويان است . عبد إله بن عباس گويد :\r\nشنيدم وقتى گروهى نزد عمر بودند ، سخن از سابقين در اسلام بميان آمد ، عمر گفت : اما دربارهء على شنيدم رسول خدا ( ص ) سه خصلت دربارهء او مىگفت ، كه بسيار آرزو ميكردم يكى از آن خصلتها براى من بود . رسيدن به اين آرزو از هر چه خورشيد بر آن بتابد براى من محبوبتر است . من و ابو عبيده و ابو بكر و گروهى از اصحاب پيغمبر ( ص ) در نزد آنحضرت بوديم كه دست به پشت على رضى إله عنه ميزد ، و به دو ميگفت : يا على ! تو اول مؤمنى هستى كه ايمان آورده و اول مسلمانى كه به اسلام گرويده و نسبت تو به من ، مانند نسبت هارون به موسى است . ( رسالهء اسكافى ، مناقب خوارزمى ، و شرح ابن ابى الحديد 3 / 258 ) .\r\n25 - عبد إله بن مسعود گويد : اول حديثى كه در امر پيامبر خدا ( ص ) دانستيم اين بود كه با بنى اعمامم به مكه آمديم . . . آنگاه حديث عفيف را كه در صفحهء قبل متذكر شديم نقل كرده است . ( مراجعه كنيد به رساله اسكافى ) .\r\n26 - از ابو ايوب انصارى ، طبرانى روايت كرده كه گفت : اول الناس اسلاما\r\n","description":"","footnote":"","page_name":" 37 ","page_number":37},
  {"content":"\r\nعلى بن ابيطالب ( ع ) ( شرح تقريب 1 / 85 ، شرح زرقانى 1 / 242 ) .\r\n27 - ابو مرازم يعلى بن مرة كسى است كه زرقانى در شرح المواهب 1 / 242 ، او را يكى از آنان كه على را نخستين مسلمان ميداند نامبرده است .\r\n28 - هاشم بن عتبة مرقال به على گفت : شما اى امير مؤمنان ! از همهء مردم نسبت به رسول خدا ( ص ) نزديكتر و سابقه ات از همه برتر و مقدمتر است . ( كتاب نصر 125 جمهرة الخطب 1 / 151 ) .\r\n29 - در گفتارى از هاشم بن عتبه ، در روز صفين آمده است كه گفت : همانا امير ما اول كسى است كه با رسول خدا نماز خواند و داناترين فرد در دين خدا و مقدم از ديگران نسبت به رسول خدا است . ( كتاب نصر 403 ، تاريخ طبرى 6 / 24 ، كامل ابن ايثر 3 / 135 ) .\r\nو اين هاشم بن عتبه در روز صفين گفته است :\r\nپسر عم احمد بزرگوار كه پيامبر از راه هدايت در او تجلى كرده است ، او اولين تصديق كننده اش ، و اولين نماز گزارى است كه تا حد درگيرى سخت با كفار جنگيده است . ( 1 )\r\n30 - مالك بن حارث اشتر ، در يكى از سخنرانىهايش گويد : با ما است پسر عم رسول خدا ( ص ) و شمشيرى از شمشيرهاى او ، على بن ابيطالب . او كه با پيامبر ( ص ) نماز گزارد و هيچ مردى در نماز گزاران با پيامبر بر او پيشى نگرفت . در همهء دوران زندگى ، از كودكى تا كهولت هيچگونه اثرى از حالات كودكى و كوتاهىها و لغزشهاى جوانى در او ديده نشده ، او هميشه در دين خدا دانا و بحدود الهى عالم بوده است . ( كتاب نصر 268 ، شرح ابن ابى الحديد 1 / 484 ، جمهرة الخطب 1 / 183 ) .\r\n31 - عدى بن حاتم در سخنرانىاش خطاب به معاويه گويد : ما تو را ميخوانيم به مردى كه برترين اين امت از نظر سابقه و بهترين آنان از لحاظ تأثير در اسلام\r\n\r\n","description":"","footnote":"\r\n( 1 ) كتاب صفين نصر بن مزاحم 371 چاپ مصر .\r\n","page_name":" 38 ","page_number":38},
  {"content":"\r\nاست بپيوندى . ( كتاب نصر 221 ، تاريخ طبرى 6 / 2 ، شرح ابن ابى الحديد 1 / 344 ) و در تعبير ابن اثير در كامل : پسر عم تو ، سرور مسلمانان و از لحاظ سابقه از همه برتر است .\r\n32 - عدى بن حاتم در سخن ديگرش گويد : اگر او را بر شما فضيلت است ، شما را ياراى همانندى با او نيست بنابر اين يا تسليم او گرديد و يا در مقابلش پيكار كنيد ، به خدا سوگند اگر از لحاظ علم به كتاب و سنت بنگريد ، او داناترين افراد به كتاب و سنت است ، و اگر از لحاظ اسلام بررسى كنيد ، او برادر پيامبر خدا ( ص ) و سر سلسلهء اسلام است . ( الامامة و السياسة 1 / 103 ) .\r\n33 - محمد بن الحنفيه ، سالم بن ابى الجعد گويد به محمد گفتم : آيا ابو بكر اسلامش از همه مقدم بود ؟ گفت : نه . ( استيعاب 2 / 458 )\r\nو وقتى ثابت شد ابو بكر اولين مسلمان نبوده بىترديد اول مسلمان على ( ع ) بوده است .\r\n34 - طارق بن شهاب احمسى در سخنانش آمده : آنگاه گفتم على را ، كه اول مؤمنان در ايمان به خدا و پسر عم پيامبرش و وصى اوست ، فرا خوانيد ، اين برتر است . . .\r\nتا آخر ( شرح ابن ابى الحديد 1 / 76 ) .\r\n35 - عبد إله بن هاشم مر قال در سخنرانىاش گويد : ايها الناس همانا هاشم در راه اطاعت پسر عم رسول خدا و اولين مؤمن به او ، و داناترين مردم در دين خدا ، به جهاد پرداخت . ( كتاب نصر 405 ) .\r\n36 - عبد إله بن حجل گفت : اى امير مؤمنان ! شما در ميان ما اولين ايمان آورنده و آخرين كسى هستى كه تا دم آخر با پيامبر ( ص ) همدم بوده اى ( الامامة و السياسة 1 / 103 كتاب نصر ) .\r\n37 - ابو عمرة بشير بن محصن در اجتماعى از اصحاب على و معاويه گفت :\r\nسرور ما ( على ( ع ) ) از همهء خلق از لحاظ فضيلت ، و ديندارى ، و سابقه در اسلام ، و نزديكى با پيامبر به امر خلافت شايسته تر است . ( كتاب نصر 210 )\r\n","description":"","footnote":"","page_name":" 39 ","page_number":39},
  {"content":"\r\n38 - عبد إله خباب بن الأرت - ابن قتيبه درباره اش گويد : گروهى از خوارج كه بر على ( ع ) خروج كرده بودند در حال حركت به مرديكه زنش را بر الاغى سوار كرده و آن را هدايت ميكرد ، رسيدند در آنوقت او ، رود فرات را عبور ميكرد به او گفتند : كيستى تو ؟ گفت : مردى از مؤمنانم ، گفتند : دربارهء على بن ابيطالب ( ع ) چه ميگوئى ؟ گفت : مردى از مؤمنانم ، گفتند : دربارهء على بن ابيطالب ( ع ) چه ميگوئى ؟ گفت ميگويم او امير مؤمنان بود و نخستين كسى است كه به خدا و رسولش ايمان آورد ، گفتند : نامت چيست ؟ گفت : من عبد اللَّه بن خباب بن الأرت يكى از صحابهء رسول خدا ام ( الامامة و السياسة 1 / 122 ) .\r\n39 - عبد إله بن بريده گويد : از مردان اولين كسى كه اسلام آورد على بن ابيطالب است و آنگاه گروه سه نفرى : ابوذر ، بريده و يكى از پسر عموهاى ابوذر ميباشند .\r\nاين حديث را محمد بن اسحاق مدنى در جلد اول مغازى نقل كرده است .\r\n40 - محمد بن ابى بكر - در قسمتى از نامه اى كه به معاويه نوشت ، چنين آمده است :\r\nنخستين كسى كه اسلام را پذيرفت و بدرگاه خدا رو آورد و تصديق و موافقت رسول خدا ( ص ) را نموده و اسلام آورده و تسليم او گرديد ، برادر و پسر عمش على بن ابيطالب بود . . . تا آنجا كه گويد :\r\nاو از ميان همهء مردم ، در اسلام مقدم و در انديشه راستگوتر بود . . . تا آنجا كه گويد :\r\nواى بر تو ( اى معاويه ) ! تو خود را با على همطراز ميخوانى و حال آنكه او وارث پيامبر ( ص ) و وصى او ، و پدر فرزندانش ، و اولين پيروانش بود ، و او آخرين كسى است كه با پيامبر ( ص ) ملاقات داشت ، پيامبر اسرار خود را با او در ميان نهاد و در كار خود تنها او را شريك گردانيد . ( كتاب صفين 115 . جمهرة الخطب 1 / 149 )\r\n","description":"","footnote":"","page_name":" 40 ","page_number":40},
  {"content":"\r\n41 - عمرو بن حمق به على ( ع ) گفت : من براى پنج خصلت بشما ارادت ميورزم و شما را دوست دارم : شما پسر عم رسول خدا ( ص ) ، و اول مؤمن به او ، ( و در تعبير ديگر اولين اسلام آورنده ) و پدر فرزندان پيامبر ( ص ) ، در ميان ما هستى و از نظر جهاد بزرگترين مردان مهاجر ميباشى ( كتاب صفين 115 ، جمهرة الخطب 1 / 149 ) .\r\n\r\nاشعار پيرامون اولين مسلمان\r\n42 - سعيد بن قيس همدانى در صفين با اين سخنش رجز ميخواند : ( 1 ) اينست على ، پسر عم مصطفى ، اول اجابت كنندهء دعوت او ، اين امامى است كه راهش از ضلالت جدا است ( 2 ) .\r\n43 - عبد اللَّه بن ابى سفيان در پاسخ وليد اين دو بيت را خواند :\r\nصاحب اختيار امت بعد از محمد على است كه در همهء احوال ملازم او بود .\r\nاو حقا وصى رسول خدا ، داماد او و اول كسى است كه نماز خواند و روى موافق نشان داد ( مراجعه كنيد رسالهء اسكافى ) و نيز حافظ كنجى در كفايه 48 از فضل بن غباس آن را نقل كرده است .\r\n44 - خزيمة بن ثابت انصارى يكى ديگر از اين شعرا است ، عراقى او را در شرح التقريب 1 / 85 و زرقانى در شرح المواهب 1 / 242 از كسانى كه على ( ع ) را اول الناس اسلاما ميداند ، بر شمرده و گفته‌اند شعر زير را « مرزبان » از او دربارهء على انشاد كرده است :\r\nآيا او اول كس نبود كه به قبلهء شما نماز گزارده و آيا او داناترين مردم به كتاب و سنت نيست ؟\r\nاسكافى در رساله اش اشعارى از خزيمة بن ثابت بنابر آنچه در شرح ابن -\r\n\r\n","description":"","footnote":"\r\n( 1 ) هذا على و ابن عم المصطفى اول من أجابه ممن دعا هذا الامام لا يبالى من غوى .\r\n( 2 ) رسالهء اسكافى بنابر آنچه در شرح ابن ابى الحديد 3 / 259 آمده است و ديگران اين شعر را به قيس بن سعد بن عباده نسبت داده‌اند .\r\n","page_name":" 41 ","page_number":41},
  {"content":"\r\nابى الحديد 3 / 259 آمده است ، نقل كرده كه در زير آورده مىشود :\r\n« او در ميان خاندانش تنها وصى پيامبر و از روز نخست يكه سوار اين ميدان بوده است »\r\n« بخداى ذو المنن سوگند جز نخبهء زنان ( خديجه ) ، او اول كسى است كه بين همهء مردم ، نماز گزارده است » .\r\nاين دو بيت شعر را حاكم در مستدرك 3 / 114 با دو بيت قبلىاش به اين مضمون ذكر كرده :\r\n« وقتى ما با على بيعت كرديم ديگر ابو الحسن ما را از فتن و حوادثى كه بيم آنها را داريم ، كافى است » .\r\n« او را برترين مردم ، نسبت بمردم و حاذقترين آنان نسبت به كتاب و سنت يافتيم ( 1 ) . »\r\n45 - كعب بن زهير يكى ديگر از اين شاعران است . زرقانى در شرح المواهب 1 / 242 از قصيدهء او در مدح امير المؤمنين اين ابيات را آورده است .\r\nعلى مردى است آزموده و در كارهاى شايسته معروف .\r\nاو داماد پيغمبر و بهترين همهء مردم است و هر كس به دو افتخار كند مفتخر است .\r\nاو وقتى همهء مردم كافر بودند قبل از ديگران با پيامبر امى نماز گزارد ( 2 ) .\r\n46 - ربيعة بن حارث بن عبد المطلب . گروهى از بزرگان ابياتى به او نسبت داده و عده اى اين ابيات را ذكر كرده و به ديگران نسبت داده‌اند و ابيات اينست :\r\n\r\n","description":"","footnote":"\r\n( 1 ) اذا نحن بايعنا عليا فحسبنا ابو حسن براى اين ابياب دنباله اى است كه در كتاب الفصول المختارة 2 / 67 بايد يافت .\r\n( 2 ) ان عليا لميمون نقيبته در نسخه اى كه نقل كرديم اشتباهى رخ داده بود كه ما صحيح آن را ذكر كرديم .\r\n","page_name":" 42 ","page_number":42},
  {"content":"\r\nمن به فكرم نميرسيد اين امر ( امر خلافت ) از بنى هاشم و آنگاه از شخص ابى الحسن ، عدول كند .\r\nآيا او اول كسى نبود كه به قبلهء آنان نماز گزارد و آيا او از همه به كتاب و سنت داناتر نيست ؟\r\nو آيا او آخرين فردى نبود كه از پيغمبر مفارقت كرد ؟ و آيا او نبود كه جبرئيل در غسل و كفن پيامبر او را مدد كرد ؟\r\n« بى شك او همهء آنچه خوبان دارند را يك جا دارد در عين حال هيچكدام از مزاياى او را ديگران ندارند »\r\n« ما نميدانيم اين چه گرفتارى است كه شما را از او باز داشته ! همانا بيعت شما روز سقيفه آغاز فتنه و فساد بود »\r\nاسكافى در رساله اش تنها بيت نخست را آورده و آن را به ابى سليمان بن حرب بن امية بن عبد شمس ، در وقت بيعت ابى بكر ، نسبت داده است . ( شرح ابن ابى الحديد 3 / 259 )\r\n47 - فضل بن ابى لهب در قصيدهء وليد بن عقبه چنين سروده است :\r\n« بهترين مردم بعد از محمد ، مراقب و همكار او در امر بمعروف و نهى از منكر »\r\n« فرد برگزيدهء او در خيبر ، و نماينده اش در اعلام آيات برائت از مشركان برتر از ابو بكر »\r\n« اول كسى كه نماز گزارد ، داماد پيامبر و اول كسى كه گمراهان را در بدر بجاى خود نشانيد . »\r\n« اين شخص نيك سيرت على است و كيست كه بر او فائق آيد ، ابو الحسن صاحب عهد و قرابت و دامادى پيامبر »\r\n48 - مالك بن عبادة الغافقى هم پيمان حمزة بن عبد المطلب در اشعارش گويد :\r\n","description":"","footnote":"","page_name":" 43 ","page_number":43},
  {"content":"\r\n« على ( ع ) را ديدم كه چون او را فرا خوانند ، فرصت لباس پوشيدن و عمامه سر نهادن به خود نميدهد »\r\n« او اول مسلمان و اول كسى است كه در اسلام نماز خوانده ، روزه گرفته و لا اللَّه الا اللَّه گفته است . »\r\n49 - ابو الاسود دؤلى ، در حالى كه طلحه و زبير را تهديد مىكند گويد :\r\n« همانا على ( ع ) شيرمردى است كه شيران معركه به او مانند . »\r\n« آخر نه او اول عبادت پيشگان مكه بود ، در روزى كه احدى خدا را نمىپرستيد ؟ ( 1 ) »\r\n50 - جندب بن زهير در روز صفين در رجز خود چنين ميگفت :\r\n« اين على است كه در حقيقت مشعل هدايت است پروردگارا نگهدارش و تباهش مساز . »\r\n« اوست كه تنها از تو مىترسد تو هم او را بر افراز و ما او را عليه دشمنانش مدد كرديم . »\r\n« او داماد پيامبر مصطفى و اول پيرو اوست و اول كسى كه با او بيعت كرد و از او تبعيت نمود ( 2 ) »\r\n51 - زفر بن يزيد بن حذيفة الاسدى گويد :\r\nاطراف على ( ع ) را داشته باشيد و بيارىاش برخيزيد ، او وصى است و در اسلام نخستين نخستين . »\r\n« اگر از يارىاش در ميان حوادث دست بداريد در زمين خود ديگر حق حركت نخواهيد داشت . »\r\n52 - نجاشى فرزند حارث بن كعب گويد :\r\n\r\n","description":"","footnote":"\r\n( 1 ) و ان عليا لكم مراجعه كنيد رسالهء اسكافى بنابر آنچه در شرح نهج البلاغه ابن ابى الحديد 3 / 259 مذكور است .\r\n( 2 ) كتاب نصر بن مزاحم 453 .\r\n","page_name":" 44 ","page_number":44},
  {"content":"\r\n« به آن شخص گمراهى كه طالب نجات باشد و به كسى كه فاسد را بجاى كامل گرفته است . »\r\n« شما پسر هند و طرفدارانش را مانند على ( ع ) تصور كرديد آيا حيا نميكنيد ؟ »\r\n« حيا ، از اولين مرد مسلمان بعد از پيامبر ( ص ) ، كسى كه در ميان همهء عالميان او تنها پيامبر را پاسخ گفت . »\r\n« داماد رسول و كيست مانند او ، روزى كه از شدت ترس جوانان پير ميگردند »\r\n53 - جرير بن عبد اللَّه البجلى گويد :\r\n« درود پروردگار بر احمد فرستادهء خدائى كه نعمت را بر ما تمام كرد . »\r\n« و درود بر پاكيزگان پس از او ، خليفهء قائم ما ، كه از او مدد ميگيرد . »\r\n« مقصودم على ( ع ) وصى پيامبر است كه خداوند گمراهان امت را از او دور ميسازد . »\r\n« على ( ع ) كه داراى فضيلت و سبقت در دين و كرامات است و از اهل بيت است نه ديگران . »\r\n54 - عبد اللَّه بن حكيم تميمى گويد :\r\n« زبير و طلحه ، بعد از آنكه بيعت خود را شكستند ، ما را به بيعت خود فرا خواندند . »\r\n« گفتيم : ما ديگر بيعت خود را كرده‌ايم ، اگر شما عهد شكنيد ، بايد از راه ما بدر رويد ، آياشما بيعت على ( ع ) را كه اسلامش بر همهء شما مقدم است ، مىشكنيد ؟ »\r\n55 - عبد الرحمن بن حنبل ( جعل ) جمحى ، هم پيمان قبيلهء بنى المجمع گويد :\r\n« بجانم سوگند ، اگر با كسى كه محافظ دين و معروف به پاكدامنى و توفيق\r\n","description":"","footnote":"","page_name":" 45 ","page_number":45},
  {"content":"\r\nاست ، بيعت كنيد . »\r\n« كسى كه از هر كار زشتى دامنش پاك است ، بزرگوارى سپيد چهره ؛ بسيار راستگو و از دير باز به خدا مومن . »\r\n« يعنى ابا الحسن ، پس بدين بيعت خوشنود باشيد و با او بيعت كنيد كه او گفتارش مانند كسانى كه پر از عيباند ، نيست . »\r\n« على ، وصى مصطفى و وزير اوست و اول كسى است كه در نزد خدا نماز گزارد و پرهيزكارى كرد ( 1 ) » .\r\n56 - ابو عمرو ، عامر شعبى كوفى گويد : اول كسى از مردان كه اسلام پذيرفت على بن ابيطالب ( ع ) بود كه در آن زمان نه ساله بود . ( رسالهء اسكافى چنان كه در شرح ابن ابى الحديد 3 / 260 آمده است . )\r\n57 - ابو سعيد حسن بصرى گويد : بعد از خديجه ، على اول كسى است كه اسلام آورد . اين روايت را احمد از عبد الرزاق ، از معمر ، از قتاده ، از حسن بصرى نقل كرده است . و اسكافى آن را در رساله اى كه از عبد الرزاق دارد بر طبق شرح نهج البلاغه ابن ابى الحديد 3 / 260 روايت كرده است :\r\nروزى عده اى از تابعين نزد حسن بصرى بودند و نام على بن ابيطالب ( ع ) به ميان آمده بود حجاج كه در مجلس حاضر بود به حسن گفت : تو در اين باره چه مىگوئى ؟ حسن گفت : من چه گويم ، او اول كسى است كه بر قبله نماز گزارد و دعوت رسول خدا را اجابت كرد و براى على ( ع ) نزد پروردگارش مقام بلندى است . و او نسبت به رسول خدا ، قرابت و نزديكى دارد . و براى او سوابقى است كه كسى نمىتواند آنها را انكار كند .\r\nحجاج بشدت خشمگين شد ، از تخت امارتش برخاست و به خانه رفت .\r\nمردى به حسن گفت : چرا هيچگاه نديده‌ايم تو على ( ع ) را مدح و ثنا گوئى ؟\r\nگفت : من چگونه به اين كار اقدام كنم در حالى كه از شمشير حجاج خون مىريزد .\r\n\r\n","description":"","footnote":"\r\n( 1 ) لعمرى لئن بايعتم « كفاية الطالب » حافظ گنجى ص 48 .\r\n","page_name":" 46 ","page_number":46},
  {"content":"\r\nعلى اول كسى است كه اسلام آورد و اين تنها ثناى على ( ع ) ، شما را كافى است . ( رسالهء اسكافى بر طبق شرح ابن ابى الحديد 3 / 258 )\r\n58 - امام محمد بن على الباقر ( ع ) فرمايد : اول من آمن باللَّه على بن ابيطالب و هو ابن احدى عشرة سنة . ( شرح ابن ابى الحديد 3 / 260 )\r\n59 - قتاده بن دعامة الاكمه البصرى گويد : على بعد از خديجه اول كسى است كه اسلام را پذيرفت . و چنان كه ياد شد اين روايت را احمد نقل كرده و قسطلانى او را در شمار معتقدان به آن آورده است . ( مواهب 1 / 45 . شرح مواهب 1 / 242 . )\r\n60 - محمد بن مسلم معروف به ابن شهاب ( 1 ) ، قسطلانى او را در مواهب 1 / 45 در شمار آورده و زرقانى در شرحش 1 / 242 او را از طرفداران اين عقيده كه على ( ع ) اول كسى است كه اسلام آورده ، نام برده است .\r\n61 - ابو عبد الله محمد بن المنكدر مدنى گويد : على اول من اسلم ، « على ( ع ) اول كسى است كه اسلام آورد . » ( تاريخ طبرى 2 / 212 ، كامل ابن اثير 2 / 22 . )\r\n62 - ابو حازم سلمة بن دينار مدنى گويد : على اول من اسلم ( تاريخ طبرى 2 / 213 ، كامل ابن ايثر 2 / 22 ) .\r\n63 - ابو عثمان ربيعة بن ابى عبد الرحمن مدنى گويد : على اول من اسلم ( تاريخ طبرى 2 / 213 ، كامل ابن اثير 2 / 22 ) .\r\n64 - ابو النصر محمد بن سائب الكلبى گويد : على اول من اسلم و او در وقت اسلام آوردن نه ساله بود . ( تاريخ طبرى 2 / 213 ، كامل ابن اثير 2 / 22 . )\r\n65 - محمد بن اسحاق گويد : اول مردى كه به رسول خدا ( ص ) ايمان آورد و با او نماز گزارد و او را در آنچه از جانب خداى بزرگ آورده بود ، تصديق كرد ، على بن ابيطالب ( ع ) بود . كه در آن روز فرزندى ده ساله بود ( 2 ) . و يكى از نعمتهائى كه خدا بر على بن ابيطالب ( ع ) ارزانى داشت ، اينستكه از اسلام ، در دامان\r\n\r\n","description":"","footnote":"\r\n( 1 ) اين نسبت مربوط به نياى نياى اوست .\r\n( 2 ) در كامل ابن اثير 2 / 22 بنقل از ابن اسحاق يازده ساله آمده است .\r\n","page_name":" 47 ","page_number":47},
  {"content":"\r\nپيغمبر ( ص ) پرورش يافت .\r\nو گويد : پاره اى از اهل علم متذكر شده‌اند كه رسول خدا ( ص ) در هنگام نماز به سوى شعاب مكه خارج مىشد ، و على بن ابيطالب پنهان از ديد عموى پيامبر ابى طالب و عموهاى ديگر و ساير اقوامش بيرون شده ، نمازهاى خود را با او در آنجا مىگزارد . و در آخر روز به مكه باز مىگشتند و بدين ترتيب مدتى دراز ، عمل كردند تا آنگاه پس از دير زمانى ، روزى ابو طالب متوجه كار آنها شد ، در حالى كه هر دو به نماز ايستاده بودند به پيامبر ( ص ) گفت : برادر زاده ! اين چه دينى است ؟ . . .\r\nتا آخر حديث .\r\n( تاريخ طبرى 2 / 213 ، سيره ابن هشام 1 / 264 ، 265 ، سيرهء ابن سيد الناس ) 1 / 93 ، كامل ابن اثير 4 / 22 ، شرح ابن ابى الحديد 3 / 260 ، سيرهء حلبيه 1 / 287 . )\r\n66 - جنيد بن عبد الرحمن گويد : از « حوران » به « دمشق » براى دريافت عطايم آمده بودم ، نماز جمعه را خوانده و از « باب الدرج » بيرون مىشدم كه پيرمردى را كه ابو شيبه القاص مىگفتند ، ديدم براى مردم داستان مىگفت . او مردم را ترغيب بدين مىكرد و ما تحت تأثيرش واقع شده بوديم ، مىترسانيد و ما گريان مىشديم وقتى سخنش بپايان رسيد ، گفت بيائيد مجلس را به لعن ابو تراب پايان دهيم .\r\nآنگاه همه به لعن ابو تراب پرداختند .\r\nكسى كه پهلوى من بود رو به من كرد من او را گفتم : ابو تراب كيست ؟ او گفت : على بن ابيطالب ابن عم رسول خدا ( ص ) و شوهر دخترش و اول كسى از مردم كه اسلام آورده و پدر حسن و حسين .\r\nگفتم : اين قصه گو ، كار درستى نكرد ! آنگاه به زودى رفتم و ريش و موى سرش را كه خيلى هم بلند بود بدست گرفتم و سيلىهاى محكمى بر او زده سرش را سخت به ديوار كوفتم فريادش بلند شد ، خدمهء مسجد جمع شدند عبايم را بگردنم افكنده مرا كشان كشان آوردند تا بر هشام بن عبد الملك وارد كردند ، در آن حال ابو شيبه در پيشاپيش من فرياد زد : يا امير المؤمنين ! داستان گوى تو ، و قصه پرداز پدران و\r\n","description":"","footnote":"","page_name":" 48 ","page_number":48},
  {"content":"\r\nاجدادت را ببين امروز بر او چه مصيبت بزرگى گذشته است ؟\r\nهشام گفت : چه كسى با تو چنين كرد ؟ گفت : اين مرد ! ! هشام كه در حضورش رجال و أشراف نشسته بودند ، رو به طرف من كرد و گفت : اى أبا يحيى ! تو چه وقت آمدى ؟ گفتم : ديروز آمدم ، و امروز سر راه بودم كه بر امير المؤمنين وارد شوم ، در نماز جمعه گير افتادم ، نماز را خواندم و از باب الدرج كه بيرون مىشدم ، اين پيرمرد ايستاده بود قصه مىگفت ، من هم نشستم و به گوش دادن پرداختم او خواند و ما شنيديم ، گاهى مردم را به هيجان و نشاط و گاهى به ترس و بيم مىانداخت . بعد دعا كرد و ما آمين گفتيم ، و در آخر سخنش گفت : بيائيد مجلس را به لعن ابو تراب پايان دهيم ، پرسيدم : ابو تراب كيست ؟ گفتند : على بن ابيطالب . أولين مسلمان ، پسر عم رسول خدا ، پدر حسن و حسين و همسر دخت پيامبر خدا .\r\nبه خدا سوگند يا امير المؤمنين ! اگر در آنچه گفت مىدانستم پشت گرمىاش به قرابت با شما است و به اتكاء شما چنين لعنى را مرتكب شده من غير از عملى كه با او كردم كار ديگرى انجام نمىدادم . آيا من چگونه مىتوانم براى داماد پيغمبر خدا و همسر دخترش خشم نگيرم ؟ هشام گفت : او بد غلطى كرده است . ( تاريخ ابن عساكر 3 / 407 )\r\nاين بود پاره اى از نصوص نبوى و سخنان مأثور از امير المؤمنين و صحابه و تابعين در اينكه على ( ع ) اول مسلمان بوده است ، و تعداد اين نصوص بالغ بر يكصد نص مىشود ، علاوه بر اينها در جلد 2 / 276 همين كتاب متذكر شديم كه امير المؤمنين پيشتاز اين امت است ، همهء اينها را ضميمه مىكنيم با آنچه در جلد 2 / 306 نيز بدان اشاره كرديم كه آن حضرت صلوات إله عليه صديق ( بسيار راستگوى ) اين امت است و اوست صديق اكبر . با اين حال آيا شما مجوزى براى مكابره و جدال ابن كثير در برابر اين حقيقت ثابت كه مىگويد : روايت شده او اول مسلمان است . . . ، مىتوانيد پيدا كنيد .\r\nاگر مطلبى به اين وضوح ، صحيح نباشد ديگر چه چيز مىتواند صحيح باشد .\r\n","description":"","footnote":"","page_name":" 49 ","page_number":49},
  {"content":"\r\nو اگر اين همه احاديث صحت ندارد پس چه ارزشى براى كتابهاى مشتمل بر اين احاديث است .\r\n* ( كَلَّا إِنَّها كَلِمَةٌ هُوَ قائِلُها وَمِنْ وَرائِهِمْ بَرْزَخٌ إِلى يَوْمِ يُبْعَثُونَ ) * ( 1 ) .\r\nاين مرد را ملاحظه كرديد ، چگونه سخنان و تصريحات عدهء كثيرى را كه به حكم حافظان ثبت و سخت گير در امر حفظ احاديث ، همهء آنها صحيح است ، با يك جمله شكننده رد مىكند ، ولى در مقابل هر مطلبى را كه ميلش اقتضا كند ، براى اثبات آن به هر گونه روايتى اعم از روايات مرسل ، روايات تقطيع شده ، روايات آحاد و روايات افراد مجهول ، و روايات كسانى كه اصلا وجود خارجى ندارند ، اعتماد و استدلال مىكند !\r\nذيل :\r\nدر حديث مناظرهء مأمون با چهل نفر دانشمند ، در مورد اولويت امير - المؤمنين ( ع ) از ديگران در امر خلافت ، مأمون گويد : اى اسحاق ! ( 2 ) روزى كه خداوند پيامبرش را مبعوث گردانيد چه عملى از همهء اعمال برتر و افضل بود ؟\r\nاسحاق : شهادت به يكتائى خدا از روى اخلاص .\r\nمأمون : آيا بهترين اعمال پيشى جستن در قبول اسلام نبود ؟\r\nاسحاق : چرا .\r\nمأمون : اين مطلب را از قرآن بخوان آنجا كه گويد : * ( وَالسَّابِقُونَ السَّابِقُونَ أُولئِكَ الْمُقَرَّبُونَ ) * ( 3 ) مقصود از اينان كسانى هستند كه سبقت در قبول اسلام گرفته‌اند ، آيا تو كسى را كه در قبول اسلام از على پيشى گرفته باشد مىشناسى ؟\r\nاسحاق : يا امير المؤمنين ! على وقتى اسلام آورد ، سنش كم بود و به سن بلوغ نرسيده بود تا اسلامش سند فضيلت باشد ، ولى ابو بكر در سن بلوغ اسلام آورد و\r\n\r\n","description":"","footnote":"\r\n( 1 ) اقتباس از آيه 100 سورهء مؤمنون « نه چنين نيست اين سخنى است كه او به زبان مىراند و از پشت سر آنان تا روز رستاخيزشان برزخ و واسطه اى است » .\r\n( 2 ) اسحاق بن ابراهيم يكى از دانشمندان معروف است .\r\n( 3 ) آيهء 11 ، 12 از سورهء واقعه .\r\n","page_name":" 50 ","page_number":50},
  {"content":"\r\nمىتوان اسلام او را سند فضيلتش گرفت .\r\nمأمون : قبل از بحث در سن كودكى و سن بلوغ ، كدام يك از اين دو زودتر اسلام آوردند ؟\r\nاسحاق : بدون قيد تكليف اگر باشد ، على ( ع ) اول اسلام آورد .\r\nمأمون : وقتى على اسلام آورد ، آيا از روى دعوت پيغمبر ( ص ) بود يا از جانب خدا به او الهام شد ؟ .\r\nاسحاق در پاسخ اين سؤال فرو ماند و سكوت اختيار كرد .\r\nمأمون : نمىتوانى بگوئى الهام از جانب خدا بود ، زيرا اگر چنين گفتى او را بر پيغمبر ( ص ) مقدم داشته اى ، زيرا خود پيغمبر ( ص ) تا وقتى فرشتهء وحى بر او نازل نشد ، اسلام را نمىشناخت .\r\nاسحاق : بلى پيغمبر ( ص ) او را به اسلام دعوت كرد .\r\nمأمون : آيا پيشنهاد ، رسول خدا ( ص ) در مورد پذيرفتن دعوت اسلام نسبت به كودكى نابالغ به امر خدا بود يا اين دعوت از جانب خود پيغمبر ( ص ) به او تحميل گرديد ؟\r\nاسحاق بار ديگر سكوت كرده سر به زير انداخت .\r\nمأمون : مگر نه اينست كه خدا مىگويد : * ( وَما أَنَا مِنَ الْمُتَكَلِّفِينَ ) * ( 1 ) رسول خدا ( ص ) از جانب خود به كسى تحميل تكليف نمىكند ، تو نيز از دادن چنين نسبتى خوددارى كن .\r\nاسحاق : بلى ، يا امير المؤمنين ! دعوتش به امر پروردگار بود .\r\nمأمون : آيا اين حكم خدا است كه پيامبرانش را به دعوت كسى بفرستد كه عمل او را سند فضيلت ندارد ؟\r\nاسحاق : پناه ميبرم به خدا از اين نسبت .\r\nمأمون : پس بر طبق سخن تو ، اى اسحاق ! كه وقتى على ( ع ) اسلام آورد ،\r\n\r\n","description":"","footnote":"\r\n( 1 ) آيهء 86 از سورهء ص .\r\n","page_name":" 51 ","page_number":51},
  {"content":"\r\nتكليف بر او روا نبود و رسول خدا ( ص ) كودكان را ما فوق طاقتشان بر اسلام دعوت كرده است .\r\nآيا اگر آنان لحظهء پس از دعوت پيامبر ( ص ) مرتد گردند ، ارتدادشان بىاشكال است و پيامبر ( ص ) نمىتواند جلو آنها را بگيرد ؟ آيا اين امر در نظر شما جائز است كه به رسول خدا ( ص ) نسبت دهيد ؟\r\nاسحاق : پناه به خدا مىبرم . . . تا پايان حديث ( عقد الفريد 3 / 43 )\r\nابو جعفر اسكافى معتزلى متوفى 240 ه در رساله اش گويد :\r\nمردم عموما افتخار على ( ع ) را در پيشى جستن در قبول اسلام ، و اينكه پيامبر روز دوشنبه اى كه اظهار نبوت كرد ، روز سه شنبه اش على ( ع ) اسلام آورد ، را روايت كرده‌اند .\r\nو نيز اين سخن كه على ( ع ) گويد : هفت سال قبل از ديگران نماز گزارده‌ام ، و اين سخن كه پيوسته مىگفت : من اولين مسلمانم ، و بدان افتخار مىكرد و دوستان و مداحانش و همچنين شيعيانش چه در زمان او و چه بعد از وفات او ، اين امتياز او را متذكر شده‌اند و در نقل آن ، اتفاق دارند ، اين امر از هر مشهورى مشهورتر است ، و ما گوشه هائى از اين داستان را در پيش متذكر شديم . ما در گذشته تابحال نديده‌ايم كسى اسلام آوردن على ( ع ) را امرى كوچك شمارد و نسبت به آن بىتوجهى كند يا بگويد اسلامش كودكانه و كارى متناسب با كار بچه‌ها بوده است .\r\nاين امر جاى شگفتى است كه شخصيتهائى مانند عباس و حمزه منتظر بمانند تا ابو طالب در اين امر نظر دهد ، و آنها از اظهار نظرش ، از اسلام برگردند ، ولى على ( ع ) فرزند ابو طالب بدون بيم و اميد . نه كمى جمعيت او را هراساند و نه از خوارى در برابر جمع مىترسيد ، بدون اينكه پايان كار را بداند ، با پدرش مخالفت كرده ، اسلام آورد . چگونه جاحظ و طرفداران عثمان منكر اين واقعيتاند كه رسول خدا ( ص ) او را به اسلام فرا خوانده و تصديق رسالتش را از او خواسته است ؟ !\r\n","description":"","footnote":"","page_name":" 52 ","page_number":52},
  {"content":"\r\nخبر صحيح داريم ( 1 ) كه رسول خدا ( ص ) در آغاز دعوت قبل از علنى كردن دعوت اسلام و ترويج آن در مكه دستور داد على ( ع ) طعامى ترتيب دهد و بنى عبد المطلب را فراخواند ، على ( ع ) طعامى ساخت و آنان را دعوت كرد .\r\nدر آن روز بر اثر سخنى كه عمويش ابو لهب گفت : هنوز ابلاغ و دعوتى صورت نگرفته بود كه همه متفرق شدند . پيامبر براى بار دوم به على ( ع ) دستور ترتيب غذائى داد تا بار ديگر كسانش را فراخواند ، آنگاه كه غذا پرداخته شد و دعوت صورت گرفت پس از صرف غذا ، پيامبر ( ص ) با آنها سخن گفت و آنان را به دين خود دعوت كرد و از بنى عبد المطلب على ( ع ) در اين دعوت با آنان مورد خطاب پيامبر ( ص ) واقع شد و آنگاه براى هر كس كه با او همكارى كند و قول دهد و بيارىاش برخيزد ، تضمين كرد كه او را برادرش در دين و وصى خود پس از وفات ، و جانشينش پس از خويشتن قرار دهد ، همه ساكت ماندند و اين تنها على ( ع ) بود كه پاسخ داده گفت :\r\nمن در آنچه آورده اى يار و ياور و كمككار تو خواهم بود . و بر اين امر با تو بيعت مىكنم . وقتى پيامبر ( ص ) بىتوجهى آنان و يارى او را ديد ، عصيان آنان و اطاعت و اظهار امتثال او را ملاحظه فرمود .\r\nوقتى ديد آنان سرباز زدند و تنها او پاسخ داد ، فرمود : هذا اخى و وصيى و خليفتى من بعدى « اين برادر و وصى و جانشين من پس از من خواهد بود » آنان به پا خاسته مسخره كنان مىخنديدند و به ابو طالب مىگفتند : تو بايد از فرزندت كه او را بر تو أمير ساخت ، اطاعت كنى ! !\r\nمىپرسيم آيا ترتيب دادن غذا و دعوت از قوم كردن را بيك كودك غير مميز و بىتجربه اى نابخرد وامىگذارند ؟ و آيا كودكى پنج يا هفت ساله را بدون داشتن امتيازات ديگر امين اسرار نبوت مىسازند ؟ آيا مگر نه اينست كه در ميان پيرمردان و افراد سالخورده مرد عاقل و هشيارى را بايد فرا خواند ؟ آيا از اينكه\r\n\r\n","description":"","footnote":"\r\n( 1 ) اين حديث صحيح با الفاظ و طرقش در جلد 2 ص 278 - 274 همين كتاب گذشت .\r\n","page_name":" 53 ","page_number":53},
  {"content":"\r\nرسول خدا دستش را در دست او گذارد ، با او پيمان برادرى ، وصايت و خلافت مىبندد نمىفهميم كه او شايستگى اين مقام را داشته و به حدّ تكليف رسيده و نيروى تحمل دوستى خدا و دشمنى دشمنانش را دارد ؟ ( 1 )\r\nحاكم نيشابورى صاحب مستدرك صحيحين در كتاب « المعرفة » 22 گويد :\r\nدر ميان تاريخ نويسان خلافى در اينكه على بن ابيطالب - رضى اللَّه عنه - اولين مسلمان بوده است ، من نمىشناسم ، تنها اختلاف دربارهء سن بلوغ اوست .\r\nابن عبد البر ، در استيعاب 2 / 457 گويد : به اتفاق مسلمين خديجه اول كسى است كه به خدا و پيامبرش ايمان آورد و هر چه را پيامبر اظهار كرد ، بدان گرويد و سپس بعد از او على ( ع ) .\r\nمقريزى در « الامتاع » صفحهء 16 سخنى دارد كه خلاصه اش چنين است : اما على بن ابيطالب ، هيچگاه براى خداوند شريك قائل نشد و از آنجا كه خدا ، براى او خير مقدر كرده بود ، او را در كفالت پسر عمش سيد المرسلين محمد ( ص ) قرار داد و هنگاميكه وحى بر پيغمبر ( ص ) نازل شد و خديجه را آگاه ساخت و او ايمان آورد ، او و على بن ابيطالب و زيد بن حارثه بودند كه با پيامبر ( ص ) نماز مىگذاشتند . . .\r\nتا آنجا كه گويد : على ( ع ) ديگر نياز به دعوت نداشت و او ديگر مشرك نبود تا موحد گردد و بگويند مسلمان شد ، بلكه از همان وقتى كه خداوند بر پيامبرش وحى فرستاد و او در سن هشت يا نه يا يازده سالگى بود ، با پيامبر خدا ( ص ) در منزلش بسر مىبرد و در ميان خانواده اش مانند يكى از فرزندان او در تمام حالات از او پيروى مىكرد . . .\r\nموضوع اول بودن اسلام امير المؤمنين چيزى است كه در شعر بسيارى از شعراى گذشته ملاحظه مىشود مانند : شعر مسلم بن وليد انصارى كه گويد :\r\n\r\n","description":"","footnote":"\r\n( 1 ) بقيهء اين كلام را در 2 / 287 پشت سر گذاشتيم .\r\n","page_name":" 54 ","page_number":54},
  {"content":"\r\n« به ياد تيزى و برانى شمشير رسول اللَّه » .\r\n« و شمشير اول كسى كه نماز خواند و روزه گرفت »\r\nابو الفلاح حنبلى در شذرات 1 / 308 گويد ، يعنى على رضى اللَّه عنه ، زيرا او بود كسى كه زياد با شمشير آختهء پيامبر ( ع ) كار مىكرد .\r\nآنچه تاكنون اظهار گرديد ، از روى مماشات و همراهى با اهل سنت در موضوع آغاز اسلام آوردن امير المؤمنين ( ع ) بود ، ولى ما معتقديم على ( ع ) به آن معنى كه ابن كثير و قومش پندارند اول كسى نبود كه اسلام آورده باشد ، زيرا كسى كه آغاز به اسلام مىكند لازمه اش سابقهء كفر است ، ولى در چه وقت امير المؤمنين ( ع ) كفر ورزيد تا پس از آن اسلام آورده باشد ؟ او در چه وقت براى خدا شريك قائل بود تا به او ايمان بياورد ؟\r\nامير المؤمنين ( ع ) نطفه اش بر دين حنيف و درخشان اسلام منعقد شد و دامان مقام رسالت ، از او حضانت و پذيرائى كرد و به دست پيامبر ، تغذيه نمود و خوى پيامبر عظيم ( ص ) تربيتش را عهده گرفت ، او پيوسته قبل از اينكه دعوت پيامبر ( ص ) به دين حنيف علنى گردد و بعد از آن ، مانند سايه اى دنبال پيغمبر ( ص ) بود و جز خواست او چيزى نمىخواست و هيچ انگيزه اى جز انگيزهء او در وى ديده نشد . چگونه مدعى مىتواند او را قبل از دعوت اسلام به كفر نسبت دهد و حال آنكه او خود مىگويد : ( هر چند صحت گفتارش بر ما مسلم نيست ) :\r\n« او مادرش را از سجدهء به بتها وقتى در شكم مادر بود ، باز مىداشت » ( 1 )\r\nآيا پيشواى امت تا وقتى در شكم مادر است چنين رفتارى دارد و سپس آلودگى كفر در عالم تكليف او را آلوده مىسازد ؟\r\nبلكه آن بزرگوار در عالم جنين ، دوران شيرخوارگى ، وقتى از شير باز گرفته شد ، در كودكى ، و جوانى و بزرگى و دوران خلافت ، در همهء احوال ، مؤمن به خدا بود .\r\n\r\n","description":"","footnote":"\r\n( 1 ) اين حديث را سيرهء حلبيه 1 / 285 ، سيرهء زينى دحلان ، نور الابصار 76 ، نزهة المجالس 2 / 210 نقل كرده‌اند .\r\n","page_name":" 55 ","page_number":55},
  {"content":"\r\n\r\nو لولا ابو طالب و ابنه\r\nلما مثل الدين شخصا و قاما\r\n\r\n( 1 )\r\nبلكه ما معتقديم مقصود از اسلام و ايمان آوردن او و اوّل بودن آنحضرت در ايمان و اسلام و پيشى جستن نزد پيامبر ( ص ) در قبول اسلام ، همان است كه در قرآن كريم از ابراهيم خليل ( ع ) نقل شده كه گفت : * ( وَأَنَا أَوَّلُ الْمُسْلِمِينَ ) * ( 2 ) و هم آنچه خداوند از او نقل كرده كه فرمود : * ( إِذْ قالَ لَه رَبُّه أَسْلِمْ قالَ أَسْلَمْتُ لِرَبِّ الْعالَمِينَ ) * ( 3 ) و در آنجا كه خداوند از موسى ( ع ) نقل فرمايد كه گفت : * ( وَأَنَا أَوَّلُ الْمُؤْمِنِينَ ) * ( 4 ) و در آنجا كه از پيامبر اعظمش ( ص ) ياد كند : * ( آمَنَ الرَّسُولُ بِما أُنْزِلَ إِلَيْه مِنْ رَبِّه ) * ( 5 ) و در آنجا كه گويد : * ( قُلْ إِنِّي أُمِرْتُ أَنْ أَكُونَ أَوَّلَ مَنْ أَسْلَمَ ) * ( 6 ) و در آنجا كه فرمايد :\r\n* ( وَأُمِرْتُ أَنْ أُسْلِمَ لِرَبِّ الْعالَمِينَ ) * و شخص محقق مىتواند در اين زمينه كه اشارت رفت نيز از خطبهء امير المؤمنين ( ع ) كه شريف رضى در نهج البلاغه 1 / 392 آورده درسهاى مترقيانه اى برگيرد ، و خطبه اينست :\r\nانا وضعت فى الصغر بكلاكل العرب و كسرت نواجم قرون ربيعة و مضر ، و قد علمتم موضعى من رسول اللَّه ( ص ) بالقرابة القريبة ، و المنزلة الحضيضة ، وضعنى فى حجره و انا وليد يضمنى الى صدره و يكنفنى فى فراشه و يمسنى جسده و يشمنى عرفه و كان يمضغ الشىء تم يلقمنيه و ما وجد لى كذبة فى قول و لا خطلة فى فعل و لقد قرن اللَّه به من لدن ان كان فطيما اعظم ملك من ملائكته يسلك به طريق المكارم و محاسن اخلاق العالم ، ليله و نهاره و لقد كنت اتبعه اتباع الفصيل اثر امه ، يرفع لى فى كل يوم من اخلاقه علما و يأمرنى بالاقتداء به و لقد كان يجاورنى فى كل سنة بحراء فاراه و لا يراه غيرى و لم يجمع بيت واحد يومئذ فى الاسلام غير رسول اللَّه ( ص ) و خديجة و انا ثالثهما ، أرى نور الوحى و الرسالة و اشم ريح النبوة ، و لقد سمعت رنة الشيطان حين نزل الوحى عليه ( ص ) فقلت : يا رسول اللَّه ( ص ) ! ما هذه الرنة ؟ و قال : هذا الشيطان قد أيس من\r\n\r\n","description":"","footnote":"\r\n( 1 ) اگر ابو طالب و فرزندش نبودند دين شكل نمىگرفت و به پاى خود نمىايستاد .\r\n( 2 ) انعام : 136 .\r\n( 3 ) بقره : 131 .\r\n( 4 ) اعراف : 143 .\r\n( 5 ) بقره : 285 .\r\n( 6 ) غافر : 66 .\r\n","page_name":" 56 ","page_number":56},
  {"content":"\r\nعبادته ، انك تسمع ما اسمع و ترى ما ارى ، الا انك لست بنبى و لكنك وزير ، و انك لعلى خير ( 1 )\r\nاما سخن در اسلام ابو بكر ما را نمىرسد پيرامون اين موضوع با وجود روايت زير كه در دسترس ما است اظهار نظرى كنيم . اين روايت ، صحيحهء محمد بن سعد بن ابى وقاص است كه طبرى در تاريخش 2 / 215 به اسنادى كه رجالش همگان صحيح و موثقاند نقل كرده ، ابن سعد گويد : به پدرم گفتم : آيا ابو بكر اولين مسلمان بود ؟ پدرم گفت : نه ، قبل از او بيش از پنجاه نفر اسلام آورده بودند ، ولى اسلامش از ما بهتر بود .\r\nمن چگونه مىتوانم اظهار نظر كنم در حالى كه ابو جعفر اسكافى معتزلى ، با فاصله اى كه از جهان تشيع دارد مىگويد : اما استدلالى كه جاحظ بر امامت\r\n\r\n","description":"","footnote":"\r\n( 1 ) « من در كودكى سينه‌هاى اعراب را به زمين رساندم و شاخه‌هاى نو برآمدهء قبيلهء ربيعه و مضر را شكستم و شما قدر و منزلت مرا نسبت به رسول خدا ( ص ) از نظر خويشى نزديك و مقام بلند و احترام مخصوص ميدانيد . در كودكى مرا در كنار خود مىپروريد و به سينه مىچسبانيد و در بسترش از من نگهدارى مىكرد ، و مرا در آغوش مىكشيد و از بوى خوشش مرا بهره ور مىداشت و خوراكى را خود جويده در دهن من مىگذاشت ، در گفتارم دروغى نيافت و در كردارم اشتباهى نديد ، و خداوند بزرگترين فرشته اى از فرشتگانش را از روزيكه پيامبر ( ص ) از شير گرفته شد همنشين او گردانيد تا او را در شب و روز به راه بزرگوارى و محاسن اخلاق جهان رهبرى كند از آن موقع من پى او گام مىنهادم مانند رفتن بچه بدنبال مادرش ، و هر روز براى من از اخلاق خود پرچمى مىافراشت و مرا به پيروى از آن امر مىفرمود هر سال به كوه حرا رفته اقامت مىگزيد ، تنها من او را مىديدم و غير من او را نمىديد .\r\nدر آن زمان اسلام در خانه اى جز خانهء رسول خدا ( ص ) و خديجه كه من سوم ايشان بودم ، نيامده بود ، من نور وحى و رسالت را مىديدم و بوى نبوت را استشمام مىكردم ، و هنگامى كه وحى بر آن حضرت ( ص ) نازل شد صداى شيطان را شنيدم ، گفتم : اى رسول خدا ( ص ) ! اين چه صدائى است ؟ فرمود : اين شيطان است كه از پرستش مردم نسبت به خود نوميد شده است آنچه من مىشنوم ، تومىشنوى و آنچه من مىبينم تو مىبينى ، جز اينكه تو پيامبر نيستى ، ولى تو وزيرى و تو به راه خير و نيكى سلوك مىكنى . »\r\n","page_name":" 57 ","page_number":57},
  {"content":"\r\nابى بكر به اول بودن اسلامش كرده است ، اگر استدلال صحيحى بود ، او خود در روز سقيفه بدان دليل مىآورد ، ولى او اين كار را نكرد تنها او دست عمر ، و ابى عبيدة بن جراح را گرفته به مردم گفت : من يكى از اين دو مرد را براى شما پسنديدم با هر كدامشان كه مىخواهيد بيعت كنيد .\r\nاگر استدلال به اول مسلمان بودن ابا بكر ، ارزشى از صحت داشت ، عمر نمىگفت : بيعت أبى بكر كار دفعى غير عاقلانه اى بود كه خداى اسلام را از شرش محفوظ داشت .\r\nاگر اين استدلال درستى بود ، حتى يكنفر پيدا مىشد كه امامت ابى بكر را ، چه در زمان او و چه بعد از او به سبقت او در اسلام استدلال كند ، و حال آنكه هيچكس به چنين ادعائى شناخته نشده است ، گذشته از اينكه اكثريت محدثان اسلام ، ابو بكر را بعد از عده اى از رجال از قبيل على بن ابيطالب ( ع ) ، جعفر برادر على ( ع ) ، زيد بن حارثه ، ابو ذر غفارى ، عمرو بن عنبسهء سلمى ، خالد بن سعيد بن العاص و خباب بن الارت نقل كرده‌اند ، و ما هر گاه روايات صحيح و اسناد قوى و موثق را بررسى كنيم ، خواهيم يافت همهء اين روايات گوياى اين حقيقتاند كه على ( ع ) اول مسلمان بوده است .\r\nاما روايت ابن عباس ، مبنى بر اينكه ابا بكر اول كسى بود كه اسلام آورد ، معارض است با روايات فراوان ديگرى كه از ابن عباس نقل شده و آن روايات شهرتش بيشتر است . يكى از آنها روايت يحيى بن حماد است . ( آنگاه روايات صحيحى از ابن عباس نقل كرده چنان كه ما به تفصيل اشاره كرديم ) سپس گويد : پس اينست عقيدهء ابن عباس در سبقت اسلام على ( ع ) و اين قول ، از حديث شعبى ثابتتر و مشهورتر است ، با اينكه از شعبى در حديث ابى بكر هذلى خلاف اين قول هم رسيده است . آنگاه حديث شعبى و احاديث ديگرى را كه ما ياد كرديم از كتب صحاح و اسانيد مورد وثوق ( 1 ) نقل\r\n\r\n","description":"","footnote":"\r\n( 1 ) بقيهء كلام در 2 / 287 همين كتاب گذشت و اسكافى را در اين مقام كلمات فراوانى است كه براى بررسى كامل آن بايد به رسالهء او در « رد بر جاحظ » مراجعه فرمائيد .\r\n","page_name":" 58 ","page_number":58},
  {"content":"\r\nكرده كه بايد اينها را از او فرا گرفت .\r\n« آيا كيست ستمگرتر از آنكه بر خدا تهمت زند و كلام حقى را كه به او مىرسد ، تكذيب نمايد . » ( 1 )\r\nتوجه فرمائيد :\r\nشايد براى كسى كه در كلمات امير المؤمنين ( از صفحهء 221 تا 224 ) دقت كند ، اختلافى در سالهاى عبادت و نماز گزاردن آنحضرت ( ع ) با رسول خدا ( ص ) بين سه ، پنج ، هفت و نه سال ، مشاهده كند و از اينرو در اين باره گوئيم :\r\nاما تعبير سه سال شايد مراد مدت زمان سه سال بين اول بعثت تا اظهار دعوت باشد ( 2 ) كه پيغمبر در آغاز نبوت مدت سه سال در مكه پنهانى بسر مىبرد و در سال چهارم دعوتش آشكار شد .\r\nاما تعبير پنج سال شايد مقصود از آن ، دو سال ( 3 ) فترت نزول وحى از تاريخ روز اول وحى ، كه * ( اقْرَأْ بِاسْمِ رَبِّكَ الَّذِي خَلَقَ . . . ) * نازل شد تا هنگام نزول * ( يا أَيُّهَا الْمُدَّثِّرُ ) * ، و سه سال آغاز بعثت بعد از فترت تا نزول آيه * ( فَاصْدَعْ بِما تُؤْمَرُ وَأَعْرِضْ عَنِ الْمُشْرِكِينَ ) * و آيهء * ( وَأَنْذِرْ عَشِيرَتَكَ الأَقْرَبِينَ ) * سالهاى دعوت پنهانى كه در آن سالها كسى با پيغمبر ( ص ) جز خديجه و على ( ع ) نبود و گمانم همين دوره مراد كسى است كه گفته : پيامبر خدا ( ص ) پنج سال ، كارش را مخفيانه انجام داد چنان كه در « الامتاع » صفحهء 44 آمده است .\r\n\r\n","description":"","footnote":"\r\n( 1 ) اقتباس از آيهء 67 از سورهء عنكبوت : * ( وَمَنْ أَظْلَمُ مِمَّنِ افْتَرى عَلَى اللَّه كَذِباً أَوْ كَذَّبَ بِالْحَقِّ لَمَّا جاءَه .\r\n( 2 ) تاريخ طبرى 2 / 216 ، 218 ، سيرهء ابن هشام 1 / 274 طبقات ابن سعد / 200 ، الامتاع 15 ، 21 .\r\n( 3 ) اين دو سال را مقريزى يكى از اقوال دربارهء فترت وحى دانسته ، مراجعه كنيد :\r\nالامتاع / 14 .\r\n","page_name":" 59 ","page_number":59},
  {"content":"\r\nو اما تعبير هفت سال ، گذشته از اينكه اين روايت طرقش زياد و سلسلهء سندش صحيح است به روايت نبوى مذكور در صفحهء 220 و حديث ابى رافع نامبرده در صفحهء 227 تأييد شده است ، يعنى مجموع سالهاى دعوت پيامبر ( ص ) از اول بعثت تا هنگام وجوب نمازهاى واجب .\r\nزيرا به اتفاق مسلمين نماز در شب معراج واجب شد و معراج چنان كه محمد بن شهاب زهرى گفته است ، سه سال قبل از هجرت اتفاق افتاد پيامبر ( ص ) ده سال در مكه بود و امير المؤمنين ( ع ) از تاريخ تشريع نماز تا سال دهم كه هفت سال مىشود ، عبادت خدا را مىكرد و با پيامبر ( ص ) نماز مىگذاشت و لذا هر دو با هم مدتى به شعب ، و مدتى در غار حرا ، به عبادت مىپرداختند و كار بر اين منوال مىگذشت ( 1 ) تا خداوند اين آيه را فرستاد : * ( فَاصْدَعْ بِما تُؤْمَرُ وَأَعْرِضْ عَنِ الْمُشْرِكِينَ ) * ( 2 ) و نيز اين آيه نازل شد :\r\n* ( وَأَنْذِرْ عَشِيرَتَكَ الأَقْرَبِينَ ) * ( 3 ) كه نزول اين دو آيه ، سه سال بعد از مبعث بود .\r\nامير المؤمنين ( ع ) در اجتماع بنى هاشم كه در اجراى دو آيهء فوق تشكيل شده بود . تظاهر به قبول دعوت كرد و در آن روز هيچ كس جز او پيامبر ( ص ) را پاسخ نداد ، و از آن روز پيامبر ( ص ) او را برادر ، وصى ، خليفه و وزير خود خواند ( 4 ) و هيچ كس جز تعدادى ناچيز ، نسبت به عموم قريش كه مخالفان آنها در حكم عدم بودند ، پاسخ به دعوت پيامبر ( ص ) نداد .\r\nگذشته از اينها ، كسانى كه در آن روز ايمان مىآوردند از روى معرفت كامل و همه جانبه نسبت به موازين عبادات نبود و مدتها گذشت تا تدريجا معرفت و تهذيب پذيرفتند ، بلكه ايمان آنان تنها تسليم شدن و خاضع گرديدن نسبت به اسلام بوده و تنها شهادتين بر زبان راندن و از پرستش بتها سرباز زدن بود و بس .\r\n\r\n","description":"","footnote":"\r\n( 1 ) تاريخ طبرى 2 / 213 سيرهء ابن هشام 1 / 265 ، مراجعه كنيد 235 همين جلد .\r\n( 2 ) حجر : 98 « مأموريت خود را اظهار كن و از مشركان اظهار تنفر نماى . »\r\n( 3 ) شعراء : 214 . « بستگان نزديك خود را بيم ده . »\r\n( 4 ) مراجعه كنيد جلد دوم از همين كتاب 278 ، 284 .\r\n","page_name":" 60 ","page_number":60},
  {"content":"\r\nولى امير المؤمنين ( ع ) در تمام اين مدت ، از روز نخست دنبال پيامبر ( ص ) گام برمىداشت ، مىديد او چگونه عبادت مىكند ، موازين واجبات را از او فرا مىگرفت و آن طور كه شايسته بود انجام مىداد از اين رو حق صحيح دربارهء او توحيد كامل در عبادت است و اينكه آن بزرگوار هفت سال قبل از ديگر مردم ، خدا را پرستيده و نماز خوانده است .\r\nو احتمال مىرود مقصود از هفت سال ، هفت سالى باشد كه در حديث ابن عباس وارد شده ، آنجا كه گويد : رسول خدا ( ص ) پانزده سال در مكه اقامت گزيد . در هفت سال آن نور و پرتو غيبى را مىنگريست و صداى فرشته را مىشنيد ، و در هشت سال بعد ، به او وحى مىشد ( 1 ) و از روز نخست امير المؤمنين ( ع ) با او بود ، آنچه را پيامبر ( ص ) مىديد ، او هم مىديد و آنچه را مىشنيد ، او هم مىشنيد ، جز اينكه مقام پيغمبرى را دارا نبود چنان كه در ص 240 گذشت .\r\nاگر اين سخن شما را شگفت آيد ، پس شگرفبار سخن ذهبى است در تلخيص المستدرك 3 / 112 كه گويد :\r\nنخستين كسانى كه به پيامبر ( ص ) ايمان آوردند خديجه ، ابو بكر ، بلال ، زيد و على بودند و على با زيد با اختلاف چند ساعت پيش و پس همه به پيامبر ( ص ) خود ايمان آوردند و خدا را عبادت كردند ، پس اين هفت سال ديگر كدام است ؟ !\r\nمؤلف گويد : اين بود توضيح هفت سال كه بيان داشتيم ، ولى ما مىپرسيم آيا چند ساعت مورد پندار ذهبى كدام است ؟ و چه كسى آن را گفته ؟ چه موقع گوينده اش آفريده شده ؟ و كجا يافت مىشود ؟ در كدام مأخذى بدان اشاره شده ؟ و راوى آن كيست كه آن را روايت كرده است ؟ .\r\nبلكه ما از روايت و نقل در كتب ، صرف نظر كرده ، حاضريم حتى يك نفر قصه گو از غير از محفظهء انديشه‌هاى آقاى ذهبى ، و مخزن پندارهايش آن را\r\n\r\n","description":"","footnote":"\r\n( 1 ) طبقات ابن سعد ص 209 چاپ مصر .\r\n","page_name":" 61 ","page_number":61},
  {"content":"\r\nنقل كرده باشد و براى ما اين قصه را بگويد كه چه وقت ابو بكر نخستين مسلمان بوده است ؟\r\nدر صحيح طبرى گذشت ص 240 كه ابو بكر بعد از پنجاه نفر ايمان آورد .\r\nگويا اين مرد ، روستانشينى بىخبر از تاريخ اسلام است ، شايد هم مىداند ، ولى از دروغ و نسبت باطل دادن خوشش مىآيد .\r\nاما موضوع نه سال ، ممكن است مقصود از آيه دو سال فترت وحى ، به علاوهء هفت سال از بعثت تا سال وجوب نمازهاى واجب پنجگانه باشد ، اينها همه را ما به عنوان تقريبى نه بر مبناى تحقيق و دقت ايراد كرديم ، مثل گفتارى كه در محاورات عمومى است ، از اين رو مىتواند همه با هم صحيح درآيد . و بين آنها جاى تعارض و اختلافى نباشد .\r\n5 - ابن كثير در جلد هفتم صفحهء 357 حديث خاتم بخشى امير المؤمنين ( ع ) را در حال ركوع در نماز متذكر شده و نزول آيهء : * ( إِنَّما وَلِيُّكُمُ الله وَرَسُولُه وَالَّذِينَ آمَنُوا . . . ) * را از طريق ابى سعيد اشجّ كه در صفحهء 157 گذشت ، نقل كرده ، سپس گويد : و اين روايت بهيچوجه صحيح نيست ، زيرا اسنادش ضعيف است ، و هيچ آيه اى از قرآن دربارهء خصوص على ( ع ) نازل نشده است و آنچه در مورد آيهء * ( إِنَّما أَنْتَ مُنْذِرٌ وَلِكُلِّ قَوْمٍ هادٍ ) * ( 1 ) و آيهء * ( وَيُطْعِمُونَ الطَّعامَ عَلى حُبِّه مِسْكِيناً وَيَتِيماً وَأَسِيراً ) * ( 2 ) و آيهء : * ( أَ جَعَلْتُمْ سِقايَةَ الْحاجِّ وَعِمارَةَ الْمَسْجِدِ الْحَرامِ كَمَنْ آمَنَ بِالله وَالْيَوْمِ الآخِرِ ) * ( 3 ) و آيات و احاديث ديگر نقل شده ، كه مىگويند دربارهء على ( ع ) نازل گرديده ، هيچگونه صحيح نيست .\r\nپاسخ : « چه گرانبار سخنى است كه از دهان آنان بيرون آيد ، نگويند مگر نادرست » ( 4 ) چگونه اين مرد به جرأت مىگويد نزول آيه : * ( إِنَّما وَلِيُّكُمُ الله . . . ) * دربارهء\r\n\r\n","description":"","footnote":"\r\n( 1 ) آيه 7 سورهء رعد .\r\n( 2 ) آيه 8 سورهء انسان .\r\n( 3 ) آيه 19 سورهء توبه .\r\n( 4 ) اقتباس از آيهء 5 سورهء كهف : * ( كَبُرَتْ كَلِمَةً تَخْرُجُ مِنْ أَفْواهِهِمْ إِنْ يَقُولُونَ إِلَّا كَذِباً .\r\n","page_name":" 62 ","page_number":62},
  {"content":"\r\nعلى ( ع ) درست نيست و استدلال بر ضعف اسنادش مىكند ، در صورتى كه خود او در تفسيرش 2 / 71 همين روايت را از طريق ابن مردويه ، از كلبى نقل كرده و گويد :\r\nكلبى گفته است اسناد اين روايت قابل خدشه نيست ؟ ! و ما قبلا در صفحهء 175 اشاره كرديم كه حديث ابى سعيد اشج نامبرده رجالش صحيح و موثقاند .\r\nاز اين گذشته ، هر گاه رواياتى كه در ذيل اين آيات و آيات فراوان ديگر ، مبنى بر اينكه اين آيات دربارهء امير المؤمنين على ( ع ) نازل شده ، يا تأويل به او گرديده ، يا بر حسب عمومى كه دارد يكى از نمونه‌هاى برجسته اش آن حضرت مىباشد . اگر اين روايات بر حسب پندار اين مرد غافل هيچ كدام صحيح نباشد ، وظيفهء محقق است كه همهء اين تفاسير مورد اعتماد و صحاح و مسانيد و كتب حديث معتبر را ، پاره پاره كند و قلم بطلان بر همهء آنها بكشد ، زيرا كتبى كه مملو از مطالب نادرست است به چه كار آيد ؟ و چرا دانشمندان تكيه بر اين مطالب كنند ؟ ! و چرا عمر عزيزشان را در جمع و ذخيره كردن آنها براى به كار بردن و پذيرفتن امت نسبت به مضامينش ، صرف كنند ؟\r\nاگر اينها همه بايد فداى هوا پرستى ابن كثير شود پس دانش پژوهان به چه كتابى بايد مراجعه كنند و چه پناهگاهى را محققان بايد مقصد خود سازند ؟ ! .\r\nبلى ، تنها همين كتابها مأخذ و پناهگاه است . و ابن كثير خودش به اينها مراجعه مىكند و در هر موضوع و هر مسئله اى جز در باب فضائل امير المؤمنين ( ع ) همين كتابها را مقصد قرار مىدهد ، ولى به اين مورد كه مىرسد ديگر كينه - توزىاش به جوش آمده با زبانى زشت و زننده و خامه اى گستاخ با آن مواجه مىشود .\r\nما شما را در جريان مآخذ نزول اين آيات كريمه در جلد دوم اين كتاب صفحهء 52 - 55 و جلد سوم صفحات 106 - 111 و 156 - 163 گذارديم و حق سخن را در ذيل آيهء : * ( إِنَّما أَنْتَ مُنْذِرٌ وَلِكُلِّ قَوْمٍ هادٍ ) * ( 1 ) ادا خواهيم كرد ، به اميد ديدار .\r\n\r\n","description":"","footnote":"\r\n( 1 ) رعد : 7 « جز اين نيست كه ترسانندهء اين قوم از عذابى و براى هر قوم ، راهنمائى باشد . »\r\n","page_name":" 63 ","page_number":63},
  {"content":"\r\n6 - در جلد 7 ص 356 از امام أحمد از وكيع از اسرائيل از ابى اسحاق از زيد بن يثيع از ابى بكر ، حديث برائت را آورده ، آنگاه گويد : در اين حديث جاى ايراد و انكارى هست ، زيرا در آن ، امر به بازگردانيدن صديق شده است ، در صورتى كه ابو بكر باز نگشت و امير حج بود . . . تا آخر .\r\nپاسخ : بخوانيد و بر اين اجتهاد خنك كه در مقابل نص صورت گرفته بخنديد .\r\nنصى كه ثابت و يقين است و اجماع بر صحتش منعقد شده است . و ما به همين زودى حديث را با طرق بسيارش براى شما بيان خواهيم كرد .\r\n7 - در جلد هفتم صفحهء 342 از طريق امام احمد از ابن نمير از اجلح كندى از عبد اللَّه بن بريدة حديثى آورده كه قسمتى از آن چنين است : پيامبر ( ص ) فرمود : دربارهء على ( ع ) سعايت نكنيد كه او از من ، و من از اويم ، و او صاحب اختيار شما بعد از من است . ( 1 )\r\nآنگاه در تعقيب آن گويد : مقصود از اين تعبير نامعلوم است و اجلح شيعى است و روايتى را كه تنها شيعه اى نقل كند پذيرفته نيست و از كسانى كه ضعيفتر از اويند ، پيروى كرده‌اند و خداوند آگاهتر است . و آنچه در اين باره حفظ شده ، روايت احمد از وكيع از اعمش از سعد بن عبيده از عبد اللَّه بن بريده از پدرش مىباشد كه گويد : رسول خدا ( ص ) فرمود : من كنت مولاه فعلى وليه « » كسى را كه من مولاى اويم على ( ع ) ولى اوست » .\r\nپاسخ : آيا هيچ عربى كه از بنى اميه نباشد مىتواند اين تعبير را مشكوك و نامعلوم بداند ؟ با اينكه متن آن كلامى است گويا ، صريح ، و آيا هيچ عربى مشروط به اينكه عوامل تعصب او را به شبهه نيندازد ، پيدا مىشود كه در معنى اين جمله اظهار نا آشنائى كند ؟ اين معنى صحيح و ثابتى كه از مصدر وحى با اسناد صحيح صادر شده و مؤيد به احاديث صحيح ( 2 ) فراوانى به همين مضمون و معنى است ؟\r\n\r\n","description":"","footnote":"\r\n( 1 ) لا تقع فى على فانه منى و انا منه و هو وليكم بعدى .\r\n( 2 ) مراجعه كنيد جلد اول اين كتاب ، و جلد سوم عربى 215 ، 216 .\r\n","page_name":" 64 ","page_number":64},
  {"content":"\r\nو آيا اين نامعلوم بودنى را كه ابن كثير مدعى آنست مربوط به استناد اين مطلب به گوينده اش ، پيامبر ( ص ) اكرم است ؟ با اينكه پيامبر ( ص ) پيوسته با تجليل اين سخن حكيمانه را بر زبان مىراند ، و يا اين ناآشنائى را نسبت به امير المؤمنين صلوات إله عليه ، ابراز مىكند و او را لايق اين مقام مىداند ، در اين صورت ابن كثير با امثال فراوان اين كلمات كه شرق و غرب را پر كرده است ، چه مىكند ؟ كلماتى كه جاى هيچگونه خورده گيرى در اسناد و در مدلولش نيست .\r\nآيا تاكنون شما از هيچ محدّث دينى شنيده‌ايد حديثى را كه پيشوايان حديث در كتب صحاح و مسانيد خود ، و در رأس آنها در دو صحيح بخارى و مسلم نقل كرده‌اند ، چون در اسنادش يكنفر شيعى وجود دارد آن را رد كنند .\r\nمگر گناه شيعى چيست ؟ وقتى مورد وثوق ائمهء حديث باشد ؟ مانند اجلح كه مورد وثوق ابن معين است .\r\nحديث نامبرده را احمد در مسند خود 5 / 355 به اسناد مذكور نقل كرده است و ترمذى آن را به اختصار آورده و نسائى در خصائص / 24 ، و ابن ابى شيبه بر طبق آنچه در كنز العمال 6 / 156 است ، و محب الدين طبرى در رياض النضرة 2 / 171 و حافظ هيثمى در مجمع الزوائد 9 / 128 و ديگران آن را روايت كرده‌اند و اسناد احمد نامبرده رجالش صحيح است مگر اجلح كه شنيديد موثق است .\r\nو اينكه گويد : و آنچه در اين باره حفظ شده است روايت احمد از وكيع . . .\r\nنشانهء كوتاهى و محدوديت اطلاعات او در امر حديث است و نشان دهندهء اين پندار غلط اوست كه هر دو حديث سندشان منتهى به يكى - يعنى بريدة - مىشود ، و هر دو حديث افادهء ولايت دارد و ندانسته است كه حديث « لا تقع فى على » يك واقعهء شخصيه در مقابل قصهء عمران بن حصين نامبرده در 215 است و حديث « من كنت مولاه » عين عبارت حديث غدير است كه جنبهء عموميت دارد . و اين قضيه\r\n","description":"","footnote":"","page_name":" 65 ","page_number":65},
  {"content":"\r\nبر هر شخص هوشيار و آگاهى روشن است كه غير از قضيهء غدير خم است .\r\n8 - ابن كثير در 2 / 196 كتابش اين عقيده را همراه با تكذيب ، به شيعيان نسبت مىدهد كه : پاره اى از شيعيان معتقدند شتر خراسانى ، كوهانهاى متعددش از روزى پيدا شد ، كه زنان خاندان وحى در واقعهء كربلا به اسارت افتادند ، از آن روز شتر خراسانى كوهانهاى متعدد پيدا كرد تا قسمتهاى جلو و عقب آنها را به پوشاند .\r\nپاسخ - من گمان نمىكنم در شيعيان ، سفيه و مجنونى پيدا شود كه پندارد كوهانهاى موجود در شتر اعم از خراسانى و عربىاش از روزى كه واقعهء كربلا پيش آمد ، پديدار گشته باشد . هيچ شيعه اى اين سخن را نمىگويد ، ولى از طريق دروغ به آنها نسبت مىدهند تا در آنها نقطهء ضعف خرافاتى بوجود آرند ، و گرنه هيچ شيعه اى اين عقيده را ندارد كه خاندان عصمت و طهارت هر چند در حال اسارت ، زيورها و لباسهاى فاخر و پوششهاى مجلل آنها را ربودند ، اما كسى نگفته برهنه و عريان بودند و يا كمترين خوارى و فرومايگى احساس كردند ، اينان مشمول عنايات ويژهء خداوند بودند و خدا اين وضع را براى آنها نخواست .\r\nبلى اينان در راه جهادى كه بر عهده داشتند آزارها و مصيبتها و گرفتاريهاى شديدى را تحمل كردند چنان كه مردانشان در راه خدا متحمل شدائد شدند . و هر مصيبتى كه مجاهدان در راه خدا تحمل كنند ، چون در مقابل چشم خدا و در راه اوست افتخارى براى آنها به حساب مىآيد نه ننگ و عارى .\r\nاينان با مردانشان در نهضت مقدسى كه پرده از روى رسوائيها ، نيرنگها و نيتهاى سوء بنى اميه برمىداشت شركت جستند . و سوء نيت آنان را كه نسبت به دين و جامعهء اسلامى داشتند و براى بازگشت مسلمانان به جاهليت نخستين توطئه كرده بودند ، بر ملا كردند :\r\nدر قبال اين توطئهء ننگين ، حسين ( ع ) « مجسمهء دين و هدايت » كه نگهبانى و پاسدارى دين جدش به او سپرده شده بود تا از دشمنان متعددى آن را حفظ كند\r\n","description":"","footnote":"","page_name":" 66 ","page_number":66},
  {"content":"\r\nو تا در چنين احوالى براى نجات امت اقدام كند ، به پا خاست . خودش ، خاندانش ياران و عزيزان ، و حتى زنانش در اين موقعيت حساس و خطرناك همه با هم به پا خاستند تا جامعهء دينى را از نيات شوم بنى اميه آگاه كنند و تيشه‌هاى سختى را كه به ريشهء شريعت مىزدند به آنها بنماياند و نشان دهند اين كسى كه بر جايگاه خلافت اسلامى واژگون ، تكيه زده نه پيوندى با پيامبر خدا ( ص ) دارد و نه بهره اى از خلافت پيامبر او .\r\nحسين ( ع ) پيوسته اين صفحهء ننگين را بر بنى اميه فرا خواند تا سرانجام در قربانگاه كربلا جان خود را بر سر آن داد ، و رهگذر زنان و فرزندانش به « شام » كشيده شد .\r\nدر اين اوضاع بود كه نفوس مردم ، از بنى اميه و پيروانشان نفرت پيدا كرد و آنان را منفور خود ساختند تا جائى كه در زمان مروان حمار ، زمين از لوث وجود آنان پاك گرديد . اينست آنچه اينان بدست خود فراهم آوردند و خداى را بر بندگان ستمى نيست . و اينست مفاد آنچه مىگويند : دين اسلام چنان كه حدوثش محمدى بوده است ، بقائش حسينى است .\r\nاينست حقيقت استوارى كه با براهين قاطع تقويت شده است ، ولى ابن كثير و هم قدرانش از طرفداران روح اموى ، از بدگوئىهاى خود نسبت به شيعهء حسين ( ع ) با نسبتهاى دروغ به آنها دادن ، دست نمىكشند ، و از سخنان زننده شان خوددارى نمىكنند .\r\nاين بود نمونه‌هاى ناچيزى از جنايات فراوان ابن كثير بر علم و امانتهاى اسلامى ، و اين بود گوشه هائى از تزوير و پرده پوشيهاى او نسبت به حقايق آن .\r\nو ما را فرصت آن نيست كه همهء معايب و زشتيهاى كتابش را در اينجا ايراد كنيم . و هرگاه بخواهيم ، همه يا بسيارى از آنچه در آن كتاب از دروغها ، و سخنان بىاساس و نسبتهاى ناروائى كه به مردم منزه داده و دشنامهاى زننده اى كه به رجال شيعه هنگام متعرض شدن تاريخشان ، بدون مجوز اظهار داشته ، و\r\n","description":"","footnote":"","page_name":" 67 ","page_number":67},
  {"content":"\r\nحملات ناجوانمردانهء او را كه وجدان و عقل سليم آنها را ننگ و فضيحت مىداند ، در اينجا برشماريم ، كتاب بزرگى را تشكيل مىداد ، ولى ما بزرگوارانه براى حفظ شخصيت خود از آنها صرفنظر مىكنيم .\r\nو آن كس كه با آشكار شدن راه هدايت ، با پيامبر ( ص ) ، خلاف و دشمنى ابراز دارد و راهى جز راه مؤمنان را پيروى كند ، او را در كارش ، آزاد مىگذاريم و به عذاب جهنم مبتلايش ميسازيم ، و او به بد راهى افتاده است . ( 1 )\r\nامينى گويد : اين بود نمونه اى از ياوه سرائيهاى كتب قوم ، بدون اينكه بخواهيم به طور كامل آنها را بررسى كنيم ، زيرا در اين صورت لازم بود مجلدات قطورى از كتابمان را بدان اختصاص دهيم . تنها مقصود ما از نشان دادن اين نمونه‌ها ، توجه امت اسلامى به موجبات كينه توزىها و دشمنىهاى آميخته با روحيات گروهى دشمنان دغلباز اهل بيت عليهم السلام ، و دنباله روهاى ، متعصب آنان است تا در قبال طايفهء بزرگى از امت ( شيعهء اهل البيت ) ، به اين گونه كتب و نوشته‌هاى آلوده مانند باطل گرايان و گمراهان شتابزده اى كه نام برديم ، اعتماد نكنند .\r\nپيداست وقتى خواننده ، انگيزهء خيانت آنان را بداند ، او را ميرسد كه پيرامون مطالب موهن و بىاساس و نسبتهاى نارواى آنان تحقيق به عمل آورد .\r\nدر اينجا نيز شايسته است اشاره اى به سخن متأخران اين جماعت ، از نويسندگان روز و پويندگان راه تعصبهاى كوركورانهء آنان كنيم ، آن عده از نويسندگانى كه باعث تفرق كلمه ، و پريشانى جامعهء اسلامى گشته‌اند ، و در دلها كينه‌ها پديد آورده باعث برافروختن آتش دشمنىها گرديده و در نتيجهء آن ، فتنه‌ها و آشوبها برخاسته ، و حوادث ناگوارى پديد آمده و نكبتها بوجود آورده‌اند و درهاى بد زبانى و ناسزا گوئى را به روى امت گشوده ، پستى و عقب افتادگى را باعث گرديدند و لباس ننگ و ذلت بر امت پوشانيده ، داغ خفت و سبكسرى را بر مسلمين\r\n\r\n","description":"","footnote":"\r\n( 1 ) اقتباس از سورهء نساء / 115 : * ( وَمَنْ يُشاقِقِ الرَّسُولَ مِنْ بَعْدِ ما تَبَيَّنَ لَه الْهُدى وَيَتَّبِعْ غَيْرَ سَبِيلِ الْمُؤْمِنِينَ نُوَلِّه ما تَوَلَّى وَنُصْلِه جَهَنَّمَ وَساءَتْ مَصِيراً .\r\n","page_name":" 68 ","page_number":68},
  {"content":"\r\nنهادند و كار را به جائى كشيده‌اند كه دوستان و برادران جز پرهيزگارانشان با هم بدشمنى برخاستند . « بطور قطع شيطان ميخواهد ميان شما دشمنى و كينه برقرار كند و خدا ميخواهد شما را به خانهء امن و سلامت برادرى دعوت كند » .\r\n« اى مردم با ايمان همگان در سلامت نفس وارد گرديد و از گامهاى شيطان پيروى نكنيد ، او شما را دشمنى آشكارا است . كسانى كه از خدا پروا دارند ، هنگامى كه گروهى از شياطين بر آنان دست يابند ، متذكر شده ، بينائى و بصيرت يابند . ( 1 )\r\n\r\n","description":"","footnote":"\r\n( 1 ) اقتباس از آيهء 208 بقره و 201 اعراف .\r\nو اينك به نقد و تحليل كتب متأخرين اهل سنت مىپردازند ( مترجم )\r\n","page_name":" 69 ","page_number":69},
  {"content":"\r\n\r\n8 محاضرات تاريخ الامم الاسلامية\r\nتأليف شيخ محمد الخضرى\r\nاين كتاب را نامبرده به عنوان تاريخ ، بيرون داده ولى بسادگى يك كتاب تاريخ نيست او در اين كتاب مشتى از انگيزه‌هاى امويش را جا داده و در هر فرازى از سخنش حمله اى به شيعيان كرده و در هر قسمتى از آن عتابى نموده است ، از اين رو كتاب او نه كتاب تاريخى است كه بتوان بر نقل آن تكيه كرد و نه كتاب عقيدتى است كه بتوان مطالبش را مورد نقد قرار داد ، بلكه مشتى هياهو و جنجال است كه صفاى ( برادرى ) را تيره ، و آرامش را بهم مىزند شايستهء اين بود كه از اشتباهاتش روى برگردانيم ولى چاره نداريم كه خواننده را در جريان برخى از لغزشهاى او قرار دهيم :\r\n1 - در جلد 2 ص 67 كتابش گويد : از مطالبى كه بر تأسف ، مىافزايد يكى اينكه اين جنگ ( جنگ صفين ) به منظور رسيدن بيك هدف دينى يا رفع ظلم و ستمى كه بر امت وارد شده باشد نبود ، بلكه هدف جنگ پيروزى شخص بر شخص بود .\r\nپيروان على ( ع ) به اين دليل او را يارى مىكردند كه او پسر عم پيامبر خدا ( ص ) و شايسته ترين مردم به زمامدارى است ، و پيروان معاويه ، به يارى وى برخاسته بودند به اين عنوان كه او صاحب خون عثمان است و او شايسته ترين مردم بخونخواهى كسى است كه خونش بستم ريخته شده ، و معتقد بودند بيعت با كسى كه\r\n","description":"","footnote":"","page_name":" 70 ","page_number":70},
  {"content":"\r\nقاتلان عثمان به او پناهنده شده‌اند ، شايسته نيست .\r\nپاسخ - كاش اين مرد مبادى اعتقادى خود را براى ما بيان مىكرد تا ببينيم آيا با اين نبرد ( نبرد صفين ) تطبيق مىكند يا نه ، اكنون كه از بيان آن خوددارى كرده ، گوئيم : آيا چه مبناى دينى ميتواند قوىتر از اين باشد كه جنگ و دادخواهى صرفا براى اجراى فرمان پيامبر خدا ( ص ) صورت گيرد ، فرمانيكه در آن روز امير المؤمنين ( ع ) را به جنگ با قاسطين ( بيدادگران منحرف ) يعنى همان ياران معاويه ، مأموريت داده است و اصحاب خود را از آن روز به همدستى او سفارش كرد ( 1 ) و وظيفه آنها را جنگ با آنان قرار داده ، كه فرمود : سيكون بعدى قوم يقاتلون عليا ، على اللَّه جهادهم فمن لم يستطع جهادهم بيده فبلسانه ، فمن لم يستطع بلسانه فبقلبه ، ليس وراء ذلك شيء . ( 2 )\r\nآيا چه مبناى دينى مىتواند از اين قوىتر باشد كه مردى به يارى كسى برخيزد كه در عقيدهء او ، آنكس ، شايسته ترين فرد براى زمامدارى امت اسلامى است چنان كه خضرى خود بدان اعتراف دارد .\r\nو آيا چه بنياد دينى مىتواند از يارى امير المؤمنين ( ع ) كه پيامبر ( ص ) دربارهء او و كسانش گويد :\r\n« حربكم حربى »\r\n( 3 ) و او را فرمايد :\r\n« ستقاتلك الفئة الباغية و أنت على الحق فمن لم ينصرك يومئذ فليس منى »\r\n( 4 ) از اين محكمتر باشد ؟ آيا مسلمانى كه اين سخن پيغمبر ( ص ) را بشنود ميتواند به يارى او ( ع ) برنخيزد ؟ و چه مبناى دينى مىتواند نيرومندتر از فرمان صريح پيامبر امين به نبرد با گروه تجاوزكاران باشد ؟\r\n\r\n","description":"","footnote":"\r\n( 1 ) مراجعه كنيد 118 ، 195 .\r\n( 2 ) طبرانى و ابن مردويه و ابن نعيم چنان كه در 190 گذشت نقل كرده‌اند « پس از من ، به همين زودى قومى با على ( ع ) خواهند جنگيد ، كسى كه به طرفدارى على ( ع ) با اينان بجنگد در راه خدا جهاد كرده و هر كس نتواند با دستش بجنگد ، به زبان بايد بجنگد و اگر به زبان نتواند به قلب بايد بجنگد ، از اين ديگر چاره اى نيست . »\r\n( 3 ) مراجعه كنيد جلد اول همين كتاب صفحه 336 .\r\n( 4 ) مراجعه كنيد ص 193 از همين جلد ( به زودى گروهى ستمگر با تو مىجنگند در حالى كه تو راه حق را پوئى . كسى كه تو را در آن روز يارى نكند از من نخواهد بود .\r\n","page_name":" 71 ","page_number":71},
  {"content":"\r\nروزى كه به عمار گفت :\r\n« تقتلك الفئة الباغية »\r\n( 1 ) و روزى كه فرمود : آوخ بر عمار كه او را گروه متجاوز خواهند كشت در آن روز او ، آنان را به بهشت دعوت مىكند و آنان او را به آتش . ( 2 )\r\nو آيا كدام اساس دينى است كه نيرومندتر از تصريح رسول امين ( ص ) به جنگ در زير پرچم خليفهء وقت باشد ؟ آن هم خليفه اى كه اهل حل و عقد ( كسانى كه رتق و فتق امور بدست آنان است ) ، با او بيعت كرده‌اند و همهء شرائط خلافت او ، به عقيدهء كسانى كه خلافت را به انتخاب و اختيار امت مىگذارند ، تمام و كامل صورت گرفته است . و نزد آنها كه اختيار امت را كافى مىدانند نص جلى بر خلافتش محقق گرديده . طبيعت امر اقتضا مىكند كسى كه بر او خروج كند بر امام وقت خروج كرده و جنگ با او به صريح قرآن كريم واجب باشد آنجا كه گويد :\r\n* ( « وَإِنْ طائِفَتانِ مِنَ الْمُؤْمِنِينَ اقْتَتَلُوا فَأَصْلِحُوا بَيْنَهُما فَإِنْ بَغَتْ إِحْداهُما عَلَى الأُخْرى فَقاتِلُوا الَّتِي تَبْغِي حَتَّى تَفِيءَ إِلى أَمْرِ الله ) * . ( 3 )\r\nكاش من مىدانستم چه ستمى بالاتر از اين بر امت مىتوان روا داشت كه شخصى مثل معاويه بر بنياد اسلام چيره شود و بر مردم مسلمان رياست كند و خلافتى را بدون نص و بدون بيعت كسانى كه بيعتشان مؤثر است ، دست زند ، و بدون اجماع و مشورت يا وصيتى و بىآنكه او ولى دم عثمان باشد تا بخونخواهىاش برخيزد ، خلافت را در دست گيرد .\r\nاگر نگوئيم او خود كسى بود كه بسيج لشگر شام را عمدا به تأخير انداخت\r\n\r\n","description":"","footnote":"\r\n( 1 ) مراجعه كنيد 1 / 329 ، 331 همين كتاب ، سيوطى در خصايص 2 / 140 گويد : اين حديث متواتر است و از صحابه به عده اى كمتر از 20 كس آن را نقل كرده‌اند كه در احاديث متواتر بيان كرده‌ام و به زودى در جلد نهم همين الفاظ و طرق پانزده گانهء حديث را متعرض خواهيم شد .\r\n( گروه تجاوز كار ترا خواهند كشت . )\r\n( 2 ) علامهء زرقانى در شرح المواهب 1 / 326 گويد : اين حديث را بخارى در پاره اى از نسخه - هاى كتابش و مسلم و ترمذى و ديگران نقل كرده‌اند و در تاريخ طبرى 11 / 357 يافت مىشود .\r\n( 3 ) حجرات : 8 « اگر دو گروه از مؤمنان با يكديگر به نبرد برخيزند ، بين آنان اصلاح كنيد و هرگاه يكى از آن دو بر ديگرى تجاوز كرد با متجاوز بجنگيد تا به حكم خدا باز گردد . »\r\n","page_name":" 72 ","page_number":72},
  {"content":"\r\nو در يارى او سنگينى كرد تا او بقتل رسد ، گذشته از اينها معاويه نه سابقهء شرافتى در اسلام داشت و نه دانشى كه او را از خطا حفظ كند و نه نيروى تقوائى كه از سقوط در وادى شهوات او را نگهدارد ، او تنها در صدد بدست آوردن يك قدرت پادشاهى بود كه زمام ملك و قدرت را بدست گيرد ، اختيارات كامل پيدا كند و بر امت اسلام تسلط يابد ، اين قدرت هم سرانجام در نتيجهء تهديدهاى بىرحمانه و تطميعهاى بىحساب دور از دين دارى و اصلاح طلبى ، برايش فراهم شد و پايه‌هاى قدرت پادشاهىاش را در ميان خونهائى كه ريخت و هتاكىهائى كه نسبت به دين روا داشت و گمراهىهائى كه پديد آورد ، استوار ساخت .\r\nو اگر دشمنى او با اسلام چيزى جز مسلط كردن يزيد فاسق فاجر با تهديد و تطميع بر سر امت نبود ، ستمگرى او براى بيرون راندنش از ربقهء اسلام و بلاد مسلمين ، كافى بود .\r\n2 - گويد : بدون ترديد معاويه خود را يكى از بزرگان قريش مىپنداشت ، زيرا او فرزند بزرگ قريش ابو سفيان بن حرب ، بزرگترين فرزند امية بن عبد شمس بن عبد مناف بود . چنان كه على بزرگترين فرزند هاشم بن عبد مناف بود و از اينرو اين هر دو در بزرگى نسبى با هم برابرند . ( 2 / 68 محاضرات ) .\r\nپاسخ - من با اين مرد نابخرد چه مىتوانم بگويم ، كسى كه عنصر نبوت و ممتاز ترين شخصيت مقدس يا كسى را كه منتقل شدهء از نسلهاى پاك پدران و مادران پاكيزه از پيامبران تا اوصياء پيامبران و تا شخصيتهائى كه همه از اولياء ، حكماء ، بزرگان و اشراف بوده‌اند تا برسد به شخص خاتم پيامبران و آنگاه مقام وصليت او ، صاحب ولايت كبرى را ، با يك مرد شكمپرست به يك چشم مىنگرد و هر دو را در بزرگى و شرف برابر مىداند با اين كه تفاوت آشكار و بسيار روشنى بين اين دو در شجره است : « درخت پاكى كه ريشه اش استوار و شاخسارش تا به آسمان كشيده شده و درخت پليدى كه ريشه اش از بيخ از روى زمين كنده شده و هيچگونه استقرارى\r\n","description":"","footnote":"","page_name":" 73 ","page_number":73},
  {"content":"\r\nندارد » ( 1 ) و چه فاصلهء دورى است بين اين شجره !\r\nيكى درخت مبارك زيتون و ديگرى درخت ملعونى كه در قرآن آمده ( 2 ) بنا به تأويل پيامبر اعظم ( 3 ) كه بىترديد و خلاف تأويل شجرهء ملعونه ، بنى اميه است ، چنان كه در تاريخ طبرى 11 / 356 ملاحظه مىشود .\r\nچگونه اين مرد ، آن دو را برابر مىداند ؟ در حالى كه پيامبر بزرگوار مىگويد :\r\nخداوند از بنى آدم ، عرب را برگزيد و از عرب ، مضر را ، و از مضر ، قريش را ، و از قريش ، بنى هاشم را ، و از بنى هاشم ، مرا انتخاب كرد . ( 4 )\r\nچگونه هر دو را برابر مىپندارد ؟ در صورتى كه پيامبر در تمام طول زندگانىاش از ميوه‌هاى اين درخت ملعون بدش مىآمد و از روزى كه در خواب ديد بنى اميه مانند ميمونها و خوكها ( 5 ) بر منبرش مىجهند ، ديگر چهره اش خندان ديده نشد و خداوند بر او آيه فرستاد : « ما خوابى را كه به تو نموديم تنها براى آزمايش مردم بود » . ( 6 )\r\nچگونه او هر دو را برابر مىنگرد ؟ با اينكه بنى اميه بندگان خدا را بردگان\r\n\r\n","description":"","footnote":"\r\n( 1 ) اقتباس از آيه 24 ، سوره ابراهيم : مثل كلمة طيبة كشجرة طيبة اصلها ثابت و فرعها فى السماء\r\nو مثل كلمة خبيثة كشجرة خبيثة اجتثت من فوق الارض ما لها من قرار .\r\n( 2 ) سورهء اسراء آيهء : 60 « و الشجرة الملعونة فى القرآن » .\r\n( 3 ) تاريخ طبرى 11 / 356 ، تاريخ خطيب 3 / 343 ، تفسير قرطبى 10 / 286 ، تفسير نيشابورى 15 / 55 در حاشيهء تفسير طبرى .\r\n( 4 ) اين روايت را بيهقى ، ابن عدى ، حكيم ، طبرانى ، ابن عساكر نقل كرده‌اند مراجعه كنيد كنز العمال 6 / 204 .\r\n( 5 ) تفسير طبرى 15 / 77 ، تاريخ طبرى 11 / 376 ، تاريخ خطيب 9 / 44 ، 8 / 280 تفسير نيشابورى حاشيهء تفسير طبرى 15 / 55 ، تفسير قرطبى 10 / 283 النزاع و التخاصم 52 ، اسد القابة 3 / 14 از طريق ترمذى ، خصائص الكبرى 2 / 118 از ترمذى و حاكم و بيهقى ، تفسير خازن 3 / 177 .\r\n( 6 ) اسراء ، آيهء 60 * ( وَما جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ .\r\n","page_name":" 74 ","page_number":74},
  {"content":"\r\nخود گرفته و مال خدا را عطيه اى براى خود پنداشته و كتاب خدا را مايهء دسيسه و نيرنگ خود ساختند ؟ چنان كه پيامبر صادق امين به اين مطالب خبر داده است . ( 1 )\r\nچگونه او ابو سفيان را بزرگ قريش مىخواند و حال آنكه او ، ننگ و عار قريش است و به تصريح پيامبر اعظم ، ملعون است ، آنجا كه گويد : خدايا ، تابع و متبوع هر دو را لعنت بفرست . خدايا ! بر تو باد به « اقيعس » ( 2 ) ( براء بن عازب گويد : يعنى معاويه ) .\r\nاين جمله را روزى فرمود كه ابو سفيان را با معاويه ديد . و روزى كه ابو سفيان سواره بود و معاويه با برادرش ، يكى از پيش و ديگرى از دنبال بودند فرمود :\r\nاللهم العن القائد و السائق و الراكب ( 3 ) « خدايا ! جلودار ، و راننده ، و سواره را لعنت كن » .\r\nو چگونه او را شيخ قريش در مقابل ابو طالب كه شيخ ابطح بود مىخواند و حال آنكه علقمه او را در شعرش چنين توصيف مىكند :\r\n« ابو سفيان از روز نخست با گروه مسلمانان فرق داشت » .\r\n« زيرا او ، در دينش از ترس اينكه بر خلاف تمايلش كشته شود ، نفاق مىورزيد » .\r\n« دور باد صخر ( ابو سفيان ) و پيروانش از رحمت حق ، و به آتش شديد سوزان باد » .\r\nكاش خضرى ، اين سخن مقريزى را در « النزاع و التخاصم صفحهء 28 » خوانده بود كه گويد : ابو سفيان رهبر احزابى بود كه با پيامبر خدا ( ص ) روز احد\r\n\r\n","description":"","footnote":"\r\n( 1 ) النزاع و التخاصم 52 ، 54 ، الخصائص الكبرى 2 / 118 .\r\n( 2 ) كسى كه سينه اش را جلو داده و شكمش را به عقب زده و به معنى تأخير انداختن و به عقب بازگشتن به كار رفته است ( مترجم ) .\r\n( 3 ) كتاب نصر بن مزاحم در جنگ صفين 244 ، 148 ، تاريخ طبرى 11 / 357 .\r\n","page_name":" 75 ","page_number":75},
  {"content":"\r\nمىجنگيدند . و از برگزيدهء ياران پيامبر ( ص ) ، هفتاد كس را اعم از مهاجر و انصار كه يكى از آنها اسد اللَّه حمزة بن عبد المطلب بن هاشم بود ، كشت . و در روز خندق نيز با پيامبر ( ص ) جنگيد و به آن حضرت نوشت :\r\nبسمك اللهم . . . « بنامت اى خدا ! سوگند به لات ، عزى ، ساف ، نائله ، و هبل كه اى محمد به سويت آمدم و هدفم نابودى شماست مىبينم تو را به خندق پناه آورده اى و از ديدار من نگرانى ، بدانكه مرا با تو روزى همانند روز احد در پيش است .\r\nو اين نامه را به وسيلهء ابى سلمة الجشمى فرستاد . و ابى بن كعب ( رضى اللَّه عنه ) آن را بر پيامبر ( ص ) خواند و پيامبر ( ص ) در پاسخ به او نوشت :\r\nنامه ات به من رسيد از دير باز اى احمق ! و اى نابخرد بنى غالب ! غرور در برابر خداوند ترا گرفته بود و به زودى خدا ميان تو ، و آنچه مىطلبى ، مانع خواهد شد و پايان كار به سود ما خواهد بود . و روزى بر تو خواهد آمد كه در آن روز من لات و عزى و ساف و نائله و هبل را بشكنم ، اى سفيه بنى غالب ! .\r\nاو ، پيوسته با خدا و رسولش دشمنى مىورزيد تا رسول خدا ( ص ) براى فتح مكه حركت كرد ، عباس بن عبد المطلب ( رض ) ، او را رديف مركب خود نشانده نزد رسول خدا ( ص ) آورد ، زيرا عباس رفيق و هم صحبت او در جاهليت بود وقتى به رسول خدا ( ص ) وارد شد و خواهش كرد او را امان دهد پيامبر ( ص ) كه او را ديد به دو گفت : واى بر تو اى ابا سفيان ! آيا وقت آن نرسيده است كه بدانى معبودى جز خداى يكتا نيست ؟ ابو سفيان گفت : پدر و مادرم فداى تو باد تا چه اندازه مهربان ، خوشرفتار و جوانمردى ! به خدا سوگند به گمانم مىرسد اگر غير از خدا ، ديگرى در كارها مؤثر بود او مرا يارى مىكرد ،\r\nپيغمبر ( ص ) فرمود : اى ابا سفيان ! آيا وقت آن نرسيده است تا بدانى من پيامبر خدايم ؟\r\nابو سفيان گفت : پدر و مادرم فدايت باد ، چه اندازه مهربان ، خوشرفتار و\r\n","description":"","footnote":"","page_name":" 76 ","page_number":76},
  {"content":"\r\nجوانمردى ، اما اين مطلب يعنى پيامبرى و نبوت تو چيزى است كه در دل از آن شبهه اى است .\r\nعباس به دو گفت : واى بر تو ! شهادت حق را گواهى بده تا گردنت را نزده‌اند ، آنگاه او شهادت داد و اسلام آورد .\r\nاين بود داستان اسلام ابو سفيان . و در اينكه آيا رفتارش نيز با اسلام آوردنش تطبيق داشت يا نه اختلاف كرده‌اند ؟\r\nبعضى گويند : او با پيامبر خدا ( ص ) در جنگ حنين در حالى شركت كرده كه « ازلام » ( 1 ) را همراه خود آورده و به آنها تفأل مىزد و او پناهگاهى براى منافقين بود و در زمان جاهليت منكر خدا بود .\r\nو در نقل عبد اللَّه بن زبير آمده است كه او گويد : ابو سفيان را در جنگ « يرموك » ديدم كه وقتى روميان در جبهه پديد آمدند ، مىگفت : آفرين بر شما اى « بنى الاصفر » و هنگامى كه مسلمانان با حملهء خود آنان را وادار به عقب نشينى مىكردند ، ابو سفيان اين شعر را ياد مىكرد .\r\n« بنو الاصفر پادشاهانند ، از پادشاهان رم ديگر كسى ياد نمىكند » ( 2 )\r\nاين گفتار را « عبد اللَّه » براى پدرش « زبير » نقل كرد و چون پيروزى نصيب مسلمانان شد ، زبير گفت : خدا او را بكشد ، دست از نفاقش برنمىدارد ، آيا ما بهتر از بنى الاصفر نيستيم ؟ !\r\n« مدائنى » از ابى زكرياى عجلانى ، از ابى حازم ، از ابى هريره نقل كرده است كه گفت : ابو بكر با ابو سفيان بن حرب به زيارت حج رفته بودند ، ابو بكر در گفتگو با ابو سفيان صدايش را بلند كرد ، ابو قحافه ( پدر ابو بكر ) او را گفت :\r\nدر مقابل پسر حرب آرامتر سخن بگو اى ابا بكر !\r\n\r\n","description":"","footnote":"\r\n( 1 ) « ازلام » نام تيرهائى بوده كه در زمان جاهليت بدانها تفعل مىزدند و سرنوشت خود و كار هاشان را از آنها استخراج مىكردند و در اسلام از آنها نهى و جلوگيرى شد مانند قمار بازى .\r\n( 2 ) اين بيت شعر ، از جمله ابيات نعمان بن امرئ القيس است : و بنو الاصفر الملوك\r\n","page_name":" 77 ","page_number":77},
  {"content":"\r\nابو بكر گفت : پدر ! خداوند از بركت اسلام خانه هائى را آباد ساخت كه قبلا آباد نبود . و خانه هائى را كه در جاهليت آبادان بوده ، ويران كرد و خانهء ابى سفيان ، از آن خانه هائى بود كه ويران شد .\r\nابو سفيان كسى بود كه در روز بيعت ابو بكر ، فتنه انگيزى مىكرد و مىگفت : من طوفانى در پيش مىبينم كه چيزى جز خون آن را آرام نمىكند .\r\nاى خاندان عبد مناف ! ابو بكر كيست كه امور شما را بدست گيرد ؟ كجايند آن دو مرد نيرومندى كه ناتوان شده ؟ و كجايند عزيزان خوار شده : على و عباس .\r\nچرا بايد امر خلافت در پستترين خاندان قريش باشد ؟ !\r\nآنگاه به على ( ع ) گفت : دستت را بگشاى تا با تو بيعت كنم ، به خدا سوگند اگر بخواهى مدينه را از سربازان سواره و پياده پر مىكنم .\r\nعلى ( ع ) سخنش را رد كرد و ابو سفيان در اين وقت به شعر « متلمس » ( 1 ) تمثل جست :\r\n« هيچ چيزى آنچنان راه سقوط و انحطاط نپيمود كه دو چيز خوار و خفيف :\r\nيكى قبيلهء ما و ديگرى ميخ خيمهء ما »\r\n« اولى كارش به سقوط كشيده شده ، و دومى را هر چه بر سرش مىكوبند و زخمش مىزنند ، كسى بر او گيه نمىكند »\r\nعلى ( ع ) كه چنان ديد او را از اين كار باز داشت و فرمود :\r\nبه خدا سوگند از اين عمل قصدت چيزى جز فتنه گرى و آشوب طلبى نيست .\r\nو به خدا قسم ! تو از دير باز براى اسلام فتنه جوئى و بدخواهى كرده اى ، ما را نيازى به خيرخواهىات نيست . ( 2 )\r\nابو سفيان شروع كرد در كوچه‌هاى مدينه گردش كردن در حالى كه مىگفت : اى بنى هاشم نگذاريد مردم در شما طمع كنند ! مخصوصا تيم بن مره و\r\n\r\n","description":"","footnote":"\r\n( 1 ) « متلمس » حرير بن عبد المسيح از طائفهء بنى ضيعه است . براى شرح حالش مراجعه كنيد « الشعر و الشعراء » ابن قتيبه و « معجم الشعراء » .\r\n( 2 ) كامل ابن اثير 2 / 135 .\r\n","page_name":" 78 ","page_number":78},
  {"content":"\r\nعدى ، امر خلافت تنها در مورد شما است و به شما باز مىگردد و هيچ كس شايستهء آن جز ابو الحسن على ( ع ) نيست .\r\nعمر كه از جريان مطلع شد به ابو بكر گفت : اين مرد مىخواهد شرى به پا كند و پيغمبر ( ص ) دل او را در كار اسلام پيوسته نرم مىداشت . شما هم آنچه از اموال زكات در دست خود دارد به او واگذاريد . ابو بكر چنين كرد و ابو سفيان راضى شده با او بيعت كرد . ( 1 )\r\nقبل از خضرى ، معاويه در اين مقايسه عينا همين نظر را داده بود ، وى در آنچه به على امير المؤمنين ( ع ) نوشته ، چنين گويد : ما فرزندان عبد مناف نسبت به همديگر برترى و فضيلتى نداريم .\r\nو امير المؤمنين ( ع ) او را به اين سخن پاسخ داد : بجانم سوگند هر چند ما همه فرزندان يك پدريم ، ولى هيچ گاه اميه مانند هاشم نخواهد شد ، چنان كه هيچ گاه حرب مانند عبد المطلب و ابو سفيان مانند ابى طالب نمىگردد ، و آيا مهاجر مانند آزاد شده است ( 2 ) و چكيده مانند چسبيده ، ( 3 ) و طرفدار حق همچون طرفدار باطل ، و مؤمن همپاى دروغگوى دغلباز ؟ چه فرزند بدى است كسى كه پيروى از پدرانش كند ، آن پدرانى كه در جهنم سقوط كرده و معذبند ، گذشته از اينها خاندان\r\n\r\n","description":"","footnote":"\r\n( 1 ) العقد الفريد 2 / 249 .\r\n( 2 ) اين كلام حضرت ظاهرا اشاره بداستان فتح مكه است كه چون رسول خدا ( ص ) مكه را فتح كرد ، مشركين و مردم مكه كه بنى اميه و معاويه و بستگانش نيز جزء آنها بودند ، همه را آزاد و به جاى قتل و اسارت و غيره فرمان عفو عمومى درباره آنها صادر فرموده به آنها فرمود :\r\n« اذهبوا فانتم الطلقاء »\r\n. و واضح است كه اينان هيچگاه نمىتوانستند با مسلمانان مهاجرى كه دست از همه چيز كشيده و به خاطر ايمان به خدا و رسول به شهر مدينه هجرت كردند ، برابرى كنند . ( مصحح )\r\n( 3 ) و ليس المهاجر كالطليق و لا الصريح كاللصيق : اين تعبير علوى با آنچه در كامل بهائى آمده مناسب است كه : اميد فرزند عبد شمس نبود بلكه غلام رومىاى بود كه چون او را زرنگ و هشيار يافت فرزند خود خواند و آزادش كرد و بدين ترتيب بنى اميه از قريش نيستند و طليق و لصيق قريشند ( مراجعه كنيد سفينة البحار ذيل مادهء اما ، مترجم )\r\n","page_name":" 79 ","page_number":79},
  {"content":"\r\nما را فضيلت نبوت است . ( 1 )\r\nامينى گويد : « آيا اخبار گذشتگان بدست آنها نرسيده » ؟ بگو خبر بزرگى است كه شما از آن رو گردانيد »\r\n3 - گويد : ما معتقديم فكر معاويه در انتخاب خليفهء بعد از خود ، خوب و نيكو بود و تا وقتى كه در انتخاب خليفه ، قاعده اى وضع نشده و اهل حل و عقد كه بايد اختلافات را رسيدگى كنند ، تعيين نگرديده‌اند ، بهترين كاريكه مىتوان كرد اختيار خليفه از طريق ولايت عهد ، قبل از مرگ خليفه سابق است ، زيرا بدين وسيله از پديد آمدن اختلاف كه براى امت اثرش بدتر از ظلم خليفه و حاكم است ، جلوگيرى مىشود . ( ص 119 )\r\nو گويد : از چيزهائى كه مردم بر معاويه خورده گرفته‌اند ، اينست كه فرزندش را به خلافت برگزيد و در اسلام سنت پادشاهى را كه منحصر به خاندان معينى باشد ، پا بر جا كرد و حال آنكه در گذشته كار خلافت وسيلهء مشورت انجام مىگرفت و با نظر عموم قريش انتخاب مىشد .\r\nو گويند : روشى كه معاويه نهاد ، غالبا باعث مىشود افرادى كه برتر و شايسته تر نيستند ، انتخاب گردند و در خاندان خلافت كار تنعم و رفاه ، به فرو رفتن در شهوات منتهى شده و به غرور و برترى جوئى نسبت به ساير مردم ، كشيده شود ، ولى به عقيدهء ما اين انحصار طلبى امرى ضرورى است و براى حفظ مصالح مسلمين و گرد آوردن پراكندگىها و ايجاد همبستگى بين آنان ، چاره اى از آن نيست ، زيرا هر چه دائرهء انتخاب خليفه ، گسترش يابد ، داوطلبان اشغال مسند خلافت فزونى يابند و چون وسعت مملكت اسلامى و اشكال ارتباط بين نقاط آن را در نظر گيريم و با توجه به اين نكته كه افراد خاصى هم كه بايد منحصرا ، انتخاب خليفه\r\n\r\n","description":"","footnote":"\r\n( 1 ) كتاب صفين ابن مزاحم 538 ، 539 ، الامامة و السياسة 1 / 100 ، مروج الذهب 2 / 61 نهج البلاغه 2 / 12 ، شرح نهج البلاغه ابن ابى الحديد 3 / 424 ، م ربيع الابرار زمخشرى باب 66 .\r\n","page_name":" 80 ","page_number":80},
  {"content":"\r\nبوسيلهء آنها انتخاب گردد وجود نداشته‌اند و انتخاب هم ، يك امر قطعى است و ما ملاحظه مىكنيم با اينكه اولاد عبد مناف بر ديگر افراد قريش برترى دارند و مردم نيز اين واقعيت را پذيرفته و بخشى كوچك از قبيلهء بزرگ قريشاند در كار خلافت به رقابت افتاده و امت را بر سر اختلاف در امر خلافت به هلاكت انداخته‌اند .\r\nبنا بر اين هر گاه مردم از خاندانى راضى شدند و اطاعت و تسليم آن را بر خود ، وظيفهء خود دانستند و شايستگى زمامدارى آن خاندان را پذيرفتند ، اين بهترين راه براى ايجاد هم آهنگى بين صفوف مسلمين خواهد بود .\r\nبزرگترين كسانى كه معاويه را در انتصاب فرزندش به خلافت انتقاد مىكنند ، شيعيانند كه خود ، خلافت را منحصر در آل على ( ع ) مىدانند و در بين فرزندان على ( ع ) آن را مىكشانند كه هر پدرى به پسرش واگذار كند . و بنى عباس نيز بر همين رويه سير خلافت را بين خود ادامه دادند .\r\nپاسخ - كسى معاويه را تنها از لحاظ انتخاب خليفه اش انتقاد نكرده است ، بلكه ايراد بر معاويه از دو نقطه نظر است :\r\nاول بىلياقتى شخصى اوست چنان كه امير المؤمنين ( ع ) در يكى از گفتارهاى خود فرمايد : خداى عز و جل نه براى او سابقه اى در دين ، و نه پدران صادقى در اسلام قرار داده است ، او آزاد شده ، فرزند آزاد شده است و حزبى است از احزاب جاهليت ، كه پيوسته او و پدرش دشمن خدا و رسول و مسلمين بودند تا سرانجام ، بالاجبار و از روى عدم تمايل اسلام را پذيرفتند . در ميان امت اهل حل و عقدى كه ابو بكر را به خلافت برگزيدند و با وصيت او نسبت به خلافت عمر موافقت كردند ، و سپس با اهل شورا در امر خلافت عثمان هم آهنگى نشان دادند ، آنگاه از روى رغبت و تمايل با مولاى ما امير المؤمنين ( ع ) دست بيعت گشودند بدين ترتيب خلافت امير المؤمنين ( ع ) قطعى شد و اطاعتش بر همه و از جمله بر معاويه واجب و لازم گرديد . اين اهل حل و عقد يا خودشان شخصا و يا نظائرشان در امر بيعت\r\n","description":"","footnote":"","page_name":" 81 ","page_number":81},
  {"content":"\r\nشوم معاويه بودند و خود بر او ايراد گرفتند .\r\nدوم از ناحيهء بىكفايتى كسى كه پس از خود به خلافت تعيين كرد يعنى يزيد خائن هتاك متظاهر به فسق و فجور ، اگر نگوئيم متظاهر به كفر و بىدينى .\r\nاما اينكه گويد اهل حل و عقد براى انتخاب كردن خليفه ، تعيين نشده‌اند .\r\nاگر بگويد از اول معين نبوده‌اند ، تهمت بزرگى زده زيرا كسانى كه در صدر اول در پايتخت اسلام ، مدينهء منوره ، متصدى تعيين خليفه شدند ، اهل حل و عقد بودند و آنها تا آن روز غالبا موجود بودند و كسانى هم كه مرده بودند ، كسانى ديگر جاى آنها را گرفتند ، اگر در آغاز امر ، اختيار خليفه به اينان واگذارده شده است . پس همين اشخاص هم بايد تا هر زمان ، مسئول انتخاب خليفه باشند و هيچكس نمىتواند بدون رضايت آنها كسى را بخلافت برگزيند و اين اشخاص را اوضاع و احوال و مقتضيات روز تعيين مىكند ، نه اينكه در كتاب و سنت به نام آنان تصريح شده باشد .\r\nو اگر مقصود او عدم تعيين خليفه پس از معاويه است ، اينهم به معاويه حق انتخاب نمىدهد ، زيرا زمان تعيين خليفه هنگام مرگ خليفهء قبلى است نه قبل از آن ، بلى ممكن است به فكر برسد ، هنگام انتخاب ، آيا شخص لايق انتخاب مىشود يا نه ؟ ولى معاويه از كجا مىدانست ساعت مرگش به موضوع انتخاب خليفه توجه نمىشود ؟ ! و به چه دليل معاويه بدون نظر مردم اقدام به انتخاب خليفه كرد ؟ ! و چرا گروهى را با تهديد ، و گروهى را با تطميع ، تسليم مقصد شوم خود نمود ؟ و آيا چه وقت انتخاب او ، اختلاف را كه براى امت از هر چيزى بدتر است ، جلوگيرى كرد با وجود اينكه در جامعهء اسلامى ، مردمى بودند كه بر او اين عمل را ايراد گرفتند و مردمى او را توبيخ كردند ، و عده اى دشمنى او را سخت در دل گرفتند و از ترس شرش تظاهر به موافقت كردند ، بلى فرومايگانى هم بودند كه رضاى خلق را به خشم خالق سودا كرده ، كيسه‌هاى زر و سيم ، چشم آنها را بست\r\n","description":"","footnote":"","page_name":" 82 ","page_number":82},
  {"content":"\r\nو اظهار رضايت كردند .\r\nاگر اين فكر ( تعيين خليفه ) بجا و نيكو بود ، چرا ( بقول شما ) اين عمل از پيامبر ( ص ) هنگامى كه وفاتش فرا رسيده بود ، فوت شد ، ننگ اختلاف را از جامهء امتش نشست ؟ و ديگهاى شقاق و خلاف را به حال خود گذارد كه تا به امروز ، همچنان بجو شد . به عقيدهء شما آيا پيامبر اكرم ، اگر امر خلافت را به شخص معينى وصيت كرده بود ، كسى را مىرسيد در اين مقام طمع كرده و بر خلاف صريح سخن پيغمبر ( ص ) خود را خليفه بخواند ؟\r\nو آيا سعد بن عبادة در آن صورت مىتوانست مردم را به بيعت خود فرا خواند ، و سخنگوى انصار بگويد : « منا امير ، و منكم امير » يكى از ما و يكى از شما حاكم باشد ؟ !\r\nو يا ديگرى فرياد بردارد : منم كه به رأيم تكيه كنند و منم نگهبان مورد اعتماد خلافت . و مهاجران سوى ابابكر گرد آمده و عده اى ديگر نزد عباس و بنى هاشم و مربوطين و منسوبين به آنها اجتماع كرده بگويند : خلافت از آن امير المؤمنين صلوات اللَّه عليه است .\r\nاينها سؤالهاى جامع و فراوانى است كه خضرى نمىتواند آنها را پاسخ دهد ! مگر اينكه ادعا كند معاويه بيش از پيامبر خدا ( ص ) به امت مهربان بوده است .\r\nيزيدى كه در دوران شومش ، واقعهء كربلا اتفاق افتاد . چه اختلافى را از ميان برداشت و آنگاه دنبال واقعهء كربلا فاجعهء حره پديد آمد و در تعقيب آن ، جريان ابن زبير صورت گرفت و داستان خانهء معظم كعبه روى داد . اينها همه نتيجهء انتخاب يزيد ، و نتيجهء اين فكر فاسد بود ، در حالى كه در ميان اعتراض كنندگان به حكومت يزيد ، فرزند پيغمبر ( ص ) حسين بزرگوار صلوات اللَّه عليه ، و بقيهء فرزندان عبد مناف و عموم مهاجر و انصار مدينهء منوره بودند .\r\nگذشته از اينها ، اگر معاويه در كار انتخاب خليفه چاره اى نداشت ، چرا\r\n","description":"","footnote":"","page_name":" 83 ","page_number":83},
  {"content":"\r\nيكى از صلحاى صحابه را براى اين مقام ، انتخاب نكرد و چرا مقدم بر همه صحابه ، فرزند پيامبر خدا ( ص ) امام طاهرى را كه هيچ كس به پايهء رأى صائب و علم و تقوا و شرافتش نمىرسيد انتخاب نكرد .\r\nچگونه خضرى اظهار نظر مىكند كه اين انتخاب خيلى خوب و نيكو و در خور مصلحت امت بود ، و نمىگويد اين انتخاب ظلم و جنايت بر امت و اسلام و رسولش ، و كتاب و سنتش بود ؟ و حال آنكه رسول خدا ( ص ) از سالها قبل امت را هشيار داده گفته بود : اول كسى كه سنت مرا تحريف مىكند مردى از بنى اميه است ( 1 ) و گفتار ديگرش : اين دين پيوسته متعادل و در حد خود محفوظ خواهد ماند تا وقتى كه مردى از بنى اميه بنام يزيد در آن رخنه كند . ( 2 )\r\nم - و ابن ابى شيبه و ابو يعلى حكايت كرده‌اند كه : يزيد وقتى پدرش در شام حكمرانى مىكرد ، در جنگ مسلمانان شركت كرد . كنيزى نصيب مردى شد و يزيد او را از آن مرد گرفت و مرد به ابى ذر متوسل شد . ابوذر با او نزد يزيد آمد و سه بار او را امر به رد كنيز كرد و او بهانه مىآورد ، سرانجام ابوذر گفت : به خدا سوگند ! اگر تو چنين مىكنى همانا من از رسول خدا ( ص ) شنيدم كه مىفرمود :\r\nاول كسى كه سنت مرا تغيير دهد ، مردى از بنى اميه است . اين بگفت و روى از او بگردانيد . يزيد او را تعقيب كرده گفت : ترا به خدا سوگند آيا منم آنكس كه گفتى ؟\r\nابوذر پاسخ داد نمىدانم ، و يزيد كنيز را پس داد .\r\nابن حجر در « تطهير الجنان » حاشيهء صواعق / 145 گويد : اين حديث با روايتى كه در آن تصريح به يزيد شده و قبلا بدان اشاره شد ، منافاتى ندارد ، زيرا از دو حال خالى نيست : يا كلام ابى ذر « نمىدانم » را حمل بر حقيقت كنيم مقصود اين باشد كه در علم او چنين ابهامى وجود دارد و اين ابهام در روايت\r\n\r\n","description":"","footnote":"\r\n( 1 ) الخصائص الكبرى 2 / 139 ، تطهير الجنان در حاشيهء صواعق / 145 .\r\n( 2 ) الخصائص الكبرى 2 / 139 ، تطهير الجنان در حاشيهء الصواعق ص 145 او گويد : « سند رجالش ، رجال صحيح است جز اينكه برخى از آن قطع شده است . »\r\n","page_name":" 84 ","page_number":84},
  {"content":"\r\nنخستين برداشته شده است ، و يا بگوئيم اباذر خوب مىشناخته كه آن كس از بنى اميه ، همان يزيد است ، ولى از ترس فتنه و آشوب ، از تصريح بدان خوددارى كرده خصوصا با مطالب و جريانات ديگرى كه ميان او و بنى اميه بوده كه هر گاه تصريح مىكرد ، آنان را وا مىداشت ، ابوذر را متهم به دشمنى و بدرفتارى نسبت به خود كنند .\r\nاما اظهار نظر خضرى در محدود ساختن خلافت به يك خانواده ، ما از اين بابت ايرادى به او نمىگيريم ، بلكه سخن ما در ناشايستگى خانوادهء مورد نظر اوست . بلى هر گاه خلافت در يك خاندان با شخصيتى محدود مىشد كه به زيور لياقت و كاردانى از ناحيهء دينى و سياسى آراسته بودند ، سخنى نبود ، ولى هر گاه لياقت نباشد ، هيچ گاه طرفدار خاندانى معين نخواهيم بود ، زيرا تنها محدود كردن مسئلهء خلافت به يك خانواده براى ريشه كنى فساد و پايان دادن سريع به اختلاف ، كافى نيست ، زيرا وقتى مردم از خليفه حيف و ميل ديدند بر او مىشورند و او را از مقام خلافت عزل مىكنند و طبعا اشخاص پاكدامنتر ، جوانمردتر ، و با اصالتتر از او ، جاى او را مىگيرند . در اين صورت با وجود بىلياقتى خليفه ، محدود كردن خلافت به يك خاندان ، با چه فسادى مبارزه تواند كرد ؟ !\r\nبلى هر گاه به خاندانى خلافت محدود گردد كه مردم هم عملا لياقت آنان را بنگرند ، در اين صورت طمع آنان را كه خارج از آن خانواده‌اند ، قطع مىگردانند و بهانه شورشيان و محركانشان را ، به لحاظ نداشتن علت و موجباتى براى انقلاب و شورش ، محكوم و باطل مىكنند در اين حال قطعا امت به خليفه اى كه واجد شرائط ما باشد تسليم مىگردد و عظمت مقامش بالا مىگيرد و امورش روبراه شده ، اوامرش مطاع خواهد شد و آنگاه به نبرد با پليدىها خواهد برخاست و هر كار خير و صلاحى را گسترش مىدهد ، در عين حال شيعه خلافت را به شرطى در آل على عليهم السلام محدود مىكند كه اطمينان به جريان قانون عصمت در رجال تعيين شده براى خلافت داشته باشد و به وسيله نصوص متواتر نبوى ، خلافت\r\n","description":"","footnote":"","page_name":" 85 ","page_number":85},
  {"content":"\r\nآنان قطعيت يافته باشد . ( مراجعه كنيد ص 79 ، 82 از همين مجلد . )\r\n4 - گويد : بطور خلاصه حسين ( ع ) در قيامى كه كرد از آنجا كه براى امت موجبات تفرقه و اختلاف را باعث شد ، خطاى بزرگى مرتكب گرديد و پايه‌هاى استوار هميشگى امت را تا امروز متزلزل ساخت و آثار و نوشته‌هاى فراوانى كه مردم دربارهء اين حادثه ، انتشار داده‌اند ، قصدى جز آتش افروزى در دلها براى دورى بيشتر امت ندارند . نهايت چيزى كه مىتوان گفت اينست كه حسين عليه السلام امرى مىطلبيد كه براى او فراهم نگرديد و وسائلش جور نشد و ميان او و منظورش مانع ايجاد كردند و در آن راه كشته شد ، و قبل از اين واقعه ، پدرش كشته شده بود ، ولى قلم نويسندگان براى پدر حسين ( ع ) به كار نيفتاد ، و كسى نبود كشته شدن او را به زشتى ياد كند ، و آتش دشمنى را گداخته تر كند . اينان نزد پروردگارشان رفتند تا به حساب آنچه كرده‌اند ، آنان را خدا محاسبه كند ، و تاريخ از كار آنان اين عبرت را بگيرد كه : هر كس مىخواهد به كار بزرگى دست زند ، نبايد بدون تجهيزات طبيعى در آن راه گام بردارد ، و هيچ گاه شمشير بر نگيرد مگر آنكه نيروئى كافى يا نزديك بدان در اختيارش باشد . چنان كه بايد عللى حقيقى براى قيامش كه به مصلحت امت منتهى شود ، وجود داشته باشد ، از قبيل ستمى آشكار و غير قابل تحمل براى خود ، يا ظلمى طاقت فرسا براى امت .\r\nامّا حسين ( ع ) در وقتى با يزيد به مخالفت برخاست كه مردم با يزيد بيعت كرده بودند . و هنوز از او جور و ستمى ديده نشده بود . ( در 129 - 130 ) و قبل از اين سخنانش ساحت يزيد را ، از ظلم و جور پاك مىكند و چنين وانمود مىكند ، كه او على بن الحسين ( ع ) را به خود نزديك كرده و مورد اكرام و انعام قرار داده است .\r\nپاسخ - كاش وقتى اين مرد مطالب خود را مىنوشت ، از شؤون خلافت اسلامى و شرائط آن ، آگاهى و اطلاعى داشت و مىدانست خليفه چگونه بايد\r\n","description":"","footnote":"","page_name":" 86 ","page_number":86},
  {"content":"\r\nدر تدبير امور مردم ، هشيار و در تهذيب و تربيت نفوس بصير بوده ، و خود از آن رو كه پيشواى مردم است از كليهء رذائل اخلاقى پاكيزه باشد ، و هيچ گاه دعوت خود را به اعمال زشت خويش نقض نكند ، و بسيارى از صفات ديگر كه آراستن بدان صفات ، براى كسى كه بار سنگين خلافت مسلمين را بر عهده مىگيرد ، ضرورى است ، ولى خضرى وقتى قلم به دست گرفته ، كه از همهء اين مطالب بىخبر است ، او در حالى دست به نوشتن اين سخنان ياوه زده كه حامل روحى پست و باركش جانى فرومايه بوده كه در زير نائرهء دشمنى و عداوت بيك زندگى مختصر و خوشى و آسايش خيالى قناعت كرده است ، در وقتى كه بىارادگى و محافظه كارى در زير سايهء بردگى ، خوشى موهوم را در نظرش جلوه داده است .\r\nنه يك روح بلندى دارد كه بتواند از زندگى ننگين فرار كند ، و نه يك عقل سليمى كه جاى فرومايگى را به او بشناساند ، و نه به تعاليم اسلامى آشنائى كاملى دارد ، تا درسهاى مناعت طبع و شهامتش بياموزد ، و نه شخصيتها و روحيهء رجال تاريخ را مىشناسد ، تا از كمّ و كيف امور روانى آنان با خبر باشد . او نه با يزيد طغيانگر آشنائى دارد ، تا بداند كه هيچيك از شرائط خلافت در او وجود نداشت ، نه حسين عليه السلام را كه يكجهان آقائى ، شرافت ، مناعت طبع و شهامت ، حسين بزرگى و پيشوائى ، حسين دين و ايمان ، حسين فضيلت و عظمت ، حسين حق و حقيقت ، را مىشناسد تا اعتراف كند كسى كه مانند او روحى بلند دارد ، نمىتواند تسليم يزيد هتاك و بىآبرو ، يزيد لا ابالى و فاسق ، يزيد آزمند و حيوان صفت ، يزيد كفر و الحاد ، گردد .\r\nفرزند مصطفى ( ص ) ، جز براى وظيفهء دينىاش قيام نكرد ، زيرا هر كس بدين حنيف و نورانى اسلام معتقد باشد ، مىداند ، اولين وظيفهء او ، دفاع از دين بوسيلهء جهاد بود ، جهاد با كسى كه با نواميسش بازى كند و مقدساتش را بيهوده بگيرد ، و تعاليمش را دگرگون سازد ، و دستورات دينىاش را معطل بگذارد .\r\nو ظاهرترين نمونهء اين مطالب كلى ، يزيد ستمگر و نابكار و ميگسار است كه\r\n","description":"","footnote":"","page_name":" 87 ","page_number":87},
  {"content":"\r\nبه همين رذائل در عهد پدرش معرفى شده بود ، چنان كه وقتى معاويه خواست برايش بيعت بگيرد مولاى ما حسين عليه السلام خطاب به معاويه فرمود :\r\nمىخواهى مردم را به امرى مبهم بيندازى ؟ ؟ گويا مرد ناپيدائى را توصيف مىكنى ؟ و از غائبى سخن مىگوئى ؟ يا از كسى خبر مىدهى كه از او خبر خصوصى دارى ، و حال آنكه يزيد خودش موقعيت رأى و فكرش را ارائه داده است . يزيد را به همان سنجشى بر گير كه او خود را بدان سنجيده است كار يزيد بجان هم انداختن سگها و كبوتران ، و مسابقهء با هم جنسانشان ، و پرداختن به كنيزكان نوازنده و سرگرمى با انواع لهو و لعب مىباشد .\r\nاو در اين امور تو را ياور خوبى است نه در امر خلافت . تو اى معاويه ! چه بسيار بىنيازى از اينكه خداى را بار سنگين اين خلق ، بيش از آنچه بدوش كشيده اى ، ملاقات كنى ( 1 )\r\nو نيز امام ( ع ) به معاويه فرمود : نادانىات ترا بس ، كه دنياى زود گذر را بر آيندهء دراز مدت ترجيح دادى . معاويه گفت : اما اينكه گفتى ، شما شخصا بهتر از يزيد هستيد ، به خدا سوگند يزيد براى امت محمد ( ص ) بهتر از تواست .\r\nحسين ( ع ) گفت : اين تهمت است و باطل ، آيا يزيد شرابخوار و هوسران بهتر از من است ؟ ! ( 2 )\r\nو در نامهء معتضد كه در عهد او ، مقابل اجتماع بزرگ مردم خوانده شد ، چنين است : يكى از مطاعن معاويه ، مقدم داشتن ديگران راست ، بر دين خدا ، و دعوت مردم را به فرزند متكبر و شرابخوارش يزيد ، كه كارش خروس بازى ، سگ بازى و ميمون بازى بود . و بيعت گرفتن از مسلمانان نيك سيرت براى او با قهر و غلبه ، و تهديد و تطميع ، و ترس و رعب ، با اينكه معاويه نابخردى او ، و خباثت و ستمگريش را مىدانست و ميخوارگى و فسق و فجور و الحادش را مشاهده مىكرد .\r\n\r\n","description":"","footnote":"\r\n( 1 ) الامامة و السياسة 1 / 153 .\r\n( 2 ) الامامة و السياسة 1 / 155 .\r\n","page_name":" 88 ","page_number":88},
  {"content":"\r\nاز اين رو وقتى او را بر اوضاع مسلط كرد و همه چيز برايش فراهم شد و خدا و پيامبرش را براى رسيدن به مرادش در مورد او مخالفت كرد ، و يزيد روى كار آمد ، به خونخواهى مشركين برخاست و به طرفدارى از آنها بر عليه مسلمانان قيام كرد و با اهل حرّه ، عملى انجام داد كه در اسلام عملى از آن زشتتر و فجيعتر با چنان مردم صالحى ، ممكن نبود . و بدين وسيله عقده‌ها و كينه‌هاى دلش را گشود و شفا بخشيد . و به گمان خود از دوستان خدا انتقام گرفت و بدين وسيله نهايت دشمنى خود را با خدا اظهار كرده ، كفر و شركش را علنا با اين اشعار ابراز داشت :\r\n\r\nليت اشياخى ببدر شهدوا\r\nجزع الخرزج من وقع الاسل ( 1 )\r\nقد قتلنا القوم من ساداتهم\r\nوعدلنا ميل بدر فاعتدل ( 2 )\r\nفاهلوا و استهلوا فرحا\r\nثم قالوا يا يزيد لا تشل ( 3 )\r\nلست من خندف ان لم انتقم\r\nمن بنى احمد ما كان فعل ( 4 )\r\nلعبت هاشم بالملك فلا\r\nخبر جاء و لا وحى نزل\r\n\r\n( 5 )\r\nاين است گفتار كسى كه از دين بيرون رفته ، و اين است نمونهء سخن كسى كه نمىخواهد به خدا ، و دينش باز گردد و كارى به كتاب خدا و پيامبرش ندارد ، و خداى و آنچه از سوى او آمده است همه را با ديدهء انكار مىنگرد و آنگاه هتاكى و جسارتش ، به جائى مىرسد كه حسين ( ع ) فرزند فاطمه ، دخت رسول را ، با مقامى كه در نزد پيامبر ( ص ) دارد ، و با همهء منزلتى كه در دين و فضيلت داراست ، و با وجودى كه پيامبر نسبت به او و برادرش گواهى داده كه پيشوايان جوانان بهشتند ،\r\n\r\n","description":"","footnote":"\r\n( 1 ) كاش بزرگان قبيلهء من در جنگ بدر ( كه شكست خوردند ) ، بىقرارى مسلمانان خزرجى را از ضربات نيزهء ما مىنگريستند ( كه در احد چگونه شكست خوردند ) .\r\n( 2 ) ما بزرگانشان را كشتيم ، و انحرافى را كه در جنگ بدر پديد آمد تعديل كرديم .\r\n( 3 ) آنگاه ، همه از روى خوشى و شادكامى ، آفرين گفته مىگفتند : يزيد دستت درد نكند . ( اين شعر تلفيق از خود يزيد است ) .\r\n( 4 ) من از نسل پدرانم ( خندف ) نيستم اگر از آل احمد آنچه را بر ما كردند انتقام نگيرم .\r\n( 5 ) بنى هاشم ، با ملك و قدرت بازى كردند ، پس بايد دانست نه خبرى آمده و نه وحيى نازل گرديده است .\r\n","page_name":" 89 ","page_number":89},
  {"content":"\r\nاز روى بىباكى از خدا ، و كفر به دين او ، و دشمنى با رسول او ، بكشد و خونش را بريزد ، و اين عمل را به عنوان مبارزهء با عترت پيامبر ( ص ) ، و كوچك داشتن حرمت او تلقى مىكند تا جائى كه گويا كشتن او و چنين رفتارى با اهل بيتش را ، با قومى از كفار ترك و ديلم انجام مىدهد .\r\nاو نه از دشمنى خدا ، و نه از سطوت و قدرت او ، بيم دارد ، خداوند هم ، رشتهء عمرش را گسست ، و او را از شاخ و بن بر كند ، و آنچه را او در اختيار داشت ، از او گرفت و عذاب و كيفر شايستهء عصيانش را برايش فراهم ساخت . . . تا آخر ( مراجعه كنيد تاريخ طبرى 11 / 358 ) .\r\nو پيش از اينها همه ، در ص 257 از قول پيامبر ( ص ) گذشت ، كه فرمود :\r\n« اول كسى كه سنت مرا تغيير دهد ، مردى از بنى اميه است و پيوسته امر اسلام معتدل و بر مبناى عدالت استوار است تا وقتى كه مردى از بنى اميه به نام يزيد در آن رخنه كند . »\r\nكسانى كه بيعت يزيد را رد مىكردند ، به اين گونه مطالب نظر داشتند ، زيرا خلافت چنين كس با اين خصوصيات ، از چند نظر براى اسلام و مسلمين خطر بزرگى بوده است :\r\n1 - گروهى را در امر دين از آن رو متزلزل مىسازد كه در مغز خود ، مىپرورند كه خليفه بايد ، با كسى كه او را به جاى خود نهاده ، سنخيت داشته باشد ، نسلى كه عصر پيغمبر ( ص ) را درك نكرده و تحت تأثير جاذبهء تعاليم صحيح و قدسى او قرار نگرفته است در اين دورهء تاريك چنين شبهه اى زود بر دل او مىنشيند و پندارد ، قداست پيامبر بزرگ ( العياذ باللَّه ) به امثال اين آلودگىها ملوث بوده ، بىخبر از اين كه اين مرد ، خليفه پدرش بوده نه خليفهء پيامبر خدا ، و چيزى كه او را بر اين مسند استقرار بخشيده ، آز و نياز به شهوات از يكسو ، و بيم و هراس از سوى ديگر ، بوده است .\r\n2 - كسانى هم هستند كه از پيروى خليفه ، در هتاكىهايش ، چه از نظر بىبند\r\n","description":"","footnote":"","page_name":" 90 ","page_number":90},
  {"content":"\r\nو بارى و دريدگى ، و چه از نظر علاقه به نزديك شدن به بزرگان و همرنگى با سياستمداران ، به حكم ( الناس على دين ملوكهم ) ، خوششان مىآيد ، و مردم در كار شهواتشان به حد معينى اكتفا نمىكنند . از اين رو مفاسد ، افزونى مىيابد و اعمال زشت ، رو به گسترش گذارده از هر فسق و فجورى به ديگر اشكال جديدش راه مىيابند .\r\nدر نتيجه ديرى نمىپايد كه كشور اسلامى ، مركز همه نوع زشتىها و تباهىها گردد تا جائى كه از نواميس دينى هيچ گونه اثر و نشانى باقى نماند .\r\n3 - در اين ميان ، مردمى هم هستند كه اين مظاهر ننگين را با ديدهء انكار مى - نگرند ، چون مظاهر دينى را از دست داده‌اند .\r\nاين مردم پاكدل گروهى سرگردان در پى راه راست ، نمىدانند به كدام سو گام نهند و مبانى دينى خود را از چه كسى فرا گيرند و دستهء ديگر در اين تيرگىهاى وحشتناك دچار شبهاتى شده ، بىاراده خود را در اختيار گمراهىهاى جاهليت اولى قرار مىدهند .\r\n4 - هر ملتى كه زمامداران ، رهبران ، فرماندهان و پيشوايانش گرفتار بىبند و بارى و هتاكى شدند ، طبعا از رسيدگى به امور اجتماعى و مسائل ادارى مملكت باز مانند ، و چون نمىتواند با هرج و مرج و فساد داخلى مبارزه كرده در مقابل اضطراب داخلى مقاومت آورند ، در نتيجه بيگانگان را به طمع انداخته ، مورد حملات دشمن واقع مىشوند و ديرى نپايد ، شكار درندگان و لقمهء آزمندان و طعمهء هر مخالفى خواهند شد .\r\n5 - اسرار و كيان اسلامى كه طبعا به ملتهاى دور دست از كشورهاى اسلامى مىرسد ، تحت تأثير زيبائيهاى بهجت انگيز ، حكمتهاى رسا ، هم آهنگىهايش با عقل و منطق ، و اعمال و رفتار رجال صميمىاش قرار گرفته ، عده اى از آنها در شعاع جاذبهء آن واقع ميشوند و جمعى به زودى آن را خواهند پذيرفت و يا حداقل مهرش را به دل گرفته ، به امور نفسانى و روحى آنان خواهند در آميخت .\r\n","description":"","footnote":"","page_name":" 91 ","page_number":91},
  {"content":"\r\nولى وقتى اين وضع را در مردم آن بنگرند ، و اخبار دل انگيز اسلامى را با عادات و سلوك زمامداران دوره جديد سنجيده ، مخالف و متضاد ببينند ، و در لواى اين خلافت ستمگرانه ، اخبار وحشتناكى دريافت كنند ، و به آنان رسد كه اين تعاليم درخشان از دست رفته ، و آنچه در كشور اسلامى بايد جارى شود همه را شهوترانيهاى خليفه و بىخبرى زمامداران و خود باختگى زعما ، و بىثباتى ديگران لگد كوب كرده و از بين برده است .\r\nو خيلى زود شهرت اسلامى را پريشان ساخته ، دوستىها به دشمنى مبدل گردد بىآنكه بتوانند كارهاى اصلى و بدلى را از يكديگر جدا سازند ، و اين خود سنگ بزرگى بر راه تكامل اسلام ، و مانع نفوذ آن ، در بيگانگان و محيط خارج ، خواهد بود .\r\n6 - به اين مطالب بايد گستاخيها و زبان درازيهاى بنىاميه را نسبت باسلام افزود ، و نيز آن عده از اعمال فجيعشان كه بر نيت سوءشان ، نسبت به اسلام و مسلمين ، حكايت مىكند ، اضافه كرد .\r\nما از اين گونه آثار ، دانسته‌ايم كه بنى اميه دست از دين بت پرستى پدران خود بر نداشتند ، مگر از ترس شمشير و طمع در زمامدارى از اين رو كمترين انتظارى كه از آنها مىرود اگر نخواهند امت اسلامى را به عقب باز گردانند ، بىتوجهى نسبت به نشر تعاليم اسلام است ، تا در خلال فرو رفتن در جاهليت ، و خود باختگى در كار فسق و فجور و اخلاق ناشايست ، دولت اسلام را دولتى برنك دولت قيصر روم ، و جاهليت عربى ، در آورند .\r\nاز اينها گذشته ، وقتى خليفه خود ناظر كسانى باشد كه اين گونه گستاخىها و هوسرانيها بر آنان مشتبه شده ، و او خود را مالك الرقاب مردم مىداند و كسى پيدا نشود خطاهاى او را خرده گيرى كند و يا زبان به ايراد و انتقاد او بگشايد ، در اين صورت خليفه طبعا در انحرافهاى خود ، بيشتر پافشارى كند و در شهواتش بيشتر فرو رود و بر خود خواهى ، تكبر و گردنكشيش مىافزايد .\r\n","description":"","footnote":"","page_name":" 92 ","page_number":92},
  {"content":"\r\nپس مىگوئيم : اى آقاى خضرى ! چه خطرى براى جامعهء دينى از اين وضع مىتواند بدتر باشد ، و چه مصلحتى بالاتر از زدودن اين ننگ ، مىتوان تصور كرد كه هر متدين غيورى را به قيام عليه اين قدرت ستمگرانه فرا مىخواند ؟\r\nو آيا چه بار گرانى به دوش مردم از آنچه ياد شد ، سنگينتر و يا چه ظلم غير قابل تحملى از آنچه بيان گرديد شديدتر مىتوان به ياد آورد ، تا جائى كه هر متدينى را به تنهائى ، موظف به مخالفت با آن ، و قيام عليه آن مىكند ، هر چند بداند قطعا كشته خواهد شد ، زيرا فكر مىكند هر چند او امروز مىميرد ، ولى زندگانى جاويدش در راه دين اركان دولت ستمگر را متزلزل خواهد كرد ، نام چنين انسانى در ميان جامعهء دينى ، نامهء سياه اعمال ستمگر را بر ملأ خواهد ساخت و نشان مىدهد ، او چگونه مسند مقدس زعامت اسلامى را غصب كرده و در مقابل مخالفتى كه با جناياتش صورت گرفته ، انسانى شرافتمند را كشته است .\r\nملتى كه بر اين حقايق واقف گردند ، مىتوانند اين واقعه را درسى از فداكارى مترقيانه تلقى كرده و آن را جانبازى در راه عقيده و مبدء فكرى صحيحى بدانند ، و كار او را دنبال كنند . در اين ميان گروهى نسبت به چنين انسان فداكار ، رقت آورده به خونخواهىاش قيام مىكنند و گروهى ديگر از خطاهاى ستمگر به خشم آمده و هتاكىهايش را بديدهء انكار مىنگرند ، آنگاه اين دو روح خونخواه و خشمگين بهم پيوسته نيروى دولت ستمگر را سقوط داده و راههاى پيروزى را بر او مىبندند تا بدينوسيله ستم و ظلم ريشه كن شده و صلاح عموم جاى آن را بگيرد .\r\nاين چنين ، نهضت مقدس حسين ( ع ) اثر بخشيد تا جائى كه مردم بر دولت بنى اميه در ايام مروان حمار ، شوريدند و بدين ترتيب امت درسهاى مترقىاش را از او فرا گرفت ولى « خضرى » و آن عده از كسانى كه در پيچ و خمهاى مسير او راه مىپيمانيد ، كورى جهالت ، ديده و بصيرتشان را نابينا ساخته است .\r\n","description":"","footnote":"","page_name":" 93 ","page_number":93},
  {"content":"\r\nحسين فداكار ، ملك عقيم نمىطلبيد تا قبل از تدارك لازم ، مرتكب خطاى بزرگى به خيال خضرى شده باشد و جسورانه با صداى بلند بگويد :\r\n« ميان او ، و آنچه علاقه داشت ، مانع شدند و او در آن راه كشته شد . . . » .\r\nاو غافل است از اينكه فداكار جوانمرد ، و مجاهد پيروز ما ، مىخواست در راه دين جانبازى كند تا امت را از خشونت رفتار بنى اميه ، و شدت سياستشان و درجهء دورى بنى اميه از مقررات بشرى ، تا چه رسد به دورى از قوانين و مقررات دينى ، بياگاهاند و نشان دهد اين قوم تا چه حد ، در خشونت جاهليت و عادات ريشه دار كفر ، فرو رفته‌اند ؟ تا در نتيجه مردم متدين بدانند ، اينان چگونه مردى بودند كه نه احترام بزرگان را رعايت كردند ، و نه بر كودكان ترحم نمودند و نه بر طفل شير خوار رقت آوردند ، و نه نسبت به زنان حرمت روا داشتند . در اين شرائط او ، شاخسارهاى رسالت را به ميدان فداكارى فرستاد ، و گلهاى بوستان نبوت و انوار خلافت را به جانبازى فرا خواند ، و هيچ گوهرى از اين گوهرهاى بىهمتا باقى نماند ، و ديرى از اين شب ديجور نگذشت تا خود و اينان همه و همه در راه اين هدف عالى شهيد شدند .\r\n\r\nسل كربلا كم من حشا لمحمد\r\nنهبت بها و كم استجزت من يد ( 1 )\r\nاقمارتم غالها خسف الردى\r\nو اغتالها بصروفه الزمن الردى\r\n\r\nحسين بزرگوار ( ع ) ، كسى نبود كه كارش مانند باد گذران ، از نظرها مخفى ماند ، زيرا او در ميان امت جدش . رتبتى شامخ و مقامى بلند ، و دانشى جوشان ، و نظرى اصيل ، و عدالتى آشكار ، و تقوائى روشن داشت .\r\nاو گل بوستان پيامبر خدا ( ص ) بود كه از رهگذر فضيلتش ، مردم بهره مند مىشدند ، بين مسلمين ، كسى را كه منكر يكى از اين فضائل باشد هر چند عقيده\r\n\r\n","description":"","footnote":"\r\n( 1 ) از كربلا بپرسيد تا چند جگر گوشه‌هاى پيامبر در آن مورد قرار گرفتند و چه دستها كه از پيكرها قطع گرديد .\r\nچه ماه‌هاى منيرى كه دست فرومايگان آنها را به خوف كشانيد و شبيخون ناجوانمردانه زمان ، آنها را از پاى در آورد .\r\n","page_name":" 94 ","page_number":94},
  {"content":"\r\nبه خلافتش نداشته باشد ، نمىيابيد . و امت اسلامى پيرامون نهضت مقدسش سخن بدون دقت و توجه بر زبان نمىراند ، پس از دقت نظرها و توجه‌هاى كافى ، آن را بر طبق مصالح عاليهء جامعه ، تشخيص داده است و دربارهء او و نهضت مقدسش ، از احدى از امت جز احترام و تقديس ، چيز ديگرى شنيده نشده است .\r\nاز اين رو گوش روزگار از هيچ انسانى جرأت و جسارت خضرى را در آنجا كه گويد : اشتباه از آن بزرگوار صورت گرفت ، نيوشيده است .\r\n* ( إِنَّهُمْ لَيَقُولُونَ مُنْكَراً مِنَ الْقَوْلِ وَزُوراً ) * ( 1 )\r\nآنچه از تاريخ زندگانى سبط فداكار پيامبر ( ع ) استفاده مىكنيم ، وجوب قيام در مقابل هر باطل و پشتيبانى و دفاع از هر حقى است و نيز لزوم قيام براى بر پا داشتن اساس دين ، و نشر تعاليم و اخلاق فاضلهء آن است . بلى اين تاريخ با عظمت بما مىآموزد چگونه بايد به نفع ابديت ، دست از زندگى مادى شست و از زندگى محدود زير سايهء بردگى ، به آغوش مرگ ، پناه برده براى نجات امت اسلامى از چنگالهاى ظلم و فساد به شاهراه مرگ دست آويخت ، و چگونه بايد در راه دين حنيف و نورانى اسلام با قاطعيت ، فداكارى كرد و در لبهء پرتگاههاى خوارى و ذلت چگونه انسان خود را از سقوط نگهدارى كند .\r\nاينها است ، اندكى از درسهاى بسيارى كه سيد و مولاى ما حضرت حسين عليه السلام به امت جدش داده است نه آنچه خضرى پنداشته ، كه تاريخ از كار . . .\r\nتا آخر .\r\nغير از آنچه ياد شد ، از خضرى دشمنىهاى فراوان ديگرى ديده شده كه از آنها چشم ميپوشيم تنها مىخواستيم كاوشگران را از اين نمونه افكار او ، به سنخ آراء اموى او ، هشيار سازيم .\r\n« اينان از مردم مىترسند ولى از خدائى كه هنگام سوء نيتهايشان با آنها نمىترسند و خدا به آنچه مىكنند آگاه است » .\r\n\r\n","description":"","footnote":"\r\n( 1 ) « اينان سخنى ، بر خلاف و از روى باطل بر زبان ميرانند » آيه 12 از سورهء مجادله .\r\n","page_name":" 95 ","page_number":95},
  {"content":"\r\n\r\n9 السنة و الشيعة\r\nبقلم : محمد رشيد رضا صاحب تفسير المنار\r\n« مقصود نويسندهء اين رساله ، اين نيست كه بحث و انتقاد بىآلايشى كرده باشد ، او نمىخواهد احتجاج صحيحى ايراد كند ، هر چند كار خود را به صورت رديه اى بر علامهء حجت سيد محسن امين عاملى ( قدس سره ) در آورده است ، ولى هيچ گونه حمله اى بر » حصون منيعه « و سخنان مستحكم او جز با فحاشى و توهين و القاب نامناسب و هتاكىهاى زننده ، انجام نداده است .\r\nنظر عمدهء او از اين نوشته گمراه ساختن و بد بين كردن دولتهاى عربى :\r\nعراق ، حجاز و يمن نسبت به شيعه از رهگذر دروغها و سوء تعبيرها است ، از اين رو هر چند انتقاد و گفتگو با او ، كار يك محقق نيست كه به امثال اين سخنان بپردازد ، ولى ما را چاره اى نبود كه به برخى از دروغها و بافته هائى كه محصول انديشهء او يا محصول نقل او از ديگران است و از علماى شيعه خواسته است تا خطاهايش را آشكار سازند ، اشارتى بكنيم ، و او خود بهتر مىداند كه روى گردانيدن از اين گونه سخنان شرط حزم و احتياط است ، زيرا سياست دول خارجى ، در اختلاف و تفرقه ما است ، و اين بحث از محيط دانش و دانشمندان خارج است » .\r\n1 - رساله اش را با تاريخ تشيع و مذاهب شيعه شروع كرده ، اصول تشيع را از بدعتهاى عبد إله بن سباى يهودى مىداند و جانشين سبائيان را در گرداندن و ادارهء وسائل تفرقه اندازى بين مسلمانان به وسيلهء تشيع و عقائد غلو آميز ، زنادقهء\r\n","description":"","footnote":"","page_name":" 96 ","page_number":96},
  {"content":"\r\nفارس معرفى مىكند . و از تعاليم اين شيعيان غالى ، بدعتهاى : عصمت امامان ، تحريف قرآن ، بدعتهاى مربوط به حجت منتظر ، و عقيده به الوهيت برخى از ائمه ، و كفرهاى آشكار ديگر را مىشمارد .\r\nاو اماميه را به دو فرقه تقسيم كرده : معتدل قريب به زيديه ، و غاليان قريب به باطنيه ، و مىگويد : آنها كسانى هستند كه پاره اى از تعاليم كفر آميز خود را از پيوند با عقائد ديگر گرفته‌اند مانند : عقيده به تحريف قرآن ، و كتمان برخى از آيات ، و از همه عجيبتر ، به گمان آنها سوره اى در قرآن مخصوص به اهل بيت است كه براى همديگر نقل مىكنند به طورى كه يك نفر جهانگرد سنّى ، يك بار براى ما نقل كرد كه : او از يكى از خطباى شيعه در يكى از شهرهاى ايران شنيده بود كه آن سوره را روز جمعه بر منبر خوانده است و برخى از مبلغين مسيحى اين سخن را از آنها نقل كرده‌اند . اينها را اماميهء اثنى عشريه گويند و با درجات مختلف لقب جعفرى دارند .\r\nو يكى از بدعتهاى اماميه را ، بدعت بابيه و سپس بهائيه دانسته است و گفته كه اينان عقيده به الوهيت بهاء و نسخ دين اسلام به وسيلهء او ، و در نتيجهء آن بطلان همهء مذاهب اسلامى را قائلاند .\r\nبا وجود اين سخنان فتنه انگيز ، و كينه جويانه ، او خود را پس از سيد جمال الدين افغانى تنها تلاشگر در راه وحدت ملتها و اصلاح مىداند و سپس سخنان خرافى خود و كلمات كوبنده اش را گسترش مىدهد .\r\nهر فرد محققى را مىرسد كه پاسخ بسيارى از بافته‌هاى مجهول او را در بحثهاى گذشتهء همين جلد كتاب ما پيدا كند تا بداند چنين جهانگرد سنّى كه صاحب المنار از خطيب ايران خبر داده هنوز از مادر نزاده است . و نيز آن خطيبى كه آن سورهء مجعول را در روزهاى جمعه بالاى منبر با صداى بلند مىخوانده هنوز پا به دنيا ننهاده است .\r\nو هيچ شيعه اى براى اين سورهء خيالى أرجى قائل نيست و كسى آن را از كتاب\r\n","description":"","footnote":"","page_name":" 97 ","page_number":97},
  {"content":"\r\nعزيز الهى به حساب نيآورده و احكام قرآن را بر آن جارى ندانسته است . كاش اين مرد به مقدمات تفسير علامهء بلاغى ( آلاء الرحمن ) مراجعه مىكرد و سخنان او را كه زبان شيعه و مترجم عقائد آنان است در اين باره مىشنيد ، آنگاه اين گونه مطالب را دربارهء آنان مىنوشت .\r\nو ما استدلالى را كه متكى به گفتهء يك نفر مبلغ مسيحى است به شما مسلمانان تبريك مىگوئيم .\r\nيكى ديگر از جهالتهاى زنندهء او اين است كه فرقهء بابى و بهائى را ، از فرق شيعه مىشمرد و حال آن كه شيعه از روز نخست اين فرقهء ضاله را خارج از دين دانسته و حكم به كفر و ضلالت و نجاستشان كرده است ، و كتابهائى كه در ردّ خرافاتشان از علماى شيعه نوشته شده ، از حد شمار بيرون و غالبا چاپ و در دست انتشار قرار گرفته است .\r\n2 - گويد : نابسامانى عراق از رافضيان است . خاك عراق به زهر گمراهى آنان آلوده شده و پيوسته از حوادث ناگوارى كه بر مسلمين وارد مىشود ، اظهار مسرت و خوشحالى مىكنند تا جائى كه روز پيروزى روس را بر مسلمانان ، عيد خوشى مىگيرند . و مردم ايران شهرهاى خود را در اينروز بعنوان خوشحالى و مسرت آزين بندى مىكنند ( صفحهء 51 ) . ( 1 )\r\nپاسخ - شگفتا از ادعاهاى دروغ اين مرد ، گمان مىكند بلاد ايران و عراق براى كسى قابل ورود نيست ؟ يا اخبار و گزارشهاى آنان به كسى نمىرسد ؟ يا اكثريت مردم عراق كه شيعه‌اند از آنچه او ديده يا شنيده است ، كور و كرند ؟\r\nيا آنان يك عدهء ناچيزى از ملتها سپرى شدهء تاريخاند كه گذشت ساليان دراز ، آنان را خورد و خمير كرده و ديگر كسى از آنها نيست كه از شرافتشان دفاع كند ، و هر كس تهمتشان زند ، ديگر به پاسخ ياوه هايش بر نمىخيزند و از اين گونه دروغسازها نمىپرسند ؟\r\n\r\n","description":"","footnote":"\r\n( 1 ) اين قسمت و ما بعدش را از آلوسى از كتابى كه آن را به شيخ جمال الدين قاسمى دمشقى نسبت داده است ، نقل كرده .\r\n","page_name":" 98 ","page_number":98},
  {"content":"\r\nاين كسانى كه از حوادث ناگوار مسلمين خرسند مىشوند ، چه كسانى هستند ؟\r\nآيا اين عده در همين عراقند ؟ يا در قارهء ديگرى كه هنوز كشف نشده و به نام عراق خوانده شده ، زندگى مىكنند ؟ و عينا اين سؤال را دربارهء ايران بايد تكرار كرد .\r\nمسلمانان ساكن در اين دو مملكت و مستشرقين و جهانگردان و سفيران و كارگزارانى كه با اين دو مملكت مربوطند ، چرا از اين جشن و سرورها خبرى ندارند ؟ شيعيان عموما ، نفوس مسلمين و خون و عرض و اموالشان را ، بدون فرق بين سنى و شيعه ، محترم مىشمارند . و در رنجى كه بهر يك از آنها وارد شود خود را نگران مىبينند .\r\nبرادرى اسلامى كه در قرآن وارد شده است ، مقيد به تشيع نيست . و نيز بايد از اين مرد پرسيد روزى را كه عيد مىگيرند چه روزى است ؟ و در چه ماهى واقع است . ؟ و چه شهرى را براى آن آزين بندى كرده‌اند ؟ و چه مردمى به اين كارهاى زننده ، دست زده‌اند ؟\r\nاو براى اين سؤالات پاسخى ندارد ، مگر شبيه همان پاسخى كه صاحب رساله ، از جهانگرد سنى مجهول يا مبلغ مسيحى بدان استناد جسته است .\r\n3 - تحت عنوان « دشمنى رافضيان نسبت به برخى از اهل بيت » گويد :\r\nرافضيان مانند يهود به برخى از آيات خدا ايمان آورده و برخى را كافرند ( تا آنجا كه گويد ) :\r\nو بسيارى از فرزندان فاطمه « رضى اللَّه عنها » را دشمن داشته ، بلكه آنها را ، ناسزا هم مىگويند ، مانند زيد بن على بن الحسين و نيز فرزند زيد ، يحيى ، كه مورد بغض آنانست .\r\nو نيز ابراهيم و جعفر دو فرزند موسى الكاظم ( رضى اللَّه عنهم ) كه دومى را به لقب كذّاب مىخوانند ، با اينكه او از اعاظم اولياء اللَّه است و ابو يزيد بسطامى از وى كسب فيض كرده است .\r\n","description":"","footnote":"","page_name":" 99 ","page_number":99},
  {"content":"\r\nو معتقدند حسن بن حسن مثنّى ، و فرزندش عبد الله محض و فرزندش محمد ملقب به نفس زكيّه ، از دين خدا ، خداى ناكرده مرتد شدند .\r\nو نيز همين عقيده را دربارهء « ابراهيم بن عبد اللَّه » ،\r\nو « زكريا بن محمد الباقر » ،\r\nو « محمد بن عبد اللَّه بن الحسين بن الحسن » ،\r\nو « محمد بن القاسم بن الحسن » ،\r\nو « يحيى بن عمر » كه از اولاد « زيد بن على بن الحسين » است .\r\nو نيز دربارهء جماعت حسنىها و حسينىها كه قائل به امامت زيد بن على بن الحسين بودند ، و ديگر كسانى كه مقام ما گسترش تعرض نام آنها را ندارد .\r\nو اينان محدود كرده‌اند ، محبتشان را به عدهء ناچيزى از اهل بيت . هر فرقه اى از آنها تعدادى را دوست مىدارد و بقيه را لعن مىكنند . اين است محبت آنان نسبت به اهل بيت و اينست مودّت أقرباى رسول خدا ( ص ) كه از آن سؤال خواهد شد . ( ص 52 - 54 ) .\r\nپاسخ - اينست رشته ى اوهامى كه آلوسى آن را حقايق پنداشته و خواسته است شهرت شيعه را بدان نازيبا و كريه ، جلوه دهد هر چند بر اثر نسبتهاى مجعولى باشد كه برخى از آنها از بن ساختگى و برخى ديگر ، دروغ محض است .\r\nاما دربارهء « زيد بن على » شهيد ، و مقام قداستش نزد عموم شيعه ، ما حق سخن را ادا كرديم مراجعه كنيد ص 69 - 76 .\r\nاما دربارهء « يحيى بن زيد » شهيد بن شهيد ، هرگز هيچ شيعه او را دشمن نمىدارد و مقامش بس بلند مرتبه است ، او يكى از قهرمانان مجاهد شيعه است او از پدر طاهرش روايت كرده كه امامان دوازده نفرند و آنان را به نام ، اسم برده و گفته است : اين پيمان معهودى است كه رسول خدا ( ص ) بما سپرده است ( 1 ) و او را شاعر اماميه ، « دعبل خزاعى » در تائيه مشهورش ، رثا گفته و آن را بر امام\r\n\r\n","description":"","footnote":"\r\n( 1 ) منتخب الاثر فى الائمة الاثنى عشر .\r\n","page_name":" 100 ","page_number":100},
  {"content":"\r\nعلى بن موسى الرضا ( ع ) خوانده است .\r\nاز شيعيان كلمه اى مبنى بر تعريض تا چه رسد به لعن او ديده نشده است .\r\nو آخرين نظريهء شيعيان دربارهء او چنان كه در كتاب زيد الشهيد ص 175 آمده اين است : كه او به امامت حضرت صادق ( ع ) معتقد بود ، خوش عقيده و هشيار به امر تشيع بود ، امام صادق ( ع ) در سوك او گريه كرد و سخت محزون شد و بر او رحمت فرستاد سلام إله عليه و على روحه الطاهره .\r\nو در اختيار هر محقتى است كه محبت شيعه را نسبت به يحيى بن زيد از آنچه ابو الفرج در مقاتل الطالبيين ( ص 62 چاپ ايران ) آورده ، نتجيه گيرى كند ، او گويد :\r\nهنگامى كه « يحيى بن زيد » آزاد شد و زنجيرهايش را گشودند ، گروهى از توانگران شيعه نزد آهنگرى كه بند را از پايش گشوده بود ، رفتند و از او خواستند كه آن بند را به آنان بفروشد . بند در رقابت و مزايده افتاد تا به بيست هزار درهم رسيد ، آهنگر ترسيد مبادا اين خبر شايع شود و پول را از او بگيرند ، آنها را گفت پولش را نزد خود گرد آوريد . همه راضى شدند ، مالى را كه گفته بود به او دادند و او بند را قطعه قطعه كرد و بين آنان تقسيم كرد .\r\nشيعيان از آن بند نگين انگشترى ساخته بدان تبرك جستند .\r\nاين رسم در نسلهاى بعد ، تا امروز پايدار مانده و كسى براى آن ايرادى نگرفته است . و اما دربارهء « ابراهيم » بن موسى الكاظم ، كاش من و هم مذهبانم مىدانستيم دشمنى كدام ابراهيم را به ما نسبت مىدهند ؟ آيا مقصود ابراهيم اكبر يكى از پيشوايان زيديه است كه ايام ابى السرايا در يمن آشكار شد ؟\r\nاگر او باشد شيعه از امام كاظم ( ع ) روايت كرده كه آن حضرت او را در وصيت خود داخل فرموده و در مقدّم اولادش او را در وصيت خود نام برده ، است و گويد : اينكه با او ( امام على بن موسى « ع » ) ديگر فرزندانم را داخل كردم به\r\n","description":"","footnote":"","page_name":" 101 ","page_number":101},
  {"content":"\r\nخاطر ياد آورى از آنها و احترام آنها بود ( 1 ) و شيخ بزرگوار ما ، مفيد ، در ارشاد ، در شرح حال او ، تعبير « الشيخ الشجاع الكريم » آورده و گويد هر كدام از اولاد ابى الحسن موسى ( ع ) را فضيلت و منقبتى مشهور است . و حضرت رضا ( ع ) مقدم بر آنان در فضيلت بود .\r\nتاج الدين ابن زهره در « غاية الاختصار » گويد : او سيد و اميرى جليل و بزرگوار بود ، و دانشمندى با فضيلت بود كه از پدرانش سلام اللَّه عليهم نقل حديث مىكرد . و خلاصه نظر شيعه دربارهء او بنا بر آنچه در تنقيح المقال 1 / 34 ، 35 آمده است اينكه : او در نهايت درجهء تقوا و كمال نيكوكارى و ديندارى بود .\r\nيا مقصود او ، ابراهيّم اصغر ملقب به مرتضى است ؟ كه شيعه او را نيز مانند ديگر فرزندان اين شجرهء طيبه دانسته ، به وسيلهء مهرشان به خدا تقرب مىجويد .\r\nسيد ما سيد حسن صدر الدين كاظمى از شجرهء ابن المهنا روايت كرده است كه : ابراهيم الصغير دانشمندى عابد و زاهد بود و او همراه ابى السرايا نبوده است و من از هيچ فرد شيعى كلمه اى كه اشاره به او باشد نه در كتب انساب و نه در فهرست رجال كه دلالت بر دشمنى او كند ، پيدا نكردم . و سيد ما امين عاملى در اعيان الشيعه 5 / 474 - 482 هر دو ابراهيم را از اعيان شيعه شمرده و به شرح حالشان پرداخته است .\r\nاما « جعفر بن موسى الكاظم » من در تأليفات شيعه نديده‌ام كسى را كه دربارهء او ، گسترده سخن راند و هيچ گونه سخن نقدى هم دربارهء او كه نشانهء دشمنى شيعه نسبت به او باشد نخوانده‌ام ، و در جائى نديده‌ام شيعه او را به لقب كذاب بخواند .\r\nكاش تهمت زننده ما را به گوينده اش راهنمائى مىكرد ، يا از كتابى كه اين مطلب را در آن ديده نشانى مىداد كه شيعه او را لقب « خوارى » ، و اولادش را « خواريّين » يا « شجريّين » مىخواند ( عمدة الطالب ص 208 )\r\n\r\n","description":"","footnote":"\r\n( 1 ) اصول كافى ص 163 در باب الاشارة و النص على الامام ابى الحسن الرضا ( ع )\r\n","page_name":" 102 ","page_number":102},
  {"content":"\r\nو كاش من مىدانستم اين مطلب كه جعفر را از بزرگان اولياء إله گرفته و ابا يزيد بسطامى از او كسب فيض كرده ، از چه كسى گرفته است .\r\nچيزى كه در كتب تراجم و شرح احوال رجال موجود است تنها اين مطلب است كه با يزيد بسطامى طيفور بن عيسى بن آدم متوفى بسال 261 ه نزد امام جعفر بن محمد الصادق ( ع ) تلمذ كرده ، و اين خود اشتباهى از نويسندگان شرح احوال است ، زيرا امام صادق ( ع ) در 148 ه وفات كرده‌اند و با يزيد متوفى در 261 يا 264 ه است و او را از معمرين ياد نكرده‌اند و شايد مقصود با يزيد بسطامى بزرگ طيفور بن عيسى بن شروسان زاهد باشد ( 1 ) بنا بر اين آن مرد در نسبت دروغيكه داده خبط بزرگى هم مرتكب شده است .\r\nاما دربارهء « حسن بن الحسن المثنى » او كسى است كه با عموى مطهرش امام حسين ( ع ) به كربلا آمد و در ميدان كارزار جهاد كرد و به مصيبت گرفتار شد و بدنش پر از زخم و جراحت گرديد و چون خواستند سر او را از تن برگيرند در او رمقى يافتند ابو حسان اسماء بن خارجه خزارى دائىاش او را به كوفه برده معالجه كرد تا خوب شد ، آنگاه به مدينه پيوست . ( 2 )\r\nبراى نشان دادن عقيدهء شيعيان دربارهء او سخن بزرگ طايفه شيخ مفيد را در ارشادش بيان مىكنيم كه گفته : او بزرگوار ، رئيس قوم ، با فضيلت و با ورع بود ، و در زمان خود متصدى صدقات امير المؤمنين ( ع ) گرديد و او را با حجاج داستانى است كه زبير بن به كار ، آورده است . . . تا آخر و علامهء حجت سيد محسن عاملى ( كه آلوسى اين گفتارش را در رد اول نوشته ) او را از شخصيتهاى شيعه نام برده و در 21 / 166 و 184 شرح حال مفصلى براى او ذكر كرده است .\r\nپس اين سخن كه رافضيان عقيده به ارتداد او از دين اسلام دارند تهمتى بيش نيست كه جبين انسانيت از آن شرمگين است .\r\n\r\n","description":"","footnote":"\r\n( 1 ) مراجعه كنيد معجم البلدان 2 / 180 .\r\n( 2 ) ارشاد مفيد ، عمدة الطالب .\r\n","page_name":" 103 ","page_number":103},
  {"content":"\r\nاما دربارهء « عبد إله المحض بن الحسن المثنى » ، بزرگ شيعه شيخ ابو جعفر طوسى در رجالش او را از اصحاب امام صادق ( ع ) بر شمرده و ابو داود نيز او را از اصحاب امام باقر ( ع ) مىداند و جمال الدين المهنا در « العمدة » ، 87 گويد : او شبيه پيامبر خدا ( ص ) ، و بزرگ بنى هاشم بود و بعد از پدرش حسن متصدى صدقات امير المؤمنين ( ع ) گرديد .\r\nو احاديث هر چند در مدح و ذم او مختلف است ، ولى نظر نهائى شيعه را دربارهء او كه سيد طائفه سيد ابن طاوس در اقبالش ص 51 برگزيده ، نشانهء صلاح و حسن عقيدهء او و دليل پذيرفتن اوست امام صادق ( ع ) را . و او از يك مأخذ صحيحى كتابى از امام صادق ( ع ) ياد كرده كه عبد إله را در آن به نام « العبد الصالح » ياد فرموده و براى او و بنى اعمامش دعا به پاداش و سعادت فرموده‌اند ، سپس سيد بن طاوس گويد :\r\nو اين امر نشان مىدهد گروهى كه مورد حمله و اعتراض واقع شده‌اند ( عبد إله و اصحاب او از بنى حسن ) نزد امام صادق ( ع ) معذور بوده ، و مورد مدح قرار گرفته‌اند و نزد آن حضرت ، مظلوم قلمداد مىشدند . و عارف به حق امام خود بوده‌اند . و اينكه ، در برخى از كتابها آمده است : آنها از ائمهء صادقين جدا شده بودند اين نوشته‌ها بايد به تقيه حمل شود تا نهى از منكر آنها به امامان معصوم نسبت داده نشود . و يكى از مطالبى كه دليل بر مقام عرفان اينان ، نسبت به حق ، و گواه بر آن است ، روايتى است كه ما نقل كرده‌ايم .\r\n( وى بعد از ذكر سند و اتصالش به امام صادق ( ع ) گويد ) : . . . آنگاه به اندازه اى گريست كه صدايش به گريه بلند شد و ما گريه كرديم ، سپس گفت : پدرم از فاطمه بنت الحسين از پدرش روايت كرد كه فرمود : عده اى از هواداران تو ، در كنار شط فرات كشته يا مصيبت زده مىشوند كه نه در گذشته و نه در آينده نظيرى نخواهند داشت سپس فرمود : من مىگويم اين شهادت صريحى است ، از طرق صحيح به مدح كسانى از بنى حسن عليه و عليهم السلام كه آنها را گرفتند و آنان به سوى خداى\r\n","description":"","footnote":"","page_name":" 104 ","page_number":104},
  {"content":"\r\nجل جلاله با مقامى شريف در گذشتند و به سعادت و اكرام خداوند پيروز شدند ، سپس احاديثى كه دليل حسن عقيدهء عبد إله بن حسن و حسنيان همراه اوست را ذكر كرده ، سپس گويد : من مىگويم : آيا نه اينان عارف به هدايت و به حق اليقين بودند و پرهيزكاران واقعى نسبت به خدا ؟ !\r\nبا اين وضع شما به خوبى خواهيد دانست نسبت ارتداد به او ، و بقيهء سادات بنى حسن ، بعنوان نظر شيعه ، دور از حقيقت و راستى است .\r\nو اما « محمد » بن عبد إله بن الحسن ملقب به نفس زكيّه ، شيخ ابو جعفر طوسى او را در رجالش از اصحاب امام صادق ( ع ) شمرده و ابن مهنادر عمدة الطالب ص 91 گويد :\r\nاو را در « أحجار الزيت » كشتند و اين است سبب لقب او به نفس زكيه ، زيرا روايت شده پيغمبر خدا ( ص ) فرمود در أحجار الزيت نفس زكيه اى را از فرزندان من ، خواهند كشت .\r\nو سيد بن طاوس در اقبال ص 53 بطور مبسوط برهان بر حسن عقيدهء او آورده ، و اينكه خروج او براى امر بمعروف و نهى از منكر بود و او از قتل خود خبر داشت و آن را خبر مىداد . سپس گويد : اينها همه نشانهء تمسك آنان به خدا و رسول - ( ص ) است .\r\nاينست عقيدهء شيعه دربارهء نفس زكيه چنانچه در مقاتل الطالبيين ص 85 دربارهء وى گويد : او افضل اهل بيتش و اكبر اهل زمانش در علم به كتاب خدا و حفظ آن بود ، و فقه او در دين ، و دليرى و سخاوت و ابهتش از همه برتر بود . و اماميه از نسبت دادن ارتداد از دين كه او ، سخت بدورند و هر كس چنين تهمتى زند همانا افترائى بزرگ و گناهى آشكار مرتكب شده است .\r\nو اما « ابراهيم » بن عبد اللَّه كه در « باخمرى » كشته شد و كنيه اش ابو الحسن است شيخ الطائفه او را از رجال امام صادق ( ع ) شمرده و جمال الدين مهنا در « العمدة » ص 95 گويد : او در بسيارى از فنون از بزرگان علماء بوده است . و دعبل خزاعى شاعر شيعه در اشعار معروفش كه به حرف تاء ختم مىشود « مدارس آيات . . . » و شهداى اهل\r\n","description":"","footnote":"","page_name":" 105 ","page_number":105},
  {"content":"\r\nبيت را در آن مرثيه گفته از او ياد كرده است آنجا كه گويد :\r\n\r\nقبور بكوفان و أخرى بطيبة\r\nو اخرى بفخ نالها صلوات\r\nو اخرى بارض الجوذ جان محلَّها\r\nو قبر بباخمرى لدى الغربات\r\n\r\nهر گاه ابراهيم نزد شيعه معروف به صلاح و حسن عقيده نبود ، و از كشتنش نگران و مصيبتزده نبودند ، و اگر نزد پيشوايان شيعه ( ص ) رفتارش مورد پسند نبود ، دعبل او را مرثيه نمىگفت و رثاى خود را در حضور امام على بن موسى الرضا ( ع ) نمىخواند .\r\nدربارهء او همان عقيده اى را ابراز مىداريم ، كه ابو الفرج در مقاتل ص 112 ابراز كرده كه گويد : ابراهيم همچون برادرش محمد ، در همان رتبه از دين ، علم ، شجاعت و شدت عمل بود .\r\nو سيد علامه امين عاملى او را از شخصيتهاى شيعه نام برده و در شرح حالش بسط سخن داده است 5 / 308 و 324 . بنابراين نسبت عقيده به ارتداد او از دين را ، به شيعه دادن ، افتراى بزرگى است .\r\nاما « زكريّا » بن محمد الباقر ، او هنوز متولد نشده است و تنها در عالم خيال آلوسى آفريده شده ، زيرا مجموع فرزندان ذكور امام ابو جعفر محمد الباقر ( ع ) به اتفاق فريقين شش نفرند و تا آنجا كه كاوش كرده‌ايم از آثار عامه و خاصه جز آنها كسى را نيافتيم و آنان جعفر ، عبد إله ، ابراهيم ، على ، زيد و عبيد الله ( 1 ) مىباشند . پس نسبت ارتداد به زكريا بن محمد الباقر از لحاظ نداشتن موضوع باطل است .\r\nاما « محمد » بن عبد اللَّه بن الحسين بن الحسن ، اگر مقصود نوادهء حسين اثرم فرزند امام مجتبى ( ع ) باشد ، تذكره نويسان دربارهء اين حسين چيزى جز اين ننوشته‌اند كه نسل او سريعا منقرض شد و براى او فرزند ، و فرزند زاده اى ، ذكر نكرده‌اند . و اگر مقصود ، ديگرى باشد ، مادر كتب انساب نامى از او نيافته‌ايم تا شيعه او را تكفير كند ، يا به او ايمان داشته باشد و در اماميه كسى به اين اسم كه مورد تكفير\r\n\r\n","description":"","footnote":"\r\n( 1 ) در كتاب مجدى از نسابه عمرى و برخى مصادر ديگر چنين آمده است و در برخى ديگر دوبار نام عبد إله وارد شده .\r\n","page_name":" 106 ","page_number":106},
  {"content":"\r\nواقع شده باشد ، حسنى باشد يا حسينى ، يافت نمىشود .\r\nو اما « محمد بن القاسم » بن الحسن ، او فرزند زيد بن الحسن بن على بن ابيطالب ( ع ) است كه لقب بطحائى ( 1 ) دارد شيخ الطائفه او را در رجالش از اصحاب امام صادق ( ع ) نام برده و جمال الدين بن المهنا در العمده ص 57 گويد : محمد بطحانى فقيه بود . و ما هيچ فرد شيعه اى را كه دربارهء او سخن توهين آميزى گفته باشد تا آن را شاهد تهمتى كه به شيعه بسته است بگيريم ، پيدا نمىكنيم .\r\nاما « يحيى بن عمر » او ابو الحسن يحيى بن عمر بن يحيى بن حسين بن زيد بن على بن الحسين بن على بن ابيطالب سلام إله عليهم ، يكى از بزرگترين پيشوايان زيديه است ، و براى اظهار نظر شيعه دربارهء او آنچه در عمدة الطالب ابن مهناص 263 آمده ، كافى است ، آنجا كه گويد :\r\nاو به كوفه براى دعوت به رضا از آل محمد خروج كرد از همهء مردم زاهدتر بود و بار سنگينى از حقوق خاندانهاى ابى طالب را بدوش مىكشيد و در نيكى كردن نسبت به آنها ، رنج مىكشيد . . .\r\nتا آنجا كه گويد : محمد بن عبد إله بن طاهر با او جنگيد و كشته شد سرش را به سامراء بردند و چون سرش را نزد محمد بن عبد إله بن طاهر آوردند ، او در كوفه براى تبريك گفتن مردم جلوس كرد . و ابو هاشم داود بن قاسم الجعفرى بر او وارد شد و گفت تو براى تبريك كشته اى نشسته اى كه هر گاه رسول خدا ( ص ) زنده بود به عزاى او مىنشست ( 2 ) و از نزد او بيرون شد در حالى كه مىگفت :\r\nاى بنى طاهر بخوريد گوارا باد شما را\r\nكه گوشت پيغمبر ( ص ) بر كسى گوارا نخواهد بود\r\nخونى كه خونخواهش خدا است\r\nقابل صرف نظر نخواهد بود\r\n\r\n","description":"","footnote":"\r\n( 1 ) بفتح باء خوانده شده نسبت به بطحاء و بضم آن منسوب به بحطان نام وادى است در مدينه ( عمدة الطالب 57 )\r\n( 2 ) و يعقوبى در تاريخش 3 / 221 .\r\n","page_name":" 107 ","page_number":107},
  {"content":"\r\nگروه بسيارى از بزرگان شعراى شيعه او را رثا گفته‌اند از جملهء آنها : ابو العباس ابن رومى او را با دو قصيده كه يكى 110 بيت دارد و در عمدة الطالب ص 220 ديده مىشود رثا گفته و مطلعش اين است :\r\n\r\nامامك فانظراى نهجيك ينهج\r\nطريقان شتى مستقيم و اعوج\r\n\r\nو در قصيده جيميهء ديگر كه با اين بيت شروع مىشود :\r\n\r\nحييت ربع الصبا و الخرد الدعج\r\nالا نسات ذوات الدل و الغنج\r\n\r\nو ديگر ابو الحسن على بن محمد الحمّانى افوه با اشعار بسيارى كه برخى از آنها در همين مجلد ص 61 - 62 گذشت ، او را مرثيه گفته است .\r\nاينست نظر صحيح شيعه دربارهء اين سادات پيشوا ، و هيچگاه شيعه اى نگفته و نمىگويد و نخواهد گفت كه يكى از آنها از دين مرتد شده و يا حسنيان و حسينيان قائل به امامت زيد بن على بن الحسين كه بيعت براى رضا از آل محمد ( ع ) مىگرفتند كافر و مرتد گرديده‌اند .\r\nوه ، چه بزرگ كلمه اى است كه از دهان بيرون ميدهند ، جز دروغ بر زبان نمىرانند ( 1 ) ما از اين مرد مىپرسيم ، آيا اين كسانى را كه شما از شرف و بزرگىشان دفاع مىكنيد اينان را چه كسانى كشتند ؟ و يا مجروح ساختند ؟ و در گودالهاى زندانهاى تنگ و تاريك آنان را زندانى كردند ؟ آيا اينان را ، شيعيان كه مورد تهمتشان قرار داده اى و نسبت ارتداد به آنها مىدهند ، چنين كردند ؟ يا افراد قوم خود او ، كه به زعم فاسدش به تعظيم آنان برخاسته است ، چه قومى آنها را كشتند ؟ .\r\nبيائيد با من صفحات تاريخ را بخوانيم ، تاريخ خوب پاسخ مىدهد :\r\nاما زيد شهيد قاتلش را و كسى كه سر از تنش جدا ساخت ، شناختيم ص 75 اما يحيى بن زيد را ، وليد بن يزيد بن عبد الملك در سال 125 كشت و قاتلش يحيى سلم بن احوز هلالى بود و نصر بن سيار بسوى او لشگر كشيد و عيسى وابستهء عيسى بن سليمان\r\n\r\n","description":"","footnote":"\r\n( 1 ) اقتباس از آيه 5 سورهء كهف : * ( كَبُرَتْ كَلِمَةً تَخْرُجُ مِنْ أَفْواهِهِمْ إِنْ يَقُولُونَ إِلَّا كَذِباً .\r\n","page_name":" 108 ","page_number":108},
  {"content":"\r\nعنزى به روى او ، تير گشود و جامه اش بربود . ( 1 )\r\nو حسن بن حسن المثنّى را وليد بن عبد الملك به عاملش عثمان بن حيّان مرى نوشت : به حسن بن حسن بنگر و او را صد ضربه تازيانه بزن ، و يكروز او را در برابر مردم نگاه دار ، و ظاهرا هم او قاتلش بود ، وقتى نامه اش رسيد ، براى جلب حسن ، كس فرستاد و چون او را آوردند ، وقتى بود كه مردم براى حلّ اختلافات خود حاضر بودند على بن الحسين ( ع ) او را كلمات فرج آموخته بود و در اثر همان كلمات خداوند نجاتش داد ، و رهايش كردند ( 2 ) آنگاه حسن از نيروى بنى اميه ترسيد و خود را پنهان كرد .\r\nو همچنان مخفى ماند تا وقتى سليمان بن عبد الملك او را زهر داد و سال 97 كشته شد . ( 3 )\r\nو عبد إله محض را منصور ، عبد اللَّه المذلَّه لقب داده بود و در هاشميه ، در زندانش كه او را با نوزده نفر ، از اولاد امام حسن ( ع ) سه سال حبس كرده بود ، به سال 145 كشت . رنگ صورت يكى از بنى حسن را تازيانه تغيير داده ، و خونش را جارى ساخته بود ، و يكى از دو چشم او بر اثر ضربهء تازيانه افتاده بود و هر چه آب خواست كسى او را آب نداد . و در زندان را به روى آنان بستند تا جملگى مردند . ( 4 )\r\nو در تاريخ يعقوبى 3 / 106 آنان را به ديوارها ميخكوب ديدند .\r\nو محمد بن عبد اللَّه نفس زكيّه را ، حميد بن قحطبه سال 145 كشت و سرش را نزد عيسى بن موسى آورد ، وى آن سر را نزد ابى جعفر منصور فرستاد و ابو جعفر منصور آن را در كوفه نصب كرد ، و بدور شهرها گردانيد . ( 5 )\r\n\r\n","description":"","footnote":"\r\n( 1 ) تاريخ طبرى 8 ، مروج الذهب 2 ، تاريخ يعقوبى 2 .\r\n( 2 ) تاريخ ابن عساكر 4 / 164 .\r\n( 3 ) زينبيات .\r\n( 4 ) تاريخ طبرى 9 / 126 ، تذكرهء سبط ابن جوزى ص 126 ، مقاتل الطالبيين 71 / 84 چاپ ايران .\r\n( 5 ) تذكرهء سبط ابن جوزى 129 .\r\n","page_name":" 109 ","page_number":109},
  {"content":"\r\nاما ابراهيم بن عبد اللَّه را منصور ، عيسى بن موسى را از مدينه براى نبرد با او ، فرا خواند ، نبرد در « باخمرى » واقع شد و او بسال 145 كشته شد و سرش را ، نزد منصور آوردند و او در برابر خود نهاد ، آنگاه دستور داد آن را در بازار نصب كردند .\r\nسپس به ربيع گفت : آن را نزد پدرش عبد اللَّه در زندان ببر و او آن را نزد پدرش برد . ( 1 )\r\nو نسابه عمرى در « المجدى » گويد : آنگاه ابن ابى الكرام جعفرى سرش را به مصر برد .\r\nو يحيى بن عمر را متوكل ، امر كرد تازيانه زدند و سپس در خانهء فتح بن خاقان او را زندانى كرد مدتى به اينحال گذشت سپس او را آزاد كردند از آنجا به بغداد رفت مدتى در بغداد بود و در ايام « المستعين » در كوفه خروج كرد و دعوت به رضا از آل محمد مىكرد ، مستعين شخصى را به نام كلكاتكين فرستاد و محمد بن عبد اللَّه بن طاهر ، حسين بن اسماعيل را بجنگ او فرستاد و آنها با هم جنگيدند تا او كشته شد و در سال 250 سرش را نزد محمد بن عبد اللَّه آورده روى سپر در برابرش نهادند . و مردم بر او ، وارد شده تهنيتش مىگفتند آنگاه دستور داد سر را فردا نزد مستعين حمل كنند .\r\n3 - گويد : رافضيان پندارند صحيحترين كتابهاى آنان چهار كتاب است :\r\nكافى ، من لا يحضره الفقيه ، تهذيب و استبصار و گويند عمل به اين كتابهاى اخبار چهار گانه ، واجب است و نيز عمل به هر روايتى كه امامى مذهب نقل كند و اصحاب اخبار از او نقل كرده باشند ، واجب است و سيد مرتضى ، و ابو جعفر طوسى ، و فخر الدين كه نزد آنها معروف به محقق حلَّى است ، به اين موضوع تصريح دارند .\r\nپاسخ - شيعه معتقد است موثّقترين كتب حديث ، كتابهاى چهار گانهء نامبرده است ، اما وجوب عمل به محتويات آنها يا بهر حديثى كه اماميه روايت كرده باشند و در كتب اخبار آنها تدوين شده باشد ، احدى بدان قائل نشده است . و علم الهدى سيد\r\n\r\n","description":"","footnote":"\r\n( 1 ) تاريخ طبرى 11 / 89 تاريخ يعقوبى 3 / 221 .\r\n","page_name":" 110 ","page_number":110},
  {"content":"\r\nمرتضى و شيخ الطائفه ابو جعفر و نجم الدين محقق حلَّى ، از اين نسبتى كه به آنها داده مبّرا هستند . و كتابهاى آنان در برابر ما است ، در هيچ كدام آنها اين تهمت بزرگ يافت نمىشود ، و اهل البيت از داخل خانه ، آگاهترند ( ما از ديگران بهتر مىدانيم ) .\r\nگواه اين امر ، مردود ساختن رواياتى است كه از نظر سند يا متن از طرف علماى شيعه ، مورد ايراد واقع شده است . و گواه اين سخن تقسيم اخبار به چهار قسم :\r\nصحيح ، حسن ، موثق و ضعيف است كه از عهد دو دانشمند بزرگ جمال الدين السيد احمد بن طاوس حسنى و شاگردش آية اللَّه علامهء حلى معمول گرديده .\r\nو كاش اين مرد از شروح كتب اربعه و در مقدم آنها ، از « مرآت العقول » شرح كافى علامهء مجلسى ، آگاه مىشد و آنها را مطالعه ميكرد تا بداند چگونه در مورد هر سندى علامهء مجلسى به اجتهادش در مورد اقسام حديث رفتار مىكند . يا مراجعه به جلد سوم مستدرك حجت بزرگ علامهء نورى مىكرد ، تا او را به راه حق ارشاد كند ، و راه صحيح را به او ، بنمايد و او را از بافتن دروغ بر امّت بزرگ شيعه بدون علم و اطلاع ، باز دارد .\r\nوى آنگاه كتب اربعهء شيعه را به لحاظ اشتمال بر اخبار آحاد ، و به لحاظ اينكه پاره اى از رجال اسناد روايات آن را به چيزهائى نسبت داده كه غالبا از همهء آن نسبتها ، مبرّا هستند ، و گروهى ديگر را به انحراف مذهبى نسبت داده كه انحراف مذهبى آنها با وثاقت آنان در حديث منافاتى ندارد و شيعه اين احاديث را موثق مىنامد . در اين بين گروهى را هم ضعيف خوانده كه روايات مخصوص اين گروه محفوف به شواهد صحت است . و عمل محدثان اهل سنت و شيعه در كتب حديثشان بر همين منوال است .\r\nبنا بر اين ، يا اين مرد از علم دراية و فنون حديث بىخبر است يا دوست دارد اظهار نادانى نموده ، بر اثر تجاهل بتواند بدگوئى كند . اگر او به مقدمهء « فتح البارى » شرح صحيح بخارى ابن حجر و شرح قسطلانى و شرح عينى ، و شرح مسلم نووى و\r\n","description":"","footnote":"","page_name":" 111 ","page_number":111},
  {"content":"\r\nامثال آنها مىنگريست ، بيمارى درونش بهبود مىيافت و خامه اش از نشر اباطيل فرو مىماند .\r\n4 - گويد : طوسى از ابن معلم ، و ابن معلم از ابن مابويهء كذّاب صاحب رقعهء دروغين ، و نيز از مرتضى ، روايت مىكند و اين هر دو با هم دانشجوى علم بوده و نزد استادشان محمد بن نعمان ( شيخ مفيد ) درس خوانده‌اند كه او از مسيلمهء كذّاب دروغگوتر است و براى يارى مذهب دروغ را تجويز مىكرده است ص 57 .\r\nپاسخ - صاحب رقعه اى را كه او رقعهء دروغينش پنداشته ، على بن الحسين بن موسى ابن بابويه « به دو باى منقوط نه مابويه » مىباشد و او صدوق اول است كه در سال 329 هفت يا نه سال قبل از تولد شيخ مفيد ( ابن المعلم ) وفات يافته است و تولد شيخ مفيد در 336 يا 338 اتفاق افتاده و ممكن نيست شيخ مفيد از صدوق روايت كند . بلى او از فرزندش صدوق دوم ابى جعفر محمد بن على روايت كرده كه صاحب توقيع نيست .\r\nكاش من مىدانستم چه كسى آلوسى را خبردار كرده كه شيخ امّت ، شيخ مفيد ( كه در رواق امامين جوادين مدفون است و داراى قبّه و مقام بلندى است ) از مسيلمهء كذّاب كه به خدا كافر است ، دروغگوتر مىباشد ؟ !\r\nتا چند اين شخص بر اين نسبت دردناك زننده پر جرأت است ؟ ! و چگونه به خود اجازهء اين بدگوئى را مىدهد ؟ ! در صورتى كه يافعى در مرآت الجنانش 3 / 28 شيخ مفيد را اين گونه معرفى مىكند كه گويد :\r\nاو دانشمند شيعه ، پيشواى رافضه ، صاحب تصانيف بسيار و بزرگ آنان ، معروف به شيخ مفيد و نيز به ابن المعلم مىباشد . در علم كلام و جدل و فقه سخت كاردان بود ، و با جلالت و عظمت در دولت بوبهيان با اهل هر عقيده اى ، بحث ميكرد .\r\nابن ابى طىّ گويد : او را صدقات فراوان بود ، و خشوعى با عظمت بود ، بسيار به نماز مىپرداخت ، و روزه مىگرفت ، و لباس خشن مىپوشيد .\r\nو سخن ابن كثير در تاريخش 12 / 15 در مجلس او ( شيخ مفيد ) بسيارى از\r\n","description":"","footnote":"","page_name":" 112 ","page_number":112},
  {"content":"\r\nعلماى طوائف ديگر مسلمين ، حاضر مىشدند و نشان مىدادند كه او نه تنها پيشواى اماميه است ، بلكه او پيشواى همهء امّت اسلام است و بايد هر كس عقيده به دين دارد ، در احترام و تعظيم او بكوشد .\r\nآيا اين است مقتضى ادب علم و دين ؟\r\nآيا در قانون شرع و اخلاق براى كوبيدن علماء و آبروريزى و حملات ناجوانمردانه تا اين حدّ ، نسبت به آنان ، مجوّزى موجود است ؟\r\nآيا در قانون اسلام اجازه هست مسلمانى را تا آنجا سقوط دهند كه در انظار از كافر هم پستتر جلوه كند هر چند خلاف و دشمنى فيما بين باشد ؟ تا چه رسد نسبت به كسى مانند شيخ مفيد كه از اركان و اعلام دين و رهبران و انصار حق است .\r\nاو كسى است كه مجد و عظمت علمى عراق را بدست خود بنياد نهاد ، و بينش مردمش را بيدار كرده است . او چه گناهى كرده ، جز اينكه واقعيتى را كه آلوسى منكر آنست شناخته و در پايگاه بلندى از علم و عمل قرار دارد كه هيچگاه آلوسى نتواند مقام او را دريافت .\r\nكاش مأخذى را كه بر اساس آن تجويز كذب را به شيخ مفيد در كتابهاى او يا كتابهاى ديگرى براى يارى مذهب ، نسبت داده ، ارائه مىداد يا اظهار مىكرد در اسناد متصل ديگر كجا اين نسبت را ديده است ، تأليفات او كه از اين نسبت خالى است و هيچ كس از علما چنين نسبتى را به او نداده است . پس اين نسبت نادرست است . و يك مسلمان بىسواد مىداند : هيچ كس حق ندارد صفاى اسلامى را با نسبتهاى دروغين تيره سازد تا چه رسد به كسى كه ادعاى علم مىكند .\r\n5 - تحت عنوان « اماميه متعبد به نامه‌هاى صادره از مهدى منتظر هستند » گويد : بلى اينان قسمت اعظم مذهب خود را از اين نامه‌هاى دروغين گرفته‌اند كه هيچ عاقلى ترديد ندارد ، آنها افتراء به خدا بستن است ، و شگفت از رافضيان است كه صاحب اين نامه‌ها را كه بسيار دروغگو است . صدوق ، يعنى بسيار راستگو\r\n","description":"","footnote":"","page_name":" 113 ","page_number":113},
  {"content":"\r\nناميده‌اند در حالى كه او از دين مبين بدور است .\r\nاو پندارد مسئله اى را كه در نامه اى نوشت و شب هنگام آن را در سوراخ درختى نهاد ، پاسخ آن را به گمانش مهدى صاحب الزمان خواهد نگاشت . اين نامه‌ها را رافضيان نيرومندترين دلايل و موثقترين براهين خود مىدانند . بدا به حال آنان !\r\nبدان كه اين نامه‌ها فراوان است ، برخى از نامه‌ها از على بن الحسين بن موسى بن مابويه قمى است كه او نامه اى به خط صاحب الامر در پاسخ سؤالش اظهار ميكرد به اين پندار كه او نويسندهء مخصوص ابا القاسم بن ابى الحسين بن روح يكى از نمايندگان صاحب الامر است و بدست على بن جعفر بن الاسود ميداد تا نامهء او را برساند به صاحب الامر ( يعنى مهدى ) و نامه اى به پندار اينكه پاسخ صاحب الامر است به او برساند .\r\nديگرى نامه‌هاى محمد بن عبد اللَّه بن جعفر بن حسين بن جامع بن مالك حريرى ابو جعفر قمى است او با صاحب الامر ( ع ) مكاتبه كرد و دربارهء چند مسألهء شرعى از او پرسيد گويد : احمد بن حسين ما را گفت : من اين پرسشها را به اصلش دست يافتم و توقيعها را در بين سطرها ديدم ، اين پاسخها را محمد بن الحسن الطوسى در كتاب « الغيبة » و « احتجاجش » نقل كرده است .\r\nاين توقيعها به عقيدهء آنان ، خط ائمه ( ع ) است كه در پاسخ سؤالات شيعيان نگاشته شده و اين توقيعها را بر رواياتى كه به اسناد صحيح نقل گرديده هنگام تعارض ترجيع مىدهند . اين بابويه در فقه بعد از بيان توقيعات وارد از ناحيهء مقدسه ، در باب « مردى كه وصيت به شخص ديگر كند » گويد : اين توقيع نزد من به خط ابى محمد بن الحسن بن على است و در كافى كلينى ، روايتى بر خلاف اين توقيع از حضرت صادق ( ع ) رسيده سپس گويد : من به آن حديث فتوا نمىدهم ، بلكه فتواى من بر وفق خط حسن بن على خواهد بود .\r\nديگر : نامه‌هاى ابى العباس جعفر بن عبد إله بن جعفر حميرى قمى است .\r\n","description":"","footnote":"","page_name":" 114 ","page_number":114},
  {"content":"\r\nو ديگر : نامه‌هاى برادرش حسين و نامه‌هاى برادرش احمد است .\r\nو اين ابو العباس كتابى در اخبار مرويهء از او گرد آورده و نامش را « قرب الاسناد الى صاحب الامر » نهاده است .\r\nو ديگر : نامه‌هاى على بن سليمان بن حسين بن جهم بن بكير بن اعين ابو الحسن رازى است كه او نيز مدعى مكاتبه است و نامه هائى اظهار كرده .\r\nاين بود برخى از مبانى احكام شيعه و معتقدات آنان و اين قطره اى از آن دريا است كه مىتواند ادعاى رافضيان را در گرفتن دين خود از عترت نشان دهد . . . ( ص 58 . 61 ) .\r\nپاسخ - چه بسيار شايسته بود براى اين مرد ، كه جمال الدين قاسمى او را نهى كرد ، كتابش را به ديگرى ارائه دهد ، چنان كه شايسته بود آقاى محمد رشيد رضا به هر زحمتى بود از شيعه يا يكى از افراد منصف قومش ميخواست ، نوشته هايش را قبلا مطالعه كند ، زيرا اباطيلى كه طى اين كتاب فراهم آورده كاشف از سوء نيت اوست ، و به اعتبار او لطمه مىزند و بر هر دانشمند اديبى مخفى نخواهد ماند و دامن تعصب نميتواند آن را بپوشاند و هر چند خواننده اش با شرافت و در انديشه ، آزاد فكر باشد ، نخواهد توانست از آنها دفاع كند .\r\nچگونه بر محقق ميتواند پوشيده بماند كه اماميه به نامه‌ها و توقيعات صادر از « مهدى منتظر » عمل نمىكنند ، و سخن اين مرد و هر كس بر طريقه اش ببافد ، چنان كه از قصيمى در « الصراع بين الاسلام و الوثنيه » خواهد آمد ، كمترين راز پنهانى بجاى نمىگذارد كه شيعه بدانها تعبد نخواهد كرد ، چنان كه در كتب اربعه كه عمده مرجع شيعه در كتب حديث مىباشد ، مؤلفانش « محامدهء ثلاثه » ( ابو جعفر محمد بن يعقوب كلينى ، ابو جعفر محمد بن على بن بابويه قمى ، ابو جعفر محمد بن الحسن الطوسى ) هيچ كدام نامه‌ها و توقيعات صادر از ناحيهء مقدسه را نياورده‌اند و اين براى بيدارى هر محقق كافى است كه اين سه نفر از بزرگان اماميه آگاه بوده‌اند كار اين نامه‌ها از ناحيهء اخلالگران و فرصت\r\n","description":"","footnote":"","page_name":" 115 ","page_number":115},
  {"content":"\r\nطلبان به كجا منتهى مىشود كه انكار وجود حضرت حجت خواهند كرد .\r\nاز اين رو گويا نهى شده بودند از اينكه آثار صادر از ناحيهء مقدسه را در تأليفاتشان درج كنند با اينكه آنان خود ، راويان آنها بوده و بار آن را به امت حمل كرده‌اند ، تا مذهب اهل البيت از طريق جعفرى صحيح به مذهب مهدوى تبديل نشود و مردان متعصب كوردل ، مجالى براى اين سخن نيابند كه بگويند مذهب اماميه از امام غائبى كه به گمان آنان وجود خارجى ندارد گرفته شده و از نامه‌هاى دروغين به پندار آنها پيروى مىشود و اين خود يكى از اسرار امامت است كه وثاقت و اعتماد به كتب اربعه را زياد مىكند .\r\nاين بزرگ مرد ، ثقة الاسلام كلينى ، با اينكه در محيط بغداد ميان او و سفراى چهار گانهء امام زمان ، حجت منتظر فاصله اى نبوده ، همه در يك شهر و يك زمانند و او در سال 323 ه در زمان غيبت صغرى وفات كرده ، كتابش را در خلال بيست سال تأليف مىكند در حالى كه اسمى از توقيعات امام منتظر در كتاب كافىاش كه مشتمل بر شانزده هزار و صد و نود و نه حديث است ، ديده نمىشود ، با اينكه بسيارى از اين توقيعات از طريق او نقل شده و در كتابش توقيعات و نامه‌هاى ديگر ائمه اهل بيت عصمت سلام إله عليهم را آورده است .\r\nو اين ابو جعفر ابن بابويه صدوق ، با وجودى كه تعدادى از توقيعات با عظمت را در تأليف ديگرش « اكمال الدين » آورده و در آنجا بابى در صفحهء 266 به همين منظور گشوده ، هيچ كدام آنها را در كتاب « من لا يحضره الفقيه » خود نياورده است .\r\nبلى در يك مورد تا آنجا كه ما دست يافتيم ، حديثى را در مقام تأييد بدون ياد كردن نام امام ( ع ) متعرض مىشود ( در 2 / 41 چاپ لكهنو ) گويد :\r\nروايتى كه دربارهء آن كس كه روزى از ماه رمضان را عمدا افطار كند ، بر او سه كفاره واجب است ، من بدان روايت ، در مورد كسى كه افطارش به مباشرت حرام يا غذاى حرام صورت گيرد ، فتوا مىدهم ، زيرا اين معنى در روايات\r\n","description":"","footnote":"","page_name":" 116 ","page_number":116},
  {"content":"\r\nابى الحسين اسدى ( رضى إله عنه ) از روايات شيخ ابى جعفر محمد بن عثمان عمرى قدس إله روحه نقل شده است .\r\nو پس از اين دو بزرگ مرد ، شيخ الطائفه ابو جعفر الطوسى است . او با وجود نقل روايات توقيعات احكام صادر از ناحيهء مقدسه به محمد بن عبد إله بن جعفر حميرى در كتاب « الغيبة » ص 184 - 214 - 243 - 258 ، با اين حال هيچ كدام از اين نامه‌ها را در كتابهاى تهذيب و استبصارش كه از كتب اربعه و مهمترين مصادر احكام شيعه است نياورده .\r\nمگر نمىبينند توقيع اسحاق بن يعقوب از ناحيهء مقدسه ، همه به اتفاق روايت كرده‌اند و ابو جعفر صدوق از ابى جعفر كلينى در اكمال ص 266 ، و شيخ ابو جعفر طوسى به اسنادش از كلينى نيز در كتاب « الغيبه » ص 188 آورده ، و در آن توقيع ، احكام سه مسئله كه در كتب اربعه عنوان كرده‌اند آمده ، ولى به غير از اين توقيع ، استدلال آورده‌اند و هيچ گونه عين و اثرى از توقيع در آن استدلالها ، ديده نميشود . و اينك سه مسئله :\r\n\r\n1 - حرمت آبجو\r\nكلينى در كافى 2 / 197 و شيخ در تهذيب 2 / 313 و در استبصار 2 / 245 آن را عنوان كرده‌اند و در « من لا يحضره الفقيه » 3 / 217 و 361 يافت مىشود . و در كتاب وافى عنوان مستقلى دارد . در آنجا ، كتب اربعه را در جلد يازدهم ص 88 ( مربوط به اين موضوع ) جمع كرده ، از ادلهء موضوع پنج توقيع از امامين ابى الحسن الرضا ، و ابى جعفر ثانى ، بدست مىآيد ، ولى از توقيع منسوب به حضرت مهدى ( ع ) ذكرى به ميان نيامده است .\r\n\r\n2 - حلال كردن خمس براى شيعيان\r\nاين عنوان را از كلينى در كافى 1 / 425 و شيخ در تهذيب 1 / 256 ، 259 و استبصار 2 / 33 و 36 مىيابيم و صدوق در فقيه ، در جلد دوم صفحهء 14 آن را آورده و در وافى در 6 / 45 و 48 عنوان شده و از ادلهء آن مكاتبه دو امام : ابى الحسن الرضا\r\n","description":"","footnote":"","page_name":" 117 ","page_number":117},
  {"content":"\r\nو امام ابى جعفر الجواد عليهما السلام آمده و هيچ گونه سخن از توقيع امام حجت در بين نيست .\r\n\r\n3 - پول خوانندهء زن :\r\nاين مسئلهء در كافى 1 / 361 و در تهذيب 2 / 107 و در استبصار 2 / 36 عنوان شده و در فقيه 3 / 53 يافت مىشود و همهء آنها در وافى 10 / 32 ايراد گرديده ، ولى كمترين اشاره اى به توقيع امام منتظر ديده نمىشود .\r\nبنا بر اين سخن « آلوسى » ، ما را به نقطهء مهمى توجه داد و سرّ مكتومى را بر ما آشكار ساخت . علت صرف نظر كردن بزرگان حديث را ، از اين همه احاديثى كه از امام منتظر ، صادر شده است . با وجود اين كه اين احاديث در برابر آنها ، و مقابل ديدگانشان بوده است ، زيرا با اين ياوه گوئىها شما ديگر خوب مىدانيد ، اگر در اين اصول مدونهء حديث چيزى از آنها ذكر مىشد ، باب ايراد و طعن به مذهب اماميه ، كاملا گشوده مىگرديد . و زبان مفتريان و تهمت زنان به روى آنان دراز مىشد و از ناحيهء آنان ياوه گوئى و ژاژ خواهى رواج مىگرفت .\r\nبنا بر اين بيائيد با هم از اين مرد دربارهء اين همه اشارات و كنايه‌هاى بد گويانه و نسبتهاى ساختگى و غرض جويانه اش بپرسيم و سؤال كنيم آيا چه موقع اماميه قسمت عمدهء مذهب خود را از اين نامه‌ها و توقيعها گرفته و بدان گردن نهاده است ؟ آيا چه كسى از اماميه ، به اين مطلب اعتراف كرده است ؟ اين اعتراف در كجا است ؟ و در چه تاليفى ؟ و نزد كدام راوى ، اين امر ثابت شده است ؟\r\nصدوق چه موقع نامه‌ها و توقيع داشته ؟ و چه وقت آن را نوشته ؟ كجا آن را روايت كرده ؟ و چه كسى به او نسبت داده است ؟ اين مرد ندانسته است كه صاحب رقعه ( توقيع ) پدر صدوق است كه او را با اين سخن ياد كرده « منها رقعة على بن الحسين . . . »\r\nآيا چه مجوزى براى تكفير صدوق در دست دارد ؟ و حال آنكه او از\r\n","description":"","footnote":"","page_name":" 118 ","page_number":118},
  {"content":"\r\nحاملان علم قرآن ، و سنت نبوى است و آيا غير از او ديگر چه كسانى راهنماى راه حق و علوم ديناند ؟ از اينها همه گذشتيم ، آيا او حداقل يك نفر مسلمان نيست كه شهادتين بر زبان جارى مىكند و به خدا و رسول و كتابى كه بر او نازل شده و روز قيامت ايمان دارد ؟ آيا اين رفتار با مسلمانان از آداب ديندارى ، و رسم علم ، و آداب عفت ، و قانون كتاب و سنت مىداند يا ميل و سليقه شخصى است ؟ آيا مصلحت عمومى را در فحاشى و بدگوئى و نسبتهاى دروغ بايد يافت ؟ آيا بدين وسيله امّت اسلامى نيك بخت مىگردد ؟ و مايهء رشد و هدايتش فراهم مىشود ؟\r\nو آيا چه كسى او را از اين پندار صدوق ، كه حاجتش را از طريق سوراخ درخت دريافت مىكند ، آگاه كرد ؟ در چه موقع اين سؤال از صدوق شده ؟ و سؤال از او دربارهء چه بوده است ؟ تا او آن را بنويسد و در سوراخ درخت يا جاى ديگر ، شب يا روز بنهد ، و پاسخش را از آنجا دريافت كند ؟ اين سؤالات از چه كسى نقل شده و پاسخهاى آن را چه كسى ديده ؟ و چه كسى آنها را حكايت كرده است ؟ و چه موقع اين پاسخها نزد رافضيان از نظر استدلالى ثابت شده ، تا قوى ترين دلائل آنان ، و محكمترين استدلالشان باشد ؟ آرى بدا به حال ايشان . . .\r\nكاش من و هم مذهبانم از اين نامه‌هاى فراوان اطلاع حاصل مىكرديم .\r\nهمهء اين نامه‌ها را علامهء مجلسى در جلد سيزدهم بحار در 12 صفحه از صفحهء 237 تا 249 نقل كرده و آن مقدارى كه مربوط به احكام است از شمار انگشتان دست ، كمتر است .\r\nآيا اماميه ، از اول تا آخر فقه ، تنها به همين چند صفحهء محدود ، تمسك مىجويد ؟\r\nو آيا اين چند صفحهء معدود ميتواند ، مأخذ قسمت اعظم مذهبشان باشد ؟\r\nمن نمىدانم ، ولى خواننده خوب مىداند « تنها كسانى تهمت ميزنند كه به آيات خدا ايمان نداشته باشند » . ( 1 )\r\n\r\n","description":"","footnote":"\r\n( 1 ) اقتباس از آيه 105 سورهء نحل : * ( إِنَّما يَفْتَرِي الْكَذِبَ الَّذِينَ لا يُؤْمِنُونَ بِآياتِ اللَّه .\r\n","page_name":" 119 ","page_number":119},
  {"content":"\r\nكاش متن اصلى نامهء على بن الحسين بن بابويه را عينا مىنگاشت ، تا امت اسلام بداند ، تنها يك نامه بيش نيست و در آن ذكرى از احكام نشده است كه اماميه بدان تمسك جويد . متن نامه به روايت شيخ در كتاب « الغيبة » چنين است :\r\n« على بن الحسين به املاى على بن جعفر ، براى شيخ ابى القاسم حسين بن روح نوشت كه : از مولى صاحب الامر خواهش كند ، خداوند او را فرزندانى فقيه روزى كند و پاسخ آمد : شما از اين زن صاحب فرزند نخواهى شد ، ولى كنيزى ديلمى به ملك تو مىآيد و از او دو فرزند فقيه ( 1 ) نصيب خواهد شد . »\r\nآيا در اين نامه ، مطلبى وجود دارد كه مأخذ دينى باشد و يا مىتوان وظيفه اى را از آن گرفت ؟ !\r\nو اما نامه‌هاى محمد بن عبد اللَّه بن جعفر حميرى كه در دو كتاب : « الغيبة » و « الاحتجاج » يافت مىشود ، آنها جمعا چهار نامه است كه دو نامهء آن را شيخ در ص 244 ، 250 كتاب « الغيبة » آورده ، يكى از آنها مشتمل بر نه مسأله و ديگر پانزده سؤال است و طبرسى در احتجاج دو دستخط ديگر به آنها افزوده است .\r\nاگر تهمت زننده ، مرد منصفى بود ، درك مىكرد ، اينكه شيخ ، اين مسائل را در دو كتاب تهذيب و استبصارش نياورده ، براى باطل كردن همين شبهه و گسيختن همين پندار بوده است .\r\nو اين مرد نمىدانسته كه كتاب احتجاج از تأليفات شيخ طوسى محمد بن الحسن نيست ، بلكه از شيخ ابى منصور احمد بن على بن ابيطالب طبرسى مىباشد .\r\nو در آنجا كه گويد : اين توقيعها . . . تا آخر ، جنايتى بزرگ مرتكب شده و دست به مغلطه و فريبكارى عجيبى زده است ، زيرا بعد از اين كه ادعا كرده اينان توقيع را بر روايت مسند صحيح ، هنگام تعارض ، ترجيح مىدهند ، استدلال كرده به اينكه : ابن مابويه در الفقه : بعد از ذكر توقيعات وارد از ناحيهء مقدسه در باب « مردى كه وصيت به شخص ديگر كند » ، گويد : اين توقيع نزد من به خط\r\n\r\n","description":"","footnote":"\r\n( 1 ) و براى او دو فرزند ابو جعفر محمد ، و ابو عبد اللَّه حسين ، از ام ولدى متولد گرديد .\r\n","page_name":" 120 ","page_number":120},
  {"content":"\r\nابى محمد بن الحسن بن على . . . تا آخر مىباشد .\r\nشما در اين باب كه او از كتاب فقيه توقيعاتى نقل كرده ، حتى يك توقيع هم از ناحيهء مقدسه ، پيدا نمىكنيد تا چه رسد به توقيعات ، فقط در اول باب يك توقيع از ابى محمد حسن عسكرى وارد شده و آن مرد به نام ابا محمد بن الحسن خوانده تا با افترايش جور درآيد غافل از اينكه كنيهء امام غائب ، ابو القاسم است نه ابو محمد و از اين رو هيچ ارتباطى با ادعاى او ندارد ، ما در اينجا عين عبارت فقيه را مىآوريم تا راه از بيراهه مشخص گردد .\r\nدر جلد سوم صفحهء 275 گويد : در باب دو مرد كه نسبت به هر دو وصيت شده باشد و هر كدام مستقلا نيمى از بازماندهء متوفى را تصرف كنند ، محمد بن حسن الصفار - رضى اللَّه عنه - به ابى محمد حسن بن على ( ع ) نوشت : مردى وصيت براى دو نفر كرده است . آيا مجاز است يكى از آنها نيمى از تركه و ديگرى نيم دوم را مستقلا بردارند پاسخ به دستخط آن حضرت ( ع ) آمد :\r\nلا ينبغى لهما ان يخالفا الميت و يعملان حسب ما امرهما انشاء اللَّه « آنان را شايسته نيست مخالفت ميت كردن و بايد بر طبق امر او ، انشاء اللَّه رفتار كنند » اين توقيع به عقيدهء من به خط آن حضرت ( ع ) است .\r\nو در كتاب محمد بن يعقوب كلينى - رحمه اللَّه - از احمد بن محمد از على بن حسن ميثمى از هر دو برادرش محمد و احمد از پدرشان ، از داود بن ابى يزيد ، از بريد بن معاويه كه گويد : مردى از دنيا رفت و به دو مرد وصيت خود را كرد :\r\nيكى از آن دو به رفيقش گفت : نيمى از مال او را ، تو بردار ، و نيم ديگر را به من بده ، آن ديگر مخالفت كرد از امام ابا عبد اللَّه ( ع ) مسئله را پرسيدند فرمود :\r\nذاك له ( اين امر حق اوست ) .\r\nمصنف اين كتاب ( رحمه اللَّه ) گويد : من به اين حديث فتوا نمىدهم ، بلكه من به آنچه نزد من است و از خط حسن بن على ( ع ) است فتوا مىدهم . . . بخوانيد و قضاوت كنيد .\r\n","description":"","footnote":"","page_name":" 121 ","page_number":121},
  {"content":"\r\nو اما نامه‌هاى ابى العباس و حسين و احمد و على ، اينها در هيچ كدام از مآخذ شيعه ديده نشده است و در اصول احكام و مراجع فقه اماميه ، حتى يك مورد آن هم ياد نشده است . بجانم سوگند ! هر گاه مرد دروغزن يك مورد آن را مىيافت با جنجال و هياهو ، آن را اعلام مىكرد !\r\nو ابو العباس كنيهء عبد اللَّه بن جعفر حميرى است و او صاحب « قرب الاسناد » است نه جعفر بن عبد اللَّه چنان كه ، مرد غافل پنداشته است . و جعفر ، و محمد كه قبلا آنها را نام برد و نشناخت و حسين و احمد ، اينها چهار برادرند فرزندان ابى العباس ياد شده .\r\nو در كتب شيعه براى غير از محمد بن عبد اللَّه كه نام برده شد ، هيچ كجا اثرى از نامه‌هاى منسوب به آنان ديده نمىشود . و تاريخ جز سخن مؤلفان را در شرح احوالشان ، چيز ديگرى دربارهء مكاتبهء آنان ننوشته است . اينست موضوع توقيعات نزد شيعه و اينست بطلان ادعاى گرفتن احكام شيعه ، از آنها !\r\nدر اينجا خطاهائى از اين مرد در اين سخنش مشاهده مىشود كه حكايت از جهل مركب او مىكند از اين قبيل :\r\nموسى بن مابويه ( در چند جا ) / صحيحش / موسى بن بابويه\r\nابا القاسم بن ابى الحسين / صحيحش / ابا القاسم بن حسين\r\nمالك الحريرى الفقه / صحيحش / مالك الحميرى الفقيه\r\nابى العباس جعفر بن عبد اللَّه / صحيحش / ابى العباس عبد اللَّه\r\nسليمان بن الحسين / صحيحش / سليمان بن الحسن\r\nابو الحسن الرازى / صحيحش / ابو الحسن الزّرارى\r\nشگفتا از مردى كه به قومى نسبت مىدهد ، و نقد و ايراد و تكذيب از آنها مىكند ، در حالى كه ابدا از عقائد آن قوم و تعاليم مذهبشان ، و مآخذ احكام ، و دلائل افكار و عقائد و رجال و حتى نامهاى آنان چيزى نميداند . از كتابهايشان بىخبر است و نمىداند آنها منسوب به چه كسى است . و ميان پدر\r\n","description":"","footnote":"","page_name":" 122 ","page_number":122},
  {"content":"\r\nو پسر فرق نمىگذارد ، نمىداند چه كسى به دنيا آمده و چه كسى هنوز زاده نشده است . اگر او حفظ آبروى خود را مىپسنديد ، از قلمفرسائى باز مىايستاد تا عيوبش پوشيده تر ماند .\r\n7 - در صفحهء 64 ، 65 چند نمونه از عقائد شيعه را آورده برخى را به دروغ بر آنان نسبت داده ، مانند اينكه : اكثر اصحاب پيامبر خدا ( ص ) را ، اينان فحش مىدهند و جز تعداد كمى از آنها ، بقيه را محكوم به ارتداد مىدانند . ديگر آنكه معتقدند بر امامان وحى مىشود ( 1 ) و مرگ آنان بدست خودشان است . و عقيده به تحريف قرآن و كم شدن آن ، دارند ، و مىگويند حجت منتظر هرگاه نامش در مجلسى برده شود ، او حاضر مىشود و بايد به احترام او ، ايستاد ( 2 ) و بسيارى از ضروريات دين را منكرند .\r\nامينى گويد : بلى شيعه همهء اصحاب را عادل نميداند و دربارهء آنها چيزى جز آنچه در كتاب و سنت آمده است نمىگويد ، و ما به همين زودى در نقد از كتاب « الصراع بين الاسلام و الوثنيه » ، شما را بر آن واقف مىسازيم اما ساير چيزهائى كه نسبت داده همه اش تعدّى ، دروغ و بىاساس است . آنگاه سخنى زشت و كلامى كوبنده و نامأنوس در ص 65 - 66 به اين مضمون دارد :\r\nآنچه دربارهء متعه سخن گفته ، ( يعنى سيد محسن امين ) براى اثبات گمراهى آنان كافى است و نزد آنان متعهء ديگرى به نام ( متعهء دوريه ) معمول است و در فضيلت آن چيزها ميگويند كه گروهى مردان از يك زن ، بهره برند ، به اين ترتيب كه : از صبح تا هنگام چاشت در متعهء شخصى باشد و از هنگام چاشت تا ظهر در متعهء شخص ديگر ، و از ظهر تا عصر در استمتاع سومى ، و از عصر تا مغرب\r\n\r\n","description":"","footnote":"\r\n( 1 ) بحث دربارهء نزول وحى بر ائمه و مسئلهء بعدى ، در جلد پنجم انشاء اللَّه خواهد آمد .\r\n( 2 ) ايستادن شيعه وقتى نام امام را مىبرند نه به خاطر حضور او در مجلس است چنان كه آلوسى پنداشته بلكه بخاطر روايتى است كه از امام صادق و امام رضا ( ع ) رسيده كه هنگام ذكر او حتى قبل از تولدش ، قيام مىكردند و اين عمل احترامى است براى او مانند قيام هنگام نامبردن پيامبر ( ص ) ، كه نزد اهل سنت مستحب است .\r\n","page_name":" 123 ","page_number":123},
  {"content":"\r\nبراى چهارمى ، و از مغرب تا عشاء براى پنجمى ، و از عشاء تا نصف شب براى ششمى ، و از نصف شب تا صبح براى هفتمين نفر ! كسى كه اين نوع متعه را جائز دانسته جاى شگفتى نيست ، اگر چنين سخن گويد و نامش را « الحصون المنيعه » ( 1 ) بگذارد .\r\nنسبت متعهء دوريه يا بگوئيد فحشاى آشكار ، به شيعه تهمت بزرگى است كه لرزه بر اندام مىاندازد ، و چهره‌ها را در هم مىكند ، و دلها را منزجر مىسازد . شايسته بود اين مرد هنگام تهمت ، مأخذى از كتب شيعه مىآورد ، او ، استناد به هر نوع نوشته اى كه مىآورد از هر كس كه باشد ما از او مىپذيرفتيم ، بلكه ما را كافى بود ، هرگاه به يكى از كتب خودشان استناد مىجست كه در آن كتاب اين عمل را به شيعه نسبت داده باشند ، يا مىگفت : شنيدم از كسى كه اين موضوع را به شيعه نسبت مىداد ، يا مىگفت ديده‌ام يا شنيده‌ام اين عمل را مردمى از شيعه مرتكب شده‌اند هر چند آنان از نابخردان ، و جوانان لا ابالى شيعه باشند ، ولى هيچ كدام از اينها را نتوانست جور كند ، چون او اول كسى است كه اين تهمت زننده را با هو و جنجال به شيعه نسبت مىدهد و قصيمى در « الصراع بين الاسلام و الوثنيه » و ديگران ، همه اين دروغ را از او گرفته‌اند .\r\nكاش شيعه مىدانست از چه تاريخى اين نامگذارى صورت گرفته است ؟ و در چه زمانى اين عمل واقع شده ؟ و چه كسى اولين بار ، اين نام را نهاده ؟ و چرا كتب شيعه همه از اين نام خالى است ؟ ولى من مىگويم خبر يقينى اين امر ، نزد دروغ ساز و جاعل آن است ، و اينست دوران طلائى ، عصر نور ، عصر آلوسى ، او اول كسى است كه پس از اختراع اين دروغ آن را متعهء دوريه نامگذارى كرد ، ولى شيعه هنوز ، چيزى از آن نمىداند .\r\nو كاش اين مرد ، برخى از اين رواياتى را كه شيعه در فضيلت متعهء دورى روايت كرده ، نقل مىكرد و كاش ما را به راوياتش راهنمائى مىنمود او كتاب يا جزوه اى\r\n\r\n","description":"","footnote":"\r\n( 1 ) ( قلعه‌هاى مرتفع ) بسط كلام دربارهء متعه ( ازدواج موقت ) را انشاء اللَّه به جلد ششم عربى كه 11 و 12 ترجمه فارسى مىشود ، موكول مىكنيم .\r\n","page_name":" 124 ","page_number":124},
  {"content":"\r\nكه در آن مورد ، نوشته شده باشد ، نشان مىداد بلى ، در خوددارى از نامبردن اينها همه حق با اوست ، زيرا دروغ مأخذى جز دل خائن و سينه هائى كه تحت تاثير شيطان وسواس خناس است ، ندارد .\r\nاما علم الاعلام حجة الاسلام سيد ما سيد محسن الامين ( صاحب الحصون المنيعه ) كه به گمان او چنين نكاحى را جائز ميداند ، مىپرسيم در كداميك از تاليفاتش آن را جائز دانسته ؟ و چه كسى با او در اين مورد سخن گفته ؟ و چه موقع او اين سخن را فرموده ؟ و كجا چنين اظهارى را كرده ؟ او هم اكنون زنده است و زندگى مىكند ( خداى عمرش را بيفزايد ) آيا او مرد بلند همتى نيست كه مقاصد عالى دارد ، بزرگى از بزرگان دين ، و پيشوائى از پيشوايان اصلاح امت اسلامى نيست ؟ كسى كه به امور پست ، دست نمىزند و سخن بيمايه ، نمىگويد و ساحت مقدس او به اين نسبتها و فواحش آلوده نمىشود .\r\nاين بود برخى ناچيز از نسبتهاى دروغ رساله « السنة و الشيعه » و با وجودى كه رسالهء كوچكى است ، و تعداد صفحاتش از 132 برگ تجاوز نمىكند ، ولى ايراد و عيوبش بمراتب از تعداد صفحاتش بيشتر است و نمونه اى كه بدست داديم شما را بس است .\r\n« كسانى كه تهمت زنند از گروه شمايند ، آن را نبايد براى خود شر پنداريد بلكه بسود شما است . هر كس گناهى مرتكب شود ، براى خود اوست و آنكس كه اين كار بزرگ را بر عهده گرفت عذاب بزرگى از آن او خواهد بود . ( 1 )\r\n\r\n","description":"","footnote":"\r\n( 1 ) اقتباس از سورهء نور آية 11 : * ( إِنَّ الَّذِينَ جاؤُ بِالإِفْكِ عُصْبَةٌ مِنْكُمْ لا تَحْسَبُوه شَرًّا لَكُمْ بَلْ هُوَ خَيْرٌ لَكُمْ لِكُلِّ امْرِئٍ مِنْهُمْ مَا اكْتَسَبَ مِنَ الإِثْمِ وَالَّذِي تَوَلَّى كِبْرَه مِنْهُمْ لَه عَذابٌ عَظِيمٌ .\r\n","page_name":" 125 ","page_number":125},
  {"content":"\r\n\r\n10 « الصراع بين الاسلام و الوثنية »\r\n( 1 ) تأليف : عبد اللَّه على القصيمى مقيم قاهره .\r\nشايد در خود اين اسم ، نمودار واضحى از روحيات مؤلف باشد و اين نام اهانتهائى را كه او در كتابش آورده ، بدست دهد . اولين جنايتش بر عموم مسلمين نامگذارى چند ملت اسلامى ، به بت پرستى است كه هر يك از آن ملتها ، ميليونها از مسلمانان جهان را تشكيل ميدهند و در بين آنان ، امام ، رهبر دانشمند ، فيلسوف ، مفسر ، محدث و راهنمايان با اخلاص دين خدا ، فراوان ديده مىشوند و مقدم بر آنها همه ، گروهى از صحابه و تابعين نيكوكار را بايد نام برد .\r\nآيا اين نامگذارى ، ديگر ميتواند : هم بستگى ، دوستى ، و مهربانىاى بين مسلمين باقى گذارد ؟ و آيا اگر اين گونه كلمات شايع شود ، ديگر كلمهء جامعى كه مسلمين را در زير سايهء بلند پايهء آن قرار دهد ، ميتوان يافت ؟ !\r\nبلى اين سخنان است كه بذر تفرقه ميان امت مىباشد ، و روح نفرت را در آنان پراكنده ميسازد ، و در نتيجه ، اختلاف آراء بالا مىگيرد و افكار مخالف پديد مىآيد و بسا كه كار به جدال ، خونريزى و كشتار كشد و خدا مسلمانان را از شر آن حفظ كند .\r\nاز مسلمانان همه با هم ، به پيش به سوى امنيت و سلم و برادرى و يگانگى ، بدون توجه به جنجالهاى آشوبگرانه و دوستى برانداز ، اين شيطانى است كه ميخواهد بين شما دشمنى و خشم بياندازد پيروى از گامهايش نكنيد هر\r\n\r\n","description":"","footnote":"\r\n( 1 ) « نبرد بين اسلام و بت پرستى » .\r\n","page_name":" 126 ","page_number":126},
  {"content":"\r\nكس از گامهاى شيطان پيروى كند ، او را به فحشاء و اعمال ننگين وادار مىسازد . ( 1 )\r\nاما ميزان فحشهاى كوبندهء اين كتاب و هتاكىها ، نسبتهاى ناروا ، ياوه‌ها ، دروغها و مجعولاتش شايد از تعداد صفحات آن كه بالغ بر 1600 صفحه است تجاوز كند و اينك نمونه هائى چند از آن :\r\n1 - گويد : از داستانهاى ظريف يكى حكايت پيرمردى از شيعه به نام « بيان » است كه پندارد خداوند او را با اين سخنش « هذا بيان للناس » ( 2 ) تأئيد كرده است و ديگرى بنام « كسف » كه او و يارانش پندارند مقصود از كلمهء كسف در آيهء * ( وَإِنْ يَرَوْا كِسْفاً مِنَ السَّماءِ « ) * ( 3 ) ، اوست صفحه 4 و 538 .\r\nپاسخ - اين حرفها همان افسانه‌هاى نخستين است ( 4 ) كه قلم ابن قتيبه در تأويل مختلف الحديث ص 87 آن را نگاشته و جز نسبتهاى ساختگى از فرقه هائى كه وجود خارجى نداشته و ندارد و تنها خيالات پريشانى آن را پرداخته و زبان افراد متعصب كوردلى همچون ابن قتيبه ، جاحظ و خياط آن را به شيعه نسبت داده و صفحات تأليفات خود را به دروغ و افتراى زننده ، آلوده كرده‌اند چيز ديگر نيست .\r\nتاريخ اينان را به جعل و تزوير معرفى كرده است . آنگاه بعد از گذشت ده قرن بر اين ياوه‌ها و دروغ پردازيها ، قصيمى آمده تا آنها را تجديد كند و مذهب اماميه را امروز با آنها مردود سازد . و از كسانى پيروى كند كه « از پيش گمراه بودند و گروه بسيارى را گمراه ساختند ، و خود از راه بدر رفتند ( 5 ) آنان را با افتراهايشان به خود بگذار » ( 6 )\r\n\r\n","description":"","footnote":"\r\n( 1 ) اقتباس از آيه 21 سورهء نور : * ( يا أَيُّهَا الَّذِينَ آمَنُوا لا تَتَّبِعُوا خُطُواتِ الشَّيْطانِ وَمَنْ يَتَّبِعْ خُطُواتِ الشَّيْطانِ فَإِنَّه يَأْمُرُ بِالْفَحْشاءِ وَالْمُنْكَرِ .\r\n( 2 ) . 138 آل عمران .\r\n( 3 ) . 44 : طور .\r\n( 4 ) اقتباس از : * ( إِنْ هذا إِلَّا أَساطِيرُ الأَوَّلِينَ 83 : مؤمنون .\r\n( 5 ) اقتباس از آيهء 77 مائده : * ( وَلا تَتَّبِعُوا أَهْواءَ قَوْمٍ قَدْ ضَلُّوا مِنْ قَبْلُ وَأَضَلُّوا كَثِيراً وَضَلُّوا عَنْ سَواءِ السَّبِيلِ .\r\n( 6 ) اقتباس از آيهء 112 انعام : * ( فَذَرْهُمْ وَما يَفْتَرُونَ .\r\n","page_name":" 127 ","page_number":127},
  {"content":"\r\nما فرض مىكنيم اين دو مرد « بيان و كسف » وجود خارجى داشتند و به زعم او معتقد به تشيع هم بودند ، هر چند اثبات اين امر كار آسانى نيست ، ولى آيا در قانون استدلال ، و وظيفهء انصاف ، و ميزان دادگرى ، اين امر صحيح است كه امت بزرگى را به گفتار نابخردانى كه در وجودشان ، و مذهبشان ، و در گفتارشان ترديد است ، محكوم داشت ؟ . . .\r\n2 - گويد : امير بزرگوار شكيب ارسلان در كتاب « حاضر العالم الاسلامى » ( 1 ) آورده است كه او با يكى از رجال دانشمند و مبرز شيعه مواجه شد و آن مرد شيعى به سختى دشمن عرب بود و از آنان به شدت عيبجوئى مىكرد و دربارهء على بن ابيطالب ( ع ) و فرزندانش بقدرى غلو مىورزيد و زياده روى ميكرد كه اسلام و عقل زير بار آن نمىرفت . كار او ، امير بزرگوار را به شگفت آورد و از او پرسيد چگونه مىتوان ميان دشمنىاى به اين شدت نسبت به عرب ، با محبت على ( ع ) و فرزندانش تا اين حد ، جمع كرد ؟\r\nآيا نه اينست كه على ( ع ) و فرزندانش شاخصترين فرزندان عربند ؟ مرد شيعى ناگهان ناصبى شد ؟ هيجان كرد و دشمن على و فرزندانش گرديد و سخنانى ننگين نسبت به اسلام و عرب ادا كرد . صفحه 14 .\r\nپاسخ - اين نقل خرافى ، امير سخن را ، از اوج عظمت به حضيض جهل و پستى فرو مىاندازد ، زيرا او ، حكم به دانشمندى و شاخصيّت مردى كرده است كه مردمى را دوست داشته و در محبت آنها دير زمانى غلو هم ميكرده در حالى كه معلوم شده آنها را از بن نمىشناسد يا آنها را از ترك و ديلم مىپندارد ؟ و آيا شما در بين مسلمين كسى را پيدا مىكنيد كه نداند محمد و آل محمد ( ص ) از اشراف و بزرگان عربند ؟ و امير بر او منت نهاده كه به او نگفته است كه\r\n\r\n","description":"","footnote":"\r\n( 1 ) اين كتاب جدا نياز به دقت نظر محقق دارد و نشانهء بىاطلاعى و ناآشنائى مؤلف آن نسبت به عقائد شيعه است و نشانه بىخبرى او از آداب و رسوم و احوال آنان خارج از اباطيل و مجعولاتى كه هم مسلكانش آنها را به هم بافته‌اند و او بعنوان واقعيت گرفته و صفحات كتابش و صفحات تاريخش را بدانها سياه كرده است .\r\n","page_name":" 128 ","page_number":128},
  {"content":"\r\nافتخار بخش عترت ، يعنى خود پيامبر گرامى اسلام ( ص ) ، در قلهء افتخارات عرب قرار دارد تا مبادا مرد دانشمند ، به دين مجوس باز گردد . من سرعت بازگشت اين مرد دانشمند و مبرز را چيزى جز معجزهء امير در قرن بيستم ( نه قرن چهاردهم ) نمىبينم .\r\nاين سخن وقتى است كه ما قصيمى صاحب الصراع . . . را در نقلى كه كرده راستگو بدانيم ، ولى كسى كه بكتاب امير « حاضر العالم الاسلامى » مراجعه كند عين عبارت جلد اول ص 164 را چنين مىيابد :\r\nمن يك بار با مردى از فضلاى آنها ( شيعيان ) كه مقام عالى در دولت ايران داشت گفتگو مىكردم ، بحث ما به قضيهء عرب و عجم كشيده شد . طرف صحبتم به حدى در تشيع غلو مىكرد كه ديدم كتابى چاپ كرده و اين جمله را در آغازش نهاده بود ( هو العلى الغائب ) با خود گفتم : اين شخص بىترديد ، با غلوى كه در آل البيت دارد و مىداند آنها از عرب بودند ، نمىتواند از عرب كه اهل بيت از آنهايند ، بدش بيايد ، زيرا ممكن نيست بين دشمنى و محبت را در يك جا جمع كرد ، خداوند براى يك انسان ، دو دل نيافريده است ، ولى پندارم در اين مورد نيز خطا رفت ، زيرا وقتى من بحث را به موضوع عرب و عجم كشاندم ديدم او عجم صرف شد ، و آن همه غلو را درباره على و آل على ( ع ) فراموش كرد و در حالى كه به تركى سخن ميگفت با من چنين گفت :\r\n« ايران بر حكومت اسلاميه دكلدر يا لكزدين اسلامى ايتمش بر حكومتدر » يعنى ايران حكومت اسلامى نيست ، بلكه حكومتى است كه دين اسلام را به خود گرفته است .\r\nبخوانيد و از جابجا كردن سخن بخنديد ، قصيمى كسى است كه با سخنان هم مسلكانش چنين مىكند تا چه رسد به مطالبى كه به دست مخالفان عقيده اش نگاشته شده باشد .\r\nخوانندهء عزيز به خوبى مىداند كه امير شكيب ارسلان نيز در فهم آنچه از\r\n","description":"","footnote":"","page_name":" 129 ","page_number":129},
  {"content":"\r\nشيعى فاضل در آغاز كتابش ديده غلو كرده زيرا آن جمله‌ها ، ( هو العلى الغالب ) بوده است نه هو العلى الغائب كه دليل غلو در تشيع باشد و اين جمله ، كلمهء معروفى است مانند : « هو الواحد الاحد » و اشباهش زياد نوشته و گفته مىشود و مقصود از آن اسماء الحسنى است و مانند بسم اللَّه الرحمن الرحيم در آغاز سخن بدان تبرك مىجويند .\r\nشما در بين شيعه كسى كه دشمن عرب باشد نمىيابيد . شيعه بيك دين عربى عقيده دارد كه پيامبر عربى اصيل آن را ابلاغ كرده و كتابى به زبان عربى آشكار آورده و در ضمن آن كتاب گويد : أ اعجمى و عربى ( 1 ) و در كار دين و امت اسلامى ، سادات و بزرگان عرب را جانشين خود ساخته است و احكام اسلامى را هيچگاه بدون روايات عربى كه از آن پيشوايان طاهر ، صلوات إله عليهم رسيده باشد . آنان كه علومشان به مؤسس دعوت اسلامى ( ص ) مىپيوندد ، نميتواند استنباط كند . شيعه در اوقات شب و روز دعاهاى وارده را به زبان عربى مىخواند و در رشته‌هاى مختلف ، شيعه هزارها كتاب عربى طبع و نشر مىدهد . شيعه دينش عربى است ، عشق و جذبه اش عربى است ، مذهبش عربى است ، شور و شوقش ، ولاء و علاقه اش ، خوى و خلقش همه و همه عربى . عربى ، عربى است .\r\nبلى ، شيعه ، دشمن آرايشگرانى است كه از حقوق خدا ، مايه مىگذارند و اركان نبوت را متزلزل ميسازند و نسبت به ائمهء دين ستم روا مىدارند ، و عترت طاهر را ، منكوب مىكنند ، و بدين وسيله بر عربيت خيانت ميكنند . اين آرايش گران ، عرب باشند يا عجم ، فرق نميكنند و در اين عقيده ، شيعه عرب و عجم را با هم اختلافى نيست .\r\nولى هوا پرستى و كينه توزى افراد را واميدارد به امت تلقين كنند ، تشيع يك جنبش ايرانى است . و شيعهء ايرانى ، دشمن عرب است تا جامعهء اسلامى را از هم بپاشند و تفرقه ايجاد كنند ، من معتقدم قصيمى و قبل از او امير ، در سخنان\r\n\r\n","description":"","footnote":"\r\n( 1 ) سورهء فصلت آيه 44 .\r\n","page_name":" 130 ","page_number":130},
  {"content":"\r\nديگرشان همينها را مىخواهند « من جز آنچه مىبينم شما را نشان ندادم و جز به راه راست شما را نمىخوانم » ( 1 ) .\r\n3 - گويد : شيعيان ايران وقتى در جنگهاى اخير روس بر دولت عثمانى پيروز شد ، طاق نصرتها زدند و در تمام شهرهاى ايران پرچمهاى سرور و شادى برافراشتند ص 18 .\r\nپاسخ - اين سخن ، از آلوسى كه قبلا نام برديم و تهمتش را با پاسخ آن نقل كرديم ص 267 ، گرفته شده ، و قصيمى آن را رنگ دروغ داده است و چه بسيار مطالبى كه متاخران از گذشتگان گرفته‌اند .\r\n4 - گويد : شيعيان دربارهء على ( ع ) و يازده فرزندانش عينا عقيدهء مسيحيان را نسبت به عيسى بن مريم دارند از قبيل عقيده به حلول خدا در او ، و تقديس او و نسبت معجزات به او ، و از قبيل پناه بردن به او ، و او را در سختى و رفاه خواندن ، و به او پيوستن ، و از ديگران از شوق و ترس او بريدن و امثال اين امور . و كسى كه مقام على ( و زيارتگاه آنها ) و مقام حسين يا ديگر اهل بيت پيغمبر ( ص ) و امثال آنان را در نجف و كربلا و ساير بلاد شيعه بنگرد و اعمالى را كه در آنجا صورت ميگيرد مشاهده كند ، خواهد دانست آنچه ما ذكر كرديم ، خيلى از آنچه واقع مىشود كمتر است و هيچ بيانى قادر نيست اعمال اين گروه را در اين مشاهد توصيف كند ، به همين سبب اينان هميشه ، سر سختترين دشمنان توحيد و اهل توحيد بوده و خواهند بود ص 19 .\r\nپاسخ - اما غلو به معنى عقيدهء به الوهيت و حلول ، قطعا از عقائد شيعه نيست اين كتب شيعه است در عقائد كه ، مشحون به تكفير معتقدان بدان ، و حكم به ارتداد آنان است . و در تمام كتب فقهى ، در نيم خوردهء آنان ، حكم به نجاست شده است .\r\nاما تقديس و معجزات به هيچوجه غلو نيست ، زيرا قداست مربوط به طهارت\r\n\r\n","description":"","footnote":"\r\n( 1 ) اقتباس از سوره غافر آيه 29 : * ( ما أُرِيكُمْ إِلَّا ما أَرى وَما أَهْدِيكُمْ إِلَّا سَبِيلَ الرَّشادِ .\r\n","page_name":" 131 ","page_number":131},
  {"content":"\r\nمولد و پاكى نفس شريف آنان از معاصى و گناهان است و پاكى ذاتى از پليديها و پستىها از لوازم منصب امامت و شرط ضرورى خلافت است ، چنان كه اين شرط در پيامبر ( ص ) نيز لازم است .\r\nاما معجزات ، از امورى است كه دعوا را ثابت و حجت را اتمام مىكند . و هر كس ادعاى رابطه با ما وراء طبيعت دارد ، پيامبر باشد يا امام ، بايد معجزه داشته باشد . و در حقيقت معجزهء امام ، همان معجزهء پيامبر است كه او را بر دين خود جانشين ساخته ، و كرامت بخشيده است . و بر خداى سبحان است كه از باب لطفى كه بر خلقش دارد ، مدعى حق را با اجراى معجزات به دستش معرفى كند تا دلها نسبت به او آرام گيرد و برهانش به دو استوار گردد و در نتيجه مردم را به طاعت حق نزديك ، و از معصيت او دور سازد . و اين همان كارى است كه مدعى نبوت انجام مىدهد و نيز بر خدا لازم است كه ادعاى باطل مدعيان دروغين را بشكند و آنها را مانند مسيلمهء كذاب و ديگر دروغگويان ، رسوا سازد .\r\nو از مطالب مسلم علم كلام يكى كرامات اولياء است . فلاسفه براى آن براهين قطعى كه مقام را گنجايش ذكر آن نيست ، آورده‌اند . وقتى اين عمل براى هر ولى از اولياء خدا صحيح باشد ، چرا دربارهء حجتهاى خدا بر خلقش غلو باشد ؟\r\nبا وجود اينكه كتب اهل سنت و تاليفاتشان از كرامات اولياء آكنده است ، و كرامات مولانا امير المؤمنين ( ع ) را همه پذيرفته‌اند ؟\r\nاما پناه بردن ، و ندا كردن ، و به آنان پيوستن ، و از ديگران گسستن ، و مطالبى از اين قبيل ، اينها همه بخاطر وسيله قرار دادن آنها نزد خداى سبحان و طلبيدن حاجات از خداوند بزرگ به واسطهء آنهاست كه آنان به خدا نزديك ، و نزد او مقرباند ، و بندگان با كرامت اويند ، نه اينكه آنان بخويشتن خود ، در برآوردن حاجات و مقاصد ، مستقيما موثر باشند ، بلكه واسطهء فيضاند و پيوند اتصال و حلقهء ارتباط بين مولى و بندگان او ( چنان كه اين مقام براى هر مقربى است كه نزد عظيمى از عظما او را واسطه قرار دهند ) .\r\n","description":"","footnote":"","page_name":" 132 ","page_number":132},
  {"content":"\r\nو اين حكم كلى همهء اوليا و صالحين است هر چند در مراحل نزديكى به خدا متفاوت باشند ، بديهى است همهء اين مطالب با اعتقاد ثابت بر اينكه هيچ مؤثرى در عالم وجود جز خداى سبحان نيست در مشاهد مشرفه با همهء زائران فراوان چيزى جز توسل ( 1 ) كه بدان اشارت رفت ، ديده نمىشود . آنگاه آيا اين مطالب با عقيدهء به توحيد چه تضادى دارد ! اينان چه دشمنىاى با توحيد و اهل توحيد دارند ؟\r\n« آنان را با تهمتشان رها كنيد ( 2 ) جز اين نيست كسانى مرتكب تهمت و دروغ مىگردند كه به آيات خدا ايمان نداشته باشند و آنان دروغگويانند » . ( 3 )\r\n5 - گويد : عقيدهء شيعه به پيروى از معتزله ، انكار رؤيت خدا در روز قيامت و انكار صفات او و انكار خالقيت او نسبت به افعال بندگان است و اين انكار براى شبهات باطل و واضحى است در حالى كه اهل حديث و سنت و اثر ، مانند ائمهء اربعه ، اتفاق بر ايمان به همهء اين مطالب دارند و بين آنها اختلافى نيست در اينكه خداوند : خالق هر چيز حتى بندگان و افعال آنها است ، و خلافى در اين نيست كه خداوند روز قيامت ، ديده مىشود .\r\nجاى شگفتى است كه شيعه از ترس تشبيه ، منكر اينها همه شده و معتقد به حلول ، و تشبيه صريح ، و خدائى بشر ، و توصيف خدا به صفات نقص است . و اهل سنت ، شيعه و معتزله را كه منكر اين صفات خدايند اهل بدعت مىدانند در 68 .\r\nپاسخ - اين مرد ، دربارهء خدا و صفات او از ابن تيميه و شاگردش ابن القيم تقليد مىكند . و مذهب آنان را در اين مورد چنان كه زرقانى مالكى در شرح المواهب 5 / 12 آورده اثبات جهت و جسميت براى خداوند است . وى گويد مناوى گفته است : اما اينكه آن دو ( ابن تميه و ابن القيم ) بدعت گذارند ، جاى ترديد نيست . و قصيمى آن دو را و آرائشان را تقديس مىكند و جهت داشتن را\r\n\r\n","description":"","footnote":"\r\n( 1 ) تفصيل و شرح اين مطالب را در جلد پنجم عربى اين كتاب آمده است .\r\n( 2 ) اقتباس از آيه 112 سوره انعام : * ( فَذَرْهُمْ وَما يَفْتَرُونَ .\r\n( 3 ) . 105 نحل : * ( إِنَّما يَفْتَرِي الْكَذِبَ الَّذِينَ لا يُؤْمِنُونَ بِآياتِ اللَّه وَأُولئِكَ هُمُ الْكاذِبُونَ .\r\n","page_name":" 133 ","page_number":133},
  {"content":"\r\nبراى خدا تصريح كرده و آن را تعيين مينمايد ، و در طى كتابش سخنان بسيارى در اينباب دارد . ما او را در اين نظر فاسد انتقاد نمىكنيم ، و اطلاع بر فسادش را حواله به كتب كلامى فريقين مىدهيم . چيزى كه در اينجا براى ما مهم است اينكه خواننده را بر دروغ قصيمى در گفتار و نسبتهاى مجعولش واقف سازيم .\r\nشيعه در انكار ديدن خدا در قيامت پيرو معتزله نيست ، بلكه از برهان عقلى و نقلى پيروى مىكند و شيعه از عقيدهء به حلول و تشبيه ، مبرّا و از اينكه بشرى را سمت خدائى دهد و خدا را به صفات نقص توصيف كند و منكر صفات ثبوتيهء او گردد ، بدور است ، بلكه شيعيان عموما معتقدند اگر يكى از اين مطالب را كسى قائل باشد ، كافر است و گواه آن كتب كلامى قديم و جديد آنان است .\r\nو اين مرد نخواهد توانست دليلى بر افتراهايش بياورد . بجانم سوگند ! كه هر گاه يك مورد پيدا كرده بود جنجال و سر و صدا به پا مىكرد .\r\nبلى ، شيعه مىگويد : صفات ثبوتيهء خداوند چيزهائى زائد بر ذاتش نيست ، بلكه اين صفات عين ذات خداوند است . و قديمان ديگرى را در برابر خدا قائل نيستند و با زبان حال چنان كه در اين شعر آمده است از مخالفان خود مىخواهند تا به راه حق باز گردند :\r\nبرادران نزديك ما ، قدرى به ما نزديك شويد !\r\nشما بر جايگاه بلند و سختى ، تكيه زده‌ايد !\r\nاگر مسيحيان عقيده به اقانيم ثلاثه دارند\r\nشما خدايتان را هشت قسمت كرده‌ايد !\r\nبحث كامل اين موضوع ، با توجه به همهء جوانب آن ، در كتب كلام است .\r\nاما افعال عباد هر گاه مخلوق خدا به صورت تكوينى و جبرى باشد ، وعد و وعيد و پاداش و كيفر مفهومى نخواهد داشت و عذاب كردن معصيت كار بر معصيت با اينكه او را بدان عمل مجبور كرده‌اند ، زشت خواهد بود . و اين مسئله از مسائل بسيار مشكل كلامى است و در مبحث خود به حد كافى متعرض آن شده‌اند . كسى كه اين\r\n","description":"","footnote":"","page_name":" 134 ","page_number":134},
  {"content":"\r\nچنين افعال عباد را مخلوق داند ، بىتوجه ، نسبت كار زشت و ستم به خدا داده است .\r\nو در مقابل برهان صريح عقلى و منطقى ، استدلال قصيمى به اجماع و اقوال مردم ، داراى ارزشى نيست .\r\nاما اينكه اهل سنت ، شيعه و معتزله را نسبت كفر داده و آنان را از بدعت گزاران خوانده‌اند ، اين امر تازه اى نيست و سابقه اش را از ديگران بايد دانست .\r\n6 - در شمار معتقدات شيعه گويد : فرزندان پيغمبر ( ص ) همه بر آتش حرامند و از هر بدى معصوم . در ج 2 / 328 كتاب « منهاج الشريعه » ، كه مولف او پندارد خداوند همهء اولاد فاطمه ، دخت پيامبر ( ص ) را بر آتش حرام كرده است و كسى كه اين فضيلت ( نجات از آتش ) از او در آغاز فوت شود ، قبل از وفات موفق بدان خواهد شد گويد : آنگاه پس از اينها همه ، شفاعت خواهد بود .\r\nو در اعيان الشيعه 3 / 65 گويد : فرزندان پيامبر ( ع ) گناه نمىكنند و تا روز قيامت به كار گناه و معصيت نمىپردازند 2 / 20 .\r\nپاسخ - شيعيان لباس عصمت را بر قامت احدى جز بر قامت خلفاى دوازده گانهء پيامبر ( ص ) از عترت و ذريهء او ، و بر قامت پارهء جگرش صديقهء طاهره ( ع ) ، نمىپوشانند ، زيرا خداوند اين خلعت بلند بالا را ، به نص « آيهء تطهير » در مورد پنج تن كه يكى از آنها خود پيامبر اعظم ( ص ) بوده بر آنها پوشانيده و در مورد سايرين از روى ملاك قطعى آيه ، و براهين عقلى فراوان و نصوص متواتر عصمت را اثبات مىكند و بر اين امر ، اجماع علماى اهل سنت ، و همهء فرق شيعه ، در نسلها و ادوار مختلف منعقد شده است . و هر تعبيرى به نظر رسد كه به طور مطلق يا عموم در امر عصمت اداء شده ، مقصود از آن ، تنها همين گروهند ، هر چند در شخصيتهاى خاندان پيامبر ( ص ) ، مردانى صديق و پاك كه هيچگونه گناهى مرتكب نشده‌اند ، يافت شود ، ولى شيعه عصمت آنان را واجب نمىداند .\r\nاما استنادى كه اين مرد به كلام صاحب « منهاج الشريعة » جسته ، در آن كمتر\r\n","description":"","footnote":"","page_name":" 135 ","page_number":135},
  {"content":"\r\nاشاره اى به موضوع عصمت نيست ، بلكه گفتار او مخالف صريح آن است ، زيرا اثبات مىكند در اهل بيت كسانى هستند كه اين فضيلت از آنها فوت شود ، و آنگاه قبل از مرگ به وسيلهء توبه جبران كند و آنگاه به شفاعت بخشوده شوند . بديهى است كسى كه گناهى مرتكب شود آنگاه موفق به توبه گردد و سپس به وسيلهء شفاعت از او ، در گذرند ، او را معصوم نمىنامند ، بلكه اين امتياز براى هر مومنى است كه كارش را با توبه جبران كند آنچه ويژهء ذريهء پيغمبر ( ص ) است اينكه در هر حال به توبه دست خواهند يافت .\r\nقسطلانى در « المواهب » و زرقانى در شرح آن 3 / 203 گويد : چنانچه از ابن مسعود روايت شده است ( اينكه فاطمه را فاطمه ناميدند ) از طريق الهام از خدا به رسولش بوده ، اگر تولد او قبل از زمان نبوت باشد و از طريق وحى بوده اگر تولدش بعد از آن صورت گرفته باشد ، زيرا خدا او و ذريهء او را روز قيامت از آتش باز گرفته است .\r\n« فطمها » از فطم يعنى منع و فطم الصبى از همان معنا گرفته شده ( يعنى كودك را از شير باز گرفتن ) ، اما نسبت به خود فاطمه ( ع ) و دو فرزندش ( ع ) ، اين بازگيرى از آتش ، به طور مطلق است و اما نسبت به ديگر فرزندان او آنچه از آنان جلوگيرى شده ، جاودان بودن در آتش است و اين امر مانع آن نيست كه برخى به خاطر تطهير در آتش داخل شوند . و اين امر بشارتى به اهل بيت پيامبر ( ص ) است كه آنها همه با مسلمانى ، بدرود زندگى گويند و هيچ كدام از آنها سرانجام كارشان به كفر منتهى نشود ، شبيه آنچه شريف « سمهودى » در روايت شفاعت نسبت به كسانى كه در مدينه بميرند ، گفته است با اينكه عقيدهء به شفاعت براى هر كس مسلمان بميرد ، قطعى است يا بگوئيم خداوند براى احترام فاطمه ( ع ) گنهكاران را خواهد آمرزيد و آنان را موفق به توبه نصوح ( بدون بازگشت بگناه ) خواهد كرد . و تا هنگام مرگ هم كه باشد ، توبهء آنها را مىپذيرد ( اين روايت را حافظ دمشقى يعنى ابن عساكر نقل كرده است ) .\r\n","description":"","footnote":"","page_name":" 136 ","page_number":136},
  {"content":"\r\nو غسّانى و خطيب روايت كرده‌اند ( و گويد : در اسناد آن افراد مجهول هستند ) كه : فاطمه را به اين دليل فاطمه خوانده‌اند ، كه خداوند او را و دوستانش را از آتش قطع كرده است .\r\nو در اين روايت مژدهء عمومى براى هر مسلمانى است كه او را دوست دارد و تأويلاتى كه در بالا ذكر شد در اين روايت نيز هست و اما روايتى كه ابو نعيم و خطيب نقل كرده‌اند كه از على بن موسى الرضا ( ع ) پرسيدند از حديث :\r\nان فاطمة احصنت فرجها فحرمها اللَّه و ذريتها على النار .\r\n« فاطمه كه اندامش را حفظ كرد ، خداوند او و فرزندانش را بر آتش حرام ساخت » .\r\nپس او فرمود : مقصود از ذريه ، حسن و حسين ( ع ) است . و آنچه اخباريين از آن حضرت نقل كرده‌اند كه برادرش زيد را توبيخ كرده ، كه چرا بر مامون خروج نموده است و فرموده .\r\nتو به رسول خدا چه خواهى گفت ؟\r\nآيا تو را مغرور ساخت آنچه فرمود : ان فاطمة احصنت . . . تا آخر ، بدانكه اين حديث مخصوص كسى است كه از شكم فاطمه خارج شده باشد نه براى من و تو .\r\nبه خدا سوگند ! به اين مقام نرسيدند مگر به وسيلهء طاعت خدا و تو اگر بخواهى با معصيت خداوند به همان مقامى برسى كه آنان به وسيلهء طاعتش بدان مقام رسيده‌اند ، پس بايد تو نزد خدا از آنها گرامىتر بوده باشى ! ، اين سخنان همه از باب تواضع است و ترغيب به اطاعت . و مغرور نشدن به فضائل ، هر چند فضائل بسيار هم باشد ، چنان كه اصحاب پيغمبر ( ص ) كه قطعا اهل بهشت بودند به نهايت درجهء خوف و مراقبت بسر مىبردند ، و گرنه لفظ « ذريه » در زبان عرب مخصوص به كسى نيست كه از بطن او خارج شده باشد . و من ذريته داود و سليمان . . . تا آخر با اينكه فاصلهء ميان آدم و داود و سليمان ، قرنهاى بسيارى است پس مقصود على الرضا با مقام فصاحت و آشنائى به لغت عرب انحصار ذريه در فرزند بلا واسطه نيست . گذشته از اينكه تقيد\r\n","description":"","footnote":"","page_name":" 137 ","page_number":137},
  {"content":"\r\nبه مطيع بودن ، خصوصيت ذريه و دوستدارانش را ، باطل مىسازد . مگر اينكه گفته شود خدا مىتواند مطيع را عذاب كند ، و خصوصيت در اين است كه او را به احترام فاطمه ( ع ) عذاب نمىكند . ( 1 )\r\n« م » و حافظ دمشقى به اسنادش از على رضى اللَّه عنه روايت كرده ، گويد : رسول خدا ( ص ) به فاطمه - رضى اللَّه عنها - گفت : اى فاطمه ! آيا مىدانى چرا فاطمه ناميده شدى ؟ على رضى اللَّه عنه گويد : چرا فاطمه ناميده شد ؟ فرمود : زيرا خداى بزرگ او و ذريه اش را روز قيامت از آتش محفوظ داشته است . و امام على بن موسى الرضا ( ع ) به اسناد خود آن را از رسول خدا به اين لفظ نقل كرده است كه فرمود :\r\nخداى دخترم فاطمه و اولادش و آنها كه ايشان را دوست دارند از آتش باز داشت . ( 2 )\r\nبا اين ترتيب آيا قصيمى باز هم معتقد است شيعه به تنهائى چيزى را گفته‌اند كه بزرگان قوم او نگفته‌اند ؟ يا حديثى نقل كرده‌اند كه حافظان حديث اهل مذهبش آن را نقل نكرده‌اند ؟ يا چيزى گفته‌اند كه مخالف مبادى دين حنيف است ؟ آيا او مىتواند ابن حجر ، زرقانى و امثال آن دو از بزرگان و حافظان مذهب خود را كه همراه شيعه برترى ذريهء رسول خدا را بر ديگران گفته‌اند ، متهم سازد ؟ ! و بگويد اين گروه نيز عقيده به عصمت آنها دارند ؟ و همان حمله هائى را كه به شيعه مىكند به آنان نيز بكند ؟ .\r\nو اين امر از خداى سبحان عجيب نيست كه تفضل بر قومى نموده آنان را قدرت مبارزهء با گناه و پشيمانى از عملى كه موجب افراط دربارهء او شود ، عنايت فرمايد و با اين همه شفاعت را شامل حالشان گرداند ، اين امر با هيچ كدام از قوانين عدل و اصول مسلم دين مخالف نيست ، زيرا او رحمتش بر خشمش پيشى گرفته و رحمتش بر همه\r\n\r\n","description":"","footnote":"\r\n( 1 ) بقيهء اين عبارت پرانتز صفحه 176 كه نقل از مواهب شده بود گذشت .\r\n( 2 ) كتاب « عمدة التحقيق » تاليف عبيدى مالكى كه در حاشيهء روض الرياحين يافعى ص 15 چاپ شده است .\r\n","page_name":" 138 ","page_number":138},
  {"content":"\r\nچيز گسترده است . ( 1 )\r\nاين سخن كه از طريق نصوص فراوان ، تاييد شده عجيبتر از عقيدهء به عدالت همهء اصحاب پيغمبر نيست . با اينكه خداوند در كتابش عده اى از اصحاب را به نفاق و ارتداد معرفى كرده در آيات بسيارى كه بازگشت و مضمون همه يكى است و رواياتى هم كه در كتب صحاح و مسانيد حديث در اين باره رسيده قابل توجه است : از آن جمله در صحيح بخارى است كه : گروهى از اصحاب پيامبر ( ص ) را در قيامت به سمت چپ مىبرند رسول خدا ( ص ) گويد : اصحابم ، اصحابم گفته مىشود : اينها از روزى كه مفارقتشان گفتى ، به عقب باز گشتند و مرتدّ شدند .\r\nدر صحيح ديگر : عده اى از رجال شما را برداشته و از من جدا مىسازند مىگويم :\r\nپروردگارا اصحاب مناند ؟ گفته مىشود : تو نمىدانى كه پس از تو چه چيزها در آوردند .\r\nو در صحيح سومى : مىگويم : اصحاب مناند ؟ مىگويند : نمىدانى بعد از تو چه چيزها پديد آوردند .\r\nو در صحيح چهارم : مىگويم آنها از مناند گفته مىشود : تو نمىدانى پس از تو چه چيزها پديد آوردند ، مىگويم : واى واى بر كسى كه پس از من تغيير داد ( دستورم را ) .\r\nو در صحيح پنجم : پس من مىگويم : پروردگارا اصحاب و يارانم ! خدا مىگويد :\r\nتو خبر ندارى آنان چه كردند ، آنان مرتد شده و به عقب به سمت قهقرا بازگشتند .\r\nو در صحيح ششمى است كه : همان وقتى كه من ايستاده‌ام ، ناگاه گروهى به مجرد اين كه آنان را شناختم ، مردى از ميان من و آنان بيرون شده گفت : زود باش بيا ، گفتم :\r\nكجا ؟ گفت : به خدا سوگند به سوى آتش ، گفتم : چرا آنان بايد بسوى آتش بروند ؟ گفت :\r\nاينان پس از تو به عقب بازگشته ، مرتدّ شدند . آنگاه همچنانكه ايستاده بودم گروهى\r\n\r\n","description":"","footnote":"\r\n( 1 ) . 156 اعراف : و رحمتى وسعت كل شئى .\r\n","page_name":" 139 ","page_number":139},
  {"content":"\r\nظاهر شدند و چون آنان را شناختم مردى از آن ميان بيرون شده ، گفت : زود باش بيا ، گفتم : كجا ؟ گفت : به خدا سوگند به سوى آتش بايد برود ، گفتم : چرا ؟ گفت : اينان بعد از تو ، به عقب بازگشته ، مرتد شدند من نپندارم از آنان كسى نجات يابد الَّا مثل همل النعم ( مانند اشترانى كه شب و روز پراكنده به چرا روند ) ( 1 )\r\nقسطلانى در شرح صحيح بخارى 9 / 325 در اين حديث گويد : همل به فتحها و ميم اشتران گم شده را گويند و مفردش هامل يعنى شترى كه راعى نداشته باشد و اين لغت را در مورد گوسفند به كار نمىبرند ، مقصود اين است : نجات يابندگان بسيار كماند ، به كمى اشتران گمشده ، و اين امر ، نشان مىدهد آنان كه منحرف شده‌اند دو صنفاند : كفار و معصيت كاران . . . تا آخر .\r\nگذشته از اينها همهء شما به خوبى متوجه اختلافات موجود بين صحابه كه باعث دشمنىها ، كينه‌ها ، و كتككارىها ، و جنگ و جدالها شد ، و منجر به خروج يكى از دو طرف از مقام عدالت گرديد ، شده‌ايد تا چه رسد به آنچه در تاريخ دربارهء افرادى از ايشان رسيده از احوال كه مرتكب گناهان و اعمال زشت شدند ! .\r\nاز اين رو هر گاه اين گونه انحرافات در مورد اين اشخاص ، مستلزم توبيخى نيست و باعث نابخردى آنان نمىشود ، آيا چه ايرادى در بيان اين فضيلت است كه خود يكى از سنن الهى در مورد بندگانش از نظر فضل و عنايت او مىباشد ؟ « و در سنت الهى هيچ گونه تغييرى نخواهى يافت » . ( 2 )\r\nاما آنچه در استناد به كلام سيّد ما « امين عاملى » در اعيان الشيعه 3 / 65 رديف كرده ، من نظر خواننده را به عين عبارت او متوجه مىسازم تا ميزان صدق و امانت اين مرد در نقل قول ، معلوم گردد و خواننده تحريكات او را بشناسد و بداند چگونه مردى بزرگ از بزرگان امت را ، به فاحشهء مبينه اى نسبت مىدهد و او را تهمت مىزند كه عقيده به عصمت همهء ذريهء پيغمبر ( ص ) دارد ، در حالى كه او خود بر خلاف آن تصريح\r\n\r\n","description":"","footnote":"\r\n( 1 ) مراجعه كنيد صحيح بخارى 5 / 113 ، 9 / 242 و 247 .\r\n( 2 ) اقتباس از آيهء 62 سورهء احزاب : سنة اللَّه و لن تجد لسنة اللَّه تبديلا .\r\n","page_name":" 140 ","page_number":140},
  {"content":"\r\nمىكند . بعد از ذكر حديث ثقلين ( 1 ) به تعبير مسلم و احمد و غير آنها از حافظان ، چنين تصريح مىكند :\r\nاين احاديث دلالت بر عصمت اهل بيت از گناه و خطا دارد ، زيرا نشان مىدهد همانطور كه قرآن يكى از دو ثقل و دو چيز گرانقدرى است كه بين مردم بجاى نهاده شده ، اهل بيت نيز با قرآن در عصمت برابرند و تمسك بدانها مانند تمسك به قرآن است ، و هر گاه خطائى از آنها سر ميزد ، امر به تمسك به آنها صحيح نبود زيرا لازمه اش حجت قرار دادن گفتار و كردار آنان است .\r\nو در اينكه تمسك بدانها موجب گمراهى نخواهد بود ، چنان كه تمسك به قرآن گمراهى نيست و هر گاه از آنها گناه و اشتباهى صادر مىشد ، لازم مىآمد تمسك به آنها گمراه كننده باشد . و در اينكه در پيروى از آنها ، هدايت و نورانيت است ، چنان كه در پيروى از قرآن اين گونه است . و اگر آنان معصوم نبودند بايد در پيروى آنها گمراهى صورت گيرد . و آنان ريسمان كشيده اى از آسمان به زميناند چنان كه قرآن اين طور است و اگر معصوم نبودند اين پايگاه را نداشتند .\r\nو در اينكه آنان از قرآن جدا نشده‌اند و قرآن از آنها در تمام مدت عمر دنيا جدا شدنى نيست . اگر خطائى و گناهى مرتكب شوند از قرآن جدا شوند و قرآن از آنها جدا گردد . و در اينكه مفارقت آنها ، جائز نيست ، چه اينكه كسى كه خود را از آنان جلو انداخته و امام آنها بداند ، يا از آنها كوتاهى كرده به ديگرى به عنوان امامت بگرود ، چنان كه تقدم بر قرآن و اظهار نظرى غير از آنچه در آن است ، يا تقصير نسبت به آن ، بر اثر پيروى از سخنان مخالفانش جائز نيست . و در اينكه آموختن چيزى به آنان و ردّ سخنانشان را مجاز ندانسته و حال آنكه اگر نادان بودند بايد آنان را بياموزند و ردّ سخنانشان ممنوع نباشد .\r\nو اين احاديث نيز نشانه آن است كه در بين آنها كسانى يافت مىشوند كه در\r\n\r\n","description":"","footnote":"\r\n( 1 ) متن حديث چنين است :\r\n« انى تارك فيكم الثقلين او الخليفتين : كتاب اللَّه و عترتى اهل بيتى\r\n- « من دو چيز گرانقدر يا دو جانشين بين شما مىگذارم : كتاب خدا و خاندانم اهل بيتم » .\r\n","page_name":" 141 ","page_number":141},
  {"content":"\r\nهر زمان و دورانى چنين صفتى داشته باشند به دليل گفتار پيامبر ( ص ) كه فرمود انّهما لن يفترقا حتى يردا علىّ الحوض « اين هر دو از هم جدا نخواهند شد تا در حوض كوثر بر من وارد شوند » و نشانه آنست كه اين خبر را خداى لطيف و خبير گفته است .\r\nو وارد شدن نزد حوض كوثر ، كنايه از پايان عمر دنيا است .\r\nپس هر گاه زمانى وجود داشته باشد كه از يكى از اين دو خالى باشد اين جمله صادق نبود : « اين هر دو از هم جدا نمىشوند تا در حوض كوثر بر من وارد شوند » .\r\nوقتى اين مطلب دانسته شد ، به خوبى معلوم مىشود ، ممكن نيست مقصود از اهل بيت همهء بنى هاشم باشند ، بلكه غرض از اين تعبير عام ويژهء كسانى است كه به فضيلت و دانش و زهد و پاكدامنى و پاكى امتياز آورده و ائمهء اهل البيت طاهر يعنى همان دوازده امام پاك كه مادرشان زهراى بتول است ، باشند ، زيرا اين امر ، اجماعى و اتفاقى مسلمين است كه غير از آنان ، كسى معصوم نيست و عصمت ديگران ، خلاف مشاهدهء احوال آنها است ، زيرا از غير از اينان از ساير بنى هاشم گناه صادر شده و بسيارى از احكام را ندانسته‌اند ، و امتيازى با ديگر مردمان نداشته‌اند از اين رو ممكن نيست آنان را شريك قرآن در امور ياد شده قرار داد بنا بر اين قطعى است كه بايد مقصود از آن برخى از بنى هاشم باشد ، نه همهء آنها ، و اين بعض كس جز ائمهء طاهرين نخواهد بود .\r\nامّا آنچه « زيد بن أرقم » گويد : كه مقصود از آن همهء بنى هاشم باشد ، ( 1 ) اگر چنين نقلى از قول زيد بن ارقم صحيح باشد ، متابعت زيد بن ارقم با وجود دليل بر بطلانش واجب نيست .\r\nبخوانيد و نظر دهيد ، زنده باد امانت و راستى ، اين است نمونهء عصر نور !\r\n7 - گويد : يكى از آفات شيعه عقيدهء آنان به اينكه على ، روز تشنگى محشر مردم را از آب دور ساخته ، دوستانش را سيراب مىسازد و او قسمت كنندهء آتش است\r\n\r\n","description":"","footnote":"\r\n( 1 ) بنا بر آنچه مسلم در صحيحش آورده .\r\n","page_name":" 142 ","page_number":142},
  {"content":"\r\nو آتش از او اطاعت مىكند و هر كه را بخواهد از آن بيرون مىآورد 2 / 21 .\r\nپاسخ - در جلد دوم صفحهء 321 سندهاى حديث اول را از امامان و حافظان حديث آورديم و شما را آگاه ساختيم كه بسيارى از طرق اسناد اين حديث را ائمه و حفاظ تصحيح كرده‌اند و بقيهء طرق آن را تأئيد و تأكيد آن پنداشته‌اند ، بنا بر اين چنين حديثى تنها از پندارهاى شيعيان نيست و با آنان در اين حديث ، حاملان علوم و احاديث از هم مذهبان آن مرد ، شريكاند ، ولى قصيمى از آنجا كه آنها را نمىداند و از رواياتشان بىخبر است و يا از روى كينه اى كه بر هر كس حديثى دربارهء امير المؤمنين ( ع ) روايت كند ، دارد ، آنها را از آفات شيعه پنداشته است .\r\nاما حديث دوم مثل حديث اول از آفات شيعه نيست بلكه از برجسته ترين فضائل آنها نزد همهء اهل اسلام است از اينرو حافظ ابو اسحاق ابن ديزيل متوفى 280 يا 281 هجرى از اعمش از موسى بن ظريف از عبايه روايت كرده كه گويد : شنيدم على مىگفت : أنا قسيم النار يوم القيامة اقول خذى ذا و ذرى ذا « من قسمت كنندهء آتشم روز قيامت گويم بگير اين را و رها كن آن را »\r\nابن ابى الحديد در شرحش 1 / 200 و حافظ ابن عساكر در تاريخش از طريق حافظ ابى بكر خطيب بغدادى ، آن را روايت كرده‌اند .\r\nو دربارهء اين حديث چنانچه « محمد بن منصور طوسى » گويد : از امام احمد به اين شرح سؤال شد : ما نزد احمد بن حنبل بوديم . مردى به او گفت : يا ابا عبد اللَّه دربارهء اين حديث كه روايت شده : على گويد ، من قسمت كنندهء آتشام ، چه مىگوئى ؟\r\nاحمد گفت : مگر چه چيز اين حديث را منكريد ؟ آيا نه اينست كه براى ما روايت كرده‌اند كه پيغمبر ( ص ) به على فرمود : لا يحبك الا مؤمن و لا يبغضك الا منافق ؟ ( 1 ) گفتيم : بلى ، گفت : پس مؤمن در كجا خواهد بود ؟ گفتيم : در بهشت ، گفت : و منافق در كجا ؟ گفتيم : در آتش گفت : پس على قسمت كنندهء آتش است . و چنين در طبقات اصحاب احمد آمده است . و حافظ كنجى در كفاية / 22 از او نقل كرده است . كاش\r\n\r\n","description":"","footnote":"\r\n( 1 ) « كسى جز مؤمن دوستدار تو نخواهد بود . و كسى جز منافق ، دشمن تو نخواهد بود . »\r\n","page_name":" 143 ","page_number":143},
  {"content":"\r\nقصيمى سخن امامش را مىدانست .\r\nاين تعبير را امير المؤمنين ( ع ) از بيان رسول خدا ( ص ) گرفته در آنجا كه عنتره از او ( ص ) روايت كرده كه فرمود : انت قسيم الجنة و النار يوم القيامة تقول للنار هذا لى و هذا لك ، ( 1 ) و به همين لفظ ابن حجر در صواعق 75 روايت كرده است .\r\nو اشتهار اين حديث نبوى را بين اصحاب از احتجاج امير المؤمنين ( ع ) روز شورى مىتوان يافت كه گفت : انشدكم الله هل فيكم احد قال له رسول اللَّه ( ص )\r\n« يا على ! انت قسيم الجنة يوم القيامة »\r\nغيرى ؟ قالوا : اللهم لا . ( 2 )\r\nبزرگان معتقدند اين جملهء حديث احتجاج قطعا صحيح است . و دارقطنى بنا بر آنچه در اصابه / 75 آمده آن را روايت كرده است و ابن ابى الحديد معتقد است . هر دو حديث نبوى و احتجاج علوى به نقل مستفيض ( فراوان ) نقل شده است . وى در شرحش بر نهج البلاغه 20 / 448 گويد :\r\n« در حق او ( يعنى على بن ابيطالب ) خبر مشهور و مستفيض آمده است كه او :\r\nقسمت كنندهء بهشت و دوزخ است » .\r\nو ابو عبيد هروى در « الجمع بين الغريبين » گويد : گروهى از پيشوايان ادبيات عرب آن را تفسير كرده گفته‌اند ! « زيرا وقتى دوستدارش اهل بهشت باشد و دشمن اهل جهنم ، او به اين اعتبار قسمت كنندهء بهشت و دوزخ خواهد بود » ابو عبيد گويد : غير از كسانى كه نام برديم دگران گفته‌اند : على خود قسمت كنندهء بهشت و دوزخ است ، واقعا گروهى را به بهشت و گروهى را به دوزخ وارد كند . مطلبى كه ابو عبيد اخيرا در اينجا ياد كرده ، مطابق روايات وارده است كه در آنها آمده على ( ع ) مىگويد به آتش : اين ، از آن من ، پس تو او را رها كن ، و اين از آن تو بگير او را .\r\n\r\n","description":"","footnote":"\r\n( 1 ) تو قسمت كنندهء بهشت و دوزخى روز قيامت و به آتش خواهى گفت : « اين از آن من و اين از آن تو . »\r\n( 2 ) « سوگند مىدهم شما را آيا در بين شما كسى هست كه رسول خدا ( ص ) بگويد : يا على ، تو قسمت كنندهء بهشت روز قيامتى ، جز من ؟ همه گفتند : خدا گواه است . نه . »\r\n","page_name":" 144 ","page_number":144},
  {"content":"\r\nم - و قاضى در الشفاء روايت را\r\n« انّه قسيم النار »\r\nذكر كرده و خفاجى در شرح خود 3 / 163 گويد : ظاهر كلامش نشان مىدهد « اين امر چيزى است كه پيغمبر ( ص ) بدان خبر داده ، ولى گويند : كسى از محدثان جز ابن اثير آن را نقل نكرده است . وى در نهايه گويد : مگر اينكه على رضى اللَّه عنه گفته است :\r\nانا قسيم النار يعنى مقصودش اينكه مردم بر دو دسته‌اند دسته اى با مناند و آنها به راه هدايت من مىروند ، و دسته اى عليه مناند كه به گمراهى از راه من مىروند ، پس نيمى از مردم با من در بهشت ، و نيمى به مخالفت با من در آتشاند پايان ( سخن ابن اثير ) .\r\nمن ( خفاجى ) مىگويم : ابن اثير ، مرد مورد وثوقى است و آنچه على گفته است از پيش خود نمىگويد و حكمى است كه بدست او رسيده ، زيرا جاى اجتهاد نيست و معنىاش اينكه : من و هر كس با من باشد قسيم اهل آتش خواهيم بود ، يعنى در مقابل اهل دوزخيم ، زيرا على ( و هر كس با اوست ) از اهل بهشت است . و بعضى گويند قسيم به معنى قسمت كننده است مانند جليس و سمير ( به معنى جالس و سامر « قصه گو » ) و بعضى گفته‌اند مقصود از آنها خوارج ، و كشندگان اويند چنان كه در نهايه آمده است .\r\n8 - گويد : روايات فراوانى در كتب آنها ( يعنى شيعيان ) آمده است كه او ( يعنى امام منتظر ) همهء مساجد را ويران خواهد كرد و شيعه پيوسته دشمن مسجد است . از اين رو كسى كه سراسر بلاد شيعه و طول و عرض آن را به پيمايد كمتر اتفاق مىافتد مسجدى ببيند . 2 / 23\r\nپاسخ - هر آنچه در قوطى مكر و نيرنگ اين مرد ، از نسبتهاى مجعول و باطل بود ، او را قانع نساخت و در نسبت مجعولاتش تنها بيك روايت در پاسخ منكرانش كه دليلى بر آن نيافته‌اند ، قناعت نكرده تا اين كه آن را به روايات فراوانى در كتب شيعه نسبت داد . كاش اگر راست مىگفت ( و او كى ، و كجا مىتواند راست گو درآيد ) اسمى از اين كتب مىآورد يا اشاره به يكى از اين روايات مىنمود ، ولى هيچ گونه به\r\n","description":"","footnote":"","page_name":" 145 ","page_number":145},
  {"content":"\r\nاين امر توجهى نداشت كه اسمهائى هم مىتوان ساخت و اسنادى تراشيد تا در كتاب از آنها نام برد .\r\nحجت منتظر ، پيشوا و آقاى هر مؤمنى است كه به خدا و روز جزا ايمان آورده باشد . همان كسانى كه مساجد خدا را آباد مىسازند ( 1 ) تا چه رسد كه آن را ويران كند و آن شيعه اى كه چنين نسبتى به او داده شود هنوز آفريده نشده است .\r\nو اما آنچه از بلاد شيعه ياد كرده من نمىدانم آيا او از بلاد شيعه عبور كرده است و به آنها سرى زده و سپس اين مطالب را نوشته و اين دروغها را بافته ، يا از غيب سخن مىگويد يا استنادش مانند صاحب « المنار » به يك جهانگرد سنّى مجهول يا يك كشيش مسيحى است كه هنوز به دنيا پا ننهاده .\r\nدر هر صورت اين دروغ بدخواهانه اش مكافات دارد . هر كس در بلاد شيعه به فحص و كاوش پردازد و بر طبقات متوسط و شهر نشين فرود آيد ، حتى از شهرهاى كوچك و دهات و قصبات عبور كند ، مساجد مجلل كوچك و بزرگى را با آنچه در آنها از انواع فرشها ، و اثاث و چراغها است ، مشاهده خواهد كرد و خواهد ديد چگونه در آنها اقامهء جمعه و جماعت مىشود و كسى را نمىرسد ، منكر محسوس گردد و مشاهدات خود را تكذيب كند و با سخنان بىپايه ى اين مرد به يارى برخيزد .\r\n9 - گويد : يكى از شيعيان در مسئله اى ، از يكى از امامانش اظهار نظر و فتوا مىخواهد ، نمىدانم آن امام آيا صادق يا ديگرى بوده ، او فتواى خود را اظهار مىكند آنگاه سال بعد مىآيد و دوباره دربارهء همان مسئله از او نظر مىخواهد ، اين بار او بخلاف فتواى سال قبل نظر مىدهد در اين دو نوبت شخص سومى هم در كار نبوده است . اين شخص دربارهء امامش مشكوك مىشود و از مذهب شيعه خارج مىگردد .\r\nمىگويد : اگر امام ، اين فتوا را از روى تقيه داده است كه كسى در دو نوبت با ما نبوده و من با كمال اخلاص به گفته‌هاى امام عمل مىكردم ، و اگر آنچه گفته ، غلط\r\n\r\n","description":"","footnote":"\r\n( 1 ) اشاره به آيه 18 توبه : * ( إِنَّما يَعْمُرُ مَساجِدَ اللَّه مَنْ آمَنَ بِاللَّه وَالْيَوْمِ الآخِرِ « تنها كسى مساجد خدا را آباد مىسازد كه ايمان به خدا و روز قيامت داشته باشد » .\r\n","page_name":" 146 ","page_number":146},
  {"content":"\r\nو از روى اشتباه بوده ، پس أئمه در اين صورت معصوم نخواهند بود و شيعه ادعاى عصمت مىكند ، از اين رو دست از مذهب شيعه برداشت و به مذهب ديگر گرويد . اين روايت در كتب آنان ياد شده است ( جلد 2 ص 38 ) .\r\nپاسخ - من با اين مرد جز آنچه خودش مىگويد ، سخنى ندارم :\r\nنسبت مىدهد به امامى از ائمهء شيعه ، كه نمىداند كدام يك از امامان است .\r\nمسئله ى زنندهء مجهولى را مطرح مىكند ، كه نمىداند چه مسئله اى است . اين سؤال را از كسى پرسيده كه او خود يكى از ناشناخته‌ها است و با هفتاد گونه وسيلهء تعريف ، قابل شناسائى نيست . آنچه را مىگويد استناد به كتابى داده ، كه هنوز تأليف نشده است . آنگاه بر اين بنياد محكم ! شروع مىكند حملهء شديد خود را به آن امام ، و شيعه اش مىكند ما ايرادى به تصميمى جز ايرادى كه او خود به اين مرد گرفته ، نداريم . بجانم سوگند اگر قصيمى امامى كه از او سؤال شده يا سؤال كننده و يا عين سؤال را مىدانست و يا كمترين اطلاعى از آن كتابها مىداشت آن را با شور و جنجال ذكر مىكرد ، ولى هيچ كدام را نمىداند و بلكه مىدانيم در اين باره همه اش را دروغ بافته ، و بر خواننده اشارات و بدگوئىهايش پوشيده نيست .\r\n10 - گويد : كسى كه در كتب اين قوم ( شيعه ) بنگرد ، مىداند اينان براى كتاب خدا ارزشى قائل نيستند ، زيرا كمتر اتفاق مىافتد به آيه اى از آيات قرآن استشهاد كنند كه صحيح و بىغلط درآيد و تنها كسى از آنها موفق به ايراد آيات به درستى مىشود ، كه با اهل سنت معاشرت داشته و بين آنها زندگى كند . و در حقيقت اين هم از درستى اهل سنت است ، ولى كسانى كه با اهل سنت فاصله داشته باشند بعيد است يكى از آنها بتواند آيه اى بياورد كه از تحريف و غلط ، بر حذر باشد ، كسانى كه در بلاد گردش كرده‌اند مىگويند حافظ قرآن بين آنها پيدا نمىشود و مىگويند قرآن در ميان آنها خيلى كمياب است .\r\nپاسخ - چه گرفتارى سختى است ، دشمن نانجيب و بىدين ، كه براستى گرفتارى و بلائى چنين نيست .\r\n","description":"","footnote":"","page_name":" 147 ","page_number":147},
  {"content":"\r\nشخص بىآبرو آبروى نبوديش را به تو مىفروشد و بر آبروى تو مىتازد . ( 1 )\r\nكاش مىدانستم اين قسمت را او چه موقع ، و در چه حالى نوشته است ؟ آيا در حال مستى يا در حال هشيارى ؟ و در چه وضع روحى بوده . آيا با مغزى آشفته و مجنون ، يا با دلى بيدار و هشيار ، و آيا اين دروغ ساز با كاوش در كتابهاى شيعه آن را نوشته ، و در نتيجهء كاوشهايش ديده است كه اين كتابها از آيات صحيح و بىغلط قرآن خالى است ، يا براى اينكه آنها را ساكت كرده باشد ، خبرى ، به مضمون فوق جعل كرده است ؟ و آيا اين مرد دروغگو مىتواند در رأس پيشوايان ادبيات عرب ، كسى جز بزرگان شيعه را بيابد كه در تفسير قرآن ، كتب گرانبهائى تأليف كرده باشند و در زبان عربى كتب گرانقدرى به عنوان مأخذ زبان عربى بوجود آورده ، و در ادبيات آن كتابهاى نهادىاى به عنوان مراجع ، براى جوامع علمى و ادبى ساخته ، و در دستور زبان عربى ( نحو ) مجموعه هائى از كتب وزين علمى ، نوشته باشند ؟ .\r\nشما با مراجعه به كتابهاى اماميه ، آنها را ، از استشهاد به آيات كريمهء قرآن آكنده مىيابيد ، به طورى كه گويا كتب اماميه افلاكى هستند كه بر گرد اختران آيات قرآنى ، بدون پوشش غلط و اشتباه ، نور افشانى مىكنند .\r\nما تا امروز نمىدانستيم مقياس تلاوت صحيح يا غلط قرآن هم ، مىتواند ، انگيزهاى مذهبى قرار گيرد . انگيزه‌هاى مذهبى پيوندهاى قلبى است و هيچگونه ارتباطى با زبان و لهجه و ايراد كلمات و ساختمان سخن و حكايت آنچه از قرآن يا غير قرآن ترتيب داده شده و كيفيت عقايد مذهبى ، ندارد .\r\nو كاش مىدانستم شيعه چه نيازى براى درست خواندن قرآن ، و تلاوت صحيحش به غير شيعه دارد ؟ آيا اين نياز مربوط به كمبود از ناحيهء زبان عربى است ، يا مربوط به نادانى روشهاى قرائت قرآن است ؟ نه سوگند به خدا كسى در ميان شيعه\r\n\r\n","description":"","footnote":"\r\n( 1 ) مضمون شعر معروف عرب است كه گويد :\r\n\r\nبلاء ليس يشبهه بلاء\r\nعداوة غير ذى حسب و دين\r\nيبيعك منه عرضا لم يصنه\r\nو يرتع منك فى عرض مصون\r\n\r\n","page_name":" 148 ","page_number":148},
  {"content":"\r\nكه بتوان اين دروغ را به او نسبت داد ، وجود ندارد . اما شيعيات عرب كه تشيع ، آنان را از زبان ، فطريات و نژادشان ، دور نساخته است آيا شما فكر مىكنيد عراق و جبل عامل يا بلاد ديگر شيعه كه پر از بزرگان و علماء و نوابغ و برجسته گان است ، بهرهء آنان از زبان عربى ، كمتر از عربهاى بيابانى نجد و حجاز ، يعنى عربهاى سوسمارخور و كفتاركش است ؟\r\nاما شيعيان غير عرب چه بسيارند پيشوايان عرب و بزرگان و نويسندگان و شعرائى كه از ميان آنها برخاسته‌اند . كسى كه تاريخ را بررسى كند ، به خوبى مىداند ادبيت از شيعه گرفته شده و فن خطابه از شيعه است ، نويسندگى را از شيعه بايد فرا گرفت و تجويد و قرائت قرآن كار شيعيان است ، از اين رو ابن - خلَّكان در تاريخش در شرح حال على بن جهم 1 / 38 گويد : وى با وجود انحرافى كه از على بن ابيطالب عليه الصلاة و اسلام داشت . و اظهار تسنن مىكرد طبع سرشارى داشته و بر سرودن اشعار با الفاظ شيرينى توانا بود ، گويا معتقد بود كه طبع شعر و قدرت شاعرى با الفاظ شيرين ، ويژهء شيعيان است و دربارهء آنان غالبا قطعيت دارد .\r\nو اين قرآنهاى چاپ شده در ايران و عراق و هند است كه در تمام اقطار عالم منتشر گرديده . و اين قرآنهاى خطى آنها است كه تقريبا به تعداد كسانى كه نوشتن مىدانستند قبل از ظهور چاپ نوشته شده و محفوظ مانده است . و هنوز از شيعيان كسانى هستند كه به قصد تبرك قرآن را بدست خود مىنگارند .\r\nپس در كدام يك از آنها غلط فاحش يا خللى در نوشتن ، يا ناموزونى در اسلوب ، يا بىتوجهى به فنون آن ، مىتوان يافت ؟ مگر اشتباهات ناچيزى كه چشم نويسنده نمىتواند به دقت آن را رعايت كند و اين امر لازمهء هر انسان اعم از شيعه يا سنى ، عرب يا عجم است . به گمان مىرسد كسى كه به قصيمى خبر گردشش در بلاد شيعه را داده ، هنوز از مادر نزاده است و قصيمى در عالم تخيل تصويرى از و ساخته و پنداشته ، با او سخن مىگويد . و يا وقتى به بلاد شيعه سفر مىكرده\r\n","description":"","footnote":"","page_name":" 149 ","page_number":149},
  {"content":"\r\nجز كوچه‌ها و راههائى كه از آنها عبور مىكرده ، جاى ديگرى را نديده و معلوم است در آنجاها قرآنهائى كه در راه افتاده باشد و در پشت در خانه‌ها باشد نبوده لذا او هم نديده است ، هر گاه به خانه‌ها وارد مىشد قرآنها را در صندوقها و جايگاههاى مخصوصش مىيافت و مىديد روى هر رف و طاقچه اى غالبا به مقدار نفوس اهل خانه ، قرآن نهاده شده و گاهى از اين تعداد افزونتر است و در اوقات مختلف شب و روز قرائت مىگردد .\r\nاينها غير از قرآنهاى كوچكى است كه شيعيان براى محافظت و به عنوان حرز براى مردان و زنان استفاده مىكنند ، و غير از قرآنهائى است كه مسافران براى خواندن و محفوظ ماندن از حوادث سفر با خود همراه مىبرند . و غير از قرآنهائى است كه روى قبور اموات براى خواندن در هر صبح و شام و هديه كردن ثوابش ، بروح آنها ، مىنهند ، و غير از قرآنهائى است كه كودكان براى آموزش از آغاز كودكى به مدرسه مىبرند ، و غير از قرآنى است كه همراه عروسها ، قبل از هر چيز به خانه شوهر مىفرستند ، و بعضى اين قرآن را براى تيمن و تبرك در زندگى جديد ، بخشى از مهريه قرار مىدهند . و غير از قرآنى است كه به خانه‌هاى جديد مسكونى خود قبل از فرستادن اثاث البيت ، مىفرستند ، و غير از قرآنهائى است كه پهلوى زنها براى جن و شياطين متعدى مىنهند ، شياطينى كه به اولياء خود وحى مىفرستند ( و يكى از آنها قصيمى دروغ - ساز است ) و آنان را به سخنان زشت و غرور آميز مىفريبند .\r\nآيا ايناناند كه براى كتاب خدا ارزشى قائل نيستند ؟ ايناناند كه قرآن در بينشان كمياب است ؟ اما آنچه براى اين مرد ، شيطان جهان گردش ، از بلاد شيعه خبر آورده كه حافظ قرآن بين آنها وجود ندارد ، داستان اين دروغ را از كتب شرح حال و فهرستهاى تاريخى بايد پرسيد و مراجعه به كتاب « كشف الاشتباه ( 1 ) فى رد موسى جار اللَّه » / 444 ، 532 بايد كرد در آنجا حافظان و قاريان شيعه يكصد و\r\n\r\n","description":"","footnote":"\r\n( 1 ) تأليف عالم بزرگوار شيخنا المحقق شيخ عبد الحسين رشتى نجفى .\r\n","page_name":" 150 ","page_number":150},
  {"content":"\r\nسى و چهار نفر نام برده شده است .\r\n11 - گويد : آيا مىتواند يكنفر ( شيعى ) يك حرف از قرآن بياورد كه دلالت بر قول شيعه به تناسخ ارواح و حلول خدا در جسم امامانشان داشته باشد و يا دلالت بر عقيدهء به رجعت امامان و عصمتشان كند ، و يا دلالت بر مقدم بودن على بر ابا بكر و عمر و عثمان داشته باشد ، يا وجود على در ابرها را ، ثابت كند و يا آيه بياورد كه بر طبق آن بگويد برق تبسم و لبخند على ، و رعد صداى اوست ، چنان كه شيعه اماميه بدانها معتقد است ، ص 1 / 72 .\r\nپاسخ - جاى شگفتى است كه اين مرد و همكاران دروغسازش ، شيعهء اماميه را با وجود روابط بين فرق اسلامى ، و پيوند همبستگى ، و سادگى رفت و آمد به بلاد و شهرهاى آنان ، يا وسايل سريع السير ماشينى امروزه در كمترين مدت ، به تهمت - هائى نسبت داده كه از آنها بيزارند و اگر محال نباشد ، بسيار بعيد به نظر مىآيد كه مذاهب امروزه هنوز از آراء و عقايد هم بى خبر مانده باشند .\r\nبا اين وضع امروز كسى كه تهمت زند و نسبتى بر خلاف واقع بخواهد بهر فرقه اى از مذاهب بدهد ، قبل از تحقيق و بررسى كه به سادگى برايش فراهم است ، بىآزرمى و جلفى او را نشان مىدهد و كسى كه در كتابش بنگرد ، او را بسيار دروغزن ، گناهكار و بىپروا مىيابد مگر اينكه از گفتار خود بر گردد و توبه كند .\r\nاگر اين مرد در سخن خداى بزرگ ، مىانديشيد آنجا كه گويد : « انسان سخنى بر زبان نراند مگر فرشتهء رقيب و عتيد نزد او حاضرند » ( 1 ) و يا وعيد خدا را در مورد : « هر دروغگوى گنه كار كه عيبجو و تلاشگر در راه سخن چينى و افساد بين مردم » ( 2 ) مىپذيرفت ، از دروغ و بهتان ، خوددارى ميكرد و مصلحت خود را مىشناخت او شيطانش را او خود پاسخ ميداد به اينكه شيعهء اماميه چه وقت قائل به تناسخ بوده\r\n\r\n","description":"","footnote":"\r\n( 1 ) سوره ق آيه 18 : * ( ما يَلْفِظُ مِنْ قَوْلٍ إِلَّا لَدَيْه رَقِيبٌ عَتِيدٌ .\r\n( 2 ) اقتباس از سورهء قلم آيه 11 : * ( وَيْلٌ لِكُلِّ أَفَّاكٍ أَثِيمٍ ، * ( هَمَّازٍ مَشَّاءٍ بِنَمِيمٍ .\r\n","page_name":" 151 ","page_number":151},
  {"content":"\r\nو چه موقع قائل به حلول خدا در جسم ائمه اش بوده ؟ و كدام يك از آنها در قديم و جديد عقيده به وجود على در ميان ابرها داشته‌اند . . . تا آخر ، تا حرفى از قرآن را بر آن شاهد آورند ! .\r\nبلى ( على در ابرها است ) اين جمله اى از شيعه است . اقتدا به پيغمبر اعظم ( ص ) به همان معنى كه در جلد اول ص 292 ( 1 ) گذشت ، ولى گويندهء كينه توز آنها را از جاى خود تحريف و تأويل كرده تا شهرت و آبروى شيعهء اماميه را لكه دار كند .\r\nآيا براى اين مرد و قومش عار و ننگ نيست بر يكى از فرق بزرگ اسلامى ، دروغ ببندد و از تهمتزدن آنها باكى نداشته باشد . و آنان را به آراء زننده و بىپايه اى نسبت دهد ؟ و از رفتار زشت خود در معاملهء با آنها تحاشى نكند ؟ آيا كتب شيعهء اماميه كه در قرون گذشته و امروز تأليف شده و زبان گوياى عقايد آنان است مشتمل بر بيزارى از اين گونه نسبتهاى مختلفى كه از زبان بدخواهانشان گفته مىشود نيست ؟ او اگر اين مطالب را نمىداند مصيبتى بزرگ است و اگر مىداند و عمدا چنين مىكند مصيبت اعظم است . ( 2 )\r\nبلى او مىتواند در نسبتهاى دروغينش به سخن اشخاصى از همقطارانش مانند طه حسين ، احمد امين و موسى جار اللَّه از رجال تهمت و افترا ، استناد جويد .\r\nو اما عقيدهء اماميه به رجعت را قرآن گفته است ، ولى نادانى ، ديدهء اين مرد را مانند بصيرتش ، نابينا ساخته ، آن را نديده و در قرآن ، نيافته است .\r\nاز اين رو بعهدهء اوست كه به كتب اماميه مراجعه كند ، و گروهى از علماء تأليفات خود را بدان اختصاص داده‌اند ، چه خوب بود اگر به يكى از اين كتابها مراجعه مىكرد .\r\nچنان كه آيهء تطهير ، به عصمت گروهى از كسانى كه اماميه عقيده به عصمتشان\r\n\r\n","description":"","footnote":"\r\n( 1 ) از چاپ دوم .\r\n( 2 )\r\n\r\nفان كان لا يدرى فتلك مصيبة\r\nو ان كان يدرى فالمصيبة اعظم\r\n\r\n","page_name":" 152 ","page_number":152},
  {"content":"\r\nدارند تصريح مىكند و در مورد بقيهء معصومين ، از روى قاعدهء وحدت ملاك و روايات صريح و قاطع ، استدلال مىتوان كرد .\r\nو در اين آيهء شريفه ، روايتى كه امام مذهبش ، احمد بن حنبل در مسند خود آورده 1 / 331 ، 3 / 385 ، 4 / 107 ، 6 / 296 ، 298 ، 304 ، 323 قانع كننده و بسنده است .\r\nو چگونه قرآن ، على را بر ديگران مقدم ندارد و حال آنكه خداوند ولايت خود و ولايت نبىاش را در اين آيه ، با ولايت او مقرون فرموده : * ( إِنَّما وَلِيُّكُمُ الله وَرَسُولُه وَالَّذِينَ آمَنُوا الَّذِينَ يُقِيمُونَ الصَّلاةَ وَيُؤْتُونَ الزَّكاةَ وَهُمْ راكِعُونَ . ) * ( 1 )\r\nو در همين مجلد ص 156 - 162 اجماع و اتفاق علماء و محدثين و متكلمين را بر نزول اين آيه دربارهء على امير المؤمنين ( ع ) متعرض شديم .\r\nم - و هر محققى اگر حق انصاف را رعايت كند ده‌ها آيه ، در كتاب خدا خواهد يافت كه دربارهء على امير المؤمنين ( ع ) نازل شده و نشان تقدم او بر ديگران است . و اين امر چيز تازه اى نيست ، زيرا به تصريح قرآن ، او نفس پيامبر ( ص ) ، معرفى شده و به ولايت او ، خداوند دينش را كامل گردانيده ، و نعمتش را بر ما ، تمام ساخته و اسلام را به عنوان دين براى ما ، رضايت داده است . ( 2 )\r\nيا همان سؤال را در اينجا بر « قصيمى » تكرار كرده مىگوئيم : آيا او و قومش مىتوانند يك حرفى از قرآن كه دلالت بر تقدم ابى بكر ، عمر و عثمان بر ولى اللَّه طاهر ، امير المؤمنين ( ع ) داشته باشد ، بياورند ؟ ! .\r\n12 - گويد : و اين قوم ( يعنى اماميه ) در دين خود به اخبار نبوى صحيح اعتماد ندارند ، ولى به نامه‌هاى مزوّر و بىبنياد كه به زعم خود منسوب به ائمهء معصومين است اعتماد مىكنند ص 1 / 83 .\r\nپاسخ - شما به وضع نامه‌ها و توقيعات صادره از ناحيهء مقدسه ، آشنا شديد . و\r\n\r\n","description":"","footnote":"\r\n( 1 ) . 55 : مائده .\r\n( 2 ) اليوم اكملت لكم دينكم و اتممت عليكم نعمتى و رضيت لكم الاسلام دينا .\r\n","page_name":" 153 ","page_number":153},
  {"content":"\r\nاين مرد را شيطانش وحى جديدى فرود آورده معتقد است نامه‌هاى ساير امامان را نيز ، به دروغ به آنها نسبت داده‌اند و گمان كرده تنها شيعياناند كه عقيده به عصمت آنها دارند ، زيرا در طومار خيالاتش اين آيه را كه : « هر گاه در امرى بين شما اختلاف روى داد بايد آن را به خدا و پيامبر ( ص ) باز گردانيد » ( 1 ) پيدا نكرده است .\r\n13 - متعه ( ازدواج موقت ) كه رافضيان آن را دست بدست مىدهند ، اقسامى كوچك و بزرگ دارد ، يكى از اقسامش آن است كه مرد و زن مورد علاقه ، توافق مىكنند كه مرد مقدارى مال يا غذا يا اشياء ديگر هر چند خيلى ناچيز باشد به زن بپردازد براى آنكه از او بهره مند شود و شهوتش را يك روز يا بيشتر بر طبق قرارداد ، ارضاء كند آنگاه مثل اينكه هيچ گونه آشنائى با هم ندارند و در جائى جمع نشده و همديگر را نمىشناسند ، هر كدام راه خود را گرفته مىروند ، و اين ساده ترين اقسام ازدواج موقت است .\r\nنوع ديگرى از اين زننده تر وجود دارد كه آن را متعهء دوريه نامند بدين ترتيب كه گروهى از مردان ، زنى را در اختيار گرفته ، يكنفر از آنها از صبح تا چاشت با او بسر مىبرد ، آنگاه به ديگرى مىسپارد تا از وقت چاشت تا ظهر با او بگذراند سپس ديگرى از ظهر تا عصر از او تحويل مىگيرد ، و آنگاه ديگرى از عصر تا مغرب ، او را تصاحب مىكند و بعد ديگرى از مغرب تا عشاء با او بسر مىبرد و بعد نيز نفر ديگر از عشاء تا نيمه شب با او خواهد بود و از آن پس ديگرى تا صبح از او بهره مىبرد ، و اين عمل را آنان به حساب دين مىگذارند كه ثواب هم از آن عايدشان مىشود و اين از بدترين انواع محرمات است ج 1 / 119 .\r\n\r\n","description":"","footnote":"\r\n( 1 ) مضمون آيه 59 ، نساء : * ( فَإِنْ تَنازَعْتُمْ فِي شَيْءٍ فَرُدُّوه إِلَى اللَّه وَالرَّسُولِ مقصود اينكه تا پيامبر از خطا مصون نباشد چگونه در قبال خدا ، مرجع قرار گرفته . اين امر نشانهء عصمت پيامبر است .\r\n","page_name":" 154 ","page_number":154},
  {"content":"\r\nپاسخ - متعه ( ازدواج موقت ) كه شيعه مىگويد ، همان است كه پيامبر اسلام آن را آورده و براى آن حدود و مقرراتى قرار داده و در عصر پيامبر اعظم و بعد از او تا زمان حرام كردن خليفه عمر بن الخطاب ، ثابت بوده است ، و بعد از تحريم خليفه ، به عقيدهء كسانى كه چنين حقى را به خليفه مىدهند كه در قبال قرآن و آنچه پيامبر اسلام آورده اظهار نظر كند و رأى او را ارزش و اهميتى مىدهند ، محقق بوده است و تمام فرق اسلامى بر اصول ازدواج موقت و مقرراتش كه در كتابهاى خود آورده‌اند ، اتفاق نظر دارند و هيچ گونه اختلافى در آن نيست و آن اصول عبارتست از :\r\n1 - اجرت ( مهر ) .\r\n2 - مدت .\r\n3 - عقد مشتمل بر ايجاب و قبول .\r\n4 - جدائى پس از پايان يا بخشش مدت .\r\n5 - عده ، چه كنيز باشد يا آزاد ، باردار باشد يا نه .\r\n6 - نبردن ميراث .\r\nاينها مقرراتى است كه اهل سنت و شيعيان همه بر آن تصريح كرده‌اند مراجعه كنيد به تأليفات دستهء اول ( اهل سنت ) : صحيح مسلم ، سنن دارمى ، سنن بيهقى ، تفسير طبرى ، احكام القرآن جصاص ، تفسير بغوى ، تفسير ابن كثير ، تفسير فخر رازى ، تفسير خازن ، تفسير سيوطى و كنز العمال . ( 1 )\r\nو از تأليفات دستهء دوم ( شيعيان ) : من لا يحضره الفقيه جلد سوم / 149 ، و المقنع هر دو از صدوق ، الهدايه نيز از صدوق ، الكافى 2 / 44 ، الانتصار از شريف علم الهدى مرتضى ، المراسم از ابى يعلى سلَّار ديلمى ، النهايه از شيخ طوسى ، المبسوط نيز از شيخ ، التهذيب هم از او 2 / 189 و الاستبصار از او 2 / 29 ، الغنيه از سيد ابى المكارم ، الوسيله از عماد الدين ابى جعفر ، نكت النهايه از محقق حلى ، تحرير العلامة الحلى 2 / 27 ،\r\n\r\n","description":"","footnote":"\r\n( 1 ) شرح كلماتشان در همين جلد به زودى خواهد آمد .\r\n","page_name":" 155 ","page_number":155},
  {"content":"\r\nشرح اللمعة 2 / 82 ، المسالك ج 1 ، الحدائق 6 / 156 ، الجواهر 5 / 165 .\r\nو متعه يا ازدواج موقت معمول بين شيعيان ، چيزى جز آنچه ذكر كرديم نيست و يك قسم بيشتر هم ندارد و شيعه را دربارهء متعه غير از آنچه ياد شده ، عقيدهء ديگرى نيست . و گوش جهان اقسامى براى ازدواج موقت كه يكى از فرقه‌هاى شيعه آن را بگويد ، نشنيده است ، و هيچ شيعه اى سابقهء آشنائى با اقسام كوچك و بزرگ آن ندارد . و براى هيچ فقيهى از فقهاى شيعه و يا هيچ عوامى از توده‌هاى آن ، از روز نخست تا امروز ، كه روز دروغ ، جعل ، و تهمت ( يعنى روز قصيمى ) است .\r\nكمترين رابطه اى با اين فقه جديد و نو ظهور ، فقه قرن بيستم نه قرون هجرت نبوى نداشته است .\r\nولى قصيمى ( و هم طرازانش در اين جهل مركب ) را نمىدانم از چه كسى اين اقسام خيالى را شنيده است و در چه كتابى از كتب شيعه آن را يافته ، و به فتواى كدام عالم از علماى شيعه استناد مىكند و از كدام امام از امامان شيعه روايت مىكند . و در كدام شهر از شهرهاى آنان ، يا دهى از دهات آنان ، يا سرزمينى از سرزمينهاى آنان چنين ازدواج دست بدستى را كه به دروغ بر آنها نسبت مىدهد ، يافته است . سوگند به خدا ! كه هيچ كدام اينها واقع نشده است ، ولى شياطين به اولياء خود سخنان باطل را از روى غرور ، وحى مىفرستند . ( 1 )\r\n14 - گويد : كودنترين نادانها و ساده لوحترين مردم كسانى هستند كه گوسفند بىنوائى را مىآورند ، پشمهايش را مىكنند و به گونه‌هاى مختلف شكنجه اش مىدهند تا اين گمراهى و گناه آنان را الهام بخش اين باشد كه آن گوسفند ، عايشه همسر پيامبر گرامى اسلام است ، آن هم محبوبترين همسران او . و يا كسانى هستند كه دو رأس قوچ آورده پشمهاى آنها را مىكنند و به اقسام شكنجه ، آنها را مىآزارند تا به وسيلهء آن دو به دو خليفهء پيامبر ابو بكر و عمر ، اشاره كرده باشند و اين كار شيعيان\r\n\r\n","description":"","footnote":"\r\n( 1 ) اقتباس از 112 / انعام : * ( إِنَّ الشَّياطِينَ لَيُوحُونَ إِلى أَوْلِيائِهِمْ ، * ( زُخْرُفَ الْقَوْلِ غُرُوراً .\r\n","page_name":" 156 ","page_number":156},
  {"content":"\r\nافراطى است . و همانا نادانترين نادانان و ساده لوحترين ساده‌ها كسانى هستند كه امام خود را در سرداب زير زمين غايب كرده و قرآن و مصحفشان را با او پنهان كرده‌اند و نيز كسانى كه با اسبها و الاغهاى خود بسوى سردابى كه امامشان در آن غايب گرديده مىروند و در انتظار او بسر مىبرند و او را صدا مىكنند تا نزد آنها بيرون آيد و بيش از هزار سال است پيوسته كارشان همين است . و همانا از همه نادانتر و از همه خشگتر ، كسانى هستند كه پندارند قرآن تحريف شده ، و زياد و كم ، در آن صورت گرفته است از جلد 1 صفحهء 374 .\r\nپاسخ - نزديك است قلم از اتهامات اين مرد ، هنگام تعرض بطلانش ، به لرزه در آيد اينها ادعاهاى حسى نسبت به امورى است كه نه آسمان بر فرازش سايه افكنده ، و نه زمين آن را تحمل كرده است ، زيرا شيعه از روزى كه در عهد نبوى بوجود آمد ، روزى كه صاحب رسالت شيعهء على ( ع ) را به زبان آورد و گروهى از صحابه به نام شيعيان على ( ع ) خوانده شدند تا به امروز حديث گوسفند و دو قوچ را نشنيده و چشمانش نديده كه كسى به اين حيوانات بىآزار ، چنين ظلم و آزار خشنى را مرتكب شود و اين گونه دستهاى تجاوز كار به سوى آنها دراز گردد ؟ !\r\nولى قصيمى را ديده‌اند ، كه به پيروى از ابن تيميه ، جامهء پاك آنان را كه از اين كثافات پاكيزه است ، آلوده سازد . كاش اين مرد ما را به يك شاهدى از بين شيعيان كه چنين كارى مرتكب شده باشند رهنمون مىساخت يا يكى از مجامع شيعه كه اين عادت را دارند ، نشان مىداد ، يا حتى در جائى كه براى يك مرتبه چنين اتفاقى افتاده باشد در سراسر جهان هر كجا كه باشد ، نام مىبرد .\r\nكاش من خودم و شيعيان ديگر مىدانستيم آيا تا كنون يكنفر شيعه ، اين عمل شنيع را جائز دانسته است ؟ و آيا كسى هست كه آن را نيكو پنداشته باشد و يا اشاره اى به خوبى آن كرده باشد ، هر چند يكنفر قصه گو در نقالىاش باشد ؟ بلى اين دروغ شاخدار را در كتاب قصيمى و استادش ابن تيميه كه پر از اين گونه اتهامات است مىيابيم . تهمت سرداب ( زير زمين ) از اين زننده تر است . و هر چند مؤلفان ديگر\r\n","description":"","footnote":"","page_name":" 157 ","page_number":157},
  {"content":"\r\nاهل سنت اين نسبت دروغ را داده‌اند ، ولى او نغمه‌هاى تازه اى ساز كرده و الاغ را نيز بر اسب افزوده ، و ادعا مىكند هر شب اين عادت از بيش از هزار سال به اين طرف ، جارى است . و حال آنكه شيعه ، غيبت امام را در سرداب نمىداند . و شيعيان او را در سرداب پنهان نكرده‌اند ، و او از سرداب ظاهر نخواهد شد ، بلكه عقيدهء آنان كه از احاديثشان اتخاذ شده اينست كه او در مكهء معظمه در مقابل خانهء كعبه ظهور خواهد كرد . و كسى نگفته آن نور ، در سرداب مخفى شده ، بلكه آنجا زير زمين خانهء أئمه در سامراء بوده و چون معمول بود براى حفظ از گرماى شديد در خانه‌ها زير زمين تعبيه كنند و اين زير زمين بخصوص شرافت افتخارآميزى بر اثر انتساب به أئمهء دين كسب كرده است و از آن رو كه جايگاه سه تن از امامان بوده ، مانند ساير اماكن ، اين خانهء مبارك شرافت پيدا كرده است ، و اين شرافت و تكريم در ساير خانه‌هاى أئمه عليهم السلام ، و خانه شرف بخششان ، پيامبر اعظم ( ص ) در هر شهرى كه باشد ، جارى است ، زيرا « خدا خواسته است اين خانه‌ها بلند پايه ، و محل ذكر او باشد » . ( 1 )\r\nكاش صحنه سازان سرداب بر يك رأى ثابت ، در دروغ گوئى خود اتفاق مىكردند تا آثار جعل و ساختگىاش آشكار نگشته آنان را رسوا نسازد مثلا ابن بطوطه ( 2 ) در رحله اش 2 / 197 نمىگفت : اين سرداب مورد بحث ، در حله قرار دارد ، و قرمانى در « اخبار الدول » نمىگفت در بغداد واقع است ، و ديگرى نمىگفت در سامراء است و قصيمى بعد از آنها همه آمده ، نميداند اين سرداب كجا است ، از اينرو تنها به لفظ سرداب اكتفاء كرده تا نادانىاش پوشيده بماند .\r\nو من از قصيمى خواهش مىكنم زمان اين عادت را كوتاه تر از ( بيش از هزار سال ) قرار دهد تا شامل عصر حاضر و سالهاى پيوسته به آن نشود ، زيرا نبودن چنين عادتى در اين اعصار ، مقابل چشم و گوش همهء مردم و همهء مسلمانان است ، و چه\r\n\r\n","description":"","footnote":"\r\n( 1 ) اشاره به آيهء 36 نور : * ( فِي بُيُوتٍ أَذِنَ اللَّه أَنْ تُرْفَعَ وَيُذْكَرَ فِيهَا اسْمُه .\r\n( 2 ) همچنين ابن خلدون در مقدمهء تاريخش 1 / 359 و ابن خلكان در تاريخش ص 581 .\r\n","page_name":" 158 ","page_number":158},
  {"content":"\r\nخوب بوده كه آن را به برخى قرون ، از قرون وسطى نسبت مىداد تا شنونده بتواند اجمالا وجود آن را احتمال دهد ، ولى دروغگو را حافظه نيست و بدين جهات بىتوجه است .\r\nو اما دربارهء تحريف قرآن ، حق مطلب را در ص 85 و جاهاى ديگر ادا كرده‌ايم . اين بود پاره اى از ياوه‌هاى قصيمى و صدها نمونهء ديگر از اين قبيل كسى كه مراجعه به كتابش كند ، جايگاه او را از راستى در گفتار ، و مقام امانت را نزد او ، و ميزان علم او ، و ارزش دين را نزد او ، سطح نزاكت و ادب او را خواهد شناخت .\r\n« كسانى كه در آيات خدا با نداشتن دليل و برهان به جدال و كشمكش پردازند نزد خدا و مردم با ايمان ، دشمنى بزرگى را مرتكب شده‌اند و خدا اين چنين بر دلهاى متكبران حيّار ، مهر مىزند » ( 1 )\r\n\r\n","description":"","footnote":"\r\n( 1 ) اقتباس از آيهء 35 غافر : * ( الَّذِينَ يُجادِلُونَ فِي آياتِ اللَّه بِغَيْرِ سُلْطانٍ أَتاهُمْ كَبُرَ مَقْتاً عِنْدَ اللَّه وَعِنْدَ الَّذِينَ آمَنُوا ، كَذلِكَ يَطْبَعُ اللَّه عَلى كُلِّ قَلْبِ مُتَكَبِّرٍ جَبَّارٍ .\r\n","page_name":" 159 ","page_number":159},
  {"content":"\r\n\r\n11 12 13 فجر الاسلام ، ضحى الاسلام ، ظهر الاسلام\r\nاين كتابها را استاد احمد امين مصرى ، براى هدفى كه خودش بهتر مىداند و ما هم از هدفهايش بىخبر نيستيم ، نوشته است اين اسمهاى قلمبه ، نبايد محقق بيدار را وقتى از محتويات بىپايه و موهن آنها ، آگاه مىگردد بفريبد . اين اسما مانند اسم نويسنده ( امين ) مطابق با مسمى نيست . سوگند به خدا ! اگر امين بود ، رعايت حفظ ناموس علم و دين و كتاب و سنت را مىكرد و قلم را از سياه كردن اين صفحات ننگين باز ميداشت و شهرت اسلام مقدس را قبل از شهرت مصر عزيز ، با زبان نيشدار و زننده اش ننگين نمىساخت و با پيروى از هوا و اميال نفسانى ، وسيلهء گمراهى از راه راست ، نمىگرديد ، ( 1 ) و حقايق را نمىپوشانيد و براى مردم به صورتى واژگونه از صورت حقيقى ، ارائه نمىداد ، و كلمات را از جاهايش دگرگون نمىساخت و دامن پاك امتى بزرگ را با نسبتهاى دروغين و تهمت و افتراهايش آلوده نمىساخت .\r\nو هر گاه تأليفاتش اسلامى بود ( چنان كه از اسمش بر مىآيد ) مشتمل بر گمراهىها ، نسبتهاى دروغ ، و سخنان باطل ، نمىگرديد و از آداب اسلامى ، آداب دانش پژوئى ، آداب پاكدامنى و برادرى كه قرآن آورده ، دور نمىشد .\r\nبنا بر اين ، اسلامى كه امين قرن بيستم ( نه چهارده قرن قبل ) آورده ، مخالف\r\n\r\n","description":"","footnote":"\r\n( 1 ) اشاره به آيه 25 ص : * ( وَلا تَتَّبِعِ الْهَوى فَيُضِلَّكَ عَنْ سَبِيلِ اللَّه .\r\n","page_name":" 160 ","page_number":160},
  {"content":"\r\nنداى قرآن بليغ است ، مخالف نداى اسلامى است كه امين وحى خدا در قرن اول هجرى اظهار كرد ، زيرا اگر اين است كتابش و اينست امينش پس اسلام را بايد وداع گفت ، و اگر دانشگاه الازهر مصر ، اين است علمش و اين است دانشمندش ، پس خاك بر سر آن باد .\r\nبسيارى از محققان اماميه ( 1 ) متعرض محتويات اين كتابها شده‌اند و به اباطيل آن در كتابهاى پر ارزش خود ، اشاره كرده‌اند و كتاب « تحت راية الحق » ( 2 ) براى كسى كه بخواهد حق را دريابد در اين مورد بىنياز كننده و بسنده است .\r\n« بلكه اينان حقيقت را پس از اينكه نزدشان آمد تكذيب كرده و امر بر آنان مشتبه شده است » ( 3 )\r\n\r\n","description":"","footnote":"\r\n( 1 ) مانند علامه‌ها ، و حجة الاسلامهاى بزرگ : سيد شرف الدين ، و سيد محسن امين ، و شيخنا كاشف الغطاء .\r\n( 2 ) تأليف علامه شيخ عبد اللَّه السبيتى .\r\n( 3 ) اقتباس از آيهء 5 سورهء ق : * ( بَلْ كَذَّبُوا بِالْحَقِّ لَمَّا جاءَهُمْ فَهُمْ فِي أَمْرٍ مَرِيجٍ .\r\n","page_name":" 161 ","page_number":161},
  {"content":"\r\n\r\n14 الجولة فى ربوع الشرق الادنى\r\n( 1 ) تأليف محمد ثابت مصرى معلم ممتاز علوم اجتماعى\r\nدبيرستان « القبه »\r\nقاعدهء معمول جهانگردان اين است كه در بلاد و گوشه و كنار ديار به ديدار چيزهائى بروند كه با طبعشان سازگار باشد از اين رو انگيزه‌هاى مختلفى براى سياحت وجود دارد ، يك جهانگرد ممكن است در سفرنامه اش چيزى جز برخورد با دانشمندان و ملاقات با ادبا را ذكر نكند ، ديگرى بر خوردش را با سياستمداران و نظريات سياسى آنها را درج كند و سومى به توصيف و تشريح اوضاع زندگى و اقتصادى و يا آب و هواى مطبوع و ميوه‌هاى دوست داشتنى آن سرزمين ، بپردازد و يا جهانگرد عارفى پيدا شود كه بدايع آفرينش ، و اتقان حكمت خداى سبحان را در مشاهدات خود ياد كند .\r\nو در اين ميان جهانگرد بىآزرمى هم پيدا مىشود كه هيچ امرى جز شهوات و اعمال زشت توجه او را جلب نكند .\r\nاو به توصيف . . . مىپردازد و به ميخانه‌ها مىگرايد و از زبان روسپى سخن\r\n\r\n","description":"","footnote":"\r\n( 1 ) « گردشى در سرزمينهاى خاور نزديك » .\r\n","page_name":" 162 ","page_number":162},
  {"content":"\r\nمىگويد . جهانگرد ديگر ، دروغگوى بدكارى است كه در هر فراز سخنش به سوگند متوسل مىشود ، و هر كس از او پذيرائى نكرده باشد با فحش و فضيحت از او ياد مىكند مسافرى كه اين گردش را در سرزمينهاى خاور نزديك ( الجولة فى ربوع الشرق الادنى ) انجام داده از دو دستهء اخير است . براى ما شايسته تر بود كه روى نامش و سفرنامه اش خط بطلان مىكشيديم ، ولى خوانندهء محترم را در جريان پاره اى از مطالبش كه در نتيجهء آن ، سفرنامه پردازى و تاريخ نويسى را بدنام كرده است ، قرار مىدهيم :\r\n1 - گويد : علماى آنجا ( نجف اشرف ) مىگويند تعداد مقبره‌هاى نجف بىكم و زياد ده هزار است ، زيرا حضرت على ( ع ) پيكرهاى زيادتر از آن را ، جائى مىفرستد كه هيچ كس آدرس آن را نمىداند ص 105 .\r\nچه بسيار پيكرهائى را كه اتومبيلها از نقاط دور دست مىآورند ، و بعد از غسل دور حرم طواف مىدهند ، و پس از خواندن نماز ميت آنها را دفن كرده منتظر مىمانند تا باطنش از نظر حضرت على كشف شده آنگاه جنازه را ، پنهان كرده تا در جاى ديگر دفن شود ص 106 .\r\nپاسخ - ما قوطى هر عطارى را كاوش كرديم و به ظروف صاحبان . صنايع سر زديم و توبرهء دور گردان و محتويات داستانهاى نقالان را تفحص كرديم ، هيچ گونه اطلاعى از اين اتهامات نيافتيم . و از ياران ما كسى از آنها خبرى در دست نداشت ، اين كاوشها را ما پس از تحقيق و بررسى از دانشمندانمان و كتابهايشان و پرسش از آنها و دريافت پاسخ منفى انجام داديم ، زيرا مقام آنان برتر ، و كتبشان فراتر از اين است كه به مسائلى بى مايه و دروغ پردازند . كاش اين جهانگرد يكى از دانشمندانى را كه با اين فكر ديده بود ، نشان مىداد يا راهى كه او را به آراء و افكار آنان رسانده ، بما مىنمود يا مىگفت در چه شبى شيطانش براى او وحى آورده است ، ولى او هيچ كدام از اين كارها را نكرد تا آبروى شيطانش را حفظ كرده باشد ، از اين رو با كمال بىشرمى گفتار خود را آغاز كرده است .\r\n","description":"","footnote":"","page_name":" 163 ","page_number":163},
  {"content":"\r\n« از چه رو شرم دارى ، اينها چهره‌هاى اموى است كه لذت آلودگى به گناهان ، آبرويش را ريخته است » ( 1 )\r\n2 - گويد : آنجا ( نجف اشرف ) جايگاه اولين خليفهء پيامبر ( ص ) و به زعم پاره اى از آنان ( شيعيان ) ، جايگاه كسى است كه در امر رسالت از شخص پيامبر شايسته تر بود ص 104 .\r\nپاسخ - در ميان شيعيان از قديم و جديد ، كسى كه امير المؤمنين را شايسته تر از پيامبر در امر رسالت پندارد ، وجود ندارد . اين تهمت و دروغى است كه دشمنان شيعه براى بدبين كردن مردم نسبت به شيعيان ساخته‌اند ، از اين رو در هيچ يك از كتب آنان ، آن را نمىيابيد و از هيچ كدامشان اشاره اى ، تا چه رسد به تصريحى از اين بابت نخواهد دريافت .\r\n3 - گويد : على به دست ابن ملجم كشته شد . مردم با حسن بن على بيعت كردند و معاويه كه مردم شام با او دست بيعت داده بودند ، براى جنگ با حسن ، لشگر كشيد و حسن براى جنگ با او در عراق ، آماده شد ، ولى لشگريانش بر او شوريدند و از دورش پراكندند ، او هم با معاويه صلح كرد و از خلافت دست بداشت ، و فرار كرد و كشته شد ، آنگاه همهء ( مسلمانان ) جز خوارج و شيعه ( شيعه آل البيت يا آل على ) ، با معاويه بيعت كردند ، و آنها گرد حسين بن على در مكه فراهم آمدند و او را سپاه معاويه در كربلا ، با خاندان و پيروانش جز فرزندى از حسين كه او موفق به فرار شد ، ديگران همه را كشتند ص 110 .\r\nپاسخ - اين است شناخت استاد علوم اجتماعى دبيرستان « القبه » قاهره از تاريخ اسلام .\r\nگمان نمىكنم ، مقام را گنجايش تصحيح اغلاط تاريخىاش باشد . تنها در اينجا يادآور شديم تا خواننده به ميزان علمش واقف گردد ، ولى من آرزو دارم كسى پيدا مىشد از او مىپرسيد چرا چيزى را كه نمىداند ، مىنويسد ؟ !\r\n\r\n","description":"","footnote":"\r\n( 1 )\r\n\r\nمن اين تخجل اوجه اموية\r\nسكبت للذات الفجور حياءها\r\n\r\n","page_name":" 164 ","page_number":164},
  {"content":"\r\nآيا پزشكى ، اين مطالب را از او خواسته ؟ يا مهندسى آنها را پسنديده ؟\r\nيا يك اشارهء سياسى ، براى كارش دريافت داشته ؟ يا حماقت او را وادار بنگارش اين سطور كرده ؟ و او پندارد كارى نيك انجام داده . ما در برخورد با او ، جزء « سلام » كه خداوند سبحان در برخورد با نابخردان آن را توصيه كرده ( 1 ) ، چيزى به او نمىگوئيم .\r\nچه بسيار افسانه‌هاى اين جهانگرد مصر در كتابش ، با افسانه‌هاى جهانگرد فرانسوى كه در مجلهء « احرار » بيروتى 27 تشرين الثانى سال 1930 منتشر شد ، شبيه است . در زير خلاصه اى از مقالهء جهانگرد فرانسوى را ملاحظه مىكنيد :\r\nشيعه در اسلام ، بر بنياد كشته شدن على و اولادش در كربلا نزديكى بغداد ، پديد آمده و قيام كرده است ، زيرا نزديكان على و هم پيمانان و شاگردان او ، و دانشمندان و فلاسفهء شيعه ، خلافت عمر را كه باعث ريختن خون على و اولادش شده بود ، تحمل كردند از اينرو از اهل سنت ، فاصله گرفته از جزيرة العرب به بلاد عجم آمدند و در پيشاپيش آنها بيوهء على فاطمه در حركت بود .\r\nبخوانيد و بخنديد :\r\nبايد جهانگردان مصر و فرانسه ، همينطور باشند ، « و بهرهء هر مردى معادل بهرهء دو زن است » ( 2 )\r\n4 - يكى از فرق شيعه معتقد است : صحابه بعد از مرگ پيامبر از آنجا كه منكر امامت على شدند ، همه كافر گرديدند و على خود چون تسليم ابو بكر شد ، كافر گرديد ، ولى وقتى متصدى مقام امامت شد ، ايمانش بازگشت و اينان را اماميه گويند و بعضى از شيعه‌ها نبوت را بعد از پيامبر لازم دانسته مىگويند شباهت بين محمد و على به اندازه اى زياد بود كه جبرئيل اشتباه كرد و اينان گروه ( غلو كنندگان يا غلات ) اند . برخى گويند جبرئيل اين خطا را عمدا مرتكب شد و بدين ترتيب او ملعون و كافر است ص 110 .\r\n\r\n","description":"","footnote":"\r\n( 1 ) . 63 / فرقان : * ( إِذا خاطَبَهُمُ الْجاهِلُونَ قالُوا سَلاماً .\r\n( 2 ) اقتباس از آيهء 11 نساء : * ( لِلذَّكَرِ مِثْلُ حَظِّ الأُنْثَيَيْنِ .\r\n","page_name":" 165 ","page_number":165},
  {"content":"\r\nپاسخ - عقيدهء اماميه دربارهء صحابه چيزى جز آنچه قبلا در همين جلد ص 296 ، 297 از صحيح بخارى و كتابهاى ديگر نقل كرديم ، نيست . اماميه پيوسته به على امير المؤمنين صلوات اللَّه عليه ، مهر مىورزد و عقيده به عصمتش دارد به ولايتش از آغاز خلقت او تا آخر حياتش و تا وقتى خدا وارث زمين و هر كه روى آنست و تا مدت بىنهايت ، عقيده و ايمان دارد . و از روزى كه پيامبر امين دعوت حق را لبيك گفت ، چه امر امت را بدست با كفايت او دهند يا از دست او بگيرند ، او امام امت بوده است . شيعه نيز معتقد است آيهء تطهير از وقتى نازل شده تا ابد ، شامل اوست . شيعه را در اين عقائد ، هيچگاه تزلزلى نيست . دوران خلافت علوى نزد شيعه ، با تصدى يا جلوگيرى او از حكم ، يكسان است . و علماى شيعه و آثار و تأليفاتشان همه بر اين امر متفقاند و دلهاشان بر آن ، آرامش دارد و قلبها بدان متمايل و معترف است . اگر غير از اينها ، نسبتى به شيعيان داده شود ، نسبتى است دروغ ، از شخص نادانى صادر شده كه عقائدشان را يا واقعا ندانسته ، يا كوشيده است بر آنان عيبجوئى كند ، و از اين قبيل است نسبت خطاى جبرئيل به عده اى از شيعيان دادن يا عمدا در مورد ديگران سخنانى زشت و ناسزا به كار بردن .\r\n5 - بسيارى از كودكان نجف كه مخصوصا حلقه هائى به گوش دارند ، نظر مرا به خود جلب كرده‌اند . اين حلقه‌ها نشان مىدهد ، آنان فرزندان ازدواج متعه ( موقت ) كه بين همهء شيعيان مخصوصا در بلاد ايران معمول است ، مىباشند .\r\nوقتى يكنفر شخص وارد در موسم حج ( 1 ) به يك مسافرخانه منزل كند ، يكنفر واسطه را مىبيند كه در مقابل مبلغ معينى به او پيشنهاد متعه مىدهد . اگر پذيرفت چند تن از دختران را ، به او ارائه مىدهند تا يكى از آنها را انتخاب كند . آنگاه او را به اتفاق خود نزد شخص عالمى مىبرند تا صيغهء عقد ازدواج را با قيد مدتى معين ، بخواند . اين مدت بين چند ساعت تا چند ماه يا چند سال ، متفاوت است .\r\n\r\n","description":"","footnote":"\r\n( 1 ) يعنى ايام زيارتى مخصوصه امير المؤمنين عليه السلام .\r\n","page_name":" 166 ","page_number":166},
  {"content":"\r\nو يك دختر مىتواند در يك شب چندين بار ازدواج كند و معمولا شوهر بايد حدود پانزده قرش ( 1 ) براى هر ساعت و هفتاد و پنج قرش براى يك روز و چهار جنيه ( 2 ) براى يك ماه ، بپردازد و براى همه كس اين عمل بىعيب است ، زيرا كارى است مشروع و هيچ گونه ننگى هم متوجه فرزندانشان نمىباشد . و چون مدت ازدواج پايان يافت ، زن و شوهر از يكديگر جدا مىشوند و زن منتظر عده نمىماند ، بلكه به فاصلهء يك روز ازدواج مىكند . اگر معلوم شد باردار است ، پدرش وقتى هفت ساله شد ادعا مىكند كودك از آن من است و آن را از مادر مىگيرد . . . تا آخر صفحهء 111 ، 112 .\r\nپاسخ - كاش من با اين مرد مواجه مىشدم و از او مىپرسيدم آيا تنها او در نسلهاى متمادى به نجف اشرف وارد شده يا ديگرى غير از او ، از جهانگردان و زائران و مسافران هم آنجا رفته‌اند ؟ بلى اين نجف بلند پايه ، مركز پاكى و قداست و مرقد مطهر سيد الوصيين امير المؤمنين صلوات اللَّه عليه است كه در هر سال هزارها نفر از اقطار دنيا ، براى بهره گيرى از زيارت مرقد مقدسش بدان وارد شده چند شب و روز يا چند هفته و يا چند ماه در آن مىمانند .\r\nدر بين واردين ، محققان و كاوشگران اجتماعى وجود دارند ، چرا هيچ كدام از آنها از اين كودكان فراوانى كه در خيال اين پندار كننده وجود دارد سخنى به ميان نياورده‌اند ، و اسمى از حلقه‌هاى مخصوص كه در گوشهاى آنها است ، به ميان نكشيده‌اند ، و از آن مسافرخانه‌هاى ساختگى ، اثرى نيافته‌اند ( 3 ) و نامى از واسطه‌هاى خيالى او نبرده‌اند ، و از آن دخترانى كه خود را به واردان عرضه مىدارند و از عادت شومى كه بدانها تهمت زده است ، و از قيمتهاى مختلفى كه بيان داشته ، و از پيوستگى\r\n\r\n","description":"","footnote":"\r\n( 1 ) هر قرش مصرى دو ريال ايرانى است .\r\n( 2 ) هر جنيه ، ده تومان است .\r\n( 3 ) روزى كه اين مرد به نجف اشرف آمد ، در نجف مسافرخانه اى وجود نداشته است و اين مسافرخانه‌ها بعد از او ساخته شده است .\r\n","page_name":" 167 ","page_number":167},
  {"content":"\r\nازدواجهاى موقت بدون فاصلهء عدّه ، اسمى و خبرى نيافته‌اند ! با وجودى كه اين واردين غالبا مانند هر محققى كه به شهرى و آبادى مهمى وارد مىشود ، جوياى رفتار و عادات عجيب و غريباند . چرا اين خصوصيات را هيچ كدام از اهل نجف كه در آنجا متولد شده ، بزرگ شده و در آن بسر مىبرند ، نمىدانند . و اين نجف و مسافر خانه‌ها ، و كودكان و زائرانش ، در مقابل چشم و گوش همه است ؟ شايد اين پيشتاز دروغگو ، پنداشته است مشاهداتش با چشم سر ، قابل بررسى نيست و با چشم بصيرت بايد نگريست پس بيائيد و بخنديد !\r\n6 - گويد : پس آنان ( يعنى ايرانيان ) مردم عراق را دشمن مىدارند و به بلاد آنها هر وقت كه باشد چشمداشت دارند . و ايرانيان عموما ، اعراب را به سختى دشمن مىدارند ، و از آنان بيزارى ميجويند و معتقدند با اينكه اعراب ، اسلام را به بلادشان آوردند و مدتى دراز بر آنها حكومت كردند ، ايرانيان شخصيت و زبان خود را از تعرض اعراب نگهداشتند و اعراب را به ديدهء حقارت مىنگرند و افتخار مىكنند كه از نژاد آريا هستند ، نه از نژاد سامى صفحهء 136 .\r\nپاسخ - سوگند به خدا ! اين مرد ، جز تفرقه اندازى بين مسلمانان ، با سخنان باطلش و گروهى را از گروه ديگر جدا ساختن ، هدف ديگرى ندارد .\r\nكسى كه حقوق مجاورت و حسن برخورد بين عراقيان و ايرانيان را بداند ، و رفت و آمدى كه به بلاد همديگر دارند ، ايرانيانى كه ميهمان مردم عراق مىشوند ، و عراقيانى كه مانند كسى كه به خانهء خود آيد ، به ايران وارد مىشوند ، و مراتب مهربانى و احترام متقابل ، و عوامل همبستگى دينى و مذهبى و پيوندهاى دوستى و محبت دو ملت را بنگرد ، و توجه كند كه وقتى عراقى به ايران وارد مىشود با چه تقديس و تعظيم به عنوان كسى كه از بلاد مقدس آمده با او مواجه شده با او مصافحه مىكنند و دست و رويش را مىبوسند و تقديس و احترامى كه هر مسلمان و از جمله ايرانيان از زبان عربى ، زبان قرآن كريم دارند . اينها را هر كس توجه كند ، به خوبى مىداند ، اين مرد دروغ گفته و در صدد شق عصاى مسلمين و تفرقه اندازى بين آنان\r\n","description":"","footnote":"","page_name":" 168 ","page_number":168},
  {"content":"\r\nبر آمده است . و بجانم سوگند ! گوش من و گوش هيچ كس چنين افتخار كردن بىپايه اى را از هيچ ايرانى خردمندى ، نشنيده است .\r\n7 - گويد : اتومبيلهاى بزرگ ، پياپى با كثرت و فراوانى تكان دهنده اى ، همه بين تهران و خراسان ، در رفت و آمدند تا زائران را به مقصد برسانند و مىگويند .\r\nاين خط ( تهران - مشهد ) با همهء سختىهايش از همهء شهرها رفت و آمد مسافرانش بيشتر است ، زيرا به عقيدهء آنان زيارت مشهد از مكهء مكرمه بهتر است ، و پندارند آنان را از زيارت بيت اللَّه الحرام ، كفايت مىكند 152 .\r\nو در صفحهء 162 گويد : كسى كه ايرانيان را ترغيب كرد تا مشهد را كعبهء مقدس خود بگيرند ، شاه عباس ، بزرگ پادشاه صفويان بود . وى در آن روز ، مردم را از زيارت مكهء مكرمه به مناسبت نگرانى كه از اعراب داشت ، جلوگيرى كرد و براى اينكه عوائد فراوان سفر حج ، نصيب اعراب كه مورد كراهت او بودند ، نشود ، و به خود ايرانيان باز گردد ، مشهد را براى توجه ملت خود ، كعبه قرار داد . و براى اينكه احترام بيشترى پيدا كند خود شخصا از مسافتى بيش از 1200 كيلومتر ، پياده به زيارت رفت . از اين رو مردم همه ، متوجه مشهد شدند و كمتر كسى از آنها پيدا مىشد كه براى زيارت ، به حجاز مسافرت كند و و آنان كلمهء « مشهدى » را بيش از كلمهء « حاجى » احترام مىگذارند ، زيرا كسى كه زيارت مشهد رفته باشد ، احترام و تقديسش بيشتر از كسى است كه به زيارت مكَّه رود .\r\nپاسخ - بار خدايا ! تا چه حد اين مرد دروغگو ، بر تهمتهائى كه گوش هيچ فردى از افراد شيعه آن را نشنيده ، و چشم كسى آن را نديده ، پر جرأت گرديده است . تا جائى كه حتى در افسانه‌هاى دروغين هم ديده نمىشود ، ولى در كتاب اين مرد دروغگو ديده مىشود . در ميان شيعيان دربارهء خراسان ، جز اينكه مرقد يكى از خلفاى پيامبر خدا ، و يكى از ائمهء شيعه است ، عقيدهء ديگرى وجود ندارد و از اين رو آنجا را محل نزول فيوضات الهى مىدانند ، اما اينكه زيارت آنجا از\r\n","description":"","footnote":"","page_name":" 169 ","page_number":169},
  {"content":"\r\nزيارت بيت اللَّه كفايت كند ، و زيارتش ، وظيفهء حج را ساقط سازد ، اين سخن افتراى بزرگى است . و مرحوم شاه صفوى ، آنجا را كعبه قرار نداد . و در زيارتش با پاى پياده جز به عنوان تقرب به درگاه خداى ، بر اثر زيارت ولىاى از اولياى او ، و توسل به يكى از خلفاى پيامبر ، قصد ديگرى در كار نبوده است .\r\nو او با اين عمل ، ملت خود را از حج منصرف نكرده است ، و عملى كه مخالف با رأى شيعه باشد از روز نخست ، مرتكب نشده است ، و غرض شيعه از زيارت مشهد تقرب به خدا از طريق ولا ، و دوستى عترت طاهرى است كه دوستى آنها اجر رسالت قرار گرفته ، و با زيارت قبور آنان ، ثوابهاى فراوانى كه از پيشوايانشان أئمهء عليهم السلام رسيده است ، مىتوان تحصيل كرد .\r\nو هيچ گاه نه شاه ايران و نه ملتش ، در راه واجبات الهى كه از مهمترين آنها زيارت كعبهء معظمه است ، از هزينه كردن اموال سختگيرى نكرده‌اند و براى اين فريضه ، هيچ گونه معادلى چه زيارت مشهد يا عبادت ديگرى قائل نيستند .\r\nو در اين سالها ، مشاهده مىشود هزارها هزار ايرانى ، هر ساله در مراسم حج شركت مىكنند .\r\nبلى در سالهاى اخير ، تعدادشان كم شده بود ، زيرا اطمينان بر اجراى احكام اسلامى و حفظ خونهاى خود نداشتند . شيعه مىبيند ، حاجيان چنان كه شايسته است ، غالبا از انجام مناسك ناتوانند ، و با كمترين اتهامى كه از طرف يكى از دشمنان خدا بر آنان زده شود ، و ديگرى مانند آنها بر آن تهمتها ، گواه واقع كند ، و قاضى جورى هم پيدا مىشود كه حكم به ريختن خون آنها بكند ، بر خون خود تأمين ندارند . اگر همه چيز قابل فراموشى باشد ، داستان سال 1352 هجرى قمرى را كه با تهمتى بزرگ ، خون حاج طالب ( يزدى ) ، مسلمان ايرانى بين صفا و مروه ، ريخته شد را ، فراموش نخواهيم كرد . او در حالى كه شهادتين مىگفت ، و حج خانه را گزارده ، « عمره » انجام داده بود و همهء فرائض خود را ادا كرده بود مظلوم كشته شد ، و هيچ كس مانع و رادع و مزاحم اين قتل نگرديد .\r\n","description":"","footnote":"","page_name":" 170 ","page_number":170},
  {"content":"\r\nاز آنچه شيعيان عراقى و ايرانى از هتكها و اهانتها ديده‌اند ، و با خطاب به كلمهء : يا كافر ، يا مشرك و امثال اينها از كلمات زننده از حجازىها مواجه شده‌اند و ما از سخنانى كه براى توجيه و دليل رفتار ناهنجار و خونريزيهاى خود ، متوسل شده‌اند ، مىگذريم و به تذكرى كوتاه بسنده مىكنيم از اينجا بود كه كوششها ، به جائى نرسيد ، تمايل كم شد ، و دولت ايران به منظور حفظ جان مردم ، ملتش را از سفر به حجاز به استناد حكم شرعى كه مردم قادر به انجام فريضهء حج ، غالبا نيستند ، جلوگيرى كرد ، نه براى تهمتى كه جهانگرد پر مدعاى ياوه گو در بوتهء افتراهايش ريخته و نوشته است كه : مشهد را كعبهء خود ساخته‌اند ، يا نگرانى و كراهتى بين ايرانيان و اعراب وجود داشته است . دو ملت برادرى كه در دين و مذهب و عوامل ديگر به هم مربوط و وابسته‌اند ، و هر گاه كسى ، با دلى پاك و خالى از تعصبهاى فرقه اى ، بدون وابستگى به يك ملت ، ( نه مانند جهانگرد گمراه ما ) به يكى از آن دو ديار سفر كند ، اين مطالب را به خوبى درك مىكند ، و ما در گذشته دوستى دو ملت عرب و عجم مسلمان ، و جاذبهء برادرى آنان را ، شرح داده‌ايم .\r\n8 - گويد : در نيشابور ، قبهء زيبائى است كه به ساختمان مجلل و نقاشى آن توجه مخصوصى مبذول شده است . من بدانجا وارد شدم مدفن محمد محروق از فرزندان حسين بود و نام گذارى آن به محروق به اين دليل بود ، كه وى به عنوان ميهمان به يكى از بزرگان قريه وارد مىشود ، و چون شب فرا مىرسد به دختر مهماندار خود تجاوز مىكند و مردم او را در همان جا مىسوزانند ، با وجود اين جنايت ، قبرى مجلل براى او ساخته ، مردم به او احترام مىگذارند ، زيرا از دودمان اهل بيت طاهرين است 155 .\r\nپاسخ - اين مرد ، پيوسته مىخواهد از اهل بيت طاهر بدگوئى كند ، داستانهائى براى آنان مىسازد كه هيچ گونه مأخذى هر چند ضعيفترين مصادر باشد ، ندارد ، و از پيش خود ، تاريخى مىتراشد ، كه غير از شيطانش ، كسى از آن با خبر نيست .\r\n","description":"","footnote":"","page_name":" 171 ","page_number":171},
  {"content":"\r\nاين مقبره را برخى نسبت داده‌اند به محمد بن محمد بن زيد بن امام على زين العابدين .\r\nابو الفرج در « مقاتل الطالبيين » در شرح حال او گويد : ابو السرايا در كوفه ، پس از مرگ محمد بن ابراهيم بن اسماعيل طباطبا ، با او بيعت كرد و او بر عراقين ( كوفه و بصره ) مستولى شد و فرمانداران خود را در اين دو شهر از بنى هاشم بر سر كار فرستاد ، تا اينكه « حسن بن سهل ذو الرياستين » با « هرثمة بن اعين » لشگر براى نبرد با او فرستاد ، هرثمه او را اسير كرده به خراسان نزد مأمون آورد ، مأمون چهل روز او را در خانه اى مفروش با خدمتگذار ، زندانى كرد و در آنجا به عنوان زندانى سياسى بسر مىبرد ، سپس مخفيانه او را با نوشابه اى ، مسموم كرد . وى از اين زهر به قدرى جگرش و محتوياتش به هيجان و التهاب افتاد ، كه وفات يافت .\r\nبا اين حال ، اين مرد نتوانست به آسانى از اين علوى ستمديده بگذرد ، و طعنه اى نيشدار به او نزند ، بعد از قرنها كه از شهادتش گذشته ، او را بدين نسبت زننده و تهمت بزرگ مىآلايد .\r\n« به زودى ستمگران خواهند دانست چگونه با آنها رفتار خواهد شد » ( 1 ) .\r\n9 - گويد : « حسين با شهربانو دختر آخرين پادشاه ساسانيان ازدواج كرد .\r\nبدين ترتيب حسين ، عظمت الهىاى را كه ساسانيان وارث آن بودند به ارث برد 208 .\r\nپاسخ - حسين بزرگوار ، ارث عظمت خود را از نياى بزرگش پيامبر گرفت ، هر چند مردم كشور ايران در ميان ملتهاى غير عرب ، بهترين مردماند ، و خاندان سلطنتى آن ، شريفترين خاندانهاست . و ايران شرافت و منزلت بيشترى با اين پيوند كه از خاندان رسالت ، دامادى گرفته ، بدست آورده ، زيرا شرافت نبوت به اندازه اى بلند پايه است كه هر فضيلتى در برابر آن محو و نابود مىگردد .\r\n\r\n","description":"","footnote":"\r\n( 1 ) اقتباس از آيهء 227 شعرا : * ( وَسَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ .\r\n","page_name":" 172 ","page_number":172},
  {"content":"\r\nكاش من مىدانستم چه نوع رابطه و پيوندى بين ازدواج با ايرانيان ، و عظمت الهى وجود دارد ، با اينكه مؤسس عظمت الهى ، پيامبر بزرگوار است ، و خاندان بزرگوارش بزرگى را از او به ارث برده‌اند و پادشاهان ايران پايگاه و منزلت بزرگى خود را ، از روى قهر و غلبه بدست آورده‌اند نه از روى كمالات نفسانى مترقى ، يا مقام قدس الهى ، و عظمت روحانى .\r\nبلى : اينست طرز بينش هر نادانى كه قدر خود را نشناخته ، از حدّ خود ، تجاوز مىكند و بدين وسيله خود را به اشتباه و رنج فراوان انداخته ، زبانش دراز مىگردد ، سخنان بيهوده پردازد ، و بدون بصيرت در هر كارى وارد شود .\r\nدر اينجا سخن از اشتباهات اين مرد و معايبش را به پايان مىرسانيم . هر چند پايان ناپذير است ، ولى ما بر كاغذ و خامهء خود مىهراسيم و وقت گرانبها را با ذكر لغزشهائى كه ننگى بر جبين انسانيت است ، تلف نمىكنيم . شما خود مراجعه كنيد ، به صفحات : 125 - 130 - 132 - 134 - 141 - 142 - 150 - 156 - 157 - 160 - 162 - 163 - 166 - 183 - 206 و 210 ، از كتاب او .\r\nاو در شهرهاى ايران ، مقدارى هم زبان فارسى ياد گرفته و آنها را در كتابش با ترجمهء عربى آن ، آورده تا دليلى بر دانشش باشد ، ولى زبان آموزىاش مانند آراء و عقايدش ، غلط اندر غلط است .\r\nدر زير چند نمونه آن را با ذكر صحيح آن ياد مىكنيم :\r\nمدر مقصودش مادر است / در مقصودش در است\r\nباد « بد » / جرم « گرم »\r\nفاردا « فردا » / بستيون « بيستون »\r\nدوك « دوغ » / الانجور « انگور »\r\nجوهرشاه « گوهرشاد » / الداشت « دشت »\r\nناخير « نه خير » / الجوشت « گوشت »\r\nالروغان « روغن » / الملاه « ملا » .\r\n","description":"","footnote":"","page_name":" 173 ","page_number":173},
  {"content":"\r\nالمولاه مقصودش ملا است / صبر كون مقصودش صبر كن است\r\nياخ « يخ » / صموار « سماور »\r\nشربت باشا « شربت بچه » / البازار « بازار »\r\nبردن « بردن » / انزبلى « انزلى »\r\nكرافانسراى « كاروانسراى » / سابزوار « سبزوار »\r\nزندرود « زاينده رود » / ابو شهر « بوشهر »\r\nشارود « شاهرود » / هيرات « هرات »\r\nفولجه « فلوجه » / تشهل منار « چهل منار »\r\nتشهل ستون « چهل ستون\r\nخطرة عبد العظيم مقصودش حضرت عبد العظيم است و اينهم نمونهء ادبيات عربش بود .\r\nبراى آشنائى و تسلط او در زبان عرب اين بس كه با زياد كردن لام بر سر كلمات فارسى همه را عربى كند .\r\n« ما جز براى رضاى خدا ، چيزى به زيان آنها ننوشتيم » ( 1 ) .\r\n\r\n","description":"","footnote":"\r\n( 1 ) آيهء 27 حديد : * ( ما كَتَبْناها عَلَيْهِمْ إِلَّا ابْتِغاءَ رِضْوانِ اللَّه .\r\n","page_name":" 174 ","page_number":174},
  {"content":"\r\n\r\n15 عقيدة الشيعه\r\nتأليف مستشرق روايت م . دونلدسن\r\nمحققى كه به اين كتاب مراجعه كند ، آن را رمزى از پاكى و بيرون از نسبت ناروا و فحشهاى گزنده ، پندارد ، ولى هر چه بيشتر در آن امعان نظر كند ، نشانه‌هاى جهل مركب مؤلف ، بىاطلاعى او از آراء و عقائد شيعه ، و نادانى او از علم رجال و احوال و آثار و تأليفات آنان را ، در خواهد يافت ، گذشته از اينها ، او را مردى مىيابد تهمت زن ، جسور ، بد زبان ، دروغگو با اشتباههاى آشكار ، در مواردى كه حق دخالت نداشته ، ولى دخالت كرده ، همچون هيزم كش شبانه ، كه نمىداند در بستهء هيزمش چه فراهم آورده ، دربارهء امتى بزرگ مانند شيعه ، قلمفرسائى مىكند و از عقائد آنان غالبا به استناد كتب قوم خودش كه پر از مطالب ياوه ، و افكار بىپايه ، و سخنانى سراپا بىاساس ، و آميخته به افسانه - هاى دروغ است ، استناد مىجويد ، و يا كتابهائى را مأخذ خود ساخته كه بدست گروهى مردم جنجالى و آشوب طلب ، از اهل سنت ، پر شده با قلمهاى مسمومى كه هر چه خواسته‌اند از روى هواهاى نفسانى و غرضهاى استعمارى خود نوشته‌اند و آنگاه او زشتىهاى آنان را با سخنانى مانند اين سخن كه در ص 128 دارد ، افشاء كرده است .\r\n« Hlghes » در كتاب خود « قاموس الاسلام » صفحهء 128 قصهء شيرينى از عيد\r\n","description":"","footnote":"","page_name":" 175 ","page_number":175},
  {"content":"\r\nغدير نقل كرده گويد : شيعيان را در هجدهم ذى الحجة عيدى است كه در آن سه مجسمه از خمير درست مىكنند و شكم آنها را پر از عسل كرده ، آنها را نمودارى از ابى بكر ، عمر و عثمان مىدانند ، آنگاه كاردى بر آنها كشيده ، وقتى عسلها به راه افتاد ، بدين وسيله ريختن خون خلفا را تجسم مىكنند و اين عيد را ، عيد غدير مىنامند .\r\nو يا مانند گفتارش در صفحهء 158 كه مىگويد : « برتن » Bvrton نوشته است : ايرانيان در پاره اى از اوقات توانسته‌اند ، جائى را كه نزديك قبر ابى بكر و عمر است با انداختن نجاستى كه در يك قطعه كهنه پيچيده باشد ، نجس كنند ، اين عمل بخاطر آن است كه نشان دهند از طرف كسانى كه به شبكه‌ها مراجعه مى - كنند ، هدايائى فرستاده شده است .\r\nيا مانند گفتارى كه در صفحهء 161 گويد : اما شيعه اثنى عشرى پافشارى دارند كه بگويند امام جعفر صادق ( ع ) بر امامت فرزند بزرگش اسماعيل بعد از خود تصريح كرده است ، ولى چون اسماعيل مشروب خوار بود ، لذا امامت به موسى منتقل گرديد او فرزند چهارم در ميان هفت فرزند است . و همين اختلاف باعث شده انشعاب بزرگى بين شيعه پديد آيد چنان كه ابن خلدون بدان اشاره كرده است .\r\nيا مانند سخن او در صفحهء 128 كه نويسد : « عبد اللَّه بن على بن عبد اللَّه بن حسين » ( 1 ) ادعاى امامت كرد و گويند نمايندگانى مركب از هفتاد و دو مرد از خراسان به مدينه آمدند و با خود اموالى براى امام آوردند و امام را نمىشناختند ،\r\n\r\n","description":"","footnote":"\r\n( 1 ) كاش او به ما ، اين مدعى خلافت از اولاد حسين را ، نشان مىداد ، كيست او ؟ و چه وقت متولد شده و كجا به دنيا آمده ؟ كجا زندگى كرده ؟ ، كجا از دنيا رفته ؟ ، كجا دفن شده ؟ ، اين ادعا چه وقت صورت گرفته است ؟ هم زمان با امام باقر ( ع ) از اولاد جدش حسين ( ع ) ، كسى جز برادرش عبد اللَّه بن على بن الحسين نبوده ، و او مردى فقيه ، فاضل و معترف بامامت برادرش باقر ( ع ) بوده است . بنا بر اين داستانى به اين نام موضوعا منتفى است و در آن مطالبى بر خلاف مبانى شيعه است كه بر سازندهء داستان مخفى مانده .\r\n","page_name":" 176 ","page_number":176},
  {"content":"\r\nاول نزد عبد اللَّه رفتند ، او براى آنها زره پيامبر و خاتم و عصا و عمامهء او را آورده تا به آنها نشان دهد . وقتى همه حاضر شدند امام محمد باقر از فرزندش جعفر خواست كه انگشترى او را بياورد ، انگشترى را گرفت ، كمى آن را تكان داد و كلماتى بر زبان راند ، ناگاه زره ، عمامه و عصاى پيامبر ( ص ) از انگشترى فرو ريخت .\r\nامام ، زره را به تن كرد و عمامه را بر سر نهاد و عصا را به دستش گرفت و مردم از ديدار او به وحشت افتادند . وقتى او را ديدند او عمامه را از سر و زره را از تن بيرون كرد و لبهايش را حركت داد ، همهء آنها به سوى انگشترى باز گشت آنگاه متوجه زائرانش گرديد و گفت هيچ امامى نيست مگر مال قارون در اختيار اوست ، و آنان همه حق امامت او را اعتراف كردند و اموال خود را به او دادند و در پاورقىاش گويد : مراجعه كنيد به « دائرة المعارف الاسلامية » ( 1 ) مادهء قارون .\r\nسبحان اللَّه ! ما باور نمىكرديم مردى پيدا شود دربارهء جامعهء بزرگى قلم بدست گرفته چيزى نويسد كه مطالب آن را از مخالفان عقيدتى آنها گرفته باشد ، و مانند اين سخنان بىپايه را ، بدون هيچگونه مأخذ و مستندى افتراء بر آنها ببندد . و اين گونه اراجيف را بدون هيچ گونه مجوزى به آنها نسبت دهد . من چه مىتوانم دربارهء مؤلفى كه نه از مأخذى سخن مىگويد و نه راهنمائى كسى را مىپذيرد ، بگويم ؟ ! شانزده سال بقول خودش كه در مقدمهء كتابش آورده در بلاد شيعه گردش كرده ، به همه جا سر زده ، در اجتماعات آنها حاضر شده ، و در ميان آنها زندگى كرده باشد ، و در تمام مدت اثرى از آنچه خود ميگويد نديده ، و كمترين سخنى دربارهء آن نشنيده و در هيچ كتاب شيعه اى حتى اگر آن كتاب از افراد متوسط آنها باشد ، نخوانده ، و در جنگ هيچ نقالى آن را نديده است .\r\n\r\n","description":"","footnote":"\r\n( 1 ) در اين كتاب ياوه سرائى و سخنان لا طائل به اندازه اى است كه نياز به بررسى محققانه دارد .\r\n","page_name":" 177 ","page_number":177},
  {"content":"\r\nآنگاه آمده رشتهء برادرى اسلامى را بگسلاند ، و بين صفوف اهل قرآن با بافته‌هاى دروغ و باطلش از آنچه متناسب خود اوست ، شكاف ايجاد كند ، و مترقى ترين جوامع را تهمتى كه از آن بيزارند ، زند ، و چيزهائى به آنها نسبت دهد ، كه سلوك و رفتار شيعه و اصول و مبادى صحيحشان ، آن را تكذيب كرده ، حرام ميشمارد ، نسبتهائى كه دست دشمنىها و كينه جوئىهاى مرموز ، براى آنها ساخته از نمونه نسبتهاى زننده ى نامبرده ، گويا گوشهايش از تأليفات قديم و جديد شيعه كه در زمينهء اصول عقايد آمده سنگينى دارد و در جلو ديدگانش پرده اى پديد آمده ، اينهمه تأليفات گرانقدرى كه از فراوانىاش كتابخانه‌هاى جهان را پر كرده است نمىبيند . بلى ، آنان كه به خدا ايمان نياورند در گوشهايشان گرانى است و نسبت به اين مطلب آنها را نابينائى است ( 1 ) خدا تباه سازد بهرهء مؤلفى را كه اينست نمونهء كار او ، و خدا بشكند بينىاش را ، و عواقب شوم كارش را در اين دنيا قبل از عذاب آخرت گريبان گيرش كند .\r\nگرفتارى بزرگ ما اين است كه اين مرد پر دروغ ( كه زائيدهء تمدن امروز است ) هر چه را از تأليفات شيعه نقل كند ، گاهى در نقل آن دروغ مىگويد مانند اينكه در شرح حال كلينى صفحهء 284 گويد : مىگويند قبرش را گشوده ، او را با لباسهايش و شكل و قيافه اش ديدند كه هيچگونه تغييرى نكرده و در پهلوى او كودكى بود كه هنگام دفن ، با او دفن شده بود . از اين رو بر مزارش مسجدى ساختند ، در پاورقى مىگويد در صفحهء 207 شمارهء 709 فهرست طوسى چنين آمده است ، ولى وقتى شما به فهرست شيخ طوسى مراجعه كنيد اثرى از اين گفتار نخواهيد يافت .\r\nو گاهى سخن را از جاى خود تحريف مىكند و صورتش را دگرگون مىسازد ، چنان كه دربارهء زيارت مولانا امير المؤمنين صفحهء 80 كه از كافى كلينى جلد 2 ( 2 ) صفحهء 321 نقل كرده از پيش خود الفاظى افزوده كه به هيچوجه نه در\r\n\r\n","description":"","footnote":"\r\n( 1 ) اقتباس از آيهء 43 فصلت : * ( وَالَّذِينَ لا يُؤْمِنُونَ فِي آذانِهِمْ وَقْرٌ وَهُوَ عَلَيْهِمْ عَمًى .\r\n( 2 ) و صحيح جلد 1 است .\r\n","page_name":" 178 ","page_number":178},
  {"content":"\r\nكافى و نه در جاى ديگر از كتب ديگر شيعه هيچ كجا يافت نمىشود .\r\nاز اين زننده تر ، جهل و نادانى او نسبت به رجال و تاريخ شيعه است . در ترجمه صحابى پيغمبر ( ص ) مرد شيعى بزرگ ، سلمان فارسى گويد : بسيارى از شيعيان هنگام بازگشت از كربلا قبرش را در قريهء « اسبندور » مدائن ، زيارت مىكنند . و برخى از آنها ( 1 ) گويند او در مجاورت اصفهان ، دفن شده است و در صفحهء 268 گويد : و مقداد كه در مصر از دنيا رفت و در مدينه به خاك سپرده شد و حذيفة اليمان كه با پدر و برادرش در جنگ احد كشته شدند و در مدينه دفن گرديدند . و در صفحهء 268 گويد : كلينى در بغداد درگذشت و در كوفه دفن شد ( 2 ) و از تبصرة العوام سيد مرتضى رازى ، يكى از بزرگان قرن هفتم ، زياد نقل كرده و اين نقلها را همه به شريف علم الهدى ، سيد مرتضى با تاريخ وفات 436 ه نسبت داده است .\r\nشايد ما بتوانيم دربارهء محتويات كتاب او كه پر از اباطيل و مجعولات است در تأليفى جداگانه مشروحا سخن گوئيم و فساد مطالب صفحات :\r\n20 ، 21 ، 24 ، 34 ، 43 ، 47 ، 59 ، 60 ، 63 ، 72 ، 77 ، 80 ، 83 ، 91 ، 92 ، 100 ، 101 110 ، 111 ، 114 ، 115 ، 122 ، 126 ، 128 ، 151 ، 158 ، 161 ، 170 ، 174 ، 185 ، 192 208 ، 211 ، 235 ، 268 ، 280 ، 282 ، 284 ، 295 ، 296 ، 304 ، 320 و 329 - كتاب او ، و ديگر جاهاى آن را با استدلال ، توضيح دهيم .\r\nبر مترجم كتاب نبايد پوشيده بماند كه ما به دستهاى امين او ! بر ودائع علم ، كه در اين كتاب با آنها بازى كرده و بر قباحتش افزوده است ، آشنا هستيم او بايد بداند كه ما فهميديم چگونه در تحريف كتاب كوشيده و مطالب سطور آن را زشتتر و ناموزونتر ساخته و آنچه روحيهء پستش آن را مىپسنديده ، بر آن افزوده است .\r\n\r\n","description":"","footnote":"\r\n( 1 ) كاش بما مىگفت ، مقصود از اين برخى كيانند ؟ .\r\n( 2 ) بيچاره نمىدانسته كه ( باب الكوفه ) يكى از محلات بغداد است نه شهر كوفه .\r\n","page_name":" 179 ","page_number":179},
  {"content":"\r\nمرده باد مترجمى كه چون مطالب كتاب از نظر حمله به شيعه و بدگوئى شيعيان ، مورد پسندش واقع شده ، گناهان غربىها را بدوش كشيده و در بين جامعهء اسلامى منتشر ساخته و اهميتى به حفظ ناموس اسلام و شرق نمىدهد و حيثيت عرب و دين خود را بباد مىدهد .\r\n« اينان بايد بار خود را بردارند و بارهاى گرانى ديگر را با بارهاى گران خود بردارند و روز قيامت در برابر تهمت خود ، پاسخ دهند » . ( 1 )\r\n\r\n","description":"","footnote":"\r\n( 1 ) سورهء عنكبوت آيهء 13 : * ( وَلَيَحْمِلُنَّ أَثْقالَهُمْ وَأَثْقالًا مَعَ أَثْقالِهِمْ وَلَيُسْئَلُنَّ يَوْمَ الْقِيامَةِ عَمَّا كانُوا يَفْتَرُونَ .\r\n","page_name":" 180 ","page_number":180},
  {"content":"\r\n\r\n16 الوشيعه فى نقد عقائد الشيعه\r\nتأليف موسى جار اللَّه\r\nهيچ مايل نبودم نامى از اين كتاب به ميان آيد و كمترين آوائى از آن به گوش برسد ، زيرا بيش از آنكه آن را نام تأليف نهيم ، شايسته است نام رسوائى و فضيحت بر آن اطلاق گردد ، ولى چاپ و انتشار كتاب مرا بر آن داشت تا جامعه را در جريان ارزش نويسنده اش قرار دهم و نمونه اى از صفحات تيره اش را بر آنان فرو خوانم كه هر برگش ننگى بر امت اسلامى و هر صفحه اش فضيحتى زننده تر براى قوم اوست .\r\nمن نمىدانم دربارهء كتاب مردى كه ، كتاب الهى و سنت پيامبرش ( ص ) را پشت سر انداخته و خود سرانه به حكم و نقد و ايرادى پردازد چه نويسم ؟ دربارهء كسى كه ناروا سخن مىگويد ، و دروغ مىبافد ، نسبت نادرست مىبندد و لقب ناسزا مىسازد ، و با كتاب خدا بازى مىكند و با رأى ناچيز خود آن را تفسير مىنمايد ، و هر چه بعقل ضعيفش مىرسد ، هر طورى بخواهد توجيه مىكند ، مثل اين كه قرآن امروز نازل شده و كسى از پيش ، آن را نشناخته و در زمينهء آيات قرآن سخنى نرسيده و تا كنون هيچ گونه تفسيرى از آن نگارش نيافته و حديثى دربارهء آن\r\n","description":"","footnote":"","page_name":" 181 ","page_number":181},
  {"content":"\r\nنرسيده است . و گويا اين مرد قانون تازه اى ، و نظريهء جديدى ، و دين و مذهب نوى ، از خود ساخته كه با هيچ كدام از مبادى اسلام ، و هيچ يك از مطالب كتاب و سنت ، تطبيق نمىكند .\r\nبراى نوشتهء نابخردى كه پندارد امت با پيامبرش در همهء امتيازات و فضائل و كمالات رسالت برابر است و در خصوصىترين خصائص نبوت ، شريك اوست ، و رسالت امت با رسالت پيامبر در يك سوره بدون فصل بهم پيوسته است ، چه ارزشى ميتوان قائل شد ؟ او كه به آيهء : * ( لَقَدْ جاءَكُمْ رَسُولٌ مِنْ أَنْفُسِكُمْ « ) * ( 1 ) و آيهء * ( مُحَمَّدٌ رَسُولُ الله وَالَّذِينَ مَعَه أَشِدَّاءُ عَلَى الْكُفَّارِ رُحَماءُ بَيْنَهُمْ ) * ( 2 ) بر رسالت امت استدلال مىكند سخن با او دربارهء اين ياوه سرائىها ، موكول به فرصت گسترده ترى است و شايد چنين فرصتى در آينده دست دهد چنان كه علامهء فقيد شيخ مهدى حجّار نجفى ساكن معقل ( 3 ) برخى از وقت خود را به ابطال سخنان بىپايه اش مصروف داشت .\r\nاگر در كتاب اين مرد ، جز ياوه‌هاى مربوط به امت ديده نمىشد ، براى شناخت نادانى و رفتار زشتش كافى بود ، در اينجا چند نمونهء آن را ايراد مىكنيم ، گويد :\r\n1 - امت همچون پيامبرش معصوم است . معصوم در نگهدارى و حفظ ، در تبليغ و اداى رسالت ، هر چه را پيامبر به او رسانده آنسان كه پيامبر حفظ كرد ، امت آن را نگهداشت . و هر چه را پيامبر ابلاغ كرد ، مانند او ، امت تبليغ كرد كليات و جزئيات دين ، اصول و فروع آن را امت حفظ كرد ، و كلى و جزئى آن را تبليغ نمود .\r\nچيزى از اصول دين و فروع دين فرو گذار نشده ، مگر كه خدا حفظ كرده پيامبرش محمد آن را حفظ كرد ، و امت آن را نگهداشت ، همه و همه را در هر عصرى بعد از عصر ديگر ، نگهداشت و ممكن نيست چيزى از دين را يافت كه امت\r\n\r\n","description":"","footnote":"\r\n( 1 ) سورهء توبه آيهء 128 : « همانا پيامبرى از جنس شما نزد شما آمد »\r\n( 2 ) سورهء فتح آيهء 29 .\r\n( 3 ) او يكى از شعراى غدير در قرن چهاردهم است شعرش و شرح احوالش خواهد آمد .\r\n","page_name":" 182 ","page_number":182},
  {"content":"\r\nاز آن غافل گردد يا آن را فراموش كند .\r\nاز اين رو امت از همهء ائمه و پيشوايان ، نسبت به قرآن و سنت ، داناتر و از هدايت امامان امت نزديكتر است و علم امت بر قرآن و سنن پيامبر ، امروز بيشتر و كاملتر از علم على ( ع ) و علم هر يك از اولاد على است .\r\nيكى از تفضلات بزرگ الهى بر پيامبرش و آنگاه يكى از عمومىترين و همگانىترين تفضلات الهى بر امت اين است كه خداوند بسيارى از فرزندان امت را به مراتب داناتر از امامان و اصحاب پيامبر صلَّى اللَّه عليه و آله و صحبه و سلم قرار داده است .\r\nهر حادثه اى كه اتفاق افتد امت خالى از حكم حق و صوابى در آن نيست ، و براى هر مسئله اى امت را پاسخى است كه خداوند به يكى از افراد آنان كه وارث پيامبر بوده و به بركت رسالت و خاتميت آن ، رشيد هم شده باشد ، آن حكم را نشان مىدهد . و اين ارشاد امت براى هدايت و حق طلبى ، از ارشاد هر امامى بيشتر است . و امت مانند پيامبرش از بركت رسالت و كتاب آن و از بركت عقل رسالت و عصمت آن ، معصوم است .\r\nامت بالغ و رشيد شده و ديگر نيازى به امام ندارد . رشد و عقلش او را از هر امامى بىنياز ميسازد .\r\nمن منكر عقيدهء شيعه دربارهء عصمت ائمه اش نيستم ، ولى منكر اين عقيده‌ام كه هنوز امت محمد قاصر است و پيوسته قاصر خواهد بود و تا روز قيامت محتاج به وصايت امام معصوم است .\r\nمن مىگويم امت به عصمت و راه يا بى از هر امام معصومى نزديكتر ، و به راه حق و صواب از هر امام معصومى ، راه يافته تر است ، زيرا عصمت امام ادعائى بيش نيست ، ولى عصمت امت ، به گواه قرآن بديهى و ضرورى است .\r\nممكن نيست در جهان اتفاقى رخ دهد كه امت ، پاسخ آن اتفاق را قبلا نداشته باشد ، و عقل ما نياز امت را به امام معصوم ، درك نمىكند يا اينكه به درجهء رشدش\r\n","description":"","footnote":"","page_name":" 183 ","page_number":183},
  {"content":"\r\nرسيده و داراى عقلى معصوم و كتابى معصوم است . و با همين نيروى عصمت ، به همهء مواريث پيامبرش رسيده . و هر مقامى كه براى پيامبر بوده ، او بدان فائز گرديده است . امت با وجود عقل و كمال و رشدش ، بعد از ختم نبوت ، گرامىتر ، عزيزتر ، بلند مرتبه تر از آن است كه تحت وصايت وصىاى تا ابد قاصر بماند .\r\nپاسخ - اين است پاره اى از خيالات ، و رشته اى از خرافات كه از شأن هر دانشجوئى كه بخواهد چيزى درك كند دور است ، تا چه رسد به كسى كه خود را فهميده و فقيه پندارد . گويا اين مرد ، در عالم رؤيا ، آن هم رؤياى « اضغاث و احلام » ( 1 ) سخن ميگويد .\r\nآيا كسى نيست از اين مرد بپرسد وقتى امت معصوم باشد ، و نگهدار كليات و جزئيات دين ، و اصول و فروع آن ، و آنها همه را از جانب همهء مردم و در هر عصرى بعد از عصر ديگر ، تبليغ كند و چيزى مورد فراموشى يا غفلت او واقع نشود ، پس بنا بر اين اعلم بودن امت ، از همهء ائمه ، و نزديكتر بودن هدايتش از هدايت آنان ، چه معنى دارد ؟ آيا ائمه از جرگهء امت خارجاند و ديگر حافظ دين و مهتدى بهدايت دين نيستند و از دينى كه امت آن را نگهداشته بيرون رفته‌اند ؟ آيا عصمت امت و حفظ و هدايت و تبليغ آنان ، نسبت به دين ، شامل ائمهء نمىگردد ؟\r\nاز طرفى بنا بر آنچه اين مرد مدعى است ، بايد در امت نادانى پيدا نشود ، و در هيچ امر دينى و حكم شرعى هيچگاه خلافى در بين آنها ديده نشود . و حال آنكه جاهلان امت بين مشرق و مغرب را پر كرده‌اند و اعمال و اقوالشان ، گواه جهل آنان است . و در جبههء مقدم آنان ، خود اوست ، و اختلافى كه از عهد صحابه تا امروز بين امت پديد آمده ، بر هيچ خردمندى پوشيده نيست . و آيا در اين اختلاف چيزى جز نادانى يكى از دو طرف ، نسبت به حقيقت آشكار چيز ديگر ، ميتواند تصور كرد ؟ زيرا مورد اختلاف يك امر بسيط غير قابل تجزيه است .\r\n\r\n","description":"","footnote":"\r\n( 1 ) خوابهاى آشفته .\r\n","page_name":" 184 ","page_number":184},
  {"content":"\r\nآيا دينى كه مىگويد امت آن را حفظ و تبليغ كرده است ، به او ياد مىدهد كه على و اولادش بايد نسبت به قرآن و سنت نادان بوده باشند ؟ و يا معتقد است آنها از امت نبوده‌اند ؟\r\nآنگاه مىگويد علم امت به قرآن و سنت پيامبر ، امروز بيشتر و كاملتر از علم على و علوم اولاد على است ، آخر او كى به علم على و اولادش و به علم جميع امت ، واقف گرديده است تا بتواند اين حكم قطعى و اظهار نظر بىدليل را بكند ؟ !\r\nشگفت اينجا است كه او پندارد هرگاه براى امت حادثه اى اتفاق افتد ، خداوند به يكى از آنها حكم و پاسخ درست را نشان مىدهد و امت وارث پيامبر ( ص ) مىگردد و به بركت رسالت ، رشيد مىشود و بر اثر رشدى كه يافت . و بر اثر كتابش ، با پيامبرش در عصمت ، همدوش مىگردد و با عقل معصومش بدرجهء عصمت نائل مىگردد ، اگر اين طور است ، پس چرا ائمه ( على و اولاد على ( ع ) از آن يكىها نيستند كه خداوند حق و صواب را بدانها نشان داده باشد ؟ و چرا آنان از بردن ارثى كه براى امت پنداشته ، كوتاه آمده‌اند ؟ و در علم امت شريك نيستند ؟ و چرا بركت رسالت و بركت كتاب آن ، اينان را شامل نگرديده است ؟\r\nو چرا مانند پيامبر بدرجهء عصمت نائل نشده‌اند ؟ و عقل معصومى ندارند ؟ از اينها همه شگفتتر ، بانگ رساى خداوند در كتاب عزيزش به عصمت آنان است « آيا آن كس كه آفريده نميداند ؟ ! تنها او بسيار دقيق و هشيار است ؟ ( 1 ) و آيا بر دلها قفل غفلتها زده‌اند . ( 2 )\r\nشايد من مىتوانم بگويم : پيامبر به امتش بصيرتر و از صاحب اين اظهار نظرهاى بىدليل ، آشناتر بود و ميزان علوم امت و بينائى آنان را بهتر ميدانست با اين حال براى هدايت امتش بعد از خود ثقلين ( دو چيز گرانقدر ) را بجاى نهاد :\r\n\r\n","description":"","footnote":"\r\n( 1 ) آيه 14 ملك : * ( أَ لا يَعْلَمُ مَنْ خَلَقَ وَهُوَ اللَّطِيفُ الْخَبِيرُ .\r\n( 2 ) اقتباس از آيه 24 ، محمد : * ( أَمْ عَلى قُلُوبٍ أَقْفالُها .\r\n","page_name":" 185 ","page_number":185},
  {"content":"\r\nكتاب خدا و عترتش را ( كه مقصود امامان عترتاند ) و گفت : ما ان تمسكتم بهما لن تضلوا بعدى و انهما لن يفترقا حتى يردا على الحوض « دو چيزى كه هرگاه به آن دو چنگ زديد هيچگاه پس از من ، گمراه نخواهيد شد و آن هر دو از همديگر جدا نخواهند شد تا در حوض كوثر بر من وارد شوند . »\r\nبدين ترتيب كه هدايت را در چنگ زدن به آن دو ، محدود كرده و پيروى از آن دو را تا روز باز پسين لازم دانسته ، نشان ميدهد ، علوم و معارفى نزد آنان ذخيره نهاده كه امت از داشتن آنها محروم است و براى امت در خور امكان نيست تا وقتى معصوم از خطا نمىباشد ، و پرده‌هاى غيب بر او گشوده نشده ، به پايگاهى رسد كه در موارد سرگردانى از رهبر و راهنما بىنياز گردد . پس به مقتضاى اين نص روشن ، امامان عترت ، هم پايهء كتاب آسمانى ، در علم و هدايتاند ، آنان مفسران كتاب و آگاه به رموز و اشارات آنند و هرگاه امت يا يكى از افراد آن ، در علم و بصيرت به مقام آنها مىرسيد ، تا چه رسد كه بصيرت و علمش به مراتب از آنها برتر باشد ، لازم بود اين سخن صريح گزافه گوئى ، بيش نباشد .\r\nبه ويژه اينكه ابلاغ اين سخن در مواردى متعدد ، و يا حضور اجتماعات عظيمى صورت گرفته است .\r\nاز جمله ، در اجتماع روز غدير ، كه صاحب رسالت ، اين مطلب را برابر صد هزار نفر يا بيشتر ايراد فرمود . و اين بزرگترين اجتماع عهد پيامبر بود .\r\nدر آنجا كه پيامبر از وفات خود خبر مىداد ، چون امت خود را از درك رموز قاصر مىديد ( و به حق هم قاصر بود و هنوز هم قاصر است ) لذا خود را مجبور ديد ، خليفهء بعد از خود را تعيين كند .\r\nاين حديثى ثابت و متواتر است كه صدورش جاى هيچ گونه ترديد نيست ، علامهء « سمهودى » پيرامون اين حديث ، سخنى ايراد كرده كه در صفحهء 80 قبلا آن را بيان كرديم . پيغمبر نياز شديد امتش را از نخستين روز دعوتش ، مىدانست روزى كه مأمور شد فاميل و عشيره اش را انذار كند حديثش در 2 / 278 ( 1 ) گذشت\r\n\r\n","description":"","footnote":"\r\n( 1 ) در چاپ دوم و صفحه 251 از چاپ اول .\r\n","page_name":" 186 ","page_number":186},
  {"content":"\r\nو شبيه اين روايت صريح ، حديث سفينهء نوح است . آنجا كه در آن تشبيه كرده است خود و اهل بيتش را ( مقصود ائمهء اهل البيتاند ) به سفينهء نوح كه هر كس سوار آن شد نجات يافت و هر كس از آن تخلف ورزيد ، غرق گرديد ، لذا نجات را به پيروى از آنان با استعارهء سوار سفينه شدن ، منحصر كرده است . و اگر آنان را علوم كافى براى ارشاد امت نبود و اينكه آن علوم جز به وسيلهء رهبرى آنان فراهم نمىگردد ، اين تشبيه صادق نمىآمد و كلام در جاى خود قرار نمىگرفت . و مانند اين حديث است ، حديثى كه در آن پيامبر ( ص ) اهل بيتش را به نجوم تشبيه كرده ، زيرا خاندان پيامبر همچون اختران فروزان هستند كه در تاريكى ، و حيرت شبهاى ظلمانى ، راه را از بيراهه نشان مىدهند ، و پرچمهاى تابناكى براى هدايت مردماند كه در تاريكيهاى گمراهى و اختلاف ، امت را راهنمائى ميكنند . و اگر اينان پايگاههاى اصلى دانش و هدايت نبودن اين تشبيه در جاى خود قرار نمىگرفت .\r\nو هرگاه ، علم امت امروز نسبت به قرآن و سنت ، بيشتر و كاملتر از علم على ( ع ) و علوم هر يك از اولاد ( معصومينش ) بود ، - چنانچه اين بيچاره پنداشته - چگونه اين امر بر پيامبر مخفى مىماند و همچون كسى كه از امتش بى خبر باشد ، مىگفت : أعلم امتى من بعدى ، على بن ابيطالب .\r\nو نيز چگونه او را ظرف علمش و بابى كه از طريق او بايد وارد شد قرار مىداد ؟ و چگونه عنوان ، باب علم خود و بيان كنندهء رسالت آسمانىاش را بعد از خود به او مىداد ؟\r\nو چگونه او را به عنوان خازن و مخزن علمش معرفى مىكرد !\r\nو چگونه ميان امت تنها او را به وصايت و وراثت علمش برمىگزيد ؟\r\nو چگونه بايد اين روايت را از امير المؤمنين ( ع ) پذيرفت كه گويد :\r\nو اللَّه انى لاخوه و وليه و ابن عمه و وارث علمه ، فمن أحق به منى ؟\r\n« سوگند به خدا من برادر او ، ولى او ، پسر عم او ، و وارث علم اويم ، پس\r\n","description":"","footnote":"","page_name":" 187 ","page_number":187},
  {"content":"\r\nكيست شايسته تر از من نسبت به او . »\r\nو چگونه حاكم نيشابورى حكم مىكند : على به اجماع مسلمين تنها مردى است كه علم پيغمبر را به وراثت برده است ؟\r\nعلاوه بر همهء اين ايرادات ، از دلائلى كه ياد شد معلوم مىشود لازمهء اين سخن كه امت داناتر از على باشد ، اينست كه علم امت از رسول خدا ( ص ) نيز برتر باشد ، زيرا على ( ع ) وارث همهء علوم پيامبر ( ص ) است . آنگاه چگونه اين تعبير پيغمبر را توجيه مىكند كه معتقد است خداوند حكمت را در خاندانش قرار داده ، با اينكه در امت كسى از آنها داناتر وجود دارد ؟ و اين سخن از او ( ص ) به درستى نقل شد كه فرمود : انا دار الحكمة و على بابها .\r\nو چگونه او امتش را بعد از خود ، به پيروى اهل بيت ، امر مىكند كه از سرشت من آفريده شده‌اند و از فهم و علم من برخوردارند ؟\r\nچگونه آنان را پيشوايان امت مىداند و مىگويد : در هر گروهى از بازماندگان امت من ، مردان دادگرى از اهل بيتم وجود دارند كه دست ، تحريف غلو كنندگان ، و نسبتهاى دروغين جاعلان ، و تأويل و تفسير به رأى جاهلان را ، از اين دين كوتاه مىگردانند . همانا بدانيد پيشوايان شما ، نمايندگان خدا بسوى شمايند ، بنگريد شما بر چه كسى وارد مىشويد . ( 1 )\r\nم - و هرگاه در امت چنان كه پندارد هيچ گونه قصورى نيست و امت تا روز قيامت نيازى به امام معصوم ندارد و نياز به امام معصوم را در پندار خود درك نمىكند ، پس چرا مراسم تجهيز و دفن پيامبرش را اين امت تا سه روز ، به تأخير انداخت ؟ اين كتابهاى قوم همه تصريح دارند علت تأخير سرگرمى به امر واجبى بوده و آن امر خلافت و تعيين خليفه .\r\nابن حجر در صواعق صفحهء 5 گويد : بدان كه اصحاب رضوان اللَّه عليهم\r\n\r\n","description":"","footnote":"\r\n( 1 ) فى كل خلوف من امتى عدول من اهل بيتى ينفون من هذا الدين تحريف الغالين و انتحال المبطلين و تأويل الجاهلين الا ان ائمتكم و فدكم الى اللَّه فانظروا به من توفدون مراجعه كنيد براى احاديث مذكور به صفحات 80 ، 81 ، 95 ، 101 ، 123 از همين جلد .\r\n","page_name":" 188 ","page_number":188},
  {"content":"\r\nبر اين مطلب اتفاق دارند كه نصب امام بعد از انقراض زمان نبوت واجب است ، بلكه آن را از اهم واجبات قرار داده‌اند به اين دليل كه از دفن پيامبر ( ص ) غافل شده و بدان پرداختند . و در اين اجماع ، اختلاف در تعيين امام ، و عدم آن ، نميتواند ، اشكالى ايجاد كند .\r\nو هر محققى ميتواند اين بيان را در خلال كتب بسيارى پيدا كند در اين صورت چگونه عقل اين مرد نياز شديد امت را به امام غير معصوم روز پس از وفات پيامبر ( ص ) درك مىكند ، ولى مىگويد تا روز قيامت امت هيچگونه نيازى به امام معصوم نخواهد داشت ؟ ! .\r\n2 - دربارهء ازدواج موقت به تفصيل سخن گفته كه خلاصه اش اينست :\r\nاين ازدواج از بقاياى ازدواجهاى جاهليت است نه يك حكم شرعى و در شرع اسلام چنين ازدواجى روا نيست ، و نسخ آن را به عنوان نسخ يك حكم شرعى نبايد تلقى كرد بلكه نسخ يك امر جاهلى است ، و اجماع بر حرمتش واقع شده و در قرآن اشاره اى دربارهء آن نداريم و در غير از كتب شيعه احدى نگفته است كه آيهء * ( فَمَا اسْتَمْتَعْتُمْ بِه مِنْهُنَّ فَآتُوهُنَّ أُجُورَهُنَّ ) * ( 1 ) دربارهء آن نازل شده باشد ، و هيچ فرد جاهلى نه آن را ادعا مىكند ، و نه چنين دعوائى را مىپذيرد ، و كتب شيعه اسناد آن را به امام باقر و امام صادق ( ع ) مىدهند ، ولى به احتمال صحيحتر ، سندش ساختگى است و گرنه امام باقر و امام صادق جاهل خواهند بود صفحهء 32 - 162 .\r\nپاسخ - اينست سلسلهء جناياتى كه بر اسلام و كتاب و احكام آن ، مىكند و اين است تكذيب مطالب پيامبر ( ص ) ، تكذيب آنچه مورد اعتراف صحابه و تابعين و علما از همهء فرق اسلامى بوده است و ما اين سخن را در رساله اى تحت پنج بخش تشريح كرده‌ايم كه فهرستش را در زير اشاره مىكنم :\r\n1 - ازدواج موقت در قرآن\r\n* ( فَمَا اسْتَمْتَعْتُمْ بِه مِنْهُنَّ فَآتُوهُنَّ أُجُورَهُنَّ فَرِيضَةً وَلا جُناحَ عَلَيْكُمْ فِيما تَراضَيْتُمْ بِه مِنْ ) * * ( الْفَرِيضَةِ إِنَّ الله كانَ عَلِيماً حَكِيماً ) * . ( 2 )\r\n\r\n","description":"","footnote":"\r\n( 1 ) آيهء 24 از سورهء نساء .\r\n( 2 ) آيهء 24 از سورهء نساء .\r\n","page_name":" 189 ","page_number":189},
  {"content":"\r\n« آنچه از آنان بهره گرفتيد مزدشان را واجب است بپردازيد . و باكى بر شما نيست كه بعد از پرداخت ميزان واجب با هم ( هر چه خواستيد ) تراضى كنيد كه خدا دانا و حكيم است »\r\nشأن نزول اين آيه در مورد ازدواج موقت در مطمئنترين مآخذ تفسيرى بيان شده است از قبيل :\r\n1 - صحيح بخارى .\r\n2 - صحيح مسلم .\r\n3 - مسند احمد 4 / 436 به اسناد خودشان از عمران بن حصين . و در تفسير رازى 3 / 200 ، 202 ، و تفسير ابى حيان 3 / 218 ، آن را مىتوانيد پيدا كنيد .\r\n4 - تفسير طبرى 5 / 4 از ابن عباس و ابى بن كعب و حكم و سعيد بن جبير و مجاهد و قتاده و شعبه و ابى ثابت .\r\n5 - احكام القرآن جصاص 2 / 178 از گروهى آن را را حكايت كرده است .\r\n6 - سنن البيهقى 7 / 205 از ابن عباس آن را روايت كرده است .\r\n7 - تفسير بغوى 1 / 423 از گروهى نقل كرده و از عموم اهل علم نسخ آن را حكايت كرده .\r\n8 - تفسير زمخشرى 1 / 360 .\r\n9 - احكام القرآن قاضى 1 / 162 به روايت از گروهى .\r\n10 - تفسير القرطبى 5 / 130 گويد : اكثريت مسلمين گفته‌اند : اين آيه در ازدواج موقت نازل شده است .\r\n11 - تفسير رازى 3 / 200 از صحيحين ، حديث عمران را كه آيه در مورد ازدواج موقت است نقل كرده .\r\n12 - شرح صحيح مسلم از نووى 9 / 181 از ابن مسعود .\r\n13 - تفسير خازن 1 / 357 از عده اى و گويد : جمهور علما عقيده به نسخ آن دارند .\r\n","description":"","footnote":"","page_name":" 190 ","page_number":190},
  {"content":"\r\n14 - تفسير بيضاوى 1 / 269 كه ميخواهد آن را با سنت اثبات كند .\r\n15 - تفسير ابى حيان 3 / 218 از گروهى از صحابه و تابعين\r\n16 - تفسير ابن كثير 1 / 474 از گروهى از صحابه و تابعين\r\n17 - تفسير سيوطى 2 / 140 از گروهى از صحابه و تابعين از طريق طبرانى ، و عبد الرزاق و بيهقى و ابن جرير و عبد بن حميد ، و ابى داود ، و ابن الانبارى آن را روايت كرده است .\r\n18 - تفسير ابى السعود 3 / 251 .\r\nامينى گويد : آقاى محقق ! آيا اين كتابها مآخذ و مراجع علم قرآن نزد اهل سنت نيست ؟ آيا اين گروه ، از بزرگان و پيشوايان علم تفسيرشان نيستند ؟\r\nپس بايد ديد سخن اين مردك را كه گويد : هيچ آيهء قرآنى دربارهء آن نازل نشده ، و در غير از كتب شيعه ديده نمىشود ، چگونه بايد تأويل و توجيه كرد ؟ ! و آيا او را مىرسد آنچه دربارهء امام باقر و امام صادق عليهما السلام گفته ، دربارهء همهء اين صحابه و تابعين و پيشوايان بگويد ؟ و با زبان هرزه اش آنها را بدگوئى كند ؟ !\r\n2 - حدود ازدواج موقت در اسلام :\r\nدر صفحه 306 بيان كرديم كه براى ازدواج موقت حدود و مقرراتى اسلام آورده است . و در دوران جاهليت ازدواجى با اين مقررات وجود نداشته و هيچ كس از علماى پيشين و علماى متأخر تا امروز ، اين عقيده را كه « متعه يكى از ، ازدواجهاى جاهليت است » ابراز نكرده ، و با وجود مقرراتى كه دارد نمىتواند يكى از آن ازدواجها باشد و بنا بر اين هيچ گونه ارزشى براى اظهار نظر اين مرد ، وجود ندارد و اين مقررات در كتب فراوان قوم بتفصيل ياد شده است از قبيل :\r\n1 - سنن دارمى 2 / 140 .\r\n2 - صحيح مسلم جلد اول در باب متعه .\r\n3 - تفسير طبرى 5 / 9 از مقرراتش كه ياد كرده : عقد ، مدت ، جدائى\r\n","description":"","footnote":"","page_name":" 191 ","page_number":191},
  {"content":"\r\nبعد از گذشت مدت ، استبراء و عدم ميراث است .\r\n4 - احكام القرآن جصّاص 2 / 178 از مقررات آن : عقد ، اجرت ، مدت ، عدّه ، عدم ميراث را ذكر كرده است .\r\n5 - سنن بيهقى 7 / 200 احاديثى نقل كرده كه در آنها بپاره اى از حدودش اشاره شده است .\r\n6 - تفسير بغوى 1 / 413 پاره اى از مقرراتش را ذكر كرده است .\r\n7 - تفسير قرطبى 5 / 132 پاره اى از مقرراتش را ذكر كرده است .\r\n8 - تفسير رازى 3 / 200 پاره اى از مقرراتش را ذكر كرده است .\r\n9 - شرح صحيح مسلم از نووى 9 / 181 ادعاى اتفاق علماء بر مقررات آن كرده .\r\n10 - تفسير الخازن 1 / 257 مقررات ششگانه را نام برده .\r\n11 - تفسير ابن كثير 1 / 474 مقررات ششگانه را نام برده .\r\n12 - تفسير سيوطى 2 / 140 از مقرراتش پنج قانون ذكر كرده است .\r\n13 - الجامع الكبير سيوطى 8 / 295 پنج قانون برايش ذكر كرده است .\r\nو نيز در بسيارى كتب فقهى مذاهب اربعه ميتوان يافت .\r\n3 - اول كسى كه ازدواج موقت را ممنوع كرد\r\nبيست و پنج حديث در صحاح و مسانيد به دست ما رسيده كه نشان مىدهد ازدواج موقت در شريعت اسلامى مباح بوده و مردم در زمان پيامبر ( ص ) و خلافت ابى بكر و بخشى از زمان خلافت عمر بدان عمل مىكرده‌اند و عمر در آخرين روزهاى خلافتش از آن نهى كرده و خود را اول كسى كه آن را ممنوع اعلام مىكند ، معرفى كرده است . در تحقيق اين امر مىتوان به كتابهاى : صحيح بخارى باب تمتع ، صحيح مسلم 1 / 395 ، 396 مسند . احمد 4 / 436 و 3 / 356 ، الموطَّأ مالك 2 / 30 ، سنن بيهقى 7 / 206 ، تفسير طبرى 5 / 9 ، احكام القرآن جصّاص 2 / 178 ، النهايه ابن اثير 2 / 249 ، الغريبين هروى ، الفائق زمخشرى 1 / 331 ،\r\n","description":"","footnote":"","page_name":" 192 ","page_number":192},
  {"content":"\r\nتفسير قرطبى 5 / 130 ، تاريخ ابن خلكان 1 / 359 المحاضرات راغب 2 / 140 ، تفسير رازى 3 / 201 ، 202 ، فتح البارى ابن حجر 9 / 141 ، تفسير سيوطى 2 / 140 ، الجامع الكبير سيوطى 8 / 293 ، تاريخ الخلفاى سيوطى / 93 ، شرح تجريد قوشجى در بحث امامت ، مراجعه كرد .\r\n4 - صحابه و تابعين\r\nگروهى از صحابه و تابعين با اطلاع از نهى عمر از آن ، معتقد به مشروعيت اين ازدواج و عدم نسخ متعه ( ازدواج موقت ) ، هستند . اينان آراء و نظراتشان در امت ، موقعيت بسزائى را حائز است ، چنان كه برخى از آنها پيروانى دارند و اطاعتشان را امت بر خود فرض مىدارند از قبيل :\r\n1 - امير المؤمنين على ( ع ) 2 - ابن عباس دانشمند اين امت\r\n3 - عمران بن حصين خزاعى 4 - جابر بن عبد اللَّه انصارى\r\n5 - عبد اللَّه بن مسعود هذلى 6 - عبد اللَّه بن عمر العدوى\r\n7 - معاوية بن ابى سفيان 8 - ابو سعيد الخدرى الانصارى\r\n9 - سلمة بن امية الجحمى 10 - معبد بن امية الجحمى\r\n11 - زبير بن عوام قرشى 12 - الحكم\r\n13 - خالد بن مهاجر المخزومى 14 - عمرو بن حريث القرشى\r\n15 - ابى بن كعب الانصارى 16 - ربيعة بن امية الثقفى\r\n17 - سعيد بن جبير 18 - طاووس اليمانى\r\n19 - عطاء ابو محمد اليمانى 20 - السّدى\r\nابن حزم ، بعد از شمردن گروهى از صحابه كه ازدواج موقت را پذيرفته‌اند گويد : و از تابعين ، طاوس يمانى و سعيد بن جبير و عطاء و ساير فقهاء مكه مىباشند .\r\nابو عمر گويد ، اصحاب ابن عباس از مردم مكه و يمن همه معتقدند ازدواج موقت حلال است . قرطبى در تفسيرش 5 / 132 گويد : اهل مكه زياد ازدواج موقت مىكردند .\r\n","description":"","footnote":"","page_name":" 193 ","page_number":193},
  {"content":"\r\nرازى در تفسيرش 3 / 200 در آيهء متعه گويد : اختلاف كرده‌اند آيا اين آيه نسخ شده يا نه ؟ تودهء عظيم امت معتقدند اين آيه نسخ شده است ، گروهى از امت هم مىگويند هنوز مباح است . ابو حيان بعد از نقل حديث جواز متعه گويد : و به اين عقيده ، گروهى از اهل بيت و تابعين گرائيده‌اند .\r\nامينى گويد : بنا بر آنچه ياد شد ، كجا ميتواند ادعاى اجماع امت بر حرمت ازدواج موقت ، و نسخ آيه اش ، واقعيت داشته باشد . و كجا مىتوان قول به جواز آن را ، فقط به امام باقر و امام صادق عليهما السلام ، نسبت داد .\r\nدر آن كتاب بخش پنجمى هم وجود دارد در بيان اقوال اهل سنت در متعه و نسخ آن ، اين اقوال 22 قول مختلف است كه خود ، ما را به فوائد مهمى رهبرى مىكند و ما توجه به آن فوائد را ، به هشيارى پژوهندگان محول مىكنيم . ( 1 )\r\nو ما را نمىرسد در بافته‌هاى خيالى اين كتاب بيشتر بحث كنيم ، زيرا هر برگ آن در بيمايگى از هر ياوه اى ، بىاساستر است و نشان دهندهء اين حقيقت است كه مؤلفش دور از آداب اسلامى و دور از معارف قرآن و حديث ، در هر دانش كم مايه ، و از هر خوى نيكى تهى است بسيار بددهن و فحاش است ، و با اين حال خود را در كتابش از فقهاى اسلام مىخواند . اگر اسلام فقهش و فقيهش چنين است ، و اگر اسلام علمش و عالمش به وجود او معرفى شود ، و اگر نمونهء كتاب و نويسنده اش اوست .\r\nفانا للَّه و انا اليه راجعون .\r\nاين بود پايان بحث پيرامون كتابهاى دروغ پرداز .\r\n\r\n","description":"","footnote":"\r\n( 1 ) و ما سخن قاطع را در بحث ازدواج موقت در جلد ششم اين كتاب ايراد خواهيم كرد .\r\n","page_name":" 194 ","page_number":194},
  {"content":"\r\n\r\nاكنون چهرهء حقيقت آشكار شد\r\nديگر وقت آن رسيده كه از روى مقصد نهائى خود پرده برداريم و هدف خود را در ايراد اين بحث مفصل ، پيرامون كتب قوم ، بيان كنيم . اكنون وقت مناسب براى ما فرا رسيده است كه بگوئيم :\r\nگمشدهء مطلوب ما ، بيدارى ملت اسلام ، نسبت به موضوع مهمى است كه در آن مصالح عمومى و همبستگى و دوستى و وحدت اجتماعى و حفظ مرزهاى اسلامى از طغيان سيل بنيان كن فساد ، نهفته است .\r\n« اى قوم اگر موقعيت سخنم و يادى كه از آيات خدا كردم ، بر شما گران است ، من بر خداى خود تكيه كرده‌ام » . ( 1 )\r\nشما را به خدا سوگند ! آيا هيچ تبليغى براى ايجاد شكاف بين صفوف مسلمين و پارگى جمعشان ، و فساد در نظم اجتماعشان ، و از بين بردن وحدت عربيشان ، و گسستن رشتهء برادرى اسلاميشان ، و برانگيختن كينه‌هاى نهفته شان ، و به هيجان آوردن آذر بدبينى در نفوس ملل اسلامى ، و دميدن در آتش عداوت بين فرق مسلمين ، نيرومندتر از اين كتب مىتواند وجود داشته باشد ؟\r\n« اى قوم به پيروى من برخيزيد تا شما را به راه راست هدايت كنم » . ( 2 )\r\nاين كتب فرياد خود را به مخالفت با بانگ رساى قرآن بلند كرده‌اند .\r\nاين جنجالهاى آميخته با دروغ در جامعهء دينى ، فحشا و منكرات را اشاعه مىدهد .\r\nاين سخنان نا موزون تيشه به ريشهء مكارم اخلاقى كه پيامبر اسلام ( ص ) براى تكميلش مبعوث شد ، مىزند . اين زبانهاى ناسزا گوى نيشدار و مفتضح ، امت اسلام را به بدگوئى ، بى ادبى ، زشت خوئى ، ستيزه جوئى ، خشونت ، وقاحت و مردم آزارى سوق مىدهد . نتيجهء اين تعاليم فاسد برهم زدن نظام اجتماعى ، دورى و\r\n\r\n","description":"","footnote":"\r\n( 1 ) اقتباس از آيهء 71 سورهء يونس : * ( يا قَوْمِ إِنْ كانَ كَبُرَ عَلَيْكُمْ مَقامِي وَتَذْكِيرِي بِآياتِ اللَّه فَعَلَى اللَّه تَوَكَّلْتُ .\r\n( 2 ) اقتباس از آيه 38 سورهء غافر : * ( يا قَوْمِ اتَّبِعُونِ أَهْدِكُمْ سَبِيلَ الرَّشادِ .\r\n","page_name":" 195 ","page_number":195},
  {"content":"\r\nاختلاف بين فرق اسلامى و هتك و اهانت ناموس شريعت مقدس ، و بازى با سياست ملل اسلامى ، و درهم كوبيدن توحيد و يگانگى مردم است . اين قلمهاى مسموم كه مانع سعادت و پيشرفت امت شده و موانع لا ينحلى فرا راهشان ايجاد مىكند .\r\nو نقشه‌هاى اصلاحى را كه در الواح ضمير اصلاح طلبان ، نقش بسته مىشود مىسترد ، و كدورتهائى را كه ، بداعى ديندارى در دلها متوقف مانده ، زنده مىكند .\r\n« آيا مردم ، پند و اندرزى از خدايتان ، و شفائى براى درد دلهاتان ، آمده است » . ( 1 )\r\nشك نيست عقائد دينى و اجتماعى اسلامى براى هر فرد مسلمانى كه خدا را در بند عقيدتى اسلام شناسد يكسان و مشترك جلوه مىكند ، زيرا اين عقايد در جامعه ، تنها به نام دين اجتماعى اسلام ظاهر مىگردد و براى هر مسلمانى كه داراى عاطفهء دينى باشد ، لازم است از شرف دينى خود و مليت اسلامىاش ، هر چند از ديد او ، صاحبان آن عقائد دچار لغزش و خطا در طرز تفكر و اظهار نظر خود باشند ، به دفاع برخيزد و نمىتواند فرقه اى را از فرقهء ديگر ، جدا ساخته ، خود را به حكومت و ملت ديگرى غير از اسلام اختصاص دهد ، « اين پراكندگىها جز نامهائى كه شما و پدرانتان آنها را نام گذارى كرده‌ايد ، چيز ديگرى نيست » ( 2 ) .\r\nبلكه زمين همه اش خانهء مسلمان صادق ، و اسلام حكومت و دولت اوست . مسلمان در زير پرچم حق ، زندگى مىكند . و اتحاد كلمهء مسلمين ، گمشدهء اوست ، و برادرى صحيح و درست اسلامى ، هر وقت و هر جا باشد شعار اوست .\r\nاين است وضع آحاد مسلمين تا چه رسد به دول عزيز اسلامى كه هر كدام از آن دولتها ، در حقيقت شعبه اى از حكومت جهانى بزرگ اسلاماند . و افراد آن جمع كامل و حروف پراكنده اى از آن كلمهء يگانه‌اند ، كلمهء صدق و عدل ،\r\n\r\n","description":"","footnote":"\r\n( 1 ) اقتباس از آيه 57 سورهء يونس : * ( يا أَيُّهَا النَّاسُ قَدْ جاءَتْكُمْ مَوْعِظَةٌ مِنْ رَبِّكُمْ وَشِفاءٌ لِما فِي الصُّدُورِ .\r\n( 2 ) اقتباس از آيهء سورهء يوسف : * ( إِنْ هِيَ إِلَّا أَسْماءٌ سَمَّيْتُمُوها أَنْتُمْ وَآباؤُكُمْ .\r\n","page_name":" 196 ","page_number":196},
  {"content":"\r\nكلمهء اخلاص و توحيد ، كلمهء عزت و شرف ، كلمهء پيشرفت و ترقى .\r\nبا اين وصف چگونه دولت مصر عزيز ، به خود اجازه مىدهد ، نشر اين كتب در كشورش آزاد باشد و در اطراف و اكناف جهان ، نام و شهرت خود را لكه دار سازد ؟ و حال آنكه مصر از روز نخستينش مرز اسلام ، و مدرسهء شرق بوده و در زير پرچم حق ، و بدست رجال علم و دين تأسيس گرديده است . آيا اين امر ، براى مصر كه قرنهاى متمادى بحسن شهرت گذرانده ، عيب و ننگ نيست كه معرف آن ، مردمى دجال و فريبنده ، و نويسندگانى مزدور ، و قلمهائى مسموم ، باشند ؟ و بگويند فقيهش موسى جار اللَّه ، عالمش قصيمى ، مصلحش احمد امين ، و عضو كنگره اش ، محمد رشيد رضا ، دكتر حقوقش ، طه حسين ، مورخش خضرى ، استاد علوم اجتماعىاش ، محمد ثابت و شاعرش ، عبد الظاهر ابو السمح باشند . ؟ !\r\nآيا براى مصر ننگ و عار نيست كه بيگانگى از فرزندان نجد و دمشق به شرافتش خود را بچسبانند ، يكى از آنها كتابى رد بر اماميه بنويسد و نامش را « الصراع بين الاسلام و الوثنية » بگذارد و ديگرى با شعرش نه با شعر و دركش آن را تقريظ نويسد و شيعهء اماميه را در نظرش چنين معرفى كند :\r\n« اينان در دل ، دشمنى سختى بدون دفاع نسبت به خير خلق اللَّه ، ابراز مىدارند .\r\n« مىگويند جبرئيل أمين كه وحى آورد خيانت كرد . و از اين امر ، باز نمىگردند .\r\n« آيا در زمين از اين پس كفرى وجود دارد و . . . .\r\n« در اين قوم دين و آزرمى وجود ندارد به پندار آنها كتاب » صراع « ، از خوارى آنان است »\r\n« آيا وقت آن نرسيده است كه مردم با ايمان دلشان از ياد خدا بترس و لرز بيفتد ؟ » ( 1 )\r\n\r\n","description":"","footnote":"\r\n( 1 ) آيهء 16 سورهء حديد : * ( أَ لَمْ يَأْنِ لِلَّذِينَ آمَنُوا أَنْ تَخْشَعَ قُلُوبُهُمْ لِذِكْرِ اللَّه ؟\r\n","page_name":" 197 ","page_number":197},
  {"content":"\r\nآيا يك مرد مصرى پيدا مىشود چنين پندارى داشته باشد كه پخش اين كتب و اشاعهء اين گونه دروغها و نسبتهاى مجعول ، و انتشار اين نوشته‌هاى بيمايه ، براى ملت مصر يك ارزش حياتى دارد ؟ و يا حس ادب دوستى مردم مصر را بيدار مىكند ! ؟ و يا شخصيت و كيان حكومت عربى مصر را حفظ مىكند ، و در نهضتهاى علمى ، ادبى ، اخلاقى ، دينى ، اجتماعى پيشرفتى نصيب مصر مىكند ؟\r\nافسوس بر قلمهاى منزّه مصر ، افسوس بر دانشمندان زبر دست آن ، افسوس بر مؤلفان مصلح آن ، افسوس بر نويسندگان راستار آن ، افسوس بر شخصيتهاى برجسته ، و خود ساختهء آن ، افسوس بر استادان اديب آن ، افسوس بر مردان امين نسبت به امامتهاى علم و دين آن .\r\nافسوس بر مصر ، و علم فياض و ادب فراوانش ، افسوس بر روحيهء صحيح و رأى صائب ، و عقل سليمش ، افسوس بر حيات دينى و اسلام كهنش ، افسوس بر ولاى خالصش ، بر تعاليم ارزشمندش ، بر درسهاى عالى ، اخلاق كريم و ملكات فاضله اش .\r\nافسوس بر مصر و بر اين همه فضائلى كه همه و همه ، قربانى كتابهاى آلوده به اغراض مىشود ، قربانى قلمهاى مزدور ، قربانى انگيزه‌هاى فاسد ، قربانى اين صفحات سياه ، قربانى عربده‌هاى احمقانه ، قربانى چاپخانه‌هاى اسفناك مىگردد . قربانى افكار آن عده از نويسندگان نوپرداز ، كه به سرعت در بلاد طغيان كرده ، و به درجهء فساد خود مىافزايند « و هنگامى كه به آنها گفته شود در زمين فساد و تباهى نكنيد ، گويند ما مردمى اصلاح طلبيم ، آگاه باشيد ، اينان خود مفسدانند ، ولى نمىدانند » ( 1 )\r\nآيا اين كتابها در برابر بزرگان مصر و مشايخ ادباى آن ، نيست ؟ آيا كسى در اين سرزمين پيدا نمىشود ، عاطفهء دينى ، ادراك همزيستى ، و انديشهء صالحش او را به دفاع از آبروى مصر محبوبش قبل از توجه به آبروى عموم مردم مشرق زمين ، بر انگيزد ؟\r\n\r\n","description":"","footnote":"\r\n( 1 ) اقتباس از آيهء 11 سورهء بقره : * ( وَإِذا قِيلَ لَهُمْ لا تُفْسِدُوا فِي الأَرْضِ قالُوا إِنَّما نَحْنُ مُصْلِحُونَ أَلا إِنَّهُمْ هُمُ الْمُفْسِدُونَ وَلكِنْ لا يَشْعُرُونَ .\r\n","page_name":" 198 ","page_number":198},
  {"content":"\r\nجاى شگفتى است و شگفتى همه از علامهء مصر ، ( 1 ) كه خود را براى جامعه اش ناقدى بصير مىداند در عين حال تقريظ بر كتابى ( 2 ) ارزشمند ، از عربى خالص ، از بزرگان عصر و شخصيتهاى بزرگ جهان نوشته و در انتقاد نسبت به محتويات آن از غلطهاى چاپى كه هيچگونه تأثيرى در كار فهم مطالبش بر امت اسلامى ندارد ، و بر كسى زيانى وارد نمىسازد ، به انتقاد و خورده گيرى پرداخته است . اغلاطى از اين قبيل :\r\nكلما صحيحش كل ما\r\nشرع صحيحش شرح\r\nشيخنا صحيحش شيخا\r\nآفرين بر اين حرص و دقت نظرى كه در اصلاح اغلاط چاپى به كار رفته ، و آفرين بر اين گذشت بىدريغ نسبت به اين حوادث و فجايع سنگين ، آفرين بر نگهدارى آبروى زبان عرب و گذشت در مقابل دين و مصالح ملت ، آفرين بر اين عاطفهء اصلاح طلبى كه به فكر اصلاح تأليفات بزرگان شيعه افتاده و با فحاشى به آنان هجوم مىآورد ، آفرين ، باز هم آفرين و باز هم آفرين ! !\r\nچرا امثال اين مردان هشيار و موشكاف ، هيچ گاه مايل نيستند ، راه اعتدال پيش گيرند و از قانون عدل و رسم انصاف ، و طريقهء حق ، و وظيفهء خدمت به خلق پيروى كنند ، و بر اساس عدالت ، نظر نويسندگان كشور عزيز خود ، مصر را به اين گونه لغزشهاى خطرناك در اين تأليفات ، جلب كنند ، تأليفاتى كه در حقيقت براى مصر جز يك رشته گرفتاريها و يك سلسله بدبختىها ، چيزى بيش نيست و منتهى به بدبختىها و پيش آمدهاى سوء براى ملتشان شده ، سرانجام ملت را به روز هلاكت مىكشاند .\r\nاز اين شگفتتر ، انتشار اين كتب در عراق است و حال آنكه اين نوشته‌ها ، آبروى اين كشور ، و آبروى اسلام مقدس را در معرض خطر قرار مىدهد . با اينكه هنوز رجال عراق زنده‌اند و ملتش هنوز ويژگى و نبوغ خود را حفظ كرده ، داراى احساساتى زنده و\r\n\r\n","description":"","footnote":"\r\n( 1 ) استاد احمد زكى .\r\n( 2 ) اصل الشيعه و اصولها اثر نفيس استاد بزرگوار علامه شيخ محمد حسين آل كاشف العظاء .\r\n","page_name":" 199 ","page_number":199},
  {"content":"\r\nدينى استوار است ، با اينكه غيرت عربىاش هنوز چنين و چنان است و شهامت و نشاط جوانىاش ، هنوز به خمول و سالخوردگى نگرائيده ، و تلاشهاى بزرگان و شيوخش را ناتوانى نگرفته است ، به ويژه كه هنوز قدرت زمامدارى و حكومتش در دست آل هاشم است .\r\nبر مام ميهن عراق چه سخت ناگوار است كه با گوشهاى خود بشنود بگويند در مسافرخانه‌هاى نجف دلالهاى جنسى وجود دارند كه گروهى از دختران را به تازه واردان عرضه كنند تا از بين آنها يكى را برگزينند ، و يا بگويد : دخترانش در يكشب چند مرتبه ازدواج كنند ( 1 ) .\r\nچگونه گوش عراق مىتواند اين صداها را بشنود كه نجفىها دسيسه گران ، گمراهان و گمراه كنندگاناند كه به لباس مسلمين در آمده و در بسيارى از شعائر اسلامى به ظاهر با مسلمين شركت مىكنند ! !\r\nتا آخر مطلبى كه بيش از اين ايرادش ، مصلحت نيست . و قبل از اينها همه صداى جنجال و فريادى است كه شخصيت رجال خاندان هاشمى عراق را آلوده مىسازد . ( 2 )\r\nآيا هيچ عراقى حساسى پيدا مىشود كه پندارد در خلال اين كتب مصلحتى براى جامعهء عراقى نهفته ؟ يا اينكه روح تازه اى در كالبد فرزندانش مىدمد ، يا گمان كند از اينها ملت اسلام ، درسهاى اخلاقىاى فرا گيرد ؟ و يا عاملى براى ترقى و پيشرفت آنان حاصل آيد ؟ يا ارزش فرهنگى براى رجال عراق ، و يا ارزش علمى براى دانشجويان آن داشته باشد ؟ يا نتيجهء ادبى عايد نويسندگانش كند و يا براى مسلمانانش بهرهء دينى دربرداشته ، يا براى ثروتمندان بتواند ارزش مادى داشته باشد و يا در سياست حكومت اسلامى و محبوب آن اثرى بتواند گذاشت ؟\r\nهر مسلمانى كه در ادعاى مسلمانىاش صادق باشد ، و شرف و عزت ملتش را\r\n\r\n","description":"","footnote":"\r\n( 1 ) مراجعه كنيد « الجولة فى ربوع الشرق الادنى » ص 112 .\r\n( 2 ) مراجعه كنيد « السنة و الشيعه » ص 48 .\r\n","page_name":" 200 ","page_number":200},
  {"content":"\r\nبخواهد ، موظف است امثال اين كتابهاى باطل را دور بريزد و به عنوان حق طلبى از آنها اظهار تنفر كند . و از نگهدارى و خواندنش اجتناب ورزد ، و محتوياتش را باور ندارد و از عمل كردن و گرويدن به مندرجاتش دورى گزيند . و اعتراف به مطالبش را به پس از به كار گرفتن عينك معاينهء دقيق و مراجعه به صرافان سخن و اهل نقد و تحقيق ، موكول كند و يا خود شخصا به نقد و تحليل مطالبش پردازد و در موارد مقتضى اگر صلاحيت دارد ، نويسندگان آنها را به ايراد و مناقشه كشاند .\r\n« و هر گاه اندرزهائى كه به آنها داده مىشود ، عمل كنند ، براى آنها بهتر و بصيرتشان در امر دين ، محكمتر ، خواهد شد . » ( 1 )\r\nمبلغان و ناشران حكومتهاى اسلامى ، موظفاند تأليفات اهل هر مذهب و فرقه اى از فرق اسلامى را به اصول و مآخذ صحيحش كه بدست رجال و بزرگان آن فرقه تأليف شده ، عرضه دارند و از آنچه مخالف و ضد آن نوشته شده ، جلوگيرى كنند ، زيرا اين گروه ، ديده بانان امت ، در حفظ امانتهاى علم و دين ، و نگهبانان ناموس اسلام ، و پاسداران رشته‌هاى محكم عربيتاند اينها تا وقتى است كه به صلاح خود بينديشند . و بر عهدهء آنان است ، ريشه‌هاى فساد را از بن بر كنند قبل از اينكه فتنه انگيزان ، آتش كينه در جوامع اسلامى بر افروزند و آنگاه به عذر عدم اطلاع ، و كمبود مآخذ مورد دسترس متوسل شوند ، چنان كه احمد امين بعد از انتشار كتاب « فجر الاسلام » در پاسخ اعتراضات وارده چنين عذرى را در ميان جمع قوم خود ، ابراز كرده است « و انسان به كار خود هشيار است اگر زبان عذر خواهىاش را بيندازد » ( 2 ) و كسى كه وظيفهء دينى و اجتماعىاش را انجام ندهد عذرش پذيرفته نيست . « و بايد از بين شما گروهى به دعوت به خير برخيزند و امر به معروف و نهى از منكر كنند ، و اينان به راستى رستگارانند » ( 3 ) .\r\n\r\n","description":"","footnote":"\r\n( 1 ) اقتباس از آيهء 66 سورهء نساء : * ( وَلَوْ أَنَّهُمْ فَعَلُوا ما يُوعَظُونَ بِه لَكانَ خَيْراً * ( وَأَشَدَّ تَثْبِيتاً .\r\n( 2 ) اقتباس از آيهء 15 سورهء قيامت : * ( بَلِ الإِنْسانُ عَلى نَفْسِه بَصِيرَةٌ وَلَوْ أَلْقى مَعاذِيرَه .\r\n( 3 ) اقتباس از آيهء 104 سورهء آل عمران : * ( وَلْتَكُنْ مِنْكُمْ أُمَّةٌ يَدْعُونَ إِلَى الْخَيْرِ وَيَأْمُرُونَ بِالْمَعْرُوفِ * ( يَنْهَوْنَ عَنِ الْمُنْكَرِ وَأُولئِكَ هُمُ الْمُفْلِحُونَ .\r\n","page_name":" 201 ","page_number":201},
  {"content":"\r\nما از نويسندهء هر مذهب ، و نوشتهء هر ملت كه به دست صدق و امانت ، به دست وثوق و متانت ، به دست رعايت ادب و علم و دين ، نوشته شده باشد ، استقبال مىكنيم « تا هر كس هلاك شود از روى دليل ، و هر كس حيات سعادتمند يابد از روى دليل باشد ، بدين موعظه آن كس پند گيرد كه به خدا و روز آخرت ، ايمان آرد ! اينها مطالبى است كه در تربيت شما مؤثرتر و براى شما از هر چيز ديگر پاكيزه تر است . » ( 1 )\r\n\r\n","description":"","footnote":"\r\n( 1 ) اقتباس از آيهء 232 سورهء بقره : * ( لِيَهْلِكَ مَنْ هَلَكَ عَنْ بَيِّنَةٍ وَيَحْيى مَنْ حَيَّ عَنْ بَيِّنَةٍ * ( ذلِكَ يُوعَظُ بِه مَنْ كانَ * ( يُؤْمِنُ بِاللَّه وَالْيَوْمِ الآخِرِ ذلِكُمْ أَزْكى لَكُمْ وَأَطْهَرُ .\r\n","page_name":" 202 ","page_number":202},
  {"content":"\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nشعراى غدير در قرن چهارم\r\n\r\n[ 15 
  ] ابن الطباطبا اصفهانى\r\nمتوفى 322 ه\r\n\r\nيا من يسر لى العداوة ابدها\r\nو اعمد لمكروهى بجهدك او ذر\r\nللَّه عندي عادة مشكورة\r\nفيمن يعادينى فلا تتحير\r\nانا واثق بدعاء جدّى المصطفى\r\nلابى غداة « غدير خم » فاحذر\r\nو اللَّه اسعدنا به ارث دعائه\r\nفيمن يعادى او يوالى فاصبر ( 1 )\r\n\r\n« اى كسى كه در نهان به دشمنىام پردازى ، يا اظهار كن و تا مىتوانى به آزارم برخيز ، يا مرا رها كن »\r\n« سوگند به خدا من با دشمنانم خوى پسنديده اى دارم ، شما از آن به شگفت نيفتيد »\r\n« من به دعاى جدم مصطفى نسبت به پدرم ، روز غدير خم ، اطمينان دارم ، شما هشيار باشيد »\r\n« خداوند ما را از ميراث دعايش دربارهء دشمنان و دوستان او سعادتمند كند ، شما بايد تحمل كنيد » ( 2 )\r\n\r\nشاعر را بشناسيم\r\nنامش ، ابو الحسن محمد بن احمد بن ابراهيم طباطبا فرزند اسماعيل بن ابراهيم\r\n\r\n","description":"","footnote":"\r\n( 1 ) در اين اشعار خطاب به ابو على رستمى است بنا بر آنچه در « ثمار القلوب » ثعالبى ص 511 آمده است .\r\n( 2 ) اشاره به حديث غدير كه در ذيل آن فرمود : اللهم وال من والاه و عاد من عاداه .\r\n","page_name":" 204 ","page_number":204},
  {"content":"\r\nبن حسن فرزند امام سبط پيغمبر ، حسن بن على بن ابيطالب صلواة اللَّه عليهم ، مشهور به ابن طباطبا است .\r\nاو دانشمندى زبر دست ، شاعرى در شعر سر آمد و قوى و بزرگى از بزرگان ادبيت است مرزبانى در معجم الشعراء 463 گويد : او را كتابى است در شعر و ادبيات ، و تذكره نويسان كتابهاى زير را به او نسبت داده‌اند . ( 1 )\r\n1 - كتاب سنام المعالى .\r\n2 - كتاب عيار الشعر . و در فهرست ابن نديم 221 ، معاير الشعر ، آمده و حموى در معجم الادباء 3 / 58 گويد : حسن بن بشر آمدى ، كتابى در اصلاح محتويات آن نوشته است .\r\n3 - كتاب الشعر و الشعراء .\r\n4 - كتاب نقد الشعر .\r\n5 - كتاب « تهذيب الطبع » .\r\n6 - كتاب « العروض » حموى گويد : اين كتاب بىسابقه است .\r\n7 - كتاب « فرائد الدرر » ، از شعر زير معلوم مىشود اين كتاب را به دوستش عاريه داده بود و براى باز گرفتنش به او نوشته است :\r\n\r\nيادّر ! ردّ فوائد الدّرر\r\nو ارفق بعبد فى الهوى حرّ\r\n\r\n( 2 )\r\n8 - كتاب المدخل فى معرفة المعمى من الشعر .\r\n9 - كتاب فى تقريض الدفاتر .\r\n10 - كتاب ديوان اشعار او .\r\n11 - كتاب منتخبات ديوان اشعار او .\r\n« حموى » در معجم الادباء از او ياد كرده ، گويد : او به هشيارى و فطانت و\r\n\r\n","description":"","footnote":"\r\n( 1 ) مراجعه كنيد ، ثمار القلوب 507 ، فهرست ابن النديم 196 ، معجم الادباء 17 / 143 عمدة الطالب 162 .\r\n( 2 ) اى خوبروى ! « فرائد الدرر » را باز پس ده ، و به بنده اى كه در عشق آزاد است ، ارفاق كن .\r\n","page_name":" 205 ","page_number":205},
  {"content":"\r\nقريحهء صاف و سلامت ذهن ، و نيكوئى هدف و مقصد ، معرفى شده است . « ابو عبد اللَّه حمزة بن حسن اصفهانى » گويد : شنيدم گروهى از ناقلان اشعار در بغداد ، از عبد اللَّه بن معتز حديث مىكردند كه او ابو الحسن ( ابن طباطبا ) را چون ياد مىكرد ، او را بر ساير اهل ادب ، مقدم داشته ، مىگفت : كسى در صفاتش جز محمد بن يزيد بن مسلمة بن عبد الملك ، او را مانند ، نبود ، با اين حال اشعار ابو الحسن ( ابن طباطبا ) بر اشعار او فزونى داشت .\r\nو در اولاد حسن ، كسى شبيه او نبود ، ولى شبيه ترين كس نسبت به او ، على بن محمد الافوه ، ( 1 ) است .\r\nحمزهء اصفهانى گويد : و براى من ابو عبد اللَّه بن عامر نقل كرده گفت :\r\nابو الحسن ، در تمام مدت زندگىاش اشتياق فراوانى به ديدار عبد اللَّه بن معتز داشت و آرزو مىكرد او را ببيند يا شعرش را بنگرد ، اما ديدار او برايش اتفاق نيفتاد ، زيرا ابن طباطبا هيچ گاه اصفهان را ترك نگفته بود ، ولى در روزهاى آخر عمرش به شعر ابن معتز دست يافت ، و او را در اين زمينه داستان عجيبى است .\r\nوقتى ابو الحسن به خانهء « معمر » كه يك نسخه از شعر عبد اللَّه المعتز را از بغداد برايش آورده بودند ، وارد شد و نسخهء او را عاريه طلبيد ، معمر اين كار را به آينده موكول كرد ، در آن مجلس ابو الحسن موفق شد در ميان جمع ، نسخهء او را از نظر بگذراند آنگاه از مجلس خارج شد و راه خود را بسوى من گردانيد در حالى كه زبانش لكنت داشت گويا بار سنگينى با خود برداشته بود .\r\nاز من قلمدانى و كاغذى طلبيد و شروع كرد از حفظ قطعاتى از شعر را در اوراق پراكنده اى ، نوشتن . من از او پرسيدم اين اشعار از كيست ؟ پاسخى به من نداد تا از نوشتن باز ايستاد ، او پنج برگ را كه هر كدام به اندازهء نيمى از كاغذهاى مأمونى بود ، پر كرد . اشعارش را شماره كردم صد و هشتاد و هفت بيت بود كه از\r\n\r\n","description":"","footnote":"\r\n( 1 ) ، « حمانى » يكى از شعراى غدير است كه در همين جلد شرح احوالش در 57 - 69 گذشت .\r\n","page_name":" 206 ","page_number":206},
  {"content":"\r\nاشعار ابن معتز ، در آن مجلس حفظ كرده و آنها را بين سائر اشعارش برگزيده بود .\r\nدر معجم حموى ، بخش مهمى از اشعارش موجود است ، از جمله قصيده اى در 39 بيت كه در آن از به كار بردن حرف راء و كاف خوددارى شده است . در اين قصيده مدح ابو الحسن محمد بن يحيى بن ابى البغل را گفته ، آغازش اينست :\r\n\r\nيا سيدا دانت له السادات\r\nو تتابعت فى فعله الحسنات\r\nو تواصلت نعماؤه عندى فلى\r\nمنه هبات خلفهن هبات\r\nنعم ثنت عنى الزمان و خطبه\r\nمن بعد ما هيبت له غدوات\r\n\r\n( 1 )\r\nو در توصيف قصيدهء خود گويد :\r\n\r\nميزانها عند الخليل معدل\r\nمتفاعل متفاعل فعلات\r\n\r\nثعالبى در ثمار القلوب / 518 از شعر او آورده :\r\nدر حالى كه از خواب غفلت بيدار شده‌ام ، با زبانى نيشدار مانند نيش گرماى شديد ،\r\n( خود را ملامت كرده ) به خود گويم : مرا با خيالات بيحاصلم در شبهاى رؤيائى آرزوها رها كنيد و با ملامت و شكنجه بيدارم نكنيد .\r\nبه من مىگويند بيدار شو جوانىات بدر شد ، به آنها مىگويم لذت خواب ، دمادم فجر است .\r\nو در صفحهء 435 ، ثمار القلوب شب خوشى را در شعر او ياد كرده آنجا كه گويد :\r\nشبى كه صبحش مرا به وجد آورد ، پندارى من آنشب را در عروسى\r\n\r\n","description":"","footnote":"\r\n( 1 ) اى بزرگمردى كه بزرگان را رهين احسان خود ساخته ، در كارهايش پى در پى نيكى ، قرار دارد .\r\nاو نعمتها و الطافش به من پيوستگى گرفته ، و مرا از او بخششهائى پس از بخششهاى ديگر رسيده است .\r\nهمان نعمتهائى كه زمانه پس از چند صباحى كه به من ارزانى ، داشت ، از من باز گرفته و چه نعمتهاى بزرگى بوده است .\r\n","page_name":" 207 ","page_number":207},
  {"content":"\r\nزنگيان گذرانيده‌ام . ( 1 )\r\nگويا در آنشب برج آسمانى جوزاء بال و پر در تاريكى گسترده و طبل زبان ، سنج مىزند .\r\nو گويا در توصيف آن شب چنين نوشته شده : ايستاده اى كه سر خود را از كرشمه و ناز به زير افكنده است .\r\nو در صفحهء 229 گويد : روزى ابو الحسن بن طباطبا وارد خانهء ابى على بن رستم شد بر در خانه اش دو سياه پوست از اولاد عثمان را ديد كه عمامه‌هاى قرمز بر سر دارند . آنها را آزمايش كرد معلوم شد هر دو از ادب بىبهره‌اند . وقتى در مجلس ابن رستم استقرار يافت ، تقاضاى دوات و كاغذ كرده و اين اشعار را نوشت :\r\n\r\nأرى بباب الدار اسودين\r\nذوى عمامتين حمراوين\r\n\r\nبر در خانه دو سياه پوست مىبينم .\r\nهر دو عمامه‌هاى قرمز بسر دارند .\r\nمانند دو گل آتش بر فراز دو ذغال .\r\nهر دو كه رفض ( تشيع ) را ترك گفته ، خرسندند .\r\nجد شما عثمان ذو النورين بود .\r\nچرا نسلى كه از او آمده دو موجود تيرهء رنگ است .\r\nچه زشت است بدى از خوبى زاده شود .\r\nچون آهنى كه از سيمان بيرون آيد .\r\nشما به كسى جز به دو كلاغ پرنده نسبت نداريد .\r\nكه در محنت و رنج افتاده‌ايد .\r\nشما نسبت به آن دو شخص ابراز دوستى مىكنيد ، شما اهل سنت را در آن دو شهر رها كنيد .\r\n\r\n","description":"","footnote":"\r\n( 1 ) به زنگيان مثل ميزنند ، زيرا بين ساير ملل زنگيان به ساز و آواز مطربى امتياز دارند و در اين قسمت تمثيل به آنها شايع است .\r\n","page_name":" 208 ","page_number":208},
  {"content":"\r\nو رها كنيد شيعهء دو سبط پيغمبر حسن و حسين پاك را .\r\nبه زودى من بشما در مدت دو سال سندى به مبلغ ناچيزى خواهم داد . ( 1 )\r\nابن رستم ، اشعار را پسنديد و مردم آنها را ضبط كردند . و در هجاى ابا على بن رستم كه مردم را به خود دعوت مىكرد و به بيمارى برص مبتلا بود ، به هر دو امر ( دعوت به خود و بيمارى برص ) اشاره كرده گويد :\r\nاز دلائل پيامبران الهى آيتى به شما داده شد كه بر سرهاى همه مردم بالا رفته اى .\r\nتنها بدون پدر به دنيا آمدى ، و در دست راستت سفيدى است ، پس تو هم عيسى و هم موسى باشى .\r\nو دربارهء ابى على بن رستم وقتى با روى اطراف شهر اصفهان را خراب كرده بود تا خانه اش را گسترش دهد ، با اشاره به اينكه اصفهان را ذى القرنين ساخته گويد :\r\n\r\nقد كان ذو القرنين يبنى مدينة\r\nفاصبح ذو القرنين يهدم سورها\r\n\r\n« ذو القرنين شهرى مىسازد آنگاه ذو القرنين ( ديگر ) ديوارش را ويران مىكند »\r\n\r\nعلى انه لو كان فى صحن داره\r\nبقرن له سينا زعزع طورها\r\n\r\n« به طورى كه هر گاه بيابان سينا در صحن خانه اش باشد ، با يك قرن ( شاخ ) خود ، طور سينا را به لرزه آورد »\r\nو از اوست دربارهء ابن رستم كه با روى شهر اصفهان را بنا مىكند :\r\n\r\nيا رستمى استعمل الجدّا\r\nو كدنا فى حطَّنا كدا\r\n\r\n« اى فرزند رستم تو كوشش به كار بر و ما ، به سهم خود مىكوشيم »\r\nتو محل آمال و آرزوهائى ، و كار بزرگ و پيچيده را ، تو آسان مىسازى .\r\nتو چنان اين با روى شهر را مستحكم ساختى ، كه سوگند به خدا چاره اى\r\n\r\n","description":"","footnote":"\r\n( 1 ) اين اشعار در معجم الادباء 17 / 154 با تغيير مختصرى ديده مىشود .\r\n","page_name":" 209 ","page_number":209},
  {"content":"\r\nاز قرصى و محكمى ندارد .\r\nبه دنبال آن ، خلق بسيارى از نسل « ارزبون » ( 1 ) اظهار محبت خواهند كرد .\r\nو آنان چون يأجوج و مأجوج اسكندرند ، اگر آنها را به آمار كشى .\r\nو تو مانند ذو القرنين باشى كه براى آنان سدى فراهم كرده اى .\r\nو در هجاى ابو على رستمى گويد :\r\nاى فرزند رستم طه ! من دانش ترا نپذيرم و جز كتاب منزل ، هر چه را حفظ كرده اى ، باور ندارم .\r\nاگر تو در علم نحو ، به احاطهء يونس نحوى باشى . يا در لغات غريب عرب ، در حدود قطرب باشى .\r\nو بر علم فقه ابو حنيفه ، به طور كامل دست يا بى ، آنگاه نزد رستم آئى ، مورد تقدير واقع نخواهى شد .\r\nو از اوست :\r\n\r\nلا تنكرن اهداءنا لك منطقا\r\nمنك استفدنا حسنه و نظامه\r\n\r\n« بر ما انكار مكن حسن منطقى را كه حسن و نظم آن را ، از تو فرا گرفتيم ، و آن را به تو تقديم مىكنيم خداى بزرگ كار از كسى كه وحى و كلامش را بر او مىخواند ، تشكر كند ، »\r\nو بر ابا عمرو بن جعفر بن شريك ، كه شعر « خروس جن » را از او دريغ داشته ، سرزنش كرده گويد :\r\nاى مرد سخاوتمندى كه صبح و شام در بين ما از لحاظ جود و بخشش بىمانندى !\r\nتو از تمام مردم در كار شعر مردم ، با گذشت ترى ، اين لجاجت در شعر « خروس » براى چيست ! ؟\r\n\r\n","description":"","footnote":"\r\n( 1 ) « ارزبون » را به نام غلام او كنايه آورده است .\r\n","page_name":" 210 ","page_number":210},
  {"content":"\r\nاى مرد بخشايشگر ! اگر خروس جن ، از دودهء خروس عرش پروردگار بود . ( 1 )\r\nبعد از آنكه در شمار خروسها در آمد ، ديگر از اهميت مىافتاد .\r\nو اين شعر نيز از اوست :\r\n\r\nبابى الذى نفسى عليه حبيس\r\nما لى سواه من الانام أنيس\r\nلا تنكروا ابدا مقاربتى له\r\nقلبى حديد و هو مغناطيس\r\n\r\nپدرم فداى آن كس كه جانم در گرو اوست ، و جز او در بين مردم مونسى ندارم .\r\nهيچ گاه نزديك شدنم را به او ، به ديدهء انكار ننگريد ، زيرا هر چند قلب من آهن باشد ، او مغناطيس است .\r\nو از اوست :\r\nچه خوش بود شبى كه خلوت كردم با كسى كه نمىتوانم شور و شعفم را با او توصيف كنم .\r\nشبى چون سردى و گوارائى جوانى كه در ظلمت شب فرو رفته باشد ، و من در تاريكى و محتوايش كيفى كردم .\r\nو از اوست :\r\nشعرى منظوم ، به دستم رسيد كه مانند حلقهء منظم مرواريد ، و يا درختان بهشت ، يا قلبى مطمئن .\r\nو يا همچون دوران عشق ، و نسيم صبا ، و گوارائى و خنكى دل ، و خواب نوش بود .\r\n« مرزبانى » در معجم الشعراء / 463 اين شعر را از او در توصيف قلم آورده است :\r\n\r\n","description":"","footnote":"\r\n( 1 ) حديث خروس عرش را « جاحظ » از رسول خدا ( ص ) روايت كرده كه گفت : يكى از مخلوقات خدا خروسى است به نام خروس تحت العرش ، چنگال پاهايش در زير زمين سفلى ، و بالش در هوا قرار دارد ، وقتى دو ثلث شب بگذرد و ثلث آخر مانده باشد بالها به هم زند و گويد : سبحان الملك القدوس ، سبوح قدوس ، رب الملائكة و الروح در اين حالت است كه خروسها بال مىزنند و بانگ بر مىدارند .\r\n","page_name":" 211 ","page_number":211},
  {"content":"\r\nاو را شمشير برائى در كف است ، كه براى نقض و يا تأكيد اوامرش به كار مىبرند .\r\nو از آنچه در ضميرش مىگذرد ، تفسير مىكند و حكمتش را هنگام نگارش به جريان مىاندازد .\r\nيعنى قلم او ، كه در كف او ، مانند فلك ، با سعد و نحسش در گردش است .\r\nو در « المعجم » نيز از او روايت كرده :\r\nسوگند به انس و نشاطى كه به نامهء رسيده از او درد و عيد اضحى و عيد فطر ، دارم .\r\nهيچ گاه شب تاريك ، براى من وحشتى پيش نياورد مگر كه تو اى نامه ! مثل ماه كامل برايم ظاهر شدى .\r\nبا گفتارى كه انس خاطرم را شوق آيد و با لبخندى كه پريشانى دلم را جبران كند .\r\nو « نويرى » در نهاية الادب 3 / 97 از او نقل كرده :\r\nدر رسيدن به آرزو ، سرعت سقوط در بين است ، و ميزان حد وسط را ، هنگام اسراف بايد شناخت .\r\nمانند چراغى كه روغنش خوراك آن است ، وقتى در روغن غرقش كردى ، خاموش گردد .\r\nو سخن اوست :\r\n\r\nلقد قال ابو بكر\r\nصوابا بعد ما انصت\r\nفرحنا لم نصد شيئا\r\nو ما كان لنا افلت\r\n\r\n« ابو بكر ، بعد از سكوتى كه كرد سخن درستى گفت :\r\nخوشحال شديم ، صيدى نكرديم و شكارمان هم ، فرا كرد\r\nو « ابن خلكان » از ديوانش اين اشعار را نقل كرده :\r\n\r\nبانوا و ابقوا فى حشاى لبينهم\r\nو جدا اذا ظعن الخليط أقاما\r\n\r\n","description":"","footnote":"","page_name":" 212 ","page_number":212},
  {"content":"\r\n« رفتند و در دل من از فراقشان سوزى گذاشتند كه چون دوست رفت ، آن سوز بماند . »\r\n\r\nللَّه ايام السرور كانّما\r\nكانت لسرعة مرّها احلاما\r\n\r\n« چه خوش بود روزگار مسرت ، گويا از گذشت شتابانش ، رؤيائى بيش نبود . »\r\n\r\nلو دام عيش رحمة لاخى هوى\r\nلاقام لى ذاك السرور و داما\r\n\r\n« اگر از روى ترحم زندگى بر عاشقان دوام مىيافت براى من هم آن سرور ، پايدار مىماند . »\r\n\r\nيا عيشنا المفقود خذ من عمرنا\r\nعاما وردّ من الصبا اياما\r\n\r\n« اى عيش گمشدهء ما ! يكسال از عمر ما را برگير و بجاى آن ، چند روز عشق بما بازده . »\r\nو از اوست :\r\nاى كسى كه آب ، حكايت از رقت و لطافت او كند و دلش به سختى سنگ است .\r\nكاش بهرهء من ، مانند بهرهء لباسهايت از بدن تو بود ، اى بشر يگانه !\r\nشگفتى نكنيد از كهنگى جامهء او ، تكمه هايش بر ماه بسته شده است .\r\n\r\nلا تعجبوا من بلا غلالته\r\nقد زرّ ازراره على القمر\r\n\r\n« ابن طباطبا » بنا بر طبق آنچه در « المجدى » است در اصفهان متولد شده و در آنجا به سال 332 ه بر طبق آنچه در « معاهد التنصيص » است ، وفات يافته است . از اين رو آنچه در « نسمة السحر » آمده است كه او در سال 322 ه به نقل معاهد ، متولد شده ، اشتباهى است ناشى از فهم كلام معاهد ، آنجا كه گويد : « تولدش در اصفهان و مرگش آنجا به سال 322 ه بود » آنگاه پنداشته سال 322 ه مربوط به ولادت اوست ، چنان كه برخى از معاصرين اين اشتباه را كرده‌اند ، و اين امر درست نيست ، زيرا ابو على رستمى ، كه ابن طباطبا اشعار فراوانى درباره اش دارد از رجال دورهء ( مقتدر باللَّه « است كه به سال 320 ه كشته شد و در ايام او بود كه رستمى در با روى\r\n","description":"","footnote":"","page_name":" 213 ","page_number":213},
  {"content":"\r\nشهر اصفهان و مسجد جامع آن ، تصرف كرد و ابن طباطبا او را هجا گفت . و چنان كه از معجم الادباء گذشت ابن طباطبا پيوسته آرزوى ملاقات عبد اللَّه بن معتز را مىكرد و اشتياق ديدار او را داشت و ابن معتز به سال 296 ه در گذشت .\r\nدر جلد دوم « نسمة السحر فى من تشيع و شعر » و جلد اول صفحهء 179 معاهد التنصيص ، شرح حال ابن طباطبا و تعريف و تمجيد او به نهايت فشرده ، آمده است .\r\n« ابن خلكان » در تاريخش 1 / 42 در ذيل شرح حال ابو القاسم ابن طباطبا متوفى به سال 345 ه ابيات ياد شده را از ديوان ابو الحسن ابن طباطبا نقل كرده ، آنگاه گويد : من نمىدانم اين ابو الحسن كيست و چه نسبتى بين او و ابو القاسم ياد شده ، وجود داشته و خدا دانا است . فهم اين سخن ابن خلكان و آنچه در ذيل آن آورده ، بر سيد ما سيد محسن امين عاملى نيز پيچيده شده و او را در اشتباه بزرگى افكنده است ، او تحت عنوان « ابو الحسن الحسنى المصرى » در اعيان الشيعه 6 / 312 شرح حالى عنوان كرده و او را بىدليل ، مصرى خوانده است و تاريخ وفات ابى القاسم بن طباطبا را براى او ذكر كرده و شرح حالش را با اين جمله پايان داده است : « ما دليلى بر تشيع او نداريم ، مگر اينكه اصلى كلى در علويان تشيع است . »\r\nشگفتى اينجا است كه در جلد نهم / 305 ابو الحسن را به نام و نسبش آورده و گويد : اين است آنكه ابن خلكان گفته : نمىدانم اين ابو الحسن كيست ، و كسى را جز از ناحيه خدا عصمت از خطا نيست .\r\nابن طباطبا را اولاد فراوانى در اصفهان بود كه در بين آنان دانشمندان ، ادبا ، اشراف و نقبا وجود داشته‌اند . « نسابهء عمرى » در « المجدى » گويد ، او را نسلى گسترده و طولانى است كه افرادى موجه و با شخصيت ، بين آنها بوده‌اند مانند ، ابو الحسن احمد شاعر اصفهانى ، و برادرش ابو عبد اللَّه الحسين متصدى نقابت در اصفهان ، كه هر دو فرزندان على بن محمد شاعر معروف مىباشند . و ديگر شريف ابو الحسن محمد ، در بغداد كه او را « ابن بنت خصبة » گويند .\r\n","description":"","footnote":"","page_name":" 214 ","page_number":214},
  {"content":"\r\n\r\n16 ابن علويه اصفهانى\r\nمتولد 212 ه\r\nمتوفى 320 ه و كسرى\r\n\r\nما بال عينك ثرة الاجفان\r\nعبرى اللحاظ سقيمة الانسان ( 1 )\r\nصلى الاله على ابن عم محمد\r\nمنه صلاة تعمد بحنان ( 2 )\r\nو له اذا ذكر « الغدير » فضيلة\r\nلم ننسها ما دامت الملوان ( 3 )\r\nقام النبى له بشرح ولاية\r\nنزل الكتاب بها من الدّيان ( 4 )\r\nاذ قال بلَّغ ما امرت به وثق\r\nمنهم بعصمة كالىء حنان ( 5 )\r\nفدعا الصلاة جماعة و اقامه\r\nعلما بفضل مقالة غران ( 6 )\r\n\r\n\r\n","description":"","footnote":"\r\n( 1 ) بر ديدگانت چه گذشته كه پلكهايش پر از سرشگ ، نگاههايش گذران ، و مردمكش بيمار است .\r\n( 2 ) درود پروردگار بر پسر عم محمد ، درودى كه او را در مهر بپوشاند .\r\n( 3 ) و با ياد « غدير » او را فضيلتى است كه تا شب و روز در گردش است فراموش نمىگردد .\r\n( 4 ) پيامبر اكرم ( ص ) براى تشريح ولايت او كه كتاب آسمانى از پيش خدا نازل شده بود ، به پا خواست .\r\n( 5 ) در آنجا كه گويد مأموريتت را ابلاغ كن از شر آنان در پناه نگهدارى مهربان ، مطمئن باش .\r\n( 6 ) او مردم را دعوت به نماز جماعت كرد و على را به فضل گفتار غراى خداوند ، سرورى بخشيد .\r\n","page_name":" 215 ","page_number":215},
  {"content":"\r\n\r\nنادى ألست وليّكم ؟ قالو : بلى\r\nحقا فقال : فذا الولى الثانى ( 1 )\r\nو دعا له و لمن اجاب بنصره\r\nو دعا الاله على ذوى الخذلان ( 2 )\r\nنادى و لم يك كاذبا بخّ ابا\r\nحسن ربيع الشيب و الشبان ( 3 )\r\nاصبحت مولى المؤمنين جماعة\r\nمولى اناثهم مع الذكران ( 4 )\r\nلمن الخلافة و الوزارة هل هما\r\nالاله و عليه يتفقان ( 5 )\r\nأو ما هما فيما تلاه الهنا\r\nفى محكم الايات مكتوبان ( 6 )\r\nادلوا بحجتكم و قولوا قولكم\r\nو دعوا حديث فلانة و فلان ( 7 )\r\nهيهات ضل ضلالكم ان تهتدوا\r\nاو تفهموا لمقطع السلطان ( 8 )\r\n\r\n\r\n","description":"","footnote":"\r\n( 1 ) بانك برداشت : آيا من صاحب اختيار شما نيستم ؟ گفتند : البته ، فرمود : پس صاحب اختيار دوم شما اين است .\r\n( 2 ) سپس براى او و هر كس به يارى او برخيزد ، دعا كرد و هر كسى كه از ياريش فرو نشيند نفرين نمود .\r\n( 3 ) فرياد بر داشت و دروغ هم نمىگفت ، اى ابا الحسن ! آفرين بر تو اى سرور پير و برنا .\r\n( 4 ) تو صاحب اختيار گروه مؤمنان ، اعم از زن و مرد ، گرديدى .\r\n( 5 ) خلافت و وزارت از آن كيست آيا مگر نه آن دو ، براى او بهم گرد آمده‌اند ؟ ! ؟ !\r\n( 6 ) آيا نه خلافت و وزارتى كه خداى بر ما در آيات محكمش تلاوت فرموده ، فرض شده است .\r\n( 7 ) شما دليل خود را بياوريد ، و سخن خود را بگوئيد ، و گفتار فلان و به همان را رها كنيد .\r\n( 8 ) چه گمراهى دور و درازيست ، گمراهى شما تا هدايت ، مگر اينكه برهان قاطع را بفهميد .\r\n","page_name":" 216 ","page_number":216},
  {"content":"\r\n\r\nپيرامون اشعار\r\nاين ابيات از قصيدهء محبّره ( تزيين شده ) ابن علويه است . حموى در « معجم الادباء » 4 / 76 گويد :\r\nاحمد بن علويه را قصيده اى است با هزار قافيه در مراسم تشيع ، وقتى بر ابى حاتم ( 1 ) سجستانى آن را عرضه داشتند ، گفت : اى مردم بصره ، اهل اصفهان بر شما پيشى گرفتند . و اول قصيده اينست :\r\n\r\nما بال عينك ثرة الاجفان\r\nعبرى اللحاظ سقيمة الانسان ؟\r\n\r\nو در « معالم العلماء » ابن شهر آشوب ، و « ايضاح الاشتباه » علامهء حلى ، آمده است كه وى اشعار نونيّه اى به نام « الفيّه » و محبّره در هشتصد و سى و چند بيت . . . تا آخر آنچه حموى ياد كرده . بخش مهمى از اين اشعار در مناقب ابن شهر آشوب به طور متفرق در ابواب آن كتاب يافت مىشود ، علامهء سماوى آن اشعار را در ديوانى مشتمل بر 213 بيت شعر ، جمع كرده است . سيد ما حجة الاسلام امين 224 بيت آن را در اعيان الشيعه به نقل از مناقب ، آورده‌اند .\r\nاين قصيده ، متضمن برجسته ترين فضائل امير المؤمنين ( ع ) است كه از زبان پيامبر ( ص ) نقل شده . و در حقيقت زبان كتاب و سنت است نه يك عده تصويرهاى\r\n\r\n","description":"","footnote":"\r\n( 1 ) سهل بن محمد ، پيشواى علوم قرآن ، و علم لغت ، و شعر است ، نزد اخفش شاگردى كرده ، و از ابى عبيدة ، و ابى زيد ، و اصمعى ، و گروهى ديگر ، روايت كرده است ، و ابن دريد ، و ديگران از او روايت كرده‌اند و در سال 255 ه ، و برخى گويند ، در وقت ديگر ، وفات يافت .\r\n","page_name":" 217 ","page_number":217},
  {"content":"\r\nخيالى ، و شاعرانه مسلسل . در اين قصيده ، استدلال و برهان صادق ، بر امامت وصى پيامبر امين را ، بررسى مىكنيم . و مفهوم مولى را از دانشمند يگانه ادبيات عرب ، و محقق بصير ، از پيشوايان لغت عرب ، و مرد بىنظير از رجال ، اديب و سخن سراى عرب ، مىشنويم . و اين خود دليلى نيرومند بر نظر شيعيان دربارهء دلالت لفظ « ولى » است و افادهء ولايت مطلقه از لفظ « ولى » در حديث ، بر ولايت مطلقهء مولى المؤمنين صلوات اللَّه عليه .\r\n","description":"","footnote":"","page_name":" 218 ","page_number":218},
  {"content":"\r\n\r\nشاعر را بشناسيم\r\nابو جعفر احمد بن علويه ( 1 ) اصفهانى كرمانى مشهور به ابى الاسود ، او يكى از مؤلفان اماميه است كه نامش در كتب رجال معروف مىباشد . نجاشى در فهرستش ، و ابن شهر آشوب در معالم العلماء نام او را ياد كرده‌اند . كتابى دارد كه نجاشى آن را كتاب « الاعتقاد فى الادعيه » و ابن شهر آشوب « دعاء الاعتقاد » از آن نام برده‌اند ، و ابن شهرآشوب گويد : او را كتابهائى است كه يكى از آنها بدين نام است .\r\nو حموى در معجم الادباء گويد : او را رسائل مختاره اى است كه ابو الحسن ( ابو الحسين ) احمد بن سعد در كتابى كه در رسائل نوشته آن را تدوين كرده و او را هشت كتاب است در دعا ، به انشاى خود او . و رساله اى دارد در الشيب و الخضاب ( پيرى و رنگ آميزى ) . و ابن نديم در فهرستش / 237 ديوانى براى او در پنجاه برگ ، نام برده .\r\nابن علويه از پيشوايان و بزرگان حامل حديث است ، بزرگانى از مشايخ اماميه ، از او حديث گرفته و به او اعتماد كرده‌اند از قبيل :\r\nشيخ القميين ، ابو جعفر محمد بن حسن بن وليد قمى متوفى 343 ه كه حالش در وثاقت ، و اجتناب از روايت كردن از اشخاص غير موثق ، معلوم است ، و حتى كسانى را كه از راويان ضعيف روايت كرده‌اند توبيخ كرده و از قم بيرون نموده\r\n\r\n","description":"","footnote":"\r\n( 1 ) علويه را با دو فتحه و تشديد يا ، بنا بر آنچه در ايضاح الاشتباه ساروى است ، بايد خواند ضمنا كلام نجاشى بر ساروى اشتباه شده و ابن علويه را به رحّال ، معرفى و ضبط كرده و حال آنكه اين لقب محمد بن احمد است كه ابن علويه از او روايت كرده ، نه لقب خود او .\r\n","page_name":" 219 ","page_number":219},
  {"content":"\r\nاست و كتب ابراهيم بن محمد ثقفى كه بر طبق آنچه در مشيخة الفقيه ، و فهرست شيخ - الطائفه طوسى است و مورد اعتماد اصحاب ما مىباشد ، از او ( ابن علويه ) روايت كرده‌اند ، و از رواياتى كه ابو جعفر قمى از ابن علويه ، از ابراهيم بن محمد ثقفى آورده ، يكى روايتى است كه شيخ صدوق در « امالى » اش صفحهء 354 ، و ابو جعفر طبرى در « بشارة المصطفى » در اواخر جلد چهارم به اسناد ابن علويه از زيد بن ارقم گويد : پيامبر خدا ( ص ) فرمود :\r\nالا ادلَّكم على ما ان استدللتم به لم تهلكوا و لم تضلوا ؟ قالوا بلى يا رسول اللَّه ! قال : ان امامكم و وليكم على بن ابى طالب فوازروه و ناصحوه و صدّقوه فان جبرئيل امرنى بذلك ( 1 )\r\nديگر فقيه الطائفة و بزرگ و موجه آنها ، سعد بن عبد اللَّه بن ابى خلف اشعرى متوفى 299 يا 300 ه يا 301 ه بر طبق آنچه در مجلس بيستم از مجالس شيخ اكبر محمد بن محمد بن نعمان مفيد است .\r\nديگر حسين بن محمد بن عمران اشعرى قمى مورد وثوق كه ثقة الاسلام كلينى در كافى ، و ابن قولويه در الكامل ، بر طبق آنچه در « كامل الزيارة » و رجال شيخ طوسى آمده است ، از او نقل بسيار كرده‌اند . يكى از احاديثى كه اشعرى از ابن علويه نقل كرده ، روايتى است كه ابن قولويه در صفحهء 186 اسنادش را به امام صادق ( ع ) مى - رساند كه او مىگفت هنگام غسل زيارت وقتى از آن پرداخت بگويد :\r\nاللهم اجعله لى نورا و طهورا . الخ .\r\nديگر عبد اللَّه بن حسين مؤدب ، يكى از مشايخ شيخ صدوق و پدر مقدسش بنا بر آنچه در مشيخة الفقيه است ، مىباشد و از رواياتى كه مؤدب از ابن علويه نقل كرده روايتى است كه شيخ صدوق در امالىاش صفحهء 55 به اسناد خود از جابر بن عبد اللَّه روايت كرده كه گويد : پيامبر ( ص ) فرمود :\r\n\r\n","description":"","footnote":"\r\n( 1 ) آيا شما را رهبرى نكنم بر چيزى كه اگر به آن راهبرى جوئيد هلاك و گمراه نخواهيد شد ؟\r\nگفتند : بلى يا رسول اللَّه فرمود : امام شما و ولى شما على بن ابيطالب است ، او را يارى كنيد و بخير خواهىاش برخيزيد و او را تصديق كنيد كه جبرئيل مرا بدين سخنان امر كرده است .\r\n","page_name":" 220 ","page_number":220},
  {"content":"\r\nان فى على خصالا لو كانت واحدة منها فى جميع الناس لاكتفوا بها فضلا ( 1 ) تا آخر حديث .\r\nو در 76 به اسنادش از رسول خدا ( ص ) روايت كرده كه فرمود :\r\nيا على انت اخى و وصييى و وارثى و خليفتى على امتى فى حياتى و بعد وفاتى محبك محبى و مبغضك مبغضى ، و عدوك عدوى و وليك ولييى . ( 2 )\r\nو در صفحهء 217 به اسناد خود از طريق ابن علويه از پيامبر خدا ( ص ) آورده كه او فرمود :\r\nاذا كان يوم القيامة يؤتى بك يا على ! على نجيب من نور على رأسك تاج قد أضاء نوره و كاد يخطف أبصار أهل الموقف . . . ( 3 ) تا آخر حديث .\r\nو در 351 به اسناد ابن علويه از پيامبر اكرم ( ص ) است كه فرمود :\r\nان حلقة باب الجنة من يا قوتة حمراء على صفايح الذهب فاذا دقّت الحلقة على الصفحة طنت و قالت يا على . ( 4 )\r\nاحاديث ديگرى از طريق مؤدب از ابن علويه در « امالى » صفحات 9 ، 152 ، 283 ، 286 ، 326 ، 375 ، 390 يافت مىشود .\r\nو كتاب او « الاعتقاد فى الادعيه » را محمد بن احمد الرّحال بر طبق آنچه در فهرست نجاشى / 64 است ، از او روايت كرده و نيز احمد بن يعقوب اصفهانى بر طبق تهذيب شيخ طوسى 1 / 141 در باب الدعاء بين الركعات از او روايت مىكند . و نجاشى اسناد خود را به او در صفحهء 64 چنين آورده :\r\nعن ابن نوح ، عن محمد بن على القمى ، عن محمد بن احمد الرحال ، عنه .\r\n\r\n","description":"","footnote":"\r\n( 1 ) همانا در على ( ع ) خصالى موجود است كه هرگاه يكى از آنها در تمام مردم بود در فضيلت آنان كافى بود .\r\n( 2 ) يا على تو برادر من ، وصى من ، وارث من ، و جانشين من بر امتم ، در زندگىام و بعد از مرگ من ، دوست تو ، دوست من ، خشمگير بر تو ، خشمگير بر من و دشمن تو ، دشمن من ، و دوستدار تو دوستدار من است .\r\n( 3 ) چون روز قيامت شود ، يا على تو بر مركوبى از نور قرار گرفته ، بر سرت تاجى نهند كه از شدت نور ، ديدگان اهل محشر را خيره كند .\r\n( 4 ) حلقه در بهشت از ياقوت قرمز بر صفحه هائى از طلا است كه چون حلقه را بر صفحه بكوبند طنين انداخته ، گويد : يا على .\r\n","page_name":" 221 ","page_number":221},
  {"content":"\r\nدر جلالت و مقام ابن علويه اين بس كه اخبارش در كتابهائى امثال : الفقيه ، التهذيب ، الكامل ، امالى صدوق ، مجالس مفيد و مانند اينها از كتابهاى عمدهء اصحاب اماميه ، رضوان اللَّه عليهم ، پراكنده است . و دليل بر وثاقت او ، اين بس كه قميين با اينكه به كمترين اشاره اى در راويان خدشه وارد مىساختند ، بر روايات او ، اعتماد كرده‌اند .\r\nابن علويه گذشته از اينكه از بزرگان حديث است ، از دانشمندان بسيار مبرز ادبيات عرب نيز مىباشد . از اين رو سيوطى در بقية الوعاة ، به شرح حالش پرداخته و ثعالبى او را از نويسندگان اصفهان و شعراى آن ، در يتيمة الدهر 3 / 267 نام برده ، و حموى در معجم الادباء 2 / 3 چاپ اول گويد : او لغت شناسى بود كه به ادبيات مىپرداخت و شعر نيكو مىسرود . و شيخ الطائفه و همطرازان او ، از تذكره نويسان تا امروز او را به نويسندگى معرفى كرده‌اند .\r\nاما قدرت شاعرانهء او در اوج بلندى ، و در عاليترين مراتب صنعت شعر ، بوده است . نظم او به فصاحت معنوى و عظمت لفظى و سياق نيكو ، و قوت تركيب ، امتياز دارد . و برازندگى او ، به قاطعيت استدلال ، و حسن القاى مطلب ، و دستيابى به دلائل كوبنده ، و رسيدن به روح مقصود در تعبيرات اوست . از اين رو اشعارش در بارهء ائمهء دين عليهم السلام همچون شمشيرى است كه شبهات ناصبيان را ، قطع مىكند يا همچون كلنگى است كه به ويرانى خانه‌هاى عنكبوتى اشتباهكاران مخالف امامت عترت طاهره ، مىپردازد . قصيدهء محبّرهء او كه ما محل شاهد كتابمان را از آن برگزيديم گواه همهء اين گزارشها است . و نيز گواه كوبنده اى بر برازندگى شعر و قدرت شاعرانهء اوست چنان كه ابو حاتم سجستانى در آنچه بدان او را ستوديم ، گواهى داده است . ابن علويه به سال 212 ه متولد ، و به سال سيصد و بيست و اندى بدرود زندگى گفت و در سال 310 ه در حالى كه نود و هشت ساله بود ، اين شعر را گفته است :\r\nسرانجام دنيا ، براى ثروتمند بىچيزى ، و براى لذتهاى زودگذر ، پشيمانى آور است .\r\n","description":"","footnote":"","page_name":" 222 ","page_number":222},
  {"content":"\r\nو براى خردمندان ، مرگ مايه عبرت است ، و در توشهء تقوا بر گرفتن ، غنيمت است .\r\nو انسان مىكوشد تا روزى بيشترى براى خود فراهم آورد ، ولى جز آنچه قلم تقدير براى او نوشته ، برايش نخواهد بود .\r\nچه بسيارند آنها كه در چشم مردم خاشعاند ، و خدا جز آنچه مردم مىدانند از آنها چيزهاى ديگر مىداند .\r\nو بعد از آنكه صد ساله شد گفت :\r\nروزگار كمر راستم را خميده ، و عمرم را به لحظات آخر رسانيد .\r\nو فرسودگى به هر عضو و مفصل من ، راه يافت ، و كيست آنكه در برابر روزگار ، سالم بماند .\r\nو يك نمونهء شعر او را نويرى در « نهاية الادب فى متون الادب » جلد دهم 22 آورده آنجا كه در توصيف گاو گويد :\r\nچه نيكو و جالب است كره و ماست آن ، و چه جالباند در بين مردان ، گاوداران .\r\nماده گاوى با نشاط پر بركت و ميمون با پستانهائى پر شير .\r\nكه هر وقت او را بدوشيدن فرا خوانند ، دوشنده را به سوى خود پذيرد .\r\nدر سنين جوانى ، با ادب تا حدى كه بد گويانش در مجالس توبيخ شوند .\r\nگويا او يك اسباب بازى آراسته اى است ، كه از چشمگيرى ، بازيگرانش را به پرواز مىآورد .\r\nنوش شيرهايش به نوشيدن عسلى ماند ، كه در ظرفش نوشابه گر را ، لذت بخشد .\r\nاو هم چون عروسى در بين گروه گاوان است ، هنگامى كه همقطاران او از ميان بندهاى خود ، نمايان شوند .\r\nاو را مىتوان به كوه تشبيه كرده يا گفت ماده گاو جوانى كه پشت گرد افراشته است .\r\n","description":"","footnote":"","page_name":" 223 ","page_number":223},
  {"content":"\r\nدندانهاى سيمگونش كه گويا از شدت وقار ، آنها را با دو دست گرفته‌اند ، مىدرخشد .\r\nهرگاه او ، كره اسبى بود ، سوارهء خود را از مسرت و خوشى محروم نمىساخت .\r\nشرح حال شاعر ما را در فهرست نجاشى 64 ، رجال شيخ الطائفه ، معالم العلماء 19 ، معجم الادباء 2 / 3 ، ايضاح الاشتباه علامه ، بغية الوعاة 146 ، جامع الاقوال ، ايضاح الاشتباه ، ساروى . جامع الرواة ، جامع المقال طريحى ، هداية المحدثين معروف به تمييز المشتركات ، منتهى المقال ، رجال شيخ عبد اللطيف بن ابى جامع ، الشيعه و فنون الاسلام 91 و در آن تاريخ وفات او كه مذكور شد ، تنقيح المقال 1 / 68 اعيان الشيعه جزء نهم 67 ، التعاليق على نهاية الادب 10 / 122 ، مىتوانيد ملاحظه كنيد .\r\n","description":"","footnote":"","page_name":" 224 ","page_number":224},
  {"content":"\r\n\r\n17 المفجّع\r\nمتوفى 327\r\n\r\nايها اللائمى لحبّى عليا\r\nقم ذميما الى الجحيم خزيا\r\nأبخير الانام عرضت لازل\r\nت مذودا عن الهدى مزوّيا\r\nاشبه الانبياء كهلا و زولا\r\nو فطيما و راضعا و غذيّا\r\nكان فى علمه كآدم اذ علَّا\r\nم شرح الاسماء و المكنيا\r\nو كنوح نجا من الهلك من س\r\nير فى الفلك اذ علا الجوديا ( 1 )\r\nو على لما دعاه اخوه\r\nسبق الحاضرين و البدويا\r\nو له من ابيه ذى الايد اسما\r\nعيل شبه و ما كان عنى خفيا\r\nانه عاون الخليل على الكعب\r\nة اذ شاد ركنها المبنيا\r\nو لقد عاون الوصى حبيب ا\r\nللَّه اذ يغسلان منها الصفيا\r\nرام حمل النبى كى يقلع الاص\r\nنام عن سطحها المثول الجثيا\r\nفحناه ثقل النبوة حتى\r\nكادينآد تحته مثنيا\r\n\r\n\r\n","description":"","footnote":"\r\n( 1 ) اى كسى كه مرا به دوستى على ، ملامتم كنى ، برخيز بىآبرو و فرومايه ، به سوى دوزخ راه پيما .\r\nآيا متعرض بهترين مردم شدى ؟ تو پيوسته از راه هدايت مطرود و بر كنار خواهى بود .\r\nكسى كه از همهء مردم به پيامبران در سنين بزرگى و كودكى ، طفوليت و هنگام شيرخوارى و غذا خورى ، شبيه تر بود .\r\nاو در علمش مانند آدم است كه شرح اسماء و صفات را مىدانست .\r\nو همچون نوح است كه چون كشتىاش بر فراز جودى گذشت از هلاكت نجات يافت .\r\n","page_name":" 225 ","page_number":225},
  {"content":"\r\n\r\nفارتقى منكب النبى على\r\nصنوه ما اجل ذاك رقيا\r\nفاماط الاوثان عن ظاهر الك\r\nعبة ينفى الارجاس عنها نفيا\r\nو لو ان الوصى حاول مس الن\r\nجم بالكف لم يجده قصيا\r\nأفهل تعرفون غير على\r\nو ابنه استرحل النبى مطيا ( 1 )\r\nلم يكن امره بدوحات « خم »\r\nمشكلا عن سبيله ملويا\r\nان عهد النبى فى ثقليه\r\nحجة كنت عن سواها غنيا\r\nنصب المرتضى لهم فى مقام\r\nلم يكن خاملا هناك دنيا\r\nعلما قائما كما صدع البد\r\nر تماما دجنة او دجيا\r\nقال هذا مولى لمن كنت مولا\r\nه جهارا يقولها جهوريا ( 2 )\r\n\r\n\r\n","description":"","footnote":"\r\n( 1 ) و هنگامى كه على را برادرش فرا خواند ، او بر شهر نشينان و صحرانشينان پيشى گرفت .\r\nو او را از پدرش اسماعيل شباهتى است كه بر من مخفى نيست .\r\nاسماعيل در بالا بردن ركن ركين كعبه ، با خليل همكارى كرد .\r\nو وصى ، حبيب خدا را كمك كرد وقتى كه هر دو با هم كعبهء پاك را ، شستشو دادند .\r\nاو مىخواست پيامبر را بر دوش خود بردارد ، تا بتهاى ايستاده و نشسته را از فراز آن ، بزدايد .\r\nسنگينى بار نبوت ، چنان او را خم كرد ، كه نزديك بود در زير آن بار گران ، او به دو تا گردد .\r\nپس از آن ، بر دوش پيامبر ( ص ) على ، دامادش ، بالا رفت ، وه ، كه چه رتبهء بلندى را حائز شد .\r\nاو بتها را از سقف و ديوارهاى كعبه دور ساخت ، و پليدىها را از آن زدود .\r\nدر آن هنگام اگر وصى مىخواست دست به اختر رساند از دسترسش دور نبود .\r\nآيا شما غير از على و فرزندش ، ديگر كس را مىشناسيد كه بر پشت پيغمبر سوار شده باشد ؟\r\n( 2 ) امر على در زير درختهاى ( غدير ) خم مشكل و منحرف كننده از راهش نبود .\r\nسفارش پيغمبر دربارهء دو ثقلش ( ثقلين ) حجتى است كه شما را از ديگر چيزها بىنياز مىكند .\r\nمرتضى را بطورى كه هيچگونه خفا و سستى در آن نبود ، معرفى كرد .\r\nرهبر و پيشوائى استوار ، چنان كه ماه شب چهارده ، در ميان ابرها و ظلمتها ، طلوع كند .\r\nاين است مولاى كسى كه من مولاى اويم ، اين سخن را پيغمبر علنا و با صداى بلند گفت .\r\n","page_name":" 226 ","page_number":226},
  {"content":"\r\n\r\nوال يا رب من يواليه و انصر\r\nه و عاد الذى يعادى الوصيا\r\nان هذا الدعا لمن يتعدى\r\nراعيا فى الانام ام مرعيا\r\nلا يبالى امات موت يهود\r\nمن قلاه او مات نصرانيا\r\nمن رأى وجهه كمن عبد اللَّه\r\nمديم القنوت رهبانيا\r\nكان سؤال النبى لما تمنى\r\nحين أهدوه طائرا مشويا\r\nاذ دعا اللَّه ان يسوق احب\r\nالخلق طرا اليه سوقا و حيا\r\nفاذا بالوصى قد قرع البا\r\nب يريد السلام ربانيا\r\nفثناه عن الدخول مرارا\r\nأنس حين لم يكن خزرجيا\r\nو ذخيرا لقومه و أبى الر\r\nحمان الا امامنا الطالبيا\r\nو رمى بالبياض من صد عنه\r\nو حبا الفضل سيدا اريحيا\r\n\r\n( 1 )\r\nاين قصيده 160 بيت دارد\r\n\r\n","description":"","footnote":"\r\n( 1 ) پروردگارا را دوست دار و يارى كن كسى كه او را دوست دارد و هر كس وصى را دشمن دارد ، او را دشمن گير .\r\nاين دعا در همهء مردم ، اعم از مولى و رعيت ، پيوسته جارى است .\r\nكسى كه او را دشمن دارد مهم نيست به دين يهود ، يا به دين مسيح بميرد .\r\nهر كس چهرهء على را بنگرد ، چهرهء مرد عابدى را مىبيند كه دائم در دعا ، و كناره گير از مردم است .\r\nاو مقصود از سؤال پيامبر ( ص ) بود و مورد آرزوى او ، هنگامى كه مرغ بريانى برايش هديه آوردند .\r\nپيغمبر از خدا خواست كه محبوبترين همه خلقش را به زودى ، بر او وارد سازد .\r\nناگاه وصى ، در خانه را زد ، تا سلام خدائى شامل حالش گردد .\r\nانس بارها على را از ورود بر پيغمبر بازداشت ، زيرا على از قبيلهء او « خزرج » نبود ( و او مايل بود يكنفر خزرجى به اين افتخار نايل آيد . ) و براى قوم خود اين فضيلت را ذخيره مىكرد و خداوند رحمان جز براى امام ما فرزند ابو طالب آن را نخواسته بود .\r\nمانع راه را خداوند به سفيدى برص مبتلا ساخت و فضيلت را به آقائى كه جامع همهء صفات نيك بود ( على بن ابيطالب ( ع ) نصيب گردانيد . ( زيرا انس كه مانع ورود على ( ع ) بود به بيمارى برص مبتلا گرديد ) .\r\n","page_name":" 227 ","page_number":227},
  {"content":"\r\n\r\nپيرامون اشعار\r\nاين قصيده ، يكى از قصائد برجسته و گرانبها است ، و بطور تقطيع شده آن را در كتابها مىتوان بدست آورد ، قصيده را با شرحى مشتمل بر احاديثى در فضائل امير المؤمنين ( ع ) كه آن را شاعر در يك يا دو بيت يا بيشتر ، به نظم آورده است ، پيدا كرديم كه تعداد ابياتش به 160 بيت مىرسد ، ولى در آن چند بيت داخل كرده‌اند كه با مذهب مفجّع ، و عقيدهء او منافى است ، و برخى از مخالفانش بدان ضميمه كرده‌اند و شرح آن چند بيت را ، متناسب با ديگر ابيات اصلى ، در شرح قصيده ، نيز وارد كرده‌اند .\r\nبراى مثال دربارهء سيد البطحاء ابى طالب پدر مولى امير المؤمنين ( ع ) و در بارهء پدر ابراهيم خليل مطالبى ذكر شده ، كه احدى از اصحاب اماميه رضوان اللَّه عليهم بدانها قائل نيستند تا چه رسد به مفجع كه خود از شخصيتهاى بزرگ شيعه و علما و شعراى روشنگراى آنان است ، به گمان مىرسد اين شرح نيز از خود مفجع باشد و به نظر مىرسد سخن شيخ الطائفه در « الفهرست » و مرزبانى در « المؤتلف و المختلف » و حموى در « معجم الادباء » آنجا كه كتابهايش را بر شمرده ( و كتاب قصيده اش دربارهء اهل البيت ) اشاره به همين شرح باشد .\r\nاين قصيده را « اشباه » ناميده‌اند . حموى در معجم الادباء 17 / 191 در آغاز شرح حال مفجع گويد : او را قصيده اى است به نام اشباه در آن به مدح على پرداخته سپس در صفحهء 200 گويد : او را قصيده اى است كه داراى تنظيرها ، و تشبيه‌ها . و بدين سبب به نام « الاشباه » خوانده شده ، براى اينكه غرض از سرودن آن ، تذكر ،\r\n","description":"","footnote":"","page_name":" 228 ","page_number":228},
  {"content":"\r\nخبرى است كه عبد الرزاق از معمر زهرى از سعيد بن مسيب از ابى هريره نقل كرده است كه گويد : پيامبر خدا ( ص ) در حالى كه در بزم اصحابش نشسته بود فرمود :\r\nان تنظروا الى آدم فى علمه و نوح فى همه و ابراهيم فى خلقه و موسى فى مناجاته و عيسى فى سنته و محمد فى هديه و حلمه ، فانظروا الى هذا المقبل فتطاول الناس فاذا هو على بن ابيطالب ( ع ) . ( 1 )\r\nحديث اشباه\r\nاين حديث را حموى در معجم الادباء از تاريخ ابن بشران نقل كرده و هر دو فرقه بر نقل آن اتفاق دارند فقط اختلافى در الفاظ آن وجود دارد ، و اينك متون آن را عينا بررسى مىكنيم :\r\n1 - پيشواى حنبليان ، احمد ، از عبد الرزاق به اسناد خود آن را متذكر شده و به اين الفاظ ، حديث را نقل كرده : من اراد ان ينظر الى آدم فى علمه و الى نوح فى فهمه و الى ابراهيم فى خلقه و الى موسى فى مناجاته و الى عيسى فى سنته و الى محمد فى تمامه و كماله فلينظر الى هذا الرجل المقبل . فتطاول الناس فاذا هم بعلى بن ابيطالب كانما ينقلع من صبب و ينحط من جبل\r\n« هر كس بخواهد آدم را در علمش ، و نوح را در فهمش ، و ابراهيم را در اخلاقش و موسى را در مناجاتش ، عيسى را در سنتش ، و محمد را در تماميت و كمالش ببيند ، بايد به اين مردى كه مىآيد بنگرد . مردم همه گردن كشيدند ناگاه چنان با على بن ابيطالب مواجه شدند ، كه گويا او از زمين كنده شده و از كوه سر برآورده است . »\r\n2 - ابو بكر احمد بن حسين بيهقى متوفى 458 ه در « فضائل الصحابة » به اين لفظ آورده :\r\nمن اراد ان ينظر الى آدم فى علمه و الى نوح فى تقواه و الى ابراهيم فى حلمه و الى موسى فى هيبته و الى عيسى فى عبادته فلينظر الى على بن ابيطالب .\r\n\r\n","description":"","footnote":"\r\n( 1 ) اگر به آدم ، در علمش و نوح ، در همتش و ابراهيم ، در خويش ، و موسى ، در مناجاتش و عيسى در سنتش و محمد ، در آرامش و حلمش بخواهيد بنگريد ، به اين شخصى كه وارد مىشود بنگريد ، مردم گردن كشيدند تا او را ببينند ، كه ناگاه ديدند على بن ابيطالب ( ع ) است .\r\n","page_name":" 229 ","page_number":229},
  {"content":"\r\n3 - حافظ احمد بن محمد عاصمى در كتابش « زين الفتى فى شرح سورة هل اتى » به اسناد خود از طريق حافظ عبيد اللَّه بن موسى العبسى از ابى الحمراء روايت كرده گويد : رسول خدا ( ص ) فرمود :\r\nمن اراد ان ينظر الى آدم فى علمه و الى نوح فى فهمه و الى ابراهيم فى حلمه و الى موسى فى بطشه فلينظر الى على بن ابيطالب .\r\nو به اسناد ديگر از طريق حافظ عيسى نيز آمده و در آن افزوده شده است :\r\nوالى يحيى بن زكريا فى زهده . و به اسناد سومى به الفاظ كوتاهتر از آنچه ياد شده آورده سپس گويد :\r\nاما آدم ( ع ) شباهتش با مرتضى به ده چيز است : اول به سرشت و طينت ، دوم به درنگ و مدت توقف ، سوم به مصاحب و همسر ، چهارم به ازدواج و خلعت ، پنجم به علم و حكمت ، ششم به هوش و فطانت ، هفتم به آمريت و خلافت ، هشتم به دشمنان و مخالفت ، نهم به وفا و وصيت ، دهم به اولاد و عترت ، آنگاه در توضيح و شرح هر كدام بسط كلام داده سپس گويد :\r\nاما مشابهت بين مرتضى و نوح به هشت چيز است : اولش به فهم ، دوم به دعوت ، سوم به اجابت ، چهارم به كشتى ، پنجم به بركت ، ششم به سلامت ، هفتم به شكر ، هشتم به هلاك كردن . آنگاه وجه شباهت را در اينها همه بيان كرده تا آنجا كه گويد :\r\nو شباهت بين مرتضى و ابراهيم خليل ، به هشت چيز است : اولش به وفا ، دوم ، به حفظ و خوددارى ، سوم : به مناظره با پدر و قوم خود ، چهارم به نابود كردن بت به دستش ، پنجم به بشارت خداوند او را به دو فرزندى كه ريشه انساب پيامبران عليهم السلاماند ، ششم به اختلاف احوال ذريه اش بين نيكوكار و ستمگر ، هفتم به گرفتارى او از ناحيهء خدا به جان و مال و فرزند ، هشتم به نامگذارى او از طرف خداوند به خليل به اين معنى كه هيچ چيز را بر خدا ترجيح نداده است . آنگاه در وجه شباهت به تفصيل سخن گفته تا آنجا كه گويد :\r\n","description":"","footnote":"","page_name":" 230 ","page_number":230},
  {"content":"\r\nاما شباهت بين مرتضى و يوسف صديق به هشت چيز است : اولش به علم و حكمت در كودكى ، دوم به حسد برادرانش ، سوم به عهد شكنى نسبت به او ، چهارم به جمع بين علم و سلطنت براى او در بزرگى ، پنجم به آشنائى بر تأويل احاديث ، ششم به كرم و گذشت از برادران ، هفتم به عفو از آنان در وقت قدرت بر آنها ، هشتم به مهاجرت و تغيير خانه ، سپس بعد از بيان وجه شبه در اين موارد گويد :\r\nاما شباهت مرتضى با موسى كليم ( ع ) به هشت چيز است . اولش : به صلابت و شدت ، دوم به احتجاج و دعوت كردن ، سوم به عصا و نيرو ، چهارم : به شرح صدر و وسعت نظر ، پنجم به برادرى و قرابت ، ششم : به دوستى و مودت ، هفتم : به آزار ديدن و محنت كشيدن ، هشتم : به ميراث ملك و امارت ، وجه شبه‌ها را بيان كرده سپس گويد :\r\nو شباهت بين مرتضى و داود به هشت چيز برقرار شده : اولش به علم و حكمت ، دوم به نيرومندى در برابر همقطارانش در سنين كودكى ، سوم به مبارزه براى كشتار جالوت ، چهارم به قدرت او بر طالوت تا اينكه خدا ملك و قدرت را به او داد ، پنجم به نرم كردن آهن براى او ، ششم به تسبيح جمادات با او ، هفتم به فرزند صالح هشتم به خطاب قاطع ، و پس از توضيح شباهت بين آن دو در اين صفات گويد :\r\nو شباهت بين مرتضى و سليمان به هشت چيز است : اولش : به امتحان و ابتلاء در خودش ، دوم به انداختن پيكر بر تختش ، سوم به تلقين خدا او را در كودكى به آنچه شايستهء آن است از خلافت ، چهارم به رد خورشيد به خاطرش بعد از غروب ، پنجم به تسخير هوا و باد براى او ، ششم به تسخير جن براى او ، هفتم به آگاهىاش از سخن گفتن پرندگان و جمادات و گفتگو با آنها ، هشتم به آمرزش و برداشتن حساب از او ، آنگاه به بيان وجه تشبيه‌ها پرداخته سپس گويد :\r\nو شباهت بين مرتضى ( ع ) و ايوب به هشت چيز واقع شد : يكى به بلايا در بدنش ، دوم به بلايا در فرزندش ، سوم به بلايا در مالش ، چهارم به صبر بر شدائد ، پنجم به اينكه همه بر او خروج كردند ، ششم به شماتت دشمنان ، هفتم به دعا به درگاه\r\n","description":"","footnote":"","page_name":" 231 ","page_number":231},
  {"content":"\r\nخداى بزرگ در ميان بلايا بىسستى و فتور ، هشتم به وفا به نذر ، و اجتناب از تخلف از وظيفهء نذر ، پس از بيان وجه مشابهت بين آن دو در اين امور گويد :\r\nو شباهت بين مرتضى و يحيى بن زكريا به هشت چيز اتفاق افتاد : اولش به حفظ و عصمت از گناه ، دوم به كتاب و حكمت ، سوم به تسليم و تحيت ، چهارم به نيكى به پدر و مادر ، پنجم به قتل و شهادت به خاطر يك زن مفسد ، ششم به شدت خشم و انتقام گرفتن خدا بر قتلش ، هفتم به خوف و مراقبت از خدا ، هشتم به نداشتن همنام ( سمّى ) براى او و بررسى در نامگذارى او ، سپس بعد از بسط سخن پيرامون جهت شباهت دربارهء موارد نامبرده گويد :\r\nو شباهت واقع شده است بين مرتضى ( ع ) و عيسى ، در هشت چيز : اولش به اعتراف و اذعان به خداى بزرگ و متعال ، دوم به علم به كتاب از كودكى در وقتى كه هنوز به پايهء مردان نرسيده بود ، سوم به علم نامه نگارى و سخنرانى ، چهارم به هلاك دو فرقه از اهل ضلال در مورد او ، پنجم به زهد در دنيا ، ششم به كرم و بخشش ، هفتم به اخبار از كائنات آينده ، هشتم به كفايت و كاردانى ، آنگاه وجه شبه در اين موارد را بيان كرده است .\r\nو اين كتاب يكى از گرانبهاترين كتب عامه است كه در آن نشانه‌هاى دانش و نمودارهاى برازندگى به چشم مىخورد و اهل سنت با داشتن اين گونه كتب ارزشمند ، سرگرم كتابهاى بيمايه و آلوده شده‌اند .\r\n4 - اخطب الخطباء خوارزمى مالكى ، متوفى 568 ه به اسناد خود در كتاب « المناقب » 49 از طريق بيهقى از ابى الحمراء حديث را به اين الفاظ نقل كرده :\r\nمن اراد ان ينظر الى ادم فى علمه ، و الى نوح فى فهمه ، و الى يحيى بن زكريا فى زهده ، و الى موسى بن عمران فى بطشه ، فلينظر الى على بن ابى طالب .\r\nو در صفحه 39 به اسناد خود از طريق ابن مردويه از حارث اعور پرچمدار على بن ابيطالب نقل كرده كه گفت : به ما خبر دادند كه پيامبر ( ص ) در بين گروهى از يارانش نشسته بود در اين حال فرمود :\r\n","description":"","footnote":"","page_name":" 232 ","page_number":232},
  {"content":"\r\nاريكم آدم فى علمه و نوحا فى فهمه و ابراهيم فى حكمته فلم يكن باسرع من ان طلع على ( ع ) « نشان دهم به شما آدم را در علمش ، و نوح را در فهمش ، و ابراهيم را در حكمتش ، پس ناگاه ديدم على ( ع ) بر ما وارد شد » ابو بكر گفت : يا رسول اللَّه ! مردى را به سه كس از پيامبران قياس كردى ؟ آفرين ، آفرين ، بر اين مرد ، كيست او يا رسول اللَّه ! پيامبر ( ص ) فرمود : آيا تو او را نمىشناسى اى ابا بكر ! ؟ گفت :\r\nخداى و رسولش آگاهترند ، فرمود : او ابو الحسن على بن ابيطالب است . ابو بكر گفت : آفرين ، آفرين اى ابا الحسن و اين مثلك يا ابا الحسن « چه كسى مىتواند مانند تو باشد اى ابا الحسن ! »\r\nو در صفحهء 245 به اسناد خود بدين لفظ روايت كرده است : من اراد ان ينظر الى موسى فى شدته و الى عيسى فى زهده فلينظر الى هذه المقبل فاقبل على و ذكره ( 1 )\r\n5 - ابو سالم كمال الدين محمد بن طلحهء شافعى متوفى 652 ه حديث را در « مطالب السؤل » به نقل از كتاب « فضائل الصحابه » بيهقى حديث را به اين لفظ نقل كرده :\r\nمن اراد ان ينظر الى آدم فى علمه ، و الى نوح فى تقواه و الى ابراهيم فى حلمه و الى موسى فى هيبته و الى عيسى فى عبادته فلينظر الى على بن ابيطالب سپس گويد :\r\nبدين ترتيب پيامبر ( ص ) براى على ، علمى شبيه علم آدم ، و تقوائى شبيه تقواى نوح ، و حلمى شبيه حلم ابراهيم ، و هيبتى شبيه هيبت موسى ، و عبادتى شبيه عبادت عيسى ، ثابت كرده است . و اين تصريحى است بر علم و تقوا ، و حلم و هيبت و عبادت على . و اين كه اين صفات ، در او به اوج اعلاى خود رسيده كه او را به اين گروه از پيامبران مرسل كه داراى اين گونه صفات و مناقباند ، تشبيه فرموده است .\r\n6 - عز الدين ابن ابى الحديد متوفى 655 ه « شرح نهج البلاغه » 2 / 236 گويد :\r\nمحدثان روايت كرده‌اند از پيامبر ( ص ) كه فرمود : من اراد ان ينظر الى نوح فى عزته و موسى فى علمه و عيسى فى ورعه فلينظر الى على بن ابيطالب .\r\n\r\n","description":"","footnote":"\r\n( 1 ) هر كس بخواهد موسى را در شدتش ، و عيسى را در زهدش ببيند ، به اين شخصى را كه مىآيد بنگرد و على آمد و او را ياد كرد .\r\n","page_name":" 233 ","page_number":233},
  {"content":"\r\n7 - حافظ ابو عبد اللَّه الكنجى شافعى متوفى 658 ه در « كفاية الطالب » صفحهء 45 به اسنادش از ابن عباس روايت كرده كه گفت : در حالى كه پيامبر ( ص ) بين گروهى از اصحاب خود نشسته بود ، ناگاه على ( ع ) وارد شد همين كه چشم پيامبر صلَّى اللَّه عليه و آله به او افتاد ، فرمود : من اراد منكم ان ينظر الى آدم فى علمه ، و الى نوح فى حكمته و الى ابراهيم فى حلمه ، فلينظر الى على بن ابى طالب .\r\nسپس گويد : من مىگويم : تشبيه پيامبر على را به آدم در علمش ، به خاطر اين است كه خداوند خصوصيات هر چيز را به آدم تعليم كرده ، چنان كه خداى عز و جل گويد : * ( وَعَلَّمَ آدَمَ الأَسْماءَ كُلَّها ) * ، پس چيزى و حادثه اى نيست مگر اينكه علمش نزد على است و فهم معنايش براى اوست .\r\nو او را به نوح در حكمتش تشبيه فرمود و در روايتى « فى حكمه » ( در حكم خدا ) آمده است و شايد « فى حكمه » صحيحتر باشد ، زيرا على مصداق شديدا على - الكافرين ، رؤفا بالمؤمنين بود ، چنان كه خداوند متعال او را در قرآن با اين جمله توصيف كرده ، * ( وَالَّذِينَ مَعَه أَشِدَّاءُ عَلَى الْكُفَّارِ رُحَماءُ بَيْنَهُمْ ) * ( 1 )\r\nو خداى عز و جل از شدت نوح نسبت به كفار خبر داده ، آنجا كه فرمايد :\r\n* ( رَبِّ لا تَذَرْ عَلَى الأَرْضِ مِنَ الْكافِرِينَ دَيَّاراً ) * ( 2 )\r\nو تشبيه كرده او را به ابراهيم خليل الرحمن در حلمش ، چنان كه خداى عز و جل در وصف او گويد : * ( إِنَّ إِبْراهِيمَ لأَوَّاه حَلِيمٌ ) * ، ( 3 ) بدين ترتيب على ( ع ) متخلق به خوى پيامبران و متصف به صفات برگزيدگان خدا بوده است .\r\n8 - حافظ ابو العباس محب الدين طبرى متوفى 694 ه حديث را در « رياض - النظرة » 2 / 218 به اين الفاظ آورده : من اراد ان ينظر الى آدم فى علمه و الى نوح فى فهمه و الى ابراهيم فى حلمه و الى يحيى بن زكريا فى زهده و الى موسى بن عمران فى بطشه فلينظر الى على بن ابيطالب .\r\n\r\n","description":"","footnote":"\r\n( 1 ) آيهء 29 : فتح .\r\n( 2 ) آيهء 26 : نوح .\r\n( 3 ) آيهء 114 : توبه .\r\n","page_name":" 234 ","page_number":234},
  {"content":"\r\nگويد : قزوينى حاكمى آن را روايت كرده .\r\nو از ابن عباس به اين لفظ نقل گرديده : من اراد ان ينظر الى ابراهيم فى حلمه و الى نوح فى حكمه و الى يوسف فى جماله فلينظر الى على بن ابى طالب ، سپس گويد اين روايت را ملَّافى در سيره اش نقل كرده است .\r\n9 - شيخ الاسلام حموئى متوفى 722 ه در « فرائد السمطين » حديث را به چند سند از طريق حاكم نيشابورى ، و ابى بكر بيهقى به تعبيرى كه از محب الدين طبرى ملاحظه شد يا نزديك به آن ، نقل كرده است .\r\n10 - قاضى عضد الايجى شافعى متوفى 756 ه آن را در المواقف 3 / 276 به اين لفظ نقل كرده : من اراد ان ينظر الى آدم فى علمه ، و الى نوح فى تقواه و الى ابراهيم فى حلمه و الى موسى فى هيبته و الى عيسى فى عبادته فلينظر الى على بن ابيطالب .\r\n11 - تفتازانى شافعى متوفى 792 ه در « شرح المقاصد » 2 / 299 تعبير قاضى ايجى نامبرده را آورده .\r\n12 - ابن الصباغ مالكى متوفى 855 ه در « الفصول المهمه » صفحهء 21 نقل از « فضائل الصحابه » بيهقى به همان لفظ نقل كرده .\r\n13 - محمود آلوسى متوفى 1270 ه حديث را در شرح عينيهء عبد الباقى عمرى در صفحهء 27 به لفظ بيهقى آورده .\r\n14 - صفورى در « نزهة المجالس » 2 / 240 گويد : پيامبر ( ص ) فرمود :\r\nمن اراد ان ينظر الى آدم فى علمه و الى نوح فى فهمه و الى ابراهيم فى حلمه و الى موسى فى زهده و الى محمد فى بهائه فلينظر الى على بن ابيطالب رضى اللَّه عنه .\r\nاين حديث را ابن جوزى ياد كرده و در حديث ديگرى كه رازى آن را تفسيرش آورده ، آمده است : من اراد ان يرى آدم فى علمه و نوحا فى طاعته و ابراهيم فى خلقه و موسى فى قربه و عيسى فى صفوته فلينظر الى على بن ابى طالب .\r\n15 - السيد احمد القادين خانى در « هداية المرتاب » 146 حديث را به لفظ بيهقى آورده است .\r\n","description":"","footnote":"","page_name":" 235 ","page_number":235},
  {"content":"\r\n\r\nشاعر را بشناسيم\r\nابو عبد اللَّه محمد بن احمد بن عبد اللَّه ( 1 ) نويسنده و نحوى مصرى ، ملقب به مفجّع ، يگانه اى از شخصيتهاى علم و حديث است . و حلقهء واسطه اى است ميان پيشوايان فرهنگ و ادب عربى ، و خاندان شعر و قصيده در اين زبان . او از افراد انگشت شمار اصحاب اماميه است كه به حسن عقيده و سلامت مذهب و محكمى رأى ، ستوده شده ، معروف است . تمايل كلىاش به ائمهء اهل البيت عليهم السلام است و اشعار فراوانى در مدح آنان و تأسف بر مصائب ناگوار آنان سروده ، تا جائى كه بدخواهانش كه مىخواستند لقب زشتى به او داده باشند ، لقب « مفجع » ( يعنى فاجعه ديده ) را به او دادند . او خود بدين معنى در شعرش اشاره كرده گويد :\r\nاگر مفجع را از روى بدگوئى به من لقب داده‌اند ، بجانم سوگند كه من اندوه فاجعه ديدگان دارم . ( 2 )\r\nآنگاه اين لقب براى او ، حتى نزد دوستانش به دليلى كه ياد شد ، به قول نجاشى و علامه ، و به خاطر شعرى كه سروده چنان كه در معجم الشعراء مرزبانى 464 آمده ، و شايد مقصودش بيت نامبرده باشد ، معروف گرديد .\r\nآنگاه بايد دانست كه : معجم الادباء حموى و معجم الشعراى مرزبانى . و وافى بالوفيات صفدى ، ابن مفجع را از شاعران پر شعر معرفى كرده‌اند . و ابن نديم آورده است كه شعرش در صد برگ بوده و در تأييد اين امر ، نجاشى و علامه گفته‌اند او را\r\n\r\n","description":"","footnote":"\r\n( 1 ) در معجم الادباء عبيد اللَّه آمده است .\r\n( 2 )\r\n\r\nان يكن قيل لى : المفجع نبزا\r\nفلعمرى انا المفجع هما\r\n\r\n","page_name":" 236 ","page_number":236},
  {"content":"\r\nشعر فراوانى دربارهء اهل البيت عليهم السلام است و توصيف آنان او را به عنوان ، كاتب و شاعرى مطلع بر لغات غريب چنان كه در مروج الذهب آمده و اينكه او از بزرگان زبان و ادبيات عرب بوده ، نشان كثرت اشعار اوست .\r\nابو محمد بن بشران ( 1 ) گويد : او شاعر و اديب بصره بود و در مسجد جامع بصره مىنشست و بيانات او را مىنوشتند و براى او شعر و لغت و نوشتهء ديگران را مىخواندند ( و او نظر مىداد ) و اشعارش معروف است و ابو عبد اللَّه اكفانى ، راوى اشعار اوست .\r\nو براى من به خط خود از اشعار مليحش مقدار زيادى شعر نوشته و اشعارش زياد و نيكو است . او براى گروهى از بزرگان اهواز مدح و هجاهاى فراوان سروده ، و قصيده اى در رثاى « ابو عبد اللَّه ابن درستويه » در حيات او گفته و او را به لقب « دهن الآجر » ( روغن آجر ) خوانده است .\r\nمرگ « دهن الآجر » فرا رسيد ، زمين سبز شد ، و كوهها به زوال نگرائيد .\r\nو به توصيف چيزهاى بسيارى در آن پرداخته است . او نزد پدرم بسيار رفت و آمد مىكرد و خيلى آنجا مىماند من او را در كودكىام نزد او در اهواز ديده‌ام و با پدرم مراسلاتى داشت ، و در مدح او اشعار فراوانى سروده و من آنها را گرد آورده بودم ، و هنگام ورود ابن ابى ليلى به اهواز و غارت ، روزنامه‌ها مفقود گرديد در بين آنها قصيده اى به خط او نزد من مانده كه در آن مىگويد :\r\nاگر به جود و بخشش گفته شود ، مولاى تو كيست ، گويد بلى عبد المجيد مغيرة بن بشران است .\r\nاز او قصيدهء ديگرى ياد دارم كه گويد :\r\nاى كسى كه دستم را ، وقتى زمينگيريم آن را خورد كرده بود ، و در مصر تهيدست و دور افتاده شده بودم ، به عطاهايش گشود .\r\nمرا از دست مردمى نجات دادى كه از دين خود ، كشتن اديبى را كه علمش را ظاهر سازد ، دانند .\r\n\r\n","description":"","footnote":"\r\n( 1 ) حموى در معجم الادباء از تاريخش نقل كرده و ما خلاصهء آن را مىآوريم .\r\n","page_name":" 237 ","page_number":237},
  {"content":"\r\nمفجّع ، « ثعلب » را ملاقات كرد و از او و ديگران چيزها آموخت . و ميان او و ابن دريد بنا بر آنچه در فهرست ابن نديم ، و الوافى بالوفيات صفدى آمده است هجاهائى رد و بدل مىشد و به احتمال قوى بنا بر آنچه در مروج الذهب آمده ، او با « باهلى مصرى » كه از مخالفان سرسخت ابن دريد بود مصاحبت داشته است ، ولى ثعالبى در يتمة الدهر نقل كرده : او با خود ابن دريد مصاحبت داشته و در تأليف و املا كردن ( حديث و لغت ) جاى ابن دريد را گرفته است . و شايد آنها در دو وقت از دوران خود را با آن دو گذرانده‌اند .\r\nابو عبد اللَّه الحسين بن خالويه و ابو القاسم حسن بن بشير بن يحيى ، و ابو بكر دورى از او روايت كرده‌اند . او نديم و معاشر ابى القاسم نصر بن احمد بصرى خبز أرزى شاعر بزرگوار متوفى 327 ه و ابى الحسين محمد بن محمد معروف به ابن لنكك بصرى نحوى ، و ابى عبد اللَّه اكفائى شاعر بصرى بوده است .\r\n\r\nآثار ارزشمند او\r\n1 - كتاب « المنقذ من الايمان » ، صفدى در الوافى بالوفيات صفحهء 130 گويد :\r\nاين كتاب شبيه كتاب « الملاحن » ابن دريد ، و بهتر از آنست . سيوطى در شرح المغنى فوائد ادبى چندى از آن نقل كرده است .\r\n2 - كتاب قصيده اش در اهل بيت عليهم السلام .\r\n3 - كتاب ترجمان در معانى شعر مشتمل بر سيزده تعريف كه عبارتست از :\r\nتعريف اعراب ، تعريف مديح ، تعريف نجل ، تعريف حلم و رأى ، تعريف هجا ، تعريف لغز ، تعريف مال ، تعريف اغتراب ، تعريف مطايا ، تعريف خطوب ، تعريف نبات ، تعريف حيوان ، تعريف غزل . نجاشى گويد مثل اين كتاب در اين باره نوشته نشده است .\r\n4 - كتاب اعراب\r\n5 - كتاب اشعار الجوارى - ناتمام\r\n6 - كتاب عرائس المجالس\r\n","description":"","footnote":"","page_name":" 238 ","page_number":238},
  {"content":"\r\n7 - كتاب غريب شعر زيد الخليل الطائى\r\n8 - كتاب اشعار ابى بكر خوارزمى .\r\n9 - كتاب سعادة العرب\r\nمرزبانى براى مفجع در مدح ابى الحسن محمد بن عبد الوهاب زينبى هاشمى قصيده اى به اين مضمون ياد كرد :\r\nزينبى با جلالت قدرش ، اخلاقى مانند طعم آب ، روان و راحت دارد .\r\nشهامتش به اندازه اى است كه شير خشمگين را مىكوبد و از بخششهايش درياى خروشان غرق مىگردد .\r\nدر بلندترين پايگاه آل هاشم خانه اى گرفته ، كه استوانه هايش تا فرقد ( ستارهء قطب شمال ) ، بالا مىگيرد .\r\nاو آزاد مردى است كه صبح و شام طالبان را به انعام و كرمش ، پيوسته مىنوازد .\r\nوقتى اموالش در مصرف عطاهايش در روز كم آيد ، از باقى ماندهء فردا استفاده مىكند .\r\nبه نور راه و رسمهاى او ، مكارم اخلاق ، هدايت شود ، و به بخششهاى دست او ، ابرها اقتدا نمايند .\r\nفاصلهء ميان من و ثروتمند شدن ( از عطاياى او ) درست ، فاصلهء بين من و حيات خلوت خانه ( فضاى بيرون خانه ) است .\r\nو در معجم الادباء از تاريخ ابى محمد عبد اللَّه بن بشران نقل كرده كه او گويد :\r\nروزى مفجع به قاضى ابى القاسم على بن محمد تنوخى وارد شد و ديد او كتاب « معانى الشعر » را بر عبيسى فرو مىخواند پس اين شعر را خواند .\r\n","description":"","footnote":"","page_name":" 239 ","page_number":239},
  {"content":"\r\nقد\r\n\r\nقدم العجب على الرويس\r\nو شارف الوهد ابا قبيس\r\nو طاول البقل فروع الميس\r\nو هبت العنز لقرع التيس\r\nو ادعت الروم ابا فى قيس\r\nو اختلط الناس اختلاط الحيس\r\nاذ قرء القاضى حليف الكيس\r\nمعانى الشعر على العبيسى\r\n\r\n( 1 )\r\nو اشعار را سوى تنوخى افكند و رفت و گويد : او ابو القاسم تنوخى را مدح گفت و از او جفا ديد آنگاه به او چنين نوشت :\r\nاگر مردم ، همه روى برگردانند و از من جلو گيرند ، چيزى از رزق مقسوم را ، نخواهند كاست .\r\nدر آغاز دوستى بود و سپس زوال يافت و از بين رفت ، و پيمانى بود و آنگاه ويران گرديد .\r\nما ، در دوران خود ، با ملتهائى باز نشستيم ، و قبل از آنان ، مردمى را از دست داديم .\r\nضعفى در خود احساس نكرديم ، و زمين زير پايمان فرو نرفت ، و خون از آسمان نباريد .\r\nدر راه خدا هر چه از دست رود عوضى دارد ، و هر كس به خدا تمسك جويد از روزگار نترسد .\r\nآزاده اى كه ما به او گمان خوب برده بوديم ، ولى او نه گمان ما را تحقق بخشيد ، و نه رعايت عهد و وفا را كرد .\r\nپس چه شد ؟ نه هر كس به دو اعتماد كنند ، رعايت وفا و جوانمردى را خواهد كرد .\r\n\r\n","description":"","footnote":"\r\n( 1 ) مردك بدخوى را چنان خود پسندى گرفت ، كه سرزمينى پست بخواهد بر كوه ابو قبيس مشرف گردد .\r\nو يا برگ تره اى بخواهد در بلندى ، به شاخه‌هاى درخت انگور برسد ، و يا ماده بزى بخواهد بز نر را از پاى درآورد .\r\nو يا روم ، بر عرب سمت پدرى ادعا كند ، و مردم همچون « شيرنيك » بهم ممزوج شدند .\r\nدرست همان وقتى كه قاضى ( ابو القاسم على بن محمد تنوخى ) پولدار ، « معانى الشعر » را بر عبيسى ، فرو خواند .\r\n","page_name":" 240 ","page_number":240},
  {"content":"\r\nمن اشتباه كردم ، و مردم اشتباه مىكنند ، و آيا شما خلقى كه از اشتباه رميده باشند مىشناسيد ؟\r\nكيست كه به درستى معروف شده باشد ، و آنگاه به گناه و لغزش او را نشناسند ؟\r\nدستم بشكند چرا از كمى عطا نشسته ، شكايتم را نوشتم ، و قلم را سخت به كار گرفتم .\r\nكاش قبل از آن كه بگويم ، گنگ شده بودم و زبانم كار نمىكرد ، و كاش دهانم را نمىگشودم .\r\nعجب لغزشى است كه گناهش بخشودنى نيست ، و درد و رنجش را بر دل و خمير بجاى گذارد .\r\nكسى كه رفيقش در اهانتى كه به او شده ، مراعات جانبش را كند و او باز تكرار آن گناه كند ، به خود ستم كرده است .\r\nو نيز اين اشعار از اوست :\r\nدوستى نمكين چهره و بسيار زرنگ داريم كه در دوستىاش سودى و خيرى عايد نمىشود .\r\nمن او را به آتش تابستان تشبيه مىكنم ، سودى نمىبخشد و در مقابل خواب و حركت را از ما مىگيرد . ابن ابى الحديد اين شعر را از مفجع آورده :\r\nاگر در مهر خود نسبت به شما خيانت كردم و رفتم و اگر سنن و آداب دوستى را رعايت نكردم .\r\nخواستم زشتى پسر طلحه را بپوشانم ، كه او هيچ گاه كمال خالق را نشان نداده است .\r\nو در معجم الادباء نقل كرده : سخن او را در هنگامى كه باران پيوسته مىبارد و امور جارى ، از حركت باز ايستاده بود :\r\nاى خداى همهء مخلوقات و اى بخشندهء مال و فرزندان !\r\n","description":"","footnote":"","page_name":" 241 ","page_number":241},
  {"content":"\r\nكه هفت آسمان بر فراز هفت زمين بدون كمك گرفتن از كسى برافراشتى .\r\nاى كسى كه وقتى به چيزى بگويد « كن » ( باش ) نون كن تحقق نيافته آن چيز ، تحقق مىيابد .\r\nما را در اين سال با ريزش باران بيش از اين سقايت مكن كه سيرابيم .\r\nو از اوست در حالى كه از پاره اى از دوستانش نيز كاغذى طلبيد تا شعرى براى تبريك جشن كسى سرايد و او كوتاهى ورزيد تا موقع جشن سپرى شد گويد :\r\nهر چند جوف نامه مشتمل بر روح بلاغت باشد باز مانند فصيحى لال است .\r\nولى هنگامى كه حامل با توجه خود به آن كمك كند ، جوابش به آسانى گشوده مىشود .\r\nوقتى نماينده سستى كند و عمدا كوتاه آيد نامه برگى شوم خواهد بود . ( 1 ) .\r\nروز جشن ، فرصت نامه از دستم رفت ، و ياد آن در شعر ، از بخشش مفلس خنكتر است .\r\nآنگاه از او دربارهء بخشش مفلس پرسيدند : گفت در حال افلاس وعده اى مىدهد كه در وقت توانائى بدان عمل نخواهد كرد . و از اشعار نمكينش شعرى است كه چون شخصى يك طبق نىشكر و اترنج و نارنج برايش آورده گفته :\r\nشيطان تو در طبق ، شيطان عصيانگرى است .\r\nاز اين رو تو ، آن كار را آغاز مىكنى و باز تكرار مىكنى .\r\nهديه اى از تو ، برتر از نيكوئى براى ما آوردند .\r\nطبقى كه در آن اندازه هائى با پستانها و گونه‌ها بود . ( 2 )\r\nوطواط در كتاب غرر الخصايص صفحهء 270 شعر او را كه در مقام طلب حاجتش سروده نقل كرده :\r\nاى بزرگ مرد تا وقتى پرندهء درختان درهم ، آهنگ مىخواند ، تو پيوسته\r\n\r\n","description":"","footnote":"\r\n( 1 ) نامهء شوم ، نامه اى است كه در آن نوشته باشند « حامل بايد كشته شود » .\r\n( 2 ) مقصود از پستانها ، اترنج كه ميوهء گردى است و مقصود از گونه‌ها نارنج است .\r\n","page_name":" 242 ","page_number":242},
  {"content":"\r\nدر افسوس زندگى كن .\r\nمرا وعده اى از شما است كه منكر آن نتوانيد شد ، وعدهء مرا مانند وعدهء آزاده اى برآور .\r\nتو رسم جود و سخاوت را با بخششهاى خود در وقتى كه آثارى از حيات نداشت ، زنده كردى و هر وقت زمانه چيره شد و كسى را از پاى درآورد كسانى چون من بايد به كسانى چون تو تكيه كنند .\r\nم - نويرى در « نهاية الادب » صفحهء 77 اين شعر را از او دانسته :\r\nآهو چهره اى كه ناگاه دو طرف پيشانىاش را مانند عقرب نشان مىدهد ، ولى نازيبائى آن را ندارد .\r\nسيب گونه هايش را خرمى چنان است ، كه گويا از اشك چشم من آبيارى شده است .\r\n« مفجّع » در بصره زاده شد و در همانجا به سال 327 ه بر طبق آنچه در معجم الادباء بنقل از تاريخ معاصرش ابى محمد عبد اللَّه بن بشران آمده ، وفات يافت . آنجا كه ابن بشران گويد : وفاتش قبل از وفات پدرم ( ابى محمد عبد اللَّه بن بشران ) در روز شنبه دهم شعبان سال سيصد و بيست و هفت ، اتفاق افتاد .\r\nمرزبانى گويد : قبل از سال 330 ه در گذشته ، و صفدى در « الوافى بالوفيات » تاريخ وفاتش را 320 آورده . همچنين قاضى در « المجالس » و سيوطى در « البغيه » و ديگران از آنان پيروى كرده‌اند ، و تاريخ برگزيدهء ما در مورد سال وفات او ، همان است كه حموى از تاريخ ابى محمد بن بشران آورده است .\r\nشرح حال مفجع را در كتب زير مىتوان يافت : فهرست ابن النديم / 123 فهرست شيخ / 150 ، معجم الشعراء مرزبانى / 464 ، يتيمة الدهر 2 / 334 فهرست نجاشى / 264 ، مروج الذهب 2 / 519 ، معجم الادباء 17 / 190 - 205 ، الوافى بالوفيات صفدى 1 / 129 خلاصة الاقوال علامه ، بغية الوعاة / 13 ، مجالس المؤمنين / 234 ، جامع الرواة اردبيلى ، منهج المقال / 280 ، روضات الجنات / 554 ، الكنى و الالقاب 3 / 163 ، الاعلام زركلى 3 / 845 ، آثار العجم / 277 .\r\n","description":"","footnote":"","page_name":" 243 ","page_number":243},
  {"content":"\r\n\r\n18 ابو القاسم صنوبرى\r\nمتوفى 334 ه\r\n\r\nما فى المنازل حاجة نقضيها\r\nالا السلام و ادمع نذريها\r\nو تفجع للعين فيها حيث لا\r\nعيش اوازيه بعيشى فيها\r\nابكى المنازل و هى لو تدرى الذى\r\nبحث البكاء لكنت استبكيها\r\nباللَّه يا دمع السحائب سقنها\r\nو لئن بخلت فادمعى تسقيها\r\nيا مغريا نفسى به وصف غريزة\r\nاغريت عاصية على مغريها ( 1 )\r\nلا خير فى وصف النساء فاعفنى\r\nعما تكلفنيه من وصفيها ( 2 )\r\n\r\n\r\n","description":"","footnote":"\r\n( 1 ) ما را در اين منازل جز درود ، و سرشگ ريزان ، حاجتى نيست .\r\nو اندوهى گران ، در جائى كه هيچ نوع زندگى را ، با زندگى در اين منازل ، برابر نمىدانيم .\r\nمن بر اين منازل گريه مىكنم ، و اگر اين منازل مىدانست بر چه كسى گريه صورت مىگيرد ، من آنها را بگريه انداخته بودم .\r\nبه خدا سوگند اى سرشگ ابرها ! بر اين منازل فرو باريد و اگر بخل ورزيد ، سرشگ من آنها را آبيارى كند .\r\nاى كسى كه مرا به خود باختگى به اين منازل مىفريبى ، تو كسى را فريفته اى كه بر فريبندهء خود ، عصيانگر است .\r\n( 2 ) در توصيف زنان ، چيزى وجود ندارد ، مرا از تكلف اوصاف آنان ، معاف دار .\r\nو اينك ترجمهء بقيهء اشعار :\r\nچه بسيار قافيه اى كه گذراندنش زيبا است ، ولى اجراى آن براى گذراننده نازيبا است .\r\nنبايد در دادن چيزى به نفس ، آن را به طمع انداخته ، سپس بالاتر از آنچه او را داده اى از او طلب كنى .\r\nمهر پيامبر محمد ( ص ) ، و وصىاش ، همراه با مهر فاطمه و مهر دو فرزندش .\r\nخمسهء طيبه اهل كسا ، مهر كسانى است كه سازندهء بزرگى ، بر عظمت آنان ، بزرگى خود را مىسازد .\r\nاى دوستدار آنان ، چه بسيار نعمتهائى كه در محبت آنان به تو ارزانى داشته شده ، سپاس صاحب اختيار نعمت است .\r\nاين سفيهانند كه بجاى مداحىهاى من ، نسبت به آنان ، به كار ديگر ، پردازند پس شايستهء من است كه سفيه نباشم .\r\nاينان برگزيدهء شخصيتاند ، كه مهر خالص من ، منحصرا براى آنها باشد ، و براى هر كس است آنان را خالصانه دوست دارد .\r\nمن اميدوار شفاعت آنانم ، و هر كس بشفاعتشان اميدوار باشد ، لذت گوارائى ، درك كند .\r\nبر دخت پيامبر محمد ( ص ) ، بعد از پدرش ، پيامبر درود فرستيد .\r\nو بر خونهائى كه اگر او در كربلا ريختنش را مىديد ، سخت گريه مىكرد ، بگرييد .\r\nخونهائى كه اگر حفظ مىشد ، خون همهء جهانيان محفوظ مىماند .\r\nو اگر قطره اى از آنها قابل فدا شدن بود ، ما و ديگران آنها را فدائى مىشديم .\r\nكسانى كه ستمگرانه آن خونها را ريختند به ننگى بد فرجام ، بر خود ستم كردند .\r\n","page_name":" 244 ","page_number":244},
  {"content":"\r\n( تا آنجا كه گويد : )\r\n\r\nقتل بن من اوصى اليه خير من\r\nاوصى الوصايا قط او يوصيها\r\nرفع النبى يمينه بيمينه\r\nليرى ارتفاع يمينه رائيها\r\nفى موضع اضحى عليه منبها\r\nفيه و فيه يبدئ التنبيها\r\nآخاه فى « خم » و نوه باسمه\r\nلم يأل فى خير به تنويها\r\nهو قال : افضلكم على انه\r\nامضى قضيته التى يمضيها\r\nهولى كهارون لموسى حبذا\r\nتشبيه هارون به تشبيها ( 1 )\r\n\r\n\r\n","description":"","footnote":"\r\n( 1 ) كشته شد فرزند كسى كه بهترين وصيت كنندگان از گذشته و آينده ، او را وصى خود قرار داده .\r\nپيامبر دست او را به دستش گرفته برداشت تا بيننده بلندى دست او را ببيند .\r\nدر جائى كه نيمروز فرا رسيده بود دربارهء او كه خود آغاز هر توجه و هشيارى است ، مردم را متوجه ساخت .\r\nدر محل خم ( غدير ) او را برادر خود قرار داد و تصريح به نامش كرد ، و هيچ خيرى را از او روى نگردانيد .\r\nاو گفت : برترين شما على است ، همانا او كار خود را كه بايد بكند ، كرد .\r\nاو نسبت به من مانند هارون نسبت به موسى است ، چه خوب تشبيهى است ، تشبيه به هارون .\r\n","page_name":" 245 ","page_number":245},
  {"content":"\r\n\r\nيو ماه يوم للعدى يرويهم\r\nجورا و يوم للقنى يرويها\r\nيسع الانام مثوبة و عقوبة\r\nكلتاهما تمضى لما بمضيها\r\n\r\n( 1 )\r\n( تا آخر 42 بيت قصيده اش )\r\nاو را قصيده اى است كه صاحب « الدر النظيم فى الائمة اللهاميم » آن را نقل كرده :\r\nهل اضاخ . . .\r\n« آيا كوه » اضاخ « همان كوه اضاخى است كه ما مىدانستيم ، چه خوب منزلگاه و استراحتگاهى براى شتران است . تا اينكه گويد :\r\nياد روز حسين ( ع ) در كربلا گوشم را برد ، و پردهء صماخى برايم باقى نگذاشت .\r\nزنان حرم پيوسته صداى گريه و سوكشان شنيده مىشود ، و پى در پى صداى شيون از آنها بلند است .\r\nاو را از آب فرات باز داشتند و خود آن آب زلال و خنك را دست بدست ، به هم تعارف كردند .\r\nپدر و مادرم فداى عترت پيامبر باد ، و گوش معاندشان كر باد .\r\nكسانى كه كودكان ، جوانان ، سالمندان و پيرانشان ، بهترين خلق خدايند .\r\nدر زمان خود صدر جايگاه افتخار و عزت را گرفتند ، و براى مردم ديگر جهان ، مانند مغز و لباند . در وضعى كه از پاكدلى ديگران تأمينى نيست ، اينان همه پاكدلانند .\r\nاينان در همانوقتى كه مردم از سهم آنان به غذاهاى بريان و پخته عادت كرده‌اند ، به گرسنگى خو گرفته‌اند .\r\nاينان با سخاوت آفريده شده‌اند نه متظاهر به سخاوت . و هيچ گاه سخاوتمند ، مانند متظاهر به سخاوت نيست .\r\n\r\n","description":"","footnote":"\r\n( 1 ) دو روز ، زندگى او را تشكيل مىدهد ، روزى كه از قهر ، زمين را از خون دشمنان سيرآب كند ، و روزى كه از مهر دوستان را اشباع سازد .\r\nمردم همه ، بپاداش و كيفرش مىرسند ، و هر كس به راهى كه مىرود ، نصيب خود را از آن دو دريافت مىكند .\r\n","page_name":" 246 ","page_number":246},
  {"content":"\r\nاينان اهل فضيلتاند و فضيلت در پير و جوانشان در درجه اى است كه اسم فضيلت را به خود نسخ كرده‌اند .\r\nهر كس در جامعه بدرخشد و بزرگى يابد به عشق آنان مىدرخشد و به بزرگى آنان به مقام بلند نائل گردد .\r\nاى فرزند دخت پيامبر ! چه فرزند با كفايتى از پيغمبر هستى ، و چه سنخيت كاملى با نياى خوددارى ! !\r\nفرزند كسى كه در سختيهاى نبرد ، كرّار و در مقابلهء با خطرات ، پا بر جا بود .\r\nاو سخت در هنگامهء نبرد ركاب مىكشيد ، و حملاتش در جنگ ، خورد - كننده بود .\r\nاو را خونهائى است كه دوستدارانش به عطر آنها ، بسيار خود را رنگآميزى كنند و بيالايند .\r\nسنگينى بار اين مصيبت را روزگار بر شما وارد نساخت بل بر مردم ( كه از نعمت فيض شما محروم شدند ) وارد ساخت .\r\n","description":"","footnote":"","page_name":" 247 ","page_number":247},
  {"content":"\r\n\r\nشاعر را بشناسيم\r\nابو القاسم ، ابو بكر و ابو الفضل ( 1 ) احمد بن محمد بن الحسن بن مرّار الجوزى الرقّى ( 2 ) الضبّى ( 3 ) الحلبى ، مشهور به صنوبرى .\r\nشاعر شيعى بزرگوارى كه شعرش لطافت و رقت شاعرى را ، با قوت طبع شاعرانه با هم جمع كرده و از نظر متانت و حسن اسلوب ، بهرهء كافى بدست آورده و در برازندگى و ظرافت ، به درجهء كمال رسيده است .\r\nدر كتابهاى تذكره نويسان ، نام او به نيكى ، ( 4 ) و كاردانى ( 5 ) و اينكه شعرش در اعلى درجهء خوبى است ( 6 ) ياد شده است . و او را به ملاحظهء خوبى شعرش ، حبيب اصغر ( 7 ) مىناميدند . ثعالبى گويد : تشبيهات ابن معتز ، و توصيفات كشاجم ، و اشعار مربوط به باغ و بوستان صنوبرى ، چون با هم جمع شود ، ظرافت و نوظهورى بهم پيوسته گردد و شنونده را در مقابل اين همه نيكوئيها ، به اعجاب وا مىدارد .\r\nبراى صنوبرى در توصيف باغها و گلها ، تفوق آشكارى است . ابن عساكر آورده است كه اشعارش غالبا از اين مقوله است و ابن نديم در فهرستش گويد :\r\n\r\n","description":"","footnote":"\r\n( 1 ) اين كنيه را كشاجم رفيق شعرىاش به او داده .\r\n( 2 ) نسبت به « رقه » شهرى معروف ، كنار شط فرات كه هارون الرشيد آن را ساخته .\r\n( 3 ) نسبت به ضبة پدر قبيله اى .\r\n( 4 ) تاريخ ابن عساكر 1 / 456 .\r\n( 5 ) انساب سمعانى .\r\n( 6 ) شذرات الذهب 2 / 325 .\r\n( 7 ) عمدهء ابن رشيق 1 / 83 .\r\n","page_name":" 248 ","page_number":248},
  {"content":"\r\nصولى ، اشعار صنوبرى را ، در دويست برگ ، گرد آورد . بنا بر نقل ابن نديم اگر هر برگ آن را بيست بيت ، در حساب آوريم ديوان او مشتمل بر هشت هزار بيت بوده است ( كه دو جانب هر برگى در صفحه به حساب آيد ) . و حسن بن محمد غسّانى يك مجلد ( 1 ) از اشعارش را شنيده است .\r\nصنوبرى در وصف شهر حلب و تفريحگاههاى آن قصيده اى در يكصد و چهار بيت دارد كه در معجم البلدان حموى 3 / 317 - 321 يافت مىشود . بستانى در دائرة المعارف 7 / 138 گويد : اين قصيده بهترين توصيف از شهر حلب است مطلعش اين است :\r\n\r\nاحبسا العيس احبساها\r\nو سلا الدار سلاها\r\n\r\nاما نسبتش به صنوبر ، ابن عساكر از عبد اللَّه حلبى صفرى نقل كرده كه او گفت : پرسيدم از صنوبرى به چه مناسبت جد شما را به صنوبر نسبت دادند تا بدان معروف گرديد . او مرا گفت : جدم صاحب يكى از بيت الحكمةهاى مأمون بوده روزى در مقابل مأمون مناظره اى در گرفت ، و طرز سخن گفتن و قاطعيت لحنش را مأمون پسنديد ، و او گفت : تو صنوبرى شكلى و مقصودش هشيارى و قاطعيت و تند مزاجى او بود . . . و نويرى در نهاية الادب 11 / 98 ، در نسبت او ابيات زير را آورده :\r\nوقتى ما را نسبت به صنوبر مىدهند ، نسبت به چوب خشگ و گمنام نيست .\r\nنه چنين است بل نسبت به شاخسارى برومند از ريشهء درختى متناسب كه بالا گرفته باشد ، است ، كه همچون خيمه هائى از ابريشم ، استوانه‌هاى طلائى آن را در برداشته باشد .\r\nگويا آنچه از ثمرات آن درخت پراكنده شده ، پرندگانى پراكنده بر شاخهاى آن است .\r\nكه در بهار و تابستان پايدار مانند و روزى كه گياهان ، پژمرده شود ، آنها پژمرده نشوند .\r\n\r\n","description":"","footnote":"\r\n( 1 ) انساب سمعانى .\r\n","page_name":" 249 ","page_number":249},
  {"content":"\r\nدانه‌هاى خود را در زره هائى حفظ كرده‌اند تا با پوشش آنها ، از خطر هلاكت در امان بمانند .\r\nدانه هائى كه حكايت از دوستى كند ، در غلافهائى از صدف نگهدارى شده و از غلافها سر بيرون كشيده است .\r\nاين غلافها را تراوشاتى به خارج است مانند تراوش گواراى انگور و خرماى تازه .\r\nچه خوب درختى است ، اين درخت كه مرا به عشق پدر و مادرم ، وادار به فداكارى مىكند .\r\nپس سپاس خداى را از اين لقب حسنش ، برتر از نسب است .\r\nاما تشيع او ، چيزى است كه اشعار نغزش از آن پر است چنان كه بر قسمتى از آنها واقف شديم و بر قسمت ديگر آن در زير واقف خواهيم شد .\r\nگذشته از اين ، يمانى در « نسمة السحر » تصريح به تشيعش كرده ، و ابن شهر آشوب او را از مديحه سرايان اهل البيت عليهم السلام كه مشعر به تشيع اوست ، شمرده است . اما ادعاى صاحب « نسمة السحر » كه او شيعهء زيدى بوده و آن را از شعرش استظهار كرده ، گمان مىكنم اظهار نظرى خالى از دليل باشد ، زيرا دليلى بر تأييد آن ، نياورده و شعرى كه او و ديگران ذكر كرده‌اند هيچ گونه ظهورى بر ادعاى او ندارد .\r\nما در زير ، پاره اى از اشعار او را ، كه مذهبش را نشان مىدهد ، مىآوريم .\r\nدر قصيده اى در مدح على امير المؤمنين عليه السلام ، گويد :\r\n\r\nو اخى حبيبى حبيب اللَّه لا كذب\r\nو ابناه للمصطفى المستخلص ابنان\r\n\r\n« و او ، بىدروغ ، شخص محبوب من ، حبيب خدا بود ، و دو فرزندنش ، براى مصطفى آن مرد با اخلاص ، فرزندان بوده‌اند . »\r\nاو به هر دو قبله نماز گذارد ، و روزى كه مردم همه ، كر و كور بودند او به هر دو قبله ، اقتدا كرد .\r\n","description":"","footnote":"","page_name":" 250 ","page_number":250},
  {"content":"\r\nكدام زن ، قابل مقايسه با همسر اوست ، و كدام دو سبطى را با دو سبط او مىتوان قياس كرد .\r\nروح دوستى ، در نورى ويژهء اوست ، و روح دشمنى ويژهء آتش ( در مخالفت اوست ) .\r\nاين است ، مالك آتش ، كه فردا تصرف مالكانه در آن خواهد كرد و اوست رضوان بهشت ، كه رضوان به ملاقاتش آيد .\r\nخورشيد به خاطر او از افلاكش بازگشت تا نمازش را بدون عيب و نگرانى بگذارد .\r\nآيا آنكه در جاى پيغمبر ( ص ) در مقام برادرى نشست مانند نشستن هارون در جاى موسى بن عمران ، كسى غير از او بود ؟\r\nآيا او شافع فرشته اى كه به اميد شفاعتش به شكل اژدها نزد او آمد ، نبود ؟\r\nپيامبر ( ص ) او را گفت ، يا على شقىترين مردم ، وقتى نام شقاوت برده شود ، دو كساند :\r\nيكى عاقر ناقه صالح كه به عصيان صالح برخاست ، و ديگر آنكه مرا ملاقات كند در حالى كه تو را عصيان كرده باشد .\r\nريش شما يا ابا الحسن ! از خون سرتان ( اين از آن ) خضاب شده به رنگ قرمزى شديد ، رنگ آميزى خواهد شد .\r\nو در رثاى امير المؤمنين و فرزندش سبط شهيد گويد :\r\n\r\nنعم الشهيدان رب العرش يشهد لى\r\nو الخلق انهما نعم الشهيدان\r\nمن ذا يعزى النبى المصطفى بهما\r\nمن ذا يعزيه من قاص و من دان\r\nمن ذا لفاطمة اللهفاء ينبئها\r\nعن بعلها و ابنها انباء لهفان\r\nمن قابض النفس فى المحراب منتصبا\r\nو قابض النفس فى الهيجاء عطشان\r\nنجمان فى الارض بل بدران قد افلا\r\nنعم و شمسان اما قلت شمسان\r\nسيفان يغمد سيف الحرب ان برزا\r\nو فى يمينيهما للحرب سيفان\r\n\r\n« چه خوب دو شهيدى هستند ، خداى عرش و خلق ما سوى ، گواه من بر خوبى آن دو شهيدند . »\r\n","description":"","footnote":"","page_name":" 251 ","page_number":251},
  {"content":"\r\nكيست پيامبر مصطفى را در مورد آنها تسليت گويد ، كيست از دور و نزديك مايهء تسلى خاطرش گردد .\r\nكيست فاطمهء مصيبت ديده را از شوهر و فرزندش خبر دهد و مصيبتهاى آن دو را برايش برخواند .\r\nآيا دانستند چه كس را در محراب عبادت كشتند ، و چه كس را در ميدان نبرد لب تشنه شهيد كردند ؟ .\r\nدو ستاره در زمين بلكه دو ماه ، بلى دو خورشيد ، اگر بگويم دو خورشيد غروب كردند .\r\nدو بزرگوارى كه اگر براى جنگ ، با شمشير غلاف شده ظاهر شوند ، خود نيز دو شمشيراند . »\r\nو در رثاى امام شهيد گويد :\r\n\r\nيا خير من لبس النب\r\nوة من جميع الانبياء\r\nو جدى على سبطيك و ج\r\nد ليس يؤذن بانقضاء\r\nهذا قتيل الاشقيا\r\nء و ذا قتيل الادعياء\r\nيوم الحسين هرقت دم\r\nع الارض بل دمع السماء\r\nيوم الحسين تركت با\r\nب العز مهجور الفناء\r\nيا كربلا خلقت من\r\nكرب على و من بلاء\r\nكم فيك من وجه تشر\r\nب مساؤه ماء البهاء\r\nنفسى فداء المصطلى نار\r\nالوغى اى اصطلاء\r\nحيث الا سنة فى الجوا\r\nشن كلكواكب فى السماء\r\nفاختار درع الصبر حي\r\nث الصبر من لبس السناء\r\nو ابى اباء الاسدان\r\nالاسد صادقة الا باء\r\nو قضى كريما اذ قضى\r\nظمآن فى نفر ظماء\r\nمنعوه طعم الماء لا\r\nوجدوا لماء طعم ماء\r\nمن ذا لمغفور الجوا\r\nد ممال اعواد الخباء\r\nمن للطريح الشلوعر\r\nيانا مخلى بالعراء\r\nمن للمحنط بالترا\r\nب و للمغسل بالدماء\r\nمن لابن فاطمة المغي\r\nب عن عيون الاولياء\r\n\r\n« اى آنكه در ميان همهء پيامبران ، بهتر از همه خلعت نبوت بقامت كرده اى !\r\nاندوه و گداز من بر دو سبط تو ، اندوه و گدازى پايان ناپذير است .\r\n","description":"","footnote":"","page_name":" 252 ","page_number":252},
  {"content":"\r\nاين يكى كشتهء دست اشقياء ، و آن ديگر كشتهء زنازادگان است .\r\nروز حسين سرشگ مردم زمين بل اهل آسمان فرو باريد .\r\nروز حسين درهاى عزت را به روى ما بر بست .\r\nاى كربلا ، تو از اندوه و بلا براى من سرشته شده اى !\r\nچه بسيار چهره‌هاى تو را كه آبش را آبرو ، بر چيده است .\r\nجانم قربان آتش افروز جنگ ، چه آتش افروز مقدسى .\r\nآنجا كه نيزه‌ها در زره‌ها همچون اختران در آسمان فرو رفته .\r\nاو ، زرهء صبر را كه لباس بزرگى است ، برگزيد .\r\nو مناعت نفس شيران را ، كه شيران را مناعتى صادق است ، به كار برد .\r\nو با گروهى تشنه لب با جوانمردى و لب تشنه زندگى را وداع كرد .\r\nاو را كه از چشيدن آب ، منع كردند اميد است مزهء آب را نچشند .\r\nكيست لب تشنه ، افتاده در خاك را با خيمه‌هاى سرنگون شده اش ، يارى كند .\r\nكيست كه افتادهء عريان و بىكس را در بيابان بردارد .\r\nكيست آن را كه حنوطش از خاك و غسلش از خونست ، يارى كند .\r\nكيست به يارى فرزند فاطمه كه از ديد دوستدارانش پنهان مانده ، يارى دهد .\r\nو مؤيد آنچه دربارهء مذهب صنوبرى گفتيم ، ارتباط شديد بين او و كشاجم كه يقينا مذهب تشيع داشته ، مىباشد . و برادرى آن دو را چنان كه در شرح حال كشاجم خواهيم بيان كرد ، نشان مىدهد .\r\nكشاجم دوستى خود را نسبت به او در اشعارى كه در مدح صنوبرى گفته ، اظهار كرده است .\r\n\r\nلى من ابى بكر اخى ثقة\r\nلم استرب با خائه قط\r\n\r\nو قصيدهء ديگرى كه به او نوشته :\r\n","description":"","footnote":"","page_name":" 253 ","page_number":253},
  {"content":"\r\n\r\nألا ابلغ ابا بكر\r\nمقالا من اخ بر\r\n\r\n. . . .\r\nتا آخر قصيده\r\nصنوبرى در حلب دمشق ساكن بود ، و شعرش را در آنجا انشاد كرد و ابو الحسن محمد بن احمد بن جميع غسّانى بر طبق آنچه در انساب سمعانى است شعرش را روايت كرده ، و در سال 334 ه طبق تاريخ صاحب « شذرات الذهب » و ديگران ، وفات يافت .\r\nابن كثير در تاريخش 11 / 119 وى را از كسانى كه در حدود سال 300 ه وفات كرده ، بر شمرده است و اين امر به چند وجه ، سخت از صحت بدور است . يكى اينكه او با ابى الطيب متنبّى بعد از نظم اشعارش ملاقات كرده ( 1 ) و ابو الطيب به سال 303 ه در كوفه متولد شده است . ديگر آنكه شاعر ما ، سيف الدوله را مدح گفته است و او به سال 303 ه متولد شده است .\r\nاز صنوبرى يك فرزند به نام ابا على الحسين مانده ابن جنى ( 2 ) گويد ، حكايت كرد مرا ابو على الحسين بن احمد صنوبرى و او روايت كرده گويد : از حلب به قصد ديدار سيف الدوله بيرون آمدم ، وقتى از صور خارج شدم ناگاه سوار نقابدارى با نيزهء بلندى نزد من آمد ، نيزه را به سينه‌ام استوار كرد ، چيزى نمانده بود از ترس ، خود را از اسب به زير اندازم . چون به من نزديكتر شد بار ديگر نيزه زد و نقاب از چهره برداشت ، ناگاه مشاهده كردم ، او متنبّى شاعر معروف بود و براى من انشاد كرد .\r\n\r\nنثر نارؤوسا بالا حيدب منهم\r\nكما نثرت فوق العروس الدراهم\r\n\r\nسپس گفت : اين سخن را چگونه ديدى آيا خوبست ؟ گفتم : واى بر تو ، اى مرد ، تو مرا كشتى ؟ ! ابن جنى گويد : اين داستان را در مدينة الاسلام ( بغداد ) براى ابى الطيب نقل كردم ، وى آن را شناخت و بر آن خنديد .\r\n\r\n","description":"","footnote":"\r\n( 1 ) عمدهء ابن رشيق 1 / 83 .\r\n( 2 ) بر طبق يتيمة الدهر 1 / 97 .\r\n","page_name":" 254 ","page_number":254},
  {"content":"\r\nاز صنوبرى ، يك دختر در زمان حياتش درگذشت ، رفيقش ( كشاجم ) او را با اشعار زير رثا گفت و صنوبرى را تسليت داد :\r\n\r\nأتأسى يا ابا بكر\r\nلموت الحرة البكر\r\n\r\nتا آخر .\r\n\r\nحكايت\r\nابو بكر احمد بن محمد الصنوبرى شاعر ما ، روايت كرده گويد :\r\nدر « رهاء » ( 1 ) كتابفروشىاى به نام سعد بود كه در مغازه اش محفل ادبا را تشكيل مىداد ، او خود مردى اديب و خوش قريحه بود . اشعارى لطيف مىسرود و هيچ گاه من و دوستانم ، ابو بكر معوج شامى شاعر و ديگر شعراى شام و ديار مصر ، حاضر نبوديم مغازه اش را ترك گوئيم . بازرگانى مسيحى از بزرگترين بازرگانان رهاء فرزندى به نام عيسى داشت ، از زيباروىترين مردم و خوش قامتترين ، ظريف الطبع - ترين و شيرينترين آنها بود او نيز با ما مىنشست و اشعار ما را ضبط مىكرد و ما همه او را دوست مىداشتيم و در دل خود نسبت به او تمايلى احساس مىكرديم ، او در كار نويسندگى هنوز كودكى بيش نبود . سعد ورّاق به عشق شديد او مبتلا شد ، اشعارى دربارهء او سرود يكى از آنها وقتى در مغازه پهلويش نشسته بود اينست :\r\n\r\nاجعل فؤادى دواة و المداد دمى\r\nو هاك فابر عظامى موضع القلم\r\n\r\n« قلبم را دوات ، خونم را مركب بگير و استخوانم را بجاى قلم به تراش ، به جاى لوح از چهره‌ام استفاده كن و آن را با دستت پاك كن تا بيماريم علاج يابد . »\r\nخبر تعلق خاطر سعد وراق به عشق پسرك ترسا در همه جاى شهر ، شايع گرديد . چون پسرك قدرى بزرگتر شد و كارش در دوستى و هم صحبتى بالا گرفت تمايل به انزوا ، و رهبانيت پيدا كرد ، در اين باره با پدر و مادر خود سخن گفت و\r\n\r\n","description":"","footnote":"\r\n( 1 ) « رهاء » به ضم راء ، شهرى است واقع در بين موصل و شام كه شخصى به نام « رهاء بن بلندى » آن را بنا نموده و بنامش ناميده شده است .\r\n","page_name":" 255 ","page_number":255},
  {"content":"\r\nبا اصرار و التماس تقاضاى دير نشينى كرد تا به اجابت مقرون شد و او را به « ديرزكى » در اطراف « رقه » ( 1 ) آوردند . او ديگر به نهايت زيبائى رسيده بود دير راهبى را براى او خريدارى كرده و در مقابل مقاديرى مال به سرپرست دادند . پس آنجا اقامت گزيد و آنگاه بود كه دنياى فراخ بر سعد وراق تنگ شد مغازه اش را بست و تعطيل كرد ، دوستان را ترك گفت و با پسر ملازم دير گرديد . در اين خلال اشعارى دربارهء او مىسرود يكى از اشعارى كه براى او ساخته در حالى كه پسر در دير بشغل شماسى ميگذرانيد ( يعنى خادم كليسا ) ، اين است :\r\n\r\nيا حمة قد علت غضا من البان\r\nكان اطرافها اطراف ريحان\r\n\r\nتا آخر قصيده\r\nآنگاه راهبان تماس زياد سعد را با پسرك به ديدهء انكار نگريستند و او را از ارتباط با سعد منع كردند و ديگر نگذاشتند او سعد را به خود راه دهد و او را به اخراج از دير تهديد كردند . پسرك به خواستهء آنها ، پاسخ مثبت داد و سعد را از خود راند . وقتى سعد ديد او را به خود راه نمىدهند بر او گران آمد ، نزد راهبان رفت و با مهربانى با آنان سخن گفت ، ولى پاسخ موافق به او نداده و گفتند رابطه تو با او ، بر ما ننگ و عار آيد و از سلطان بيمناكيم . و سپس هر وقت او سوى دير مىآمد در دير را به روى او مىبستند ، و پسر را اجازه نمىدادند سخنى با او گويد .\r\nاز اين رو اندوهش بالا گرفت و آتش عشقش فزونى يافت ، تا كارش به جنون كشيده شد ، لباسهايش را پاره پاره كرد و به خانه اش بازگشت و هر چه در خانه داشت آتش زد و بيابان دير را ملازم گرديد و با حالى عريان و سرگردان شعر ميساخت و گريه مىكرد .\r\nابو بكر صنوبرى گويد : آنگاه روزى من ، و المعوج ، از بوستانى كه شب را\r\n\r\n","description":"","footnote":"\r\n( 1 ) رقه زمين گستردهء كنار را گويند وقتى كه مد آب فراز آن را بگيرد و گمان مىرود رقه ، شهرى در كنار فرات باشد زيرا رهاء بين موصل و شام است .\r\n","page_name":" 256 ","page_number":256},
  {"content":"\r\nدر آنجا گذرانده بوديم مىگذشتيم ، او را ديديم در سايهء ديوار دير ، برهنه نشسته موهايش بلند شده ، خلقتش دگرگون گرديده بود ، سلامش كرديم و او را نسبت به راهى كه در پيش گرفته بود ملامت و توبيخ كرديم . گفت مرا از اين وسواس به حال خود بگذاريد ، آيا شما اين پرنده را بر فراز ساختمان بلند دير مىبينيد ؟\r\nو با دستش اشاره به پرنده اى كه آنجا بود كرد ، گفتيم : بلى ، گفت بجان شما سوگند اى برادرانم من از اول صبح تا به حال اين پرنده را سوگند مىدهم پائين آيد تا من نامه‌ام را براى عيسى به وسيلهء او بفرستم ، سپس روى به من كرد و گفت : اى صنوبرى كاغذ با خودت آورده اى گفتم : بلى ، گفت : بنويس :\r\n\r\nبدينك يا حمامة دير زكى\r\nو بالانجيل عندك و الصليب\r\n\r\n« سوگند به دينت اى كبوتر دير زكى و سوگند به انجيل و صليب كه نزد تو محترم است . »\r\nبايست و سلام مرا بردار و به ماهى كه بر شاخسار خرم است برسان .\r\nگروه راهبان ، او را از من دور داشتند و دل من از عشق او قرار ندارد .\r\nرو پشمينه در بر ، ميان آنها مىدرخشد ، و چون ماهى در پشت ابرها پنهان است .\r\nآنها گفتند رفت و آمد سعد ما را به ترديد انداخت ، نه سوگند به خدا ، من مشكوك نيستم .\r\nاو را بگوئيد سعد بينوايت از آتش عشق تو بيش از شراره‌هاى آتش مىسوزد .\r\nاو را با نگاهى از دور صله كن اگر از نزديك مانع او مىشوى .\r\nو اگر من از اين دنيا رفتم اطراف قبرم بنويسيد : اينجا قبر كسى است كه از هجر دوست مرد .\r\nدر كار عشق يك رقيب ، زندگى را راكد كند تا چه رسد كه هزارها رقيب باشد »\r\nآنگاه سعد ما را ترك گفت و سوى دير روان شد . در برويش بسته بود ،\r\n","description":"","footnote":"","page_name":" 257 ","page_number":257},
  {"content":"\r\nاز نزد او بازگشتيم ، ولى او تا مدتى كار خود را تكرار مىكرد تا روزى در كنار دير مردهء او را يافتند . در آن وقت حاكم شهر « عباس بن كيغلغ » بود حاكم و مردم « رها » به جريان امر واقف شدند ، مردم گفتند : كسى جز راهبان او را نكشتند .\r\nحاكم گفت : بناچار بايد گردن پسر را بزنيم و او را به آتش بسوزانيم و همهء دير - نشينان را با تازيانه شكنجه دهيم و در اين امر پا فشارى شد . مسيحيان خود و ديرشان را با پرداخت صد هزار درهم غرامت ، آزاد كردند . ( 1 )\r\n\r\n","description":"","footnote":"\r\n( 1 ) خلاصهء داستان در « تزيين الاسواق » ص 170 ديده مىشود .\r\n","page_name":" 258 ","page_number":258},
  {"content":"\r\n\r\n19 قاضى تنوخى\r\nمتولد 278 ه\r\nمتوفى 342 ه\r\n\r\nمن ابن رسول اللَّه و ابن وصيه\r\nالى مدغل فى عقبة الدين ناصب\r\nنشابين طنبور وزق و مزهر\r\nو فى حجر شاد او على صدر ضارب\r\nو من ظهر سكران الى بطن قينة\r\nعلى شبه فى ملكها و سوائب\r\nيعيب عليا خير من وطأ الحصى\r\nو اكرم سارفى الانام و سارب\r\nو يزرى على السبطين سبطى محمد\r\nفقل فى حضيض رام نيل الكواكب\r\nو ينسب افعال القراميط كاذبا\r\nالى عترة الهادى الكرام الاطائب\r\nالى معشر لا يبرح الذم بينهم\r\nو لا تزدرى اعراضهم بالمعائب\r\nاذا ما انتدوا كانوا شموس بيوتهم\r\nو ان ركبوا كانوا شموس المواكب\r\nو ان عبسوا يوم الوغى ضحك الردى\r\nو ان ضحكوا أبكوا عيون النوادب\r\nنشوا بين جبريل و بين محمد\r\nو بين على خير ماش و راكب ( 1 )\r\n\r\n\r\n","description":"","footnote":"\r\n( 1 ) پيامى از فرزند رسول خدا و فرزند وصىاش ، سوى مردى دغلباز ، ناصبى مذهب .\r\nكه ميان تار و طنبور و گل و مل ، در دامن خوانندگى و در آغوش تنبك زنى پرورش يافته .\r\nاز پشت مردى مست به شكم زنى خواننده ، با ترديد و شك در نسبت ، منتقل شده .\r\nپيام به مردى كه على را كه بهترين روندهء روى ريگها و با شخصيتترين مردم است ، عيبجوئى كند .\r\nبه مردى كه نكوهش سبطين ، دو سبط محمد را مىكند ، به او بگوئيد در پستترين مراحل ، مىخواهد به ستارگان دست يابد .\r\nو افعال قرامطه را به دروغ به خاندان پيامبر كه بزرگان و پاكانند ، نسبت مىدهد به گروهى كه مذمت سوى آنها راه ندارد ، و پردهء عرض و آبروشان را عيب جوئى نتواند دريد .\r\nبه هر مجلس كه انجمن كنند خورشيدان سراها باشند و بر هر چه سوار شوند خورشيد مركبها شوند .\r\nاگر روز جنگ ابروها گره كنند ، هلاكت مىخندد و اگر بخندند ديده حوادث را بگريانند .\r\nاين خاندان ميان جبرئيل و محمد و على كه بهترين فرد پياده و سوار است ، پرورش يافته‌اند .\r\n","page_name":" 259 ","page_number":259},
  {"content":"\r\n\r\nوزير النبى المصطفى و وصيه\r\nو مشبهه فى شيمة و ضرائب\r\nو من قال فى يوم « الغدير » محمد\r\nو قد خاف من غدر العداة النواصب\r\nاما اننى اولى بكم من نفوسكم\r\nفقالوا : بلى قول المريب الموارب\r\nفقال لهم : من كنت مولاه منكم\r\nفهذا أخى مولاه بعدى و صاحبى\r\nاطيعوه طرا فهو منى به منزل\r\nكهارون من موسى الكليم المخاطب\r\n\r\n( 1 )\r\n\r\nپيرامون اشعار\r\nعبد إله بن معتز عباسى متوفى به سال 296 ه از دشمنان سرسخت آل ابو طالب بود و در عيبجوئى و بد گوئى آنان كه نشانهء سوء باطن ، و خبث طينت او بود كوشش مىكرد . و بسيارى از اوقات آتش افشان كينه‌هاى خود را در قالبهاى شعرى مىريخت و در نتيجهء آن ، قصائدى ساخت كه زشتى و ننگ او را جاودانه كرد .\r\nبسيارى از شعرا بر ابطال دلائل واهى او اشعارى سروده‌اند ، از جمله : امير ابو فراس كه به زودى متذكر شرح حالش خواهيم شد . چيزى كه هست او شخصيت خود را برتر از آن دانسته كه در بحر شعرى ، و قافيه و وزن ، با اين مرد پليد موافقت كند ، لذا اشعار طلائى و جاويدان خود را در قالب قصيدهء ميميه اش كه به يارى علويان و حمله به دشمنانشان از عباسيان ، برخاسته ، ريخته است و در آن به رسوائيها و اباطيل بىحسابشان اشاره كرده است .\r\nديگرى تميم بن معد فاطمى متولد 237 ه متوفى 374 ه بر رد قصيدهء رائيهء ابن معتز كه مطلعش اينست :\r\nاىّ ربع لال هند و دار . . . گفته است . قصيدهء رديهء ابن معد با اين شعر آغاز مىشود :\r\n\r\n","description":"","footnote":"\r\n( 1 ) على كه وزير پيامبر مصطفى ، و وصىاش ، و شبيه او در اخلاق و مكارم است .\r\nو كسى كه روز غدير ( خم ) محمد ( ص ) در حالى كه از خيانت دشمنان ناصبىاش مىترسيد گفت :\r\nآيا من از جان شما به شما برتر نيستم ؟ با حال ترديد و نيرنگ ، گفتند : بلى .\r\nبه آنها فرمود : هر آن كس از شما كه من مولاى اويم ، اين برادرم و دوستم بعد از من ، مولاى اوست .\r\nاز او همه اطاعت كنند ، نسبت او به من مانند نسبت هارون به موسى كليم طرف خطاب خداست .\r\n","page_name":" 260 ","page_number":260},
  {"content":"\r\n\r\nيا بنى هاشم و لسنا سواء\r\nفى صغار من العلى و كبار\r\n\r\nديگرى : ابن المنجم و ابو محمد المنصور باللَّه متوفى 614 ه نامش در شعراى قرن هفتم خواهد آمد .\r\nديگرى صفى الدين حلى متوفى 752 ه است كه با اشعار بائيه حزن آور خود كه در ديوانش ياد شده است . شرح حالش را در شعراى قرن هشتم خواهيم خواند كه او نيز بر ابن معتز ردّيه اى دارد .\r\nو ديگر : قاضى تنوخى است كه شرح حالش را اكنون بررسى مىكنيم . او اين قصيده اش كه قسمتى از آن را ياد كرديم ، در رد ابن معتز سروده و در كتاب « حدائق الورديه » 83 بيت آن آمده و به نظر مىرسد چنان كه در بسيارى از مجموعه هاى خطى ديده مىشود همهء قصيده باشد و در « مطلع البدور » 74 بيت آمده و يمانى در « نسمة السحر » 48 بيت آورده . و حموى در معجم الادباء 14 / 181 تنها 14 بيت آن را نقل كرده گويد : عبد إله بن معتز در قصيده اش افتخار بنى عباس را بر بنى ابى طالب با اين مطلع شرح مىدهد :\r\n\r\nابى اللَّه الا ما ترون فما لكم\r\nغضابا على الاقدار يا آل طالب\r\n\r\nابو القاسم تنوخى او را با اين قصيده اش كه از زبان برخى از علويان ساخته و در ديوانش موجود است ، او را پاسخ گفته است كه اولش اين است :\r\nمن ابن رسول اللَّه و ابن وصيه . . .\r\nتا آنجا كه گويد :\r\nچه نسبت است خوانندگان را با ميدان جنگ آنها كه بجاى مواجهه با سپاه ، به نواختن معتادند متأسفانه افتخار روز حنين را متذكر شدى او اگر مى - دانست آن را جزو معايب نه افتخارات مىشمرد پدرش عباس بن عبد المطلب فرياد مىزد و وصى مىجنگيد ، بگو افتخار از آن كيست فرياد زن يا شمشير زن .\r\nشما ، اولاد عباس آمده‌ايد ارث پيامبر ( ص ) را مىخواهيد و چه دور است كسى كه به وسيلهء حاجب حاجب ، ممنوع شده باشد گفتيد : بخونخواهى قيام كرده‌ايد و شعار ، خونخواهى زيد ( بن على بن الحسين ) ، آن مرد نيك سيرت هنگام\r\n","description":"","footnote":"","page_name":" 261 ","page_number":261},
  {"content":"\r\nجنگ است . چرا به ابراهيم شعار نمىدهيد تا كسى به شما نگرود ، و از دعوى خود نا اميد گرديد .\r\nاين اشعار را عماد الدين طبرى در جلد دهم كتابش « بشارة المصطفى لشيعة المرتضى » نقل كرده و گويد : حسين بن ابى القاسم تميمى روايت كرده گويد :\r\nابو سعيد سجستانى ، را خبر داده گفت : قاضى بن قاضى ابو القاسم على بن محسن بن على التنوخى در بغداد خبر داد گفت : پدرم ، ابو على محسن ، براى من انشاد كرده گفت : پدرم ابو القاسم على بن محمد بن ابن ابى الفهم التنوخى ، اين قصيدهء خود را براى من انشاد كرده :\r\n\r\nو من قال فى يوم « الغدير » محمد\r\nو قد خاف من غدر العداة النواصب\r\nاما انا اولى منكم بنفوسكم\r\nفقالوا بلى قول المريب الموارب\r\nفقال لهم من كنت مولاه منكم\r\nفهذا اخى مولاه فيكم و صاحبى\r\nاطيعوه طرا فهو منى كمنزل\r\nلهارون من موسى الكليم المخاطب\r\nفقولا له : ان كنت من آل هاشم\r\nفما كل نجم فى السماء بثاقب ( 1 )\r\n\r\nصاحب تاريخ طبرستان بهاء الدين محمد بن حسن ، قصيده را نقل كرده و متذكر شده است كه اين قصيده در رد عبد إله بن المعتز سروده شده و پانزده بيت آن را ذكر كرد ، از جمله :\r\n\r\nفكم مثل زيد قد ابادت سيوفكم\r\nبلا سبب غير الظنون الكواذب\r\n\r\n« چه بسيار كسانى مانند زيد را شما از دم شمشيرتان بىدليلى جز گمانهاى دورغ خود ، كشتيد »\r\n\r\n","description":"","footnote":"\r\n( 1 ) و چه كسى بود كه از خيانت دشمنان ناصبىاش روز غدير ، محمد بر او مىترسيد و مىگفت :\r\nآيا من از جان شما به شما اولويت ندارم آنها با حال ترديد و نيرنگ گفتند : بلى .\r\nبه آنها گفت كسى از شما كه من مولاى اويم ، اين برادر و مصاحبم در ميان شما مولايش خواهد بود .\r\nاز او اطاعت كنيد كه منزلتش نزد من مانند مقام هارون در نسبت به موسى كليم و مخاطب ، خدا است .\r\nبه او بگوئيد : اگر تو از آل هاشم هستى ، اين طور نيست كه هر ستاره اى درخشندگىاش خيره كننده باشد .\r\n","page_name":" 262 ","page_number":262},
  {"content":"\r\n« آيا منصور ( دوانيقى شما ) ماه‌هاى هدايت را كه روشنى بخش تاريكيهاى جهالتاند ، از مدينه تبعيد نكرد ؟ »\r\n« و اين شما نبوديد كه ستمگرانه با محمد قطع رحم كرديد ، و دوستيها و همبستگىهاى او را نديده گرفتند »\r\n« و در سرزمين باخمرا مشعلهائى را به خاك انداختيد و فرق آنها را شكسته و گيسوانشان را خون آلود كرديد »\r\n« اين هادى ( عباسى ) شما بود كه فخ با طوائفى جفا كرد كه تنها در بيابان كلاغهاى ابقع ( خاكسترى ) بر آنها توجه كنند »\r\n« و هارون شما بىگناه ، اختران آسمان فضيلت را كه مانند ستارگان درخشنده بودند به هلالت رسانيد »\r\n« و مأمون شما ، رضا را بعد از بيعتى كه محكمتر از فراز كوههاى محكم بود ، مسموم كرد »\r\n« اينست ، پاسخ كسى كه مىگويد : چرا بر مقدرات خشمگينيد »\r\n","description":"","footnote":"","page_name":" 263 ","page_number":263},
  {"content":"\r\n\r\nشاعر را بشناسيم\r\nابو القاسم تنوخى ، على بن محمد بن ابى الفهم داود بن ابراهيم بن تميم بن جابر بن هانى بن يزيد بن عبيد بن مالك بن مريط به سرح بن نزار بن عمرو بن الحرث ابن صبح بن عمرو بن الحرث بن الحارث بن عمرو ( پادشاه تنوخ ) بن فهم بن تيم اللَّه ( كه همان تنوخ است ) ابن اسد بن وبرة بن تغلب بن حلوان بن عمران بن الحاف بن قضاعة ملك بن حمير بن سبا بن سحت بن يعرب بن قحطان بن غابن بن شالح الشحد بن سام بن نوح پيامبر ( ع ) است .\r\nاو يكى از ريشه دارترين استوانه‌هاى علم ، مجمع فضائل و جامع هنرهاى متنوع ، شريك در علومى بسيار ، در علم كلام بر همه مقدم ، و در علم فقه و فرايض داراى اطلاعاتى وسيع ، حافظ احاديث ، پيشواى شعر و ادب ، در علم نجوم و هيئت آگاه ، آشنا به شروط معاملات و محضر نويسى و ثبت سجلات ، استاد در علم منطق ، متبحّر در علم نحو ، آگاه بر علم لغت ، معلم قافيه ، و رادمردى فوق العاده در فن عروض ، و چنان كه يكى از شخصيتهاى بارز مقام علم است ، يگانه اى در جوانمردى و حسن اخلاق ، و ممتاز در ظرافت طبع و فكاهيات ، خوئى آرام ، طبعى نرم و متواضع است .\r\n\r\nتولد و تربيت :\r\nدر انطاكيه ، روز يكشنبه بيست و ششم ذيحجهء سال 278 ه به اين جهان پاى نهاد و در همان شهر بزرگ شد تا در جوانى به سال سيصد و شش به بغداد آمد ، در آنجا\r\n","description":"","footnote":"","page_name":" 264 ","page_number":264},
  {"content":"\r\nفقه را به مذهب ابو حنيفه فرا گرفت و از حسن بن احمد بن حبيب كرمانى ، صاحب « مسدد » و احمد ابن خليل الحلبى ، صاحب ابى اليمان حمصى ، و از احمد بن محمد بن ابى موسى الانطاكى ، و انس بن سالم خولانى و حسن بن احمد بن ابراهيم بن فيل ، و فضل بن محمد العطار كه همه انطاكىاند ، و از حسين بن عبد اللَّه قطان رقى ، و احمد بن عبد اللَّه بن زياد جبلى . و محمد بن حسين بن خالد آلوسى طرطوسى . و حسن بن الطيب الشجاعى . و عمر بن ابى عيلان ثقفى و ابى بكر بن محمد بن محمد الباغندى . و حامد بن محمد بن صعيب بلخى و ابى القاسم بغوى . و ابى بكر بن ابى داود ، حديث فرا گرفت و مشايخ حديث او شدند و علم نجوم را نزد البنائى منجم صاحب زيج خواند .\r\nابو حفص بن آجرى بغدادى ، و ابو القاسم بن ثلاج ( 1 ) بغدادى و عمر بن احمد بن محمد المقرى و فرزند او ابو على محسن تنوخى از او حديث روايت كرده‌اند .\r\nاو اول كسى است كه در ايام مقتدر باللَّه كه خلافتش از سال 295 ه تا سالى كه كشته شد 320 ه طول كشيد از قبل قاضى ابى جعفر احمد بن اسحاق بن بهلول تنوخى به سمت قاضى عسكر را در مكرم و شوشتر ، و جندى شاپور داشت ، اين مقام را ابو على ابن مقله براى او نوشت و اين امر در سال 310 ه درسى و دومين سال عمرش بود آنگاه مقام قضاوت اهواز و نواحى واسط و حومهء آن و كوفه و مسير رود فرات و چند ناحيه از حدود شام و ارّجان و سرزمينهاى شاپور بطور مجتمع و پراكنده مقام قضاوت ايذج و جند حمص را از قبل المطيع للَّه كه در سال 334 ه به خلافت رسيد اشغال كرد و المطيع للَّه سمت قاضى القضاة را كه او متصدى بود بر اثر تخليط برخى از دشمنان از او گرفته و به ابى السائب واگذار كرده و ابن مقله مقام مظالم ( دادخواهى ) اهواز را به او واگذاشت ، و بعد از او در واسط ابو عبد اللَّه بريدى ، متصدى پاره اى از امور نظر و كلام گرديد .\r\nثعالبى گويد : او تا چند سال قضاوت بصره و اهواز را متصدى بود ، و هنگامى كه از آن دست بداشت ، سيف الدوله به ديدنش آمد مدحش گفت ، و از مقامش تجليل\r\n\r\n","description":"","footnote":"\r\n( 1 ) در انساب سمعانى « فلاح » ضبط شده .\r\n","page_name":" 265 ","page_number":265},
  {"content":"\r\nكرد و پذيرائى گرمى از او نمود و گزارش آن را به بغداد به دربار خليفه نوشت تا دوباره بكارش بازگشت و مقررى و مقامش فزون شد . و مهلَّبى وزير ، و ديگر رؤساى عراق به او سخت متمايل بودند و از او جانبدارى كرده او را گل سر سبد نديمان و يادگار ظريفان مىشمردند و با او نوع معاشرت كسى كه خوشرفتار و داراى اخلاقى كريم و اعمالى برجسته است ، داشتند .\r\n\r\nقضيهء حافظه و هوش او\r\nتنوخى در حافظه و هوش آيتى بود . فرزندش قاضى ابو على المحسن در « نشوار المحاضرة » صفحهء 176 گويد : شنيدم پدرم مرا حديث كرده گفت : شنيدم پدرم روزى كه من پانزده ساله بودم قسمتى از قصيدهء طولانى دعبل را آنجا كه به يمنىها افتخار مىكند و مناقب آنها را در رد كميت كه مناقب نزار را آورده ، مىخواند اول قصيده اين بيت است :\r\n\r\nأفيقى من ملائك يا ظعينا\r\nكفانى اللوم مر الاربعينا\r\n\r\nاين قصيده ، حدود ششصد بيت است . آنها را براى اينكه محتوى مفاخر يمن و خانوادهء من بود دوست داشتم از بر كنم . گفتم پدر به من هم نشان ده تا آنها را من نيز حفظ كنم او مرا رد كرد و من اصرار ورزيدم . گفت : من مىدانم مىخواهى قصيده را گرفته پنجاه يا صد بيتش را از بر كنى آنگاه نوشته را به يكسو پرت كرده و براى من آن را دگرگون و فاسد كنى ! گفتم آن را به من دهيد . پدرم نوشته را به من داد و سخنش در من اثر گذاشت وارد اطاق مخصوص خودم شده و در آنجا خلوت كردم و به كارى در آن شب و روز ، جز حفظ قصيده نپرداختم .\r\nوقتى هنگام سحر شد من ديگر همه را حفظ كرده بودم و به خوبى مىتوانستم بخوانم . صبحگاه نزد پدر رفته طبق معمول مقابلش نشستم ، گفت : حال چه مقدار قصيده را حفظ كرده اى ؟ گفتم ، همه اش را ، از اينكه دروغش گفته باشم بخشم آمد و گفت : بخوان ! دفتر را از آستين بيرون آوردم ، او آن را گرفته ، گشود و در آن نگريست ، و من شروع كردم خواندن تا بيش از صد بيت آن را كه خواندم چند\r\n","description":"","footnote":"","page_name":" 266 ","page_number":266},
  {"content":"\r\nورق زد و گفت : از اينجا بخوان ! مقدار صد بيت از آنجا تا آخر خواندم . حسن حافظهء مرا شگفت آمدش ، مرا به خود چسبانيد و بوسه اى بر سرم و ديده‌ام نثار كرد و گفت : عزيزم به كسى اين را مگو ، كه من از بد چشمى مردم بر تو مىهراسم .\r\nابن كثير اين قصه را بطور خلاصه در تاريخش 11 / 227 ، آورده است .\r\nو نيز ابو على گويد : پدرم مرا به حفظ كردن واداشت و من خود بعد از او از از اشعار ابى تمام و بخترى به تنهائى غير از اشعارى كه از ديگر شاعران جديد و قديم حفظ كرده بودم ، دويست قصيده حفظ كردم . گويد پدرم و بزرگان قوم ما در شام گويند : كسى كه چهل قصيده از قبيلهء بنى طى ( طائيين ) حفظ كند و خود شعر نسرايد او الاغى در پوست انسان است . از اين رو من در سن كمتر از بيست ، به شعر سرودن پرداختم ، و اشعار مقصورهء خود را كه اولش :\r\n\r\nلو لا التناهى لم اطع نهى النهى\r\nاى مدى يطلب من حاز المدى\r\n\r\nاست ، را گفتم .\r\nو ابو على گويد : پدرم هفتصد قصيده و قطعه ، از اشعار طائيين غير از اشعار شاعران جديد ، و مخضرمين ( آنها كه دورهء جاهليت و اسلام هر دو را درك كردند ) ، و شعراى جاهليت ، در حفظ داشت . من خود دفترى از او به خطش در دست دارم كه رؤس قصائدى را كه او محفوظ بود ، در آن ثبت نموده و داراى 230 برگ از كاغذ گرانبها و لطيف منصورى است . او مقدار زيادى از نحو و لغت ، حفظ كرده بود تا آنجا كه گويد : من كسى را كه از او حافظه اش برتر باشد ، نديده‌ام .\r\nو هر گاه حافظه اش در همهء اين علوم پراكنده نشده بود اعجوبه اى به نظر مىرسيد .\r\n\r\nتأليفاتش\r\nاينكه تنوخى در علوم بسيارى وارد بوده ، در بسيارى از هنرهاى عقلى ، نقلى و رياضى شهرتى بسزا يافته ، و در اقطار و بلدان به سياست پرداخته است ، اين امور مستلزم داشتن تأليفاتى گرانبها است چنان كه فرزندش ابو على گويد : او در علم عروض و فقه و علوم ديگر ، داراى تصنيفاتى است .\r\n","description":"","footnote":"","page_name":" 267 ","page_number":267},
  {"content":"\r\nحموى گويد : تصنيفاتش در ادبيات از اين قرار است : كتاب فى العروض ، الخالع گويد : در علم عروض ، كتابى بهتر از آن تأليف نشده و كتاب علم القوافى .\r\nو سمعانى يافعى ، ابن حجر و صاحب شذرات ، ديوان شعرى براى او ذكر كرده‌اند و ثعالبى اشعارى را كه ياد شد از آن ديوان گرفته است و اشعارش را دربارهء غدير ، شنيديد .\r\nحموى مانند ديگران ، اشعار بائيه اش را از ديوانش نقل كرده . مسعودى قصيدهء مقصوره اى كه در آن به مقابلهء « ابن دريد » پرداخته و در آن تنوخ و قومش از قضاعه را مدح مىكند ، نام برده است كه اولش اينست :\r\n\r\nلولا انتهائى لم اطع نهى النهى\r\nمدى الصبا نطلب من حاز المدى\r\n\r\nتا آخر ابيات .\r\nابو على در « نشوار المحاضرة » گويد : از اشعار تنوخى آنچه ناپديد شده بيشتر از مقدارى است كه حفظ گرديده است . اين كتابها مورد دستبرد باد حوادث گرديده چنان كه تصدى منصب قضاوت با وجود علم فراوانى كه داشت ، او را از تأليفات فراوان باز مىداشت .\r\n\r\nمذهب او\r\nيكى از مشكلات شديد بحث و تحقيق در زمينهء مذهب كسانى است كه در قرن سوم و چهارم زيسته‌اند قرن چهارم يعنى قرن دسته بندىها ، و افكار و آراء و عقايد مختلف ، عصر فرقه‌هاى متفاوت و انگيزه‌هاى فراوان ، بر اظهار در جهت مخالف عقيدهء قلبى ، و تظاهر به چيزهائى كه امور باطنى را محفوظ نگهدارد ، بويژه اكنون روزگارى از آثار آنان ، سپرى شده و نتائج افكارشان دستخوش گردش روزها و سالها گرديده و گرنه مىتوانستيم عقائدشان را دريابيم و از محتويات جسته گريختهء بياناتشان كه حاكى نهانىهاى ضميرشان بود و حقايقى را از مذهب گذشتگان بما مىآموخت ، حقيقت مذهبشان دريابيم .\r\nسخنان تذكره نويسان در مورد مذهب تنوخى و فرزندش ابو على از روز\r\n","description":"","footnote":"","page_name":" 268 ","page_number":268},
  {"content":"\r\nنخست تا امروز ، نشانهء آنست كه اينان مذهب خود را پنهان مىداشتند و در هر گوشه و كنارى فرود مىآمدند ، تظاهر به مذهب اهل آن محل مىكردند . خطيب بغدادى در تاريخش و سمعانى در انسابش ، و ابن كثير در تاريخش ، و صاحب « شذرات الذهب » در آن كتاب و سيد عباسى در « معاهد » ، و شيخنا ابو الحسن الشريف در « ضياء العالمين » گفته‌اند : قاضى تنوخى فقه را به مذهب ابو حنفيه آموخت .\r\nو يافعى در « مرآت الجنان » و ذهبى در « ميزان الاعتدال » ، و سيوطى در « البغيه » و ابو الحسنات در « الفوائد البهيه » تصريح كرده‌اند كه حنفى المذهب بوده است . خطيب بغدادى در تاريخش و سمعانى در انسابش گفته‌اند : او علم كلام را به اصول مذهب معتزله مىدانست . و در « كامل » ابن اثير آمده است كه او ، به اصول مذهب معتزله عالم بود ، و در « لسان الميزان » آمده است : او را به اعتزال نسبت داده‌اند و سيد ، قاضى ( نور إله شوشترى ) در « مجالس المؤمنين » او را از قضاة شيعه خوانده و به همين مطلب صاحب مطلع البدور ، تصريح نموده و صاحب « نسمة السحر » از مسورى يمنى نقل كرده كه او در اصول معتزلى ، و در اظهاراتش به شدت شيعى ، ولى حنفى المذهب بود .\r\nچيزى كه مىتواند اين مطالب پراكنده را بهم جمع كند اينكه او ، در اصول معتزلى ، و در فروع حنفى ، و در مذهب زيدى بوده است . و در تأكيد مذهبش ، معاصرش مسعودى در « مروج الذهب » 2 / 519 اين سخن را آورده : اكنون در اين موقع كه سال سيصد و سى و دو مىباشد او از جملهء زيدى مذهبان بصره است .\r\nو قصيدهء بائيه اش كه قسمتى از آن را ياد كرديم جانب تشيع او را ، در ميزان تحقيق ، ترجيح مىدهد . چنان كه بسيارى از قضايائى كه فرزندش ابو على در كتاب « الفرج بعد الشدة » اش از پدر خود ، نقل كرده ، نشانهء تشيع اوست .\r\n\r\nوفات او\r\nوفات تنوخى ، عصر روز سه شنبه هفتم ماه ربيع الاول سال 342 ه در بصره اتفاق افتاد و روز بعد در زمينى كه براى او در خيابان مريد خريدارى شده بود\r\n","description":"","footnote":"","page_name":" 269 ","page_number":269},
  {"content":"\r\nبه خاك سپرده شد .\r\nفرزندش ابو على در « نشوار المحاضرة » گويد : آنچه ، از صحت احكام نجوم را خود مشاهده كرده‌ايم ، كفايت است ، اين پدرم ، در سال وفاتش ، تحويل ولادتش را انجام داد و به ما گفت : اين سالى است كه منجمان براى من بريده‌اند ( يعنى به حساب نجومى من در اين سال مىميرم )\r\nاين مطلب را براى ابى الحسن بهلول قاضى كه از بستگان نزديكش در بغداد بود ، نوشت و او را در وفات خود خبر داد و وصيت كرد و چون بيمارى مختصرى پيدا كرد قبل از آنكه بيماريش سخت شود « تحويل » را بيرون آورده در آن بسيار نگريست ، من آنجا بودم كه او سخت گريه كرد و آن را بهم گذاشت . نويسنده اش را صدا كرد ، وصيت خود را كه پس از خود بجاى گذاشت براى او املاء كرد و همان روز بر آن گواه گرفت . آنگاه ابو القاسم غلام « زحل » منجم آمد و او را دلدارى داد و در محاسبهء نجومىاش ايراد و شبهه گرفت . پدرم او را گفت : اى ابو القاسم من از كسانى نيستم كه بر من حساب پوشيده ماند و به اشتباه افتم ، ديگر بر من اين اشتباهات روا نيست و مرا نبايد به غفلت نسبت داد .\r\nاو نشست و با پدرم در محلى كه از مرگ خود ترسيده بود ، موافقت كرد و من در اين جريان شخصا حاضر بودم كه او گفت : من به اين موضوع ، كار ندارم و ترديد كرد كه اگر روز سه شنبه عصر هفتم ماه باشد ، منجمان آن را ساعت قطع خوانده‌اند و ديگر ابو القاسم غلام زحل كه مستخدم پدرم بود ، مطلب را تعقيب نكرد و سخت گريست . و پدرم گفت : اى غلام ! طشت آب حاضر كن ، وقتى طشت حاضر شد « تحويل » را در آن شست و آن را قطع كرد و با ابو القاسم آخرين وداع خود را نمود و عصر همان روزى كه گفته بود ، از دنيا رفت .\r\nشرح حال تنوخى را از كتابهاى : يتيمة الدهر 2 / 309 ، نشوار المحاضرة ، تاريخ خطيب بغدادى 12 / 77 ، تاريخ ابن خلكان 1 / 288 ، معجم الادباء 14 / 162 ، انساب سمعانى ، فوات الوفيات 2 / 68 ، كامل ابن اثير 8 / 168 ، تاريخ ابن كثير\r\n","description":"","footnote":"","page_name":" 270 ","page_number":270},
  {"content":"\r\n11 / 227 ، مرآت الجنان 2 / 334 ، لسان الميزان 4 / 256 ، معاهد التنصيص 1 / 136 ، شذرات الذهب 2 / 342 ، مجالس المؤمنين / 255 ، الفوائد البهيه فى تراجم الحنفيه 137 ، مطلع البدور ، الحقائق الورديه ، نسمة السحر / 2 ، روضات الجنات 447 - 448 تنقيح المقال 2 / 302 ، گرفته‌ايم .\r\nممكن است در بسيارى از اين تذكره‌ها ، مانند مجالس المؤمنين ، نسمة السحر ، تنقيح المقال اشتباهى در شرح حال تنوخى ما ، بانوادهء او ابو القاسم على بن الحسن به مناسبت وجود شباهت در اسم و كنيه و شهرت آن دو به تنوخى ، رخ داده باشد ، و محقق با راهنمائى كه كرديم مىتواند بر آن آگاه گردد .\r\nجاى علم فراوان و فضائل بسيار تنوخى را فرزندش ابو على المحسن بن على گرفت و چنان كه ثعالبى گويد : او نسبت به ماه كامل ( بدر ) او ، ماه يكشبه ( هلال ) بود ، و شاخ همان درخت و گواهى راست ، بر عظمت پدر و فضيلتش بود ، و فرعى بود كه اصل خود را استوار مىداشت تا زنده بود از او نيابت مىكرد و پس از مرگ ، جاى او را گرفت . و ابو عبد إله بن حجاج ( كه شرح حالش مىآيد ) در شعر خود ، اين را اعتراف كرده است .\r\nاز آثار او . فرج بعد الشدة ، نشوار المحاضرة ، المستجار من فعلات الاجواد ديوان شعرش كه از ديوان شعر پدرش بزرگتر است ، مىباشد . در بصره از مشايخ آن حديث شنيد ، و در بغداد كه وارد شد ، حديث نقل كرد ، اولين بار كه حديث شنيد به سال 333 ه بود ، و اولين بار كه به كرسى قضاوت نشست در قصر ، و بابل و آن نواحى به سال 349 ه بود . آنگاه المطيع للَّه او را فرمانده لشگر مكرم ، ايذج و رامهرمز كرد و بسيارى از اعمال ديگر را در جهات مختلف به عهد گرفت . شب يكشنبه چهارم ماه ربيع الاول سال 327 ه در بصره متولد شد و شب دوشنبه پنجم محرم سال 384 ه در بغداد بدرود زندگى گفت . مذهبش مانند پدر است ، ولى شواهد تشيع او بيشتر و از تشيع پدرش آشكارتر است .\r\nابو على المحسن فرزندى به نام ابى القاسم على ، از خود بجاى گذارد كه وارث\r\n","description":"","footnote":"","page_name":" 271 ","page_number":271},
  {"content":"\r\nعلم و كمالات فراوان پدر و جدش بود . و در مصاحبت شريف مرتضى علم الهدى و ملازمت او بسر مىبرد و از خواص او بود و با ابو العلاء معرى مصاحبت داشت و نزد او تلمذ كرد . و ميان او و خطيب ابى زكرياى رازى تبريزى پيوند دوستى بود در مداين و نواحى آن ، و در « زنجان » ، و بردان ، و قرميسين و جاهاى ديگر به قضاوت پرداخت . خطيب بغدادى در تاريخش از او روايت كرده و به شرح حال و ذكر مشايخ او پرداخته است و نيز ابو الغنانم محمد بن على بن ميمون برسى معروف به ابى از او روايت كرده است . و او خود از ابى الحسن على بن عيسى الرمانى ، بنا بر نقل اجازهء بزرگ علامهء حلى براى بنى زهر ، و از ابى عبد اللَّه مرزبانى متوفى 384 ه روايت نقل كرده است .\r\nمذهب او از پدر و جدش روشنتر است و تشيعش نزد ارباب تراجم ، مورد اتفاق است . او در نيمهء شعبان سال 370 ه در بصره به دنيا آمد و شب دوشنبه دوم محرم سال 447 ه درگذشت و در خانه اش در درب التل مدفون شد .\r\nحموى ، در معجم الادباء از قاضى ابى عبد إله دامغانى نقل كرده گويد : بر قاضى ابى القاسم تنوخى ( كوچك ) ، كمى قبل از مرگش وارد شدم ، سنين عمرش بالا رفته بود ، فرزند او كه از كنيزش بهمرسانيده بود بر من وارد شد و چون وى او را ديد گريه كرد گفتم : انشا اللَّه زنده مىمانى و او را تربيت كنى و چشمت را خدا به او روشن مىكند ، گفت هيهات ، سوگند به خدا او به حال يتيمى تربيت مىشود و در اين باره شعرى خواند و سپس گفت : مىخواهم ازدواج مادرش را از من ، با مهريهء ده دينار براى خود درخواست كنى كه من او را آزاد كرده‌ام ، من انجام دادم و همانطور كه گفته بود فرزندش ، ابو الحسن محمد بن على بن الحسن به يتيمى بزرگ شد . قاضى ابو عبد اللَّه گواهيش را پذيرفت و سپس به سال 494 ه از دنيا رفت و دودمان او منقرض گرديد ، حموى در معجم البلدان در شرح احوالش گسترده سخن گفته مراجعه كنيد 14 / 110 - 124 .\r\n","description":"","footnote":"","page_name":" 272 ","page_number":272},
  {"content":"\r\n\r\n20 ابو القاسم الزاهى\r\nمتولد 318 ه\r\nمتوفى 352 ه\r\n\r\nلا يهتدى الى الرشاد من فحص\r\nالا اذا والى عليا و خلص\r\nو لا يذوق شربة من حوضه\r\nمن غمس الولا عليه و غمص\r\nو لا يشم الروح من جنانه\r\nمن قال فيه من عداه و انتقص\r\nنفس النبى المصطفى و الصنو و ال\r\nخليفة الوارث للعلم بنص\r\nمن قد اجاب سابقا دعوته\r\nو هو غلام و الى اللَّه شخص\r\nما عرف اللات و لا العزى و لا\r\nانثنى اليهما و لا حب و نص\r\nمن ارتقى متن النبى صاعدا\r\nو كسر الاوثان فى اولى الفرص\r\nو طهر الكعبة من رجس بها\r\nثم هوى للارض عنها و قمص\r\nمن قد فدا بنفسه محمدا\r\nو لم يكن بنفسه عنه حرص ( 1 )\r\n\r\n\r\n","description":"","footnote":"\r\n( 1 ) هر كس بخواهد براى راهيابى ، تحقيق كند ، تا على را خالصانه دوست نداشته باشد ، ارشاد نخواهد شد .\r\nو هر كس او را دشمن دارد از آب حوض كوثر نخواهد چشيد و تحقير خواهد شد .\r\nو از باطن خود احساس راحتى و نشاط نكند هر كس سخن دشمنان را درباره اش گويد و از مقامش بكاهد .\r\nاو جان پيامبر مصطفى او داماد او به تصريح خود آن حضرت و جانشين و وارث علم اوست .\r\nكسى كه در پاسخ دعوتش در كودكى از همه سبقت گرفت و براى خدا قيام كرد .\r\nاو لات و عزى را نشناخت و براى آنها خضوع نكرده ، دوست نگرفت و احترام ننهاد .\r\nكسى كه بر دوش پيامبر بالا رفت و در اولين فرصت بتها را بشكست .\r\nو خانهء كعبه را از پليديها پاك كرد ، و آنگاه براى به زمين فرود آمدن ، جفت زد .\r\nكسى كه با جان خود محمد را فداكارى كرد ، و جانش را از او دريغ نداشت .\r\n","page_name":" 273 ","page_number":273},
  {"content":"\r\n\r\nو بات من فوق الفراش دونه\r\nو جاد فيما قد غلا و ما رخص\r\nمن كان فى بدر و يوم احد\r\nقط من الاعناق ما شاء و قص\r\nفقال جبريل و نادى لا فتى\r\nالا على عم فى القول و خص\r\nمن قد عمرو العامرى سيفه\r\nفخر كالفيل هوى و ما قحص\r\nو رآء ما صاح الا مبارز\r\nفالتوت الاعناق تشكو من و قص\r\nمن اعطى الراية يوم خيبر\r\nمن بعد ما بها اخو الدعوى نكص\r\nو راح فيها مبصرا مستبصرا\r\nو كان أرمدا بعينيه الرمص\r\nفاقتلع الباب و نال فتحه\r\nودك طود مرحب لما قعص\r\nمن كسح البصرة من ناكثها\r\nو قص رجل عسكر بما رقص\r\nو فرق المال و قال خمسة\r\nلواحد فساوت الجند الحصص\r\nو قال فى ذى اليوم يأتى مدد\r\nوعده فلم يزد و ما نقص\r\nو من بصفين نضا حسامه\r\nففلق الهام و فرق القصص\r\nو صد عن عمرو و بسر كرما\r\nاذ لقيا بالسوأتين من شخص\r\nو من اسال النهروان بالدما\r\nو قطع العرق الذى بها رهص ( 1 )\r\n\r\n\r\n","description":"","footnote":"\r\n( 1 ) و در راه او بر بسترش خسبيد و هر چه داشت . گران و ارزان نثارش كرد .\r\nكسى كه روز بدر و احد هر چه خواست گردنها زد و سرها از بدن بريد .\r\nتا جائى كه جبرئيل فرياد برداشته : لا فتى الا على را بطور عموم و خصوص ، گفت .\r\nكسى كه شمشيرش عمرو عامرى را دو نيم كرد و مانند پيلى كه فرو افتد ، سقوط كرد .\r\nو فرياد ألا مبارزش را نشان داد ، و گردنها از شكستن بشكوه افتاد .\r\nكسى كه روز خيبر پرچم نصر به دستش داده شد ، و مدعيان دروغين منكوب شدند .\r\nو پس از چشم دردى شديد ، با بصيرت و هشيارى ، عوض داده شد .\r\nو آنگاه در خيبر را كنده و خيبر را گشود ، و كوه پيكر مرحب را با كشتنش ، فرود آورد .\r\nچه كسى بصره را از لوث بيعت شكنان پاك كرد و پاى رقصندهء سپاه كفر را بشكست .\r\nو اموال را پخش كرده گفت براى هر نفر پنج دينار و ميان لشگر به مساوات تقسيم كرد ؟ ، و گفت امروز مدد مىرسد وقتى مدد رسيد شمردند به تعدادى كه گفته بود كم و زياد نشد .\r\nو كسى كه در صفين شمشير از غلاف بيرون كشيد ، فرقها شكافت ، و استخوانها بشكست .\r\nو از عمرو عاص و بسر بن ارطاة از روى بزرگواريش روى بگردانيد آنها كه عورتين خود را نشان دادند ( ، ) .\r\nو كسى كه در نهروان خونها به راه انداخت و ريشهء تحريكات و فشارها را بشكست و كوبيد .\r\n( ، ) - داستان امير المؤمنين ( ع ) با عمرو عاص و بسر بن ارطاة را در جلد دوم 158 ، 165 متعرض شديم .\r\n","page_name":" 274 ","page_number":274},
  {"content":"\r\n\r\nو كذب القائل ان قد عبروا\r\nوعد من يحصد منهم و يحص\r\nذاك الذى قد جمع القرآن فى\r\nاحكامه للواجبات و الرخص\r\nذاك الذى آثر فى طعامه\r\nعلى صيامه و جاد بالقرص\r\nفانزل اللَّه تعالى هل اتى\r\nو ذكر الجزاء فى ذاك و قص\r\nذاك الذى استوحش منه انس\r\nان يشهد الحق فشاهد البرص ( 1 )\r\nاذ قال من يشهد بالغدير لى\r\nفبادر السامع و هو قد نكص\r\nفقال : انسيت فقال : كاذب\r\nسوف ترى ما لا تواريه القمص\r\nيا بن ابى طالب يا من هو من\r\nخاتم الانبياء فى الحكمة فص\r\nفضلك لا ينكر لكن الولا\r\nقد ساغه بعض و بعض فيه غص\r\nفذكره عند مواليك شفا\r\nو ذكره عند معاديك غصص\r\nكالطير بعض فى رياض از هرت\r\nو ابتسم الورد و بعض فى قفس\r\n\r\n« همان وقتى كه او ( امير المؤمنين ( ع ) ) فرمود چه كسى در امر غدير براى من گواه مىشود ، شنونده مبادرت بشنيدن ، و انس امتناع كرد .\r\nپس او را فرمود : آيا فراموش كردى ، گفت : دروغ است ، به زودى به چيزى مبتلا خواهى شد كه پيراهن پنهانش نكند .\r\nاى پسر ابو طالب ، اى كسى كه انگشترى پيامبران را از نظر حكمت ، به منزلهء نگينى .\r\nفضيلت تو قابل انكار نيست ، ولى ولايت تو برخى را گوارا و گروهى را گلوگير است .\r\n\r\n","description":"","footnote":"\r\n( 1 ) و گوينده اى كه مىگفت : خوارج از نهر عبور كردند ، را تكذيب كرد و كشتگان آنها كه سرشان قطع مىشود را ، شمرد .\r\nاو كسى است كه قرآن را با احكام واجب و مباحش گرد آورده است .\r\nاو كه ، غذاى افطارش را كه در روزى كه روزه دار بود ايثار كرده و گردهء نان بخشيد .\r\nخداى بزرگ سورهء هل اتى نازل كرد و متعرض پاداش آنان شد و بشرح داستان پرداخت ( ، ) .\r\nاو ، كه هنگامى انس ، از دادن شهادت حق ، استيحاش ورزيد ، به بيمارى برص مبتلا گرديد ( ، ، ) .\r\n( ، ) - قبلا نزول هل اتى را دربارهء عترت طاهره و امير المؤمنين ( ع ) متعرض شديم مراجعه كنيد 107 و 111 و 69 همين مجلد .\r\n( ، ، ) - شرح مفصل داستان انس را در جلد اول ص 191 ياد كرديم .\r\n","page_name":" 275 ","page_number":275},
  {"content":"\r\nياد ولاى تو نزد دوستانت شفا بخش و نزد دشمنانت اندوهبار است .\r\nمانند پرندگانى كه برخى در بوستانهاى پر شكوفه به گلها لبخند مىزنند و برخى در قفسها بسر مىبرند . »\r\nاو دربارهء خلافت امير المؤمنين ( ع ) و آنكه به نص حديث غدير است ، شعرى بدين مضمون دارد :\r\n\r\nقدمت حيدر لى بتأمير\r\nلما علمت بتنقيبى و تنقيرى\r\n\r\n« مولى حيدر را براى امارت ، بنا بر آنچه از تحقيق و تعمق بدست آوردم ، برد گران مقدم داشتم .\r\nهمانا خلافت بعد از پيامبر ، به امر خداى رحمان ، براى او مقدر شده است .\r\nكسى كه احمد روز غدير ، بنا به نقل خبرى كه وارد شده است دربارهء او گفت :\r\nيا على ! برخيز و پس از من ، براى آنان سرورى باش كه روز حشر با مسرت به من باز گردى .\r\nتوئى مولاى آنان و توئى كه به امر آنان وفادارى كنى و اين تصريح از طريق وحى بايد به دلها نشيند از آن رو كه خداى عرش ، احمد را گفت ، رسالتت را ابلاغ كن و مطيع امر من باش .\r\nو اگر عصيان ورزى و انجام مأموريتت نكنى ، امر مرا نرسانده اى و فرمان مرا صلا نداده اى .\r\nو اين سخن از اوست كه در آن امير المؤمنين ( ع ) را مدح گفته ، دوستى و ولايش را به حديث غدير واجب مىكند :\r\n\r\nدع الشناعات ايها الخدعة\r\nو اركن الى الحق و اغد متبعه\r\n\r\n« اى حيله گران ! دست از زشتيها بداريد ، به حق تكيه كنيد ، و از پيروانش گرديد » يعنى پيرو كسى كه در آغاز خدا را به يگانگى پرستيد ، و از پيروى كسان\r\n","description":"","footnote":"","page_name":" 276 ","page_number":276},
  {"content":"\r\nديگر جز پيامبر امى خوددارى كرد . پيروى كسى كه محققا پيامبر درباره اش گفته است : على با حق و حق با على است .\r\nپيروى كسى كه شمشير خدا را در ميان آنها بر كشيد ، شمشيرى از نور و به شيوهء راد مردان . پيروى كسى روز خيبرشان سپاه كفر را مغلوب كرد و در پرهيجان خيبر را تكان داد و از ريشه بر كند . پيروى كسى كه پيامبر مصطفى ولاى او را روز غدير هنگامى كه او را سر دست برداشت ، بر خلق واجب كرد .\r\nمن گواهى مىدهم كه آنچه تو مىگوئى هر كس بشنود بطلانش را اعتراف كند .\r\nو در مدح آن حضرت صلوات اللَّه عليه گويد :\r\n\r\nاقيم بخم للخلافة حيدر\r\nو من قبل قال الطهر ما ليس ينكر\r\n\r\n« براى خلافت حيدر ، در محل خم بر پا داشته شد و از پيش ، پيامبر سخن غير قابل انكار فرمود .\r\nروزى كه پيامبر مصطفى او را خواند و در حالى كه براى جنگ تبوك در هيجان بود و قصد حركت داشت ، او را گفت : بجاى من در مدينه بمان و هان اين را بدان كه تو تبه كاران را چيره خواهى شد و چون پيامبر طاهر ، برفت ، مردمى به گفتارشان عليه او تظاهر كرده ، با سخنانى بلند ، گفتند على را پيامبر دشمن گرفته است و اين امر از دشمنان ، تهمت و ناسزا بود از اين رو على به تعقيب پيامبر پرداخت ، و هنوز به لشگرگاه نرسيده ، روى باز گرداند ، گفتند على آمد بمانيد .\r\nو چون على سخن قوم را ، از گوينده اش بازگو كرد ، و ظاهر و باطن آنها را بر ملا ساخت . پيامبر او را گفت : آيا راضى نيستى جانشين من باشى مانند هارون نسبت به موسى و قدر تو برتر باشدا . و ورا بهترين مردم از نظر مرتبه و نيرو ، بالا برده و به امر خداى بزرگ و توانا برترى بخشيد و رسول خدا گفت : اين است امام شما اى گمراهان كه خدا دربارهء او به من سفارش كرده است .\r\n","description":"","footnote":"","page_name":" 277 ","page_number":277},
  {"content":"\r\n\r\nشاعر را بشناسيم\r\nابو القاسم على بن اسحاق بن خلف قطَّان بغدادى كه در محلهء كرخ در قطعه زمين ربيع ( 1 ) سكونت داشت و به زاهى ( 2 ) شهرت يافته بود . شاعر فوق العاده اى بود كه در اشعارش جانب اهل بيت وحى را گرفته به مذهبشان ، متدين شده و با مهرشان ، پاداش رسالت را مىپرداخت . از اين رو بيشتر اشعارش كه در چهار بخش شكل مىگرفت ، دربارهء مدح و رثاى آنان بود تا جائى كه در « معالم العلماء » او را در عداد شعراى مجاهد ، توصيف كرده و پيوسته در راه آنان به مبارزه مىپرداخت و با دشمنانشان دست و پنجه نرم مىكرد و در ميدان نبرد با آنان هم نبرد مىطلبيد .\r\nاز اين رو با بدخواهان اهل بيت و آنها كه عقيده به ولايتشان نداشتند آميزش و اختلاط نمىكرد ، و همين امر باعث شد بر طبق آنچه « تاريخ بغداد » و ديگران آورده‌اند ، او را كم شعر پندارند ، ولى روانى شعر و حسن تشبيه ، و زيبائى تصوراتش ، تذكره نويسان را مجبور به تعريف و تمجيدش كرده است .\r\nو در اينكه زاهى از لفظ مولى ، خلافت و امامت را فهميده است با همهء اطلاعى كه از نكات سخن دارد و احاطه اش به فرهنگ و ادبيات عرب ، مورد اتفاق نويسندگان است ، و اشعارش همه جا پخش گرديده ، دليلى نيرومند بر سخن بجا و بمورد شيعه در استدلال به حديث غدير بر امر امامت امير المؤمنين ( ع ) است .\r\nزاهى روز دوشنبه بيستم ماه صفر سال 318 ه بنا به تصريح ابن خلكان به نقل\r\n\r\n","description":"","footnote":"\r\n( 1 ) نسبت به ربيع بن يونس پرده دار و مولاى منصور و پدر وزير ، فضل بن ربيع است .\r\n( 2 ) زاهى نسبت به زاه دهكده اى از دهات نيشابور كه در مقام نسبت مىشود زاهى و ازاهى .\r\n","page_name":" 278 ","page_number":278},
  {"content":"\r\nاز « طبقات الشعراء » عميد الدوله ، متولد شد و در بغداد روز چهارشنبه بيستم جمادى اولاى سال 352 ه ( به نقل عميد الدوله ) متوفى گرديد و در مقابر قريش دفن شد .\r\nيا بنا بر آنچه خطيب از تنوخى نقل كرده بعد از سال 360 ه بدرود زندگى گفت و سمعانى از خطيب همين تاريخ را براى او نقل كرده است .\r\nو از آنجا كه در تذكره‌ها توجهى به شعر مذهبى و مترقى او نشده ، پاره اى از آنها را متذكر مىشويم ، از جمله در مدح مولى امير المؤمنين ( ع ) گويد :\r\n\r\nيا ساداتى يا آل ياسين فقط\r\nعليكم الوحى من اللَّه هبط\r\nلولاكم لم يقبل الفرض و لا\r\nرحنا لبحر العفو من اكرم شط\r\nانتم ولاة العهد فى الذر و من\r\nهواهم اللَّه علينا قد شرط\r\nما احد قايسكم بغيركم\r\nو ما زج السلسل بالشرب اللمط\r\nالا كمن ضاهى الجبال بالحصا\r\nاو قايس الا بحر جهلا بالنقط ( 1 )\r\nصنو النبى المصطفى و الكاشف ال\r\nغماء عنه و الحسام المخترط\r\nاول من صام و صلى سابقا\r\nالى المعالى و على السبق غبط\r\n\r\n« داماد پيامبر مصطفى و زدايندهء اندوههايش و شمشير كشيدهء او . . . اول كسى كه روزه گرفت و نماز گزارد ، كه در مكارم اخلاق بر همه پيشى گرفت و مورد رشگ واقع شده .\r\n\r\nمكلم الشمس و من ردت له\r\nببابل و الغرب منها قد قبط\r\n\r\n« كسى كه با خورشيد سخن گفت و براى او پس از غروب ، گرد آوردن انوارش بازگشت راه پيماى سريع زمين و كسى كه براى او سپاه در وادى قحط ، آب چشمه از زمين بر آورد .\r\nدريائى كه درياها در برابرش ، جوئى بيش نيستند و از جريان آن با كمال\r\n\r\n","description":"","footnote":"\r\n( 1 ) اى بزرگان من ! اى آل ياسين ، تنها بر شما وحى از جانب پروردگار نازل شد ! .\r\nاگر شما نبوديد ، عبادتهاى ما پذيرفته نمىشد ، و ما از بهترين رودها به درياى عفو نمىپيوستيم .\r\nشما از پيش ، از عالم ذر ، بر ولايتتان پيمان گرفته شده و عشق شما را ، خداوند بر ما شرط كرده است .\r\nكسى كه شما را به ديگران مقايسه كند ، آب گواراى سلسبيل را با نوشى مضطرب ممزوج نمايد .\r\nمانند كسى است كه كوههاى عظيم را با سنگريزه ، يا درياها را از روى نادانى ، به چكه‌ها مقايسه كند .\r\n","page_name":" 279 ","page_number":279},
  {"content":"\r\nحقارت بهره مىبرند . او شير بيشه است كه هر شيرى نزد او به عقل كوچك آيد .\r\nاوست گسترش دهندهء علم خدا در زمين و كسى است كه بر اثر دوستىاش ، خداى رحمان وسعت روزى دهد .\r\nشمشيرى كه هر گاه كودك شمشيرش را بدست گيرد ، روز جنگ همه را متفرق سازد .\r\nبه سوى نبرد با آن شمشير ، زره پوشيده گام بر مىدارد چه بسيار پليديها را بريد و قطع كرد . تعبير مكلم الشمس ، اشاره به روايتى از رسول خدا ( ص ) است كه به على ( ع ) فرمود :\r\nيا ابا الحسن كلم الشمس فانها تكلمك قال على ( ع ) السلام عليك ايها العبد المطيع للَّه و رسوله فقالت الشمس السلام عليك يا امير المؤمنين ، و امام المتقين ، و قائد الغر المحجلين . يا على انت و شيعتك فى الجنة يا على اول من تنشق عنه الارض محمد ثم انت و اول من يحيى محمد ثم انت و اول من يكسى محمد ثم انت .\r\n« يا على تو و شيعيانت در بهشت خواهيد بود و اول كسى كه زمين به خاطرش مىشكافد محمد و سپس تو خواهى بود و اول كسى كه زنده مىشود محمد و سپس تو خواهى بود و اول كسى كه پوشش پيدا كند محمد و آنگاه تو خواهى بود » .\r\nعلى عليه السلام براى شكر به پيشگاه خداى بزرگ به سجده افتاد و از چشمانش سرشگ مىباريد ، پيامبر خود را به او نزديك ساخته ، گفت : برادرم ، دوستم سر بردار كه خدا به تو بر اهل آسمانهاى هفتگانه ، مباهات كرد .\r\nاين روايت را شيخ الاسلام حموئى در فرائد السبطين باب 38 و خوارزمى در مناقب صفحهء 68 و قندوزى در ينابيع صفحهء 140 نقل كرده‌اند .\r\nو تعبير : و من ردت له ببابل . . . « اشاره به بازگشت خورشيد براى على امير المؤمنين در بابل است » .\r\nحديث رد الشمس على عليه السلام در بابل را نصر بن مزاحم در كتاب صفين صفحهء 152 چاپ مصر ، به اسناد خود از عبد خير ( 1 ) نقل كرده ، گويد من با على ( ع )\r\n\r\n","description":"","footnote":"\r\n( 1 ) شرح حال و توثيق او در جلد اول صفحهء 63 گذشت .\r\n","page_name":" 280 ","page_number":280},
  {"content":"\r\nدر زمين بابل مىگذشتيم . وقت نماز عصر فرا رسيد . ما به هر جا مىرسيديم آنجا را از جاهاى ديگر وسيعتر مىيافتيم تا جائى كه بهتر از آن نديده بوديم رسيديم . خورشيد ميرفت تا غروب كند گويد : على فرود آمد و من با او فرود آمدم گويد : آنگاه او دعا كرد و خورشيد به اندازهء برگزارى نماز عصر ، بازگشت ، ما نماز عصر را خوانديم و سپس خورشيد غروب كرده .\r\nو اين تعبير : من اتبع للعسكر ماء العين ( 1 )\r\n« كسى كه براى سپاه آب چشمه بر آورد » اشاره به روايت نصر بن مزاحم در كتاب صفين صفحهء 162 است كه به اسنادش از ابى سعيد تيمى تابعى معروف به عقيص روايت كرده كه گفت : ما با على در راهش به سوى شام در حركت بوديم تا وقتى از اين نخلستانها به پشت كوفه رسيديم ، مردم تشنه و محتاج آب شدند على ( ع ) ما را آورد تا بسنگى كه از زمين دندانه زده بود رسيديم گويا بزى به انتظار نشسته بود ، او به او دستور داد آن را از بن كنديم ، آنگاه آبى از آن بيرون زد كه همه از آن نوشيده ، سيراب شدند گويد : آنگاه دستورى بما فرمود و ما انجام داديم گويد : و مردم به سير خود ادامه دادند تا مقدار كمى كه دور شديم : على ( ع ) گفت : آيا بين شما كسى هست جاى اين آبى كه از آن نوشيديد بداند گفتند بلى يا امير المؤمنين فرمود : برويم آنجا . گويد : آنگاه گروهى از ما سواره و برخى پياده بدانجا رفتيم . راه را پيموده تا به جائى كه فكر مىكرديم آب آنجا بود رسيديم .\r\nگويد : در جستجوى آن سنگ هر چه كاوش كرديم چيزى نيافتيم و چون از يافتن ناتوان شديم به ديرى كه در نزديكى ما بود رفته پرسيديم ، آيا آبى كه در نزديكى شما است كجا است ؟ گفتند : در نزديكى ، آبى وجود ندارد .\r\nگفتيم : هست ما از آن نوشيده‌ايم .\r\nگفت : شما از آن نوشيده‌ايد ؟ !\r\n\r\n","description":"","footnote":"\r\n( 1 )\r\n\r\nو راكض الارض و من انبع لك\r\nعسكر ماء العين فى الوادى القحط\r\n\r\n","page_name":" 281 ","page_number":281},
  {"content":"\r\nگفتيم - بلى\r\nدير نشين گفت : اين دير ساخته نشده مگر به خاطر آن آب ، و كسى جز پيامبر يا وصى پيامبر آن را استخراج نمىكند . اين روايت را خطيب در تاريخش 12 / 305 آورده .\r\nو اينهم بخشى از قصيدهء طائيه زاهى :\r\n\r\nو هو لكل الاوصياء آخر\r\nبضبطه التوحيد فى الخلق انضبط\r\n\r\n« او نسبت به اوصياى پيامبران ديگر ، خاتم آنها است و توحيدى كه در مردم حفظ شده از حفظ كردن اوست . او در مركزيت نيكيها و كشف اشارات آن ، ظاهر و باطن علم غيب است .\r\nبه تيغ شمشيرش دين احيا شد و بدعتهاى جنجال طلبان نابود گرديد علم آموز امت و داورى كه هيچكس به پايهء علم هدايت او نرسيده است . اوست نباء عظيم ( 1 ) حجت حق ، وسيلهء آزمايش خلق و چراغ مهلكه‌هاى گران ، ريسمانى كه به خدا پيوندد ، و باب حطَّه ( 2 ) اى كه به ارشادش راههاى بسته گشوده شود و گام راستارى كه دل آنان را كه به گامهاى بلند ، ضربه نديده باشد ، تازيانه مىزند و او ، رود طالوت ( 3 ) است و جنب اللَّه و ديده اى كه نورش خرد را خيره كند و گوش شنوا كه از هر سخن زشت و نادرستى كه گفته شود ناشنوا است .\r\nاو كه بازگشتش نزد خداى ذى العرش نيكو و كسى كه اگر الطافش نبود ، ما گمراه مىشديم .\r\nتعبير اذن واعيه ( 4 ) ( گوش شنوا ) . اشاره به حديثى است كه حافظ ابو نعيم در\r\n\r\n","description":"","footnote":"\r\n( 1 ) اشاره به آيه 2 سوره نبأ .\r\n( 2 ) اشاره به آيهء 85 بقره و 161 اعراف كه بنى اسرائيل مأمور بودند به در بيت المقدس وارد شده سجده كنان دعا كنند خدايا گناهان ما را بريز و از كيفر مادر گذر و در اين جمله امير المؤمنين به باب حطه تشبيه شده‌اند .\r\n( 3 ) اشاره به آيهء 249 بقره : * ( فَلَمَّا فَصَلَ طالُوتُ بِالْجُنُودِ قالَ إِنَّ اللَّه مُبْتَلِيكُمْ بِنَهَرٍ .\r\n( 4 ) آيه 12 سورهء الحاقه .\r\n","page_name":" 282 ","page_number":282},
  {"content":"\r\nحلية الاولياء 1 / 62 از رسول خدا ( ص ) نقل كرد كه فرمود : يا على ان اللَّه عز و جل امرنى ان ادنيك و اعلمك لتعى : خداى بزرگ مرا فرموده تا ترا به خود نزديك كنم و بياموزمت تا بشنوى . و اين آيه فرود آمد : و تعيها اذن واعيه ( 1 ) پس تو گوش شنواى علم من هستى . و گروهى ديگر از حفاظ آن را روايت كرده‌اند و قاضى عضد ايجى در مواقف 3 / 276 گويد بيشتر مفسرين را در قول خداى تعالى ، و تعيها اذن واعيه ، عقيده آن است كه مقصود از آن على ( ع ) است .\r\nو ازاهى را در مدح مولانا امير المؤمنين ( ع ) است :\r\n\r\nو ال عليا و استضىء مقباسه\r\nتدخل جنانا و لتسقى كاسه\r\n\r\n« على را دوست دار و از پرتوش ، نور گير تا وارد بهشت گردى و از ساغرش بنوشى .\r\nكسى كه ولايتش را پذيرد نجات يابد و دشمنش ، نه دين را شناخته و نه بنيادش را دانسته است .\r\nاول كسى كه خدا را به يگانگى شناخت ، و حتى يك روز بر آستان بتان سر ننهاد ، اوست .\r\nاو با جان خود پيامبر مصطفى را فدائى شد ، روزى كه دشمنان عرصه را بر او تنگ كردند .\r\nاو با آرامش در بستر پيامبر خسبيد و حال آنكه شبانه نگهبانان دشمن ، او را دور مىزدند .\r\nتا وقتى قوم بر مردى بيدار كه شمشيرش را حمايل خود كرده بود ، هجوم آوردند .\r\nبر آنان شوريد و آنان روى برگردانده وصف آنان از هم دريد ، و قدرت حماسىاش مانع آنان شد .\r\n\r\n","description":"","footnote":"\r\n( 1 ) و الاذن الواعية الصماء عن كل خنا يغلظ فيه من غلط .\r\n","page_name":" 283 ","page_number":283},
  {"content":"\r\nاوست شكنندهء بتها در خانهء خدا ، اوست كه از چهرهء هدايت پرده برداشت .\r\nاو به پشت بهترين خلق بالا رفت ، او كه پيشرفت سريع دين بوجودش بسته بود .\r\nفرو انداخت لات را و هبل را رها كرد تا پاره پاره شود و نگون بختىاش گريبان خودش را بگيرد .\r\nمولاى من بر فراز خانهء خدا برخاست و با دور ساختن پليديهايش ، آن را پاك كرد .\r\nدر ( خيبر ) را از بن بطور معجزه آسا بر كند بطورى كه صداى در ، حاكى از اضطراب و دهشت بود .\r\nكه گويا لهيب آتش افروخته اى است كه از پرتو نورش بيرون آمده است .\r\nچه كسى عمرو بن عبدود را وقتى خندق را با عبور خود به جزع درآورد ، دو نيم كرده به زمين انداخت .\r\nچه كسى به چاه وارد شد و از هلاكت نترسيد در حالى كه راه آب بسته بود ، و او به شدت آن را طلب كرد .\r\nچه كسى جن را با تير شهابش با لهيب گداخته از مسهايش سوزانيد .\r\nتا به امرش مقرانه بازگشتند ، و از شر آنها در پناه خدا محفوظ ماند . »\r\nبيان : با تعبير ، من هبط الجب ( 1 ) « چه كسى به چاه وارد شد » اشاره به روايتى كرده كه امام احمد در مناقب از على ( ع ) نقل كرده كه فرمايد : چون شب بدر ، شد پيامبر خدا ( ص ) فرمود : چه كسى براى ما آب خواهد آورد ، مردم از اين عمل سرباز زدند على ( ع ) برخاست مشگ آب را به دست گرفت و به چاهى بسيار عميق و تاريك وارد شد و در آن سرازير گرديد ، خداى بزرگ به جبرئيل و ميكائيل و اسرافيل وحى فرستاد ،\r\n\r\n","description":"","footnote":"\r\n( 1 )\r\n\r\nمن هبط الجب و لم يخش الردى\r\nو الماء منحل السقاء فجاسه\r\n\r\n","page_name":" 284 ","page_number":284},
  {"content":"\r\nآماده براى يارى محمد و حزبش شويد ، فرشتگان از آسمان با صدائى چندش آور ، فرو آمدند و چون به چاه رسيدند همه از اول تا آخر احتراما بر او سلام كردند ( شرح ابن ابى الحديد 1 / 450 ) .\r\nو در مدح امير المؤمنين گويد :\r\n\r\nهذا الذى اردى الوليد و عتبة\r\nو العامرى و ذا الحمار و مرحبا\r\n\r\n« اينست كسى كه وليد و عتبه ، و عامرى ، و ذلحمار ( سر و روى بسته ) و مرحب را به هلاكت انداخت .\r\nاين كسى است كه با قهر بىبيم و باك ، دليرانى را بدست پاره كرد .\r\nگويا در بن هرموى تنش ، شيرى است كه چنگال سوى شكارش دراز كرده . »\r\nو نيز دربارهء آن حضرت گويد :\r\n\r\nابا حسن جعلتك لى ملاذا\r\nألوذبه و يشملنى الزماما\r\n\r\nاى ابا الحسن من تو را پناهگاهى براى خود قرار داده‌ام تا بدان پناه آورم و رشته محبتت مرا بگيرد .\r\nدر روز حشر شفيعم باش و در خانهء قدست جايم بده .\r\nزيرا من نعثلى ( عثمانى ) نيستم و عتيق ( ابو بكر ) و آن مرد تندخو ( عمر ) را دوست ندارم .\r\nو در مدح اهل بيت گويد :\r\n\r\nيا لائمى فى الولا هل انت تعتبر\r\nبه من يوالى رسول اللَّه او يذر\r\n\r\n« اى ملامتگر من در ولاى اهل بيت آيا با دوستى پيامبر موافقى يا مخالف ؟ .\r\nقومى كه هرگاه با قلمها براى نوشتن از درياها استفاده كنند و درختهاى دنيا قلم گردد .\r\nو انس و جن نويسندهء فضائلشان باشد و ظرفيت صبح و شام صفحهء كاغذ باشد .\r\nبه اندازهء يك دهم فضائلشان را نمىگنجد بل جهد و كوششان در برابر فضل آنها ، ناچيز است .\r\n","description":"","footnote":"","page_name":" 285 ","page_number":285},
  {"content":"\r\nافتخار آفرينان ، و مركز و مدار جهان ، كه روزگار به امرشان مىگردد .\r\nدودمان احمد ، بزرگ سادات درخشان ، جوانان علوى سپيد چهره .\r\nسپيدان بنى هاشم . و جوانمردان با فضيلت ، بزرگانى كه دودمان « نضر » به بزرگى آنان نازند .\r\nبا عقلت بينديش ، آيا كسى ديگر به قدر آنان رسد ، قومى كه تقدير الهى را به كف گرفته‌اند .\r\nبه اينان ، قبل از خلقتشان ، صفا عطا شده و نبوت ، چون آب صافى ، بىكدر ، داده شده است .\r\nو آنان را تاج شرافتى بيمانند و بزرگوارى و شخصيت بىرقيبى عطا گرديده است مرا اين گونه حجتهاى واضح الهى بسنده است ، اينان كه هر گاه ياد شوند درود بر آنها فرستيد .\r\nاينان درخت عظمتاند و شيعيانشان برگهاى آن ، ريشهء اين درخت ، مصطفى و ذريه ى او ميوهء آنند .\r\nو در رثاى اهل بيت او راست كه گويد :\r\n\r\nيا آل احمد ماذا كان جرمكم\r\nفكل ارواحكم بالسيف تنتزع\r\n\r\n« اى دودمان احمد ، گناه شما چه بوده است كه بايد ارواح شما با شمشير از بدنتان جدا شود .\r\nاجتماع شما را با سنگ تفرقه ميان مردم به جدائى انداخته‌اند ، در حالى كه اجتماع مردم بهم پيوسته باشند .\r\nماه‌هاى چهرهء شما از بدنهاتان به زير افتاده و سرها بر سر شاخسار نيزه‌ها قرار گرفته است .\r\nآيا شما بهترين رهبر هدايت نبوديد ؟ آيا شما روش گمراهى و بدعت را نشكستيد ؟\r\nآيا خداى يگانه ، بىنياز و برتر ، به راهنمائى شما كه پرچمدار ، و مقتداى\r\n","description":"","footnote":"","page_name":" 286 ","page_number":286},
  {"content":"\r\nهدايتيد به يگانگى پرستيده شد ؟\r\nپس چرا حوادث بر دشمنان ستمگر شما ، نمىگذرد و چرا مصيبتها از شما ، دست نميدارد ؟\r\nبعضى از شما روى خاك افتاده و با لب تشنه ، كشته شده‌ايد و پاره اى سر بريده اش فراز نيزه است .\r\nبرخى در بلاد غربت ، دورترين نقطهء مغرب گريخته و با خونهاى لاله گون ، بر خود زره بسته است .\r\nكسانى از شما را سوزانده و خاكسترش بر باد رفته كه قبرى و آرامگاهى براى توبه كنندگان مشهدش بجاى نگذاشته‌اند .\r\nاگر همه را فراموش كنم ، چگونه حسين را كه سپاه شرك با كوبيدن شمشير و نيزه بر او تاختند توانم فراموش كرد .\r\nپيكرش براى تاختن اسبان سياه ، روى خاك افتاده و سرش بر فراز نيزه‌ها جاى گرفته است .\r\nو نيز در مرثيهء اهل بيت سلام اللَّه عليهم گويد :\r\nاى فرزندان مصطفى ! با شمشير بر شما حمله كنند و من به خواب آرام رفته شب استراحت كنم ؟\r\nشما را ستم كنند ، بكشند و اموالتان تقسيم گردد ، و در برابر اين همه جور و جفا چه كسى بر شما خضوع كند و حق شما را ادا نمايد ؟\r\nهيچ سرزمينى در شرق و غرب نباشد مگر اينكه كشته اى از شما يا به خاك افتاده اى در آن باشد .\r\nو در رثاى امام سبط شهيد گويد :\r\n\r\nاعاتب عينى اذا اقصرت\r\nو افنى دموعى اذا ما جرت\r\n\r\n« هر گاه از گريه چشمانم كوتاهى كند ، توبيخش كنم و چون سرشگم\r\n","description":"","footnote":"","page_name":" 287 ","page_number":287},
  {"content":"\r\nجارى شود تا پايان بگريم . »\r\nبه ياد شما اى فرزندان مصطفى سرشگم بر چهره رقم كشيده است .\r\nبراى شما و بر شما پلكهايم از بهم آمدن سرباز زده نخوابيد و هشيار مانده است .\r\nمن براى پيكرهاى شما كه در عراق نيزه‌ها بر آنها كارگر شده خوردش كرده ، تشبيهى دارم .\r\nو شما را در عرصهء كربلا ، به ماه‌هاى درخشنده اى كه كسوف كند مانند كرده‌ام ؟\r\nديگر سرزمين مدينه از جمع شما خالى شد مانند لوحه اى است كه خطوطش را بزدايند .\r\nو زمين كربلا با شما عملى كرد ، مانند درخشنده ستارگانى كه فرو ريزد .\r\nگويا زينب را مىبينم گرد حسين با گيسوانى پريشان است .\r\nصورت به رگهاى بريده گردنش فرو برده و آه و ناله از دل دردمندش بيرون مىدهد .\r\nو مىبينم فاطمه را حيران است وقتى تازيانه به پهلوى زينبش مىنگرد .\r\nو سبط پيامبر را كه پيكرش روى خاكها مانند قربانى سر بريده فتاده است .\r\nو سرهاى بريدهء آنان بر فراز نيزه‌ها همسان شاخسارهاى ميوه دار است .\r\nو سر حسين در پيشاپيش ساير سرها مانند سپيدى صبح مىدرخشد .\r\nو در رثاى آن حضرت صلوات اللَّه عليه گويد : ( 1 )\r\nاى ديده‌ها سرشگ فرو باريد سرشگ فرو باريد بر آل پيامبر خدا تا گونه‌ها از آنها اثر پذيرد .\r\nو اى دلها در آتش اندوه زير و بالا شويد كه اندوه آنان را پايانى نيست .\r\n\r\n","description":"","footnote":"\r\n( 1 )\r\n\r\nابكى يا عين ابكى آل الرسول ا\r\nللَّه حتى تخدمنك الخدود\r\n\r\n","page_name":" 288 ","page_number":288},
  {"content":"\r\nاز آنجا به نخلهاى بلند خوش تركيب كه شكوفه هايش بهم بسته ، تعبير شده است . ( 1 )\r\nاز آنان در كتاب الهى به زيتون نور ، و براى روشنى فروغ هدايت به گيرايه ، تعبير شده است .\r\nاسامى آنان چون ياد خدا شود به اسامى خدا به شدت مقرون گردد .\r\nحوادث روزگار هر يك از آن بزرگواران به خاك انداخته و به نزع افتاده‌اند .\r\nمن حسين را در كربلا فراموش نمىكنم حالى كه بين دشمنان تشنه و تنها است .\r\nو در حال سجود صورت بر خاك نهاده ، و به ركوع و سجود پردازد و شمشير آبدار بر او كشيده‌اند .\r\nبا نزديكى آب فرات ، آب مىجويد و آن را مىبيند ، ولى از آب دور است .\r\nاى ستمگران مىدانيد چه كسى را كشتيد ؟ بجانم سوگند كسى را كشته‌ايد كه هستى در وجودش خلاصه شده است . »\r\nو در مدح اهل البيت عليهم السلام گويد : ( 2 )\r\n« من از قومى سخن گويم كه آسمانشان شمشير ، و زمينشان دشمنان ، و خون گلوهاى دشمنان درياهاى آنانست . »\r\nاز گرد و غبار ميدان نبرد به عنوان ابر باران مىطلبند ، باران مرگ بر گروه دشمنانشان .\r\nو چون تاريكيهاى فتنه ، تيرگى فزايد ، خورشيد و ماه آن را اراء و افكارشان تشكيل دهد .\r\nبه فضل اينان مىتوان بهشت را خريد و باغهاى آن همه و خيام و قصورشان از آن آنها است .\r\n\r\n","description":"","footnote":"\r\n( 1 ) اشاره به آيه 10 / ق : * ( وَالنَّخْلَ باسِقاتٍ لَها طَلْعٌ نَضِيدٌ\r\n( 2 )\r\n\r\nقوم سماء هم السيوف و ارضهم\r\nاعداءهم و دم الخور بحورها\r\n\r\n","page_name":" 289 ","page_number":289},
  {"content":"\r\nوقتى گناهان متراكم شد به مهر آنان گنهكار مىتوان غفران يابد .\r\nاينانند اختران رخشان در برجهاى فلك و سال به تعداد آنان ماههايش تكميل مىشود .\r\nشرح حال زاهى را ، از اين مآخذ گرفتيم : تاريخ بغداد 11 / 350 ، يتيمة الاهر 1 / 198 ، انساب سمعانى ، مناقب ابن شهر آشوب معالم ابن شهر آشوب ، تاريخ ابن خلكان 1 / 390 ، مرآة الجنان 2 / 349 ، مجالس المؤمنين 459 ، بحار الانوار 10 / 255 الكنى و الالقاب 2 / 257 ، دائرة المعارف بستانى 9 / 161 الاعلام زركلى 2 / 659 .\r\n","description":"","footnote":"","page_name":" 290 ","page_number":290},
  {"content":"\r\n\r\n21 امير ابو فراس الحمدانى\r\nمتولد 320 يا 321 ه\r\nمتوفى 357 ه\r\n\r\nالحق مهتضم و الدين مخترم\r\nو فىء آل رسول اللَّه مقتسم\r\nو الناس عندك لا ناس فيحفظهم\r\nسوم الرعاة و لا شاء و لا نعم\r\nانى ابيت قليل النوم ارقنى\r\nقلب تصارع فيه الهم و الهمم\r\nو عزمة لا ينام الليل صاحبها\r\nالا على ظفر فى طيه كرم\r\nيصان مهرى لامر لا ابوح به\r\nو الدرع و الرمح و الصمصامة الخدم\r\nو كل مائرة الضبعين مسرحها\r\nرمث الجزيرة و الخذراف و العنم\r\nو فتية قلبهم قلب اذا ركبوا\r\nو ليس رأيهم رأيا اذا عزموا ( 1 )\r\n\r\n\r\n","description":"","footnote":"\r\n( 1 ) حقيقت از دست رفته ، رشتهء دين گسسته ، و اموال خالص آل پيامبر ، در دست دشمنان قسمت شده است .\r\nاين مردم كه مىنگرى نه مردمى هستند كه تحت فرمان رهبران خود باشند و نه گوسفندان و چهارپايانيد .\r\nمن حتى خواب كم را بر خود حرام كرده‌ام ، دلى كه با اندوه و همت عالى در ستيز است ، مرا بيدار نگهداشته .\r\nمرا عزمى است نميگذارد بخسبم جز اينكه ، جوانمردى بر آن پيروز گردم .\r\nاسب من ، زرهء من ، نيزهء من و شمشير من بايد براى امرى كه اظهار نميكنم محفوظ ماند .\r\nو هر دو بازوان سطبر من كه به راه « رمث الجزيره » ، « خذراف » ، و « عنم » به كار گرفته مىشود .\r\nو جوانانى كه چون سوار شوند دلى استوار داشته و رأى آنها هنگام تصميم چون ديگران نباشد .\r\n","page_name":" 291 ","page_number":291},
  {"content":"\r\n\r\nيا للرجال أما للَّه منتصر\r\nمن الطغاة ؟ اما للَّه منقتم\r\nبنو على رعايا فى ديارهم\r\nو الامر تملكه النسوان و الخدم\r\nمحلئون فاصفى شربهم و شل\r\nعند الورود و اوفى و دهم لمم\r\nفالارض الا على ملاكها سعة\r\nو المال الا على اربابه ديم\r\nفما السعيد بها الا الذى ظلموا\r\nو ما الشقى بها الا الذى ظلموا\r\nللمتقين من الدنيا عواقبها\r\nو ان تعجل منها الظالم الاثم\r\nأتفحزون عليهم لا ابا لكم\r\nحتى كان رسول اللَّه جدكم\r\nو لا توازن فيما يينكم شرف\r\nو لا تساوت لكم فى موطن قدم\r\nو لا لكم مثلهم فى المجد متصل\r\nو لا لجدكم معشار جدهم\r\nو لا لعرقكم من عرقهم شبه\r\nو لا نثيلتكم من امهم امم\r\nقام النبى بها « يوم الغدير » لهم\r\nو اللَّه يشهد و الاملاك و الامم\r\nحتى اذا اصبحت فى غير صاحبها\r\nباتت تنازعها الذؤبان و الرخم ( 1 )\r\n\r\n\r\n","description":"","footnote":"\r\n( 1 ) كجايند مردان ! آيا براى خدا از چنگ تجاوزكاران ، ياورى نيست ، و براى خدا انتقام گيرنده اى ، نه ؟\r\nدر حالى كه آل على در خانه خود تحت فشارند ، كار سياست بدست زنان و خدمتگذاران افتاده است .\r\nآنان را كه از آب باز گرفته‌اند صافىترين آب مشروبشان ، وقتى تشنگى ته ماندهء آبها و گرمترين محبتشان از ديگران لحظه اى بيش نيست .\r\nبدين ترتيب زمين جز به روى صاحبان اصلىاش براى همه گسترده ، و اموال جز بر اربابانش ، بر ديگران فراخ و آزاد است .\r\nو خوشبختى در اين ديار از آن ستمگران و بدبختى در آن ، از آن ستمديدگان است .\r\nپرهيزكاران را در اين دنيا عاقبت نيك است ، هر چند ستمگر گنهكار ، شتاب كند در آن .\r\nاى بىپدرها ، اى بنى عباس آيا بر بنى هاشم افتخار مىكنيد تا جائى كه گويا پيامبر خدا ، نياى شما است ؟\r\nو حال آنكه هيچ گونه موازنه اى در شرف بين شما و آل على نيست و در هيچ اقدامى شما با آنها برابرى نداريد .\r\nنه براى شما مانند آنها ، بزرگوارى ريشه دارى است و نه يكدهم مقام جد آنها را جد شما دارد .\r\nو هيچ گونه شباهتى بين اصالت خانوادگى شما و آنها نيست و « نثيلهء » شما ( مادر عباس بن عبد المطلب ) به مادر آنها شباهتى ندارد .\r\nروز غدير پيامبر براى آنها برخاست ، و بر اين امر خدا و فرشتگان و همهء ملتها گواهند .\r\nتا وقتى كه از مجراى خود گرديد ، و بجاى صاحبان اصلى ، در اختلاف گرگان ، و لاشخورها قرار گرفت .\r\n","page_name":" 292 ","page_number":292},
  {"content":"\r\n\r\nو صيروا امرهم شورى كانهم\r\nلا يعرفون ولاة الحق ايهم\r\nتاللَّه ما جهل الاقوام موضعها\r\nلكنهم ستروا و جد الذى علموا\r\nثم ادعاها بنو العباس ملكهم\r\nو لا لهم قدم فيها و لا قدم\r\nلا يذكرون اذا ما معشر ذكروا\r\nو لا يحكم فى امر لهم حكم\r\nو لا رآهم ابو بكر و صاحبه\r\nاهلا لما طلبوا منها و ما زعموا\r\nفهل هم مدعوها غير واجبة\r\nام هل ائمتهم فى اخذها ظلموا\r\nاما على فادنى من قرابتكم\r\nعند الولاية ان لم تكفر النعم\r\nأينكر الحبر عبد اللَّه نعمته\r\nابوكم ام عبيد اللَّه ام قثم ؟ ! ؟ !\r\nبئس الجزاء حزيتم فى بنى حسن\r\nاباهم العلم الهادى و امهم\r\nلا بيعة ردعتكم عن دمائهم\r\nو لا يمين و لا قربى و لا ذمم\r\nهلا صفحتم عن الاسرى بلا سبب\r\nللصافحين ببدر عن اسيركم\r\nهلا كففتم عن « الديباج » سوطكم\r\nو عن بنات رسول اللَّه شتمكم ( 1 )\r\n\r\n\r\n","description":"","footnote":"\r\n( 1 ) و كارشان را به شورى ارجاع كردند گويا واليان حق را نمىدانستند چه كسانند ؟\r\nسوگند به خدا جاى آن را به خوبى مىشناسند ، ولى چهرهء حقيقت مسلم را پوشانيده‌اند .\r\nآنگاه بنى عباس ادعاى تملك آن را كردند ، با اينكه نه اقدامى كرده بودند و نه سابقه داشتند .\r\nاگر گروهى در اين امر ياد مىشدند ، بنى عباس از آنها نبودند و در هيچ امر نظر آنان مفيد نمىشد .\r\nابو بكر و رفيقش هم صلاحيت آنان را در امرى كه تقاضا مىكردند ، تصويب نكردند .\r\nبنابر اين آيا ، آنان امر خلافت را به ناحق ادعا مىكنند يا پيشوايانشان در تصاحب آن ستمگرند .\r\nاما على از شما قرابتش نزديكتر است ، و در امر ولايت اگر كفران نعمت نمائيد او اليق است .\r\nآيا جز ( دانشمند ) امت عبد اللَّه بن عباس پدر شما منكر نعمت اوست يا ( برادرانش ) عبيد اللَّه و قثم منكر آنند .\r\nشما بد پاداشى به بنى حسن از نعمت پدرشان ، بزرگوار رهنماى بشريت ، و مادرشان داديد .\r\nنه بيعتى شما را از ريختن خون آنها باز داشت ، نه سوگندى ، نه قرابتى و نه عهد و پيمانى .\r\nچرا شما بىدليل از اسيرانى كه خود ، در واقعهء بدر از اسيران شما گذشت كرده بودند ، صرفنظر نكرديد .\r\nچرا از « ديباج » ( محمد بن عبد اللَّه عثمانى برادر مادرى بنى حسن از فاطمه بنت الحسين كه منصور 250 ضربه تازيانه اش زد ) تازيانهء خود را باز نگرفتيد و چرا به دختران پيامبر خدا ( آنجا كه منصور به محمد ديباج گفت يابن اللخناء و محمد او را گفت به كدام يك از مادرانم مرا تعبير كردى آيا بفاطمه بنت الحسين ، بفاطمه بنت رسول اللَّه ، يا به رقيه ؟ ) دشنام خود را جلوگيرى نكرديد .\r\n","page_name":" 293 ","page_number":293},
  {"content":"\r\n\r\nما نزهت لرسول اللَّه مهجته\r\nعن السياط فهلا نزه الحرم\r\nما نال منهم بنو حرب و ان عظمت\r\nتلك الجرائر الا دون نيلكم\r\nكم غدرة لكم فى الدين واضحة\r\nو كم دم لرسول اللَّه عندكم\r\nانتم له شيعة فيما ترون و فى\r\nاظفاركم من بنيه الطاهرين دم\r\nهيهات لا قربت قربى و لا رحم\r\nيوما اذا اقصت الاخلاق و الشيم\r\nكانت مودة سلمان له رحما\r\nو لم يكن بين نوح و ابنه رحم\r\nيا جاهدا فى مساويهم يكتمها\r\nغدر الرشيد بيحيى كيف ينكتم\r\nليس الرشيد كموسى فى القياس و لا\r\nمأمونكم كالرضا لو انصف الحكم\r\nذاق الزبيرى غب الحنث و انكشفت\r\nعن ابن فاطمة الاقوال و التهم\r\nباؤا بقتل الرضا من بعد بيعته\r\nو ابصروا بعض يوم رشدهم و عموا\r\nيا عصبته شقيت من بعد ما سعدت\r\nو معشرا هلكوا من بعد ما سلموا ( 1 )\r\n\r\n\r\n","description":"","footnote":"\r\n( 1 ) چرا احترام خون پيامبر خدا مانع اين تازيانه‌ها نشد ، و چرا احترام حرم ، شما را از آنها باز نداشت .\r\nبنى اميه با همهء ظلمهاى زيادشان كمتر از شما متعرض آنها شدند .\r\nشما چه جفاهاى روشنى از نظر دين بر آنان وارد ساختيد و چه بسيار خونهاى پيامبر خدا را كه ريختيد .\r\nشما خود را پيروان او مىدانيد و خون فرزندان طاهرينش را ، در چنگال داريد ! چه پندار دورى است روزى كه اخلاق و شيم فاضله پايان پذيرد نه قرابت و نه رحم تأثير نخواهد كرد .\r\nدوستى سلمان ( ايرانى ) ، او را قريب مىسازد ( السلمان منا اهل البيت ) و قرابت نوح با فرزندش را دشمنى از ميان برمىدارد .\r\nاى كسى كه در كتمان زشتيهاى بنى عباس مىكوشى ، آيا بىوفائى رشيد نسبت به يحيى ( يحيى بن عبد اللَّه بن حسن كه در بلاد ديلم به سال 176 ه خروج كرده بود و رشيد او را امان داده ، سپس دستگير كرد و به زندان فرستاد تا در زندان از دنيا رفت ) قابل كتمان است .\r\nدر مقايسهء اين دو عنصر ، رشيد كجا ، و موسى بن جعفر كجا ، و مأمون شما كجا ، و رضا كجا ، اگر به انصاف داورى گردد .\r\nزبيرى ( عبد اللَّه بن مصعب بن زبير ) مزهء خلاف قسم عمل كردن را ، چشيد ( با يحيى بن عبد اللَّه ابن حسن مباهله كرد و چون از نزد او به خانه آمد فرياد كرد دلم ، دلم تا از درد شكم مرد ) و سخنان و تهمتها از پسر فاطمه برداشته شد .\r\nبعد از بيعت با رضا ، به كشتنش آلوده شدند و هنوز نيمروزى راه نيافته ، آنگاه نابينا شدند .\r\nاى گروهى كه پس از سعادت بشقاوت افتاديد و اى گروهى كه پس از سلامت ، هلاكت يافتيد .\r\n","page_name":" 294 ","page_number":294},
  {"content":"\r\n\r\nلبئسما لقيت منهم و ان بليت\r\nبجانب الطف تلك الا عظم الرمم\r\nلا عن ابى مسلم فى نصحه صفحوا\r\nو لا الهبيرى نجا الحلف و القسم\r\nو لا الامان لاهل الموصل اعتمدوا\r\nفيه الوفاء و لا عن غيهم حلموا\r\nابلغ لذيك بنى العباس مالكة\r\nلا يدعوا ملكها ملاكها العجم\r\nاى المفاخر امست فى منازلكم\r\nو غيركم آمر فيها و محتكم\r\nانى يزيدكم فى مفخر علم ؟\r\nو فى الخلاف عليكم يخفق العلم\r\nيا باعة الخمر كفوا عن مفاخركم\r\nلمعشر بيعهم يوم الهياج دم\r\nخلوا الفخار لعلامين ان سئلوا\r\nيوم السؤال و عمالين ان عملوا\r\nلا يغضبون لغير اللَّه ان غضبوا\r\nو لا يضيعون حكم اللَّه ان حكموا ( 1 )\r\n\r\n\r\n","description":"","footnote":"\r\n( 1 ) همانا بد رفتارى از شما نسبت به استخوانهاى خاك شده و كهنه سرزمين كربلا سر زد ( اشاره به رفتارى كه متوكل با قبر امام شهيد مرتكب شد ) نه از ابو مسلم ( خراسانى ) با وجود خيرخواهىاش نسبت به آنان گذشت كردند ( و منصور او را كشت ) و نه هبيرى ( يزيد بن عمر بن هبيره يكى از حكام بنى اميه كه با بنى عباس جنگيد ، سفاح او را امان داد و با او عهد پيمان بستند چون نزد منصور آمد جفاكارانه بر او تاختند و به سال 132 ه او را كشتند ) را سوگند و پيمان از دست آنان نجات داد .\r\nو نه امان اهل موصل را در وفاى به آن اعتمادى شد و نه از گمراهى خود حلم و متانت نشان دادند ( آورده‌اند كه سفاح برادر خود يحيى بن محمد بن على را بر موصل مأمور ساخت ، اهل موصل به مخالفت برخاستند ، وى آنان را امان داد و فرياد زد : هر كس وارد مسجد شد در امان است و مردانى را بر در مسجد گمارد تا همهء مردم را كشتند و قتل فجيعى روى داد . مىگويند يازده هزار كس از آنها كه مهر امان داشتند و بسيارى از آنان كه نداشتند كشته شدند ، زنان و كودكان بيگناه را تا سه روز فرمان كشتن داد و اين وقايع در سال 132 ه اتفاق افتاد ) .\r\nبه بنى عباس برسانيد ، ادعاى ملك و قدرت نكنيد در حقيقت حالى كه شما مالكيد ، مالك قومى از غير عرباند .\r\nچه بسيار افتخاراتى كه در منازل شما صورت ميگيرد ، و ديگران آمر و حاكم آنند .\r\nكجا در افتخارات ، علمى براى شما افراشته شود و حال آنكه علمها بر مخالفت شما در اهتزاز است .\r\nاى مشروب فروشان افتخاراتتان را بس كنيد ، در مقابل گروهى كه روز نبرد خون مىفروشند .\r\nافتخارات را براى دانايان هنگام پرسش از آنها ، و عمل كنندگان ، هنگام كار ، بگذاريد .\r\nآنان كه براى غير از خدا هنگام خشم ، خشم خود را جلو گيرند و حكم خدا را هنگام داورى تباه نسازند .\r\n","page_name":" 295 ","page_number":295},
  {"content":"\r\n\r\nتنشى التلاوة فى ابياتهم سحرا\r\nو فى بيوتكم الاوتار و النغم\r\nمنكم علية ام منهم ؟ و كان لكم\r\nشيخ المغنين ابراهيم ام لهم\r\nاذا تلوا سورة غنى امامكم\r\nقف بالطلول التى لم يعفها القدم\r\nما فى بيوتهم للخمر معتصر\r\nو لا بيوتكم للسوء معتصم\r\nو لا تبيت لهم خنثى تنادمهم\r\nو لا يرى لهم قرد و لا حشم\r\nالركن و البيت و الاستار منزلهم\r\nو زمزم و الصفى و الحجر و الحرم\r\nو ليس من قسم فى الذكر تعرفه\r\nالا و هم غير شك ذلك القسم ( 1 )\r\n\r\n\r\nپيرامون اشعار\r\nاين قصيده را چنان كه ياد كرديم 58 بيت در ديوان خطىاش همراه با شرح ابن خالويه نحوى معاصر او مىيابيد ، ابن خالويه در خدمت بنى حمدان در حلب مىزيست و به سال 370 ه بدرود زندگى گفته است و علامه شيخ ابراهيم يحيى العاملى 54 بيت آن را تخميس كرده مخمسهايش در « منن الرحمان » 1 / 143 آمده است ، و مطلعش اينست :\r\n\r\n","description":"","footnote":"\r\n( 1 ) وقت سحر در خانه هاشان ، به تلاوت قرآن پردازند و شما تار و موسيقى در خانه هاتان نوازيد .\r\nآيا « عليه » ، ( دخت مهدى پسر منصور ، عود مىنواخت و برادرش ابراهيم مىخواند و مى - نواخت ) از شما يا از آنها است ؟ بزرگ خوانندگان ابراهيم از شما يا از آنها است .\r\nوقتى آنها سوره اى از قرآن خوانند ، امام شما ( ابراهيم ) تغنى كند . شما بايد در برابر ويرانه‌هاى آنها كه گذشت زمان در آنها مؤثر واقع نشده ، بايستيد .\r\nدر خانه هاشان از فشردن شراب خبرى نيست و در خانه هاتان از زشتى پناهى نه .\r\nبراى همصحبتى آنها ، از خنثى ( عبادة المخنث نديم متوكل ) براى منادمت ، و بوزينه و احشام خبرى نيست .\r\nمنزل آنها را بيت اللَّه و ركن و استار آن ، و زمزم و صفا ، و حجر و حرم مكه ، تشكيل مىدهد .\r\nهيچ گونه سوگندى در قرآن كه ما شناسيم نيست مگر آن كه آنان بىترديد مقصود از آن قسماند .\r\n","page_name":" 296 ","page_number":296},
  {"content":"\r\n\r\nيا للرجال لجرح ليس يلتئم\r\nعمر الزمان وداء ليس ينحسم\r\nحتى متى ايها الاقوام و الامم\r\nالحق مهتضم . . .\r\nاودى هدى الناس حتى ان احفظهم\r\nللخير صار بقول السوء الفظهم\r\nفكيف ترقظهم ان كنت موقظهم\r\nو الناس عندك . . . ( 1 )\r\n\r\nاين قصيده را ، ابو المكارم محمد بن عبد الملك بن احمد بن هبة اللَّه بن ابى جرادهء حلبى متوفى 565 ه شرح كرده است و فرزند امير الحاج با شرح معروفش كه جداگانه چاپ شده و در « حدائق الورديه » خطى ، همه اش درج گرديده است آن را نيز شرح كرده ، چنان كه قاضى در مجالس المؤمنين صفحهء 411 آن را ذكر كرده است و سيد ميرزا حسن زنوزى در « رياض الجنة » در روضهء پنجم ، 60 بيت آن را نقل كرده و در شماره گزارى سيد محسن الامين عاملى 60 بيت آمده است و دو بيت اضافى عينا ياد مىشود :\r\n\r\nأمن تشادله الالحان سايرة\r\nعليهم ذو المعالى ام عليكم\r\nصلى الاله عليهم كلما سجعت\r\nورق فهم للورى كهف و معتصم ( 2 )\r\n\r\nناشر ديوان ، چند بيت آن را حذف كرده و تنها 53 بيت آن را ياد كرده است به نظر مىرسد ناشر ابياتى را كه از مفادش دل خوشى نداشته از آنها جدا كرده كه ذيلا اشاره مىشود :\r\n1 - و كل مائرة الضبعين مسرحها\r\n2 - وفتية قلبهم قلب اذا ركبوا\r\n3 - فما السعيد بها الا الذى ظلموا\r\n4 - للمتقين من الدنيا عواقبها\r\n\r\n","description":"","footnote":"\r\n( 1 ) كجايند مردان ، براى جراحتى كه عمر روزگار التيامش نبخشد و كجايند براى دردى كه درمان نپذيرد .\r\nتا كى اى اقوام و ملل ، حقيقت از دست رفته و رشتهء دين گسسته است .\r\nرشتهء هدايت مردم گسست تا جائى كه نگهبانان نيكى ، بددهنترين مردم شدند .\r\nپس شما چگونه آنان را اگر بيدار كننده‌ايد ، بيدارشان مىكنيد و اين مردمى كه\r\n( 2 ) براى چه كسى آهنگها همه جا ، بلند است ، براى على پايهء بنى هاشم ، يا براى على شما .\r\nدرود خداوند بر آنان ، گاهى كه ورقاء ، مرغ بلند پرواز ، نغمه خوانى كند ، كه آنان پناه و ملجاء مردمند .\r\n","page_name":" 297 ","page_number":297},
  {"content":"\r\n5 - ليس الرشيد كموسى فى القياس و لا\r\n6 - يا باعة الخمر كفوا عن مفاخركم\r\n7 - صلى الاله عليهم كلما سجعت\r\nاين قصيده معروف است به « شافيه » . از قصائد جاويدانى است كه كليهء مآخذ همهء آن ، يا بخشى از آن را نقل كرده ، يا اشاره اى بدان كرده‌اند ، قصيده اى است بين ادبا مشهور و متداول كه هم شيعه ، و هم فرق ديگر ، از زمان سرودن سراينده اش امير شمشير و قلم ، تا امروز محفوظ مانده و با روزگار ، جاويد خواهد ماند ، زيرا در آن لطف سخندانى ، صفاى فصاحت ، حسن انسجام ، نيروى استدلال ، بلندى معنى و روانى الفاظ بهم پيوسته است . روزى كه سراينده اش ( امير ) آن را انشاد كرد ، دستور داد پانصد شمشير يا بيشتر از آن از غلافها بيرون بكشند ( 1 ) اين قصيده در مقابل قصيدهء ابن سكرة العباسى سروده شده و اول آن قصيده اينست :\r\n\r\nبنى على دعوا مقالتكم\r\nلا ينقص الدر وضع من وضعه\r\n\r\nامير ابو فراس را قصيدهء هائيه اى است كه اهل بيت را در آن مدح كرده و از غدير ياد كرده است و آن قصيده اينست :\r\n\r\nيوم بسفح الدار لا انساه\r\nادعى له دهرى الذى أولاه\r\nيوم عمرت العمر فيه بفتية\r\nمن نورهم اخذ الزمان بهاه\r\nفكان اوجههم ضياء نهاره\r\nو كان اوجههم نجوم دجاه\r\n\r\n« من خاطرهء روزى كه در پهنهء خانه جذبه اى داشتم را در همه عمرم ، از ياد نمىبرم .\r\nروزگارى بود كه دوران عمرم را با جوانانى مىگذراندم كه زمانه جلوهء خود را از فروغ آنان مىگرفت .\r\nگويا چهره هاشان پرتو روز را تشكيل مىداد و گويا چهره هاشان ستارهء تاريكيهاى شب بود .\r\nباريك اندام و خوش تركيبى كه در حسن استوارى چون شاخ درخت ، و\r\n\r\n","description":"","footnote":"\r\n( 1 ) فتونى در كشكولش و ابو على در رجالش صفحه 349 اين داستان را آورده‌اند .\r\n","page_name":" 298 ","page_number":298},
  {"content":"\r\nچشمانش در نظر افكنى چون آهو .\r\nبا او ساغرى را تعارف مىكرديم كه در تاريكىها ، چون چراغ ، از صفا مىدرخشيد .\r\nدر شبى كه از وصالش زيبائى گرفته بود گويا شب در زيبائى ، چهره اى محبوب داشت .\r\nو گويا در آن شب ستارهء ثريا چون كف دستى است كه محبوب را نشان مىدهد .\r\nو يا با چهرهء نيمه روشنش ، تبسم كنان او را با دست به بالا فرا مىخواند .\r\nآهو چهره ئى كه اگر مرواريدى بر گونه اش بگذرد با نگاهى از گوشه چشم ، به خون مىافتد .\r\nاگر من عشق او را نداشته باشم ، يا نخواهم كه همهء دوستدارانش از جهانيان هلاك شوند .\r\nپس از قرب وصال او چنان محروم مىمانم . كه حسين ( ع ) از آب ، با اينكه آن را مىديد ، محروم ماند .\r\nهنگامى كه گفت آبم دهيد و بجاى نوش آب گوارا ، او را از دم نيزه و شمشير ، سيرابش كردند .\r\nو سر او را ، با اينكه از دير باز ، دستهاى پيامبر آن را بدامنش نزديك كرده بود ، بريدند .\r\nروزى كه او در حمايت خدا بود ، و خدا ستمگران را براى ستمگرى مهلت مىدهد .\r\nو نيز اگر خداى جهان دشمنان پيامبرش را هلاك مىكرد ، دشمنى با پيغمبر شناخته نمىشد .\r\nروزى كه خورشيد درخشان براى حسين دگرگون شد و از آنچه ديده بود آسمانش خون گريست .\r\n","description":"","footnote":"","page_name":" 299 ","page_number":299},
  {"content":"\r\nبراى قلبى كه از جاى كنده نشود ، و براى گريه كننده اى كه سرشگش نبارد ، عذرى نمانده است .\r\nمرده باد قومى كه از هواى نفس خود ، پيروى كرده ، كارى كردند كه عواقب سوءش فردا گريبانگيرشان شود .\r\nآيا پندارى گفتار پيامبر را دربارهء خصوصيات پدر او ، نشنيده بودند ؟ !\r\nهنگامى كه روز غدير خم علنا گفت :\r\n« من كنت مولاه فذا مولاه »\r\nاين مولاى كسى است كه من مولاى اويم .\r\nاين است وصيت پيامبر در امر خلافت او ، اى كسى كه گوئى پيامبر وصيت نكرده است قرآن را كه در فضيلت او نازل شد بخوانيد و در آن تأمل كرده مضمون آن را بفهميد .\r\nاگر دربارهء او جز سورهء هل اتى هيچ آيهء ديگرى نازل نشده بود ، او را كفايت مىكرد .\r\nچه كسى براى اولين بار قرآن را از بيان پيامبر ، و لفظ او دريافت داشته و آن را تلاوت كرده است ؟\r\nچه كسى صاحب فتح خيبر بود . و در خيبر را با دست خود پرتاب كرده و دور انداخت ؟\r\nچه كسى در ميان همهء مردم پيامبر مختار را همكارى كرد و به كمك برخاست و چه كسى با او برادر شد ؟\r\nچه كسى به طور ناشناس در بسترش شب را گذرانيد وقتى دشمنان بر بسترش سر بر آورده بودند .\r\nمقصود خداى ، از گفتار : الصادقون و القانتون ، چه كسى جز اوست ؟\r\nچه كسى را جبرئيل از طرف خداوند بزرگ ، به تحيت و درود گرامى داشت .\r\nآيا گمان كرديد فرزندانش را بكشيد ، و روز قيامت در زير پرچم او باشد ؟ ! .\r\n","description":"","footnote":"","page_name":" 300 ","page_number":300},
  {"content":"\r\nيا از دست او از حوض كوثر آب بنوشيد و حال آنكه حسين را به خونش آب داديد ؟ !\r\nخوشا به حال كسى كه روز تشنگىاش ، او را ملاقات كند و در زندگى كارى كرده باشد كه سيرابش نمايد .\r\nپيش از من در شعر گوينده اى گفته بود : واى به كسى كه شفيعانش فرداى محشر دشمنانش باشند .\r\nآيا روز واقعهء كساء را فراموش كرديد و ندانستيد او يكى از اصحاب كساء است ؟\r\nبار پروردگارا من به هدايت آنان ، راه يافته‌ام و روز هدايت به راه ديگران نروم .\r\nمن هميشه دوستدار كسى هستم كه پيامبر و آلش او را دوستدارند و هر كه را آنان بد شمرند ، بد مىدانم .\r\nو سخنى گويم كه نشان بصيرت كسى است كه آن را بايد بگويد يا روايت كند .\r\nسخن من ، شعرى است كه شنوندگان در طول روزگار ، پيوسته از آن هدايت يابند .\r\nاين سخن ، راويان را به حفظش ترغيب كند ، و حسن روايتش ، معنى آن را جالب جلوه دهد .\r\n","description":"","footnote":"","page_name":" 301 ","page_number":301},
  {"content":"\r\n\r\nشاعر را بشناسيم\r\nابو فراس حارث بن ابى العلاء سعيد بن حمدان بن حمدون بن حارث بن لقمان بن راشد بن مثنى بن رافع بن حارث بن عطيف بن محربة بن حارثة بن مالك بن عبيد بن عدى بن اسامة بن مالك بن بكر بن حبيب بن عمرو بن غنم بن تغلب الحمدانى تغلبى .\r\nسخن دربارهء ابو فراس و امثال او مضطرب و پريشان است ، زيرا نويسنده نمىداند او را از چه ناحيه اى توصيف و تعريف كند . آيا از سخنسرائىاش گفتگو كند ، يا از سپهسالاريش سخن گويد ، آيا او در مقام مصاحبت برازنده تر يا در صف آرائى دليرتر است ؟ و آيا او در تنظيم قافيهء الفاظ با انضباطتر يا در فرماندهى لشگر قوىتر ؟ و خلاصه اين مرد در هر دو جبهه برازنده و در هر دو مقام پيشرو ديگران ، هيبت پادشاهان و محضر شيرين اديبان را با هم جمع كرده . شكوه فرماندهى با لطف ظرافت شعر بهم پيوسته و شمشير و قلم براى او برآمده است .\r\nاو وقتى ، به زبانش سخن گويد چون هنگامى است كه با استواريش گام نهد ، نه جنگى او را هراسد و نه قافيهء او بر او ستيزد ، و نه بيمى از كس او را چيره سازد ، نه لطافت بيانى او را پشت سر گذارد از اين رو پيشرو شعراى معاصرش بود چنان كه پيشرو فرماندهان معاصرش .\r\nپاره اى از اشعارش به زبان آلمانى ، چنان كه در دائرة المعارف اسلامى است ، ترجمه شده . ثعالبى در يتيمة الدهر 1 / 27 گويد : او يگانهء روزگارش و خورشيد\r\n","description":"","footnote":"","page_name":" 302 ","page_number":302},
  {"content":"\r\nزمانش از نظر ادب ، فضيلت جوانمردى ، بزرگوارى ، عظمت ، سخندانى و برازندگى ، دليرى و شجاعت بود . شعرش نامدار ، و با زيبائى و ظرافتش ، روانى ، فصاحت ، شيرينى ، بلند سخنى و متانت همه را با هم جمع كرده و در اين زمينه به شهرت پيوسته است .\r\nدر اشعار او طبع شاداب و بلندى مقام و عزت پادشاهى نهفته و اين خصال در هيچ شاعرى جز در عبد اللَّه بن معتز و ابو فراس جمع نشده و سخنشناسان و نقالان كلام ، ابو فراس را برتر از ابن معتز خوانده‌اند .\r\nصاحب بن عباد مىگفت : بدء الشعر بملك و ختم بملك « شعر از پادشاهى آغاز ، و به پادشاهى ديگر پايان پذيرفت » يعنى امرء القيس و ابو فراس و متنبى به تقدم و برازندگى او گواهى مىداد و از او حمايت مىكرد و مايل نبود در مسابقهء با او شركت كند و در مقابلهء با او شعر سرايد و اينكه او را مدح نگفته و افراد پائينتر از او ، از آل حمدان را ستوده است ، نه از روى غفلت يا اخلال در كار او بود ، بلكه براى هيبت و عظمت او بوده است . سيف الدوله از محسنات ابى فراس بسيار خوشش مىآمد ، و او را با احترام و تجليل از سايرين ، مشخص مىساخت و او را براى خود برگزيده ، در جنگها همراه خود مىبرد و در كارهايش او را جانشين خود مىساخت . و ابو فراس در مكاتباتى كه با او داشت بر او مرواريد گران قدر مىپاشيد و حق بزرگى او را رعايت كرده ، آداب شمشير و قلم هر دو را در خدمتش بجاى مىگذارد .\r\nدر تعقيب تعريفهاى ثعالبى از او ، شرح حال او را ابن عساكر در تاريخش 2 / 440 و ابن شهر اشوب در معالم العلماء ابن اثير در كامل 8 / 194 ، ابن خلكان در تاريخش 1 / 138 ، ابو الفداء در تاريخش 142 ، يافعى در مرآة الجنان 2 / 369 و مؤلفان : شذرات الذهب 3 / 24 ، مجالس المؤمنين 411 ، رياض العلما ، امل الامل 366 ، منتهى المقال 349 ، رياض الجنة فى الروضة الخامسة ، دائرة المعارف بستانى 2 / 300 ، دائرة المعارف فريد وجدى 7 / 150 روضات الجنات 206 ، قاموس الاعلام زركلى 1 / 202 ، كشف الظنون 1 / 502 ، تاريخ آداب اللغة 2 / 241 ، الشيعه و فنون - الاسلام 107 ، معجم المطبوعات ، دائرة المعارف الاسلامية 1 / 387 ، و مطالب پراكندهء\r\n","description":"","footnote":"","page_name":" 303 ","page_number":303},
  {"content":"\r\nشرح حال او را به طور كامل سيدنا سيد محسن امين در 260 صفحهء اعيان الشيعه در جلد هجدهم صفحهء 29 - 289 ، جمع آورى كرده‌اند .\r\nابو فراس ساكن « منبج » بود و در حكومت پسر عمويش ابى الحسن سيف الدوله به بلاد شام منتقل گرديد و در چند نبرد كه در ركاب او با روم جنگيد ، شهرت يافت .\r\nدر اين جنگها دو بار اسير شد دفعهء اول در « مغارة الكحل » به سال 348 ه بود و او را از « خرشنه » كه قلعه اى بود در بلاد روم و آب فرات از زير آن مىگذشت ، بالاتر نبردند و در همين اسارت اوست كه گويند ، سوار اسبش شده و با پاى خود آن را تاخته ، از بالاى قلعه به داخل فرات خود را پرت كرده است ، و خدا آگاهتر است .\r\nبار دوم در « منبج » اسير رومىها شد ، و در آن روز قومش را رهبرى مىكرد كه در شوال 351 ه اسير شد و جراحتى بر اثر اصابت تيرى كه پيكانش در پاى او مانده بود ، پيدا كرد و مجروح و خون آلود او را به خرشنه آوردند . از آنجا به قسطنطنيه آمده و تا مدت چهار سال به حال اسارت ماند ، زيرا از او فداء نمىپذيرفتند سرانجام سيف الدوله به سال 355 ه او را از اسارت آزاد كرد .\r\nابو فراس اشعارش را در اسارت و بيمارى مىسرود و براى سيف الدوله شكوه و شكايت مىكرد و اظهار اشتياق نسبت به خانواده و برادران و دوستانش مىنمود و نگرانى خود را از وضع و حالش ، از سينه اى تنگ و قلبى ريش كه رقت و لطافت اشعارش را مىافزود و شنونده را به گريه مىانداخت ، شرح مىداد . اين اشعار از شدت روانى خود به خود بر حافظه مىآويخت و آنها را كسى فراموش نمىكرد ، اين اشعار را « روميات » خوانند .\r\nابن خالويه گويد : ابو فراس گفت : وقتى به قسطنطنيه رسيدم پادشاه روم ، مرا اكرام و احترامى كرد كه با هيچ اسيرى نكرده بود يكى از رسوم رومىها اين بود كه هيچ اسيرى حق ندارد ، در شهرى كه پادشاه آنها در آنجا است قبل از ملاقات شاه ، مركوبى سوار شود بايد در زمين بازى آنها ، كه آن را « ملطوم » مىگفتند با سر\r\n","description":"","footnote":"","page_name":" 304 ","page_number":304},
  {"content":"\r\nبرهنه راه برود و سه بار يا بيشتر در برابر شاه سجده كند و پادشاه پاى خود را در ميان اجتماعى كه نامش « تورى » بود ، گام بر گردن اسير بسايد . پادشاه مرا از همهء اين رسوم معاف داشت ، فورا مرا به خانه اى برده ، مستخدمى را به خدمت من گمارد و دستور احترام مرا صادر كرد و هر اسير مسلمانى را كه مىخواستم ، نزد من مىفرستاد و براى من به طور خصوصى فديهء آزادى پرداخت . وقتى من خود را مشمول اين همه تجليل به لطف خدا ديدم و عافيت و مقام خود را باز يافتم ، امتياز خود را در آزادى بر ساير مسلمين نپذيرفتم و با پادشاه روم براى آزادى ديگران آغاز به فدا دادن كردم و امير سيف الدوله ديگر اسير رومى نزد خود باقى نگذاشته بود ، ولى نزد روميها هنوز سه هزار اسير از كارگران و سپاهيان در دست آنها بود .\r\nمن با دويست هزار دينار رومى قرارداد فدا بستم و اين عدهء اضافى را يك جا خريدم و آن مبلغ و آن عده مسلمانان را تضمين كردم ، و آنها را با خود از قسطنطنيه خارج ساخته خود با نمايندگانشان به « خرشنه » آمدم . و با هيچ اسيرى قرار داد فدا و آتش بس و ترك مخاصمه بسته نشد . و در اين باره شعرى سروده‌ام :\r\n\r\nو اللَّه عندى فى الاسار و غيره\r\nمواهب لم يخصص بها احد قبلى\r\n\r\n« خداوند مرا در اسارت و غير اسارت مواهبى بخشيد كه به ديگران قبل از من نداده است . »\r\nگره هائى را گشودم كه مردم از گشودن آن عاجز بودند در حالى كه حل و عقد امور مرا كسى متكفل نشده است .\r\nچون مرا مردم روم بنگرند به عنوان شكارى بزرگ تلقى كنند تا جائى كه گويا آنها بدست من اسير شده و در قيد مناند .\r\nچه روزگار فراخى بود روزى كه محترمانه آزاد شدم مثل اينكه من از خانواده‌ام به خانواده‌ام منتقل شده باشم .\r\nبه پسر عموها و برادرانم بگوئيد من در نعمت و رفاهى بسر مىبرم كه هر كس جاى من بود شكرش را مىكرد .\r\n","description":"","footnote":"","page_name":" 305 ","page_number":305},
  {"content":"\r\nخدا براى من جز انتشار نيكوئيهايم را نخواسته تا فضيلت مرا چنان كه شما شناخته‌ايد ، آنان بشناسند .\r\nو هنگامى كه به او خبر رسيد روميها گفته‌اند : ما كسى را اسير نكرديم كه لباسش را در نياورده باشيم ، مگر ابى فراس را ، مفتخرانه گفت :\r\n« مىبينم تو را چشمانت از باريدن سرشگ بازداشته و خوى صبر به خود گرفته اى آيا تحت تأثير امر و نهى هوى قرار نمىگيرى ؟\r\nبلى من مشتاقم و حرارت عشق دارم ، ولى كسى چون من اسرارش فاش نمىشود .\r\nهنگامى كه شب مرا پرتو افكند دست هوس و هوايم گشوده شده سرشگى كه از خوى متكبر من است فرو ريزد .\r\nگويا در اطراف دلم ، آتش شعله گرفته وقتى عشق و انديشه آن را برافروزد . »\r\nو در اين باره گويد :\r\n« وقتى من اسير شدم ، دوستانم هنوز از سلاح جنگ تهى نشده بودند . اسبم كره اى نوپا ، و صاحبش بىتجربه نبود .\r\nولى هنگامى كه براى شخص قضائى مقدر باشد ، ديگر خشگى و دريا نتواند او را نگهداشت .\r\nدوستانم به من گفتند : يا فرار يا مرگ ، من گفتم : اين دو امرى است كه شيرينتر آن دو ، تلختر آنها است .\r\nولى من ، سوى آن راهى كه براى من عيب نداشته باشد ، گام مىنهم و از اين دو امر بهترش كه اسارت باشد ، ترا كافى است .\r\nبه من مىگويند سلامت را به مرگ فروختى ، گفتم به آنها : به خدا سوگند از اين كار زيانى نديدم .\r\nمرگ قطعى است آنچه يادگارت را بلند مرتبه مىكند ، برگزين ، تا وقتى\r\n","description":"","footnote":"","page_name":" 306 ","page_number":306},
  {"content":"\r\nانسان نامش زنده است هيچگاه نمىميرد .\r\nخير از آن كسى كه مرگ را با ذلت به تأخير اندازد نيست . چنان كه عمرو - عاص روزى با عورتش ، مرگ را عقب انداخت .\r\nبر من منت نهند كه لباسم را برايم گذاشته‌اند ، ولى من لباسى پوشيده‌ام كه از خونهاشان قرمز است .\r\nقبضهء شمشيرم در آنها نوكش تيز شده و نهايت نيزه‌ام از آنها ، سينه شكسته است .\r\nزود باشد كه قومم مرا چون كوششهاشان به جائى نرسد ، ياد كنند ، همانطور كه در شبهاى تاريك به جستجوى ماه پردازند .\r\nاگر زنده ماندم كارم با نيزه اى است كه شناسند ، و همان سلاح و كلاه خود ، و اسب نارنجى ميان باريك .\r\nو اگر مردم ، انسان بناچار مردنى است هر چند روزگارش بدرازا كشد ، و عمرش گسترده شود .\r\nاگر ديگرى به اندازهء من استقامت مىكرد به او اكتفا مىشد و اگر از مس كار طلا مىآمد ، اين اندازه طلا گرانقدر نمىشد .\r\nما مردمى هستيم كه حد وسط نمىپذيريم يا بايد در جهان صدرنشين باشيم ، يا رهسپار گور شويم .\r\nبراى كرامت نفس همه چيز در نظر ما ناچيز است ، و كسى كه داوطلب ازدواج زيبا رويى است پرداخت مهريه برايش سنگين نيست .\r\nما خود را عزيزترين مردم دنيا برترين برتران و جوانمردترين مردم روى زمين مىدانيم ، و افتخار هم نمىكنيم .\r\nو زمانيكه اسير شد گفت :\r\nبندگان از حكمى كه خدا كند امتناعى ندارند شيران را از شكارهاشان دور كردم و خود شكار كفتار شدم .\r\n","description":"","footnote":"","page_name":" 307 ","page_number":307},
  {"content":"\r\nو گويد :\r\nمرگ به كام ما شيرين شد و مرگ بهتر از وضع ذلت بار است .\r\nمصيبتى كه به ما رسيد ما را به سوى خدا ، و در راه خدا كه بهترين راهها است مىبرد .\r\nوقتى او را اسير به « خرشنه » وارد كردند گفت :\r\nاگر « خرشنه » را به حال اسيرى مىبينم ، در مقابل چه بسيار اوقاتى كه با حمله در آن وارد شده‌ام .\r\nهمانا ديده‌ام اسيرانى را با چشمان و لبان سياه ( كه علامت بزرگى است ) نزد ما آورند .\r\nو ديدم آتشهائى را كه منازل و كاخها را مىربايد .\r\nكسى كه مانند من باشد شب را جز اينكه امير يا اسير باشد روز نمىكند .\r\nبزرگان ما از صدر نشينى يا گور يكى از آن دو بر آنها وارد شود .\r\nو چون از زخم و جراحات سنگين ، و از زندگيش مأيوس گرديد ، در حال اسيرى به مادرش به عنوان تسليت بر مرگ خود ، نوشت :\r\nمصيبتم بزرگ و عزايم زيبا است ، و مىدانم به زودى خدا وضع آنان را دگرگون مىكند .\r\nمن در اين وقت صبح حالم خوب است ، و هنگامى كه تاريكى شب همه جا را فرا گرفت اندوهگين مىشوم .\r\nحالى كه در من مىبينيد ، اسيرى با من نكرده ، ولى من پيوسته مجروح و دردمندم .\r\nجراحتى كه مرهم گذار ، از ترس از آن مىگريزد و دردهائى كه ظاهرى و باطنى است .\r\nو اسارتى كه سخت آن را تحمل مىكنم و در شبهاى تاريك ستارگان كه به كندى مىروند مىنگرم ، همه چيز جز اينها در گذر است .\r\n","description":"","footnote":"","page_name":" 308 ","page_number":308},
  {"content":"\r\nساعات زودگذر ، بر من ديرپاى بود ، و هر چه در روزگار مرا بد آيد ، دراز پاى باشد .\r\nدوستان ، مرا به دست فراموشى سپردند مگر گروهى كه فرداى آينده از من گسسته ، به آنها خواهند پيوست .\r\nكسانى كه بر عهد خود پايدار مانند ، هر چند در مقام ادعا بيشتر باشند در واقع تعدادشان كم است .\r\nهر چه ديده‌ام را به اطراف مىگردانم جز دوستانى كه با آمد و رفت نعمتها انعطاف پذيرند ، ديگر كس نمىبينم كار ما به جائى كشيده كه دوست متارك را نيكوكار شماريم و دوستى كه زيان نرساند را مهربان ناميم .\r\nتنها روزگار من نيست كه به من جفا مىكند و تنها دوستان من نيستند كه ملالت بارند .\r\nبا اينكه در ملاقاتها اثر سوئى روى كسى نگذاشته‌ام و در هنگام اسيرى موقعيت ذلت بارى نداشته‌ام .\r\nمن هر چند سخنان را كاوش كردم جز به كسانى كه از زمانه شكايت دارند برنخوردم .\r\nآيا هر دوستى تا اين حد از راه انصاف بدر مىرود ؟ و آيا هر زمانى تا اين حد نسبت به جوانمردان بخيل است ؟\r\nبلى ، روزگار دعوتى به جفا كارى كرده كه دانشمند و نادان ، پاسخش داده‌اند .\r\nقبل از من نيز ، جفاكارى خوى مردم ، و روزگار مذموم ، و دوستى ملال انگيز بوده است .\r\nعمرو بن زبير برادرش ( 1 ) را به جفا ترك گفت ، چنان كه عقيل ، امير المؤمنين\r\n\r\n","description":"","footnote":"\r\n( 1 ) عمرو بن زبير بن عوام با برادرش عبد اللَّه بن زبير دشمنى داشت . وقتى عمرو بن سعيد اشدق والى مدينه شد و او را مأمور پليس كرد ، آنگاه با دو هزار سوار براى جنگ با برادرش به مكه فرستاد ، عبد اللَّه زبير براى مقابله با او سپاهى فرستاد ، گروهش متفرق شده و او را دستگير نزد برادر آورده شد و از آنجا كه مردم مدينه را به طرفدارى عبد اللَّه زبير سخت كتك زده بود . برادرش دستور داد از او قصاص شود و در زير شلاقها مرد ( اعيان الشيعه جلد 18 نقل از شذرات ) مترجم .\r\n","page_name":" 309 ","page_number":309},
  {"content":"\r\nرا رها ساخت .\r\nافسوس كه دوستى موافق برايم نيست تا با او از در دوستى درد دل كنم .\r\nو در پشت پرده مرا مادرى است ، كه سرشگ او بر من ، تا روزگار پايدار است ، ادامه دارد .\r\nاى مادر ! شكيبائى را از دست مده ، كه شكيبائى پيام آور خير و پيروزى نزديك است .\r\nو اى مادر ! پاداش خود را باطل مساز كه به قدر صبر جميل ، اجر جزيل نصيبت خواهد شد .\r\nو اى مادر ! شكيبا باش كه هر مصيبتى بر اوج خود كه رسيد ، به زوال مىگرايد .\r\nآيا پيروى از اسماء ذات النطاقين نكنى وقتى كه جنگ شديد در مكه درگير بود . ( 1 )\r\nپسرش مىخواست امان بگيرد ، ولى مادر با اينكه يقينا مىدانست پسرش كشته مىشود موافقت نكرد .\r\nاى مادر ! تو از او پيروى كن تا از آنچه مىترسى خدا كفايتت كند كه بسيار مردم را پيش از تو غفلتا گشته‌اند .\r\nتو مادر ، مانند صفيه ( خواهر حمزه ) در احمد باش ، كه از گريه بر او ، هيچ غصه دارى دردش علاج نشد .\r\n\r\n","description":"","footnote":"\r\n( 1 ) فرزندش عبد اللَّه زبير را حجاج امان داد و او با مادرش مشورت كرد ، مادرش كه پيرزنى نابينا بود گفت : اگر زنده مىمانى عزيز زندگى كن و اگر مىميرى كريم بمير ، فرزندم جنگ كن تا كشته شوى ( نقل از اعيان الشيعه جلد 18 ) مترجم\r\n","page_name":" 310 ","page_number":310},
  {"content":"\r\nحمزهء برترين را ، هيچگاه اندوه او را در وقت ناله و فرياد سردادن ، باز نگردانيد .\r\nمن به اندازهء اختران افق با شمشير روبرو شدم و در برابر لشگرى سهمگين چون شب تاريك قرار گرفتم .\r\nروزى كه دوستى بمددكارى خود نيافتم ، رعايت دوستى نفس كريم خود را نخواهم كرد .\r\nو به ملاقات مرگ خواهم رفت و از دوست خواهم گذشت ، كه در مرگ و تيزى شمشير .\r\nكسى كه از خدا پرهيزگارى نكند ، پاره پاره شود و كسى كه خداى را عزيز نشمارد خود را ذليل خواهد كرد .\r\nكسى كه در هر كار خدايش نگهدار باشد ، هيچ مخلوقى به او راه نخواهد يافت .\r\nو اگر خدا در هر راهى تو را راهنمائى نكند . از آنچه مىترسى راه باز گشت نخواهى داشت .\r\nو اگر او ترا يارى نكند ، ياورى نخواهى يافت ، هر چند ياران فراوان و عزت ظاهرى داشته باشى .\r\nو تا وقتى ملك سيف الدولهء باقى است ، سايه ات پايدار و مستدام خواهد بود .\r\nابن خالويه گويد : در اين اشعار روزگار و خانه هايش را در منبج توصيف مىكند كه روزى او را در منبج حكمرانى ، و سرزمينهاى اقطاعى و خانه‌ها بود .\r\nو در آن به قومى كه او را در حال اسارت رومىها شماتت كرده بودند ، تعريض مىكند :\r\nدر پايگاه و ياد بود استجابت دعا ، بايست و اطراف مصلَّى را بانگ بردار .\r\nدر محل « جوسق » مبارك و آنگاه « سقياء » و سپس در « نهر مصلى » بايست .\r\nدر جاهائى كه در دوران كودكى و جوانى ، وطن گرفته و منبج را محل\r\n","description":"","footnote":"","page_name":" 311 ","page_number":311},
  {"content":"\r\nخود قرار داده بودم .\r\nدر جاهائى كه توقف در آنها بر من ممنوع شده و قبلا مجاز بود .\r\nجاهائى كه هر سو نظر مىكردم آب روان و سايهء آرام بخشى مىديدم .\r\nدر وادى بىنهايت وسيع ، كه منزلى گسترده تر و مشرف مىداشتم .\r\nبر روى پلى كه باغها را بهم مىپيوست ، فرود آمده . ساكن قلعهء بزرگ بودم .\r\nدرختهاى بلند « عرائس » با چهرهء گشاده زندگى را به سادگى جلوهء خاص بخشد .\r\nو آب بين گلهاى باغ دو رود را از هم جدا مىساخت .\r\nمانند بساط گستردهء گلدوزى شده اى كه دست هنرمندان بر آن راه هائى جدا ساخته باشند .\r\nكسى كه از مصيبتهاى من خرسند گردد بايد از شدت زيان و رنج بميرد .\r\nمن در مصائب خود ، از عزت و آزادى بيرون نبوده‌ايم .\r\nكسى چون من ، كه به اسارت افتد ذليل و خوار نمىگردد .\r\nدلها را هيبت من گرفته بود ، و از بزرگى و عظمتم لبريز بود .\r\nهيچ حادثه اى نتوانست مرا مكدر كند ، آقا و بزرگ هر جا رود آقا و بزرگست .\r\nمن در جائى فرود آمدم كه شمشير مزيّن مرا دعوت كرد .\r\nاگر من نجات يابم ، پيوسته دشمنان كوچك و بزرگ را دشمن خواهم داشت .\r\nمن مانند شمشيرى هستم كه هر چه مصائب روزگار را بيشتر ببينم ، آب ديده تر شوم .\r\nاگر كشته شوم ، همانند مرگ نيكان صيد شده‌ام كه كشته مىشوند .\r\nهيچ كس نتواند بر مرگ ما شماتت كند ، مگر جوانى كه خود مىميرد و فانى شود .\r\n","description":"","footnote":"","page_name":" 312 ","page_number":312},
  {"content":"\r\nشخص نادان به دنيا مغرور گردد كه دنيا محل اقامت نيست .\r\nابن خالويه گويد : نامه‌هاى سيف الدوله براى ابو فراس ، در روزهاى اميريش به تأخير افتاده بود ، به اين دليل كه به سيف الدوله گزارش داده بودند كه برخى از اسيران گفته‌اند : اگر پرداخت اين مال يعنى فديهء اسراء بر امير سنگين است با پادشاه خراسان يا ملوك ديگر در اين مورد مكاتبه خواهيم كرد تا ما را از اسارت نجات بخشد . و متذكر شده بودند : اسيران با رومىها براى آزادى خود در برابر اموال مسلمين قرار داد بسته‌اند . از اين رو سيف الدوله ، ابو فراس را متهم به اين سخن كرد ، زيرا او بود كه تضمين مبلغ فداء براى رومىها كرده بود . و سيف الدوله گفت : اهل خراسان كجا او را شناسند ؟ ! ابو فراس چون اين بشنيد اين قصيده را سرود و براى سيف الدوله فرستاد .\r\nثعالبى گويد : ابو فراس به سيف الدوله نوشت : اگر فديه دادن من بر تو سنگين است ، اجازه فرما تا با اهل خراسان در اين باره مكاتبه كنم و براى آنها نويسم تا فديهء مرا بپردازند و كار مرا آنها از تو نيابت كنند . سيف الدوله پاسخ داد : در خراسان چه كسى ترا شناسد ؟ و ابو فراس اين قصيده را برايش نوشت :\r\n\r\nأسيف الهدى و قريع العرب\r\nألام الجفاء و فيم الغضب\r\n\r\n« اى شمشير هدايت و اى كوبندهء اعراب تا كى بىمهرى و تا چند خشمگينى !\r\nچرا نامه هايت با وجود اين همه ناراحتىها اسباب نگرانيم را فراهم سازد .\r\nبا اينكه تو جوانمرد ، بردبار ، مهربان و داراى عاطفه هستى .\r\nتو پيوسته در نيكى بر من سبقت گرفته و مرا به جاهاى مرفه فرود مىآورى .\r\nتو نسبت به من ، بل نسبت به قومت ، بل نسبت به همهء اعراب كوه مرتفعى هستى .\r\nو از اطراف من مشكلات را رفع كرده و از جلو ديدگانم نگرانىها را بر طرف مىسازى .\r\nبزرگىات مورد بهره بردارى قرار گيرد ، عافيت باز گردد ، كاخ عزت ساخته\r\n","description":"","footnote":"","page_name":" 313 ","page_number":313},
  {"content":"\r\nشود ، و نعمتها تربيت گردد .\r\nاين اسارت چيزى از من نكاست ، ولى مرا مانند زر ناب خلاص و پاك گردانيد ؟\r\nبا اين وصف چرا مولاى من ، مرا در معرض بىتوجهى قرار مىدهد ، مولائى كه وسيلهء او به عاليترين رتبه رسيده‌ام ؟\r\nپاسخ اين پرسش نزد من آمده است ، ولى براى هيبت او پاسخ نمىدهم .\r\nآيا منكرى كه من از زمان شكايت كرده ، و با عتاب و درشتى مانند ديگران با تو سخن گفتم ؟ !\r\nاگر بازگشته مرا عتاب كنى و بر من و قومم چيره شده باشى طورى نيست .\r\nولى مرا بىتوجهى به خودت ، نسبت مده ، من بستگىام به شما ثابت است و از تو فاصله نمىگيرم .\r\nمن ديگر از ، شما شده‌ام ، اگر فضيلت يا منقصتى دارم ، شما سبب آن هستيد .\r\nاگر خراسان ، بزرگى مرا نشناسد ، ولى حلب خوب مىشناسد .\r\nو چگونه دور افتادگان ، مرا نشناسند ، آيا از كمبود جد يا از كمبود پدر مرا نشناسند .\r\nآيا من با شما از يك خانواده نيستيم و ميان ما و شما ريشهء نسب مشترك نيست ؟ .\r\nو آيا داراى خانه اى كه مناسب شخصيتها باشد ، و داراى تربيتى و محلى كه مرا بدان بزرگ كرده باشد نيستم ؟ .\r\nو آيا روحيهء متكبرى ندارم كه جز بر شما بلند پروازى كند و هر كس از من روى گرداند جز شما ، روى از او خواهم گردانيد ؟ .\r\nبنابر اين از حق من روى بر مگردان ، بلكه از حق غلام خودت روى متاب .\r\nبا چاكر خود انصاف بورز كه انصاف شما نشانهء فضل و شرف اكتسابى شما است .\r\n","description":"","footnote":"","page_name":" 314 ","page_number":314},
  {"content":"\r\nدر شبهائى كه شما را از پشت تپه از نزديك ، صدا مىكردم آيا شما دوست من بوديد ؟ .\r\nچون دور شدم چرا جفا كارى شروع شد و چيزهائى ظاهر شد كه دوست نمىداشتم ؟ !\r\nاگر بر احوال شما آشنا نبودم مىگفتم دوست شما كسى است كه او در روى شما مىباشد . !\r\nو نيز به او نوشت :\r\nزمانهء من همه خشم و درشتى است و تو با روزگار در مخالفت با من متحد شده‌ايد .\r\nزندگى جهانيان نزد تو آسان است ، ولى زندگى من به تنهائى در جوار تو مشكل .\r\n( اين قصيده مشتمل بر 18 بيت است . )\r\nوقتى خبر مرگ مادرش در زندان به او رسيد به عنوان رثا گفت :\r\nاى مادر اسير ! چه كسى را به يارى طلبم با آن همه منتها كه بر من دارى و احساساتى كه نشان دادى !\r\nوقتى فرزندت در خشگى و دريا سير كند ، چه كسى به او دعا مىكند و به پناه دادنش برخيزد .\r\nحرام است كه با چشم روشن شب را بگذرانم و مورد ملامت واقع شوم اگر ديگر خرسندى ابراز كنم .\r\nبا اينكه تو مرگ را چشيده ، و مصيبت ديده اى هستى كه نه فرزند و نه فاميلى نزد تو بوده است .\r\nو دوست دلت از جائى رفته كه فرشتگان آسمان آنجا حاضر بودند .\r\nهر روزى كه تو در آن روزه دار بودى و تحمل گرماى شديد را در نيمروز گرم كردى بايد بر تو بگريد .\r\n","description":"","footnote":"","page_name":" 315 ","page_number":315},
  {"content":"\r\nو هر شبى كه در آن به عبادت قيام كردى تا فجر روشن سينهء افق را شكافت بايد بر تو بگريد .\r\nهر پريشان ترسناكى كه تو پناهش دادى ، وقتى پناه دهنده اى نبود بايد بر تو بگريد .\r\nهر بينوا درويشى كه با استخوانهاى بىرمقت بياريش برخاستى بايد بر تو بگريد .\r\nاى مادر ! چه حالات هولناك دراز مدتى كه بىياور بر تو گذشت ؟\r\nاى مادر ! چه بسيار دردهاى پنهانى كه در دلت بىاظهار ماند ؟\r\nمن به كى شكايت كنم و با چه كسى وقتى دلم گرفت به راز و نياز پردازم .\r\nديگر به دعاى كدام خواننده اى خود را حفظ كنم ، با كدام روى روشنى ، خود را روشنى بخشم ؟\r\nتقدير مورد اميد را چگونه مىتوان جلوش را گرفت ، و كار پيچيده را چگونه مىتوان گشود ؟ .\r\nتسليت خاطر تو اين باشد كه ديرى نخواهد پائيد ، ما به سوى تو در آن سراى خواهيم منتقل گرديد .\r\n\r\nتولد و قتل او\r\nابو فراس در سال 320 و گويند 321 ه متولد شد و آنچه ابن خالويه از ابو فراس نقل كرده كه گفته است : « در سال 339 ه من نوزده ساله بودم » نشان مىدهد تاريخ تولد او ، 320 ه بوده است . و روز چهارشنبه هشتم ربيع الآخر ( 1 ) و به قول صابى در تاريخش ( 2 ) روز شنبه دوم جمادى الاولى سال 357 ه ( 3 ) قتل او اتفاق افتاد . علت اين قتل اين بود كه چون سيف الدوله از دنيا رفت ابو فراس تصميم گرفت بر « حمص » دست يابد و حكم رانى\r\n\r\n","description":"","footnote":"\r\n( 1 ) كامل ابن اثير ، تاريخ ابى الفداء .\r\n( 2 ) ابن خلكان در تاريخش او را حكايت كرده ، و صاحب شذرات الذهب .\r\n( 3 ) ابن عساكر در تاريخش به سال 350 ، ولى درست نيست .\r\n","page_name":" 316 ","page_number":316},
  {"content":"\r\nكند و در آنجا اقامت داشت . اين خبر به پسر خواهرش ابو المعالى پسر سيف الدوله ، و غلام پدرش قرعويه ( 1 ) رسيد و بدين وسيله بين ابى فراس و ابى المعالى وحشت پديد آمد ، ابو المعالى او را طلبيد و ابو فراس به « صدد » دهكده اى از راه خشكى به سوى حمص ، رفت . ابو المعالى اعراب بنى كلاب و ديگران را گرد آورده همراه قرعويه به دنبالش فرستاد و او را در « صدد » دستگير كردند يارانش را امان دادند و او با آنها مخلوط شد تا در امان بماند . قرعويه غلامش را گفت او را بكش پس او را كشته سرش را جدا كرده برداشت .\r\nو پيكرش را در بيابان رها افكند تا وقتى پاره اى از اعراب آن را دفن كردند .\r\nثعالبى گويد : قصيده اى كه از ابى اسحاق صابى در رثاى ابو فراس خواندم ، نشان مىداد او را در واقعه اى كه ميان او و غلامان خاندانش اتفاق افتاد ، كشته‌اند .\r\nابن خالويه گويد : شنيده‌ام ابو فراس روزى كه به قتل رسيد ، خيلى محزون و نگران بود و در آن شب سخت گرفته خاطر شده بود . دخترش كه عيال ابى العشائر است او را ديده ، محزون شد و از شدت اندوه بر حال او گريه كرد . ابو فراس مثل كسى كه خبر مرگ خودش را مىدهد ، ناگاه اين اشعار را گفت و اين آخرين شعر اوست :\r\nدختركم محزون مباش كه مردم همه در گذرند .\r\nدختركم براى مصيبتى بزرگ ، صبرى جميل لازم است .\r\nبا افسوس بر من از پشت ستر و حجابت ناله زن .\r\nو چون مرا ندا كنى و از پاسخ شنيدن عاجز ماندى ، بگو :\r\nزينت جوانان ابو فراس ، از جوانى كام نگرفت .\r\nدر بسيارى از تذكره‌ها آمده است كه چون خبر وفاتش به خواهرش ، مادر ابى المعالى رسيد چشمانش را بيرون آورد ، و گويند : لطمه به صورت زد و چشمانش بيرون افتاد و گويند : غلام سيف الدوله او را كشته و ابو المعالى آن را نمىدانست\r\n\r\n","description":"","footnote":"\r\n( 1 ) در كامل ابن اثير ، قرغويه ، و در شذرات ، قرغويه ، و در تاريخ ابن عساكر : ابو قرعونه آمده است .\r\n","page_name":" 317 ","page_number":317},
  {"content":"\r\nچون خبر آن را دريافت كرد بر او سخت گران آمد . و از اشعار او در مذهب آمده است :\r\n\r\nلست ارجو النجاة من كلما\r\nاخشاه الا باحمد و على\r\nو ببنت الرسول فاطمة الطهر\r\nو سبطيه و الامام على\r\n\r\n« اميد نجات از آنچه مىترسم ، جز به احمد و على ندارم .\r\nو به دخت پيامبر فاطمه پاك ، و دو سبط او و امام على » .\r\n\r\nو التقى النقى باقر علم اللَّه\r\nفينا محمد بن على\r\nو ابى جعفر و موسى و مولاى\r\nعلى اكرم به من على\r\nو ابنه العسكرى و القائم\r\nالمظهر حقى محمد و على\r\nبهم ارتجى بلوغ الامانى\r\nيوم عرضى على الاله العلى\r\n\r\nو در اين مورد از اوست :\r\n\r\nشافعى احمد النبى و مولاى\r\nعلى و البنت و السبطان\r\nو على و باقر العلم و الصا\r\nدق ثم الامين بالتبيان\r\nو على و محمد بن على\r\nو على و العسكرى الدانى\r\nو الامام المهدى في يوم لا\r\nينفع الا غفران ذى الغفران\r\n\r\nو از اشعار حكمت آميز اوست :\r\n\r\nغنى النفس لمن يعق\r\nل خير من غنى المال\r\nو فضل الناس فى الانف\r\nس ليس الفضل فى الحال ( 1 )\r\n\r\nو گويد :\r\n\r\nالمرء نصب مصائب لا تنقضى\r\nحتى يوارى جسمه فى رمسه\r\nفمؤجل يلفى الردى فى اهله\r\nو معجل يلقى الردى فى نفسه\r\n\r\n( 2 )\r\n\r\n","description":"","footnote":"\r\n( 1 ) بىنيازى روحى براى كسى كه تعقل كند بهتر از بىنيازى مالى است .\r\nو برترى روانى مردم برتر از برترى در حال آنها است .\r\n( 2 ) شخص در انتظار مصائب بىپايان است تا وقتى كه بدنش را در خاك پنهان كنند .\r\nاين مصائب اگر مدت دار باشد ، او هلاك خاندانش را مىبيند و اگر سريع باشد مرگ خود را خواهد يافت .\r\n","page_name":" 318 ","page_number":318},
  {"content":"\r\nو از اوست :\r\n\r\nانفق من الصبر الجميل فانه\r\nلم يخش فقرا منفق من صبره\r\nو المرء ليس به بالغ فى ارضه\r\nكالصقر ليس بصائد فى وكره\r\n\r\n( 1 )\r\nلقد كان فى قصصهم عبرة لاولى الالباب ( 2 )\r\n\r\n\r\n","description":"","footnote":"\r\n( 1 ) صبر جميل به كار بر زيرا كسى كه صبرش را به كار برد از فقر نمىترسد .\r\nو شخص در وطنش به جائى نرسد ، مانند باز شكارى كه در آشيانه اش شكار نكند .\r\n( 2 ) آيهء 111 يوسف : در داستانهاى آنان براى خردمندان عبرت است .\r\n","page_name":" 319 ","page_number":319}
  ]