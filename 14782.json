[
  {"content":"\r\n\r\nبسم الله الرحمن الرحيم\r\nمؤسسه تنظيم و نشر آثار امام خمينى ره\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمحمدى گيلانى ، محمد\r\n\" اسم مستأثر \" در وصيت امام و زعيم اكبر / نويسنده محمد محمدى گيلانى . - تهران : مؤسسه تنظيم و نشر آثار امام خمينى ( س ) . 1369 . 56 ص .\r\nisbn : 964 - 335 - 054 - 1\r\nفهرستنويسى بر اساس اطلاعات فيپا .\r\nكتابنامه : به صورت زيرنويس .\r\n1 . خدا - - نامها . الف . مؤسسه تنظيم و نشر آثار امام خمينى ( س ) . ب . عنوان .\r\n5 الف 3 م / 9 / 219 bp\r\n42 / 297\r\nكتابخانه ملى ايران\r\n2485 - 69 م\r\nكد / م 156\r\nمؤسسه تنظيم و نشر آثار امام خمينى\r\n\" اسم مستأثر \" در وصيت امام و زعيم اكبر\r\nنويسنده : آيت الله محمد محمدى گيلانى\r\nناشر : مؤسسه تنظيم و نشر آثار امام خمينى ( س )\r\nليتوگرافى ، چاپ و صحافى : مؤسسه چاپ و نشر عروج\r\nچاپ ششم : 1385 / 2000 نسخه\r\nقيمت : 500 تومان\r\nمراكز پخش\r\nخيابان انقلاب ، بين فروردين وفخررازى ، فروشگاه مركزى ، تلفن : 66404873 - دورنگار : 66400915\r\nخيابان انقلاب ، تقاطع حافظ ، فروشگاه ، شماره 1 ، تلفن : 66701297\r\nخيابان انقلاب ، خيابان 12 فروردين ، خيابان شهداى ژاندارمرى ، فروشگاه شماره 2 ، تلفن : 66955737\r\nحرم مطهر حضرت امام خمينى ( س ) ، ضلع شمالى ، فروشگاه شماره 3 ، تلفن : 55203801\r\nكليه نمايندگيهاى فروش در استانها\r\nنشانى الكترونيكى : pub @ imam - khomeini . ir\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nاسم مستأثر\r\nدر وصيت امام وزعيم اكبر\r\nبقلم : آية الله محمدى گيلانى\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nفهرست مطالب\r\nسخن ناشر 7\r\nديباچه 9\r\nفصل 1 :\r\nروايات راجع به اسم مستأثر 13\r\nفصل 2 :\r\nروايات اصول كافى پيرامون اسم مستأثر 17\r\nاسم اعظم چيست ؟ 19\r\nفصل 3 :\r\nاهميت و نقش زبان 25\r\nكلام « لاهيجى » پيرامون اسماء الهى و اسم اعظم 26\r\nحقيقت صفت و اسم خداى تعالى نزد اهل معرفت 28\r\nصعوبت و دشوارى برخى از معارف 28\r\nتعلّم اهل الله به تعليم الهى 31\r\nگران آمدن آنچه اهل الله به تعليم الهى آموخته‌اند بر غير اهل الله 31\r\nمراتب سرّ و باطن قرآن 33\r\nدرجات و مقامات قرآن كريم 34\r\nفصل 4 :\r\nنظر و ديدگاه امام خمينى قدس سرّه راجع به اصطلاحات عرفا و اهل الله 37\r\nنظر مرحوم شاه آبادى و امام خمينى درباره اسم مستأثر 41\r\nچگونگى فهم وجههء غيبى از آيهء  « وَ لِكُلٍّ وِجْهَةٌ هُوَ مُوَلِّيها »  44\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nفصل 5 :\r\nجمع بين اخبار اثبات كننده و نفى كننده صفات براى خداى سبحان 47\r\nفصل 6 :\r\nبيان نظر حضرت امام در مظاهر و آثار اسم مستأثر 51\r\nكلام آخر 53\r\nفهرست آيات 55\r\nفهرست روايات 56\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nبسمه تعالى\r\n\r\nسخن ناشر :\r\nانسانهايى برجسته ، حتى پيامبران برگزيده خدا نيز مقهور سنن الهى بوده و سرانجام حيات جسمانيشان در دنيا پايان مىپذيرد ، امّا روح بلند آنان همراه با افكار و آثارى كه بر جاى مىنهند به حيات معنوى خود ادامه مىدهد .\r\nهر اندازه كه افكار و آثار بزرگمردان معطوف به حقايق هستى و مرتبط به مسائل اصيل و حياتى انسانها باشد ، دوام بيشترى خواهد يافت امام خمينى - سلام الله عليه بزرگ مردى است كه افكار و آثار او فراتر از هر حصار زمانى و مكانى ، زنده و پرفروغ باقى خواهد ماند ، چرا كه سرچشمهء آنها كتاب خدا و شيوه و سنت انبياء و ائمه هدى عليهم السلام است .\r\nچكيده افكار بلند و رهايى بخش امام خمينى « س » در ابعاد مختلف فردى و اجتماعى حيات انسانى در وصيتنامهء سياسى الهى آن حضرت به روشنى منعكس گرديده و اين اثر ، در مجموعهء آثار حضرت امام جايگاه ممتازى را حائز بوده و از اهميت خاصى برخوردار مىباشد ، و به همين نسبت نشر هر چه گسترده‌تر اين يادگار گرانقدر امام در بين جوامع اسلامى و ملل مستضعف ، و شرح و تبيين مفاهيم و مضامين عاليهء آن براى تشنگان حقيقت در سراسر جهان وظيفه تمامى پيروان آن حضرت مىباشد و در اين راستا هر كوششى كه در جهت بيان واژه اين سند جاودان به عمل آيد مغتنم و مشكور است .\r\nرسالهء حاضر اثر گرانقدر آيةالله محمدى گيلانى است كه با استفاده از آيات ، روايات و اقوال علماء ، مقصود از اسم مستأثر كه در خطبهء مطلع وصيتنامه حضرت امام به كار رفته ، با قلمى شيوا تبيين گرديده است .\r\nمؤسسه تنظيم و نشر آثار حضرت امام خمينى ( س )\r\n\r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\nبسم الله الرحمن الرحيم\r\nالحمدلله و الصلاة و السلام على رسول الله و على آله ائمة الهدى و بعد اين رساله‌اى است كه پيرامون : « اسم مستأثر در وصيت امام و زعيم اكبر » آيةالله العظمى امام خمينى ( قدس الله تعالى اسراره الزكيه ) به نگارش در آمده و مشتمل بر فصولى است كه با تقديم ديباچه‌اى آغاز مىشود :\r\n\r\n« ديباچه »\r\nروشن است كه هر رشته علمى از علوم عملى و علوم نظرى به معناى وسيعى كه دارند ، داراى موازين و قواعدى هستند كه به كمك آنها مىتوان نقش آن علم را ايفاء نمود ، و در نيازمنديهاى زندگى در ابعاد گوناگون از آنها بهره‌بردارى كرد ، و همين علومند كه بار سنگين حاجات كثيرالاطراف آدمى را با همه ستوهندگى و دشوارى بگردهء خويش همواره مىكشند ، و طبيعت سركش و طاغى را بوسيله آن علوم ، به قدر ميسور ، مطيع و رام خويش ساخته و از توانها و امكانات آنها در رفاه و عذاب خود يا در آسايش و رنج ديگرى بهره مىگيرد .\r\nولى آدمى در اين رنج جانكاه و آفرين انگيز در استخدام عوامل طبيعت ، هيچگاه نتوانسته و نخواهد توانست كه در نظام كلى كون و طبيعت ، تصرفى كند ، و بر طبق هوا و هوس خود ، چرخهاى آن را تندتر يا كندتر به گردش در آورد و يا چيزى هر اندازه هم اندك باشد ، بر ابزار آن بيفزايد ، يا از آن بكاهد ، زيرا آفريننده دانا هر چيزى را در نظام آفرينش بر پاى بست علم نامتناهى خود چنان استوار فرموده ، و روابط بين اشياء را بگونه‌اى محكم برقرار ساخته كه تغيير ناپذير است و هيچگونه تحويل و تبديل در آن راه ندارد ، و مجموعهء هستى امكانى يك واحد حقيقى است كه فارغ از همه هواها و هوسها بر ميزان عدل و قسط ، بسوى كمال مطلق و حق سبحانه و تعالى شتابان است ، اين قوانين عمومى حركت در جواهر و اعراض طبيعت ، بعضاً با قوامين وضعى الهى از نعمتهاى خداوند متعال است كه جهت تكميل موجودات ، تقدير و ترقيم فرموده است .\r\nاما برخى از نعمتهاى الهى است كه راه اكتساب آن مجهول ، و يافتن مفتاح باب تحصيل آن نه دشوار ، كه ممتنع عادى است ؛ زيرا نعمتى است موهبتى و علمى است لدُّنى نه تحصيلى و اكتسابى ، كه از آن جمله است : لطف و جاذبه‌اى كه حضرت واهب العطايا عزّوجلّ به بعضىها ارزانى داشته و آنان را كيمياگر سخن قرار داده از خرده شيشه گوهر\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nتابناك مى سازند ، كه به قول حافظ :\r\n لطيفه‌اى است نهانى كه عشق از آن خيزد * كه نام آن نه لب لعل و خط زنگارى است\r\nجمال شخص نه چشم است و زلف وعارض و خال * هزار نكته در اين كار و باردلدارى است . \r\nاين لطيفه نهانى است كه كلمات آهنگدار از آن در سخن آفرينان موج مىزند و تركيباتى از سخن پرمحتوا ساخته مىشود و باز به قول حافظ :\r\n هر مرغ فكر كز سر شاخ سخن پريد * بازش ز طرّهء تو به مضراب مى زدم \r\nبا دام طرّه همين لطيفه شكار مىشود ، و در قفس نثر يا نظم و غزل مىافتد و با آوا به دلستانى مىنشيند .\r\nو اين لطيفه نهانى است ؛ گاهى نوآفرينى مىكند ، و معانى نوآفريده را در لباس زيباى كلمات موزون آنها مىآرايد ، و ترصيع كلمات به آن معانى نو جلوه مىبخشد ، و متقابلًا طراوت و تازگى معانى نيز به آن كلمات جاذبه و دلستانى عطا مىكند ، و مآلًا شاهد سخن در محفل زيبارويان بلاغت و فصاحت ، سرافراز و مورد توجه خاص شده همگان همنگاه به تماشاى آن خيره ميشوند تو گوئى سبوى عشق است كه اين تشنه كامان به قصد نوشيدن آن در مسابقه‌اند نى غلط گفتم « سبو بشكن كه جوئى نى سبوئى » بلكه هر قطره و نقطه‌اى از آن خال لب دوست و چشم بيمار اوست كه صاحب دل را گرفتار مىكند :\r\n من به خال لبت اى دوست گرفتار شدم * چش - - - م بيمار تو را ديدم و بيمار شدم \r\nو استماع آن ، آه دردمندان عشق و نالهء شوريدگان حق را كه با صداى آشنا آشنائى دارند ، چند برابر مىكند و بسا كه سماع بيتى يا نثرى از اين طراز ، شوريدهء گرفتار عشق را بيجان كرده و طاير روحش را از قفس تن پرانده است و انگار كه در اين سماع ، آواى آسمانى   « يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ »   به گوش جان وى رسيده كه راضيةً مرضية بسوى پروردگار به طيران در آمده و بارها خوانده يا شنيده‌ايد : «\r\nفَصَعِقَ هَمامُ صَعقَةً كانَت نَفسُهُ فيها » . « 1 »\r\nاز حضرت استاد صالح المتألّهين علامه طباطبائى ( قدّس سرّه ) در اين باره حكايتى\r\n\r\n\r\n","description":"","footnote":"\r\n( 1 ) . شرح نهج البلاغه ؛ عبده ، خطبه 188 .\r\n","page_name":" 10 ","page_number":10},
  {"content":"\r\n\r\nشنيدم كه مىفرمودند : « وقتى مريدى از عارف كاملى استجازت خواست كه در حضورش بيتى كه غنى از معرفت بوده با آهنگى مناسب خوانده شود ، آن عارف بزرگوار پاسخ دادند كه در اين صورت با استماع آن خواهم جان سپرد ، ولى به خواسته آنها احترام نهاد و اجازه داد كه بخوانند ، چون خوانده شد ، طاير روحش به كنگره عرش طيران نمود و با عرشيان همداستان گرديد » . !\r\nاين لطيفهء نهانى در حوزهء نوآفرينى گاهى طريقهء بديعى مىآفريند كه جدّاً ستايش خيز و شگفت انگيز است مثلًا همه ما مىدانيم كه يكى از امتيازات غزلهاى حافظ اين است كه هر بيتى از هر غزلش معناى مستقلى دارد كه ظاهراً با بيت قبل و بعد آن ، بىارتباط است ، و همين استقلال ابيات ، هر يك در معنائى طبعاً سبب اين پندار مىشود كه مجموعهء غزل معنائى يكدست ندارد ، همين پندار موجب ايراد شاه شجاع بر حافظ گرديد و حافظ در جواب وى گفت : « معذلك اشعار حافظ شهرهء آفاق است ، و اشعار رقيبان حافظ از دروازه شيراز بيرون نمىرود » شاه شجاع جوان و با سواد و شاعر پيشه ولى سبك مغز و جانى از جواب حافظ برآشفت و نزديك بود كه جان حافظ به خاطر اين صراسحت لهجه بر باد رود كه با شفاعت بعضى از امناء سلطان ردّ بلا شد و شاه شجاع از ايشان در گذشت ، گرچه بعداً به بهانه‌هايى براى خواجه حافظ كه مظهر اعتدال و گنجور معارف و گنجينهء اخلاق و آداب اسلامى بود ، محكمهء تفتيش عقايد ترتيب داد و باعث نابود شدن آثار او شد زيرا خانواده‌اش از شدت ترس ، همهء نوشته‌ها و مسوّده‌هاى او را پاره پاره كردند يا به آب شستند .\r\nالبته اين ايراد هم بر خواجه وارد نبوده ، زيرا در عين اينكه هر بيتى از غزل وى معناى مستقلى دارد ، اما معنا و غرض خاصى را كه مجموعهء غزل الهام مىكند ، صورت وحدانى به آن مىبخشد و پيوستگى ابيات به ظاهر بيگانه را فراهم مىآورد ، و سيماى جذّاب به وى عطا مىكند .\r\nو اين لطيفهء نهانى كه گاهى در شكل بازآفرينى جلوه مىكند ، معجزه مىسازد ؛ جواهر ادب و معرفتى كه طوفان حوادث آنها را نسياً فسياً نموده است ، هنرمند صاحب لطيفه آنها را در كارگاه سازمانهاى نو و بكر در نهايت استادى و ظرافت پرداخت مىكند و صيقل و جلا بدانها مىدهد و صفا و تابندگى را به آنها باز مىگرداند و در زنجير عبارات دلنشين در آورده و همچون گردن بند زيبا به گردن شاهد ادب و معرفت مىآويزد .\r\nهمانگونه كه نقاش هنرمند با درهم آميختن چند رنگ اصلى ، تصويرهاى اعجاب انگيز پديد مىآورد ، بازآفرينى هنرمند نيز از مواد متروكى تابلويى از معارف ترسيم مىكند كه ديدهء دل صاحبدل را خيره مىكند و ذهن آگاه او را به اهتزاز در مىآورد و در\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nسلوك ، چالاكش مىكند و نازنين منشى و عافيت طلبى را رندانه در او مىسوزاند .\r\nوارث حضرت سيدالمرسيلن امام خمينى ( قدّس سرّه ) كه نوآفرينىها در امور و علوم گوناگون دارند و از موضوع بحث اين رساله برون است ، بازآفرينى آن قبلهء عظماى اهل دل در طلايه وصيتنامه سياسى الهى شان ، حقّاً عاليترين شكل بازآفرينى در ارتباط با لطيف‌ترين معارف الهى است .\r\nو همانطور كه عارف هنرمند در غزليات خويش با بكارگيرى واژه اى چند از قبيل : مى و جام و ساغر و پير و دلبر و پروانه و شمع و سبوى عشق . . . وجدها و شورها پديد آورده و اميدها و عشق ها ، غمها و ناله‌ها را پراكنده و سماع آن ، احوال را دگرگون مىنمايد ، همانگونه واژه‌هاى خطبه اين وصيتنامه با در هم آميختن به نسبت مخصوص ، نقش نوينى از معارف را به نمايش گذارده است كه بيت الغزل آن : « استم مستأثر » خداوند متعال است ، ملاحظه كنيد :\r\n« الحَمدُللهِ وَ سُبحانَكَ اللّهُمَّ صَلّ عَلى مُحَمَّدٍ وَ آلِهِ مَظاهِرِ جَمالِكَ وَ جَلالِكَ وَ خَزائِنِ اسرارِ كِتابِكَ الَّذى تجلى فيه الاحدية بجميعِ اسمائِكَ حَتّى المُستَأثَرِ مِنها الَّذى لايَعلَمُهُ غَيرُكَ ، وَ اللَّعنُ عَلى ظالِميِهم اصلِ الشَّجَرَة الخَبيثَةِ »\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nفصل 1 روايات راجع به اسم « مستأثر »\r\nگوئى كه بناء انشاء اين طلايه بر اسم « مستأثر » بوده است و به همين لحاظ گفتيم « بيت الغزل » اين خطبه همين اسم مبارك است كه امام بزرگوار در اين مقطع از زمان ، مقطعى كه عرفان الهى در نهايت درجه ركود است آن را در آغاز وصيتنامهء خويش مطرح فرموده‌اند ، و از زاويهء فراموشى به عرصه انديشه در آورده است كه طبعاً جويندگان معرفت را به تصفّح و تفحّص از اين اسم مبارك در منابع اسلامى برمىانگيزد و به همين انگيزه است كه اين رساله نگاشته مىشود و در حدّ ميسور روايات مربوطه را نقل مىكنيم و به بحث و توضيح مىپردازيم :\r\n« انًّ اسمَ اللّهِ الاعظَمَ على ثَلثَةٍ وَ سَبعينَ حَرفاً وَ انَّما كانَ عِندَ آصَفَ مِنها حَرفٌ واحدٌ فَتَكَلَّمَ بِهِ فَخَسَفَ بِالارضِ ما بَينَهُ وَ بَينَ سَريرِ بِلقيسَ حَتّى تَناوَلَ السَريرَ بِيَدِهِ ثُمَّ عادَتِ الارضِ كَما كانَت اسرَعَ مِن طَرفَةِ عَينٍ وَ نَحنُ عِندَنا مِنَ الاسمِ الاعظَمِ اثنانِ وَ سَبعُونَ حَرفاً ، وَ حَرفٌ واحِدٌ عِندَ اللّهِ تَعالى استَأثَرَ بِهِ فى عِلمِ الغَيبَ عِندَهُ وَ لا حَولَ وَ لا قُوَّةَ الّا باللّهِ العَلىِ العَظيمِ » . « 1 »\r\nيعنى : « اسم اعظم خداى تعالى بر هفتاد و سه حرف استوار است و نزد آصف از اين حروف فقط يك حرف بوده كه بدان تكلم كرد پس زمين ما بين او و تخت بلقيس را فرو برد تا آنكه تخت را بدست خويش برگرفت ، سپس زمين سريعتر از يك چشم بهم زدن به حال خود برگشت . و در نزد ما « اهل بيت » از\r\n\r\n\r\n","description":"","footnote":"\r\n( 1 ) - اصول كافى ، ج 1 ، ص 230 ، باب ما اعطى الائمّه عليهم السّلام من اسم الله الاعظم ، روايت .\r\n","page_name":" 13 ","page_number":13},
  {"content":"\r\n\r\nحروف اسم اعظم هفتاد و دو حرف است و يك حرف در نزد خداى تعالى است كه مستأثر « متفرّد » به آن در علم غيب نزد خويش است ، و لا حول و لا قوة الا بالله العلى العظيم » .\r\n2 - و از امام هادى ( عليه السّلام ) روايت مىكند كه فرمودند :\r\n« اسمُ اللّهِ الاعظَمُ ثَلثَةٌ وَ سَبعُونَ حَرفاً كانَ عِندَ آصَفَ حَرفٌ واحِدٌ فَتَكَلَّمَ بِهِ فَانخَرَقَت لَهُ الأَرضُ فيما بَينَهُ وَ بَينَ سَبا فَتَناوَلَ عَرشَ بِلقيسَ حَتّى صَيَّرَهُ الى سُلَيمانَ ثُمَّ انبَسَطَت الأَرضُ فى اقَلَّ مِن طَرفَةِ عَينٍ وَ عِندَنا مِنهُ اثنانِ وَ سَبعُونَ حَرفاً وَ حَرفٌ عِندَاللهِ مَستأثَرٌ بِهِ فى عِلمِ الغَيبِ » . « 1 »\r\nيعنى : اسم اعظم خداوند متعال هفتاد و سه حرف است ، نزد آصف يك حرف بوده كه بدان تكلم نمود ، پس زمين ما بين او و شهر سباء شكافته شد تا آنكه تخت بلقيس را به خدمت سليمان منتقل كرد ، سپس در كمتر از چشم بهم زدن ، زمين به حالت خود برگشته و گسترده شد و در نزد ما اهل بيت از اسم اعظم هفتاد و دو حرف است و يك حرف در نزد خداوند متعال مستأثر متفرد به آن در علم غيب است .\r\n3 - در زيارت آل ياسين كبيره كه از ناحيه مقدسه براى جناب ابى جعفر محمد بن عبدالله الحميرى قمى ثقه برون آمده مشتمل به اين عبارتست :\r\n« اللّهُمَّ انّى اسئَلُكَ بِاسمِكَ الَّذى خَلَقتَهُ مِن ذاتِكَ وَاستَقَرَّفيكَ فَلا يخرُجُ مِنكَ الى شَىءٍ ابَداً » « 2 »\r\n4 - حافظ بيهقى در كتاب « الاسماء و الصفات » از عبدالله بن مسعود نقل مىكند كه رسول الله ( صلى الله عليه و آله ) فرمودند :\r\n« مَن اصابَهُ هَمُ اوحُرنٌ فَليَقُل : اللّهُمَّ انّى عَبدُكَ وَ ابنُ عَبدِكَ وَ ابنُ امَتِكَ فِىَّ قَبضَتِكَ ناصِيَتى بَيَدِكَ عَدلٌ فِىَّ قَضاءُكَ ، ماضٍ فىَّ حُكمُكَ ، اسأَلُكَ بِكُلّ\r\n\r\n\r\n","description":"","footnote":"\r\n( 1 ) . همان ، روايت 3 .\r\n( 2 ) . در جلد 102 از طبع جديد بحار الانوار از مصباح الزائر نقل نموده و بدل « ذاتك » « ذلك » نوشته شده كه غلط است .\r\n","page_name":" 14 ","page_number":14},
  {"content":"\r\n\r\nاسمٍ هُوَ لَكَ سَمَّيتَ بِهِ نَفسَكَ او انزَلتَهُ فى كِتابِكَ او عَلَّمتَهُ احَداً مِن خَلقِكَ اوِ استَاثَرت بِهِ فى عِلمِ الغَيبِ عِندَكَ ، ان تَجعَلَ القُرآنَ رَبيعَ قَلبى وَ نُورَ صَدرى وَ ذَهابَ هَمّى وَ جَلاءَ حُزنى ، قالَ رسولُ اللهِ ( ص ) : ما قالَهُنَّ مَهمُومٌ قَطُّ الّا اذهَبَ اللهُ هَمَّهُ وَ ابدَلَهُ بِهَمِّهِ فَرَحاً قالوا يا رسول الله افَلا نَتَعلَّمُهُنَّ ؟\r\nقالَ : بَل فَتَعَلَّمُوهُنَّ وَ عَلِّمُوهُنَّ » « 1 »\r\nيعنى : اگر به كسى غم و حزنى رسيده بگويد : خداوندا من بندهء تو و فرزند بندهء تو و فرزند كنيزت در قبضهء قدرتت هستم ، در نهايت ناتوانى در دست توانمند توام ، قضاء تو دربارهء من عدل است ، و حكم تو نافذ است از تو مسئلت مىكنم بهر اسمى كه آن براى تست و خود را بدان ناميده‌اى يا در كتابت نازل فرموده‌اى يا به كسى از خلقت آموخته‌اى يا در علم غيب نزد خويش بدان مستأثر گرديده‌اى ، قرآن را بهار قلبم و نور صدرم و زوال هممّ و جلاء حزنم گردان ، پس آن بزرگوار فرمودند : هيچ مهمومى اين كلمات را نگفت مگر آنكه خداوند متعال همّ او را زدود و عوض اندوه به وى شادمانى ارزانى داشت عرض كردند : يا رسول الله آيا آن را ياد گرفته و حفظ كنيم ؟\r\nفرمودند : بلى ياد بگيريد و ياد بدهيد .\r\nب - - راى اطلاع بيشت - - ر و دستيابى بروايات بيشتر در اين باب مىتوانيد ، باخبار و آثارى كه در ذيل آيه :\r\n « قالَ الَّذِي عِنْدَهُ عِلْمٌ مِنَ الْكِتابِ أَنَا آتِيكَ بِهِ قَبْلَ أَنْ يَرْتَدَّ إِلَيْكَ طَرْفُكَ »  سورهء النّمل آيه 40 مراجعه فرمائيد و در رواياتى هم اسم مستأثر بتعبيرى ديگر به غير لفظ « استيثار آمده و آنچه كه در زيارت آل ياسين آمده بود از اين قبيل است كه نقل كرديم . »\r\n\r\n\r\n","description":"","footnote":"\r\n( 1 ) . الاسماء و الصّفات ، ص 6 و 7 .\r\n","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nفصل 2 [ روايات اصول كافى پيرامون اسم مستأثر 
  ]\r\nوجههء روايات منقوله از كافى شريف در ارتباط با اسم مستأثر ، همانا اسم اعظم است كه بر هفتاد و سه حرف مبتنى بوده و حفظ يك حرف از آن حروف نزد آصف بن برخيا خواهرزاده و وزير حضرت سليمان « على نبينا و آله و عليه السلام » بوده كه با تكلم به آن ، تخت بلقيس ملكه سبا را در كمتر از چشم بهم نهادنى ، نزد سليمان حاضر كرد ، و ظاهراً تعبير « حرف واحد » در روايات ، عبارة اخراى : « علم من الكتاب » است كه در سورهء مباركه نمل آمده است كه در عين تجليل از مقام آصف و ستايش وى بموهبت علمى از كتاب ، بنا چيزى و تقليل اين موهبت ، بالنسبه به مجموع علم الكتاب نيز اشارت دارد كه امام صادق عليه السلام براى جمعى از اصحاب خويش اين نكته را تبيين مىفرمايد كه در كافى شريف از سدير نقل مىكند :\r\nقالَ : كُنتُ انَا وَ ابُوبَصيرٍ وَ يحيَى البزّازُ وَ داوُدُبنُ كَثيرٍ فى مَجلِسِ ابى عَبداللهِ عَلَيهِ السَّلامُ اذ خَرَجَ الَينا وَ هُوَ مُغضَبٌ فَلَمّا اخَذَ مَجلِسَهُ قالَ : يا عَجَباً لِاقوامٍ يزعُمُونَ انَّا نَعلَمُ الغَيبَ ، ما يعلَمُ الغَيبَ الَّا اللهُ عَزَّ وَ جَلَّ ، لَقَد هَمَمتُ بِضَربِ جارِيَتى فُلانَةَ فَهَرَبَت مِنّى فَما عَلِمتُ فى اىّ بيُوُتِ الدّارِ هِىَ . قالَ سَديرٌ : فَلَما ان قامَ مِن مَجلِسِهِ وَ صارَ فى مَنزِلِهِ دَخَلتُ انَا وَ ابُوبَصير وَ مَيسِرٌ وَ قُلنا لَه : جُعِلنا فِداكَ سَمِعناكَ وَ انتَ تَقُولُ كَذا وَ كَذا فى امرِ جارِيَتِكَ وَ نَحنُ نَعلَمُ انَّكَ تَعلَمُ عِلماً كَثيراً وَ لانَنسِبُكَ الى عِلمِ الغَيبِ قالَ : فَقالَ : يا سَديرُ : الَم تَقرَءِ القُرآنَ ؟ قُلتُ : بَلى ، قالَ : فَهَل وَجَدتَ فيما قَرَاتَ مِن كِتابِ اللهِ عَزَّ وَ جَلَّ :  « قالَ الَّذِي عِنْدَهُ عِلْمٌ مِنَ الْكِتابِ أَنَا آتِيكَ بِهِ قَبْلَ أَنْ يَرْتَدَّ إِلَيْكَ طَرْفُكَ »  قالَ : قُلتُ : جُعِلتُ فِداكَ قَد قَرَأتُهُ ، قالَ : فَهَل عَرَفتَ الرَّجُلَ ؟ وَ هَل عَلِمتَ ماكانَ عِندَهُ مِن عِلمِ الكِتابِ ؟ قالَ : قُلتُ : اخبِرنى بِهِ قالَ : قَدرُ قَطرَةٍ مِنَ الماءِ فِى البَحرِ الأَخضَرِ فَما يكُوُنُ ذلِكَ مِن عِلمِ الكِتابِ ؟ قالَ ، قُلتُ : جُعِلتُ\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nفِداكَ ما اقَلَّ هذا فَقالَ : يا سَديرُ ما اكثَرَ هذا ان ينسِبَهُ اللهُ عَزَّ وَ جَلَّ الىَ العِلمِ الَّذى اخبِرُكَ بِهِ يا سَديرُ ، فَهَل وَجَدتَ فيما قَرَآت مِن كِتابِ اللهِ عَزَّ وَ جَلَّ ايضاً :  « قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ ، »  قالَ : قُلتُ : قَد قرَاتُهُ جُعِلتُ فِداكَ قالَ : افَمَن عِندَهُ عِلمُ الكِتابِ كُلُّهُ ا فهَمُ ام مَن عِندَهُ عِلمُ الكِتابِ بَعضُهُ ؟ قُلتُ : لا ، بَل مَن عِندَهُ عِلمُ الكِتابِ كُلُّهُ قالَ : فَاومَا بِيَدِهِ الى صَدرِهِ ، وَ قالَ : عِلمُ الكتابِ وَ اللهِ كُلُّهُ عِندَنا ، عِلمُ الكِتابِ وَ اللهِ كُلُّهُ عِندَنا » « 1 »\r\n« مىگويد : من و ابوبصير و يحياى بزاز و داودبن كثير در مجلس امام صادق بوديم كه آنحضرت با حالت غضب بر ما وارد گرديد و وقتى كه نشستند ، فرمودند : تعجب مىكنم از مردمانى كه مىپندارند ما غيب مىدانيم ، جز خداى تعالى كسى علم غيب نمىداند ، من قصد كردم كه كنيزم را ادب كنم و او فرار كرد در يكى از اطاقها پنهان شد ، و من ندانستم كه در كداميك از اطاقها پنهان شده است .\r\nسدير مى گويد : چون آن جناب برخاست و به اندرون منزل رفت ، من و ابوبصير و مسير بر او داخل شديم و عرض كرديم : فدايتان گرديم ، درباره كنيزت شنيديم ، چنين و چنان مىفرموديد ؟ و حال آنكه ما مى دانيم كه علمى بسيار داريد و ما شما را بعلم غيب نسبت نمىدهيم ، فرمودند : يا سدير قرآن خوانده‌اى ؟ عرض كردم : بلى ، فرمودند : آيا در قرآن اين آيه را يافته‌اى ؟ : « آن كسى كه علمى از كتاب داشت گفت من پيش از آن كه چشم برهم بزنى آن را ( تخت بلقيس را ) برايت مىآورم » . سوره نمل ، آيه 41\r\nعرض كردم : بلى ، فرمودند : آن مرد صاحب اين علم را شناختى ؟ و مى دانى از علم كتاب چه مقدارى نزد او بوده ؟ عرض كردم : شما به من خبر دهيد . فرمودند : باندازهء قطره‌اى از آب در درياى اخضر ، نسبت آن بعلم كتاب چقدر خواهد بود ؟ عرض كردم : فدايتان ، بسيار كم ، فرمودند : فرمود : اين كه خداوند عزوجل آن مرد را به ( داشتن ) علمى كه تو را از آن خبر مىكنم نسبت دهد ، بسيار است ( هر چند\r\n\r\n\r\n","description":"","footnote":"\r\n( 1 ) - اصول كافى ، جلد 1 ، ص 257 ، حديث 3 .\r\n","page_name":" 18 ","page_number":18},
  {"content":"\r\n\r\nمقدار آن كم باشد ) ، يا سدير در آنچه از قرآن قرائت كردى آيا اين آيه را نيز يافته‌اى ؟ :\r\n « قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ »  كه « خداوند تعالى برسول الله صلى الله عليه و آله امر مىفرمايد تا بمنكران رسالتش بگويد :\r\nانكارتان چه ارزشى دارد بعد از آنكه خداى تعالى و آنكس كه علم كتاب نزد او است برسالتم گواهند و گواهى كافى همين است و بس » .\r\nسدير مىگويد : عرض كردم : بلى فدايتان اين آيه را خوانده‌ام ، فرمودند : آيا آنكس كه تمام علم كتاب پيش او است افهم و اعلم است يا آنكس كه بعضى از علم كتاب پيش او است ؟ عرض كردم : نه بلكه آنكس كه تمام علم كتاب پيش او است ، پس آن بزرگوار به سينه مبارك خود بدست خويش اشارت فرمود و گفت : و الله علم كتاب تمامش نزد ما است ، و الله علم كتاب تمامش نزد ما است » .\r\n\r\nاسم اعظم چيست ؟\r\nآراء و اقوال در آن مختلف است ، و قول مشهور در ميان مردم اين است كه اسم اعظم اسمى است لفظى از اسماء حسناى ملفوظهء خداوند متعال كه هر كس بدان وقوف يابد ، براى هر حاجتى كه به آن تكلم نمايد ، نيازش برآورده مىشود ، و اين تأثير عجيب در حروف اين اسم است كه با تركيبى مرموز ساخته شده است ، يعنى مواد مخصوص با تركيب خاص پديد آور آثار غير عادى است .\r\nبر اين راى ، اصحاب غرائم و اهل افسون و جادو و علماء اسرار حروف ، اصرار مىورزند اين طائفه گمان مىكنند كه مظاهر كمال اسماء ارواح افلاك و ستارگانند و طبائع و اسرار حروف در اسماء ، سارى است و بنابراين ، طبائع و اسرار مزبور بر طبق نظام در كائنات هم جريان دارد و نتيجه و ثمرهء اين علم در نزد آنان ، عبارت از تصرف كردن نفوس ربانى در عالم طبيعت ، به يارى اسماء حسنى و كلمات الهى است كه از حروف ناشى مىشوند و اين حروف باسرارى كه در كائنات جريان دارد ، محيط مىباشد سپس در ماهيت و كيفيت راز تصرفى كه در حروف وجود دارد اختلاف كرده‌اند :\r\nطائفه‌اى از اينها آن راز تصرف را در مزاج حاصل از تركيب حروف\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nپنداشته‌اند و طبق اين پندار ، حروف را برحسب اقسام طبايع ، مانند عناصر چهارگانه بچهارگونه تقسيم كرده‌اند و هر طبيعتى به صنفى از حروف اختصاص يافته كه تصرف در طبيعت چه فعلى باشد يا انفعالى به سبب اين صنف از حروف اختصاص يافته كه تصرف در طبيعت چه فعلى باشد يا انفعالى به سبب اين صنف از حروف پديد مىآيد و بدين جهت ، حروف را به قاعده‌اى كه در اصطلاح اكسير مىنامند ، باقسام : هوايى و آتشى و آبى و خاكى تقسيم كرده‌اند .\r\nو طائفه‌اى سرّ تصرفى را كه در حروف خيال كرده‌اند به نسبتهاى عددى مستند مىكنند و مىگويند : حروف ابجد چه از لحاظ طبع و چه از لحاظ وضع بر اعدادى دلالت دارند كه معمولًا به آنها اختصاص يافته‌اند و از اين رو به خاطر تناسب بين اعداد ميان حروف نيز تناسب مستقلى وجود دارد و احياناً تصرف سرّ حرفى و سرّ عددى با هم در مىآميزند ، و امثال اين ادعاها را مىكنند كه تحصيل دليل اگر چه اقناعى باشد بر آن دعاوى دشوار است ، و شما مىتوانيد به كتب قوم مراجعه نمائيد .\r\nيكى از اقوال مربوط به لفظى بودن اسم اعظم ، قول طائفه‌اى است كه مىگويند : اسم اعظم در حروف مقطعه‌اى كه در اوائل بعضى از سور قرآن آمده مستور است و براى اين مدعا روايت مىكنند كه هرگاه براى امير المومنين عليه السلام دشوارى روى مىداد ، آن بزرگوار دعاء مىنموده و عرض مىكرده :\r\n« يا   كهيعص   يا    حم عسق    » و سعيدبن جبير شهيد مىگفت : اين حروف دو قسمند : قسمى كه به كيفيت تركيب آنها راه نداريم كه اسم اعظم در ميان آنها است و قسمى كه راهى به كيفيت تركيب آنها داريم مانند « راء » و « حم » و « ن » كه مجموع آنها رحمن است و اسم اعظم در اين قسم نيست .\r\nو طائفه‌اى مىگويند : اسم اعظم خداى تعالى « هو » است و تعبير كامل آن وقت دعاء :\r\n« يا هو يا من لا هو الا هو » است ، صدوق الطائفه عليه الرحمة در كتاب توحيد از امام محمد باقر عليه السلام روايت مىكند كه امير المؤمنين عليه السلام فرمودند :\r\n« يكشب قبل از جنگ بدر حضرت خضر عليه السلام را در خواب ديدم و از او خواستم چيزى به من تعليم دهد كه به سبب آن بر دشمنان پيروز شوم . فرمودند : « قل : يا هو يا من لا هو الا هو » چون صبح شد ، خوابم را براى رسول الله صلى الله\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nعليه و آله حكايت كردم ، پس به من فرمودند : يا على اسم اعظم را آموختى و اين ذكر بر زبانم روز جنگ بدر جارى بوده است .\r\nو گروهى مىگويند : اعظم الاسماء همانا لفظ مبارك جلاله « الله » است و بر اين مدعاى خويش دلائلى آورده‌اند كه حق اقناع كننده هم نيستند ، و نظير اين آراء و اقوال ، آراء و انظار ديگرى است به نظر مىآيد كه معقولترين همه اين اقوال :\r\nقول طائفه‌اى است كه مىگويند : هيچ يك از اسماء الهى در اعظم بودن متعين نيست بلكه هر اسمى از اسماء حسناى الهى كه در ارتباط با حاجت عبد است ، مورد التجاء قرار گيرد و حاجتمند به آن اسم انقطاع كامل پيدا كند ، همان اسم به تناسب حال و حاجتش اسم اعظم است ، زيرا « اسم » كلمه‌اى است كه از حروف مخصوصى تركيب شده و براى « مسمّى » وضع گرديده كه جز مسمّى همگى اعتبارى است و بنابراين شرف و كرامت اسم از ناحيه مسمى است و بديهى است كه مدلول و مسماى اسماء حسناى الهى خداوند متعال است ، پس هر اسمى كه بگونه‌اى مسانخ با نياز عبد است و قضاء حاجتش به نحوى با آن مرتبط است همان اسم نسبت بظرف و مورد ، اسم اعظم است ، و روايت مىكنند :\r\n« شخصى از امام جعفر صادق عليه السلام پرسيد كه اسم اعظم را به او بياموزد امام عليه السلام به او فرمود : برخيز و داخل اين حوض بشو و غسل كن تا اسم اعظم را به تو بياموزم ، پس آن شخص امتثال كرد و وارد حوض گرديد و غسل بجا آورد و چون خواست از آب بدر آيد ، امام عليه السلام باصحاب اشارت كرد كه مانع خروج وى از آب شوند ، و آن بيچاره هرگاه اراده مىكرد كه از جانبى خارج شود اصحاب امام او را منع مىكردند و به آب پرتابش مىنمودند ، و هرچه تضرع و استغاثه كرد به وى ترحم كنند سودى نداشت و مطمئن شد كه آنها مى خواهند او را به اين وسيله هلاك كنند ، و چون از اسباب طبيعى نوميد شد و حال اضطرار در او پديد آمد بالطبع بسوى حضرت مجيب المضطرين منقطع گرديد و تضرع و لابه بدرگاه او برد ، و آنها چون زارى و ابتهال او را بسوى حقتعالى استماع كردند ، او را از آب بيرون آوردند و بر اندامش لباس كردند و مهلتش دادند تا به حال عادى برگشت ، آنگاه به امام صادق عرض كرد حالا به من اسم اعظم بياموز امام به او فرمودند : اسم اعظم را آموختى و خداى تعالى را بدان خواندى كه\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nاجابتت فرمود و از آب نجاتت داد ، عرض كرد : چطور ! امام عليه السلام فرمودند : هر اسمى از اسماء خداى تعالى در نهايت عظمت است ، النهايه انسان وقتى اسم اعظم خدا را ذكر مىكند و قلب او به غير خدا تعلق دارد از نام خدا بهره اى نمىبرد و هنگامى كه خدا را نام مىبرد و از غير خدا منقطع است همان نام مذكور اسم اعظم است ، و تو چون مطمئن شدى كه ما تو را خواهيم كشت در قلب تو جز اعتماد بر فضل خداوند متعال چيزى نبود ، در اين حال هر اسمى را كه در ارتباط با حاجت خود ذكر كردى همان اسم ، اسم اعظم است » « 1 »\r\nوجه آنكه راى اخير را معقولترين آراء در اين باب دانستيم اينست كه اين راى قابل تطبيق با برهان است ، زيرا در محل مربوط ، اقامهء برهان شده كه عليت و معلوليت و تأثير و تأثر از شئون وجود است و مسانخت بين علت و معلول ضرورى است و بنابراين اصول متقن برهانى ، اسم لفظى ، اگر فقط لفظ مفروض را مورد اعتبار قرار دهيم ، روشن است كه از كيفيات مسموعه و در عداد مقولات عرضيه است ، و اگر مفهوم و معناى آن را ملاحظه كنيم بديهى است كه صورت ذهنيه است و در عداد كيفيات نفسانيه و مآلًا عرض است ، و ممكن نيست كه صوتى يا صورتى كه از اعراض و معلول ما هستند ، بر هر امر ممكنى قاهر و غالب شوند و مثلًا عرش بلقيس ملكه سباء را انتقال دهند از يمن به شام در كمتر از طرفة العين .\r\nبلى اسماء حسناى الهى خصوصاً اسم اعظم در كون مؤثرند ولى به نحو اعداد يعنى خواندن اين اسماء مباركه با انقطاع تام به مسماى آنها ، نفس خواننده را مستعد و قابل تام براى رسيدن به مطلوب خويش از فاعل نام مى گرداند ، نظير آنچه كه در استجابت دعا بحث كرديم .\r\nپس مؤثر يعنى فاعل بفيض ، خداوند متعال مسماى اسم است مىباشد و تكلم به اين اسماء حسناى لفظى ، جنبه اعداد دارد و بس ، آن هم با انقطاع تام الى الله تعالى و وارستگى كامل از غير خداى متعال .\r\n\r\n\r\n","description":"","footnote":"\r\n( 1 ) - شرح الاسماء ( لوامع البينات فى شرح اسماء الله تعالى و الصّفات ) تأليف : رازى ، ص 89 - 88 .\r\n","page_name":" 22 ","page_number":22},
  {"content":"\r\n\r\nبارى راى صواب ، و نظر متقن در اسماء الله تعالى و اسم اعظم و صفات حضرتش ، غير اين آراء و انظارى است كه در ميان اهل كلام و جدل رائج است ، و آن راى اهل معرفت است كه مشفوع به برهان است ولى شناخت مبانى متصديان بحث از اسماء و صفات حق تعالى يعنى اهل كلام و فلسفه و عرفان ما را به مقصدمان نزديك مىكند و بنابراين ناگزير از اشاره اجمالى به مبانى اين طوايف هستيم .\r\n\r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n\r\n\r\nفصل 3 اهميت و نقش زبان\r\nزبان هر قومى مانند برج رفيعى است كه از بلنداى آن مى توان بر آراء و عقايد و مقاصد آن قوم واقف شد و درباره كثيرى از شئون آنان اظهار نظر نمود ، زبان هر ملتى محور اساسى حركتهاى ادبى و هنرى و فلسفى و عرفانى و علمى آن ملت است و هر اندازه كه غنى از معنويات و صفات آدميت و در تبيين مقاصد رساتر است ، بقاء آن بيشتر و دوام آن ملت پاينده تر و در مقابل حوادث مقاوم ترند .\r\nهنگامى كه به تاريخ ملتهاى بزرگ مىنگريم ، ملت فنيقى و قبطى ، و آشورى ، و كلدانى و آرامى و يونانى و ايرانى و همانند آنها را مشاهده مىكنيم مى بينيم كه تندباد حوادث بسيارى از آنها را ريشه كن ساخته و اثرى از وجود آنان در صحنه زمين پديدار نيست ، فقط نامى از آنها در تاريخ به يادگار مانده است ولى اقوام و مللى را هم در امتداد زمان مشاهده مى كنيم كه با هم حوادث استيصال كننده پايدار مانده‌اند .\r\nروميان با قدرت نظامى و تداركات جنگى و صلابت و مهارت فرماندهان و سربازان وحشى بر مردم يونان و سرزمين علم و هنر و فلسفه و ادب لشكر كشيدند و امپراطورى عظيمى تشكيل دادند امپراطوريى كه همچون آسيائى ملت يونان را خرد كرد ، ولى زبان سرشار از منطق ، حكمت ، هنر ، ادب و اخلاق آن ملت بزرگ بود كه نهايتاً بر نيروى نظامى روميان پيروز گرديد ، و روميان به فرهنگ يونانيان روى آورند و مغلوب زبان فلسفه ، هنر ، ادب و فرهنگ يونان شدند ، چنان كه مغول و پس از آن تيمور كه ضرب المثل قساوت و فساد جاودانهء تاريخ شدند در حمله به ايران مالًا مغلوب زبان شيرين و شور آفرين فارسى گرديدند ، حتى گروهى از اين فاتحان كه به هندوستان هجرت كردند ، دالهجره خويش را با ادبيات فارسى كه لبريز از ذخائر عرفان و صلح و صفا است آراستند و سبكى خاص از شعر فارسى بنام سبك هندى در رديف سبك عراقى و خراسانى پديد\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nآوردند ، زيرا اين زبان بليغ مانند موجود زنده اى در عين نمو و بالندگى ، و توانائى انعكاس افكار جديد ، خاصيت انطباق به محيط را دارد و به يقين هر زبان زنده دنيا داراى اين خواص است و زبانهائى كه در جهان بكام مرگ فرو رفتند فاقد اين ويژگيها بودند .\r\nبارى ، زبان هر قوم و ملتى ، بابى است فراخ كه بسوى فرهنگ و عقائد و افكار آنان گشوده شده و به قدر غناء آن از گنج ادب و عرفان و آراستگيش به زينت فصاحت و بلاغت و انعكاس افكار نو و علوم جديد ، در بقاء ملت و قوم مربوط به خويش دخيل است .\r\nبديهى است كه ارباب فنون و ممتازان به عرفان و علوم در هر ملتى ، داراى زبان ويژه و اصطلاحات مخصوصى در حوزه فنون و علوم خويشند كه بدون معرفت به زبان و اصطلاحات آنان ، نمىشود بر مقاصدشان درست واقف شد ، و در اين جهت ، فن معارف و الهيات ، داراى امتياز و ويژگى چشمگيرى است كه براى آشنايان اين فنون واضح است ، و حتى در بين همين خواص كه متصدى بحث از معارف و عقائدند ، اصطلاحاتشان مختلف و متفاوت است و نهايتاً به رموز و اشارات مىانجامد كه در اين مقام به اصطلاح آنان در مبحث اسماء و صفات الهى بنحو اختصار اشاره مىكنيم و راز اشاره و رمزگوئى اهل كمال را نيز بعضاً بيان مىكنم و مناسب مىبينم كه ابتدائاً عبارتى از حكيم بلند پايه و متكلم محقق مرحوم ملا عبدالرزاق لاهيجى قدس سره را در اينجا نقل كنم كه در كتاب ارزشمند گوهر مراد آورده است :\r\n\r\nكلام لاهيجى پيرامون اسماء الهى و اسم اعظم\r\n« بدانكه در موجودات خارجى هرچه جوهر و قائم به نفس خود است آن را ذات گويند و هرچه عرض و قائم به غير است آن را صفت خوانند ، و هر لفظى كه دلالت كند بر ذات بى اعتبار صفتى از صفات آن را اسم گويند ، چون رجل و زيد و هر لفظى كه دلالت كند بر ذات به اعتبار اتصافش بصفتى از صفات آن را صفت گويند ، چون قائم و ضارب و احمر و ابيض ، پس ذات و صفت مقابل همند در معانى و مفهومات و اسم و صفت مقابل همند در الفاظ و عبارات ، و دربارهء واجب تعالى لفظى كه دلالت بر صفت تنها كند بىملاحظه ذات ، صفت گويند ،\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nچون علم و قدرت و ارادت و مانند آن و اين الفاظ را در غير واجب تعالى صفت نگويند بلكه معانى آنها را صفت مقابل ذات گويند ، و لفظى كه دلالت كند بر ذات به اعتبار صفت اعنى لفظى را كه به اصطلاح سابق درباره ديگران صفت مقابل اسم مى گفتند دربارهء واجب تعالى آن را اسم خوانند چون عالم و قادر و مريد و امثال آن ، پس الفاظ علم و قدرت و ارادت و مشيئت و حيات و مانند آنها صفات الله باشند و الفاظ عالم و قادر و مريد و شائى و حى و امثال آنها اسماء الله پس آنچه اسماء است در واجب ، صفات باشد در غير واجب لكن فرقى هست ميان اسم در واجب و صفت در غير واجب و آن فرق آن است كه ذات در مفهوم صفت در غير واجب بطريق ابهام و اجمال معتبر است نه بر سبيل تعيين و تفصيل مثلًا مفهوم قائم ذات ما است كه ماخوذ باشد به آن صفت قيام و بقرينه خارجى مفهوم شود كه آن ذات مثلًا ذات زيد است ، و در مفهوم اسم واجب ذات معين معتبر است ، مثلًا معتبر در مفهوم عالم كه از اسماء الله باشد ذات معين است كه آن ذات واجب الوجود باشد مأخوذ با صفت علم و همچنين قادر وحى و امثال آن ، و دور نيست كه وجود اين فرق باعث مغايرت در تسميه شده باشد و در ميان اسماء « الله » اسمى است كه بجاى عَلَمست در غير واجب و آن لفظ « الله » است كه موضوع است براى ذات واجب الوجود مستجمع جميع صفات كمال ، و ما گفتيم اين اسم بجاى علمست و نگفتيم كه عَلَمست ، به سبب آنكه معتبر در مفهوم علم ذات معين است بىاعتبار معنى صفتى از صفات و در اسم « الله » معتبر ذات معين است با اعتبار جميع صفات .\r\nپس فرق ميان اسماء الله و ساير اعلام ، اعتبار صفت است و عدم اعتبار صفت و فرق ميان اسم « الله » و ساير اسماء الله اعتبار جميع صفات است و اعتبار بعضى از صفات پس فى الحقيقه ساير اسماء الله نيست مگر تفصيل اسم « الله » پس اسم « الله » اعظم اسماء الله باشد ( گوهر مراد باب دوم از مقاله دوم . )\r\nاين اسماء و نظاير اينها كه در واجب تعالى استعمال مى شوند اسماء ملفوظه اند كه اهل كلام و حديث و فلسفه متداول از اسماء الله همين‌ها را قصد مىكنند و اقشار مردم نيز چنين مىفهمند ولى اهل معرفت و اصحاب قلوب به گونه اى ديگر اين مسأله را بيان كرده‌اند .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\n\r\nحقيقت صفت و اسم خداى تعالى نزد اهل معرفت\r\nاهل الله مىگويند : علم مثلًا كه از صفات حضرت واجب الوجود است ، عبارتست از حقيقت الوجود در تعين علم ، و عالم كه از اسماء حضرت واجب الوجود است ، عبارتست از ذات واجب تعالى ملحوظاً با تعين علم ، پس حقيقت صفت و اسم خداى تعالى در اصطلاح اين طايفه همان حقيقت وجود و ذات مقدسه واجب تعالى است و اما لفظ علم و عالم ، اسم صفت و اسم اسم است و بر اين مقياس است ، صفت و اسماء ديگر خداى تعالى كه  « كُلَّ يَوْمٍ هُوَ فِي شَأْنٍ »  و بحسب شئون و تجلياتش داراى اسما و صفات ايجابيه و سلبيه است و با اين بيان ، مسئله : اسم عين مسما است يا غير آن ؟ حل مىشود .\r\n\r\nصعوبت و دشوارى برخى از معارف\r\nو گاهى بعضى از معانى و برخى از معارف آنچنان در افق اعلا است كه بر معارف و معانى متعارف و معهود در ميان مردم قابل تطبيق نيست و داراى رنگ و قوام نو و حديث است و طبعاً در معرض انكار و رميدگى مردم متعارف قرار مىگيرد و به همين معنا اشارت دارد ، روايات كثيره اى كه از ائمه معصومين عليهم السلام به اين مضموم آمده يعنى به صعوبت و دشوارى برخى از معارف تصريح فرموده‌اند و بابى در اصول كافى به عنوان « فيما جاءَ انَّ حَديثَهُم صَعبٌ مُستَصعَبٌ » اختصاص يافته است و ما فقط يك روايت را از آن باب در اينجا نقل مىكنيم :\r\nاز امام محمد باقر عليه السلام آمده كه فرمودند : « قال رسول الله صلى الله عليه و آله :\r\n« انَّ حَديثَ آلِ مُحَمَّدٍ صَعبٌ مُستَصعَبٌ لا يومِنُ بِهِ الّا مَلَكٌ مُقَرَّبٌ اونَبىٌّ مُرسَلٌ اوعَبدٌ امتَحَنَ اللهُ قَلبَهُ لِلايمانِ ، فَما وَرَدَ عَلَيكُم مِن حَديثِ آلِ مُحَمَّدٍ صَلَّى اللهُ عَلَيهِ و آلِهِ فَلانَت قُلُوبُكُم وَ عَرَفتُمُوهُ فَاقبَلُوهُ ، وَ مَا اشمَأَزَّت مِنهُ قُلُوبُكُم وَ انكَرتُمُوهُ فَرُدُّهُ الَى اللهِ وَ الىَ الرَّسُولِ وَ الَى العالِمِ مِن آلِ مُحَمَّدٍ وَ انَّمَا الهالِكُ ان يحَدِّثَ احَدُكُم بِشَىءٍ مِنهُ لا يحتَمِلُهُ فَيَقُولُ : وَ اللهِ ما كانَ هذا وَاللهِ ما كان هذا ، وَالِانكارُ هُوَالكُفرُ » . « 1 »\r\n\r\n\r\n","description":"","footnote":"\r\n( 1 ) - اصول كافى ، ج 1 ص 401 .\r\n","page_name":" 28 ","page_number":28},
  {"content":"\r\n\r\nوباز از بصائر الدرجات از امام باقر عليه السلام روايت شده كه فرمودند :\r\nانَّ حَديثَنا صَعبٌ مَستَصعَبٌ ذَكوانٌ اجرَدُ لايَحتَمِلُهُ مَلَكٌ مُقَرَّبٌ وَ لا نَبىٌ مُرسَلٌ وَ لا عَبدٌ امتَحَنَ اللهُ قَلبَهُ لِلايمانِ امَّا الصَّعبُ فَهُوَ الَذى لَم يركَب بَعدُ وَ امَّا المَستَصعَبُ فَهُوَ الَذى يهرَبُ مِنهُ اذا رُاىَ وَ امَّا الذَّكوانُ فَهُوَ ذَكاءُ المُومِنينَ وَ امَّا الأَجرَدُ فُهَوُ الَّذى لا يتَعَلَّقُ بِهِ شَىءٌ مِن بَينِ يدَيه وَ لا مِن خَلفِهِ وَ هُوَ قَولُ اللهِ : «  اللَّهُ نَزَّلَ أَحْسَنَ الْحَدِيثِ  فَاحسَنُ الحَديثِ حَديثُنا لا يحتَمِلُ احَدُ مِنَ الخَلائِقِ امرَهُ بِكَمالِهِ حَتّى يحُدَّهُ لِأَنَّهُ مَن حَدَّ شَيئاً فَهُوَ اكبَرُ مِنهُ ، والحمدلِلهِ عَلَى التَّوفيقِ وَالانكارُ كُفرُ » .\r\nملاحظه مىكنيد كه امام عليه السلام احاديث مشتمل بر معارف را باقسام :\r\n1 - صعب كه رام نشدنى است . 2 - مستصعب كه شنونده از آن مى رمد . . . تقسيم فرموده است .\r\nصدوق الطائفه رضوان الله تعالى عليه در كتاب عيون اخبار الرضا عليه آلاف التحية و الثَّناءِ در خبرى طولانى از يزيد بن سليط نقل مىكند كه گفت از موسى بن جعفر عليهما السلام « راجع به معنى عمامه و سيف و كتاب و عصا و خاتم كه نزد ائمه عليهم السلام است » شنيدم كه مىفرمودند :\r\n« امَّا العِمامَةُ فَسُلطانُ اللهِ تَعالى عَزَّوَجَلَّ ، وَ امَّا السَّيفُ فَعِزَّةُ اللهِ عَزَّوَجَلَّ وَ امَّا الكتابُ فَنُورُ اللهِ عَزَّوَجَلَّ وَ امَّا العَصا فَقُوَّة اللهِ عَزَّوَجَلَّ وَ امَّا الخاتَمُ فَجامِعُ هذِهِ الامُور . . . ثُمَّ قالَ : يا يزيدُ انَّها وَديعَةٌ عِندَكَ فَلا تُخبِربِها الّا عاقِلًا اوعَبدَاً امتَحَنَ اللهُ قَلبَهُ لِلايمانِ » . « 1 »\r\nمقصود اين است كه : عمامه و شمشير و كتاب و عصا و انگشتر ، غلاف و قشرى است براى لباب معانى ، مانند سلطان الله و عزت الله . . . و :\r\n\r\n\r\n","description":"","footnote":"\r\n( 1 ) . عيون اخبار الرّضا ، ج 1 ، ص 25\r\n","page_name":" 29 ","page_number":29},
  {"content":"\r\n\r\n « سخن در پوست مىگويم كه جان اين سخن غيبست * نه در انديشه مىگنجد نه آن را گفتن آسان است » \r\nكه براى اقشار مردم در خور فهم آن تعبير شده و اين اشارات و رموز را نمىبايستى نزد ناكسان افشاء نمود كه فتنه خيز است .\r\nاين بيان امام عليه السلام ، مفتاحى است براى گشودن رموز و تأويل اين سنخ آثار و احاديث وارده از انبياء و اوصياء صلوات الله عليهم و علم تأويل احاديث از نعمتهاى بزرگ خداوند متعال است كه به برگزيدگان خويش افاضه مىفرمايد و آنها به تعليم الهى پوسته‌ها را كنار مىزنند و لباب را عرضه مىدارند ، قال تعالى :\r\n « وَ كَذلِكَ يَجْتَبِيكَ رَبُّكَ وَ يُعَلِّمُكَ مِنْ تَأْوِيلِ الْأَحادِيثِ »  « 1 »\r\nيعقوب عليه السلام به فرزندش يوسف عليه السلام كه رؤياى خويش را نقل كرد فرمودند : « حتماً پروردگارت تو را بر مى گزيند و تأويل احاديث را به تو مى آموزد » و با اين موهبت الهى بود كه قشور صور رؤيائى سلطان مصر را كنار زند و لباب رؤياى وى را ارائه دهد .\r\n\r\nتعليم اهل الله به تعليم الهى و سبب استفاده از زبان رمز و اشاره\r\nاهل الله تعالى همانطور كه خداوند متعال ، وجهى از آيات خويش را در آفاق به آنان ارائه مىدهد ، وجه ديگرى از آيات خويش را در انفس شان به آنها ارائه مىدهد قال تعالى :\r\n « سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ »  « 2 »\r\nاين طائفه به تعليم الهى از راه دل به بطون قرآن و اسرار بدء و عود ، واقف مىشوند و چون يافته آنها معنائى است حديث و نو و با يافته قشريون تطبيق\r\n\r\n\r\n","description":"","footnote":"\r\n( 1 ) - « يوسف » ، 6 .\r\n( 2 ) - « فصّلت » ، 53 .\r\n","page_name":" 30 ","page_number":30},
  {"content":"\r\n\r\nنمىكند ، در اين صورت يا براى هميشه در صدورشان مدفون شده و به خاك سپرده مىگردد ، يا بارمز و اشاره به بيان مىپردازند كه بدين وسيله از فتنه و ايذاء و تكفير قشريون در امان باشند ، زيرا اسرار را با رمز و اشاره القاء نمودن غالباً بهانه بدست قشريها نمىدهد و باب تهمت را مسدود مىكند ، چنان كه حضرت صديقه مريم عليها السلام براى نجات خويش از زبان مفتريان فقط به اشاره اكتفا فرمودند : « فَاشارَت الى المَهدِ » چه اگر سخن و كلامى ابراز مىداشتند ، دست آويز اهل غرض و مرض مىگرديده و حتى به مفاهيم غير عرفى بلكه غير معقول نيز ممكن بود تمسك كنند و افتراء ناموجه بر او را موجه سازند .\r\n\r\nگران آمدن آنچه اهل الله به تعليم الهى آموخته اند بر غير اهل الله\r\nمردم متعارف چون ديده‌اند كه عالم شدن از طريق معهود ، تعلم و درس خواندن و تلقى از افواه رجال و متون كتابها است ، اين طريقه را ، طريقه منحصر در تعلم پنداشته‌اند ولى اين پندار حجابى است ضخيم كه مايه ضلال و اضلال است ، و اين پندار آنان را از اعتقاد به علم لدنى « علمى كه خداى تعالى معلم آن است » محروم كرده است ، و متأسفانه بركات آيه مباركه :  « عَلَّمْناهُ مِنْ لَدُنَّا عِلْماً »  . را خاتمه يافته تلقى كرده‌اند ! و بنابراين هر معنائى كه حديث و نوين است ولى با مأنوسات آنها تطبيق ندارد يا از آن اعراض مىكنند :\r\n « وَ ما يَأْتِيهِمْ مِنْ ذِكْرٍ مِنَ الرَّحْمنِ مُحْدَثٍ إِلَّا كانُوا عَنْهُ مُعْرِضِينَ »  « 1 »\r\nيا آن را ببازيچه و باد مسخره مىگيرند :\r\n « ما يَأْتِيهِمْ مِنْ ذِكْرٍ مِنْ رَبِّهِمْ مُحْدَثٍ إِلَّا اسْتَمَعُوهُ وَ هُمْ يَلْعَبُونَ »  « 2 »\r\nو چون اهل الله تعالى وارثان سيد المرسلينند « صلى الله عليه و آله » و اقتداء تام بسيره‌ى آن بزرگوار دارند ، ناگزير از اظهار حقند ولى با مراعات :\r\n\r\n\r\n","description":"","footnote":"\r\n( 1 ) - « شعراء » ، 5 .\r\n( 2 ) - « انبياء » ، 2 .\r\n","page_name":" 31 ","page_number":31},
  {"content":"\r\n\r\n« انّا مَعاشِرَ الأَنبِياءِ امِرنا ان نُكَلِّمَ النّاسَ عَلى قَدرِ عُقُولِهِم »\r\n« 1 »\r\nيعنى پيمبران مأمورند همه حقايق را بگويند النهاية در كيفيت بيان و ابلاغ ، مراعات عقول و افهام را بنمايند ، و حاصل آنكه اين دستور العمل ناظر به كيفيت ابلاغ و بيان است ، نه به كميت حقائق . فافهم !\r\nبارى اهل الله و ارباب قلوب به بطون قرآن شريف و اسرار بدء و عود به تعليم الهى واقف مى شوند ، و چون اين دريافت ، ذكرى است محدث ، پذيرفتن آن براى غير اهلش گران است و حتى بر بسيارى از علماء و فقها نيز دشوار است . مرحوم آيت الله العظمى آقا سيد محسن حكيم رضوان الله عليه در مبحث « استعمال لفظ مشترك در بيشتر از يك معنى » در تعليقه خود بر كفايت الاصول بعنوان « فائده » حكايتى دارند كه نقل آن مناسب با اين مقام است :\r\n« بعضى از اعاظم ( دام تأييده ) مطلب تازه‌اى حكايت كرد كه روزى همراه جماعتى از اعيان فقهاء از آن جمله سيد اسماعيل صدر ( ره ) و حاج ميرزا حسين نورى ( ره ) صاحب مستدرك و سيد حسن صدر دام ظله در منزل مرحوم آخوند ملا فتحعلى ( قدس سره ) حاضر شدند مرحوم آخوند ملافتحعلى ( ره ) آيه :\r\n « وَ اعْلَمُوا أَنَّ فِيكُمْ رَسُولَ اللَّهِ لَوْ يُطِيعُكُمْ فِي كَثِيرٍ مِنَ الْأَمْرِ لَعَنِتُّمْ وَ لكِنَّ اللَّهَ حَبَّبَ إِلَيْكُمُ الْإِيمانَ . . . »  « 2 »\r\nرا تلاوت كردند ، سپس در تفسير جمله مباركه : ( حبب اليكم الايمان ) شروع فرمودند و پس از بيان طويلى آن را به معنائى تفسير كردند كه چون اعيان فقهاء مذكور آن را شنيدند ، شگفت زده شدند زيرا قبلًا چنان معنائى نشنيده بودند ، و از جناب آخوند توضيح مجدد آن را خواستار شدند و آن جناب هم توضيح دادند . روز دوم به محضر آن بزرگوار حاضر گرديدند ، آن جناب همان جمله مباركه را مورد بحث قرار دادند و در تفسير آن به معناى بديعتر و تازه‌ترى رسيدند كه موجب شگفتى اعلام و تعجب آنان گرديد و از آن جناب خواستار توضيح مجدد\r\n\r\n\r\n","description":"","footnote":"\r\n( 1 ) - اصول كافى ، ج 1 ، ص 23 .\r\n( 2 ) - « حجرات » ، 7 .\r\n","page_name":" 32 ","page_number":32},
  {"content":"\r\n\r\nشدند و طبعاً آن بزرگوار اجابت فرمودند .\r\nسپس روز سوم در محضر آن عالم ربانى آمدند ، آن عظيم همان جمله از آيه شريفه را مورد بحث قرار دادند و در نهايت به معناى تازه‌ترى از معناى روز دوم منتهى شدند و همواره اين محاضره و استنباط تازه‌تر از تازه تر تكرار مى گرديد تا اينكه نزديك به سى روز رسيد كه تقريباً سى معناى لطيف كه هر متأخرى تازه تر از متقدمش بوده بيان فرمودند و در هر جلسه اعلام مذكور بخاطر بديع بودن معنى از آن جناب توضيح مىطلبيدند ، و افرادى ثقه و مورد اطمينان براى اين مفسر يعنى مرحوم آخوند ملا فتحعلى قدس سره كراماتى نقل كرده‌اند »\r\n( حقائق الاصول جلد 1 )\r\n\r\nمراتب سر و باطن قرآن و شرط حصول علم بدانها از راه دل\r\nمىتوان گفت كه جمله شريفه :  « سَنُرِيهِمْ آياتِنا فِي الْآفاقِ وَ فِي أَنْفُسِهِمْ »  مأخذ حديث :\r\n« انَّ لِلقُرآنِ ظَهراً وَ بَطناً وَ لِبَطنِهِ بَطناً الى سَبعَةِ ابطُنٍ »\r\nكه از رسول الله صلى الله عليه وآله روايت گرديده ، مىباشد يعنى قرآن نيز مانند انسان ، منقسم به سر و علن مىشود ، و مراتب سر و باطن قرآن ، نظير مراتب سر و باطن انسان است كه به نفس و صدر و قلب و عقل و روح و خفى و اخفى منقسم شده است و عروج به اين مدارج باطن مشروط است به تجرد انسان از طبيعت و مهاجرت از بيت قالب و تن به سوى خداى تعالى به قصد مشاهده آيات كبراى الهى كه در آغاز اين هجرت نور ايمان و معرفت درخشيدن مى گيرد و رفته رفته قوى مىشود ، و روح قدسى متولد مى گردد و در پرتو آن اسرار بدء و عود و زمين و آسمان بى پرده براى صاحب روح قدسى نمايان مىشود ، چنان كه با نور حسى جهان محسوس نمايان است : «  سَنُرِيهِمْ  . . .  وَ فِي أَنْفُسِهِمْ  » .\r\nبه اين بيان كه ارواح و قلوب آدمى به حسب فطرت اصلى ، شايستگى قبول نور حكمت و ملكوت را دارد ، و استعداد تعلم به اسماء الله تعالى به وى موهبت گرديده ، حجاب ضخيم خودبينى و خود خواهى و حجب معصيت و كفر است كه ارواح و قلوب را تاريك و احياناً فاسد مىكنند ، و هر نفسى كه از جاذبه طبع و ماده و ظلمات هوا و هوس ، آزاد شد و متوجه شطر حق و قبلهء ملكوت گرديد ، سر\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nملكوت بر او تجلى مىكند و قدس لاهوت بر وى منعكس مىشود و عجائب آيات حق تعالى را مشاهده مىكند و معارف قرآنى را از آن مدارج تلقى مىنمايد ، تلقىاى كه هيچگونه اشتباه و خطائى در آن راه ندارد .\r\nتلقى معارف معارف قرآنى به تعليم الهى از راه دل :  « . . . وَ فِي أَنْفُسِهِمْ »  براى انسان وقتى ميسور است كه از عالم خلق وارسته ، و به عالم امر و تجرد وابسته باشد و غبار و تراب قبر بدن و مشتهيات نفسانى را از سر و باطن خود زدوده باشد ، چنين انسانى كه در هر يك از مقامات باطن ، معناى تازه اى را تلقى مىنمايد و در هر موضوعى از موضوعات قرآنى به قدر عقول مستمع و مخاطب ، تفسير تازه‌اى ارائه مىدهد .\r\n\r\nدرجات و مقامات قرآن كريم\r\nوقوله تعالى :\r\n    « إِنَّهُ لَقُرْآنٌ كَرِيمٌ فِي كِتابٍ مَكْنُونٍ لا يَمَسُّهُ إِلَّا الْمُطَهَّرُونَ ، تَنْزِيلٌ مِنْ رَبِّ الْعالَمِينَ »     « 1 »\r\nبر همين تفاوت مقامات بطون قرآنى دلالت دارد . زيرا اين اوصاف كه برترين آنها كرامت عند الله تعالى است ، و نازلترينشان ، تنزيل به اين عالم است جملگى به حسب درجات و مقامات ، قرآن است و در بعضى از اين مقامات صرير و صريف قلمهاى ملائكه شنيده مىشود .\r\nعلم بطون قرآن از طريق انديشه و قياس يا تقليد و روايت و سماع ، عايد كسى نمىشود بلكه تعلّمى است لدنى به اين معنا كه « يتَلَقَّى  الْقُرْآنَ مِنْ لَدُنْ حَكِيمٍ عَلِيمٍ  » يا با اذن داعيه از غيب جهان از  « مُطاعٍ ثَمَّ أَمِينٍ »  استماع مىنمايد .\r\nو حاصل آنكه براى قرآن ، درجات و مقاماتى است ، چنان كه براى انسان است و نازلترين آن درجات قرآن ، همانى است كه در جلد و غلاف است ، و براى قرآن مجيد در هر مرتبه و مقام حاملانى است كه حفاظ قرآن در همان مرتبه و\r\n\r\n\r\n","description":"","footnote":"\r\n( 1 ) - « واقعه » ، 77 80 .\r\n","page_name":" 34 ","page_number":34},
  {"content":"\r\n\r\nمقامند ، فقهاء عظام كه سالها در فنون مختلفه جهد و تلاش كرده‌اند و ملكه قدسيه استنباط به آن موهبت گرديده ، با شرط مخالفت هوى و اعراض از دنيا ، حفاظ احكام قرآن كريم از معاملات و عبادات و سياساتند و بعبارتى :\r\nمراجع و مجارى امور فتوى و قضاء و ولايت جامعهء اسلامى هستند ، و احياناً از اين طائفه عظمى بعضاً ، بتكريم تطهير از حدث و حدوث ، و تنزيه از تلوث زمان و مكان ، متكرم شده‌اند و هجرت بماوراء نموده‌اند ، و در مرتبه‌اى از مراتب غيب و بطن قرآن متمكن شده‌اند ، و به موهبت لحوق و وراثت « مطهرون » نائل آمده‌اند معذلك براى قرآن كريم ريشه و اصلى است فوق آنچه كه گفته شد كه جز خداى قرآن كسى نمىداند مگر با فناء در مقام احديت كه اشرف الانبياء صلوات الله عليه و عليهم از اين فناء خويش خبر مىدهد :\r\n« لى مَعَ اللهِ وَقتٌ لا يسَعُنى فيهِ مَلَكٌ مُقَرَبٌ وَ لا نَبىّ مُرسَلٌ » .\r\nمرتبهء احديث كه همه اسماء و صفات در ساحت او مقهورند ، مجلاى آن قرآن عظيم است كه وارث سيد المرسلين « صلوات الله عليه و عليهم » امام عزيز قدس سره به اين حقيقت در طلايه وصيت نامه اشارت فرموده :\r\n« تَجَلى فيهِ الأَحَديَّةُ بِجَميعِ اسمائِكَ حَتَّى المُستَأثَرِ مِنها »\r\nكه انگيزه نگارش اين رساله همانا اشاره به موقعيت اسم « مستأثر » در ميان اسماء الله الحسنى است و نه تفسير و تبيين آن ، و مراحل بيانى كه گذشت چنان كه ملاحظه فرموديد ، گزيرى از آن نبوده ، زيرا رحل اقامت در ساحت مقدس اسماء حسنى ، جز با رحيل سريع و سفر عجولانه از بطون اجمالى قرآن مجيد ، ميسور نبوده است و با طى بيان اجمالى آن مراحل و وصول بساحت مقدس اسماء الله تعالى ، عزم رحيلمان به اقامت مبدل گرديد ، و در اين اقامتگاه است كه به موقعيت اسم « مستأثر » ميان اسماء الله تعالى اشاره مىكنيم ، و معتمد ما در اين اشاره ، افاداتى است كه آن خلف صدق رسول الله صلى الله عليه و آله در بعضى از مؤلفات خويش ارزانى داشته‌اند و لله در القائل :\r\n « وَ لَولااللُّطفُ وَالافضالُ مِنهُ * لَماطابَ الحَديثُ وَ لا الكَلامُ » \r\n « وَ كُلُّ لَطيفَةٍ وَ ظَريفِ مَعنىً * حَبيب - - ى في - - هِ وَ اللهُ الام - - امُ » \r\n\r\n","description":"","footnote":"","page_name":" 35 ","page_number":35},
  {"content":"\r\n . \r\n","description":"","footnote":"","page_name":" 36 ","page_number":36},
  {"content":"\r\n\r\n\r\nفصل 4 نظر و ديدگاه امام خمينى ( قدس سره ) راجع به اصطلاحات عرفا و اهل الله\r\nوارث سيد المرسلين صلى الله عليه و آله امام بزرگوار ( قدس سره ) در تعليقه‌شان بر شرح فصوص قيصرى آنجا كه قيصرى براى توجيه اصطلاحات عرفاء ، اعتبارات : « به شرط لا ولابشرط و به شرط شى » را در حقيقت وجود اخذ مىكند ، و آن بزرگوار اخذ اين قيود را بوتيره اعتبارات وارده بر حقيقت وجود مردود مىشمارد ، چنين مىفرمايد :\r\n« فَانَّ الاعتِبارَ وَالاخذَ وَ اللّحاظَ وَ غَيرَها مِن امثالِها مِن لَواحِقِ الماهِياتِ وَ الطّبائع وَ لاتَمشى فى حَقيقَةِ الوُجُودِ بَل ماهُوَالمُصطَلحُ عِندَ اهلِ اللهِ لَيسَ الّا نَتيجَةَ مُشاهَداتِهِم وَالتَّجَلّياتِ الوارِدَةِ عَلى قُلُوبِهِم وَ بِعِبارَةٍ اخرى هذِهِ الاصطِلاحاتُ امّا نَقشَةُ تَجَلِّياتِ الحَقِّ عَلَى الأسماءِ وَ الاعيانِ وَ الاكوانِ ، اوتَجَلِّياتِهِ عَلى قُلُوبِ اهلِ اللهِ وَ اصحابِ القُلُوبِ وَ مُشاهَداتِهِم ايّاهُ ، فَيُقالُ : انَّ الوُجُودَ امّا ان يتَجَلّى بِالتَّجَلّى الغَيبِىِ الأحدىّ المُستَهلَكِ فيهِ كُلُّ الأَسماءِ وَالصِّفاتِ وَ هذا التَّجَلّىِ يكُونُ بِالاسمِ « المُستَأَثَرِ » وَالحَرفِ الثالثِ وَ السَّبعين مِنَ الاسمِ الأعظَمِ فَهُوَ مَقامُ بِشَرطِ اللّائِيَّةِ فَفى هذا المَقامِ لَهُ اسمٌ الّا انَّهُ مُستأثرٌ فىِ عِلمِ غَيبِهِ ، وَ هذَا التَّجَلّىِ هُوَالتَّجَلِى الغَيبِىِ الأَحَدِىّ اللائِيَّةِ فَفى هذا المَقامِ لهُ اسمٌ الّا انَّهُ مُستَأَثرٌ فىِ عِلمِ غَيبِهِ ، وَ هذِا التَّجَلّىِ هُوَ التَّجَلِى الغَيبِىِّ الأحَدِىّ بِالوِجهَةِ الغَيب‌َّيةَ لِلفَيض الأقدَسِ وَ امَّا الذاتُ مِن حيَثُ هِىَ فَلا تَتَجَلىّ فى مِرآتٍ مِنَ المَرائى وَ لا يشاهِدُها سالِكٌ مِن اهلِ اللهِ وَ لا مُشاهِدٌ مِن اصحابِ القُلُوبِ وَ الاولِياءِ فَهىَ غَيبٌ لا بمَعنَى الغَيبِ الأحَدِىّ بَل لا اسمَ لَها وَ لا رَسمَ وَ لا اشارَةَ الَيها وَ لا طَمَعَ لِاحَدٍ فيها « عنقا شكار كس نشود دام بازگير »\r\nوَ امّا ان يتَجَلّىَ بِاحَدِيَّةِ جَمعِ جَميع حَقائِقِ الأسماءِ وَ الصِفاتِ فَهُوَ مَقامُ اسمِ اللهِ الأعظَمِ رَبّ الانسانِ الكامِل وَ التَّجَلّىِ العِلمِىُّ بِطَريقِ\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nالكَثرَةِ الأسمائِيَّةِ الجامِعَةِ لِجَميعِ الكَثَراتِ الأسمائِيَّةِ هُوَ مَقامُ الواحِديَّةِ .\r\n« اعتبار و اخذ و لحاظ و تعبيراتى نظير اينها از لواحق ماهيات و طبائع است كه خود ماهيات و طبائع نيز از امور اعتبارى مىباشند و اعتبارات : « به شرط لا و لا به شرط و به شرط شى » در كلام شارح در حقيقة الوجود راه ندارد ، بلكه آنچه مصطلح در نزد اهل الله در اين باب است چيزى جز نتيجه مشاهداتشان و تجليات وارده بر قلوبشان نيست ، و بعبارت ديگر : اين اصطلاحات يا نقشهء تجليات حق بر اسماء و اعيان و اكوان است ، يا تجليات حق بر قلوب اهل الله و اصحاب قلوب و مشاهداتشان حق تعالى راست كه با توجه به اين واقعيت مىتوان گفت :\r\nوجود يا بتجلى غيبى احدى كه همه اسماء و صفات در ساحتش مقهور و مستهلكند تجلى مىكند و اين تجلى به اسم « مستأثر » كه هفتاد و سومين حرف از حروف اسم اعظم است ، واقع مىشود كه مقام به شرط لائى همين است ، و در اين مقام براى حقتعالى اسمى است ، كه اين اسم بر احدى معلوم نيست و حق تعالى متفرد به علم به آن اسم است و آن نام مقدس در علم غيب خداى تعالى برگزيده و انحصارى او است و اين تجلى همان تجلى غيب احدى است كه بوجهه غيبيه حضرت فيض اقدس واقع مىشود ، و اما ذات حق از حيث ذات در هيچ مرآتى از مرآتها تجلى نمىكند و هيچ رهروى از اهل الله تاب شهود او را ندارد ، و اصحاب قلوب و اولياء از مشاهده او محجوبند زيرا او غيب مطلق است نه به معناى غيب احدى بلكه اسمى براى او نيست و رسمى ندارد ، و هيچ اشاره‌اى به سويش امكان ندارد و راه طمع در وى براى همه بسته است « عنقا شكار كس نشود دام باز گير » .\r\nو يا وجود به احديهء جمع جميع حقائق اسماء و صفات تجلى مىكند كه مقام اسم الله الاعظم رب انسان كامل همين است ، و اين تجلى علمى بطريق كثرت اسمائى كه جامع همه كثرتهاى اسمائى است ، مقام واحديت ناميده مىشود » .\r\nنظير اين اعتراض را امام عزيز قدس سره در مبحث « مطلق و مقيد » از علم اصول الفقه بر آيةالله العظمى حاج آقا حسين بروجردى قدس سره داشتند ، با اعتماد بسعهء صدر خوانندهء عزيز ، ياد آورى آن را در اين مقام مناسب مىبينم :\r\nمرجع بزرگوار آيةالله بروجردى در مبحث مذكور بعد از تبيين اعتبارات :\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n« لابشرط و به شرط شى و به شرط لا » كه بر ماهيت وارد مى شوند و بعد از توجيه و تميز لا به شرط مقسمى و قسمى و نقل اختلاف در اين كه كلى طبيعى آيا لابشرط قسمى است يا مقسمى ؟ فرموده‌اند : « انگيزهء قوم در تقسيم ماهيت به اقسام ثلثه طبق اعتبارات ثلثه همانا تعيين آن قسمى است كه معروض وصف كلى طبيعى است ، و بيان آنكه آيا كلى طبيعى در خارج موجود است يا نه ؟ زيرا آنها وقتى كه ديدند ممكن است ماهيت به تنهائى در ذهن موجود شود و ممكن است با قيدى در ذهن وجود يابد و مىشود با قيد اينكه چيزى با آن نباشد ، در ذهن موجود شود ، بناچار محتاج شدند كه دربارهء اين اقسام ثلثه تحقيق و بحث كنند تا روشن شود آن كه معروض وصف كليت است كدام است ؟ و آن كه نزاع در وجود خارجى آن است كداميك از اين اقسام ثلثه است ؟ و بنابر اين ، تقسيم مزبور براى خود ماهيت نيست ، بلكه تقسيم نامبرده براى ماهيت در ظرف لحاظ است كه ظرف عروض وصف است ، پس تقسيم مذكور اولًا و بالذات براى خود لحاظ و اعتبار يعنى وجود ذهنى است ، و ثانياً و بالعرض منسوب بماهيت است » .\r\nو حضرت امام قدس سره وقتى كه به مبحث مذكور رسيدند ، بدون آنكه تصريح بنام شريف ايشان كنند ، نظر آن مرجع جليل را اجمالًا نقل فرمودند ، و مقبول و مرضى ندانستند ، طبق يادداشتى كه از درس ايشان به سليقه خودم در تقرير ، ضبط نموده‌ام ، در اعتراض به صاحب اين نظر ، چنين فرمودند :\r\n« من هيچگاه به اين بزرگان و عظماء بحث و دقت اين گمان را ندارم كه آنان دور هم جمع شده و اعمارشان را در اختلاف چنين مزعمه‌اى تباه كنند ، مزعمه اى كه هيچ اصلى ندارد و هيچ موطنى براى آن نمىتوان يافت مگر موطن وهم و خيال .\r\nبلكه بعد از تأمل در كلمات اعاظم اصحاب برهان روشن مىشود كه آنان مقصدى بالاتر داشتند زيرا آنان ، چون موضوع علمشان « وجود » بوده و مسائل و احكام وجود مطمح نظرشان بوده است الزاماً بحث از احكام وجود آنان را باينجا منتهى كرد كه در خارج از اذهان موجودات را مختلف يافتند ، به اين قرار كه بعضى از آنها قابل تغيير هستند و ممكن است به غير خود مبدل شوند مثلًا غذا كه جسمى است غير نامى ، ممكن است در ظرف مخصوصى با شرائط خاص به موجود نامى\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nمبدل شود . سپس از آن مرحله به حيوانيت و آنگاه به انسانيت ، تبديل گردد .\r\nاين اكابر با تدبر و باريك بينى مخصوص بخويش در اين بحث و تفتيش ، يقين كردند كه بين هر قابل و مقبول ، نسبت واقعى و خارجى است كه آن ربط و نسبت براى غير آنها نيست ، مثلًا نان كه مادهء غذائى است نسبتى كه بين آن و بين صورت نطفگى است ، آن نسبت بين نان و صورت شجرى نيست ، پس در مادهء غذائى مفروض ، قوه و استعداد نطفه شدن موجود است و هنگامى كه در شرائط مربوطه اين استعداد و قوه فعليت يافت ، و نطفه بوجود آمد ، طبعاً استعداد و قوهء نطفگى فنا پذيرفته ، ولى در همين نطفه فعليت يافته قوه و استعداد علقه شدن و همچنين مضغگى و نهايتاً انسان شدن موجود است ، و بنابر اين مادهء غذائى نسبت بنطفهء بالفعل به شرط لا است يعنى ديگر پذيراى صورت نطفه نيست ، زيرا قوهء نطفه شدن ، نابود و فانى شده است و مجموع آينده يعنى صورت علقه و مضغه و حيوانى و انسانى لابشرط است كه همان لابشرط قسمى است ، و هيولى كه مادةالمواد است ، لابشرط مقسمى است ، پس همهء اقسام ، به مقتضاى تدبر در فن اصحاب برهان در خارج از اذهان ، حقيقتاً موجودند نه صرف اعتبار و لحاظ ذهنى چنان كه پنداشته و بعبارتى : اين اقسام را كه بر شمرديم از اقسام وجود عينى و خارجى است ، چه مورد اعتبار واقع شوند يا نشوند .\r\nو اما راز تثليث اقسام ، اين است كه نسبت لحوق چيزى به چيزى ، خارج از اين نسبتهاى سه گانه نيست ، زيرا يا لحوق ، ممتنع است ، يا ضرورى و واجب است ، يا ممكن است ، كه همان اقسام ثلثه : « به شرط لا و به شرط شى و لا به شرط » است به ترتيبى كه قبلًا گفتيم ، و امتناع و ضرورت و امكان همان مواد ثلاث است » .\r\nبارى ، مقصود حضرت امام ( رضوان الله عليه ) اين است كه اين تفاوتها ميان اقسام مذكور اعتبارى صرف نيست اگر چه اعتبارات سه گانه وارد بر ماهيات نيز ، در جاى خود ، صحيح است چه مراعات احكام معانى و ماهيات ، بدينوسيله ممكن است ، ولى منشأ و اساس آن اعتبارات ، احكام وجودات و انحاء آنها از حيث شدت و ضعف است ، زيرا مىشود كه يك چيز داراى دو گونه وجود باشد : وجود بالفعل و وجود بالقوه كه در وجود بالفعل مستهلك است و با حصول شرايط ، به\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nوجود كاملترى تبديل شود چنان كه مثال زديم .\r\nحكماء عظام در وصول به اين احكام دقيقه وجود مساعى و مشقتهاى جانكاهى را تحمل كرده‌اند و همان احكام وجودات عينى است كه مبنا و اساس اعتبارات وارده بر ماهيات قرار گرفته اند نه اينكه امرى دلبخواه و پندارى و بافته خيال باشد ، چنان كه شارح قيصرى هم مانند اين اشتباه را مرتكب شده‌اند ، و در مقام توجيه اصطلاحات اهل الله تمسك بذيل اعتبارات كرده اند و غافل از آنكه اين اصطلاحات يا نقشهء تجليات حق سبحانه و تعالى بر اسماء اعيان و اكوان است يا تجليات حقتعالى بر قلوب اهل الله و اصحاب قلوب است .\r\n\r\nنظر مرحوم شاه آبادى و امام خمينى رضوان الله تعالى عليهما درباره اسم مستأثر\r\nحضرت امام قدس الله تعالى اسراره الزكيه ، نظر استادشان ، عارف كامل آيةالله شاه آبادى رضوان الله عليه را دربارهء اسم « مستأثر » در تعليقهء بر مصباح الانس ابن الفنارى بيان فرموده اند كه باستحضارتان مىرسد :\r\nكتاب « مصباح الانس بين المعقول و المشهود » شرحى است بر كتاب « مفتاح غيب الجمع و الوجود » صدرالدين قونوى كه حضرت امام قدس سره بر بخشى از آن تعليقه دارند ، در كتاب مزبور اسماء ذات را به دو قسم تقسيم نموده ، قسم اول اسمى كه حكم و اثرش در عالم تعيين يافته و شناخته شده و قسم دوم آنكه حكم و اثرش تعيين نيافته و شناخته نشده .\r\nصاحب كتاب دربارهء اين قسم يعنى قسم دوم چنين مىگويد :\r\n« وَ هُوَ المُشارُ الَيهِ بِقَولِ النَّبّىِ صَلَّى اللهُ عَلَيهِ وَ آلِهِ فى دُعائِهِ : او استَأثَرتَ بِهِ فى عِلمِ الغَيبِ عِندَكَ »\r\nما اين دعا را از اسماء و صفات بيهقى قبلًا نقل كرديم .\r\nوارث علوم سيدالمرسلين - صلى الله عليه و آله و عليهم - امام بزرگوار تعليقه اى در اين مقام دارند كه عبارت آن را عيناً نقل مىكنم :\r\n« قوله : مالَم يتَعَيَّن لَهُ اثَرٌ الخ ، قالَ شَيخُنا العارِفُ الكامِلُ دامَ ظلّهُ :\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nانَّ الاسمَ المستَأثَرَ هُوَ الذّاتُ الاحَديَّةُ المُطلَقَةُ ، فَانَّ الذّاتَ بِماهِىَ مُتَعَيّنَةُ ، مَنشَأَ لِلظهُورِ دُونَ الذاتِ المُطلَقةِ اى بِلاتَعَيُّنٍ وَ اطلاقُ الاسمِ عَلَيهِ بِنَحوٍ مِنَ المُسامَحَةِ ، وَ الظّاهِرُ مِن كَلامِ الشَّيخِ وَ تَقسيمِهِ الاسماءَ الذّاتيَّةَ الى ما تَعَيَّنَ حُكمُهُ وَمالَم يتَعَيَّن انَّهُ مِنَ الاسماءِ الذّاتيَّةِ الَّتى لامَظهَرَ لَها فِى العَينِ .\r\nوَ عِندى انَّ الاسمَ المُستَأثَرَ ايضاً لَهُ اثَرُ فِى العَينِ الّا انَّ اثَرَهُ ايضاً مُستَأثَرٌ فَانَّ لِلأَحَديَّةِ الذّاتيَّةِ وِجهَةٌ خاصَّةٌ مَعَ كُلّ شَىءٍ هُوَ سِرُّهُ الوُجُودىُّ لا يعرِفُها احَدٌ الَّا اللهُ كَما قالَ تَعالى\r\n:  « ما مِنْ دَابَّةٍ إِلَّا هُوَ آخِذٌ بِناصِيَتِها »  « 1 »\r\n « وَ لِكُلٍّ وِجْهَةٌ هُوَ مُوَلِّيها  « 2 »  » \r\nفَالوِجهَةُ الغَيبيَّةُ لَها اثَرٌ مُستَأثَرٌ غَيبىٌ . تَدَبَّر تَعرِف » :\r\nدر ذيل قولى قونوى : « ما لَم يتَعَيَّنُ لَهُ اثَرٌ الخ » مىفرمايد : استاد عارف و كامل ما دام ظله فرمودند : اسم « مستأثر » همان ذات احديه مطلقه است ، زيرا ذات با حيثيت تعين منشأ ظهور است بخلاف ذات مطلقه يعنى ذات بدون تعين ، و اطلاق اسم بر آن كه اشعار به تعين دارد نحوى از مسامحه است و ظاهر از كلام شيخ « قونوى » و تقسيمش اسماء ذاتيه را به اسمى كه حكم و اثرش تعين يافته و به اسمى كه حكم و اثرش تعين نيافته ، اين است كه « مستأثر » از اسماء ذاتيه‌اى است كه مظهرى از براى آن در عين و خارج نيست .\r\nولى نزد من يعنى امام بزرگوار تحقيقاً براى اسم « مستأثر » در عالم خارج اثر است النهاية اثر آن نيز مستأثر است ، زيرا براى احديهء ذاتيه با هر چيزى وجههء خاصى و ربط مخصوصى است كه همان سر وجودى ذات احدى است كه هيچكس جز خداى تعالى بدان علم ندارد چنان كه مىفرمايد :\r\n« هيچ جنبنده‌اى نيست مگر آنكه او ( خداى تعالى ) ناصيه و زمام وجودش را در قبضه دارد » و « براى هر موجودى وجهه و غايتى است » فقط او ( خداى تعالى ) است كه غايات و اهداف هر يك را قرينشان مىگرداند . تدبر كن تا بدانى !\r\nو همين موهبت الهى را امام رضوان الله عليه در تعليقه بر شرح فصوص\r\n\r\n\r\n","description":"","footnote":"\r\n( 1 ) - « هود » ، 56 .\r\n( 2 ) - « بقره » ، 148\r\n","page_name":" 42 ","page_number":42},
  {"content":"\r\n\r\nنيز افاضه فرموده‌اند به اين توضيح كه قيصرى شارح در فصل سوم از مقدمه بر فصوص در ترتيب وصول فيض از حضرت ذات متعاليه به اعيان خارجيه ، اوساطى را بيان كرده سپس مىگويد :\r\n« وَ ان كانَ يصِلُ الفَيضُ الى كُلِ ما لَهُ وُجُودٌ فىِ الوَجهِ الخاصّ الَذى لَهُ مَعَ الحَقّ بِلاواسِطَةٍ » :\r\n« اگر چه فيض حقتعالى « وراء ترتيب مزبور » از وجه خاصى كه با حق تعالى دارند بهر موجودى بدون واسطه مىرسد » .\r\nحضرت امام اعلى الله تعالى درجته فى الرفيق الاعلى در تعليق بر اين عبارت چنين مىفرمايد :\r\n« قَولُهُ : « مِنَ الوَجهِ الخاصّ » ، هُوَ الوِجهَةُ الغَيبيَّةُ الاحَديَّةُ التَّى لِلأَشياءِ وَ قَد يعَبَّرُ عَنها بِالسِرّ الوُجوُدىّ وَ هذا ارتِباطٌ خاصٌّ بَينَ الحَضرَةِ الاحَديَّةِ وَ بَينَ الاشياءِ بِسِرّها الوُجُودىّ ،  « ما مِنْ دَابَّةٍ إِلَّا هُوَ آخِذٌ بِناصِيَتِها » \r\nوَ لا يعلَمُ احَدٌ كَيفيَّةَ هذَا الارتِباطِ الغَيبىّ الأَحَدىّ بَل هُوَ الرّابِطَةُ بَينَ الأَسماءِ المُستَأثَرِ مَعَ المَظاهِرِ المُستَأثَرَةِ فَانَّ الأَسماءَ المُستَأثَرَةَ عِندَنا لَهَا المَظاهِرُ المُستَأثَرَةُ وَ لايَكُونُ اسمٌ بِلا مَظهَرٍ اصلًا بَل مَظهَرُهُ مُستَأثَرَ فى عِلمِ غَيبِهِ ، فَالعالَمُ لَهُ حَظّ مِنَ الواحِدىَةِ وَ لَهُ حَظّ مِنَ الأحَديَّةِ وَ حَظُّ الواحِديَّةِ مَعروُفٌ لِلكُمَّلِ ، وَ الحَظُّ الأَحَدىُّ سِرُّ مُستَأثَرٌ عِندَاللهِ ،  « وَ لِكُلٍّ وِجْهَةٌ هُوَ مُوَلِّيها »  .\r\n« قول شارح : « از وجه خاص » همان وجههء غيبيه احديهء است كه براى موجودات است و گاهى از آن به « سر وجودى » تعبير مىشود ، و اين ارتباط خاصى است ، بين حضرت احديت و بين اشياء به سرّ وجوديش كه در آيه مباركه  « ما مِنْ دَابَّةٍ إِلَّا هُوَ آخِذٌ بِناصِيَتِها »  بدان اشارت گرديده است .\r\nو كيفيت اين ارتباط غيبى احدى را كسى نمىداند ، بلكه آن ، رابطه‌اى است بين اسماء مستأثره با مظاهر مستأثره ، زيرا اسماء مستأثره در نزد ما داراى مظاهر مستأثره‌اند و اصلًا هيچ اسمى از اسماء بدون مظهر نيست و اسم مستأثر الهى نيز مظهر دارد ، ولى مظهر آن مانند خود اسم مستأثر در علم غيب حضرت احديت\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nاست .\r\nو بنابراين ، براى جهان هستى ، نصيبى از حضرت واحديت و نصيبى از حضرت احديهء است و نصيب آن از حضرت واحديت براى كاملين از اولياء الله تعالى ، معروف و روشن است و اما نصيب آن از حضرت احديت سرّ مستأثر عند الله تعالى است كه در اين آيهء كريمه :  « وَ لِكُلٍّ وِجْهَةٌ هُوَ مُوَلِّيها »  مورد اشاره واقع شده است .\r\n\r\nوجهه غيبى از كجاى آيه فهميده مىشود ؟\r\nپاسخ اين سوال اقتضاء مىكند كه نگاهى زودگذر بمسئله توحيد « ذات » گردد و عليهذا مىگوئيم هر مفهومى از مفاهيم بحمل اولى ذاتى با مفهومى ديگر متباين است ، گرچه بحمل شايع ممكن است داراى مصداق واحدى باشند كه در آن مصداق با هم متحد شوند ، و حتى مفاهيم اسماء ذاتيه باريتعالى مثل عالم و قادر به حمل اولى متباين و بيگانه‌اند ، زيرا آنچه كه از « علم » مفهوم مىشود غير آن چيزى است كه از « قدرت » فهميده مىشود ، پس علم و قدرت از نظر مفهوم و معنا با هم متباين و بيگانه‌اند ولى بحمل شايع در مصداق واحدى كه همان حقيقت وجود واجب تعالى است متحد و مجتمعند ، بلكه با ذات مقدسه ، عينيت دارند ، و مآلًا عين يكديگرند .\r\nو بنابر اين يعنى بمقتضاى محدوديت و تنگنائى هر مفهومى ، وقوع هر مفهومى بر مصداق ، منشأ تحديد در آن مصداق است و مصداق را در محدوده خود محصور مىكند ، و چون ذات مقدسه حضرت واجب الوجود ، حقيقت صرفه و وجود نامحدود است ، بالضروره از جميع تعينات مفهومى اعم از اسمى و وصفى مبرا است و اين حقيقت صرفه از هر تعين و تقييدى ، آزاد و مطلق است حتى همين تعبير « آزاد و مطلق » نيز تقييد براى آن نيست ، و از اينجا روشن مىشود كه عينيت ذات مقدسه با صفات متعاليه فقط از يك جانب است يعنى ذات مقدسه عين صفات است ولى صفات ذاتيه مشهور و معروف ، حاضر ذات نامتناهى نيستند ، زيرا چنان كه روشن شد مفاهيم واقعهء بر مصداق اگر چه از صفات ذاتيه و از سنخ ماهيات نيستند ولى بگونه‌اى مستلزم تحديد در مصداقند ، و در صورتى كه\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nمصداق ، حقيقت صرفه و نامحدود است ، چگونه ممكن است در صفات مزبوره محدود و محصور شود ؟ !\r\nو از اين رو است كه ذات مقدسه غيب الغيوب است كه اهل الله به « هويت مطلقه » تعبير مىكنند ، و هويت كه مركب از « هو » و « يت » است بمعنى منسوب به « هو » كه ضمير غايب است و اشاره دارد به حقيقت صرفه‌ى نامحدود كه در هيچ مرآتى و مظهرى متجلى نمىشود و قلوب اهل الله از مشاهده آن ، محجوبند كه قبلًا نيز بدان اشاره گرديد .\r\nو چون اين حقيقت صرفه چنان كه گفتيم ، همه تعينات اسمى و وصفى از آن مسلوب و منتفى است ، پس همين نفى صفات و سلب تعين از آن حقيقت ، خود تعينى است كه همه تعينات و كثرات در آن فانى و مستهلكند ، و اين خود نخستين تعين از تعينات و الزاماً اولين اسماء است كه مقام « احدية » ناميده مىشود و بعضى عرفاء از آن به مرتبه « عماء » و « حضرت جمع » و « حضرت حقيقة الحقائق » و « جمع الجمع » نيز تعبير مىكنند و روشن است كه مقام احديت نيز همان هويت غيبيه است ، و هيچ تعينى جز نفى تعينات ندارد ، و چون اين حقيقت تعينش ، لاتعينى است بالضرورة نسبتى براى آن با موجودات نيست و بدون واسطه منال نيازمند آن نمىباشد پس ناگزير متجلى به تجليات اسمائى و صفاتى مىگردد كه مرتبه « واحديت » است كه ارباب معرفت آن را غيب مضاف و مرتبه الوهيت نيز مىنامند .\r\nبا توجه به اين بيان ، امام بزرگوار قدس سره وجه خاص غيبى احدى را كه همان سر وجودى و رابطه بين اسم مستأثر و مظهر آن است از ضمير « هو » در دو آيه مذكوره استنباط فرموده ، و الحمدلله على منه تعالى .\r\n\r\n","description":"","footnote":"","page_name":" 45 ","page_number":45},
  {"content":"\r\n . \r\n","description":"","footnote":"","page_name":" 46 ","page_number":46},
  {"content":"\r\n\r\n\r\nفصل 5 جمع بين اخبار اثبات كننده و نفى كننده صفات براى خداى سبحان\r\nبيان گذشته تفسيرى روشن براى اخبار ظاهر الشافى است كه درباره اسماء و صفات الهى از اهل البيت عليهم السلام وارد شده‌اند چه طائفه اى نفى صفات مى كنند و طائفه اى هم اثبات مىكنند .\r\nوقتى كه بر آثارى از معادن حكمت و گنجينه‌هاى معارف حقتعالى برمىخوريد كه از حضرت ذات و واحد من جميع الجهات ، نفى صفات مىكنند ، مراد نفى صفات از همين هويت غيبيه احديه است كه در ساحتش همه اسماء و صفات مقهورند ، و وقتى كه مىبينيد بر ذات مقدسه در تنزيل عزيز كريم و در احاديث ائمه معصومين صلوات الله عليهم اجمعين ، اسماء و صفاتى واقع مىشوند ، بدان كه حمل اين صفات و اسماء به ملاحظه ظهور ذات در حضرت واحديت و مقام جمعيت الهيه است ، كه امام بزرگوار قدس سره در كتاب شريف « مصباح الهداية الى الخلافه و الولاية » چنين تعليم داده‌اند :\r\n« اذا عَثَرتَ عَلى آثارٍ مِن مَعادِنِ الحِكمَةِ وَ مَحالِّ المَعرِفَةِ تَنفِى الصَّفاتَ عَن حَضرَتِ الذّاتِ وَ الواحِدِ مِن جَميعِ الجِهاتِ فَاعلَم انَّ المَقصُودَ نَفيُها عَن تِلكَ الهُويَّة الغَيبِيَّةِ الاحَديَّةِ المَقهُورَةِ عِندَها الاسماءُ وَالصِفاتُ وَ اذا رَأَيتَ ايقاعَها عَلَيها فِى التَّنزيلِ العَزيزِ الحَكيم مِن لَدُن عَلىِّ عَظيمٍ وَفى احاديثِ الأئِمَّةِ المَعصُومينَ صَلَواتُ اللهِ عَلَيهم اجمَعينَ فَاعرِف انَّها بِحَسَبِ الظّهُورِ بِفَيضِهِ الأقدَسِ فِى الحَضرَةِ الواحِديَّةِ وَمَقامِ الجَمعيَّةِ الإِلهيَّةِ » .\r\nاين روايات ظاهر الشافى ، براى عارف بزرگوار جناب قاضى سعيد قمى قدس سره اشتباهى پديد آورده است كه ظاهراً در مقام جمع بين آنها تأمل لازم را مراعات نفرموده‌اند ، و در نتيجه اين بىدقتى ، طائفه‌اى از اخبار كه مثبت صفات ذاتيه‌اند را حمل بر سلب نقائض آنها از ذات مقدسه كرده‌اند و در شرح توحيد\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nصدوق عليه الرحمه در ذيل « باب اسماء الله تبارك و تعالى و الفرق بين معانيها و معانى اسماء المخلوقين » . بيانى طولانى ايراد فرموده‌اند كه موجز آن اين است :\r\n« ذات به چيزى گفته مىشود كه عين آن چيز است و صفت به چيزى گفته مىشود كه ذات با آن حال ديگرى دارد پس صفت برون از ذات است ، و با فرض ثبوتى بودن آن و اشتراك معنوى آن بين خالق و مخلوق لازم مىآيد كه ذات واجب الوجود مركب باشد از ما به الاشتراك و ما به الامتياز و چون اشتراك معنوى و تشابه بين صفات بارى تعالى و بين صفات مخلوقين مستلزم چنين تالى فاسد است پس ناگزير از اشتراك لفظى مىباشيم و معنى « عالم و قادر و مانند آنها » در باريتعالى اين است كه خداوند متعال جاهل و عاجز نيست يعنى سلب نقيض علم و قدرت كه جهل و عجز است از ذات حضرت بارى سبحانه مىنمائيم .\r\nو در كتاب اربعين خويش در مواضع متعددى بر اين نظر خويش اصرار ورزيده و حتى از تعريض و تجهيل نسبت به مخالفين خويش خوددارى نكرده‌اند ، امام بزرگوار در كتاب اربعين خودشان در ذيل شرح حديث سى و ششم مىفرمايند : « بعضى صفات حق را به امور عدميه ارجاع كردند و علم را عبارت از عدم جهل و قدرت را عبارت از عدم عجز دانسته‌اند و در اهل معرفت كسى را كه ديدم به اين معنى اصرار دارد ، مرحوم عارف جليل قاضى سعيد قمى است « امام ايشان را از نظر عرفان عدل محى الدين عربى مىدانستند » كه تبعيت از استاد خود كه ظاهراً مرحوم ملارجبعلى است نموده به بيانى كه در شرح توحيد مذكور است و ما در سالف زمان ، جواب برهان او را و همينطور جواب تمسكات او را بظواهر اخبار بوجه برهانى داده‌ايم » .\r\nو ظاهراً جوابى كه بدان اشاره فرموده اند كه در سالف زمان داده‌اند ، جوابى است كه در « مصباح الهدايه » داده اند كه ذيلًا نقل مىكنم :\r\n« انّى لَاتَعَجَّبُ مِنَ العارِفِ المُتَقَدِّمِ ذِكرُهُ مَعَ عُلُوِّ شَأنِهِ وَ قُوَّةِ سُلُوكِهِ كَيفَ ذَهَلَ عَن ذلِك المَقامِ الَّذى هُوَ مَقامُ نَظَرِ العُرَفاءِ العِظامِ حَتّى حَكَمَ بِنَفىِ الصِّفاتِ الثّبُوتيَّةِ عَن الحَقّ جَلَّ شَأنُهُ وَ حكَمَ بِانَّ الصِّفاتَ كُلَّها تَرجِعُ الى مَعانٍ سَلبيَّةٍ وَ تَحاشى كُلَّ التَّحاشىِ عَن عَينِيَّةِ الصِّفاتِ لِلذّاتِ وَ اعجَبُ\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nمِنهُ الحُكمُ بِالاشتِراكِ اللَّفظىِّ بَينَ الاسماءِ الالهيَّةِ وَ الخَلقيَّةِ وَ الصِّفاتِ الواقِعَةِ عَلَى الحَقّ وَ الخَلقِ وَ اعجَبُ مِنَ الأَعجَبِ ماسَلَكَ فَى الطَّليعَةِ الأُولى مِنَ البَوارِقِ المَلَكُوتيَّةِ مِن انَّ مايُوصَفُ بِوَصفٍ فَلَهُ صُوَرةُ لِأَنَّ الوَصفَ اعظَمُ الحُدوُدِ لِلشَّى ءِ فِى المَعانى وَلا احاطَةَ اوضَحُ مِن احاطَةِ الصِّفَةِ فِى العَوالى وَ جَعَلَ ذلِكَ سِرَّ ما فِى الخَبَرِ انَّ اللهَ لا يوصَفُ . . . وَ ظَنّى انَّ ذَهابَهُ الى ذلِكَ لِعَدَمِ استِطاعَتِهِ عَلى جَمعِ الاخبارِ فَوَقَعَ فيما وَقَعَ الخ :\r\n« سپس بعد از كلامى مىفرمايند جا دارد كسى بقاضى خطاب كرده و بگويد :\r\n« ايُّهَا الشَّيخُ العارِفُ جَعَلَكَ اللهُ فى اعلى دَرَجاتِ النَّعيمِ انتَ الَّذى فَرَرتَ مِنَ الاشتِراكِ المَعنَوىِّ بَينَ الحَقِّ وَ الخَلقِ وَ جَعَلتَ التَّنزيهَ مَلاذاً لِلتَّشبيهِ ، مَا الَّذى دَعاكَ الى الذَّهابِ الى انَّ الصِّفَةَ ما مَعَهُ الشَّىُ بِحالٍ فى اىِّ مَوطِنٍ مِنَ المَواطِنِ حَصَلَ وَ فى اىِّ مَوجُودٍ مِنَ المُوجُوداتِ وُجِدَ ؟ بِمُجَرَّدِ انَّ الصِّفَةَ فِى الخَلقِ لا مُطلَقاً بَل فى عالَمِ المادَّةِ وَ الهَيُولى كَذلِكَ هَل هذا الَّا التَّشبيهُ الَّذى وَرَدَتِ الأَخبارُ الصَّحيحَةُ مِن اهلِ بَيتِ العِصمَةِ وَ الطَّهارَةِ ( صلواتُ اللهِ عَلَيهِم ) بَلِ الكتابُ العَزيزُ عَلى نَفيِه ؟ وَ فَرَرتَ مِنهُ حَتّى وَقَعتَ فيما وَقَعتَ مِن نَفىِ الصّفاتِ الَّتى قالَ اللهُ تَعالى شَأنُهُ فى حَقها ،\r\n « وَ لِلَّهِ الْأَسْماءُ الْحُسْنى فَادْعُوهُ بِها وَ ذَرُوا الَّذِينَ يُلْحِدُونَ فِي أَسْمائِهِ سَيُجْزَوْنَ ما كانُوا يَعْمَلُونَ »  « 1 »\r\nوَ قالَ تعالى شانه :\r\n « قُلِ ادْعُوا اللَّهَ أَوِ ادْعُوا الرَّحْمنَ أَيًّا ما تَدْعُوا فَلَهُ الْأَسْماءُ الْحُسْنى »  « 2 »\r\nوَ هَل زَعَمتَ انَّ مَن قالَ مِنَ الحُكَماءِ العِظامِ وَ الأَولياءِ الكِرامِ رِضوانُ الله عَلَيهِم بِعَينيَّةِ الصّفاتِ لِلذّاتِ المُقَدَّسَةِ ، انَّها ما ذَكَرتَ بِعَينِها وَ هَلِ المُرادُ الّا انَّ الوُجُودَ الحَقيقىَّ بِاحَدَيَّةِ جَمعِهِ يصلَحُ\r\n\r\n\r\n","description":"","footnote":"\r\n( 1 ) - اعراف » ، 180 .\r\n( 2 ) - « اسراء » ، 110 .\r\n","page_name":" 49 ","page_number":49},
  {"content":"\r\n\r\nفيِه المُتَغايِراتُ وَ يجتَمِعُ فيهِ الكَثَراتُ بِالهُويَّةِ الوَحدانيَّةِ المُنَزَّهَةِ عَن شائِبَةِ الكَثرَةِ ؟ فَنَطَقَ لِسانُ الحُكَماءِ المُتَأَلّهينَ لِافادَةِ ذلِكَ الأَمرِ العَظيمِ الَّذى كانَ العِلمُ بِهِ مِن اجَلّ المَعارِفِ الالهيَّةِ بِانَّ بَسيطَ الحَقيقَةِ كُلُّ الاشياءِ بِالوَحدَةِ الجَمعيَّةِ الالهيَّةِ » :\r\n« اى شيخ عارف ، خداى در اعلى درجات النعيم قرارت دهد ، تو آنى كه از اشتراك معنوى بين حق و خلق فرار كردى و تنزيه را ملاذ تشبيه ساختى ، از شما مىپرسم چه وادارت كرد كه قائل شوى باينكه صفت به چيزى گفته مىشود كه ذات با آن حال ديگرى دارد ، و اين تفسير از صفت را به همه موجودات در همهء مواطن تعميم دهى ؟ ! در صورتى كه صفت در خلق آن هم نه مطلق خلق ، بلكه فقط در خلق عالم ماده و هيولى به اين معنا است ، آيا تعميم معناى مذكور بهمهء موجودات حتى ذات اقدس واجب تعالى ، خود تشبيه نيست ؟ همين تشبيه است كه اخبار صحيح از اهل بيت عصمت و طهارت ( صلوات الله عليهم ) بلكه كتاب عزيز بر نفى آن وارد شده و شما هم از آن فرار كرديد و سقوط كرديد در آنچه كه سقوط كرديد ، يعنى بورطهء نفى صفاتى كه خداى تعالى در حق آنها فرموده : « و از آن خداى تعالى است نيكوترين نامها بدان نامهايش بخوانيد ، و آنها را كه در نامهايش الحاد مىورزند واگذاريد اينان به كيفر اعمال خود خواهند رسيد » . سورهء اعراف آيه 180 ، و قال تعالى شانه : « بگو : خواه الله را بخوانيد يا رحمان را بخوانيد هر كدام را كه بخوانيد نامهاى نيكو از آن اوست » اسراء 110 .\r\nو آيا مى پندارى آن طايفه از حكماى عظام و اولياى گرامى ( رضوان الله عليهم ) كه قائل بعينيت صفات با ذات شده اند به همان معنائى است كه شما ذكر كرده ايد ؟ !\r\nو آيا مراد از عينيت ذات و صفات جز اين است كه وجود حقيقى به احدية جمع ، همه متغايرات در آن ، متصالح و متحدند و تمام كثرات در آن بهويت وحدانيه جمعية بى شائبه كثرت با هم مجتمعند ؟ و لسان حكما متألهين براى افادهء اين امر عظيم كه علم به آن از اجل معارف است ، ناطق گرديده و فرموده‌اند : « بسيط الحقيقة كل الاشياء بالوحدة الجمعية الالهية » .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nفصل 6 بيان نظر حضرت امام مبنى بر اينكه اسم مستأثر داراى مظاهر و آثار مىباشد .\r\nچنان كه دانستى امام بزرگوار ( رضوان الله عليه ) بر خلاف نظر مرحوم آيةالله آقاى شاه آبادى عليه الرحمه ، براى اسماء مستأثر ، در اعيان خارجيه ، قائل بمظاهر و آثار بوده‌اند و مىفرمودند كه آثار و مظاهر اين اسماء شريفه ، همانند نفس اين اسماء مستأثر و مكنون عند الله‌اند ، مضافاً بر تعليقهء مصباح الانس ، در تعليقه بر فصوص نيز به اين مطلب تأكيد داشتند و فرمودند هيچ اسمى از اسماء الله تعالى نمىشود كه بدون مظهر و اثر باشد ، و وجه خاص و سر وجودى را بين اسماء مستأثر و بين مظاهر رابطه مىدانستند و تصريح فرمودند كه كيفيت اين ارتباط غيبى احدى را جز خداوند متعال احدى نمىداند ، و از آياتى چند ، اين وجه خاص و سردى را استنباط فرمودند .\r\nدليل حضرت امام بر اين مدعا ظاهراً ، حيثيت اسم بودن « اسم مستأثر » است ، زيرا پيدايش اسم باقتضاء حاجات ممكنات است و اسماء الهى قبلهء حاجاتند كه آفريدگان فطرةً بتناسب حاجات با اسماء بدانجا روى مىآورند و جبلّةً ناله و لابه سر مىدهند و به زبان فطرت قضاء حاجتشان را مىطلبند .\r\nو همين است مدلول آيه :  وَ لِلَّهِ الْأَسْماءُ الْحُسْنى فَادْعُوهُ بِها »  « 1 » و آيه :  « يَسْئَلُهُ مَنْ فِي السَّماواتِ وَ الْأَرْضِ »  « 2 » بلكه اين استظهار ما مقتضاى اصول برهانى و قواعد عرفانى است چنان كه آن بزرگوار در مصباح الهدايه مىفرمايند :\r\n« هذِهِ الحَقيقَةُ الغَيبيَّةُ لا تَنظُرُ نَظَرَ لُطفٍ اوقَهرٍ وَ لاتَتَوَجَّهُ تَوَجُّهَ رَحمَةٍ او عَضَبٍ الى العَوالِمِ الغَيبيَّةِ وَ الشَّهاديَّةِ مِنَ الرُّوحانيّينَ القاطِنينَ فى حَضرَةِ المَلَكُوتِ\r\n\r\n\r\n","description":"","footnote":"\r\n( 1 ) - « اعراف » ، 180 .\r\n( 2 ) - « الرحمن » ، 29 .\r\n","page_name":" 51 ","page_number":51},
  {"content":"\r\n\r\nوَ المَلائِكةِ المُقَرَّبينَ السّاكِنينَ فى عالمِ الجَبَرُوتِ بَل هِىَ بَذاتِها بِلا تَوَسُّطِ شَىءٍ لا تَنظُرُ الىَ الأَسماءِ وَ الصّفاتِ وَ لا تَتَجَلى فى صوُرَتٍ او مِرآتٍ ، غَيبٌ مَصُونٌ فِى الظُهوُرِ ، مَستُورُ غَيرُ مَكشوُفٍ عَن وَجهِهِ حِجابُ النّوُرِ فَهُوَ الباطِنُ المُطلَقُ وَ الغَيبُ الغَير المَبدَءِ لِلمُشتَقِ .\r\nوَ اذا انكَشَفَ عَلى سِرِّكَ انَّ هذِهِ الحَقيقَةَ الغَيبيَّةَ اجَلُّ مِن ان ينالَ بِحَضرَتِها ايدىِ الخائِفينَ ، وَ يستَفيضَ مِن جنابِ قُدسِها احَدٌ مِنَ المُستَفيضينَ وَ لَم يكُن واحِدٌ مِنَ المَذكُوراتِ دُخوُلِ خِدرِها فَلابُدَّ لِظُهُورِ الاسماءِ وَ بُروُزِها وَ كَشفِ اسرارِ كُنِوزِها مِن خَليفَةٍ الهيَّةٍ غَيبيَّةٍ يستَخلِفُ عَنها فِى الظُهُورِ فِى الأَسماءِ وَ ينعَكِسُ نُورُها فى تِلكَ المَرايا حَتّى ينفَتِحَ ابوابُ البَركاتِ وَ تَنشَقَّ عُيُونُ الخَيراتِ وَ ينفَلِقَ الصُّبحُ الازَلُ وَ يتَّصِلَ الآخِرُ بِالاوَّلِ ، فَصَدَرَ الامرُ بِالِلسانِ الغَيبىّ فِى المَصدَرِ الغَيبِ عَلَى الحِجابِ الاكبَرِ وَ الفَيضِ الاقدَسِ الانوَرِ بِالظُهُورِ فى مَلابِسِ الاسماءِ وَ الصِفاتِ وَ لبسِ كِسوَة التَّعَيُّناتِ فَاطاعَ امرَهُ وَ انفَذَ رَأيَهُ .\r\nهذِهِ الخَليفَةُ الالهيَّةُ وَ الحَقيقةُ القُدسيَّةُ الَّتى هِىَ اصلُ الظُهُورِ لابُدَّ وَ ان يكُونَ لَها وَجهٌ غَيبىٌ الىَ الهُويَّةِ الغَيبيَّةِ وَ لا تَظهَرَ بِذلِكَ الوَجهِ ابَداً وَ وَجهٌ الى عالَمِ الاسماءِ وَ الصّفاتِ بِهذَا الوَجهِ يتَجَلىّ فيها وَ يظهَرُ فى مَرايا ها فِى الحَضرَةِ الواحِديَّةِ الجَمعيَّةِ ، اوَّلُ ما يستَفيضُ مِن حَضرَةِ الفَيضِ وَالخَليفَةِ الكُبرى ، حَضرَةُ الاسمِ الأَعظَمِ اىِ الاسمِ اللهِ بِحَسَبِ مَقامِ تَعيُّنِهِ بِاستِجماعِ جَميعِ الأَسماءِ وَ الصِّفاتِ وَ ظُهُورِهِ فى جَميعِ المَظاهِرِ وَ الآياتِ فَانَّ التَّعَيُّنَ الأَوَّلَ لِلحَقيقَةِ اللامُتَعَينّهِ هُوَ كُلُّ التَّعَيُّناتِ وَ الظّهُوراتِ وَ لا يرتَبِطُ واحِدٌ مِنَ الأَسماءِ وَ الصِّفاتِ بِهذَا الفَيضِ الاقدَسِ الّا بِتَوَسُّطِ الاسمِ الأَعظَمِ عَلَى التَّرتيبِ المُنسَقِّ كُلُّ حَسَبَ مَقامِهِ الخاصِّ بِهِ » :\r\nحاصل و گزيده‌ى اين بيان نورانى اين است كه هويت غيبيهء احديهء كه\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nدون ذات غيب الغيوب است از هر تعينى منزه است ، و تعينى جز لا تعينيت ندارد ، ممكن نيست بدون واسطه منال و مرجع محتاجان واقع شود و مصدر بركات و خيرات گردد ، بلكه مصادر بركات و خيرات و مراجع حاجات همان اسماء و صفاتند كه بتناسب بركات و حاجات ، مصدريت و مرجعيت دارند ، و ظهور اسماء و صفات نيز بواسطه فيض اقدس و خليفه كبرى « كه همان روح خلافت محمديه و اصل و مبدء آن است » تحقق يافت .\r\nپس چگونه ممكن است اسم اگر چه مستأثر باشد ، بدون مظهر و اثر باشد و قبله حاجات نباشد مضافاً به اينكه در بعضى از دعوات ماثوره ، اسم مستأثر ، مورد تمسك جهة قضاء حاجات واقع شده است چنان كه روايتى در آغاز رساله از رسول الله صلى الله عليه و آله نقل كرديم كه در آن آمده بود :\r\n« اللّهُمَّ . . . اسأَلُكَ بِكُلِّ اسمٍ هُوَلَكَ الى قوله اوِ استَأثَرتَ بِهِ فى عِلمِ الغَيبِ عِندَكَ ان تَجعَلَ القُرآنَ رَبيعَ قَلبى . . . »\r\nملاحظه مىكنيد كه در اين دعاء مروى از رسول الله صلى الله عليه و آله اسم مبارك مستأثر ، مورد التجاء و مدعوبه قرار گرفته است و مستمسك جهة قضاء حاجات و نزول بركات واقع شده است .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\n إِنَّا لِلَّهِ وَ إِنَّا إِلَيْهِ راجِعُونَ \r\nبيشتر از ده ماه هلالى است كه آن متحقق « بنور العزالابهج » راضيهء مرضيهء رجوع و لحوقش خاتمه يافته است آن فانى است در اسم مبارك « عزيز » . فنايش در آن حد بوده كه از احدى جز باذن الله العزيز ، تأثر نمىپذيرفت زورگوئيهاى طواغيت غرب و شرق در آستان عزيز و منيعش همچون شراره اى از هيبت عزتش سوسو زده ، و افسرده و خاموش مىشدند ، « المهابةُ فى صُدُورِ الظّالِمين » كه در روايت آمده آن بزرگوار مظهر تامش بوده كه در يلداى ديجور جاهليت قرن بيستم از هيبت عزت او شيطان بزرگ  « نَكَصَ عَلى عَقِبَيْهِ »  همين مهابت بوده كه طشت رسوائى شياطين را از بام تزوير فرو انداخت و هزاران كرامت ديگر ، فَبِمِثلِ ذلِكَ  فَلْيَعْمَلِ الْعامِلُونَ  .\r\n « أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا وَ عَمِلُوا الصَّالِحاتِ » \r\n « سَواءً مَحْياهُمْ وَ مَماتُهُمْ ساءَ ما يَحْكُمُونَ »  « 1 »\r\nتهران چهاردهم رمضان المبارك 1410 ه\r\n21 / 1 / 69\r\nمحمد محمدى گيلانى\r\n\r\n\r\n","description":"","footnote":"\r\n( 1 ) - « جاثيه » ، 21 .\r\n","page_name":" 54 ","page_number":54},
  {"content":"\r\n\r\n\r\nفهرست آيات\r\n  يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ .   10\r\n قالَ الَّذِي عِنْدَهُ عِلْمٌ مِنَ الْكِتابِ أَنَا آتِيكَ بِهِ قَبْلَ أَنْ يَرْتَدَّ إِلَيْكَ طَرْفُكَ  15\r\n قُلْ كَفى بِاللَّهِ شَهِيداً بَيْنِي وَ بَيْنَكُمْ وَ مَنْ عِنْدَهُ عِلْمُ الْكِتابِ  18\r\n كُلَّ يَوْمٍ هُوَ فِي شَأْنٍ .  28\r\n وَ كَذلِكَ يَجْتَبِيكَ رَبُّكَ وَ يُعَلِّمُكَ مِنْ تَأْوِيلِ الْأَحادِيثِ  30\r\n سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ . . .  30\r\n عَلَّمْناهُ مِنْ لَدُنَّا عِلْماً .  31\r\n وَ ما يَأْتِيهِمْ مِنْ ذِكْرٍ مِنَ الرَّحْمنِ مُحْدَثٍ إِلَّا كانُوا عَنْهُ مُعْرِضِينَ  30\r\n ما يَأْتِيهِمْ مِنْ ذِكْرٍ مِنْ رَبِّهِمْ مُحْدَثٍ إِلَّا اسْتَمَعُوهُ وَ هُمْ يَلْعَبُونَ  31\r\n وَ اعْلَمُوا أَنَّ فِيكُمْ رَسُولَ اللَّهِ لَوْ يُطِيعُكُمْ فِي كَثِيرٍ مِنَ الْأَمْرِ لَعَنِتُّمْ وَ لكِنَّ اللَّهَ حَبَّبَ إِلَيْكُمُ الْإِيمانَ . . . »  32\r\n سَنُرِيهِمْ آياتِنا فِي الْآفاقِ وَ فِي أَنْفُسِهِمْ  34\r\n   إِنَّهُ لَقُرْآنٌ كَرِيمٌ فِي كِتابٍ مَكْنُونٍ لا يَمَسُّهُ إِلَّا الْمُطَهَّرُونَ . . .   \r\n مُطاعٍ ثَمَّ أَمِينٍ  34\r\n ما مِنْ دَابَّةٍ إِلَّا هُوَ آخِذٌ بِناصِيَتِها  42\r\n « وَ لِكُلٍّ وِجْهَةٌ هُوَ مُوَلِّيها  42\r\n وَ لِلَّهِ الْأَسْماءُ الْحُسْنى فَادْعُوهُ بِها  49 و 51\r\n قُلِ ادْعُوا اللَّهَ أَوِ ادْعُوا الرَّحْمنَ أَيًّا ما تَدْعُوا فَلَهُ الْأَسْماءُ الْحُسْنى  49\r\n يَسْئَلُهُ مَنْ فِي السَّماواتِ وَ الْأَرْضِ  51\r\n أَمْ حَسِبَ الَّذِينَ اجْتَرَحُوا السَّيِّئاتِ أَنْ نَجْعَلَهُمْ كَالَّذِينَ آمَنُوا . . .  54\r\n\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nفهرست روايات و ادعيه\r\nفَصَعِقَ هَمّامُ صَعْقَةً كانَتْ نَفْسُهُ فيها .\r\n10\r\nانَّ اسْمُ اللهِ الاعْظَمَ عَلي ثَلثَةٍ و سَبْعينَ حَرفاً . . .\r\n13\r\nاسْمُ اللهِ الأَعْظَمِ ثَلثَةُ وَ سَبْعُونَ حَرْفاً . . .\r\n14\r\nاللّهُمَّ انّي اسْئَلُكَ بِاسْمِكَ الَّذي خَلَقْتَهُ مِنْ ذاتِكَ . . .\r\n14\r\nمَنْ اصابَهُ هَمٌّ اوْ حُزْنٌ فَلْيَقُلْ اللّهُمّ انيّ عَبْدُكَ وَ ابْنُ عَبْدِك . . .\r\n14\r\nقَالَ : كُنْتُ انَا وَ ابو بَصير و يَحْيي الْبَزّازُ وَ داوُدُ بنُ كثيرٍفي مَجْلِس . . .\r\n17\r\nانَّ حَديثَ الِ مُحَمَّدٍ صَعْبٌ مُسْتَصْعَبُ لايُؤمِنُ بِهِ الّا مَلَكٌ مُقَرَّبُ . . .\r\n28\r\nانَّ حديثنا صَعبٌ مُستصعَبٌ ذَكوانٌ اجرَدُ لَايحتملُهُ مَلكٌ مُقَرَّبُ . . .\r\n29\r\nامَّا الْعِمامَةُ فَسُلْطانُ اللهِ تَعالي عَزَّوَجَلَّ وَ امَّا السَّيفُ فَعِزَّةُ اللهِ . . .\r\n29\r\nانَّا مَعاشِرَ الْانْبياءِ امِرْنا انْ نُكَلِمَّ النّاسَ عَلي قَدْرِ عُقُولِهِم .\r\n32\r\nانَّ لِلقُرآنِ ظَهراً وَ بَطناً وَ لِبَطنِهِ بَطناً الى سَبعَةِ ابطُن .\r\n33\r\nلى مَعَ اللهِ وَقتٌ لا يسَعُنى فيهِ مَلَكٌ مُقَرَّبٌ و لا تبىٌ مُرسَل .\r\n35\r\n\r\n\r\n","description":"","footnote":"","page_name":" 56 ","page_number":56}
  ]