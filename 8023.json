[
  {"content":"\r\n\r\nتاريخ ايران\r\nتأليف :\r\nژنرال سرپرسى سايكس\r\nترجمهء :\r\nآقاى سيد محمدتقى فخر داعى گيلانى\r\nبا 48 گراور\r\nجلد دوم\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n\r\nسايكس ، پرسى مولزورث ، 1867 - 1965 .\r\nsykes , sir Percy motes worth\r\nتاريخ ايران / تأليف سرپرسى سايكس ؛ ترجمه فخر الدين محمدتقى فخر داعى گيلانى . - - تهران : افسون . 1379 .\r\n2 ج . : مصور . نقشه .\r\n( ج . 1 ) ISBN 964 - 7341 - 1 - 6\r\n( ج . 2 ) ISBN 964 - 7341 - 0 - 8\r\nفهرستنويسى بر اساس اطلاعات فيپا .\r\nچاپ قبلى : دنياى كتاب ، 1366 .\r\nكتابنامه به صورت زير نويس .\r\nمندرجات : ج . 1 . با 62 گراور و يك نقشه . - - ج . 2 . با 48 گراور .\r\n1 . ايران - - تاريخ . 2 . ايران - - تاريخ - - قاجاريان ، 1193 - 1344 ق . الف . فخر داعى گيلانى ، محمدتقى ، 1260 - 1343 . مترجم . ب . عنوان .\r\n2 ت 2 س / 109 DSR\r\n07 / 955\r\n1379\r\nكتابخانه ملى ايران\r\n7436 - 79 م\r\nانتشارات افسون\r\nنام كتاب : تاريخ ايران ( جلد دوم )\r\nناشر : انتشارات افسون\r\nتأليف : سرپرسى سايكس\r\nترجمه : سيد محمدفخر داعى گيلانى\r\nنوبت چاپ : چاپ هفتم - اول ناشر 1380\r\nتيراژ : 2000 نسخه\r\nچاپ : پيك ايران\r\nليتوگرافى : لادن\r\nمركز پخش : دنياى كتاب ، خيابان انقلاب ، خيابان فخررازى ، كوچه وزير نظامى ، پلاك 67 تلفن : 6496014\r\n3119719 ، 6499327\r\nشابك : 8 - 0 - 7341 - 964 / ISBN : 964 - 7341 - 0 - 8\r\nشابك دوره : 4 - 2 - 7341 - 964 / ISBN 3 Vol set : 964 - 7341 - 2 - 4\r\n\r\n","description":"","footnote":"","page_name":" مقدمه 2 ","page_number":2},
  {"content":"\r\n\r\nآقاى سرپرسى سايكس مؤلف كتاب\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n\r\nتاريخ آينه گذشته است و درس حال\r\n\r\n","description":"","footnote":"","page_name":" مقدمه 4 ","page_number":4},
  {"content":"\r\n\r\n\r\n[ جلد دوم 
  ]\r\n\r\nفهرست مطالب\r\nفصل پنجاهم دورهء ذهبى اسلام 1\r\nسيد حسنى ديلم - سقوط برمكيان - مرك هارون الرشيد - امين و مأمون - اعلان خلافت مأمون در شرق - لشگركشى و مبارزات طاهر ذو اليمينين و مرك امين - آشوب در نيمه غربى قلمرو خلافت - وليعهدى حضرت رضا - فوت ناگهانى امام رضا ( ع ) - طاهر نايب السلطنهء شرق - سالهاى اخير مأمون و مرك او - علوم فنون و ادبيات در خلافت مأمون - سياحت اكتشافى مسلمانان و جغرافى - فرقهء معتزله - معتصم - و مملوكين و بنيان گذاشتن سامره - طغيان طايفهء جات يا كولىها - دستگيرى بابك - جنك با يونانيان - سالهاى بعدى معتصم - واثق .\r\nفصل پنجاه و يكم انحطاط خلافت و تجديد استقلال ايران 18\r\nعكس العمل ارتودكس ( تعصبات مذهب رسمى ) در خلافت متوكل - قصر سامره و درخت سرو كشمير - سلسلهء طاهريان - دورهء آشوب و هرج‌ومرج - طلوع صفاريان - معتمد - فتنهء زنج - كارهاى برجستهء يعقوب بن ليث - منشاء اسماعيليه - قرمطيان - طلوع سلسلهء سامانى - حالات عمرو ليث - . اوج ارتقاء سلسلهء سامانى - فساد و انحطاط و زوال - آل زيار - آل بويه يا ديلميان - غزنويان .\r\nفصل پنجاه و دوم ظهور تركان سلجوقى 38\r\nاهميت سلجوقيان - اصل و منشاء - مسعود سلطان غزنه - تأسيس سلسلهء سلجوق - شرح حالات طغرل بيك - ملك قاورد كرمان - آلپ ارسلان - اوج امپراطورى سلجوقى تحت ملكشاه - سقوط نظام الملك - مرك ملكشاه - ملاحدهء الموت - سلسلهء فاطمى - حالات حسن صباح - شيخ الجبل - ترتيب ورود فدائيان در خدمت - محمود ، بركيارق ، ملكشاه دوم - محمد - سلجوقيان كرمان - جنك صليبى و مبانى و اسباب آن - جنك اول صليبى - شكست سپاه اولى بدست سلجوقيان - تصرف نيسه و انطاكيه بدست صليبيان - حمله به بيت المقدس .\r\n\r\n","description":"","footnote":"","page_name":" مقدمه 5 ","page_number":5},
  {"content":"\r\n\r\nفصل پنجاه و سوم انحلال امپراطورى سلجوقيان 63\r\nسلطان سنجر در اوج شهرت - شرحى راجع به اساسن‌ها يا ملاحدهء اسمعيلى - سلسلهء غورى - طلوع شاهان خوارزم - سلسلهء قراختائى - شكست سنجر از قراختائيان - اسارت سنجر بدست غزها - قتل و غارت يا شقاوت و بيرحمى غزها - غارت و خرابى غزها در كرمان - استخلاص و مرك سلطان سنجر - خصال سنجر - تجديد حيات خلافت - دورهء عظمت و اقتدار خوارزمشاهيان - اتابكان - پايان يك دورهء باعظمت .\r\nفصل پنجاه و چهارم ادبيات ايران پيش از حملهء مغول 78\r\nپيدايش ادبيات مذهبى - رودكى - البيرونى - ابن سينا - فردوسى - سياست‌نامه - ناصر خسرو - عمر خيام - قابوسنامه - غزالى - معزى - نظامى عروضى - انورى و خاقانى - نظامى - شيخ عطار - تقريظ .\r\nفصل پنجاه و پنجم حادثهء مغول 96\r\nماهيت هولناك حملهء مغول - اصل و تبار مغول‌ها - يسوگاى پدر چنگيز خان - ظهور چنگيز خان - انقراض سلسلهء قراختائى - اولين حملهء مغول‌ها در آسياى مركزى - بروز عداوت با خوارزمشاه - حمله به ماوراء النهر - تعقيب خوارزمشاه و مرك او - محاصرهء اورگنج - ويرانى خراسان - خرابى مرو و نيشابور - جنك بر عليه جلال الدين - برگشت چنگيز خان به تتار - انهدام قسمت غربى و شمال غربى ايران - مرك چنگيز خان - خصال او و لياقت و هوش زياد .\r\nفصل پنجاه و ششم انقراض خلافت بدست هولاكو خان 119\r\nتقسيم امپراطورى مغول - سه اردوكشى بزرك - ميدان جلال الدين در هند - بازگشت به ايران - غياث الدين - جنك با خليفه - جنك اصفهان - جنك تن‌به‌تن جلال الدين - در 626 هجرى - فرار او از مغول و مرك او - حملهء مغول به آسياى صغير و سوريه - قتلغ خان كرمان - هيئت اعزامى مسيحى بدربار مغول - ادارهء شمال ايران پيش از هولاكو خان - ماموريت هولاكو خان به ايران - سلسلهء اسمعيليه در اوج ارتقاء - انهدام فرقهء اسمعيليه - تاراج بغداد و اعدام خليفه - سالهاى اخير هولاكو خان و مرك او .\r\nفصل پنجاه و هفتم ايلخانان وحشى ايران 140\r\nاباقا خان - حمله و هجوم از طرف روسيه - هيتون پادشاه ارمنستان و بيبرس سلطان مصر - حمله به خراسان بدست براق - يوسف شاه اول اتابك لرستان - ويرانى خوارزم و ماوراء النهر بدست اباقا - جنك ابلستين - جنك حمص - مراودهء اباقا خان با اروپا - مسافرت ماركوپولو در ايران - احمد - حكمرانى ارغوان - ژون دومون كاروينو - گىخاتو - برگشت ماركوپولو به ايران .\r\n\r\n","description":"","footnote":"","page_name":" مقدمه 6 ","page_number":6},
  {"content":"\r\n\r\nفصل پنجاه و هشتم غازان خان ايلخان بزرك 155\r\nجلوس غازان - اولين اردوكشى او بسوريه - حمله و تاخت‌وتاز به جنوب ايران از ماوراء النهر - شكست مغولان در سوريه - روابط غازان با بيزانس و دول مغرب - اصلاحات او - ابنيه و اوقاف - اولجايتو - ابو سعيد - ايلخانان آلت دست - خاندان جلايرى - آل مظفر - ملوك كرت هرات\r\nفصل پنجاه و نهم تيمور لنك 167\r\nماوراء النهر در ميانى سدهء چهاردهم - شهرت تيمور لنك - ولادت تيمور و سالهاى اول او - پيوستن به خدمت تغلق تيمور خان - اولين دربدرى و آوارگى او - تامرلان يا تيمور لنك - در جمع‌آورى خويشاوندان و اتباع پراكندهء خود - محاربات با خواجه الياس - تنازع و كشمكش بين تيمور و امير حسين - تسخير جته و خوارزم - تسليم هرات - محاصرهء كلات نادرى و ترشيز - اردوكشى به سيستان - اردوكشى به شمال ايران - اردوكشى به آذربايجان و گرجستان و فارس - تيمور لنك و حافظ - محاربات با تغتمش - لشگركشى به فارس و عراق - محاصرهء تكريت - اردوكشى دوم به روسيه - حمله به هند - اردوكشى بر عليه مماليك - شكست بايزيد - نمايندگان سياسى قسطيلى بدربار سمرقند - مرك تيمور لنك - خصال و كارهاى او .\r\nفصل شصتم سلاطين تيمورى ايران 194\r\nخليل سلطان - شاهرخ - الغ بيك پادشاه ستاره‌شناس - ابو سعيد - شاهزادگان اخير تيمورى - سلسلهء قراقويونلو يا صاحبان گوسفندان سياه - سلسلهء آق‌قويونلو يا داراى گوسفندان سفيد - اتحاد اوزون حسن با ونيس - ظهور سلسلهء شيبانى - بابر - موفقيت‌هاى ادبى و علمى سلسلهء تيمورى .\r\nفصل شصت و يكم ادبيات و معمارى در عصر استيلاى مغول 207\r\nمورخين دورهء اول مغول - تاريخ‌نويسان دورهء بعد - ياقوت - نصير الدين حكيم و عالم طبيعى و رياضى - متصوفه يا اهل سيروسلوك - جلال الدين رومى - سعدى - حافظ - جامى - قبر خدابنده در سلطانيه - مزار امام رضا ( ع ) مسجد گوهرشاد - مدرسهء خرگرد - مزار ماهون يا قبر شاه نعمة اللّه .\r\nفصل شصت و دوم ظهور سلسلهء صفوى 226\r\nاصل و نسب صفويان - شاه اسمعيل اول مؤسس سلسلهء صفوى - شكست ازبكان بدست شاه اسمعيل - شاه اسمعيل و بابر - آخرين شكست بابر بدست ازبكان - قشون‌كشى سلطان سليم مهيب - مرگ شاه اسمعيل و خصال او - طهماسب - سليمان كبير يا محتشم و حملهء او به ايران - همايون امپراطور فرارى - طغيان القاص ميرزا - قرارداد صلح بين ايران و تركيه - تسليم كردن بايزيد پسر سليمان - سفارتهاى آنتونى جنكينسون به بخارا و ايران - شرحى راجع بايران ازد . آلساندرى - اسمعيل دوم - محمد خدابنده .\r\n\r\n","description":"","footnote":"","page_name":" مقدمه 7 ","page_number":7},
  {"content":"\r\n\r\nفصل شصت و سوم شاه عباس كبير 246\r\nحملهء تركان - هجوم و حملات ازبك - كناره‌گيرى موقتى - ورود برادران شرلى در ايران - تجديد تشكيلات ارتش ايران - تشكيل قبيلهء شاهسون - سرآنتونى شرلى بعنوان يك سفير - لشگركشى موفقانه بر ضد عثمانيها - سفارت سررابرت شرلى - نبوغ شاه عباس در اداره و انتظام امور - تشجيع و ترغيب به زيارت - زندگانى داخلى او - مرك و خصال شاه عباس .\r\nفصل شصت و چهارم كشمكش بر سر سيادت در خليج فارس 261\r\nاثر دور زدن دماغهء اميد در تاريخ - اهميت هرموز - اولين لشگركشى پرتقالىها بر ضد هرموز - خراج خواستن ايرانيان - شكست لشكركشى - اشغال نهائى هرموز بدست پرتغاليان - آغاز روابط دريائى انگلستان با مشرق - اولين كوشش انگليسىها براى تجارت با ايران از راه دريا - مسافرت كونوك - مسئله ايران در آن زمان - سفارت اسپانيا بايران - نبرد جاسك - تصرف هرموز توسط انگليسيها و ايرانيان - هلنديها - فرانسويها - سفارت سردود موركوتون بدربار شاه عباس - سرمايه‌هاى انگليسى\r\nفصل شصت و پنجم معمارى و صنعت و هنر در دورهء سلسلهء صفوى 282\r\nاصفهان پايتخت سلسلهء صفوى - مسجد شاه - على قاپى يا عالىقاپو - چهل‌ستون - چارباغ - مدرسهء شاه سلطان حسين - پل اللّه‌وردى خان - كاشىها - ظروف - قالى - نقاشى - فلزكارى -\r\nفصل شصت و ششم انحطاط و زوال سلسلهء صفوى 300\r\nعلل زوال - شاه صفى - سفارت هولستين - ازبكان - تصرف همدان بدست تركان - لشگركشى به ايروان - تصرف بغداد - شاه عباس دوم - پناهندگان ازبك - اولين سفارت روسيه بايران - سليمان - جلوس شاه سلطانحسين - سفارتهاى پطر كبير - شكست در خليج فارس - لباس ايرانى كه چارلز دوم انگلستان آن را اختيار نموده .\r\nفصل شصت و هفتم غلجائيان قندهار 311\r\nمختصرى از افغانستان - سكنهء آن - ولايت قندهار - غلجائيان - تعيين گرگين خان - ميرويس - قتل گرگين خان و قتل‌عام پادگان ايرانى - استحكام قدرت توسط ميرويس - دو پيروزى او بر ارتش ايران - مير عبد اللّه - ظهور ابداليهاى هرات .\r\nفصل شصت و هشتم انقراض سلسلهء صفوى 320\r\nاولين لشگركشى محمود - خفت و رسوائى وزير و لطفعلى خان - علائم و خبرهاى بد و ميشوم - دومين لشگركشى محمود - لشگريان ايران و افغان - نبرد گلناباد - تصرف فرح‌آباد و تسليم\r\n\r\n","description":"","footnote":"","page_name":" مقدمه 8 ","page_number":8},
  {"content":"\r\n\r\nجلفا - محاصرهء اصفهان - سكنهء پهلوان بن اصفهان - مأموريت غيرموفقانهء طهماسب ميرزا - مرگ خواجه سفيد - ملك محمود سيستانى - تسليم اصفهان - انقراض سلسلهء صفويه .\r\nفصل شصت و نهم اخراج افغانها 331\r\nاولين عمليات محمود - تسليم قم ، كاشان و قزوين به افغانها - وصيت‌نامهء پطر كبير - تصرف در بند بوسيلهء پطر - تصرف رشت و باكو بدست پطر - معاهدهء شاه طهماسب با روسيه - طغيان ايرانيان در قزوين - قتل‌عام اهالى در اصفهان - تصرف شيراز - يك حمله به بندرعباس - توطئه و دسائس افغانى - قتل‌عام شاهزادگان صفوى - مرك محمود - خصائص جسمانى و خصال او - هجوم تركها بگرجستان - معاهدهء عثمانى و روسيه براى تجزيهء ايران - پيروزى ترك‌ها بر ايران غربى - تاجگذارى اشرف - پيروزى اشرف بر ترك‌ها - ملحق شدن نادر قلى به شاه طهماسب - فتح خراسان بدست نادر - شكست افغانها در مشهد دوست - دومين شكست افغانها در مورچه‌خوار - تصرف مجدد اصفهان - ريشه‌كن كردن قطعى افغانها - مرك اشرف - فرار افغانها - وصيت‌نامهء پطر كبير\r\nفصل هفتادم عروج نادر قلى به تخت سلطنت ايران 355\r\nمولد و منشاء نادر قلى - اسارت و فرار او - خدمت‌هاى او تحت رياست ملك محمود - تصرف كلات و نيشاپور بدست نادر - رؤياهاى او - پاداش براى اخراج افغانها - اولين لشگركشى نادر بر ضد تركها - لشگركشى فلاكت‌آور طهماسب بر ضد تركها - خلع طهماسب از سلطنت - نبرد كركوك - پيروزى ايرانيان بر توپال عثمان - فتح بغاوند ايرانيان - تخليهء ولايات خزر از روسها - تسليم باكو و در بند به نادر قلى - جلوس نادر قلى بتخت سلطنت - الغاء اصول عقائد شيعه - تاجگذارى نادر شاه .\r\nفصل هفتاد يكم فتوحات نادر شاه 368\r\nلشگركشى براى تنبيه بختياريها - لشگركشى به افغانستان - لشگركشى رضا قلى ميرزا بر ضد بلخ وضعيت هندوستان - مذاكرات - هجوم به هندوستان - نبرد كرنال - تسليم دهلى و غنائم آن - قتل عام - نتائج لشگركشى هندوستان - لشگركشى به سند - لشگركشى برعليه بخارا - فتح خيوه - نادر شاه در اوج قدرت خود .\r\nفصل هفتاد و دوم سالهاى آخر نادر شاه 384\r\nلشگركشى برعليه لزگىها - كور كردن رضا قلى ميرزا - طغيانها و ياغيگرىها در ايران - آخرين لشگركشى بر ضد تركيه - مسافرتهاى پيشقدمانهء التون - حوادث ياسر گذشت جوناس هانوى - بسته شدن تجارت بريتانيا از راه درياى خزر - علو نظر نادر شاه در قسمت نيروى دريائى - قتل نادر شاه - صفات او .\r\nفصل هفتاد و سوم سلسلهء بىدوام زند 397\r\nحمد خان درانى - عادل شاه - شاهرخ - اصل و منشاء ايل قاجار - محمد حسين خان قاجار - آزاد افغانى\r\n\r\n","description":"","footnote":"","page_name":" مقدمه 9 ","page_number":9},
  {"content":"\r\n\r\nو على مردان خان بختيارى - كريم خان زند - مبارزهء سه‌جانبه براى بدست آوردن قدرت - آخرين لشگركشى - سلطنت كريم خان - تصرف خارك بدست هلنديان - تاسيس نمايندگى تجارتى بريتانيا در بوشهر - لشگركشى بر ضد بصره - زكى خان - ابو الفتح ، على مراد و صديق - سلطنت على مراد - جعفر - جلوس لطفعلى خان به تخت - لشكركشى لطفعلى خان برعليه كرمان - حاجى ابراهيم - توطئه موفقانهء او - لشگركشى لطفعلى خان برعليه آغا محمد خان - آخرين پردهء اين نمايش - سرنوشت كرمان - سقوط سلسلهء زند .\r\nفصل هفتاد و چهارم تاسيس سلسلهء قاجار 419\r\nاخراج نيروهاى اعزامى روس توسط آغا محمد خان - ولايات مستقل ايران - كشورهاى همسايه - هجوم به گرجستان - تاجگذارى آغا محمد خان - گرفتن خراسان - حملهء روس‌ها - قتل آغا محمد خان - صفات او - جلوس فتحعليشاه - مدعيان مختلف .\r\nفصل هفتاد و پنجم هيئت‌هاى اعزامى انگليس و فرانسه بدربار فتحعليشاه 433\r\nمسئلهء افغان - هيئت اعزامى مهدى على خان - تهديد هندوستان توسط فرانسه - اولين هيئت سرجان ملكم - هيئت اعزامى ايران به هندوستان - سقوط حاجى ابراهيم خان - دومين شورش حسين قلى خان - قتل نادر ميرزا - اخراج افغانها از نرماشير و سيستان - پيشنهادهاى فرانسه جهت بازرگانى با ايران - اولين هيئت فرانسوى - معاهدهء فينكن شتاين - هيئت گاردان - جنك در افغانستان براى بدست آوردن قدرت - دومين مأموريت ملكم - ميسيون سرهارفورد جونز - سومين مأموريت سرجان ملكم - سفارت حاجى ميرزا ابو الحسن خان - تعيين سرگور اوزلى - پيمان قطعى\r\nفصل هفتاد و ششم جنگهاى پر از نحوست و بلاى ايران با روسيه 451\r\nالحاق گرجستان به روسيه - دو لشگركشى بر ضد روسيه - قشون ايران تحت فرمان عباس ميرزا - جنك ايروان - حمله كردن روس‌ها به گيلان - نبرد اصلاندوز - معاهدهء گلستان - شورش در ايران - سفارت ژنرال يرمولوف - لشگركشىهاى افغان - مخاصمات با تركيه - نزاع بر سر گوگچه و تصرف آن بدست روسيه - موفقيت‌هاى اوليهء ايران - جنك شمكور - جنگ گنجه - حرص و طمع فتحعليشاه - تصرف ايروان - تسليم تبريز - معاهدهء تركمان‌چاى - تعديل و تغيير جزئى معاهدهء قطعى با بريتانياى كبير - قتل گرى بايدوف .\r\nفصل هفتاد و هفتم تجاوز ايران به افغانستان 467\r\nخط مشى ايران - لشگركشى عباس ميرزا در خراسان - خصومت انگليس و روس در آسياى مركزى - محاصرهء هرات و مرك عباس ميرزا - مرك فتحعليشاه - جلوس محمد شاه بر تخت - دومين ميسيون نظامى بريتانيا - حاجى ميرزا آقاسى - رويهء محمد شاه دربارهء افغانستان - قيام دوست محمد خان - ميسيون برنز - تعهدات ويتكاويچ - دومين محاصرهء هرات - اولين جنك افغان - ميسيون بريتانيا به هرات -\r\n\r\n","description":"","footnote":"","page_name":" مقدمه 10 ","page_number":10},
  {"content":"\r\n\r\nتصفيهء حساب با ايران - شورش آقا خان - مناسبات ايران با تركيه - مرك محمد شاه .\r\nفصل هفتاد و هشتم آخرين تصفيهء حساب ايران و افغانستان 488\r\nجلوس ناصر الدين - ميرزا تقى خان امير نظام - شورش سالار - باب - اصول عقائد باب - سرگذشت با بيان - توطئه و شورش‌هاى با بيان - تأسيس ايستگاه دريائى روسى در آشوره‌ده - سقوط امير نظام - مسئله هرات - مذاكرات روسيه با ايران - بهم خوردن روابط دوستانه با بريتانياى كبير - اتحاد انگليس و افغان - تغيير حكمرانان در هرات - اشغال هرات بدست ايرانيان - دومين معاهدهء بريتانيا با دوست محمد - عمليات بريتانيا بر ضد ايران - تصميم به صلح - حكمران جديد هرات - برقرارى نفوذ ايران در ناحيهء ساحلى خليج فارس .\r\nفصل هفتاد و نهم فراگرفتن يا احاطه كردن ايران 509\r\nپيشرفت روسيه در آسياى مركزى - اولين لشگركشى به خيوه - پيشرفت روس‌ها به طرف درياى اورال - تصرف درهء سيرداريا - مناسبات روسيه با بخارا - فتح خيوه - لشگركشىهاى ايران بر ضد تركمان‌ها - خورد شدن تركمانان بدست روس‌ها - تأثير آن در ايران - تصرف هرات بدست دوست محمد - كميسيون سرحدى مكران - مسئله سيستان ، مرحلهء اول - كميسيون حكميت سيستان - كميسيون سرحدى ايران و بلوچستان - دومين كميسيون حكميت سيستان - سرحد ايران و تركيه - خلاصه .\r\nفصل هشتادم بيدارى ايران 527\r\nمسئلهء ارتباط تلگرافى بين انگلستان و هندوستان - اولين خط تلگرافى در ايران - خطوط تلگرافى هندو اروپا - نفوذ و تأثير آنها در ايران - تيپ قزاق - امتياز رويتر - افتتاح كارون - بانك شاهنشاهى ايران - امتياز تنباكو - قتل ناصر الدين شاه - اشكالات مالى مظفر الدين شاه - بانك روس - قروض ايران - ادارهء گمركات بلژيكى - تعرفهء گمركى جديد - تجزيهء تعرفهء جديد - اقدام حكومت بريتانيا - على اصغر خان اتابك اعظم - رقابت انگليس و روس .\r\nفصل هشتاد و يكم وضعيت ايران قبل از انقلاب 546\r\nنظام قديم و جديد - قدرت شاه - وظائف پادشاه - وزير اعظم - ماشين دولت - عدالت و انصاف يا دادگسترى - مجازات‌ها - عوائد و درآمدها - ماليات‌گذارى - يك دهات ايران - دهقان ايرانى - عشاير ايران .\r\nفصل هشتاد و دوم اعطاى مشروطه به ايران 562\r\nمنشأ جنبش مشروطه‌خواهى - سيد جمال الدين - پرنس ملكم خان - عين الدوله - سفر مظفر الدينشاه\r\n\r\n","description":"","footnote":"","page_name":" مقدمه 11 ","page_number":11},
  {"content":"\r\n\r\nبه انگلستان - ايران قبل از انقلاب مشروطيت - اولين بست - مهاجرت به قم - بست بزرك در سفارت انگليس - فرمان مشروطهء ايران - قانون انتخابات - افتتاح مجلس شوراى ملى - امضاى قانون اساسى\r\nفصل هشتاد و سوم سوء قصد براى برانداختن مشروطه 575\r\nجلوس محمد عليشاه - قتل اتابك اعظم - نمايندگان مجلس - انجمن - كابينهء ناصر الملك - كودتاى بىنتيجهء دسامبر - قرارداد روس و انگليس 1907 - دست‌اندازى تركيه - كودتاى موفقانه - محاصرهء تبريز - پيشروى از رشت - بختيارىها - حركت بسوى تهران - تصرف تهران و خلع شاه از سلطنت .\r\nفصل هشتاد و چهارم عدم موفقيت حكومت مشروطه 595\r\nسلطان احمد شاه - اختلاف داخلى - يك كابينهء افراطى - مسئله نيابت سلطنت - كوشش شاه مخلوع - ميسيون مالى آمريكائى - اوليتماتوم روس‌ها - بمباران مزار مشهد - مطالعه در نظامات جديد - خاتمهء دورهء تسلط و نفوذ بختياريها - سالار الدوله - فعاليت‌هاى آلمان در خليج فارس - ايران قبل - از جنك بزرك .\r\nفصل هشتاد و پنجم اولين سال جنك بزرك ( بين المللى ) 613\r\nوضعيت ايران در شروع جنك بزرك - تجاوزات روس و ترك در آذربايجان - عمليات روس و ترك در آذربايجان و ماوراء قفقاز - تصرف بصره - عمليات در حوالى اهواز براى محافظت لولهء نفت - سياست آلمان در خاورميانه - فعاليت‌هاى واسموس - دستجات آلمانى در كرمانشاه ، اصفهان ، يزد و كرمان - مقدرات ايران در اين موقع باريك و بحرانى - عمليات موفقانهء روس در همدان ، قم و كاشان - عمليات روس و انگليس در ايران شرقى - ميسيون اعزامى آلمان به افغانستان - راجع به اوضاع ايران در اواخر 1915 .\r\nفصل هشتاد و ششم 1916 يكسال پرجذرومد 633\r\nكشمكش بين روس و ترك در مغرب ايران - يك هيئت اعزامى به جنوب ايران - سربازگيرى در بندرعباس - قتل در لنگه ، پنج كور و سقوط كوت العماره - حركت يك ميسيون به مكران - خط جنگى شرقى ايران در 1916 - موفقيت قوام الملك و مرك ناگهانى او - اوضاع سياسى در كرمان - فرار ميسيون آلمانى از كرمان و دستگيرى آنها در شيراز - حركت بسوى كرمان - عزيمت به يزد - حركت به اصفهان - وضعيت اصفهان - گشايش جادهء اهواز - حادثهء سيرجان - وضعيت فارس - حركت بسوى شيراز .\r\nفصل هشتاد و هفتم اعادهء نظم در جنوب ايران 658\r\nمنشاء ژاندارمرى سوئدى - افسران سوئدى ، مشى و رويه و عدم موفقيت آنها - تحويل ژاندارمرى\r\n\r\n","description":"","footnote":"","page_name":" مقدمه 12 ","page_number":12},
  {"content":"\r\n\r\nنوامبر 1916 - مسئله ارتباطات - شورش در كازرون - اسراى آلمانى - برسميت شناختن پليس جنوب مارس 1917 - ورود قواى امدادى آوريل 1917 - تشكيلات پليس جنوب - قشقائىها - ايلات خمسه - تغيير در سياست ايران ژوئن 1917 - عمليات بر ضد ايلات راهزن در 1917 .\r\nفصل هشتاد و هشتم اضمحلال روسيه و مأموريت ژنرال دنسترويل 679\r\nلشگركشى موفقانه بهار روس‌ها در 1917 - تجزيه يا انحلال ارتش روس در ايران - سقوط و اضمحلال روسيه به منزلهء تهديد جدى براى امپراطورى هندوستان - ارمنستان ، گرجستان و جمهورى آذربايجان - سبب اعزام ميسيون دنسترويل - حمله به انزلى از راه ايران - كوچك خان و جنگلىها - عقب‌نشينى بسوى همدان - ژنرال باراتوف و بيچراكوف - محافظت خطوط ارتباطى دنسترويل - سربازگيرى - ورود كمك و لشكركشى بر ضد جنگلىها - كوشش براى دفاع باكو - فرار ارامنهء آشورى از اروميه - ميسيون نظامى در تحت فرمان سرلشگر سرويلفريد مالسون .\r\nفصل هشتاد و نهم محاصرهء شيراز توسط قشقائىها و آخرين شكست آنها 696\r\nابراز خصومت به انگليس‌ها در جنوب ايران - مبادلهء يادداشت بين دولتين انگليس و ايران - فرار افراد پليس جنوب - تنبيه و مجازات عشائر در سر خطوط مواصلات - اوضاع در ماه مه 1918 - اشكالات تهيهء آذوقه - اردوگاه شيراز - شروع تعرض توسط صولت الدوله - عمليات ده شيخ - شورش در خانه زينيان - عمليات احمدآباد - تصرف مراكز مهم در شيراز - انتصاب ايلخانى جديد و متفرق شدن دشمن - عمليات چنار راهدار - تعاقب صولت الدوله - دفاع آباده - استخلاص آباده - آخرين شكست ايل قشقائى - رفتار پليس جنوب - ناخوشى عمومى بزرگ آنفلوانزا ( ذات الريه ) - موقعيت در كرمان - افتتاح جادهء بوشهر و شيراز - نتيجه .\r\nفصل نودم ايران پس از جنگ بزرگ ( 1914 ) 720\r\nنمايندگان ايران در كنفرانس صلح - قرارداد ايران و انگليس 1919 - ماليه و تعرفهء گمركى - هيئت نظامى ايران و انگليس - جمهورى آذربايجان - هجوم بلشويكها بايران - ارمنستان - مواصلات و حمل و نقل - راه‌آهن - حمل و نقل موتورى - بنادر - ادارهء تلگراف هند و اروپا در ايام جنگ بزرگ - بانك شاهنشاهى ايران - شركت نفت انگليس و ايران - بازرگانى - اوضاع فعلى - يك استدعا .\r\nآخرين مقاله 749\r\nقرارداد پوتسدام 1911 - اطلاعات جديد راجع بفعاليتهاى جنگى آلمانيها در ايران - صعود رضا خان به تخت سلطنت - سياست رضا خان - الغاء قرارداد ايران و انگليس 1921 - دومين هيئت مالى آمريكا 25 - 1922 - ايران و روسيه - روابط ايران و تركيه - ايران و افغانستان - ايران و عراق - الغاء كاپيتولاسيون 1928 - تعرفهء گمركى 1928 - راه‌آهن سرتاسرى ايران - ايران و مسئلهء هوانوردى - راه هوائى به هندوستان - اوضاع مالى - موقعيت ايران در 1930 .\r\n\r\n","description":"","footnote":"","page_name":" مقدمه 13 ","page_number":13},
  {"content":"\r\n\r\nآباقا\r\nفهرست تصويرها\r\nشرح صفحه\r\nگنبد قابوس 31\r\nقبر سلطان سنجر 70\r\nمنظرهء فازمحل ولادت فردوسى 83\r\nقبر عمر خيام 89\r\nشيرين و فرهاد 93\r\nيكنفر صحرانشين مغول دورهء چنگيز خان 100\r\nقراختائى ، اندكى پيش از زمان چنگيز خان 103\r\nمحاصرهء اورگنج 109\r\nحصار طوس 130\r\nمحاصرهء بغداد بدست هولاكو 134\r\nپل زاب 159\r\nسكو يا منبر سنگى در سيرجان 163\r\nتيمور لنك 170\r\nمدرسهء شيردار در سمرقند 189\r\nآرامگاه تيمور لنك 190\r\nقبر تيمور لنك 193\r\nحملهء پادگان محاصره شده بر محاصره‌كنندگان نزديك سمرقند 199\r\nبابر ( مؤسس سلسلهء مغوليسهء هند ) بر تخت 205\r\nگنبد خدابنده در سلطانيه 217\r\nمسجد گوهرشاد 221\r\nقبر شاه نعمت اللّه در ماهون 223\r\nشاه اسمعيل آغاى جانيزرى ( ينكى چرى ) ها را در ميدان جنك چالدران ) بقتل مىرساند 233\r\nمجلس ضيافت شاه طهماسب از همايون 236\r\nقلعهء هرموز 266\r\nشرح صفحه\r\nكاخ سلطنتى در اشرف مازندران 279\r\nمسجد شاه اصفهان 283\r\nمجلس ضيافت شاه طهماسب 285\r\nچهل‌ستون 288\r\nمدرسهء شاه سلطانحسين در اصفهان 290\r\nپل اللّه وردى خان 292\r\nخرابهء يك قصر در سلطانيه 347\r\nنادر شاه 267\r\nنادر شاه به محمد شاه حمله ميبرد 374\r\nجوناس هانوى و دو هرمان از سرهاى بريده در نزديك استراباد 392\r\nكريم خان 403\r\nلطفعلى خان 412\r\nحاج ابراهيم پادشاه ساز 414\r\nآغا محمد خان 428\r\nفتحعليشاه 431\r\nعبد البها 496\r\nكلك رانى در درياچهء سيستان 422\r\nناصر الدين شاه 532\r\nعكس گنبد طلاى مزار امام رضا ( ع ) در بمباران روس‌ها كه علامت گلوله در گنبد نمودار است 602\r\nدستهء افسران روسى و انگليسى در اصفهان 649\r\nملاقات با قشقائىها 671\r\nفرمانفرما 701\r\nافراد ستاد نظامى پليس جنوب 711\r\nرضا خان 756\r\n\r\n","description":"","footnote":"","page_name":" مقدمه 14 ","page_number":14},
  {"content":"\r\n\r\nبسمه تعالى\r\n\r\nمقدمهء مترجم\r\nكتابى كه اكنون از نظر خوانندگان گرامى ميگذرد جلد دوم تاريخ ايران تأليف سرپرسى سايكس يكى از نويسندگان و ايران‌شناسان انگلستان است كه بواسطهء اين كتاب يعنى تاريخ ايران كه يكى از تأليفات او بشمار مىآيد در تمام محافل علمى اروپا و نيز در خاورميانه معروف مىباشد . اين بنده در مقدمهء خودم بر جلد اول كتاب كه در سال 1323 ش بطبع رسيده شرح حال مؤلف و سير و سياحت شرق خاصه ايران و نيز عدهء تأليفات او را به تفصيل نوشته تكرار آن را در اينجا زايد ميدانم و لذا توجه خود را به طرف مجلد حاضر معطوف داشته و قبلا براى روشن شدن ذهن خوانندگان مينويسم كه تاريخ ايران در بخش حاضر از 170 ه . ق ( 786 م ) دورهء پنجمين خليفهء عباسى آغاز شده و بتاريخ معاصر يعنى دورهء حاكميت پهلوى و بالاخره تا 1930 م خاتمه مىپذيرد و در حقيقت مؤلف ، سرگذشت زياده از سيزده قرن كشور را مطابق روايات مورخين شرق و غرب و آثار مكتشفه در دسترس طالبان تاريخ گذارده است .\r\nاز غور در مآخذ « 1 » كتاب كه ما آن را در آخر اين بخش آورده‌ايم به خوبى ميتوان دانست كه اين نويسنده در جمع‌آورى مدارك و اسناد ، مجاهدت نموده است . آرى او بيشتر منابع قديم و جديد و مخصوصا كتابهائى را كه زياده از دو قرن باينطرف خاورشناسان و فضلا و محققين اروپا نوشته‌اند از نظر گذرانيده بعلاوه سالها در خاك ايران مشغول مسافرت و سياحت بوده رسوم و عادات و آثار و يادگارهائى كه در هركجا بوده بدقت مشاهده و مطالعه نموده و از هركدام براى هدف منظور خود استفاده كرده است . او در يك مورد مينويسد كه نگارنده با كمال جرئت ادعا مىكند كه از نسل حاضر هيچ انگليسى حتى هيچ اروپائى ديگرى بيشتر و بهتر از اينجانب بسير و سياحت نواحى\r\n\r\n\r\n","description":"","footnote":"\r\n( 1 ) - از دوست دانشمندم جناب آقاى سعيد نفيسى استاد معظم دانشگاه تشكر ميكنم كه نظر به عجله‌اى كه در كار طبع كتاب بود فهرست مآخذ را كه به چند زبان بوده بىهيچ منتى ترجمه نموده و در اختيار ما گذاشتند .\r\n","page_name":" مقدمه 15 ","page_number":15},
  {"content":"\r\n\r\nشرقى و جنوبى ايران موفق نگرديده و از طرفى موقعيت و رتبهء رسمى نويسنده « 1 » بهترين وسيله براى ملاقات طبقهء منورهء اهالى و كسب اطلاعاتى بوده است كه خود اين نعمت كمتر نصيب ديگر سياحان رجى مىشود . با اينهمه ، همواره بايد در نظر داشت كه وى يكى از كارگزاران دولت انگليس در ايران بوده و همين امر ، در تحليلهاى وى ، تأثيراتى به سود دولت مربوطه داشته است .\r\nتجزيه و تحليل كتاب حاضر و شرح مطالب و مسائل مندرجه و اظهارنظر در هر يك از حوصلهء ما خارج است . چه يك كتاب بدين قطورى و درعين‌حال مهم كه در آن از تاريخ پر از حوادث هزار و سيصد سالهء اخير ايران مفصلا بحث و تحقيق شده چگونه با ضيق مجال و كمى سرمايه ميتوان از عهدهء آن بيرون آمد . علهذا اين قسمت را بعهدهء خوانندگان محقق ميگذارم و ميروم براى روشن شدن ذهن قارئين گرامى كلمه‌اى چند در پيرامون كتاب بعرض ميرسانم :\r\nبايد دانست كه كتاب داراى خصوصيات و مزايائى است كه از جمله يكى روش نگارش و رعايت اسلوب جديد تاريخ‌نويسى است . توضيح اينكه مؤلف در شرح احوال سلاطين و وضع دربارها از شرح و بسطهاى زياد يا ذكر افسانه و خطابه‌هاى تاريخى و امثال آن حتى الامكان احتراز نموده و در نقل وقايع و حوادث كه غالبا آنها را مورخين پشت سر يكديگر قطار كرده‌اند بذكر وقايع برجسته و حوادث مهم پرداخته و سخن اينجاست كه آنها را هم‌چنانكه وظيفهء اساسى مورخ است تلخيص مىكند و نيز در موارد كثيره نظر به جنبهء عملى تاريخ خواسته بين حوادث ايجاد رابطهء معنوى نمايد و اما حوادث مهم جنگى و ميدان‌هاى نبرد را او چون خود متخصص در فن نظام و جنگ آزموده است بر خلاف غالب تاريخ‌نويسان ما كه به جزئيات نپرداخته‌اند اكثرا تشريح نموده آئين صف‌آرائى ، تدابير نظامى ، طرز حملات و استعمال نوع اسلحه و آلات حرب و غيره را به تفصيل نگاشته ، عوامل و جهات غلبه و شكست را در نظر خواننده ظاهر و مجسم ميسازد .\r\n\r\n\r\n","description":"","footnote":"\r\n( 1 ) - سرپرسى سايكس چندين سال در خراسان و كرمان سركنسول بود و نيز در بلوچستان و سيستان بطورى كه در مقدمهء جلد اول ذكر شد تصدى مشاغل مهم و عالى داشته‌اند .\r\n","page_name":" مقدمه 16 ","page_number":16},
  {"content":"\r\n\r\nخوانندگان از مطالعهء فصل اول كتاب حاضر و غور در مطالب و مندرجات آن راجع به روش نگارشى كه گفتيم زمينهء روشنى بدست آورده بقيهء كتاب را مىتوانند به آن مقايسه كنند . چه اينكه مؤلف حالات يك عده از خلفاى عباسى كه از شخصيت‌هاى برجستهء آن خاندان محسوبند و نيز حوادث و واقعات عصر آنها را كه هريك دفتر ضخيمى ميشوند با همان روشى كه در فوق ذكر شد موجز و مفيد و در يكى چند صفحه نقل كرده است ، ليكن موضوع تطور منطقى يا انقلاب ادبى عصر مأمون را كه يك موضوع مهم تاريخى و مكمل عصر طلائى اسلام بشمار مىآيد شرح و بسط داده مطالب و نكاتى ذكر نموده كه بسيار دقيق و عالى و درعين‌حال دلچسب و شيرين ميباشند . در اينجا او در خاتمهء بيانات راجعهء به اسفار اكتشافى مسلمانان شرحى نگاشته كه ما يك قسمت آن را كه حاكى از وسعت نظر و آزادى قلم نويسنده است براى جلب نظر خوانندگان ذيلا نقل ميكنيم :\r\n« اروپائيانى كه شرق را از روى جهالت به حقارت نگاه مىكنند خوبست شرقى و پيشرفتى را كه در هريك از رشته‌هاى علم و ادب و نيز صنايع و فنون كه در آن قرن در ميان مسلمانان وجود داشته است با ظلمت جهل و نادانى كه سراسر اروپا را فراگرفته بود مقايسه كنند و بايد گفت كه شرق در تمام شعبه‌هاى فعاليت عقلانى بر غرب گرفتار تاريكى جهالت بطور غير قابل مقايسه‌اى تفوق و برترى داشته است و اين جهالت و نادانى حقيقة تا مدت پانصد سال دوام داشت و تا سدهء دوازدهم دنياى مسيحيت نتوانست طوق تقليد شرق را از گردن دور بيفكند » .\r\nديگر از خصوصيات يا تازگيهاى كتاب مباحث ادبى ، فنى و بالاخره اجتماعى كتاب است و شرح اين اجمال آنكه مؤلف در فصل 54 تحت عنوان ادبيات ايران پيش از حملهء مغول از سخنوران و نويسندگان و نيز حكما و فلاسفه و در فصل 61 در ادبيات و معمارى در عصر استيلاى مغول از تاريخ‌نويسان و سخنوران ، عرفا و متصّوفه و نيز ابنيه و آثار تاريخى و در فصل 65 تحت عنوان معمارى و صنعت و هنر در دورهء صفويه از تمام شاهكارهاى معمارى عصر مزبور و نيز از صنعت كاشى و كاشىكارى ، ظروف ، قالى ، نقاشى و فلزكارى با قلم آزاد و بيطرفانه و درعين‌حال محققانه مفصل و مشروح بحث نموده و داد سخن داده است و مخصوصا در صنعت قالى بياناتش تازه و متين و در عين\r\n\r\n","description":"","footnote":"","page_name":" مقدمه 17 ","page_number":17},
  {"content":"\r\n\r\nحال شيرين و جالب و جاذب است . اين دانشمند مينويسد كه قالى از سه هزار سال پيش از ميلاد در ايران معمول بوده است و در قبال آنهائى كه معتقدند كه آن اصولا از روز اول تاكنون در ايران تغييرى نكرده ميگويد ورود اسلام بايران در نقش قالى تأثير مهمى داشته كه او آن را چنان كه ملاحظه خواهيد نمود به دو قسمت متمايز و جالب توجهى تقسيم نموده است .\r\nاو در همينجا مينويسد كه پيشرفت حيرت‌انگيز ايران در كشيدن صورت گلها ، اشكال هندسى ، نقوش درهم عربى ما را مديون خود ساخته ، چنان كه بسيارى از نقوش پرده‌ها ، كاغذهاى ديوارى ( نقشه‌دار ) و بعضى ديگر از اشياء كارخانه‌هاى امروز انگلستان از نقوش قاليهاى ايرانى اقتباس شده است .\r\nاين دانشمند نيروى معنوى ايرانيان و روح نبوغ ايرانى را در هرچيز ستوده و سر زمين ايران را ثابت مىكند كه مردزاى و هنرنماى است . در پايان دورهء عباسيان در يك مورد ميگويد كه راستى براى هرفردى كه علاقمند به سعادت ايران است از اين جالب تر چيزى نيست كه مىبيند در اين دوره يعنى دورهء عباسيان كه عصر طلائى اسلام است چگونه روح نبوغ ايرانى برترى خود را در همه امور نشان داده و صنايع و فنون ايام صلح چطور باوج كمال رسيده است و در جاى ديگر مينويسد كه با وجوديكه زبان عرب تا چندين نسل زبان علمى و ادبى ايران شمرده ميشد قسمت مهم اين ادبيات و علوم نتيجهء افكار و تراوش قلم فضلاى ايران بوده است و محققين و دانشمندانى كه گذشته‌اند اكثرا ايرانى و از فرزندان نامى ايران بوده‌اند .\r\nاين را هم نبايد نهفته گذاشت كه مؤلف همانطور كه از ذكر محاسن در هيچ مورد خوددارى نكرده معايبى هم در هرجا كه بنظرش رسيده روى آئين و اصول انتقاد با صراحت لهجه آن را گوشزد نموده است ، ولى بايد در نظر داشت كه او منقد اعمال طبقات عالى و حكومات ناصالح وقت است و دولت‌هاى خودسر را انتقاد مىكند ، توضيح اينكه مؤلف از سال 1892 از مدتى قبل از مشروطيت ايران تا 1918 آخرهاى جنگ بين الملل اول در ايران و بلوچستان مسافرت ميكرده و معلوم است كه با طبقات عالى و حكام و خوانين تماس داشته و اوضاع كشور را از نزديك مشاهده مىنموده است . چنان كه در پايان كتاب تحت عنوان « يك استدعا » شرحى نگاشته كه ما براى\r\n\r\n","description":"","footnote":"","page_name":" مقدمه 18 ","page_number":18},
  {"content":"\r\n\r\nروشن شدن ذهن خوانندگان چند قسمت آن را ذيلا مىنويسيم :\r\n« براى من واضح است تا وقتى كه طبقات عالى جامعهء ايران خود را اصلاح نكنند و مثل ديگر كشور آسيائى يعنى ژاپن از امتيازات خود دست نكشند ترقى حقيقى نصيب ايران نخواهد شد . مثل تركى است كه ميگويند « ماهى از سر ميگندد » بنابراين مادامى كه اشراف ايران از غارت هموطنان خود دست برندارند و نخواهند كه از ثمرهء آن روستا بر روى روستا به ثروت خود بيفزايند و مادامى كه دسته‌هاى كثير نوكرهاى بيكارهء خود را از خدمت نرانند و خودشان با امانت و درستى براى اعتلاء ايران به كار نپردازند محققا روزگار تيره‌ترى در پيش دارند . . . در قرون وسطى اروپا نيز زير فشار خوانين دزد مثل ايران امروز شده بود و با وجود اين با متانت گرچه بكندى انجام گرفت و بجانب روشنائى و آزادى رهسپار شد ، دليلى نيست كه ايران نيز پيروى از اين راه نكند . اما وقت تنگ است » .\r\n« من مطالب را آنطور كه هستند نگاشتم و با اين عمل خود ممكن است افراد شاخص و ممتازى را كه در صحنهء ايران هستند آزرده باشم ، ولى سالها قبل ماتيو پاريس پير عاقل گفته است كه عمل نويسندگان تاريخ بسيار دشوار است . چه اگر راست بنويسند باعث برانگيختن مردم ميشوند و اگر آنچه كه نقل ميكنند دروغ باشد خدا را بخشم مىآورند . من هرچند كه اوضاع كنونى مبهم باشد از اميدوارى دست‌بردار نيستم و از ايران استدعا ميكنم كه حقيقت آنچه نگاشته‌ام از جانب يك دوست قديمى و صادق به پذيرد و در اين دوران جديدى كه اكنون طالع است وظيفهء خود را چنان كه شايستهء گذشتهء درخشانش باشد انجام دهد . »\r\nما باز تذكر ميدهيم كه آنچه در كتاب مورد انتقاد است اعمال طبقهء حاكمه قاجاريه است كه حساب آن را بايد از حساب ملت جدا كرد و اينك يكى از آن موارد را ما براى نمونه ذيلا ذكر ميكنيم :\r\nدر فصل 81 تحت عنوان وضعيت ايران قبل از انقلاب ( مشروطيت ) اصول حكمرانى دربار و ساير مسائل اجتماعى عصر قاجاريه را مؤلف تحت مطالعه آورده و در هريك مبسوطا صحبت داشته مدلل ميدارد كه بواسطهء فقدان هرنوع تشكيلات و ضعف و فساد قوهء حاكمه هرج‌ومرج در همه جا غالب بوده است ، در يك‌جا ميگويد « سلسلهء\r\n\r\n","description":"","footnote":"","page_name":" مقدمه 19 ","page_number":19},
  {"content":"\r\n\r\nقاجار يك نيروى نظامى تشكيل دادند ولى بعلل رواج رشوه و ارتشاء و از بين رفتن روح نظامى در طبقات عاليه از روى نوميدى بقدرى بىكفايت و نالايق شده بودند كه ايام انقلاب يعنى مشروطيت مشكل بود اسمى از آنها برد و قدرى پايين‌تر ميگويد « بىعدالتى وحشت‌زا و رشوه و ارتشاء محاكم دولتى مانند محاكم مذهبى است و تا زمانى كه اين اصطبل‌هاى اوژين ( مقصود محاكم دورهء قاجاريه است ) پاك نشده هيچ اميدى براى اصلاحات داخلى ايران نمىتوان داشت » .\r\nما اين بيان را در همينجا ختم ميكنيم و ميرويم سر اصل مطالب و مينويسيم كه از مسائل مهمهء كتاب حاضر مسئله روابط سياسى اروپا با دربارهاى ايران است كه مؤلف در اين قسمت و نيز در باب سياحان و جهانگردان اروپا كه از زمان مغول و تاتار تا تاريخ معاصر ، ايران را به عناوين مختلف سياحت كرده‌اند شرح و بسط داده و در هر كدام به تفضيل سخن رانده و نكته‌اى فروگذار نكرده است . همينقدر مينويسم كه در اين مباحث مطالب و نكاتى ذكر شده كه بسيار سودمند و در كمتر كتابى نظير آن يافت مىشود .\r\nبراى مزيد اطلاع خوانندگان مىنويسم كه اين ترجمه نقل از نسخهء اصل انگليسى از چاپ سوم آخرين چاپ كتاب است ، چه اينكه نسخهء اصلى سه بار : 1915 و 1921 و 1930 بطبع رسيده و سخن اينجاست كه در طبع دوم و سوم مسائل زيادى بر كتاب افزوده شده است . توضيح اينكه در طبع دوم حادثهء جنگ بين الملل اول تا آنجا كه تماس و ارتباط بايران داشته و ساير حوادث و واقعاتى كه در دنبالهء آن تا حدود 1919 رخداده همه را مؤلف مشروحا در كتاب آورده و نيز در طبع سوم تحت عنوان « آخرين مقاله » مسائل و واقعات مهمه‌اى از جمله كودتاى اسفند 1299 ، سقوط و انقراض سلسلهء قاجاريه و صعود رضا خان بر تخت سلطنت و تأسيس حكومت پهلوى و مسائل و حوادث مهمهء ديگرى تا 1930 م مطابق 1308 شمسى تماما در كتاب ضبط شده است . مؤلف محترم تا اواخر جنگ بين الملل دوم حيات داشته و مطابق شرحى كه به خود اينجانب در اثناء چاپ جلد اول كتاب نوشتند با علاقه و اشتياق مفرطى ميخواستند چاپ چهارم كتاب را شروع كنند و دنبالهء اين تاريخ يعنى حوادث و واقعات بعدى از آن جمله شرح جنگ بين\r\n\r\n","description":"","footnote":"","page_name":" مقدمه 20 ","page_number":20},
  {"content":"\r\n\r\nالملل دوم را هرمقدار كه مربوط بايران بود ضميمه نموده و تاريخ ايران را تا زمان خويش يعنى تا قريب 1945 بياورد ولى بدبختانه عمرش وفا نكرد و در ژوئن 1945 از اينجهان درگذشت . ضمنا تذكر مىدهم كه در هريك از چاپهاى مزبور ديباچه‌اى است بقلم مؤلف كه همه در مقدمهء جلد اول گذشت و خوانندگان مىتوانند به آنجا مراجعه كنند .\r\nما از بيان فوق نتيجه گرفته ميگوئيم كه مؤلف در چاپ سوم كتاب سرگذشت مفصل اين كشور را از قديمترين اعصار يعنى از دو هزار و چهارصد و پنجاه سال پيش از ميلاد مطابق جديدترين كشفيات تا عصر حاضر بطور مسلسل باز نموده است او خود در آخر ديباچهء چاپ سوم چنين مينويسد « در خاتمه اميدوارم كه چاپ سوم كتاب براى ملت ايران همان ملتى كه لذيذترين ايام و بانشاطترين سالهاى زندگانى خود را در ميان آنها بسر برده‌ام مفيد و سودمند افتد و آنگاه كه اين نگارش به اروپائيان كومك نمايد تا پى بتاثير عميقى برند كه ايران در تمدن و صنايع و فنون ما در ادوار گذشته داشته - است اينوقت است كه من حقا به پاداش خود رسيده‌ام » .\r\nترجمهء حاضر نظير ترجمهء جلد اول طابق النعل بالنعل مطابق با نسخهء چاپ سوم - است و آنچه در اصل بوده متنا و هامشا ما همه را در نقل آورده‌ايم ، حتى تشكيلات پليس جنوب در حدود 1917 و زد و خوردهائى كه در آن ايام با ايل نجيب و دلاور قشقائى روى داده هرچند اين قسمت را در خور حذف دانسته و نميخواستم كه در اين ترجمه بيايد ليكن از نظر رعايت اصل و اينكه مسئله مزبور امروز جزء تاريخ ايران قرار گرفته و حذف آن بيفايده و خلاف امانت است خواهى نخواهى تمامى آن را باقى گذاشتم . اما راجع به تصاوير كتاب ما بيشتر از تصاوير نسخهء چاپ دوم استفاده كرده‌ايم ، زيرا مؤلف در چاپ سوم كتاب بواسطهء ضميمه كردن مسائل زياد از عدهء تصاوير كاسته است . نقشهء بزرك و الوان و فوق العاده حساس كتاب كه در مقدمهء جلد اول وعده داديم كه آن را در اين مجلد ضميمه نمائيم افسوس كه مطابع فعلى ما از عهده ترسيم و چاپ آن بطوريكه بايست برنيامدند و وسائل مراجعهء بخارج و تهيهء آن از مطبعهء خود كتاب در لندن هم براى ما فراهم نبود ناچار در اين چاپ از آن صرف‌نظر نموديم . با وجوديكه در تصحيح و چاپ اين كتاب نهايت دقت و اهتمام را مرعى\r\n\r\n","description":"","footnote":"","page_name":" مقدمه 21 ","page_number":21},
  {"content":"\r\n\r\nداشته با كمال تأسف اغلاط زيادى پيش آمده كه آن را در غلطنامه قيد كرده‌ايم ، رجاء واثق آنكه خوانندهء گرامى به پاداش رنج ممتدى كه در ترجمه و طبع اين تاريخ برده شده قبل از مطالعهء كتاب زحمت مراجعهء بغلطنامه را كه ما آن را در آخر كتاب آورده‌ايم بر خود گوارا ساخته ساعتى به تصحيح كتاب پردازد . مع الوصف بايد اعتراف كنم كه اين ترجمه خالى از نقائص و خطا و لغزش نيست ، در انگليسى مثل است كه ميگويند « آنكس كه اشتباه نكرده كار نكرده است » ولى اميد دارد كه در چاپهاى بعد بتدريج از نقائص آن كاسته شود\r\nوظيفه اخلاقى خود ميدانم كه از مساعدتهاى اولياء وزارت فرهنك سپاسگذارى كنم زيرا كه ترجمهء حاضر در وزارت جناب آقاى دكتر عيسى صديق بوجود آمد و اينك در زمان جناب آقاى دكتر سنجابى وزير دانش‌پرور صورت اتمام پذيرفته و هديهء اهل ادب و دانش ميگردد . در اينجا ذكر اين نكته نيز لازم است كه انجام اين خدمت فرهنگى با مساعدت گرانبهاى عده‌اى از دوستان فاضل و دانشمندان گرانمايه پايان يافته است و اين بنده به سهم خود مساعى جميلهء كليه آن دانش‌پژوهان را سپاسگزار ميباشم و چون ذكر اسامى آن بزرگواران موجب تطويل خواهد شد لذا فقط بعنوان بيت القصيده و براى حسن ختام يادآور مىشود كه جناب آقاى سيد حسن تقىزاده رئيس دانشمند مجلس سنا پس از طبع ، قسمت اعظم اوراق اين كتاب را با كمال لطف و مهربانى مرور فرمودند و اين ، شايستهء سپاس مخصوص است . من اينمقدمه را با اظهار قدردانى از حسن مراقبت كاركنان محترم چاپخانهء رنگين در خوبى و حسن جريان طبع و مسئلت دوام توفيق جگرگوشهء دلبندم محمود فخر داعى كه در اين كار بزرك همواره دستيار من بوده ختم ميكنم .\r\nتهران - دىماه 1330\r\nسيد محمد تقى فخر داعى گيلانى\r\n\r\n","description":"","footnote":"","page_name":" مقدمه 22 ","page_number":22},
  {"content":"\r\n\r\nتاريخ ايران\r\nتأليف\r\nآقاى سرپرسى سايكس\r\nترجمهء\r\nآقاى سيد محمد تقى فخر داعى گيلانى\r\n\r\n","description":"","footnote":"","page_name":" هوية الكتاب 1 ","page_number":23},
  {"content":"\r\n\r\nسكهء مأمون و امام رضا ( ع )\r\n\r\nفصل پنجاهم دورهء ذهبى اسلام\r\nالا انها كانت دولة كثيرة المحاسن . جمة المكارم اسواق العلوم فيها قائمة و بضائع الاداب فيها نافقة و شعائر الدين فيها معظمة و الخيرات فيها دارة . . . و الثغور محصنة . « 1 » ( گفتار الفخرى دربارهء سلسلهء عباسى ) شكوه و جلال هارون الرشيد - 170 - 193 هجرى ( 786 - 809 )\r\nدر كنار دجله و نزديك بقاع زر اندود بغداد و باغهاى قديمى و با خضارت آنجا كه ديوارهاى بلند دارند زادگاه منست ، من مسلمانى پاك اعتقاد هستم و كلمهء شهادت بر زبانم جارى گشته است ، زيرا در دورهء طلائى هارون - الرشيد روزگار مىبرده‌ام .\r\nشرح فوق ( ترجمهء اشعار تنيسون « 2 » شاعر شهير انگليسى ) كه براساس كتاب غير قابل زوال « هزار و يك شب » قرار دارد شكوه و جلال عصر طلائى اسلام و تماس نزديك آن با هارون ، سليمان سلسلهء عباسى هردو را بر ما ظاهر ميسازد . اين خليفهء نامى كه معروف بجسارت و فعاليت است در جنگ‌هائى كه بر ضد امپراطورى روم شرقى تقريبا هرسال جريان داشت شركت كرده و در خلافت او نيروى دريائى مسلمانان در مديترانه با موفقيت كامل جنگيده و در همه جا پرچم اسلام در اهتزاز بود .\r\nچيزى كه پيش از همه جالب توجه است اينكه شارلمان هيئتى مركب از دو\r\n\r\n\r\n","description":"","footnote":"\r\n( 1 ) - چون عبارت اصل عربى فوق از حيث فصاحت و شيوايى و نيز جامعيت از ترجمهء انگليسى آن به نظر بهتر و برتر آمد لذا آن را ترجيح داده و بدرج آن مبادرت نمودم . ( مترجم )\r\n( 2 ) -  Tennyson \r\n","page_name":" 1 ","page_number":24},
  {"content":"\r\n\r\nنفر مسيحى و يك نفر يهود كه شخص اخير احتمال دارد سمت ترجمانى را دارا بود بسفارت نزد هارون گسيل داشت كه تسهيل وسايل آسايش زائرين مسيح و دستيابى بقبر مقدس و نيز افتتاح باب تجارت و بازرگانى را از مقام خلافت تقاضا نمايد . خليفه هدايائى در مقابل كه براى شارلمان فرستاد از جمله يكى فيل بوده است كه آن در مدت چندين قرن اول دفعه‌ايست كه در اروپاى غربى ديده مىشود « 1 » . بارى برحسب دستور خليفه اسقف بزرگ بيت المقدس كليدهاى مزار شريف را براى شارلمان فرستاد و نيز در تعقيب تقاضاى نمايندگان فرنگ هارون نه فقط از زائرين غربى حمايت كرده و منظور آنها را تأمين نمود بلكه مسافرخانه‌اى هم براى پذيرائى و آسايش آنها دستور داد بنا كردند و اين خود گواه صادقى است بر وسعت نظر و آزاديخواهى اين خليفه .\r\nاز منابع چينى مستفاد مىشود كه هيئتى بسفارت از جانب هارون بدربار امپراطور چين فرستاده شده ، ليكن اعزام هيئت مزبور بطور تصادف و اتفاق بوده است ، زيرا وقايع نگاران عرب كه خوش داشتند عظمت و جلال دربار خلافت و تعداد دانشمندان و فقيهان و نيز شاعران و اديبان و ديگر صاحبان فضل و هنر را گزارش دهند كه در آنجا مانند پروانه دور شمع گرد آمده و عصرى را تشكيل داده بودند كه آن در دورهء مأمون باوج كمال رسيد متعرض اين فقره نشده و در اين باب چيزى ننوشته‌اند . از سخا و جود افزون از حد هارون مىنويسند بيك شاعرى در ازاء غزلى كه گفته بود پنجهزار سكهء طلا و ده دختر مملوكهء يونانى و يك اسب و يك دست لباس فاخرى كه براى رفتن بدربار مىپوشيدند انعام داد . هرچند دادن يك چنين پاداش عظيمى بيك نفر شاعر در خور اين خليفه و شايستهء مقام وى بوده اما او تا اندازه‌اى در اين گونه موارد از پدرش مهدى تقليد ميكرد .\r\n\r\nسيد حسنى ديلم 176 هجرى ( 792 )\r\nقضيهء يحيى از اولاد حسن بن على و طرز رفتار هارون با او نشان مىدهد كه اين خليفه با همهء سجاياى اخلاقى از وصمت خدعه و غدرى كه در خاندان او وجود داشت خالى و مبرا نبود . توضيح اينكه يحيى يكى از\r\n\r\n\r\n","description":"","footnote":"\r\n( 1 ) - تأثير عميقى كه اين جانور كوه پيكر در اروپا بخشيده از اينجا معلوم مىشود كه جسد شارلمان را كه در اكس لاشپل دفن كردند در پارچه‌اى از ابريشم پيچيدند كه با تصاوير و نقوشى از فيل تزيين كرده بودند ( مؤلف ) .\r\n","page_name":" 2 ","page_number":25},
  {"content":"\r\n\r\nنواحى طرف غرب رشت را موسوم به ديلم كه حاليه طالش مىنامند به تصرف درآورده و بر نفوذ خود بتدريج افزوده تا اينكه حكومت مقتدرى تشكيل داد كه محسود خليفه واقع گرديد و لذا فضل برمكى كه امور ايالت ايران واگذار به او بود مأمور شد با سپاه زيادى به يحيى حمله‌ور شود ، ليكن موافقت و سازشى حاصل شده و نوشته‌اى تنظيم و بامضا رسيد كه بنابرآن يحيى مىبايد به بغداد رفته مورد عنايت شايان قرار گيرد . اگرچه در ورودش به آنجا همه نوع از او احترامات به عمل آمده و خليفه اين علوى را بعطاياى فاخر نوازش نمود ، ولى بعد از چندى بهانه‌اى در عهدنامه بدست آورده عهدش را نقض و بيچاره يحيى را بحبس انداخته زندانى كرد .\r\n\r\nسقوط برمكيان\r\nسقوط و بربادى برامكه كه در كفايت و لياقت و نيز در سخا وجود ممتاز بودند يكى از واقعاتى است كه در تاريخها و افسانه‌ها شهرتى بسزا يافته ولى بايد در نظر داشت كه نفوذ و اقتدار آنها به جائى رسيده بود كه منجر بانديشه و ترس و بيم خليفه گرديده و اين اقدام هارون را بايد گفت خردمندانه بوده - است . شرح قضيه بطور اجمال اينست كه يحيى فرزند خالد همهء اعمال دولتى را به دو فرزندش فضل و جعفر واگذار كرده و خود در رأس آنها كليهء قلمرو خلافت را اداره ميكرد .\r\nجعفر مورد توجه و علاقهء تام خليفه واقع شده و از مقربين خلافت و مصاحبين خاص قرار گرفته بود و از طرف ديگر خليفه خواهرى داشت عباسه نام كه ويرا فوق العاده دوست ميداشت و ميل داشت كه هروقت جعفر با او در خلوت خاص بسر ميبرد عباسه هم حضور داشته باشد ، اما اين كار با رسوم و عادات مسلمانى وفق نمىداد و لذا بانوى نامبرده را به عقد ازدواج ولى صورى « 1 » جعفر درآورد مشروط بر اينكه از مضاجعت و همخوابى با وى احتراز جويد و متأسفانه از شرط مزبور چنان كه غير از اين انتظارى هم نبود تخلف شده و عباسه كه شيفتهء شوهرش بود در يك موقع مناسبى به لباس يك كنيز با جعفر هم بستر شده و از وى آبستن شد . هارون كه از قضيه آگاه گرديد آن را حمل بر نقض عهد نمود و\r\n\r\n\r\n","description":"","footnote":"\r\n( 1 ) - من يك نمونهء عجيبى در كرمان از ازدواج صورى ديدم كه شرحش بدينقرار است : يك بانوى هفتاد ساله كه اموراتش را شخصا اداره ميكرد ناظر خرجى داشت كه بواسطهء محرم نبودن مجبور بود هميشهء جلو او خود را بپوشاند و از اينجهت در زحمت بود و لذا براى اينكه محرم ناظرش بشود براى طفل شيرخوارهء او صيغه شد و از اينراه عروس وى گرديد . ( مؤلف ) .\r\n","page_name":" 3 ","page_number":26},
  {"content":"\r\n\r\nخيانتى عظيم دانست و در خشم شد بطورىكه نتوانست خود را ضبط كند ، فرمان قتل جعفر را داده « 1 » سپس يحيى و فضل را زندانى نمود و آنها هردو پيش از اربابشان مردند .\r\nخاندان بزرگى كه در مصائب و بدبختيهاى خود اين اندازه حس همدردى و دلسوزى مردم را برانگيخته باشد بايد گفت نيست و در ذلت و بدبختىهاى اين خاندان چيزهائى كه سخن‌سرايان و وقايع‌نگاران آن عصر گفته و سروده‌اند و آن بما رسيده موجب اندوه و ملال هرخواننده است .\r\n\r\nمرگ هارون الرشيد 193 هجرى ( 809 )\r\nخليفه در 193 هجرى ( 809 ) به طرف سمرقند حركت نمود تا فتنه‌اى كه در آنجا تحت رياست يكنفر رافع نام برپا شده بود فروبنشاند . اگرچه آنوقت از عمر هارون بيش از چهل و سه سال نگذشته بود ، ولى بر خلاف عادت آثار شكستگى و پيرى در وى ظاهر بوده است و همينطور كه به تانى به طرف مشرق قطع مسافت مىنمود حالش روزانه بدتر ميشد . او پزشكش را از بيمارى خويش آگاه ساخته و ضمنا بوى چنين گفت « مواظب باش كه آن را مستور داشته و به كسى اظهار نكنى ، چه فرزندانم ساعت مرگم را انتظار ميكشند ، چنان كه خودت شايد به‌بينى كه آنها از سوار كردن من بر اسب سخت رو بر عليلى و ضعف و ناتوانى من خواهند افزود » .\r\nكلمات بالا واقعا رقت‌آور است ، ولى وقتى كه ديده مىشود كه در آخرين عمليات خود برادر رئيس شورشيان را حكم داد در حضورش پاره‌پاره كردند اين رقت از ميان ميرود .\r\nبعد از اين عمل چيزى نگذشت كه اين خليفهء نامى از اين جهان درگذشت و در همان محلى كه وفات كرده بود در ميدان باغى به خاك سپردند . چند سالى بعد از اين امام رضا ( ع ) را هم در همانجا پهلوى قبر هارون دفن كردند و اطراف اين قبور بعدها عمران و آبادى شده و بتدريج شهرستانى گرديد كه آن را حاليه مشهد مىنامند و من در اين ساعت كه دارم اين سطور را مىنويسم در جنرال قونسولگرى « 2 » انگليس نشسته‌ام كه فاصلهء آن به قبر هارون الرشيد سه هزار پا مىباشد .\r\n\r\n\r\n","description":"","footnote":"\r\n( 1 ) - داستانى را كه ما ذكر كرديم بطور كلى مورد ترديد واقع شده ولى بايد دانست كه آن براى هارون در برانداختن خاندانى كه بوسيلهء وصلت و ازدواج ممكن بود هواى خلافت در آنها پيدا بشود يك دليل اضافى است . ( مؤلف ) .\r\n( 2 ) - مؤلف از 1905 تا 1913 سركنسول انگليس در خراسان بود ( مترجم ) .\r\n","page_name":" 4 ","page_number":27},
  {"content":"\r\n\r\n\r\nامين و مأمون 193 - 198 هجرى ( 808 - 813 )\r\nاين يكى از خطاهاى مهلك هارون شمرده مىشود كه مثل كوروش كبير تمام مملكت را بين فرزندان خود تقسيم نمود .\r\nامين كه از زبيده بود در حيات پدر بوليعهدى تعيين گرديد و عبد الله ملقب به مأمون كه مادرش كنيزى بود ايرانى جانشين ديگر اعلام شد كه بعد از امين خلافت با او باشد و حكومت قلمرو خلافت طرف مشرق همدان واگذار به او گرديد ، درست مثل برديا برادر كامبيز « 1 » كه بفرمانفرمائى ولايات شرقى امپراطورى هخامنشى تعيين گرديد امين پيش از وصول خبر مرگ هارون قشونى تحت فرمان يكنفر معتمد و امين بخراسان گسيل داشته و نمايندهء مزبور پس از انتشار فوت هارون دو نامهء سربمهرى از امين درآورد ، در نامهء اول به مأمون دستور داده بود كه بعهد و پيمانى كه از هردو برادر گرفته شده - است ثابت مانده و از آن تخلف نورزد و در نامهء ديگر بقشونى كه تحت فرمان مأمون بود امر شده بود كه به طرف بغداد مراجعت نمايد و چون فاميل و زن و فرزند اين سربازان در بغداد سكونت داشتند معلوم است كه تحت نفوذ بوده‌اند امريهء مزبور بفوريت و بدون معطلى بموقع اجرا گذاشته شد .\r\n\r\nمامون خليفهء شرق اعلام مىشود 196 هجرى ( 811 )\r\nبالاخره بين اين دو برادر نقارى پديد آمد و مأمون تحت تعليمات فضل بن سهل كه تازه اسلام آورده بود موقع خود را تحكيم و استوار نمود و خون ايرانى كه در عروق وى بود سبب گرديد كه از همه طرف اين صدا بلند شد كه « او فرزند خواهر ما و يكى از ماها است و او يكنفر عباسى است كه بايد از وجودش استفاده نمود و از وى بهره‌مند باشيم » . سردار كافى و لايق او سمرقند را گرفته و رافع قبول اطاعت نمود و قوه و اقتدار مأمون به جائى رسيد كه خود را خليفهء مشرق اعلام نمود و از طرف ديگر امين كه مردى ضعيف و بو الهوس بود عايدات و درآمدهاى خلافت را صرف هوسرانى و عياشىهاى ناشايست مينمود ، ليكن در بغداد بواسطهء بذل و بخششهاى زياد محبوبيت داشت بر خلاف مأمون كه بواسطهء تمايلات ايرانى وى ، مورد بغض و تنفر بوده است .\r\n\r\n\r\n","description":"","footnote":"\r\n( 1 ) -  Cambyses . \r\n","page_name":" 5 ","page_number":28},
  {"content":"\r\n\r\n\r\nلشكركشى و مبارزات طاهر ذو اليمينين و مرگ امين\r\nدر تحت امريهء يك دربارى كه خواجه‌سرايان و بانوان در آن حكومت مىكردند معلوم است وضع سپاه رو به خرابى نهاده و كوششهاى امين در حملهء ببرادرش پيوسته بطور يكنواخت بىنتيجه بوده است . قشونى را كه او در آخر به منظور هجوم و حملهء بايران فرستاد بدون هيچ معارضى وارد خاك رى گرديد ، ولى در آنجا از يك سپاه كمترى زير فرمان طاهر شكست خورده و سردار آن را كه على نام داشت طاهر با دست چپ خود بقتل رسانيد .\r\nطاهر نسلا ايرانى و از تخمهء غلامى است كه براى تأمين آزادى خويش تحت تبعيت عشيرهء خزاعى درآمد و اينمرد سلسلهء طاهرى را تأسيس نمود كه در خراسان كارهاى بزرگ‌نمايانى كردند و امير حاليهء قائن مدعى است كه از نسل او مىباشد .\r\nبعد از فتح فوق طاهر بناى تعرض و حمله را نهاد و بكمك هرثمه از راه اهواز به طرف مركز خلافت پيش رفت و در تمام خط سيرش سپاهيان دشمن را يكى بعد از ديگرى شكست داده و همه را تارومار ساخت . امين يكى بواسطهء شورشى كه در شام برپا شده و به كلى او را مشوش ساخته بود و ديگر توطئه‌اى كه برعليه او به عمل آمد و در يك مورد كاميابى هم حاصل شده بود نتوانست پايدارى نمايد . طاهر واسط را به تصرف درآورده و از عربستان براى اربابش بيعت و قول وفادارى گرفت و براى امين كه خليفهء مغرب بود فقط بغداد باقى ماند ، تا بعد از يك محاربه‌اى كه يكسال طول كشيد به شهر يورش برده و آن را به تصرف درآورد و امين كه در ارك پناهنده بود تسليم شده و بدست سربازان خراسانى بقتل رسيد .\r\n\r\nآشوب در نيمهء غربى خلافت 198 - 201 هجرى ( 813 - 816 )\r\nنزاع و جدال بين ايرانى و عرب دو نيمهء قلمرو خلافت بعد از قتل امين هم جريان داشت و آن تا مدتى باقى بوده است . طاهر بعد از اينهمه فتوحات بواسطهء يك حركت احمقانه يعنى موافقت و طرفدارى از حسن برادر فضل بن سهل وزير ايرانى از مقام بلند سردارى افتاد و اگرچه با اينحال حكومت شام و بين النهرين به او واگذار شد ، ولى چون طبعا افسرده بود و رغبت بكارى نمىكرد در رقه متوقف گرديد و حوادث جاريه را با ديدهء عبرت مىنگريست .\r\n\r\n","description":"","footnote":"","page_name":" 6 ","page_number":29},
  {"content":"\r\n\r\nمأمون ظاهرا بر آن شد كه مرو « 1 » را پايتخت قرار دهد و به بغداد توجه ننمود ، در نتيجه فتنه و آشوبى در كوفه برله خاندان على و طرفدارى علويان برانگيخته شد و نيز طغيان هاى ديگرى در آسياى صغير و حجاز بظهور رسيد . هرثمه كه نسبت به مأمون وفادار بود به طرف مرو حركت نمود تا از جريان امور و اوضاع آنوقت كه بسى خطرناك بود ويرا مستحضر سازد ، ليكن نفوذ وزير كارى كرد كه او نه فقط اجازهء صحبت نيافت بلكه با قدم سريعى به محبس شتافته و بالاخره مقتول گرديد .\r\n\r\nاعلام وليعهدى حضرت رضا 201 هجرى ( 817 )\r\nمأمون براى مواجههء با اين بحرانها و موقع خطرناك دست بيك كار فوق العاده‌اى زد . او باميد خاتمه دادن بفتنه و طغيان‌ها امام رضا ( ع ) رئيس خاندان على را وليعهد و جانشين خويش تعيين و اعلام نمود ، هرچند كه بيست و دو سال از خودش بزرگتر بوده است . او در فرمانى كه در اين باب صدور يافت نوشت كه امر ولايت عهد مسلمانان تفويض به على الرضا شده است ، ضمنا براى تنجيز امر اشعار داشت كه از اين تاريخ به بعد رنگ سبز شيعه بجاى رنگ سياه عباسى اختيار مىشود .\r\nجماعت شيعه « 2 » از اين حسن پيش‌آمد خوشحال گرديده ليكن در بغداد ، اهالى يك دفعه برعليهء مأمون شورش كردند و ابراهيم برادرش را بخلافت برداشته و با او بيعت كردند .\r\nخبر اين شورش كه بمرو رسيد امام رضا ( ع ) در نتيجهء اصالت و شرافت ذاتى ، مأمون را از حقايق امور واقف ساخته و از خط مشى و سياستى را كه پيش گرفته بود نكوهش نمود و اظهار داشت كه اگر تغيير سياست ندهد هرآينه خلافت او مختل و مملكت تجزيه خواهد شد .\r\nمامون در آخر پى بحقيقت امر برده فورا فرمان حركت ببغداد صدور يافت . فضل بن سهل را در سرخس ميان حمام بقتل رساندند و احتمال دارد كه آن بتحريك و اشارهء اربابش بوده است .\r\n\r\nفوت ناگهانى امام رضا ( ع ) 203 هجرى ( 818 )\r\nخليفه يكى از دخترانش را بزنى حضرت رضا درآورد و دختر ديگرش را به پسر آن جناب داد و براى تشييد مبانى محبت و\r\n\r\n\r\n","description":"","footnote":"\r\n( 1 ) - ياقوت اين سخن را به مأمون نسبت ميدهد كه گفته در مرو سه چيز وجود دارد كه غنى و فقير هردو ( بالسويه ) از آن برخوردار و لذت مىبرند . فاضل مشار اليه آن سه چيز را چنين نام ميبرد « الطبيخ النار نك و الماء - البارد لكثرة لثلج بها و القطن اللين » ( مؤلف ) .\r\n( 2 ) - من در كتاب « افتخار عالم شيعه » در صفحهء 237 اينواقعه را مبسوطا ذكر نموده‌ام . ( مؤلف ) .\r\n","page_name":" 7 ","page_number":30},
  {"content":"\r\n\r\nو داد رياست حاج را در آنسال بيكى از برادران او واگذار نمود ، ولى فهرست امتيازات او ناگهانى بسته شد . امام رضا ( ع ) از خوشهء انگور بغتة رحلت فرمود و زير گنبد هارون كه ذكر آن در بالا رفت مدفون گرديد . در ميان شيعيان شهرت دارد كه آن انگور مسموم بوده و آن حضرت را شهيد كردند ، البته اينرا نمىتوان انكار نمود كه غيبت يعنى مرگ وليعهد فوق العاده بهنگام و بموقع بوده است و با اينحال بسيارى از خاورشناسان و از آن جمله بوريج « 1 » معتقدند كه او به اجل طبيعى از دنيا رفت . در هرصورت امروز زائرين شيعه وقتى كه اطراف ضريح امام رضا ( ع ) طواف ميكنند بصداى بلند ميگويند « لعنت بر مأمون « 2 » و هارون » و از اينرو سالانه هزاران نفر به اين دو خليفه كه از شخصيتهاى فوق العاده و ممتاز خاندان عباسى بشمار ميآيند بدينسان نفرين ميكنند كه در غير اين صورت شايد از وجود آنها هيچ خبر نداشتند .\r\n\r\nطاهر نايب السلطنهء شرق 204 - 207 هجرى ( 819 - 822 )\r\nطغيان ابراهيم فرونشست و مامون بياغيان و شورشيان عفو عمومى داد و طاهر نايب السلطنهء مشرق تعيين گرديد ، ولى او خيانت و بيوفائى بروز داده و در نتيجه مسموم گرديد و محتمل است كه آن بدست يكنفر نمايندهء خليفه صورت گرفته باشد و چون قدرت و نفوذى كه او يعنى طاهر بدست آورده بود زياد بوده است لذا به پسرش اجازه داده شد كه بجاى وى بر قرار باشد و اين انتخاب و انتصاب سبب گرديد كه خراسان يك سلطنت نيمه مستقلى براى خود تحصيل نمايد .\r\n\r\nسالهاى اخير مأمون و مرگ او 218 هجرى ( 833 )\r\nمأمون بعد از آنكه پايهء حكومتش را در بغداد مستحكم نمود مقام و حيثيت و اعتبارش طورى بالا گرفت كه با پدرش برابرى ميكرد و درعين‌حال صلح و آرامش در مملكت خيلى كم بود ، از جمله در مصر آتش فتنه‌اى روشن گرديد كه خاموش كردن آن مدت دوازده سال طول كشيد و ديگر يكنفر قهرمان موسوم به بابك كه قائل بتناسخ و ديگر تعاليم و احكام باطنى بود براى مدت بيست سال ولايات شمالى را مورد تهديد قرار\r\n\r\n\r\n","description":"","footnote":"\r\n( 1 ) -  Beveridge \r\n( 2 ) - امروز از طبقهء فهميده و روشن فكر تصور نميرود اين عمل صادر شود . ( مترجم ) .\r\n","page_name":" 8 ","page_number":31},
  {"content":"\r\n\r\nداده و آذربايجان را هم در تصرف داشت و درين ميانه نيروهائيكه برعليه او پشت سر هم فرستاده ميشد شكست ميخوردند .\r\nمأمون مثل پدرش جدى و فعال بود ، چنان كه در آخر دورهء حكمرانى خود بر ضد يونانيان نزديك به طرسوس بجنگ پرداخته و در آنجا او مانند اسكندر كبير از آب سرد كوهستان چائيمان كرده و بيمار شد ، اما اقبال آن يونانى بزرگ را نداشت ، چه بر اثر اين بىاحتياطى از اينجهان درگذشت .\r\n\r\nعلوم ، قنون و ادبيات در خلافت مأمون\r\nاز صرف گزارش و نگارش وقايع عمدهء خلافت مأمون هيچوقت درخشندگى غير معمول و يا موفقيت مهم نمايانى به نظر نميرسد و معهذا همه نويسندگان اتفاق دارند كه ايندوره در فعاليت عقلانى و به كار انداختن قواى دماغى درخشنده‌ترين ادوار و در واقع عصر طلائى اسلام بوده است . اقسام علوم و فنون و ادبيات و طب و دواسازى جزو برنامهء آموزش و تعليمات عاليه قرار گرفته و با حرارت و جوش زائد الوصفى بتعليم و تعلم آنها پرداختند و بدرجه‌اى در اين راه اهتمام ورزيده و مجاهدت نمودند كه اروپاى گرفتار جهل و نادانى بوسيلهء زبان عرب از ميراث پرافتخار علوم و فلسفهء يونان كه از آن به كلى بىخبر بود علم و اطلاع حاصل نمود .\r\nصاحبان علم و هنر و دانشمندان هركيش و نژاد از مسلمان ، يهود و مسيحى يا صابئين « 1 » نما از طرف اين خليفهء بخشنده جلب شده و با جوش و حرارتى فوق العاده در جستجوى كتب مورخين ، فلاسفه و طبيعى و رياضىدانهاى يونان افتادند كه به زبان عربى نقل كنند .\r\nاين مطلب جالب توجه است كه چگونه با وجود تعليم و تعلم قرآن اين علوم كم و بيش مستقيما در ميان مسلمانان پديد آمدند . نخست آنكه داخل شدن هزاران ايرانى و اقوام مغلوبهء ديگر در اسلام توليد احتياج فورى به صرف و نحو و نيز كتب فرهنگ نمود ، سپس بعلم تاريخ ضرورت پيدا شد ، نه‌تنها تاريخ خود عرب بلكه از تاريخ ايران و يونان\r\n\r\n\r\n","description":"","footnote":"\r\n( 1 ) - رجوع كنيد بشرح جالب توجه برون راجع به صابئين دروغى حران در جلد اول كتاب مزبور ، صفحهء 302 و نيز رجوع به شرحى راجع به نسطوريها در فصل 38 اين كتاب ( مؤلف ) .\r\n","page_name":" 9 ","page_number":32},
  {"content":"\r\n\r\nهم ناگزير شدند اطلاع حاصل كنند كه تا اشارات و كنايات قرآن و اشعار جاهليت را كه مردمان ديگر آن را ديده و همه را جمع كرده و به نظر انتقاد شرح نوا در كلمات و الفاظ و لغات مشكله را سئوال مىكردند بتوانند براى آنان شرح داده و حاليشان كنند ليكن باينقدر از علوم و مطالعاتى كه ذكر شد اكتفا ننموده در پژوهش و براى بدست آوردن معلومات تازه و بسط و توسعهء آن از اطراف و اكناف بوسائل مختلف با پشتكار خستگىناپذيرى بناى مجاهدت و كوشش را گذاشتند . سوم آنكه اطلاع بر مسائل جغرافى نهايت درجه ضرورت پيدا نمود و آن نه‌فقط براى مطالعهء كلام اللّه مجيد بلكه براى انتظامات عملى ممالك محروسه كه روزانه توسعه و بسط پيدا مينمود مجبور بودند كه از اينرشته علم هم باخبر باشند .\r\n\r\nسياحت اكتشافى مسلمانان و جغرافى « 1 »\r\nشرح جهانگردى مسلمانان هرچند كه آن به منظور تجارت و بازرگانى بوده بسى جالب توجه است ، خاصه سفرهائى كه از دريا بخارج مرز كرده‌اند . ولى بايد در نظر داشت كه آن دنبالهء همان دريانوردى قديم است كه اعراب و ايرانيان داشته‌اند و در ثبوت اين مدعا ما ميخوانيم كه ما بين 618 و 626 ميلادى اسلام در كانتون در ميان بيگانگانى بيشتر مركب از عرب و ايرانى بناى نشر و انتشار را گذاشته بود . بعبارت ديگر اين دين جديد قبل از هجرت بچين رسيده و همين باعث گرديد كه مرابطه و مراودهء قابل ملاحظه‌اى بين چين و عرب پيدا شد .\r\nبايد دانست كه اولين روابط تجارتى عرب با چين از سدهء نهم ميلادى شروع مىشود و شرح آن بر سبيل اجمال اينست كه سليمان در نيمهء اول سدهء نامبرده و ابن وهاب بصراوى در نيمهء دوم آن با كشتىهاى تجارتى حركت نموده و از بعض مآخذى كه بما رسيده برميآيد كه آنها از خليج فارس روانه شده و از راه مسقط و جزائر نيكو بار به كاله واقع در جزيره نماى مالائى رسيدند كه از آنجا تا كانتون قريب سى منزل راه با آب است\r\n\r\n\r\n","description":"","footnote":"\r\n( 1 ) - مراجع ما در اينقسمت عبارتند از : « آغاز جغرافى جديد » تاليف ريموند بيزلى . « سرزمينهاى خلافت شرقى » گى لواسترانج و كتاب شاوژوكوا  ( Chu Ju - Kua )  ، شرح و بيان راجع به اقوام وحشى » ترجمه و طبع ف ، هيرث و و . و . ركهيل . دو كتاب فوق از كتب گران‌بها بشمار آمده و كتاب اخير را نيز نفيس يافتم . ( مؤلف ) .\r\n","page_name":" 10 ","page_number":33},
  {"content":"\r\n\r\nو تا ايندرجه اين مستعمرهء خارجى داراى اهميت بود كه بنا بقول سليمان يكنفر مسلمان در كانتون از طرف چينىها براى پذيرائى و انتظامات امور هم‌كيشان او تعيين گرديد .\r\nاقيانوس هند را نيز جهانگردان اسلام پيموده و محتمل است آنها خودشان را به مداگاسكار در طرف جنوب رسانيدند و اما در قسمت شمالى آن‌كه حدود روسيه باشد بعد از چندى همان بازرگانان تا به داخل دشت‌هاى آنجا راه يافتند . راجع بسفرهاى دريائى چيزى كه بما رسيده كتاب « سرگذشت سندباد ملاح » است كه تصوير دنيائى را كه آن روز بر جهان‌گردان و سوداگران اسلام معلوم بوده در لباس يك سلسله حكايات جالب و جاذبى به نظر مجسم ميسازد . بايد دانست كه اين حكايات فقط از لحاظ مزبور قابل ملاحظه و مطالعه است و بس .\r\nدر ميان جغرافىدانان اسلام سه نفر فاضل زير را ميتوان جزو مشاهير آنها بشمار آورد : يكى اصطخرى ساكن اصطخر فارس و ديگرى ابن حوقل و آنديگر مقدسى مىباشد و مقدم بر اين سه نفر دانشمند ابن خرداذبه « 1 » رئيس كل پست و چاپار خلافتى - است كه در سدهء پيش چيزى تدوين كرده كه بهترين نامى كه ميتوان به آن نهاد همانا « كتاب راه » مىباشد ، او در اين مجموعه مقدار مسافت جاده‌هاى مختلفى كه از دار الخلافهء بغداد خارج ميشده و ساير اطلاعات مربوطه را به شكل جداول درآورده و همه را به خوبى نشان داده است . جغرافىنويسان با قاعده و داراى اسلوب قرن دهم در كتابهاى خودشان هريك از ممالك و بلاد خلافتى را مبسوطا و مطابق اصول علمى بيان نموده و نيز جاده‌هاى عمده و اساسى را كه در هرجا بوده ضمنا نشان داده‌اند . كتاب ابن حوقل تهذيبى است جديد از كتاب يك جغرافىنويس ايرانى با جزئى تصرفات و تغييرات .\r\nاصطخرى فقط ولايت فارس مولد و موطن خويش را بشرح و بسط قابل ملاحظه‌اى ذكر نموده است ، ولى ابن حوقل تمامى بلاد را به ترتيبى كه در بالا اشاره شد بيان كرده است .\r\n\r\n\r\n","description":"","footnote":"\r\n( 1 ) - آغاز جغرافى جديد ، جلد اول صفحات 425 . ( مؤلف ) .\r\n","page_name":" 11 ","page_number":34},
  {"content":"\r\n\r\nمقدسى ، معاصر آنها ، جغرافى خودش را با قلمى كاملا مستقل و آزاد نوشته - است و آن مخصوصا مبتنى است بر مشاهدات شخصى او كه از بلاد چندى نموده ، كتاب او شايد مهمتر و محققا از همهء تأليفات جغرافىنويسان عرب بيشتر بكر و تازه است « 1 » .\r\nافسوس كه بواسطهء ضيق صفحات ، طرق و راههاى تجارتى را كه خلافت اسلام را بهر يك از نقاط اروپا و آسيا متصل ميساخت نميتوانيم تفصيلا بيان نمائيم . ولى « رى » را ، بدون اينكه ذكرى از آن به عمل آيد نمىتوان گذاشت و گذشت . محل مزبور سر راه عمده از مغرب بمشرق واقع شده سوداگران اسكانديناوى و اسلاو كه از شمال داخل ولگا ميشدند سوداگران و بازرگانانى را كه از لوانت ( سواحل شرقى مديترانه ) حركت كرده بودند در اينجا ملاقات مىكردند . نگارنده در جاى ديگر راجع بايران مخصوصا اين نكته را يادآور شده‌ام كه آن « شاهراه ملل دنيا » است و همين خود ، ما را از هرشرح و بيانى مستغنى ميسازد .\r\nالحال برميگرديم بعلم جغرافى كه موضوع بحث ماست و ميگوئيم كه مأمون امر كرد كه مدرسه‌اى در اين علم تأسيس كردند كه آن اولين مدرسهء با قاعده‌اى است كه از زمان انطونينس « 2 » تا آن زمان ديده شده و رصدخانه‌اى هم در بغداد بنا نمود كه ميل كلى منطقة البروج يعنى مدار خورشيد را در آن سعى كردند كه با كمال صحت استخراج نمايند .\r\nهمچنين در سوريه و عراق يعنى بين النهرين نيز بامر مأمون فاصلهء دو درجه نصف النهار را با كمال دقت تعيين نمودند « 3 » .\r\nاروپائيانى كه در بعضى اوقات مشرق را از روى جهالت به نظر حقارت نگاه ميكنند خوبست ترقى و پيشرفتى كه در هريك از رشته‌هاى دانش و ادب و نيز صنايع و فنون كه در آن قرن ميان مسلمانان وجود داشته آن را با ظلمت جهل و نادانى كه سراسر اروپا را فراگرفته بود مقايسه كنند و بايد اينرا گفت كه مشرق در تمام شعبه‌هاى فعاليت عقلانى بر غرب گرفتار در ظلمت نادانى بطور غيرقابل مقايسه‌اى تفوق و برترى داشته است .\r\n\r\n\r\n","description":"","footnote":"\r\n( 1 ) - سرزمين‌هاى خلافت شرقى صفحهء 13 ( مؤلف ) .\r\n( 2 ) -  Antonines \r\n( 3 ) - آغاز جغرافى ، جلد اول ، صفحهء 409 ( مؤلف ) .\r\n","page_name":" 12 ","page_number":35},
  {"content":"\r\n\r\nو اين جهالت و نادانى حقيقة تا مدت پانصد سال دوام داشت و بالاخره تا سدهء دوازدهم دنياى مسيحيت نتوانست طوق تقليد شرق را از گردن دور سازد . « تجمل و شكوه شرق سابق « 1 » » هيچ سخن كوتاهى يك حقيقت مسلم را بدين روشنى جلوه‌گر نميسازد .\r\n\r\nفرقهء معتزله\r\nدر شرح و بيان عصر ذهبى اسلام هرقدر هم بنابر ايجاز و اختصار باشد اصول و عقائد مخصوص آن عصر را كه جلب توجه و هواخواهى خليفه و دربارش را كرده بود « 2 » نمىتوان گذاشت و گذشت . حضرات معتزله تعليمات مذهب رسمى غالب يعنى اشاعره را ظالمانه و مخالف باهوش و ادراك انسانى نشان داده و عقائد و اصول آنان ( معتزله ) يك درخواستى براى آزادى و استقلال آدمى در كار و كردار بوده‌اند . آنها با عقائد اشعريها كه قائل بجبر و معتقد بودند كه خدا آدمى را از گناهى كه خود در ارتكاب آنها ويرا مجبور ساخته است عذاب مىكند بناى ضديت را گذاشتند و همچنين در مسئله قدم قرآن و همذات بودن با خدا كه اشعريان معتقد بودند سخت مخالفت ورزيدند . مأمون ، معتصم و واثق سه خليفهء متوالى طريقهء معتزله را به حسن قبول تلقى نموده و با شاعت و ترويج آن پرداختند . اما مسلمانان ، تابع اكثريت يعنى پيروان مذهب اشعرى را بعوض اينكه آزاد بگذارند تعقيب نموده با كمال تعصب و عناد با آنها رفتار نموده و بالاخره اذيت و آزارى كه در حق آنها روا ميداشتند منجر به عكس العمل غير قابل احتراز گرديده و معتزله كه نفوذ سياسى آنها در دورهء خلفاى بالا بدرجهء كمال بود پس از مدت كمى يعنى در دورهء متوكل دهمين خليفهء عباسى نفوذ و اقتدار مزبور را به كلى از دست دادند .\r\n\r\nمعتصم 218 - 227 هجرى ( 833 - 842 )\r\nمأمون پيش از مرگ خود فرمانى صادر كرد كه برادرش ابو اسحق ملقب به معتصم بعد از وى خليفه خواهد بود . حكمرانى او نظير حكمرانى برادرش بود و همان رويه و سياست را تعقيب مينموده است . مجالس بحث و مناظره كماكان آزاد مگر راجع بمذهب معتزله كه هركس با آن مخالفت مىنمود و يا از قبول آن سر باز ميزد مجازاتش اعدام بوده است .\r\n\r\n\r\n","description":"","footnote":"\r\n( 1 ) - بايد جزو امثال زبان‌هاى اروپائى باشد . ( مترجم )\r\n( 2 ) - بفصل هشتم كتاب مهم برون رجوع شود ( مؤلف ) .\r\n","page_name":" 13 ","page_number":36},
  {"content":"\r\n\r\n\r\nمملوكين و بنيان گذاشتن سامره\r\nدر آغاز خلافت هارون يك جنرال ترك از طرف خليفه بفرماندهى كل قوائى كه در غرب مشغول جنگ بودند منصوب گرديد و اين در چهل و هشت سال قبل از خلافت معتصم بود كه در ظرف اينمدت هزاران غلام ترك هرسال از آسياى مركزى وارد شده داخل قشون ميشدند و يا جزو قراولان خلافتى قرار ميگرفتند . بسيارى از اينان منظور نظر خليفه واقع شده بتدريج استيلاى اين غلامان به جائى رسيد كه اعراب را از جا بيرون كرده و خود جانشين آنها گرديدند و اعراب ناچار بغداد را ترك گفته به طرف ريگستان برگشتند . البته اين كار عيبش از ابتدا معلوم و عواقب وخيم آن بر همه ظاهر و آشكار بوده است ، ليكن هرقدر كه اعراب نسبت به اين قراولان بيگانه اظهار تنفر مىنمودند همانقدر بر تمايل و حسن اعتماد خليفه معتصم نسبت به آنها ميافزود و اتكاءش بر تركان بيشتر ميشد تا كار به جائى رسيد كه زمام حكومت و كليهء اقتدارات و اختيارات را خود بدست گرفته و بناى مداخلهء در امور را گذاشتند و سرانجام ، آنها سلسلهء مملوكين مصر را بنياد نهادند .\r\nنقل ميكنند روزى خليفه در بغداد سواره از راهى ميگذشت كه يك دفعه مواجه بشيخ عرب كهنسالى گرديد ، شيخ خطاب بخليفه كرده و با زبان ساده ولى با لحن شديدى لب بشكايت گشود و گفت جسارت و گستاخى و تعدى و غارتگرى تركان به جائى رسيده كه ديگر نمىتوان از آن خلاصى جست . اين سخن خليفه را مشوش ساخته مينويسند كه سوارى بيرون شهر را بعد از آن موقوف كرد .\r\n\r\nطغيان طايفهء جات يا كولىها\r\nدر آغاز سدهء هشتم ميلادى بموجب فرمان وليد عدهء زيادى از جات ( يا باصطلاح عرب زط ) با گاوميش‌هاى خودشان از رود سند سفلى بسواحل فرات كوچانده شدند و آنها همين كه در آنحدود مستقر گرديدند براه‌زنى و قتل و غارت پرداختند و بواسطهء مسدود كردن راه بصره و بغداد قيمت خواربار در پايتخت بالا رفته و مردم در مضيقه و فشار افتادند . خلفائى كه پشت‌سرهم ميآمدند هركدام مجبور بوده قوائى براى سركوبى آنها اعزام دارند . از مضمون ابيات زير كه طبرى آن را ضبط كرده ميتوان تهور و جسارت آنها را فهميد تا چه پايه بوده است . « اى اهل بغداد\r\n\r\n","description":"","footnote":"","page_name":" 14 ","page_number":37},
  {"content":"\r\n\r\nبميريد ! وحشت و هراس شما ممكن است طول بكشد . ما كسانى هستيم كه شما را شكست داديم پس از اينكه مجبور ساختيم كه با ما در صحراى باز جنگ كنيد ، ما شما را مانند گلهء لاغر و ضعيف از جلو رانديم » .\r\nسرداران مأمون در جنگ با اين طايفهء غدار و نابكار نتوانستند كامياب گردند و معتصم اول اقدامى كه كرد اين بود كه عجيف يكنفر امير لشگر عرب را كه محل اعتماد بود مأمور سركوبى آنها نمود و بالاخره در سال 220 هجرى ( 834 ) عجيف بر آنها بواسطهء قطع كردن راه ارتباط غالب آمد و جات‌ها تسليم شدند . براى اين‌كه اين فتح را باهالى دلشاد بغداد نمايش داده باشند امر شد آنها لباس مخصوص خودشان را بپوشند و با آلات طرب خود در قايقها نشسته بساز و آواز مشغول گردند و بعد همگى را به طرف خانقين كه حاليه منزلگاهى است سر راه تهران و نيز بمرزهاى سوريه تبعيد كردند .\r\nبايد دانست اين جماعت بهر كجا كه رفتند گاوميشهايشان را هم با خود بردند و از اينرو مىتوانند ادعا كنند كه اين حيوان كثير الفائده را آنها در شرق نزديك و نيز در اروپا وارد و آشنا كردند .\r\n\r\nدستگيرى بابك 222 هجرى ( 837 )\r\nافشين كه يكى از سرداران بسيار لايق و كافى معتصم بشمار ميآمد بابك ( قهرمان معروف ) را بعد از دو سال جنگ و پيكار هاى سخت و خونين در حوالى اردبيل شكست داده و تمام قواى او را تارومار ساخت .\r\nبابك در مدت بيست سال يكدشمن بزرگ خلافت بشمار آمده و در ظرف اين مدت شش لشكر خليفه را شكست داد و سبب گرديد كه دويست و پنجاه هزار تن بقتل رسيده و هزاران مرد و زن اسير و زندانى شدند . وى در آخر بدست افشين شكست خورده و فرار كرد و بدست يكى از امراى ارمنستان كه به او پناهنده شده بود دستگير و تسليم خليفه گرديد و بطور بيرحمانه‌اى كشته شد .\r\nشرح اعدام بابك و برادرش كتاب تاريخ گرانبهاى طبرى را بپايان مىرساند .\r\nخود اين مورخ نامى دو سال بعد از اين واقعه به دنيا آمده است ، ولى او واقعات زمان خويش را بطور خيلى مختصر برشتهء تحرير درآورده است .\r\n\r\n","description":"","footnote":"","page_name":" 15 ","page_number":38},
  {"content":"\r\n\r\n\r\nجنگ با يونانيان 223 هجرى ( 838 )\r\nمعتصم مثل برادرش مامون جدى و فعال بود ، هنگاميكه شنيد كه سوريه را يونانيان محل تاخت‌وتاز سپاهيان خود قرار داده‌اند از محكمترين قلاع آنها استفسار نموده عموريه را به او نشان دادند و فورا با سپاه جرارى بدان سمت شتافت . تئوفيلوس امپراطور يونانى در ميدان جنگ شكست خورد . اين امپراطور كه ديد سپاهش نتوانست در مقابل مسلمانان پايدارى كند نوميد شده و دست از عمليات كشيد . در اين اثناء عموريه را مسلمانان حصار دادند و پس از قريب دو ماه پايدارى موفقانهء دشمن يك نقطهء غير محكم و سستى از حصار بكمك يكنفر عيسوى تازه مسلمان كشف شده و بالاخره قلعه ويران گرديد و رفتارى كه با قشون مستحفظ آن شد بسيار سخت و بيرحمانه بوده است .\r\n\r\nسالهاى بعدى معتصم\r\nدر سالهاى بعد بواسطهء سازشى كه برياست عجيف عليه معتصم شده بود اغتشاش و اضطراب حكمفرما بوده است ، توضيح اينكه عجيف نفوذ و اقتدار روزافزون تركان را به نظر رقابت ديده نتوانست خود را ضبط كند ، ولى اين فتنه با قساوت وحشيانه‌اى دفع شد . كمى از اين واقعه كه گذشت افشين از نظر خليفه افتاد و بقتل رسيد . اگرچه در به دو امر بجرم خيانت و اختلاس توقيف شده ولى تعصب مذهبى معتصم سبب گرديد كه او را بمحاكمه كشيد و بجرم اعتقاد باصول ديانت زردشت و بيزارى از اسلام محكوم باعدام گرديد .\r\n\r\nواثق 227 - 232 هجرى ( 842 - 847 )\r\nواثق در سال 227 هجرى ( 842 ) بجاى پدرش معتصم جلوس نمود ، مادر او كنيزكى بود يونانى كه بواسطهء كتاب مشهور و قابل ملاحظهء بيكفورد « 1 » گويا نزد همهء ما معروف باشد . اين خليفه در به دو خلافت عمالش را گرفته مصادره كرد و مال وافر از ايشان ستاند و بعضىها را چوب زد تا ديگران هراسناك شوند . دورهء او در ايران اغتشاش و آشوب شروع شد و اكراد بناى سركشى و ياغيگرى را گذاشتند و نيز در فلسطين و سوريه علم طغيان خطرناكى برافراشته گرديد ولى تمام اينها بدست فرماندهان ترك فرونشانده شد .\r\n\r\n\r\n","description":"","footnote":"\r\n( 1 ) -  Bickford \r\n","page_name":" 16 ","page_number":39},
  {"content":"\r\n\r\nبر اثر تعصب و عدم تساهل « 1 » مذهبى خليفه توطئه‌اى كه برعليه او شد بىنتيجه و عقيم ماند .\r\nواثق ممكن بود عمرش طولانى شده و سالهاى زيادترى خلافت كند و در سياحت و اكتشاف اماكن و بلاد طرف شمال كه به آن فوق العاده علاقمند بود « 2 » پيشرفت نمايد ولى در نتيجهء اسراف و زيادروى در عيش و خوشگذرانى صحتش را از دست داده و مزاجش عليل شد .\r\nاو به مرض استسقا و عطش دائمى مبتلا گرديد و دوائى كه برايش تجويز شد نشانيدن در ميان تنور گرم بوده است و ظاهرا خود او حكم ميداد كه تنور را زياد گرم كنند و بدينطريق واثق مرد و با حكومت كوتاه و افتضاح‌آميز او دورهء ذهبى اسلام خاتمه پيدا نمود .\r\nمنظره‌اى از شكار ايرانى\r\n\r\n\r\n","description":"","footnote":"\r\n( 1 ) - كسانى را كه در عقيده با او مخالف بودند سخت تعقيب نموده و آسيب ميرسانيد . ( مترجم )\r\n( 2 ) - كتاب طلوع جغرافياى جديد جلد اول صفحهء 414 ( مولف )\r\n","page_name":" 17 ","page_number":40},
  {"content":"\r\n\r\nسكهء عمرو ليث\r\n\r\nفصل پنجاه و يكم انحطاط خلافت و تجديد استقلال ايران\r\n« هرگاه زنده ماندم بين من و تو اين شمشير حاكم است . اگر غالب شدم آنچه مرا پسند آمد همانرا به كار خواهم بست و اگر تو فاتح درآمدى نان خشگيده و پياز غذاى من مىباشد . »\r\n( پيغام يعقوب ليث بخليفه معتمد )\r\n\r\nعكس العمل ارتودكس در خلافت متوكل 247 - 232 هجرى ( 861 - 847 )\r\nاهميت خلافت متوكل مخصوصا از اين جاست كه آن دورهء عكس العمل تعصبات مذهب رسمى را پديدار مىسازد يعنى علماى ظاهر و قشرى در ايندوره تفوق پيدا نموده و ارتجاع به تمام معنى عرض وجود مىكند . اصول و تعاليم معتزله منهدم شده و استادان و بزرگانشان ( بنوبت ) از هر طرف مورد تعقيب سخت قرار گرفته و با كمال قساوت و بيرحمى باذيت و آزار آنان پرداختند و همينطور عداوت و كينهء اين خليفهء جديد نسبت به اولاد فاطمه و على سخت و شديد بوده است . او حتى مسخره‌اش را واميداشت كه به لباس « شير خدا » كه از القاب على ( ع ) است درآمده اين عبارت ( الانزع البطين و الاصلع خليفة المسلمين ) را بطور استهزاء بخواند . مزار و بارگاه حسين بن على ( ع ) را حكم داد خراب كنند و حتى زمين آن را شيار كردند ، بعلاوه متوكل با يهود و نصارى از روى تعصب دشمن بوده و قوانين و\r\n\r\n","description":"","footnote":"","page_name":" 18 ","page_number":41},
  {"content":"\r\n\r\nاحكام منسوخه و متروك را برعليه آنها تجديد و بموقع اجرا گذاشت . آنها مخصوصا مكلف بودند كه در چهارچوب درب خانه‌شان صورت شيطانرا نقش كنند و نيز ماليات خاصى بر آنها تحميل نمود و لباس زردى كه لباس ذلت و خوارى بود معين شد بپوشند و از حق استخدام در دوائر دولتى به كلى محروم گرديدند و اين مسلم است كه فرزندانشان از تحصيل زبان عربى ممنوع بودند .\r\n\r\nقصر سامره و درخت سرو كشمير\r\nاين خليفه خودش هرزه و منتها درجه عياش و شهوتران بود . در نزديكى سامره كاخ جديدى بنا كرد و مبالغ هنگفت بىحسابى براى آن مصرف نمود . ما در فصل نهم محل ملاقات زردشت را با گشتاسب شهريار ايران مذكور داشتيم . نقل ميكنند كه پيغمبر ايران براى يادبود اين ملاقات شاخهء سروى را در آنمحل غرس كرد و آن بتدريج قد كشيده و زياده از حد بزرگ شد . زردشتيان آن را مقدس شمرده و فوق العاده احترام مينمودند . اين خليفه آندرخت را كه در آنوقت معتقد بودند هزار و چهارصد و پنجاه سال عمر دارد حكم داد بيندازند و با وجودى كه مبالغ هنگفت زيادى براى جلوگيرى از اينعمل و نجات درخت تقديم شد معهذا آن را انداخته و قطعه‌قطعه نموده و قطعات آن را ببغداد حمل كردند ولى در اين حكايت مسطور - است كه درست در همانروز كه اين الوار و چوب‌ها را وارد قصر مزبور كردند متوكل بدست پسرش كشته شد . نكتهء جالب‌توجهى كه در حكايت مزبور ملاحظه مىشود اينست كه ديانت زردشتيان در آن نواحى معروف بقهستان نفوذ خود را تا آن عصر حفظ كرده بوده است ، آن محل را از دست نداده و تا به امروز در آن نقطه كه بعدها معروف به قهستان گرديد باقى مىباشند .\r\n\r\nسلسلهء طاهريان 205 - 259 هجرى ( 820 - 872 )\r\nما راجع به طاهر سردار معروف مامون كه در خراسان حكمرانى نموده است شرحى در سابق مذكور داشتيم . اما فرزندانش بجاى مرو كه در مدت پنجاه سال مركز حكمرانى نيمه مستقل بود نيشابور را مركز و كرسىنشين قرار دادند . امراى اين سلسله از خود داراى افكار و خيالات بلند نبودند و نتوانستند در مقابل حوادث و پيشآمدهاى سخت پايدارى كنند و لهذا در موقع حملهء صفاريان در 259 هجرى ( 872 ) بعد از مقاومت كمى سقوط كرده و منقرض شدند .\r\n\r\n","description":"","footnote":"","page_name":" 19 ","page_number":42},
  {"content":"\r\n\r\nنگارنده در 1909 ميلادى در ترشيز طرف جنوبى نيشابور بدستهء كوچكى از قبيلهء طاهرى برخوردم كه در آنجا سكنى داشتند و نيز اطلاع يافتم كه چند تنبوشهء آبيارى بطور اتفاق پيدا شده كه در آنها نام اين سلسله منقوش مىباشد .\r\n\r\nدورهء آشوب و هرج و مرج 247 - 256 هجرى ( 870 - 861 )\r\nمتوكل پسر بزرگش منتصر را بواسطه دشنام دادن و ناسزا گفتن سخت از خود متنفر و بيزار ساخته سازشى بين افسران ترك برله اين وليعهد به عمل آمده و در نتيجه خليفه را هنگامى كه در خواب بود كشتند . منتصر بجاى پدر بر مسند خلافت نشست ، ليكن پس از يكسال حكمرانى درگذشت و بعد از او دورهء هرج‌ومرج شروع شد و بغداد براى بار دوم محصور گرديد و كار به جائى رسيد كه ارتش ترك خلفا را بدلخواه خود تعيين ميكردند و بقتل ميرسانيدند .\r\nپرچم طغيان و سركشى در تمامى مملكت برافراشته شد ، مراكز پادگان و فرماندهى بواسطهء هرج و مرجى كه در همه جا حكمفرما بود از سركوبى ياغيان و ماجراجويان عاجز شده و عمال ولايات و استانها بىيار و ياور ماندند و بالنتيجه خلافت بسرعت رو بتقسيم و تجزيه را نهاد .\r\n\r\nطلوع صفاريان\r\nدر دورهء متوكل يكنفر موسوم به صالح بن نصر به بهانهء دفع خوارج و جلوگيرى از فتنه و فساد آنها جمعى را در سيستان دور خود جمع كرده و آن ولايت را گرفت . امير طاهرى شخصا حركت به سيستان نموده جنگ بين صالح و خوارج را موفق شد خاتمه دهد . ليكن بعد از برگشت او دوباره صالح وارد معركه گرديد و بقرار معلوم بوى اجازه داده شد كه سيستانرا در تصرف نگاه دارد اما بخارج دست‌اندازى نكند . از تابعان فوق العاده لايق و زبردست او عمرو ليث معروف بصفار يعنى رويگر بود و مدتها برويگرى اشتغال داشت . او بىنهايت حادثه‌جو و در اوايل سن كه هنوز طفل بود به بلندهمتى و جوانمردى معروف و وقتى كه به مردى رسيد بشغل راهزنى پرداخت كه آن در آنكشور اكثر وسيله براى تحصيل شهرت و نام بوده است و بالاخره در اندك زمانى صيت جوانمردى و دلاورى باعث موفقيت و پيشرفت او گرديده و پيروان زيادى براى او فراهم ساخت كه اينمرد همهء آنها را تحت\r\n\r\n","description":"","footnote":"","page_name":" 20 ","page_number":43},
  {"content":"\r\n\r\nاختيار صالح گذارد تا آنكه در 247 هجرى ( 861 ) كه متوكل كشته شد او در تحت جانشين صالح فرمانده كل قواى سيستان گرديد . اول موفقيت او همانا گرفتن هرات در 253 هجرى ( 876 ) بوده است . او به كرمان حمله برده و آن را ضميمه نمود و سپس به فارس حمله‌ور شد و چيزى نگذشت كه حكمران قلمروى وسيع گرديد . اينمرد تأسيس سلسله‌اى ولى كم دوام نمود كه ايرانيان آن را با مهر و علاقهء خاصى ياد ميكنند و اين مهر و علاقه دو جهت دارد : يكى اينكه آن بعد از فتح و غلبهء عرب اولين سلسله بشمار ميآيد و ديگر آنكه از سيستان موطن رستم قهرمان و سلسلهء كيان برخاسته است .\r\n\r\nمعتمد 256 - 279 هجرى ( 870 - 892 )\r\nپس از مدت نه سال هرج‌ومرج فرزند ارشدى كه از متوكل باقى بود بخلافت منصوب گرديد و دربار هم ببغداد انتقال يافت كه نفوذ تركان در آنجا كمتر بوده است . موفق برادر خليفه كه ادارهء امور در حقيقت با او بود سر و صورتى بدربار داده مقام خلافت كه در حال سقوط بود يكباره استحكام و اعتبار پيدا نمود .\r\n\r\nفتنهء زنج 270 - 255 هجرى ( 883 - 869 )\r\nاين سخن را كه « تاريخ تكرار مىشود » بايد اذعان داشت كه از سخنان بسيار درست و سنجيده است . چه آنكه فتنهء زنج يا غلامان زنگبارى كاملا شبيه و همانند است بجنگ غلامان در تحت رياست اسپارتكوس « 1 » كه آن جمهورى روم را در قرن هفتم قبل از ميلاد متزلزل ساخته و به حال اختناق انداخت .\r\nشخص ايرانى كه در رأس اين فتنه و آشوب قرار داشت مدعى بود كه از اولاد على بن ابيطالب مىباشد و در بادى امر خود را يكنفر پيشواى روحانى نشان داد ، ولى اينمدعى آن را به زودى فراموش كرده فقط ملتجى بغلامان شده و قول آزادى و چپاول و غارت به آنها داد . از بهره‌مندى مختصرى كه در حجاز نصيب وى گرديد نواحى باطلاقى اطراف بصره شامل قسمت سفلاى درهء كارون را اشغال نمود و هزاران غلام زنگى و نيز اعراب صحرا نشين زياد زير لواى او جمع شدند . نيروهاى خلافتى مكرر در مكرر شكست خورده تا آنكه خود بصره بدست زنج مورد حمله و هجوم قرار گرفته و زنگيان دست\r\n\r\n\r\n","description":"","footnote":"\r\n( 1 ) -  Spartacus \r\n","page_name":" 21 ","page_number":44},
  {"content":"\r\n\r\nبغارت و كشتار عمومى گشودند . اين جماعت سپس از بصره درآمده در امتداد دو طرف ساحل خليج فارس سمت جنوب و نيز در طرف شمال منتشر گرديده تا آنكه واسط را قبضه كرده و اهواز را بباد يغما دادند . موفق كه تا وفات يعقوب در 879 نميتوانست هّم خود را به فرونشاندن اين طغيان هولناك مصروف دارد در آخر سپاه عظيمى فراهم آورد و بدفع زنگيان فرستاد و در نتيجه آن گروه بىباك در آن ناحيهء سخت باطلاقى تسليم شده و پس از پانزده سال خونريزى و تاخت‌وتاز خبيث بقتل رسيده و هزاران مردم بدبخت كه زندانى بودند آزاد گرديدند .\r\n\r\nكارهاى برجستهء يعقوب بن ليث\r\nاكنون برميگرديم به طرف يعقوب ليث و شمه‌اى از حالات و و كارهاى برجسته و نمايان او را تا هنگام وفات به نظر خوانندگان ميرسانيم . در 257 هجرى ( 871 ) او قاصدى بنزد موفق فرستاد و پيغام داد كه وى خود را يكى از غلامان پست خليفه ميداند و مصمم گشته كه شرائط خدمت را بجا آورده و شئون و احترامات خليفه را كاملا حفظ نمايد . چون در خصوص يعقوب اينطور صلاح انديشى شده بود كه حتى الامكان بگذارند دور از بغداد باشد لهذا خليفه حكومت بلخ و طخارستان و ساير نواحى و قطعات دوردست شرق را به او واگذار نمود . يعقوب از اين انتصاب و ورود خودش در عداد مأمورين عاليرتبهء خليفه تقويت يافته و در همه جا پيروز و بهره‌مند بوده است و حتى كابل را كه دوردست بود به تصرف درآورده و پادشاه آنجا را كه ترك و بودائى بود دستگير نمود . در آخر اين حادثه‌جوى سيستان آماده شد به امير طاهرى حمله‌ور شود كه از دور تماشا ميكرد كه قسمت مهم از متصرفاتش از دست رفته و مقاومت و پايدارى مأيوسانهءاى ننموده است . خلاصه يعقوب بر خراسان استيلا يافته و از آنجا بعزم تسخير طبرستان مجاور شتافت . او در سارى حسن بن زيد را كه حكومت مقتدرى باسم آل على تاسيس كرده بود شكست داد ولى در ينميان كه حسن را سمت گيلان تعاقب ميكرد در اثناى طريق قسمت اعظم از نفراتش را بر اثر بيمارى طاعون از دست داد و ناچار براى گرفتن سربازان تازه به سيستان برگشت .\r\nيعقوب در آنوقت نصف ايران را مالك بود بعلاوه بسيارى از ولايات شرق هم\r\n\r\n","description":"","footnote":"","page_name":" 22 ","page_number":45},
  {"content":"\r\n\r\nدر تصرف وى بوده است . اينمرد از جنگ‌هاى فاتحانهء متوالى مغرور و تهييج شده در سال 262 هجرى ( 875 ) تصميم گرفت كه با خليفه دست‌وپنجه نرم كند . او براى اجراى اين مقصود بدوا فارس را از دربار خلافت تقاضا نمود ولى معتمد علاوه براينكه اين تقاضا را رد كرد از حكومت خراسان هم او را معزول ساخت . در اينجا يعقوب هم فورا به طرف بغداد پيش رفت و در نزديكى دار الخلافه با موفق مصاف داد ولى با تلفات و خسارات زياد شكست خورد و حتى تمامى اردوى او هم بدست دشمن افتاد و با اينحال انديشه‌اى به خود راه نداد و با كمال قوت قلب به فارس عقب كشيده در آنجا بجمع‌آورى سپاه تازه مشغول گرديد . يعقوب بدرجه‌اى اعتماد بنفس داشت كه وقتى كه رئيس زنگيان به او پيشنهاد معاضدت و همراهى نمود با كمال تحقير آن را رد كرده و اين آيه را خواند   « لا أَعْبُدُ ما تَعْبُدُونَ وَ لا أَنْتُمْ عابِدُونَ ما أَعْبُدُ »  \r\nسه سال بعد از اين يعنى در 265 هجرى ( 878 ) خليفه سفيرى براى مؤاخذهء دوستانه يا استمالت بنزد يعقوب اعزام داشت . در ورود سفير اين حادثه‌جوى بزرگ در بستر مرگ افتاده و شمشيرش در كنار وى گذارده شده و قدرى نان خشك با پياز غذاى درشت و خشن او را هم حاضر كرده بودند . جوابى كه او بخليفه توسط سفير داد همانست كه عنوان فصل جارى را تشكيل ميدهد .\r\n\r\nمنشأ اسماعيليه\r\nچنان كه در فصل چهل و هفتم گذشت از جمله عقائد فرقهء اماميه يكى آنست كه بايد يكى از فرزندان على از جانب خدا برياست عاليهء روحانى منصوب شود و معتقدند كه او متصف بصفات ربانى و داراى معجزات و همه نوع خوارق عادات مىباشد و اين در ميان شيعيان يكموضوع اساسى و از اصول عقائد شمرده مىشود . ما بين دوازده امام شش امام اول كه ششمين آنها امام جعفر صادق و در 765 ميلادى زمان خلافت منصور رحلت نمود عموما مورد قبول ميباشند . ليكن امام جعفر كه فرزندش اسمعيل را ابتدا به جانشينى خود تعيين كرده بود بعد ويرا از اين منصب محروم ساخته پسر كوچكش موسى كاظم را امام بعد از خود اعلام كرد و جهتش را هم مينويسند كه اسمعيل در يك هنگام ديده شد كه شراب نوشيده است .\r\n\r\n","description":"","footnote":"","page_name":" 23 ","page_number":46},
  {"content":"\r\n\r\nچيزى نگذشت يعنى در حيات حضرت صادق ، اسمعيل جانشين معزول از دنيا رفت و اين پيش‌آمد شيعه را به دو فرقه متفرق ساخته هرچند اكثريت با پيروان امام موسى كاظم است ولى يك اقليت معتنابهى نسبت به اسمعيل وفادار مانده و در صورتى كه او هيچوقت امام نبود فرزندش محمد را بامامت برگزيده جمعى معتقد شدند كه او امام هفتم و آخرين امام ميباشند .\r\n\r\nقرمطيان\r\nاول كسى كه در عراق زمان خلافت معتضد به ترويج مذهب اسمعيلى پرداخت يكنفر حمدان نام معروف به قرمط بود و بعد از او پيروان اين اصول را از روى تحقير قرمطيان نام نهادند . قرمط با چند هزار نفر به رئيس زنگيان كه خبيث ميگفتند پيوست ولى پيروانش در اصول عقائد متفرق شده به چندين فرقه يا قسمت منقسم گرديدند و بالاخره نتوانستند اتفاق و اتحاد حاصل كنند . از حالات قرمط خيلى كم در دست است مگر او بدست يكنفر از حشّاشين يا فدائى كشته شد و بعد فرزندان يكنفر زكريا نام و پس از دستگيرى و قتل آنها خود زكريا ليدر اين طائفه گرديده و بجنگ‌هاى خونين وحشيانه‌اى پرداختند « 1 » در آغاز مائه چهارم هجرى سليمان يكمرد متعصب ديگرى به بصره هجوم برده و بعد در كوفه دست بقتل و غارت گشوده و اين هرج‌مرج منجر باينجا شد كه در 317 هجرى ( 929 ) مكه بغارت رفته و حجر الاسود را از جا كنده بغارت بردند . پس از چندى اين آشوب تخفيف يافته و اين فرقه بواسطهء اختلاف ما بين خودشان رو بزوال نهادند ولى بطوريكه مينويسند در 396 هجرى ( 985 ) حكومتى در ملتان بدست يكى از قرامطه تشكيل يافته و اين خود بسط و توسعه نفوذ آنها را نشان ميدهد تا كجا بوده است .\r\nفرق نامبرده كه همگى بر ضد اجتماع بودند تاريكترين و مخوف‌ترين احزاب را در ديانت اسلام تشكيل داده و موجب مخاطرات عظيمه بوده‌اند و چنان كه\r\n\r\n\r\n","description":"","footnote":"\r\n( 1 ) - البيرونى در كتاب آثار الباقيه فصلى را تخصيص به انبياء كاذب داده است و من خوانندگان كنجكاو را بانجا حواله مىدهم ولى بهترين شرحى كه در موضوع قرامطه نوشته شده همانا در آنسيكلوپيد يا جلد سوم صفحهء 222 موضوع مذهب و اخلاق است .\r\n( مؤلف )\r\n","page_name":" 24 ","page_number":47},
  {"content":"\r\n\r\nپائين‌تر خواهد آمد تبليغ اصول عقائد آنها در ايران ادامه پيدا نمود .\r\n\r\nطلوع سلسلهء سامانى\r\nسلسلهء سامانى كه يكصد و بيست و پنج سال دوام كرد اقتدار و اعتبارشان نسبت بخاندان طاهرى يا صفاريان كه در يكصورت قريب به پنجاه و در صورت ديگر پنجاه سال تمام در شهرت و ترقى بودند خيلى بيشتر بوده است .\r\nمؤسس سلسلهء مزبور يك نجيب‌زادهء ايرانى سامان نام است كه ساكن بلخ و نسبش به بهرام چوبين ميرسد . اينمرد از شهرستان مولد و موطنش اخراج شده ناچار به اسد بن عبد الله كه در خلافت مهدى عامل خراسان بود شكايت برد و نامبرده از وى جدا حمايت نمود .\r\nسامان در حق‌شناسى از اين كمكى كه به او شده بود نه فقط كيش قديمى را كه تا آنوقت در آن كيش باقى بود ترك گفته داخل اسلام گرديد بلكه براى جلب نظر و خوشامد حامى خودش فرزندش را اسد نام نهاد . وى چهار فرزند داشت كه به هارون خدمت كردند و در خاموش كردن فتنهء رافع كمك مادى و اساسى نمودند . در پاداش اين خدمات مامون حكومت سمرقند ، فرغانه ، شاش و هرات را به اين چهار برادر داد و اين انعامات و عطاياى شاهانه را طاهريان تصديق و برقرار داشتند .\r\nمقتدرترين حكمران اين سلسله احمد بود كه بعد از وى پسرش نصر بجاى او نشست . سامانيان چنان كه معلوم خواهد شد بعد از طاهريان جاه و مقامشان را از دست ندادند و شايد آن بوسيلهء قرارى است كه با عمرو بن ليث شده گرچه جزئيات آن مبهم و ناروشن است ، بهرحال در سال 261 هجرى يا دو سال بعد از برانداختن سلسلهء طاهرى بدست يعقوب ليث نصر و برادرش اسمعيل ولايات تا آنطرف جيحون را متصرف بودند و همين سال مخصوصا تاريخ تاسيس اين سلسله گرفته شده است . اسمعيل در امور لشگرى از خود ابراز لياقت و كفايت غريبى نمود ، ليكن بين اين دو برادر نزاع برخاسته و جنگ و جدال داخلى شروع گرديد كه در آن جنگ اسمعيل فاتح گرديد ، ولى رفتارش با نصر فوق العاده جوانمردانه بوده اجازه داد تا زمان وفاتش كه در 279 هجرى ( 892 ) اتفاق افتاد زمام حكمرانى را در دست داشته باشد .\r\n\r\nحالات عمرو ليث 265 - 290 هجرى ( 903 - 878 )\r\nبعد از مرگ يعقوب برادرش عمرو با خليفه صلح نمود و از طرف وى مدت شش سال در خراسان و ولايات ديگر حكمرانى كرد ولى\r\n\r\n","description":"","footnote":"","page_name":" 25 ","page_number":48},
  {"content":"\r\n\r\nبعد معتمد كه پس از قلع و قمع زنگيان حس كرد كه مىتواند به مهم عمرو بپردازد ويرا معزول ساخت و او بعد از اين نيشابور را كه به آن علاقهء زياد داشت براى اقامت خود برگزيد ابيات زير كه منسوب به اوست علاقهء او را نسبت به آنجا معلوم مىدارد چه اندازه بوده است « سنگهاى آن فيروزه ، بوته‌هاى آن ريواس - و گل آن خوردنى « 1 » است و با اينحال چگونه مىتوانم از آن دل كنده و تركش گويم »\r\nهرچند استان مزبور با سپاه آن به رافع بن هرثمه واگذار شده و او صفارى را شكست داده به طرف سيستان موطن اصلى وى راند . در سال 279 هجرى ( 870 ) معتضد كه بجاى معتمد نشست اينرويهء برادرش را تغيير داده و دوباره عمرو را بحكومت خراسان منصوب داشت .\r\nاين خليفه كه خود را عاجز مىديد عمرو را آلت اجراى مقاصد خود كرده بر ضد رافع نيرومند و نيز اسمعيل كه هنوز قوه و اقتدار زياد داشت تحريك نمود . در سال 283 هجرى ( 896 ) عمرو نيشابور را گرفته و رافع را مغلوب و دستگير نمود و بعد بقتل رسانيده سرش را ببغداد فرستاد . اين فاتح از اين بادهء پيروزى كه حاصل كرده بود سرمست شده از خليفه جدا درخواست كرد كه اسمعيل را از حكومت ماوراء النهر معزول سازد و خليفه بقرار معلوم با مزّورى و دوروئى كه در نهادش بود ويرا تحريك نمود كه به امير سامانى حمله‌ور گردد و درعين‌حال اسمعيل را تشجيع نمود كه در مقابل پايدارى نمايد . اين جنگ بعد از كشمكش و زدوخوردى سخت باينجا منتهى شد كه در 288 هجرى ( 900 ) بلخ محاصره و تسخير شده و عمرو اسير گرديد . اينجا حكايت ميكنند يكى از فراشان در حينى كه مقدارى گوشت براى پيشواى اسير مىپخت و ظرف را ( گويا سطل اسبى بود ) گذاشت و بطلب مقدارى نمك رفت ؛ ناگهان سگى براى ربودن گوشت سر در سطل مزبور كرده دهانش سوخت ، آن حيوان سر بتعجيل برآورده و دستهء در گردنش افتاد و ميدويد و سطل را ميبرد . عمرو كه آنحالت را مشاهده نمود فرياد برآورد و گفت : « امروز\r\n\r\n\r\n","description":"","footnote":"\r\n( 1 ) - اين گل در نقاط مختلف خراسان يافت مىشود و مردم بالخصوص زنان حامله آن را ميخورند نگاهى به « ششمين سفر در ايران » ( انجمن جغرافيائى آسيائى ) ژانويه 1911 « مؤلف »\r\n","page_name":" 26 ","page_number":49},
  {"content":"\r\n\r\nصبح سيصد شتر آشپزخانه‌ام را حمل مىكردند و امشب يك سگ دارد آن را ميكشد » . در شكل و تركيب عمرو و آن بطوريكه در قابوس نامه « 1 » در يك حكايت مربوط بچوگان بازى ذكر شده معلوم مىشود كه او از يك چشم محروم بوده است . اسمعيل حاضر شده بود كه با اسيرش جوانمردانه رفتار كند ولى خليفه به او فشار آورد كه عمرو را زنده ببغداد بفرستد كه در آنجا او در 290 هجرى ( 903 ) بقتل رسيد . بعد از وى پسرش روى كار آمد و سيستان را فقط مدت يكسال در تصرف داشت و در پايان آن اقتدار اين سلسلهء كم عمرو بىدوام بغتتا خاتمه پيدا نمود . اگرچه در سيستان تا چند طبقه و نيز در بلوچستان براى چند قرن از خويشان و تركه و تبار صفارى حكمرانى داشته‌اند . « 2 »\r\n\r\nاوج ارتقاء سلسلهء سامانى\r\nبعد از مرگ نصر ، اسمعيل بر تخت نشست و شروع بيك سلسله فتوحاتى نمود كه آن رتبه و مقامش را بالا برده از امارت و قلمرو كوچكى كه داشت بمقام سلطنت رسانيد . اولين ميدان جنگ او بطور عجيب جنگ مقدس يا جهادى بود كه بر ضد مهاجرنشين مسيحى طراز رويداده است كه آن منتج بفتح و پيروزى شده امير و ساير رؤسا و زعماى آنجا بدين اسلام گرويدند . شكست و اسارت عمرو در 288 هجرى ( 900 ) كه در بالا ذكر شد از موفقيت‌هاى درخشان وى بشمار ميآيد ، چنان كه در پاداش آن ، فرمان مخصوص از طرف خليفه باسم او صادر شده و حكمرانى خراسان ، تركستان ، ماوراء النهر ، سند و هند و كرمان به او واگذار گرديد . اگرچه وامبرى « 3 » در كتاب تاريخ بخاراى خود مينويسد كه در اينجا از هند و سند فقط روى يك لاف و گزاف بيهوده‌اى اسم برده شده است . ولى در اين شك نيست كه قلمرو اسمعيل وسعتى بسزا داشته است ، و با اين صورت اكتفا به آن نكرده لشگركشيهاى مظفرانه‌اى برعليه تركان طرف ، مشرق نمود .\r\nاسمعيل بخارا را پايتخت خويش برگزيد . لقب « شريف » بخارا اساسا به او مديون\r\n\r\n\r\n","description":"","footnote":"\r\n( 1 ) - « ده هزار ميل » صفحهء 339 مؤلف\r\n( 2 ) - نگاهى به « ده هزار ميل » صفحه 229 مؤلف\r\n( 3 ) -  Vambery \r\n","page_name":" 27 ","page_number":50},
  {"content":"\r\n\r\nمىباشد و نيز تاريخ قلعهء آن منتهى به زمان اين پادشاه بزرگ سامانى مىشود كه هيئتى از مورخين و شعرا و فقهاى نامى زبردست را در انجا جمع كرده و عصر طلائى آنشهرستان واقعهء در كنار رودخانهء زرافشان را پديد آورد .\r\nبعد از اسمعيل - احمد بجاى او نشست كه پس از يك حكمرانى غير شرافتمندانه در 301 هجرى ( 913 ) كشته شد و پسرش نصر كه هشت ساله بود بر تخت نشست ، وى در مدت سى سال فرمانروائى بر متصرفات اين سلسله افزوده رى ، قم ، اصفهان را هم بنا به خواهش خليفه ضميمه نمود كه به او اين سلسله دست بيعت داده و اظهار اطاعت مينمودند . نصر دوم در حقيقت مأمون سلسلهء سامانى شمرده مىشود ، چنان كه در معالى و مفاخر دربار او ، عبد الملك نام يكى از معاصرين كه از اهل نيشابور است چنين مينويسد « بخارا تحت سلطهء اين سامانى كانون عظمت و شكوه ، مطاف امپراطورى ، مجمع بزرگترين و برجسته ترين عقلاى عصر ، مطلع ستارگان فضل و هنر دنيا و جلوه‌گاه عاليقدرترين حكما و دانشمندان زمان بوده است . » « 1 »\r\n\r\nفساد و انحطاط و زوال\r\nبعد از نصر - نوح پادشاه شد و در زمان او دولت سامانى رو بضعف و خرابى را نهاد و جهتش هم اين بود كه پادشاهان آن تحت نفوذ غلامان ترك رفتند كه داراى مشاغل و مناصب عالى بوده‌اند .\r\nبعد از نوح ، عبد الملك ولى نعمت آلپتگين پادشاه شد و پس از هفت سال حكمرانى هنگام چوگان بازى هلاك گرديد ، برادرش منصور نفوذ و اعتبار سلسله را بواسطهء ستادن باج از ديلميان فارس و عراق تجديد نمود . نوح دوم كه بعد از منصور بر تخت نشست دچار حوادث و پيش‌آمدهاى زياد گرديده و بيشتر شهرتش از اينجاست كه ابو على سينا حكيم بزرگ ايرانى ويرا معالجه كرده است . اعيان و زعماى مملكت برعليه او سازش كرده بغرا خان را از كاشغر كه پايتخت او بود و بر يكعده قبائل و عشائر متحده فرمانروائى ميكرد دعوت كردند كه به خاك سامانى حمله كند . بغرا خان بخارا را تصرف نمود ولى طولى نكشيد كه از دنيا رفت و نوح فرارى دوباره به پايتخت\r\n\r\n\r\n","description":"","footnote":"\r\n( 1 ) - اقتباس از كتاب برون صفحهء 365 « مؤلف »\r\n","page_name":" 28 ","page_number":51},
  {"content":"\r\n\r\nخويش برگشت . نجبا و اعيان كشور به طرف خراسان فرار كرده و از امير ديلمى يارى خواستند . نوح در حال نوميدى از سبكتگين كه حكومتى در غزنه مقابل سامانى تاسيس كرده بود امداد طلبيد و او قشونى بكمك نوح فرستاد كه در نزديكى هرات فتح قطعى حاصل نمود . جنگ مزبور بيشتر از اينجهت قابل ملاحظه است كه محمود پسرش غازى آيندهء اسلام در آن ميدان جنگيده است و بدينوسيله از نوح حق‌شناس برسم پاداش و انعام ولايت خراسان را گرفت و پيروزيهاى ديگرى هم يكى در طوس و آنديگر در نيشابور نصيب وى گرديد .\r\nمنصور دوم فرزند و جانشين نوح داراى طبع موزون بود و قطعات چندى از او محفوظ مانده كه از آن جمله يكى اين است كه وقتى از وى پرسيدند كه چرا هيچوقت پادشاه لباس رزم را از خود دور نميسازد در جواب ميگويد :\r\n گويند مرا چون سلب خوب نسازى * مأوى گه آراسته و فرش ملون\r\nبا نعره گردان چه كنم لحن مغنى * با پويهء اسبان چه كنم مجلس گلشن\r\nجوش مى و نوش لب ساقى بچه كار است * جوشيدن خون بايد بر عيبهء جوشن\r\nاسب است و سلاح است مرا بزمگه و باغ * تير است و كمانست مرا لاله و سوسن \r\nاين پادشاه رزمجو و جنگى در حيات نبود كه زوال سلسلهء خود را به چشم ببيند ، ليكن جانشين وى عبد الملك كه آخرين پادشاه اين سلسله است بدست ايلك خان از سلسلهء تركان كه در بالا ذكر شد دستگير و زندانى گرديد و در محبس هم درگذشت . دستگيرى عبد الملك در 389 هجرى ( 999 ) وقوع يافته و در اين تاريخ سلطنت سلسلهء سامانى زوال پيدا نمود ، اما بعد از يكدورهء درخشان يكصد و بيست و پنج سال ، گو كه اين درخشندگى يكنواخت و متوالى نبوده است .\r\n\r\nآل زيار 316 - 234 هجرى ( 1402 - 928 )\r\nدر زمان حكمرانى نصر دوم ولايت طبرستان مجددا به اسم خاندان على بدست حسن بن على اطرش فتح شده ولى پس از چند سال يعنى در 316 هجرى ( 928 ) يكنفر مرداويج نام بن زيار آن ناحيه را را با تدابير شخصى قبضه كرده سپس اصفهان و نواحى اطراف همدان را به تصرف درآورد و تأسيس\r\n\r\n","description":"","footnote":"","page_name":" 29 ","page_number":52},
  {"content":"\r\n\r\nسلسله‌اى نمود كه معروف بفرهنگ دوستى و ترويج از علم و ادب مىباشد و مدت يكصد سال بلكه بيشتر دوام كردند . اگرچه بجز بانى اوّلى ، باقى افراد اين سلسله نقش مهمى در ايران بازى نكرده‌اند . در ميان جانشينان او بالاتر و معروف‌تر از همه قابوس 403 - 366 هجرى ( 1012 - 976 ) حامى و سرپرست البيرونى مىباشد كه كتاب آثار الباقيهء معروف خود را به او اهداء كرد . وى ساليان زيادى در دربار او بسر برده است .\r\nاينمرد گذشته از اينكه حامى و سرپرست علم و هنر بود خود داراى طبع موزون و شاعر بوده است\r\nدر عربى و فارسى هردو چيز مينوشت و از تراوش طبع او يكى رباعى آبدار زير است .\r\n گل شاه نشاط آمد و مى مير طرب * زانروى بدين دو ميكنم عيش طلب\r\nخواهى كه درين بدانى ايماه سلب * گل رنگ رخت دارد و مى رنگ دو لب \r\nزندگانى قابوس مشحون بحوادث و تقلبات زياد است . او به فخر الدولهء ديلمى برعليه دو برادرش عضد الدوله و مؤيد الدولهء مقتدر يارى نمود و در نتيجه از مملكت خود رانده شد و تا چندين سال متوارى بود و در بازگشت با اينكه در علم و ادب ، بذل و بخشش ، ديندارى ، عقل و تدبير و فراست و هوش بىمثل بود معهذا نجبا و امراى كشور از جور و بيرحمى او بستوه آمده ويرا از سلطنت خلع كرده و بعد بقتلش رسانيدند .\r\nنگارنده در 1908 گنبد قابوس را ديدار كردم و آن بطوريكه اسفنديار مىنويسد :\r\nدر خارج گرگان سر راه خراسان واقع است و چنان كه تصوير مندرجهء در كتاب نشان ميدهد گنبد مزبور يك ساختمان ده ضلعى مرتفعى است با بام مخروطى شكل آن‌كه از چندين ميل در زمين هموار و مسطح نمايان مىباشد و از كتيبهء كوفى آن به صورت آجركارى دورور معلوم مىشود كه اين كتيبهء مجلل و عالى طبق دستور امير شمس المعالى فرزند امير قابوس پسر و شمگير در زمان حيات او در 375 هجرى ( 997 ) بنا شده است « 1 » و آن يكى از قديمترين ابنيه بشمار ميآيد كه داراى تاريخ معّين و معلوم و در شمال واقع است .\r\nنوهء قابوس ، كيكاوس بن اسكندر بن قابوس مؤلف قابوس نامه مىباشد و آن كتابى\r\n\r\n\r\n","description":"","footnote":"\r\n( 1 ) - ششمين سفر در ايران « جريده د . ج . س . ژانويه 1911 « مؤلف »\r\n","page_name":" 30 ","page_number":53},
  {"content":"\r\n\r\nگنبد قابوس\r\n\r\n","description":"","footnote":"","page_name":" 31 ","page_number":54},
  {"content":"\r\n\r\nاست معروف كه در اصول و قواعد زندگانى با بيانى شيوا نوشته شده و بوسيلهء ترجمهء فرانسه در دسترس اروپائيان گذارده شده است .\r\n\r\nآل بويه يا ديلميان 447 - 330 هجرى ( 1505 - 922 )\r\nمؤسس آل زيار از روى غفلت و بىوقوفى مساعدت كرده تأسيس سلسلهء ديگرى نمود كه اقتدارش بمراتب بيش از سلسلهء خويش بوده است ، توضيح اينكه او حكومت كرج يكى از مضافات غربى همدان را بعلى بن بويه بخشيد و نامبرده بكمك دو تن از برادران مستعد و لايق خودش حوزهء حكمرانى خويش را با قدم سريعى تا حدود غربى استان فارس توسعه داد و بالاخره فارس را اشغال كرد . اين خاندان از يكى از طوائف ايرانى ساكن ديلم برخاسته و مدعى بودند كه از نسل بهرام گور « 1 » ميباشند و مخصوصا شيعه مذهب و پيرو اصول و عقائد اماميه بودند . على معلوم مىشود كه يكمرد خوش اقبالى بود ، چه بعد از گرفتن فارس يكروز در كاخ شاهى شيراز بر تخت خوابى دراز كشيده بود ناگه چشمش بمارى افتاد كه سرش را از سوراخ بيرون كرده خيره نگاه مىكند ، فورا بنّا و عمله طلبيده آن ديوار را داد خراب كردند و در نتيجه حجره‌اى كه در آنجا مخفى بود مكشوف و به دستش آمد كه تمامى اموال و نقود ياقوت حكمران محروم در آن حجره جمع و ذخيره شده بود . نامبرده از طرف خليفه نماينده بوده است .\r\nكمى كه از اين قضيه گذشت او خياطى را براى دادن سفارشى امر كرد حاضر سازند و خياط كه وارد شد چوبى را براى اندازه‌گيرى لباس اشاره نمود بياورند ولى خياط همين كه اسم چوب را شنيد خيال كرد ميخواهند او را چوب‌كارى كنند فورا خودش را بپاى وى انداخته بناى لابه و زارى را گذاشت و گفت اگر امانم بدهيد همه لباس‌هاى فاخر ياقوت را كه نزد من است تسليم خواهم نمود ، او همه را آورد و تحويل داد احمد يكى از برادران بسيار معروف على داخل در يك دوره كشورگشائى گرديده و شرح كارهاى\r\n\r\n\r\n","description":"","footnote":"\r\n( 1 ) - البيرونى چاپ  ( Sachan )  صفحات 46 - 45 اين ادعا را رد كرده و صحت آن را تصديق نميكند . « مؤلف »\r\n","page_name":" 32 ","page_number":55},
  {"content":"\r\n\r\nنمايان او را در ولايت كرمان ميتوان در تواريخ محلى جمع‌آورى كرد « 1 » . بقرار معلوم شهر كرمان بواسطهء يكنفر راهزن موسوم به محمد بن الياس ولى معروف به ابو على كه خدمت آل بويه را كرده بود تصرف شده و هنگامى كه احمد سيرجان را ميگرفته كرمان را حصار داده و ابو على روزها بروش غير متعارفى مىجنگيد و شبها تحف و هدايا براى احمد ميفرستاد و آن نتيجه‌اى كه داد اينكه به او اجازه داده شد كه كرمان را به شرط دادن خراج در تصرف نگاهدارد . اين امير بويه در يك لشكركشى به جيرفت در تنگهء دلفارد مورد حملهء ناگهانى واقع شده و برطبق بيان وقايع نگار ، او فقط با چند تن از مردان خود فرار كرده و از يك دست هم خسارت و زيان ديد ، اما آن يك ادبار و شكست موقتى بوده و او به طرف غرب روانه شده و به برادرانش ملحق گرديد و با كمك هم فارس را در 322 هجرى ( 934 ) ضميمه نمودند .\r\nخليفه مجبور گرديد اين فاتحين را جزو نايبان و سرهنگان خود بشناسد .\r\nاحمد پس از تمشيت و انتظام امور ممالك متصرفه ابتدا به طرف غرب عزيمت كرده و خوزستان را ضميمه نمود و بالاخره در سال 334 هجرى ( 945 ) وارد بغداد گرديد .\r\nخليفه هم ناچار ويرا بحسن استقبال پذيرفته و لقب معز الدوله و منصب امير الامرائى را به او ارزانى داشت كه تا چندين پشت منصب مزبور در اين خانواده باقى بوده است .\r\n\r\n\r\n","description":"","footnote":"\r\n( 1 ) - من در تاريخ كرمان دو كتاب را بدقت مطالعه و موشكافى كرده‌ام و از آن دو يكى تاريخ افضل الدين معروف به افضل كرمانى است كه در 584 هجرى ( 1188 ) براى ملك دينار كه در آن تاريخ حكمران كرمان بود نوشته شده است . نسخهء خطى اين كتاب در 1876 ميلادى در طهران با چاپ سنگى بطع رسيده است و اساسا تاريخ مزبور راجع است به سدهء ششم هجرى و مشتمل بر بعضى اطلاعات مهم مىباشد و آن ديگر تاريخ محمد ابراهيم است كه بطوريكه نشان ميدهد در 1025 هجرى ( 1636 ) به سيستان سفر كرده است . نسخهء اصل خطى آن بوسيلهء  « Houtsma »  در 1886 ميلادى طبع و نشر شده است . تاريخ مزبور راجع بسلاجقه كرمان و وقايع عمدهء آن ولايت از 433 هجرى ( 1041 ) تا 619 هجرى ( 1222 ) يعنى تا زمان قتلوغ خان برشتهء تحرير درآمده است . ( مؤلف )\r\n","page_name":" 33 ","page_number":56},
  {"content":"\r\n\r\nعاقبت خليفهء بدبخت از خلافت خلع شده و جانشينان وى دستخوش امراى بويه بوده كه تا يكصد سال باقتدار خود باقى بوده‌اند .\r\nشرح حالات خاندان سه‌گانهء عراق و فارس و رى بتفصيل خارج از گنجايش كتاب است ولى من سعى ميكنم كه از رئوس مطالب و وقايع مهمهء آنعصر شرحى بطور مختصر از نظر خوانندگان بگذرانم .\r\nمعز الدوله در 356 هجرى ( 967 ) درگذشت و بعد از او بزرگترين افراد اين سلسله عضد الدوله است كه وزارت خليفهء بازيچه را به عهده داشت و فرمانفرمائى فارس و عراق نيز با او بود . عملياتش بر عليه برادر خود فخر الدوله چنانست كه سابقا در شرح حالات قابوس ذكر شد . وى بطور استثناء يك امير روشنفكر و فاضل ديالمه بشمار آمده و از كسانى است كه اماكن مقدسهء مدينه و كربلا و نجف را تعمير نموده و از اينراه زائرين را تشويق نموده است ، بعلاوه بيمارستانى براى فقرا و بينوايان بغداد بنا كرده و پزشكانى با حقوق و شهريه‌هاى مرتب و با قاعده تعيين و داروخانه و ساير حوائج و ضروريات بيماران را كاملا فراهم ساخت و نيز در فارس خدمات زيادى بامور عام المنفعه نموده و قدمهاى وسيعى در فوائد عامه برداشت كه از آن جمله يكى سد رودخانهء كر مىباشد كه من در سال 1916 ميلادى از آنجا عبور كرده‌ام و آن در چند ميلى غرب پرسپليس واقع است و هنوز آن را بند امير مينامند و اين همانست كه مور « 1 » بدان اشاره كرده ميگويد « در اطراف بند مير آلاچيق و سايبانى است از ازهار و رياحين و گرداگرد آن هزار دستان در تمام روز مشغول نغمه‌سرائى مىباشد »\r\nبعد از فوت عضد الدوله اين سلسله بسرعت رو بانحطاط نهاد و محمود غزنوى مهياى حملهء به وى گرديد كه در آنوقت چون مجد الدوله صغير بود تحت حكمرانى مادرش اداره ميشد . اين زن با شهامت و جسور به سفيرى كه محمود نزد وى فرستاده بود كه بايد از وى اطاعت كند چنين جواب داد « هرگاه در زمان حيات صاحب متوفى من چنين پيغامى ميرسيد هرآينه آن باعث توليد فتنه و فساد عظيمى ميشد ، اما امروز\r\n\r\n\r\n","description":"","footnote":"\r\n( 1 ) -  Moore \r\n","page_name":" 34 ","page_number":57},
  {"content":"\r\n\r\nاينطور نيست ، من البته به حال سلطان محمود معرفت كامل دارم و به خوبى ميدانم كه تا او خسارت و نفع يا سود و زيان يك لشكركشى را باهم نسنجد هرگز اقدام به آن نخواهد نمود . چنانچه او در جنگ با يك زن بىسرپرست غالب آيد براى او افتخارى نبوده و بر جلالش چيزى نخواهد افزود بر خلاف اگر نتوانست مقاومت كند و شكست خورد در بقيهء ايام حيات سرافكنده و شرمسار خواهد بود . » محمود از اين بيان منطقى متاثر شده و از عزمش منصرف گرديد . تا وقتى كه مجد الدوله به حد رشد رسيد آنوقت يعنى در سال 387 هجرى ( 997 ) نيروئى به خاك وى فرستاد و بالاخره با غدر و خيانت امير مزبور را دستگير نموده و خراسان و قم را اشغال كرد ، اگرچه بعد از اين تاريخ هم اين خاندان حدود جنوبى ايران و عراق را يك چند در دست داشته تا آنكه سلجوقيان هجوم آورده حكمرانى اين سلسلهء ايرانى را خاتمه دادند .\r\n\r\nغزنويان 382 - 351 هجرى ( 1186 - 962 )\r\nدر دورهء عبد الملك سامانى يكنفر آلپتگين نام غلام ترك فرمانده كل نيروى خراسان گرديد و بعد از مرك اين امير او طرف غزنه در كوههاى سليمان كه در آنجا پدرش فرماندار بود كناره گرفته اينمرد و پسرش و نيز غلام او بلقاتيگين هركدام بنوبت خود حكمرانى كردند ولى در ابهام و گمنامى ، مؤسس واقعى اين سلسلهء معروف سبكتگين يكنفر غلام ديگر ترك بود و او دختر آلپتگين را بحبالهء نكاح خود درآورد و از اينراه بمقام سلطنت رسيد . اين شخص مبرز نامى حوزهء محقر خويش را در اندك زمانى غربا و شرقا توسعه داده از يك سمت راجپوت‌ها را شكست داده و پيشاور را به تصرف درآورد و از سمت ديگر چنان كه در سابق گفته شد خراسان را در 384 ه . ( 994 ) از يد نوح پادشاه سامانى خارج ساخت .\r\nبعد از سبكتگين محمود يكى از شخصيت‌هاى مهم صحنهء آسياى مركزى بجاى وى قرار گرفت . او دوازده بار بهند لشكر كشيد و اين لشكركشيها و نيز جوش و حرارتش براى اسلام لقب « بت‌شكن » را براى او تحصيل نمود . شرح لشكركشيهاى مزبور خارج از موضوع اين كتاب است ، ليكن تصرف خراسان او كه در بالا به آن اشاره شد جزء تاريخ ايران مىباشد . اين فاتح در سيستان به خلف نام نوهء عمرو ليث كه يك چند كرمانرا در\r\n\r\n","description":"","footnote":"","page_name":" 35 ","page_number":58},
  {"content":"\r\n\r\nدست داشت برخورد و دربارهء او مينويسند كه براى اينكه سيستانيها را ترغيب كرده باشد به او در اجراى منوياتش در خصوص آنولايت كمك كنند طرحى ريخته و مقدمات كار را طورى فراهم آورد كه نمايندهء سياسى او را در كرمان مسموم ساختند و بعد قشونى به بهانهء انتقام بدانجا اعزام داشت .\r\nطبق اقوال نويسندگان ايران محمود خلف را كه چون ويرا سلطان خوانده و از اينراه خاطرش را جلب كرده بود بخشيده و از قتل وى درگذشت و او بقيهء عمرش را در خدمت محمود به سمت اميرى اصطبل بسر برد . بعد از اين يعنى در 398 هجرى - ( 1007 ) خراسان مورد هجوم و حملهء ايلك خان واقع گرديد . نامبرده آن كس - است كه سلسلهء سامانى را معدوم ساخت و اكنون ميخواهد از غيبت محمود از آسياى مركزى استفاده كند ، ليكن اين سرباز بزرگ با عجله و شتاب برگشته و در يك جنگ مغلوبهء سختى كه در نزديكى بلخ رويداد فتح قطعى حاصل نموده و مهاجمين را به طرف جيحون راند . او بخارا و سمرقند را نيز چند سال بعد ضميمه نمود و آخرين لشكركشى محمود بر عليه ديلميان بود و بعد از تصرف اصفهان او به غزنه مراجعت نمود و در سال 421 هجرى - ( 1030 ) از اينجهان درگذشت .\r\nاين مطلب جالب توجه است كه محمود نظر بتمايل زيادش باينكه از طرف خليفه شناخته شود شرح فتوحات خود را با تحف و هداياى نفيس و گرانبهائى بعنوان پيش - كش ببغداد فرستاد و در عوض القابى به او اعطاء شد كه بىنهايت موجب خشنودى وى گرديد در يكى از حكايات مشرق مسطور است كه در فرمان اوّلى محمود بجاى « امير » ( مير ) خوانده شده كه به معناى رئيس يا غلام هردو ممكن است باشد . در اينجا يكنفر دربارى ايرانى بارباب متغير خود توضيح داد كه حذف الف يا ( ا ) كنايه است از يك خواهش با نزاكتى از وزير خليفه براى يكهزار سكهء طلا و « الف » نشانهء آن مىباشد . خلاصه مبلغ مزبور ارسال شد و در نتيجه فرمان جديدى صادر كه بموجب آن محمود ملقب به امير گرديد . بايد دانست كه اين اعتبار خليفه و شناسائى از طرف او تمامى نفوذ و اقتداراتى را تشكيل ميداد كه براى او باقى مانده بود ولى اين نيز يك قوه‌اى بود براى او كه\r\n\r\n","description":"","footnote":"","page_name":" 36 ","page_number":59},
  {"content":"\r\n\r\nاز اين راه كمكهاى مادى بوى شده و دستگاه خلافت اداره ميشد . بعد از فوت محمود چيزى نگذشت كه تمامى ولايات غربى اين سلطنت وسيعه به تصرف سلاطين سلجوقى درآمد و نتيجه اين شد كه شاهان غزنوى در جبران آن متوجه مشرق گرديده و از آن ببعد تا اين اندازه با هند تماس پيدا كردند كه لاهور پايتخت امراى اخير غزنوى انتخاب گرديد .\r\n\r\n","description":"","footnote":"","page_name":" 37 ","page_number":60},
  {"content":"\r\n\r\nسكهء طغرل بيك\r\n\r\nفصل پنجاه و دوم ظهور تركان سلجوقى\r\nزمانى كه اپوليه « 1 » و سىسيلى با سرنيزهء نورمن‌ها تحت اطاعت درآمدند گروهى از گله‌بانان شمالى در تمام قلمرو ايران منتشر شده و امراى اين طايفه سلطنت با شكوه و پايدارى تشكيل دادند كه از سمرقند گرفته تا حدود يونان و مصر امتداد داشته است .\r\n« گبن »\r\n\r\nاهميت سلجوقيان\r\nپوشيده نماند كه فصل پيش مجموعه‌اى بود از سرگذشت سلسله هاى عديدهء كم عمر و بيدوامى كه ولايات مختلف قلمرو خلافت فرسوده را گرفته و بعد بيشتر در نتيجهء منازعات داخلى تجزيه شده و از بين رفته‌اند .\r\nولى ظهور يكدولت جديد يعنى تركان سلجوقى يك دورهء مهم و قابل ملاحظه‌اى را در تاريخ خاورميانه و نزديك تشكيل داده نخست سلسله‌هاى بىاهميت و ناقابل مختلفى كه بودند همه را برانداخته و ممالك اسلامى را بار ديگر تحت حكومت مقتدر واحدى درآورد كه از تركستان تا درياى مديترانه دامنهء آن وسعت داشته است . گذشته از اين سلجوقيان چون تازه داخل اسلام شده بودند روح تازه‌اى به آن دميدند ، درست همانطور كه اسكاندى - ناويها مذهب مسيح را روح تازه‌اى بخشيدند . هنگامى كه اروپائيان تحت رؤسا و سرداران\r\n\r\n\r\n","description":"","footnote":"\r\n( 1 ) -  Apulia \r\n","page_name":" 38 ","page_number":61},
  {"content":"\r\n\r\nنورمان با تشويق و ترغيب قائدين و پيشوايان صليب حمله بخاور بردند فقط چابك‌سواران سلجوقى بودند كه با سرداران سنگين اسلحهء صليبى روبرو شدند « 1 »\r\n\r\nاصل و منشاء\r\nسلجوقيان شعبه‌اى از تركان غز و ليكن متمائز از آنها بوده‌اند . مؤسس اين خاندان شخصى بود موسوم به تقاق بمعنى كمان پدر سلجوق كه با ايل خود از تركستان گذشته داخل ماوراء النهر گرديد و در آنجا با حرارت و جوشى قبول اسلام نمود . اولاد و اعقاب او بعد از خودش در محاربات و جنگهاى آنزمان حصه گرفته و زود با محمود تصادف كردند مينويسند كه اين فاتح بزرگ از اسرائيل پسر سلجوق پرسيد كه در هنگام ضرورت چقدر نيرو ميتواند در ميدان جنگ حاضر سازد . رئيس چادر نشين جواب داد كه اگر او تيرى به طرف خيامش روانه كند يكصدهزار تن براى نبرد حاضر و آماده ميگردند ، ليكن اگر كمان او ديده شود دويست هزار تن ملحق بنيروى بالا ميگردند .\r\nسلطان از اين استعداد و قواى شگرف مضطرب شده اسرائيل را در بند كرد و شايد خيال مىكرد كه در صورت تخته قاپو كردن و انتقال ايل مزبور بجاى ديگر از قوهء آنها خواهد كاست و لذا آنان را از محل خود كوچانيده و در ناحيهء نيسا « 2 » و در ابيورد نزديك قهقههء كنونى بالاى خطآهن آسياى مركزى مسكن داد ، اين واردين جديد تحت رئيس خود ميكائيل سر بطغيان و عصيان برداشته و در سال پيش از مرگ محمود آنها كوشيدند كه خراسان را مورد تهاجم و تاخت‌وتاز قرار دهند ولى به عقب رانده شدند .\r\n\r\nمسعود سلطان غزنه\r\nمسعود از همان ابتدا بدبخت بود . او بعد از خلع برادرش نه فقط خراسان محل تاخت‌وتاز غزهاى وحشى گرديد كه مقدر بود نقش ميشوم شريرانه‌اى در ايران بازى كنند بلكه شورشى هم در همان اوان در هند برپا گرديد\r\n\r\n\r\n","description":"","footnote":"\r\n( 1 ) - مراجع و اسناد ما در اين فصل عبارتست از : 1 - برون جلد دوم . 2 - قلب آسيا اثر اسكرين  ( Skrine )  و راس  ( Ross )  3 - وقايع‌نگاران محلى كه در فصل پيش اشاره به آنها شده در اين فصل نيز مورد استفاده قرار گرفته‌اند . 4 - بخلاصه‌اى كه بقلم برون از كتاب تذكرهء سلاطين تأليف نجم الدين كه در 599 هجرى ( 1202 ) تأليف شده است نيز مشورت كرده‌ام . مراجعه شود به آرتيكل شماره 27 مجلهء انجمن آسيائى همايونى سال 1902 . ( مؤلف )\r\n( 2 ) - نيسا در ده ميلى طرف جنوب غربى عشق‌آباد واقع است . ( مؤلف )\r\n","page_name":" 39 ","page_number":62},
  {"content":"\r\n\r\nو گذشته از همه مردم خراسان بواسطهء عدم ايمنى و محفوظ نبودن از غزها علم طغيان برافراشته بناى آشوب را گذاردند و در اين گيرودار امير زيارى گرگان و طبرستان و نيز عامل خوارزم هردو از موقع استفاده نموده سر از اطاعت باززدند ، ليكن مسعود عاجز و بى قوه نبود ، چنان كه در 426 هجرى - ( 1035 ) قواى زيادى از هند وارد كرد و غزها را از طوس و نيشابور خارج ساخت و بعد حمله بطبرستان برده و آن‌جا را باطاعت درآورد ، ولى او بعد از اين خراسان را گذاشت و خود را با متصرفاتى كه در هند داشت مشغول ساخت .\r\nآرى ببلاد متصرفى آنكشور بيش‌ازپيش اهميت داده و دلبستگى خاصى به آنها نشان داد و يكجهت آن شايد اين باشد كه آن‌ها ماليات بيشترى به او مىدادند .\r\n\r\nتاسيس سلسلهء سلجوق 429 هجرى ( 1027 )\r\nحال قلم را به طرف سلاجقه معطوف داشته و ميگوئيم كه ميكائيل برادر اسرائيل دو فرزند داشت معروف به طغرل ( ياقوش ) و چغرى كه مسعود در جنگ با غزها از آنها استمداد نموده و ايشان هم كمك و يارى نموده غزها را از خاك خراسان بيرون كردند ولى اينان ياران وفادار خوبى نبودند ، زيرا كه درست در سال بعد ، پس از حركت مسعود ، چغرى بيك بسردار غزنوى نزديك مرو حمله برده و او را شكست داد . در سال 429 هجرى - ( 1037 ) طغرل نيشابور را گرفت و بدين طريق خراسان به تصرف او درآمد . تاريخ تأسيس اين سلسله را لين پول از همين واقعهء مهم دانسته است مسعود نظر باغتشاشاتى كه در هند برپا بود نميتوانست توجه خود را درست بدفع مهاجمين معطوف دارد و بالاخره او به منظور جنگيدن و پيكار براى خراسان مراجعت كرده و در 431 هجرى - ( 1040 ) حمله بدشمن برده ولى بطور خيلى بدى شكست خورد . او براى جمع‌آورى سپاه بهند بازگشت ولى آنجا لشگريانش شورش كرده و در نتيجه او را از سلطنت خلع و بعد بقتلش رسانيدند .\r\nسه سال بعد از اين مودود پسر مسعود در يك جنگى شكست خورده و سلجوقيان بعد از اين جنگ قوت گرفته و در خراسان تشكيل سلطنت دادند و غزنويان تمام همّ خودشان را از اين تاريخ بهند و متصرفات آنجا مصروف داشتند .\r\n\r\n","description":"","footnote":"","page_name":" 40 ","page_number":63},
  {"content":"\r\n\r\n\r\nشرح حالات طغرل بيك 455 - 429 هجرى - ( 1603 - 1037 )\r\nما در بالا گفتيم كه سلطان محمود تصويب سلطنت خويش و اعطاء لقب را از مقام خلافت جدا درخواست مينمايد و اينك ديده مىشود كه فاتحين سلجوق بعد از شكست پسر مسعود عين همين تقاضا را از دربار خلافت مينمايند . چنان كه در يك نامه‌اى بعنوان خليفه بعد از اظهار اطاعت و صميميت درخواست ميكنند كه خليفه آنانرا برسميت شناخته و سلطنت سلجوقى را تصويب نمايد . حاجت بذكر نيست كه خليفه القائم بامر الله اين درخواست را پذيرفته امر كرد در مساجد خطبه بنام طغرل بخوانند ، بعلاوه مقرر داشت كه اسم او در سكه جلو اسم رئيس سلسلهء منحطهء بويه نقش شود .\r\nسلجوقيان فاتح اينوقت در سرتاسر ايران منتشر گرديدند كه آن در ميان شعبه‌هاى مختلف خاندان‌هائى كه حكمرانى داشته‌اند تقسيم شده بود . در 447 هجرى ( 1005 ) طغرل بيك از ديدار با دبدبه و شكوهى كه از بغداد كرد فتوحاتش را كامل نمود . راجع بمراسم و تشريفاتى كه در اين موقع تاريخى به عمل آمده شرحى بما رسيده كه آن بسيار جالب توجه است ، چه از آن ميتوان دريافت كه اعتبار و نفوذى كه هنوز اختصاص بخلافت دارد تا چه اندازه بوده است . خلاصه اين فاتح سلجوقى با عده‌اى از ملتزمين خود از نجبا و اعيان‌زاده‌ها پياده و بدون سلاح حركت كرده تا بجايگاه مقدس خليفه رسيد . خليفه ويرا بار ميدهد در حالتى كه بر تختى از زر كه از پوشش‌هاى نفيس گران‌بها مستور بود نشسته و رداء سياه عباسى بر دوش كرده و عصاى پيغمبر در دست راست داشت . اينجا طغرل به حال خضوع به خاك افتاده و تخت خليفه را بوسيد و پس از اندكى اشاره شد روى تخت پهلوى خليفه جاى گيرد . فرمانى كه قبلا نوشته شده بود قرائت شد و بموجب آن طغرل به منصب نيابت خليفهء رسول و امام مسلمانان تعيين گرديد . هفت خلعت فاخر و هفت غلام كه اشاره بهفت كشور خلافتى بود بوى اعطاء مىشود ، رداء زربفت نفيسى كه با مشك و عبير معطر كرده بودند بدوش او انداخته و تاج دوشقه كه علامت سلطنت ايران و حجاز بوده بر سرش گذاردند و براى مزيد بر احترامات وى دو شمشير كه اشاره به سلطنت مشرق و مغرب بود بكمر او بستند . ممكن است بعضى خوانندگان چنين خيال كنند كه خليفه در اينجا فقط خواسته است بوسيلهء نمايشات بالا ضعف و انحطاط خودش را\r\n\r\n","description":"","footnote":"","page_name":" 41 ","page_number":64},
  {"content":"\r\n\r\nاز انظار پنهان كند . چه آن بيشتر شبيه بيك مسخره‌اى است كه چهره‌اش را با برقع پوشيده باشد ، اما از روى قياس و عقل چنين تصور مىرود كه سلطان سلجوقى چندان متوجه اين نكته نبوده است ، بلكه او بعد از انجام اين مراسم و تجليلى كه از او به عمل آمد پيش خود خيال مىكرد كه از حالا بواسطهء رئيس مذهب اسلام و بدست او سلطنتش رسميت پيدا نموده و تاج او صورت حقيقت و حقيت به خود گرفته است .\r\nبارى طغرل قريب بيك سال در بغداد توقف نمود كه درين ميانه برادرزاده‌اش خواهر آلپ ارسلان را به عقد نكاح خليفه درآورد و بعد بفتوحات خود ادامه داده و تا گرجستان و ايبرى منتهى ساخت و با قواى روم شرقى روبرو گرديد . گبن « 1 » در اينجا چنين مىنويسد : « اين شبان يكنفر مأمور يا يكى از نسقچيان خودش را در قسطنطنيه بنزد امپراطور فرستاد و از وى مطالبهء باج و خراج نمود اين فاتح دائمى سلجوقى در برگشتش ببغداد به پاس فتوحاتى كه كرده بود لقب بلند آوازهء « سلطان الخافقين » به او اعطاء شد . او يكى از خواهران خليفه را بزنى خواستار شد و اين افتخار بزرگ براى او با بىميلى مورد قبول واقع گرديد ولى قبل از آنكه اين امر انجام گيرد او از اين جهان درگذشت .\r\nركن الدين ابو طالب طغرل بيك در مرحلهء هفتاد سالگى از دنيا رفت ، وى قائد و پيشواى تركان دلير بيشمارى بود كه از مشرق برخاستند و هرچند همگى مسلمان بودند ، ليكن تمامى سلطنت و امارت‌هاى اسلامى را برانداختند ، همان سلطنت و امارت‌هائى كه تابع خلافت و قول وفادارى بخليفه داده بودند . او كه از شخصيتهاى برجسته بشمار ميآيد طائفهء خود را سر بلند كرده از گله‌چرانى و راه‌زنى به جائى رسانيد كه داراى امپراطورى وسيع گرديدند . از حالات اين مرد فوق العاده كم بر ما معلوم است ، جز اينكه مينويسند كه او در هنگام ضرورت تند و خشن يا سخت دل بود . در آئين و رسوم مذهبى خود سخت و دقيق و بالاخره رازپوش و سرنگهدار بوده ، ليكن زياده از قدريكه تربيت و پرورش او و نيز اوضاع و حالات اقتضا كند داراى فتوت و جوانمردى بوده است .\r\n\r\n\r\n","description":"","footnote":"\r\n( 1 ) -  Gibbon \r\n","page_name":" 42 ","page_number":65},
  {"content":"\r\n\r\n\r\nملك قاورد كرمان 465 - 433 هجرى ( 1072 - 1041 )\r\nاگرچه دورهء زندگى و كارهاى برجستهء طغرل بيك بود كه در دولت و اقبال خاندان سلجوق تأثير داشته معهذا ممكن است اينجا را براى لحظه‌اى گذاشته و قلم را به طرف سلسلهء كرمان معطوف و شرحى در اطراف سلاجقهء آنجا مذكور داريم كه از 433 تا 583 هجرى ( 1187 ) دوام كرد ، هرچند كه اهميت اين سلسله محدود به زمان حيات بانى آن عماد الدين قره‌ارسلان قاورد پسر بزرگ چغرى بيك بوده است . اين نوباوهء خاندان سلجوق مردى قوى و مستعد و لايق بوده و لذا توانست بدون برخورد بمشكلات زياد آن استان را از چنك حكمرانان بويه كه بواسطهء منازعات داخلى ضعيف شده بودند خارج سازد . محمد ابراهيم وقايع نگار مينويسد هنگامى كه ابو كالنجار عماد الدين براى دفاع استان مزبور از فارس حركت كرد او بدست كنيزى كه طرف علاقهء وى بود مسموم گرديد ، ولى ظاهرا بعد از مرگ او هم كوششهاى زيادى در دفاع از اين ايالت به عمل آمد . بارى امير سلجوقى نامبرده از هم‌اكنون بفكر گرمسيرات افتاد و جدا بمهم آن صفحات كه در آن وقت مستقل بود پرداخت . در اينجا باز غدر و خيانتى در كار بوده و او يعنى ملك قاورد نه‌فقط اين نواحى را به تصرف درآورد بلكه فرماندار هرمز را مجبور ساخت كه تهيهء نيروى دريائى ديده و بدينوسيله خود را به عمان رسانيد و در نتيجهء اين قشون‌كشى و تسريع در عمل ناحيهء عربستان تا چندين سال خراج‌گذار كرمان بوده است .\r\nملك قاورد يك چند كه از حكمرانى وى گذشت به طرف سيستان عطف توجه نمود . او چسبيده بيك تنگه سر تنها راهى كه اين دو ولايت را بهم متصل ميساخت قلعه‌اى بنا كرد و نيز ستونهائى در بيابان براى علامت و نشان برافراشت . من يكى از دو ستون را فقط بوسيلهء تاريخ محمد ابراهيم توانستم معلوم دارم كه آن بدست نخستين امير يا حكمفرماى سلجوقى كرمان ساخته شده است « 1 »\r\nحبّ شهرت و جاه‌طلبى ملك قاورد پايان نداشت و او فارس را هم زود بمتصرفات خود اضافه كرد ، ليكن مجبور گرديد كه آن را به آلپ‌ارسلان كه كرمان را محاصره\r\n\r\n\r\n","description":"","footnote":"\r\n( 1 ) - رجوع كنيد به كتاب ده هزار ميل . ( مؤلف )\r\n","page_name":" 43 ","page_number":66},
  {"content":"\r\n\r\nنمود تسليم دارد و آخر الامر بعد از جلوس ملك شاه او در نتيجهء دعوى تخت‌وتاج نقد حياتش را بجرم اين ادعا از كف داد .\r\n\r\nآلپ ارسلان 465 - 455 هجرى ( 1072 - 1063 )\r\nطغرل در حياتش عضد الدين ابو شجاع آلپ ارسلان فرزند چغرى بيك برادر كوچك ملك قاورد را به جانشينى خود تعيين نمود و بعد از وفات طغرل وزيرش الكندرى « 1 » از روى حماقت سليمان برادر ارباب اخيرش را عبث كمك نمود و خودش بقتل رسد . پيغامى كه او هنگام مرگ به آلپ ارسلان ميدهد بدينقرار است :\r\nبپادشاه بگو خدمتى كه شما به من كرديد به بين چه خدمت بزرگ و شايسته‌اى بوده - است ، زيرا عم تو دنيا را به من داد و تو اينك مرا شهيد ساخته آخرت را به من ميدهى و بنابرين من در ملازمت شما داراى دنيا و آخرت هردو گرديدم . آلپ ارسلان گو اينكه سلطان مقتدرى بوده ولى نامى كه از او مانده بيشتر بواسطهء پيوستگى و اتصالى است كه با على بن حسن اسحق معروف به نظام الملك دارد . اين سياست مدار بزرگ در رادكان كه تقريبا در پنجاه ميلى شمال مشهد واقع است متولد شده و او بعد از تكميل دورهء تحصيلات مورد توجه چغرى بيك واقع گرديده و سفارش او را به آلپ ارسلان نمود و بالنتيجه وزير او گرديد ، اين مرد هميشه نمونهء يك وزير ماهر و عالى مقام مىباشد و بعضى آثار او دست‌كم تا بامروز پايدار مانده است ، چه علم سياق و طريق دفتردارى ايرانى كه امروز رايج است از ابتكارات او شمرده مىشود . از جمله كسانى كه زير سرپرستى او بوده‌اند يكى عمر خيام شاعر ايرانى - است كه در انگلستان معروف مىباشد .\r\nمدرسهء عالى كه در بغداد تأسيس نمود مدرسهء اشخاص مهم و برجسته‌اى گرديد كه از آن جمله يكى غزالى استاد و مبرز در الهيات است كه شايستهء ذكر خاص مىباشد .\r\nمرزهاى امپراطورى سلجوقى تحت سلطنت آلپ ارسلان توسعه پيدا نمود ، چنان كه از سمت مشرق هرات را مسخر ساخته ، سپس جند واقع در ماوراء النهر به تصرف درآمد . او از هوائى كه ملك قاورد برادرش در سر داشت جلوگيرى كرده و در اين كار چنان كه در\r\n\r\n\r\n","description":"","footnote":"\r\n( 1 ) - كندر يكى از نواحى نيشابور و او از اهل آنجا بوده است ( مترجم )\r\n","page_name":" 44 ","page_number":67},
  {"content":"\r\n\r\nبالا گذشت موفق گرديد . در حجاز فاطميون را مغلوب ساخت و بر حرمين ( مكه و مدينه ) دست يافت و ازاين‌رو بر ابهت و جلالش افزود . در سال 464 هجرى ( 1071 ) سپاه عظيم بيزانس را در قسمت غربى آسياى صغير شكست داد . جنگ منزقار نقطهء برگشت تاريخ بيزانت تلقى شده است . ديوژن رومانوس در اين جنگ اسير گرديد . مينويسند وقتى كه رومانوس را كه دليرانه جنگيده بود بحضور آلپ ارسلان آوردند پادشاه سلجوقى از وى پرسيد چه رفتارى گمان مىكند كه درباره‌اش به عمل خواهد آمد ؟ در جواب گفت كه غير از قتل يا گرداندن و نمايش دادن در تمامى مملكت انتظار ديگرى ندارد .\r\nچه هيچ احتمال داده نمىشد كه او مورد عفو و بخشش قرار گيرد . شاه دوباره پرسيد كه اگر او فاتح ميشد با حريفش چه معامله ميكرد ، گفت ميدادم تو را برهنه كنند و آنقدر با شلاق بزنند تا زير شلاق جان بسپارى . اينجا آلپ ارسلان بزرگوارى و بلند همتى فوق العاده‌اى نشان داده بعد از انعقاد يك قرار داد صلح و گرفتن خون بها رومانوس را آزاد كرد . ليكن او بدست توطئه‌چيان و دسيسه‌كاران دستگير شده و از دو چشم محرومش ساختند و بالاخره در محبس مرد . در اين جنگ بطوريكه مذكور است دسته‌اى از قشون مزدور فرانسه و نورمانها تحت فرماندهى « 1 » اورسل باليول حاضر بوده‌اند . فرمانده نامبرده ممكن است از خويشان يا اجداد سلاطين اسكات بوده باشد .\r\nآخرين لشكركشى اين سلجوق جنگجو برعليه خوارزميان و اتراك بود . هنگامى كه قشون خواست از رود جيحون بگذرد اسيرى را كه در يكى از قلاع خوارزم با شجاعت جنگيده بود وارد كردند و او امر كرد ويرا زنده گچ بگيرند . آن سرباز متهور بيباك به آلپ ارسلان براى اينكه ويرا محكوم بچنين قتل وحشت‌ناكى كرده بود بناى دشنام و فحاشى را گذاشت . پادشاه در غضب شده و اطرافيانش را يكسو كرده خود تيرى بسوى او انداخت ، ولى خطا درآمد و قبل از آنكه بتوانند آن اسير را بگيرند او زخمى مهلكانه پپادشاه بزرگ سلجوق وارد ساخت و بدين طريق آلپ ارسلان در اوج شهرت و مردى از\r\n\r\n\r\n","description":"","footnote":"\r\n( 1 ) -  Ursel of Baliol \r\n","page_name":" 45 ","page_number":68},
  {"content":"\r\n\r\nاين جهان درگذشت . او در مرو مدفون گشت و اين سطور بر لوحهء مزارش منقوش بوده است « اى كسى كه آلپ ارسلان را ديدى كه سرش از رفعت و بلندى بر آسمان مىسائيد اينك بمرو آمده نگاه كن همان سر را چگونه با كمال ذلت در خاك خوابيده است . »\r\nآلپ ارسلان بلند قامت و در تيراندازى مشهور و معروف بود . سبيل‌هاى درازى داشت كه در هنگام جنگ آن را از عقب سر بهم گره ميزد . او كه تمامى روزگارش به كار زار گذشته بشجاعت و دلاورى و فتوت و جوانمردى و نيز ديانت و تقوى موصوف و معروف مىباشد و در توصيف او همينقدر بس كه بقابليت و لياقت نظام الملك در اداره و حسن انتظام كاملا پى برده و لذا تمامى اختيارات مملكت را به كف كفايت او گذارد و در نتيجه عدل و داد ، نظم و ترتيب و بالاخره امنيت و آرامش در سراسر امپراطورى حكمفرما بوده - است . از علم و هنر ترويج شده و سعادت و كامرانى بار ديگر بايران رو آورد و آن باندازه‌اى بوده است كه خاندان سلجوفى را در زمان اعتلاء وى بهيچيك از اسلاف آن نمىتوان مقايسه كرد .\r\n\r\nاوج امپراطورى سلجوقى تحت ملك شاه 485 - 465 هجرى ( 1092 - 1072 )\r\nجلال الدين ابو الفتح ملكشاه در خراسان پيش از آخرين لشكركشى پدرش به وليعهدى اعلام گرديد . هنوز هفده سالش تمام نشده بود منصب خطير سلطنت و زمامدارى محول به او گرديد . البته جلوسش بر تخت خالى از معارض نبود ، اولا عمش قاورد به طرف رى روانه شده و در كرج « 1 » قسمت جنوبى همدان جنگ سختى روى داد كه سه شبانه‌روز دوام داشت و بالاخره مدعى تاج‌وتخت مزبور شكست خورد و در همين اثناء خان سمرقند ايلتگين بمملكت بناى تاخت‌وتاز را گذاشت و در ناحيهء ديگر ابراهيم سلطان غزنه عمش عثمان را دستگير كرد . ليكن ابراهيم تعقيب شده و بدست امير گومشتگين كه نوكرش انوشتگين مقدر بود سلسلهء خوارزمشاهيان يا سلاطين خيوه را تأسيس نمايد قلع و قمع . گرديد . بالاخره ملكشاه با حسن سياست و تدبير خواجه نظام الملك بتمامى اين طوفان سهمگينى كه از هرطرف متوجه سلطنت وى شده\r\n\r\n\r\n","description":"","footnote":"\r\n( 1 ) -  Karaj \r\n","page_name":" 46 ","page_number":69},
  {"content":"\r\n\r\nبا آشوب و شورشى كه از ناحيهء برادرش به پا شده بود غالب آمد و پس از پنجسال از جلوس ملكشاه استحكام بنيان سلطنت وى به جائى رسيد كه توانست بخارج مرز متوجه شده و بر وسعت مملكت بيفزايد . سرداران و سران لشگر او در غرب قسمت اعظم شام و مصر را تحت اطاعت آورده و نيز در شرق نه فقط بخارا و سمرقند را به تصرف درآوردند بلكه از امير كاشغر هم باج و خراج گرفتند و نامبرده ناگزير گرديد كه در سكه‌هاى خود تفوق سلجوقيان را تصديق و اعتراف نمايد .\r\nسعادت و كامرانى داخلهء كشور تحت تعليمات و هدايات مدّبرانهء نظام الملك رو بفزونى نهاد . از حكاياتى كه راجع به اين دستور عاليمقام نقل شده حكايتى است كه وسعت امپراطورى و نيز كفايت و لياقت شخص وزير هردو را از نظر ما ميگذراند و آن اين است كه او ( نظام الملك ) حقوق كرجى بانان رود جيحون را حواله ميداد كه در انطاكيه بانها بپردازند و نتيجهء اين سياست مالى او از اينجا معلوم مىشود كه حواله‌هاى مزبور بىمعطلى پرداخت ميشدند . از دانش و هنر در زمان اين سلطان كه خود از اهل ادب و فرهنگ بود ترويج شده و در نيشابور رصدخانه‌اى بنا كرد كه در آنجا عمر خيام با جمعى از فضلا و دانشمندان به مشاهدات نجومى پرداختند و تقويم جديدى بنام جلالى استخراج نمودند كه آن جزو افتخارات وى شمرده مىشود .\r\nبعلاوه اين سلسله مردى خود را نگاهداشتند . خود سلطان علاقهء زيادى بچوگان بازى داشت تا اينحد كه در بغداد روز بعد از ورودش به آن پايتخت در مسابقهء چوگان حاضر شده و با حريفش در ميدان بازى كرد و همچنين به تيراندازى و شكار عشق و علاقه داشت و مخصوصا راجع به چنته و خرجين شكارى او يادداشت‌هائى باقيمانده است .\r\nملكشاه ، اغلب در حركت و خيلى كم در يك جا متوقف بود ، ولى از بين تمام شهرستانهاى امپراطورى ، اقامت‌گاه محبوب او شهر اصفهان بود و اين همان شهرستانى است كه بعد از وى تحت سلاطين صفوى پايتخت ايران قرار گرفت . در اينجا او كاخهاى مجلل و عالى بنا كرد و بساتين و باغهاى نشاطانگيزى تربيت نمود .\r\n\r\n","description":"","footnote":"","page_name":" 47 ","page_number":70},
  {"content":"\r\n\r\n\r\nسقوط نظام الملك :\r\nنفوذ و اقتدار اين وزير نامى بپايه‌اى رسيده بود كه غير قابل انحطاط به نظر ميآمد . وقتى كه سنين عمرش بالا رفت كتاب سياست‌نامه را تأليف نمود و آن مورد تحسين اربابش ملكشاه واقع شد و بر او آفرين خواند ، ولى با همه اينها يك دفعه از مرتبه و مقام بلندى كه داشت افتاد . ملكشاه كه در حسن طالع شباهت به هارون الرشيد داشت بشهرت و نامش هم بواسطهء عزل اين دستور عاليمقام صدمه وارد آمده و در نظر ما از مقام منيعى كه داشت پائين آمد . هرچند فجايعى كه با سقوط برامكه همراه بود نظير آن در اينجا اتفاق نيفتاد .\r\nبقرار معلوم شكايتى بر عليه يكى از نوادگان نظام الملك شده بود و اين وزير معمر بر اثر غلبهء سن معلوم است كه حال تحمل و بردبارى را از دست داده و متغير شده بسلطان در مقابل عتابى كه نموده بود جواب سخت گفت و اين قضيه شايد همينطور مسكوت مانده ترتيب اثرى به آن داده نشد ، ولى چون تركان خواتون زوجهء محبوبهء ملكشاه با خواجه بد بود بالاخرهء بواسطهء او خواجه از وزارت افتاد و از خدمت منفصل گرديد ، البته محكوم بقتل يا حبس و زندانى نشد ، ليكن كمى بعد از سقوطش بدست يكنفر فدائى در خفيه بقتل رسيد كه مشهور است او از طرف حسن صباح باينكار نامزد شده بود . در يكى از حكايات قديم مسطور است كه نظام الملك و عمر خيام و نيز حسن صباح در مدرسهء نيشابور باهم تحصيل ميكردند و اين سه محصل جوان باهم عهد مودت دائمى بسته با يكديگر پيمان كردند كه هركدام توانا شدند آن دو همقدم ديگر را در رسيدن بمال و جاه يارى و كمك كنند . نظام الملك وقتى كه بوزارت رسيد وفا بعهد نموده اولا عمر خيام را بحكومت نيشابور تكليف كرد ولى او رد كرد و تقاضاى مدد معاش و مستمرى نمود و آن هم درباره‌اش منظور گرديد و نيز شغل مناسبى به حسن صباح داده شد ولى اينمرد بناى دسيسه و غدر را در كارهاى منعم خود گذاشت و چون به مقصود نرسيد كينهء خواجه را در دل گرفت . اين حكايت بدرجه‌اى شهرت يافته كه نمىتوان آن را از نظر انداخت ليكن تفاوت و اختلافى كه در عصر و دورهء آنها وجود دارد خود عدم صحت و كذب اين حكايت را مدلل ميدارد .\r\n\r\n","description":"","footnote":"","page_name":" 48 ","page_number":71},
  {"content":"\r\n\r\nمثل سقوط برامكه سقوط اين وزير هم حس شفقت و همدردى مردم را شديدا برانگيخته و مخصوصا پايان اسفناك و خاتمهء مصيبت‌آميز او مزيد بر غم و اندوه گرديد و اينك ما اين ابيات بلند را كه يكى از مراثى است كه در عزاى او گفته شده است بطور نمونه در زير از نظر خوانندگان ميگذرانيم كه در آن آغاز و انجام وى با بيان شيوائى خاطرنشان شده است :\r\n كان الوزير نظام الملك لؤلؤة * نفيسة ضاعها الرحمن من شرف\r\nعزت فلم تعرف الايام قيمتها * فردها غيرة منه الى الصدف \r\n\r\nمرگ ملكشاه 485 - هجرى ( 1092 )\r\nملك شاه پس از فوت نوكر وفادارش كمتر از يك ماه در اوج شهرت و نام بعد از بيمارى كوتاهى پيش از آنكه سنش به چهل برسد از اين جهان درگذشت و با مرگ او در حقيقت بهترين بخش طلائى سلجوقى خاتمه پيدا نموده و آنچه بود تماما با او رفت ، چه آنكه در ازمنهء تاريخى هيچوقت يك امپراطورى وسيعه‌اى ديده نشده كه بهتر از سى سالى كه حالا به آخر رسيده اداره شده باشد .\r\n\r\nملاحدهء الموت\r\nما در فصل پيش راجع باصل و منشاء اسمعيليان و نيز فروع و شاخهاى بلا واسطه يا اوليهء آنان مختصرى مذكور داشتيم .\r\nاعضاء اينفرقه در اين دوره و نيز در اثناء دو قرن بعد تحت نام اروپائى « اسّاسّن » « 1 » در صحنهء شرق نزديك و ايران نمايش‌هاى زيادى داده و نقش‌هاى مهمى بازى كردند و بواسطهء فعاليت‌هاى محنت‌آور و اندوه‌بار شعبهء شامى آنها در اروپا شهرت يافته و آوازه پيدا كردند و از اينرو لازم ميدانم كه راجع بعقائد و اصول مذهبى و نيز عمليات اينفرقه در آن عصر شمه‌اى مذكور دارم و بايد دانست كه اهميت سياسى اين طائفه از زمان تاسيس سلسلهء فاطميه شروع مىشود كه مدعى بودند كه از نسل فاطمه دختر پيغمبر مىباشند .\r\nآرى اسمعيلىها بالنتيجه خود را به فاطمه و على منسوب داشته و متمسك\r\n\r\n\r\n","description":"","footnote":"\r\n( 1 ) -  Assassins \r\n","page_name":" 49 ","page_number":72},
  {"content":"\r\n\r\nبه اين بودند كه از نسل و تبار آنها ميباشند ولى مخالفين‌شان آنها را باطنيه و ملاحده ميخوانند و لفظ اخير كلمهء « ملحت » ماركوپولو را بخاطر ميآورد .\r\nاين سلسله كه موضوع بحث ماست بوسيلهء تبليغات يكنفر كحال اهوازى ايرانى الاصل موسوم به عبد اللّه بن ميمون القداح كه آن در 260 هجرى شروع گرديد بوجود آمد و اين مرد فوق العاده تشكيل يك جمعيت سرى داد كه ايرانى ، عرب ، يهود ، مسيحى و در حقيقت تمام نوع بشر را در مكتبى بهم مرتبط و متحد ساخت كه شخص او را تعبدا و بىهيچ شرطى پيشواى خود شناخته و از وى كاملا اطاعت نموده و صرفا آلت اجراى آمال و مقاصد جاه‌طلبانهء او بوده‌اند . نظير تبليغات عباسيان در اينجا دعاة و مبلغين بفراخور ذوق يا دانش و مشرب هركس و هرطائفه‌اى نويدى مىبخشيدند ، يعنى آنكه بمسلمين ظهور مهدى موعود و بجهودان قيام مسيح منتظر و بفلاسفه ايجاد خردى تازه و بعوام رهائى از قيود و بندهاى اخلاقى را وعده ميدادند . جهت خواص يك طريقت و روش خاصى وجود داشت كه بقول برون « روشى فلسفى و درعين‌حال مذهبى - اى بود كه قسمت زيادى از طريقهء ايرانيان قديم و ساميها اقتباس و عاريه شده و مقدارى هم از نتايج افكار فلاطونى جديد و نيز حكمت فيثاغورثى جديد بوده است . در تمام مظاهر آن عدد « هفت » وظيفهء مرموزى داشت ، مثلا هفت دوران ظهور پيغمبرى يا تشريعى بود و هريك از پيامبران هفتگانهء بزرگ هفت امام جانشين داشته‌اند « 1 » »\r\nوظيفهء « داعى » اين بود كه از يك رشته سئوالات نظير سئوالات زير حس كنجكاوى طرف را برانگيزاند . مثلا مىپرسيد چرا خداوند عالم را در هفت روز خلق كرد ؟ علت اينكه افلاك هفت‌تاست چيست ؟ زمين براى چه هفت طبقه شده ؟ چرا دريا ها به هفت انحصار پيدا كرده است ؟ فاتحة الكتاب چرا هفت آيه بيشتر نيست ؟ و دقيق تر از همه سئوال زير بود كه « فلسفهء عذابهاى جهنم چيست ؟ چگونه ميتوان اينرا باور كرد كه « كلما نضجت جلودهم بدلناهم جلودا غيرها » يعنى هرچه پوست‌هاى آنها ( اهل جهنم ) بسوزد به پوست ديگر مبدل سازيم ، در صورتى كه پوست‌هاى تازه گناهى ندارند .\r\n\r\n\r\n","description":"","footnote":"\r\n( 1 ) - جلد دوم كتاب مزبور صفحهء 197 ( مؤلف )\r\n","page_name":" 50 ","page_number":73},
  {"content":"\r\n\r\nچرا بايد در شكنجه و آزار باشند : بعد از اينكه يكنفر داخل آئين جديد ميگرديد به او القا ميكردند كه بايد به « داعى » چون نمايندهء امام است سوگند اطاعت و فرمانبردارى ياد كند و وجوهى كه مال امام است بوى به‌پردازد .\r\n\r\nسلسلهء فاطمى 497 - 567 هجرى ( 909 - 1171 )\r\nبانى سلسلهء فاطمى كه در واقع اولين سلطنت فرقهء شيعه را بنيان نهاد نوهء كحال اهوازى بود كه در بالا گفته شد . او كه به ابو محمد عبد الله ناميده شده قسمت اعظم شمال افريقا را به تصرف خود درآورد و مهديه قرب تونس كنونى را پايتخت قرار داد . شصت سال بعد مصر هم ضميمه گرديد و كاخ مجلل بارودار قاهره روى خرابه‌هاى فسطاط بنا نهاده شد و در آخر مائهء دهم ميلادى قسمت شامات بانضمام بيت المقدس بدست سلاطين فاطمى افتاد و آن بهمين‌طور باقيماند تا آنكه سلطان صلاح الدين ايوبى در 567 هجرى ( 1171 ) اين سلسله را منقرض ساخت .\r\nاز شخصيت‌هاى معروف به بدنامى اين سلسله كه بدينطريق تأسيس يافته بود .\r\nالحاكم بامر الله مىباشد كه مدعى بود منصوص از طرف خداست . ممكن است او در تاسى از امام دوازدهم از اين عالم غايب شده و يا در خفيه بقتل رسيده باشد . ذكر اين نكته جالب توجه است كه از پيروان او معروف به دروزىها كه نام‌شان را از الدرزى وزير حاكم بامر الله گرفته‌اند تا بامروز در لبنان و خارج لبنان موجود و يك فرقهء معروف بشمار ميآيند .\r\n\r\nحالات حسن صباح\r\nحسن صباح كه ما او را در بالا در دورهء سلطنت ملكشاه از دشمنان نظام الملك نشان داديم فرزند يكنفر از اهل كوفه و مولد وى قم بوده است .\r\nاو تا وقتى كه تحت تأثير ناصر خسرو معروف به « حجة » كه در فصل چهل و چهارم اشاره به آن شد و ساير دعاة و مبلغين واقع نشده بود مثل پدرش دوازده امامى بود . چون به او اشاره شد كه به طرف مصر رهسپار گردد لذا عزيمت بآنديار نموده و در آنجا از وى پذيرائى گرمى به عمل آمد . در بازگشت بايران در يزد و كرمان و نيز در طبرستان جدا\r\n\r\n","description":"","footnote":"","page_name":" 51 ","page_number":74},
  {"content":"\r\n\r\nباشاعت و ترويج مذهب فاطميان پرداخت ، ليكن از آمدن به رى احتراز مينمود . زيرا كه ربيب نظام الملك در آنجا حكومت داشت و در صدد بود كه او را بچنگ بياورد .\r\nاو قدم ديگرى كه برداشت اين بود كه قلعهء كوهستانى الموت متصل به جبال البرز را بحيله متصرف گرديد . قلعهء مزبور قرب جاده‌اى است كه از قزوين برشت ميروند و آن در 483 هجرى ( 1090 ) باتمام رسيد و چندين فتوحات ديگرى نظير آن در جاهاى ديگر نصيب وى گرديد . خاصه در ولايت قهستان ، طبس ، تون ، قائن ، زوزن ، غورو خوست كه تماما از مراكز قدرت و نفوذ حضرات اسمعيلى گرديدند .\r\n\r\nشيخ الجبل\r\nحسن صباح موقع خود را محكم و استوار كرده و بعد از فوت خليفه مستنصر در 487 هجرى ( 1094 ) از فاطميان مصر جدا شده و بناى حمايت و ترويج از اصول مذهبى نذار را گذاشت ، همان مدعى ناكامى كه برادرش مستعلى بجاى وى بر تخت خلافت قاهره استقرار يافت .\r\nحسن صباح در اين موقع به كار تنظيم و تشكيل سلسلهء خود دست برد . او خويشتن را به عنوان معلم بزرگ يا مرشد اعظم در رأس فرقه اعلام داشت و بعد از خودش در سلسلهء مراتب شيخ الشيوخ يا داعى الكبير منطقهء « 1 » مخصوص با اعضاء خويش از مبلغين و دعاة قرار داشته و در دون اين رتبه‌هاى عالى رفقا يا لاصق و آخر از همه فدائيان معروف بودند كه بى پروائى تعصب‌آميز آنها بحيات متنفذترين و مقتدرترين سلاطين روى زمين را مرعوب آنها ساخته بود .\r\nبين صليبيان با شعبهء فاطميان شام و سوريه تماس و اتصال پيدا شده چنان كه رايمون كنت طرابلس در 1149 ميلادى و كنزادمونفرا پادشاه اسمى بيت المقدس در 1192 ميلادى از شكارهاى خيلى معروف اروپائى اين فرقه بوده‌اند و در 1272 ميلادى شاهزاده دورد يا از آن پس ادورد اول انگلستان در عكامورد سوء قصد واقع شده ولى مطابق روايات همسرش با مكيدن زخم از مرگ او را نجات داد .\r\n\r\n\r\n","description":"","footnote":"\r\n( 1 ) - رئيس اين شاخه را در سوريه شيخ الجبل ميناميدند و اين لقب باروپا رفته و آن به شكل  Le Vieux  يا مرد پير كوهستان درآمد . ( مؤلف )\r\n","page_name":" 52 ","page_number":75},
  {"content":"\r\n\r\n\r\nترتيب ورود فدائيان در خدمت\r\nماركوپولو كه كمى بعد از سقوط قلعهء الموت بدست هولاكو در 1252 ميلادى شرحى بطور وضوح در آئين دخول فدائيان در خدمت نوشته كه آن از اينقرار است « اين مرد پير يا شيخ - الجبل دره‌اى را ما بين دو كوه داده از اطراف محصور و به صورت باغى درآورده‌اند كه بزرگترين و قشنگترين باغهائى است كه تا آنوقت ديده شده بود . باغ مزبور داراى انواع و اقسام اشجار و اثمار و نيز انهار مختلف از شراب و عسل و شير و آبهاى صاف و زلال در آن جارى بوده ، بعلاوه عدهء زيادى از زنان و كنيزان ماهرو و دختران عديم المثال از حيث رعنائى و زيبائى در اين بوستان جمع بودند ، زيرا كه منظور اين پير كوهستان آن بوده كه به پيروانش كاملا حالى كند كه آن در حقيقت همان بهشتى مىباشد كه به مؤمنين وعده داده شده است .\r\n« غير از كسانى را كه او در نظر گرفته بود كه از حشّاشين خودش باشند احدى اين وقت اجازهء ورود بباغ را نداشت ، آنوقت هم از ميان آنها چهار يا شش تا ده تن را در يك وقت داخل مىكرد ، ولى اول يكنوع داروى منوم به آنها داده ميشد كه آن يكخواب خيلى سنگينى در آنها ميآورد و وقتى كه ميخوابيدند امر ميشد آنها را به همان حالت توى باغ ببرند و بعد از مدتى كه بيدار ميشدند و خود را در يك مكان فريبنده‌اى ميديدند چنين خيال ميكردند كه در بهشت واقعى ميباشند و چنان كه اين مرد يا شيخ الجبل ميخواسته است كه امير يا وزيرى را بقتل برساند بيكى از آن جوانها ميگفت برو فلان و فلان را بقتل برسان و پس از انجام اين خدمت فرشتگان من تو را به همين بهشت خواهند آورد » مشروب يا معجون مزبور از شاهدانه يا بوتهء شاهدانهء معروف به حشيش تركيب يافته و بلا ترديد مبدء لفظ « اساسن » همان كلمهء « الحشيش » مىباشد و بايد دانست كه فدائيان بندرت بعد از شكارهاشان زنده مىماندند ، چه آنها كه خودشان را براى شهادت حاضر كرده بودند مىكوشيدند تا مأموريت خود را بطور علن و آشكار و به وضع حيرت‌انگيزى بانجام برسانند .\r\nحقيقة عقيدهء پيروان اين مذهب به نعيم آخرتى كه به آنها وعده داده شده بود بدرجه‌اى بوده است كه مادرها وقتى كه مىديدند فرزندشان از مأموريتى كه از طرف شيخ الجبل به\r\n\r\n","description":"","footnote":"","page_name":" 53 ","page_number":76},
  {"content":"\r\n\r\nآنها محول شده بود زنده برگشته‌اند ملول شده گريه مىكردند .\r\n\r\nمحمود 485 هجرى ( 1092 ) بركيارق 487 هجرى ( 1094 ) ملكشاه دوم 498 هجرى ( 1104 ) محمد 498 - 511 هجرى ( 1117 ) - 1104 )\r\nفوت ملكشاه باب رقابت و جنگهاى داخلى را از همه طرف مفتوح ساخت . وى چهار پسر داشت كه عاقبت همهء آنها سلطنت كردند و آخرين آنها سنجر مىباشد كه از همه بالاتر و معروف تر بود .\r\nتركان خواتون با محمود پسر چهارساله‌اش در موقع بيمارى شوهرش در بغداد بوده است . او بيدرنگ بخليفه مقتدى فشار آورد كه با فرزندش همراهى كرده تاج و تختش را تأمين نمايد و در تعقيب اين امر خود بجاى پسرش زمام امور را بدست گرفته مأمور عالىرتبه‌اى چاپارى به اصفهان فرستاد كه بر كيارق پسر بزرگ ملكشاه را كه از زن ديگر زبيده نام بود دستگير نمايد ، ولى فرزندان نظام الملك در اين باب پيشدستى كرده و قبل از اين بركيارق را كه دوازده ساله بود حركت داده به رى بردند و در همانجا او را بر تخت نشانيدند . تركان خواتون پشت سر مأمورى كه فرستاده بود حركت كرد و اصفهان را اشغال نمود ؛ اما چيزى نگذشت كه مورد حملهء حاميان بركيارق واقع شد ، هرچند با پرداخت مبلغى پول قضيه به مسالمت انجاميد و دشمن از قصدش منصرف گرديد . كمى بعد از اين قضيه تركان خواتون ملك اسمعيل برادر زبيده را بوعدهء ازدواج تحريك كرد كه به رقيب پسرش حمله ببرد ، ليكن نامبرده شكست خورد و بركيارق دو سال بعد از فوت ملك شاه در بغداد رسما معرفى گرديد ، اما آن خاتمه به شدايد و محن نداد ، چه توتوش عم پدرى و بانى سلسلهء شامات علم طغيان برافراشته و بالاخره اين پادشاه جوان را دستگير كرده با خود باصفهان برد و زندانى كرد و تصميم گرفته شد كه كورش كنند ليكن برادر صلبى وى محمود به مرض آبله ناگهان درگذشت ، بركيارق در نتيجه دوباره بر تخت نشست و در واقع يك قسمت اين موفقيت بواسطهء ناپديد شدن تركان خواتون از اين صحنه بوده است كه كمى قبل از اين بقتل رسيده بود .\r\nبركيارق در مكتب فلاكت و ادبار درس‌هائى كه آموخته بود مينمايد كه از آن\r\n\r\n","description":"","footnote":"","page_name":" 54 ","page_number":77},
  {"content":"\r\n\r\nاستفاده كرده توتوش را در سال بعد مغلوب و مقتول ساخت و عم ياغى ديگرش هم بدست يك غلام بچه‌اى بموقع از ميان برداشته شد و در جريان اين واقعات مهيج حيات بركيارق مورد سوء قصد يكى از فدائيان اسمعيلى واقع گرديد ولى او از خطر جسته و جان بسلامت در برد .\r\nدر 489 هجرى ( 1096 ) سنجر بسلطنت خراسان تعيين گرديد ، ليكن در 492 هجرى ( 9909 ) سال تصرف بيت المقدس بدست صليبيان محمد فرزند ديگر ملك شاه بناى شورش و طغيان را گذارد و مؤيد الملك لايق‌ترين فرزند نظام الملك هم كه بركيارق ويرا معزول ساخته و او تبديل بيك دشمن جانى شده بود با او همدست شده بناى كمك و همراهى را گذاشت . چندان جاى تعجب نيست كه حمله و هجومى كه آنوقت از طرف اروپا به بيت المقدس شد از بغداد ( مركز خلافت ) جوابى شنيده نشد و احساساتى از خود بروز نداد ، چه در تمام دورهء سلطنت بركيارق بد طالع جنگ داخلى دوام داشت .\r\nدر آخر صلح شده اما كمى بعد از آن بركيارق درگذشت و برادرش محمد بواسطهء گرفتن و كور كردن وليعهد ، ملك شاه دوم طفل پنج ساله ، قدرت تام و تمامى بدست آورد . محمد اكنون سلطان بلا معارض قلب امپراطورى گرديد و در سلطنت او جنگ و پيكار با اساسن‌ها لا ينقطع دوام داشته است . در فوتش جانشين وى محمود جوانى چهارده ساله ولى احمق به سنجر عم مقتدر خود حمله برد ولى در ساوه طرف غربى قم شكست خورد . سنجر با او ببزرگوارى و علو همت رفتار نمود كه در آنزمان ناياب بوده است ، چه علاوه بر اينكه صدمه بچشمهاى او نزد حكومت عراق را بوى داده و دخترش را هم به عقد او درآورد .\r\nدر ظرف اين مدت جدال و نزاع برادركشى ، امپراطورى سلجوقى رو به تجزيه رفته كرمان ، سوريه ، آسياى صغير بدست سلسله‌هائى افتاد كه مستقل بودند ، هرچند سيطره و سيادت خاندان اصلى را براى نام قبول و اعتراف داشتند . سنجر اگرچه عملا با ايالات غربى ايران هيچگونه تعلقى نداشت و سلجوقيان روم بطورىكه آسياى صغير بدين نام خوانده ميشد كليتا مستقل شمرده شده و آنها سلسلهء خودشان را نگاهداشتند تا وقتى كه عثمانىها در آغاز قرن چهاردهم ميلادى برخاستند .\r\n\r\n","description":"","footnote":"","page_name":" 55 ","page_number":78},
  {"content":"\r\n\r\n\r\nسلجوقيان كرمان 433 و 83 - هجرى ( 1187 - 1019 )\r\nسابقا ذكرى از سلجوقيان كرمان به عمل آمده و از حالات مؤسس آنها ملك قاورد شرحى نقل شد ، ولى در اينجا لازم ميدانيم كه از سرگذشت يا موفقيت‌هاى بعدى اين سلسله كه مدت يكصد و چهل و شش سال در جنوب شرقى يران فرمانروائى داشتند شمه‌اى به نظر خوانندگان برسانيم . بعد از اعدام ملك قاورد برادرزادهء فاتح او ملك شاه بر آن شد كه تمام خانوادهء او را از بيخ براندازد و بدينقصد طرف كرمان حركت نمود و آن بلد را محاصره كرد ولى ملك قاورد چهل دختر از خود گذاشته بود . وقتى كه به فاتح مزبور پيشنهاد كردند كه براى يكنفر سربازى مثل ملك شاه شايسته نيست كه دستش را به خون دختران و زنان آلوده كند او بتمامى آن فاميل امان داد و از خون همه درگذشت و كرمان به سلطان شاه فرزند قاورد كه پس از شكست پدر فى الجمله از بينائى محرومش ساخته بودند ولى گريخته و دوباره برگشته بود واگذار گرديد .\r\nحكمران ديگر توران شاه بانى مسجد كرمان بود و پسرش ايران شاه كه يك مرد خيلى شريرى بود كشته شد ، بعبارة اخرى او متهم بود كه طرفدار اصول و عقائد مذهب اسمعيلى است . تحت سلطنت عادلانه و فاضلانهء عمش ارسلان شاه كه مدت چهل و يكسال يعنى از سال 494 تا 556 هجرى ( 1141 - 1100 ) حكمرانى نمود مردم آن سامان در نهايت درجهء سعادت و كامرانى بوده‌اند و اگر اقوال مورخين را قبول نمائيم كاروان‌ها از آسياى صغير ، خراسان و عراق عبور نموده و به حبشه و زنگبار و چين مى - رفتند . ارسلان شاه سلطان استان مجاور يعنى فارس هم بوده است و در عمان نماينده داشته است .\r\n\r\nجنگ صليبى و مبادى و اسباب آن\r\nدر اينجا من از راه اختتام و اتمام اين فصل در نظر گرفته‌ام شرحى مختصر راجع بجنگ‌هاى صليبى مذكور دارم كه در مدت قريب دويست سال بر عليه اسلام كه تحت سلاطين سلجوقى و فاطمى اداره ميشد دوام داشت .\r\nاگرچه تأثير اين جنگها در اوضاع ايران بطور غير مستقيم بوده معذلك گذشتن از اينجا بدون اينكه ذكرى از آنها بشود اين بيان ناتمام خواهد بود . اولا زيارت\r\n\r\n","description":"","footnote":"","page_name":" 56 ","page_number":79},
  {"content":"\r\n\r\nبيت المقدس را ميتوان گفت كه از سفر معروف سن هلنه « 1 » مادر قسطنطين شروع مىشود . او صليب حقيقى را بنا بگفتهء خويش در 336 ميلادى كشف كرده و از آنوقت زائرين بناى مسافرت به بيت المقدس را گذاردند . بيزلى « 2 » در موضوع زائرين اوليهء بيت المقدس شرحى از سن سلويه « 3 » ، جروم « 4 » و كسان ديگر نوشته است .\r\nاز جمله يكى مسافرت سن ولى بالد « 5 » از ساكسون‌هاى مغرب مىباشد كه آن براى ما بخصوص دلچسب و جالب توجه است . اينمرد اول انگليسى بشمار ميآيد كه شرق را ديدار كرده است . وى با رفقا و همراهان خود از همبل موت « 6 » نزديك سوت هامپتون « 7 » روانه شده بدين قصد كه از روم جلوتر نروند ولى پس از چندى توقف در آنجا در بهار 722 ميلادى مصمم گشتند كه خودشان را بحصار شهر مطلوب و فرح‌بخش بيت المقدس برسانند و به چشم آنجا را به‌بينند و لذا از طريق ناپلس به سيراكوس و جنوب يونان حركت كرده تا به افيسوس و بالاخره به قبرس رسيدند .\r\nبندر آنها در سوريه تورتسه « 8 » بود . در اينجا آنها پياده شده و از خشگى به طرف حمص طى طريق مينمودند كه آنها را به بهانهء اينكه بيگانه و ناشناسند گرفته زندانى كردند\r\nيك دوست اسپانيولى برادر حاجب يا رئيس خلوت خليفه مراتب را به اطلاع رسانيده در نتيجه امر باحضار شده و آنها را بنزد يزيد دوم مىبرند . خليفه پرسيد از كجا آمده‌ايد ؟ آنها در جواب گفتند كه « از كنار مغرب ، جائى كه آفتاب فرو ميرود و ما خارج از آنجا سرزمينى نمىشناسيم - چيزى نيست جز آب » ملاحظه كنيد جزائر انگلستان قبل از كشف امريكا تا اين اندازه دور بوده‌اند ! خليفه كه اينرا شنيد فرياد كرد چرا آنها را كه خلافى نكرده‌اند آزار ميرسانيد . آزادشان كنيد و بگذاريد هركجا كه ميخواهند بروند . ولى بالد كه تقريبا امروز از خاطرها رفته\r\n\r\n\r\n","description":"","footnote":"\r\n( 1 ) -  St . helena \r\n( 2 ) -  Beazley \r\n( 3 ) -  St . silvia \r\n( 4 ) -  Jerome \r\n( 5 ) -  St . Willibald \r\n( 6 ) -  Hamble Mouth \r\n( 7 ) -  Southampton \r\n( 8 ) -  Tortosa \r\n","page_name":" 57 ","page_number":80},
  {"content":"\r\n\r\nبا اين مسافرت و سياحت در حقيقت پيشرو يك نهضت جهانگيرى بوده است .\r\nخوانندگان كتاب بايد در نظر داشته باشند كه ما در حالات هارون الرشيد شرحى از سفرا و نمايندگان سياسى كه بين او با شارلمان ردوبدل شده مذكور داشتيم . آرى از طرف شارلمان هيئتى مركب از سه نفر به نمايندگى بدربار خلافت اعزام شده و خليفه هم در مقابل سه نفر نماينده باروپا گسيل داشت . « 1 » يكدفعهء ديگر در خلافت مامون ، لوى پيوس « 2 » فرزند شارلمان هيئتى بسفارت فرستاد كه آن جواب مطابقى از مامون شش سال بعد تحصيل نموده آورد . بايد دانست كه موقع فرنگيان در بيت المقدس بواسطهء موافقت و مساعدت هارون و حقوق و امتيازاتى كه در بارهء آنان منظور داشته بود بسيار رضايت‌بخش و محكم و استوار بوده است . ليكن قبل از آنكه سدهء نهم بپايان برسد نيمه تحت الحمايهء آنها ( بيزلى اينرا اصطلاح كرده ) به بيزانت منتقل گرديد .\r\nدر اثناى قرن دهم ميلادى دنياى مسيحيت علاقه و جوشى كه براى زيارت از خود اظهار داشت باندازه‌اى بود كه تصور آن امروز شايد براى ما مشكل باشد و حتى از بلاد بعيده و نقاط خيلى دوردست به زيارت بيت المقدس مىشتافتند . اينمطلب مخصوصا كه در سنهء 987 م صورت دو نفر از اهل ايسلند ، در اين نمايش ظاهر مىشود اولين ثمرهء قبول مذهب مسيح در ميان نروژىها بوده است با همه نتايج دور و دراز آن . در قرن يازدهم ميلادى مسئلهء زيارت بيت المقدس عموميت پيدا كرده كه حتى زنان هم در اين امر شركت ميكردند . خلاصه علاقه‌اى كه در اينخصوص نشان ميدادند دائم التزايد بوده و روزانه بر اهميت آن ميافزود و دامنه‌اش بسط پيدا مينمود كه ناگهان در 1010 ميلادى الحاكم بامر الله سلطان ديوانهء فاطمى كه ذكرش در بالا رفت ابنيهء مزار مقدس را امر كرد خراب كردند و تقريبا ده سال بعد دوباره بناهائى را كه خراب كرده بودند از نوساخته ليكن در اينميانه عالم مسيحيت از اينواقعه تكان سخت خورده و مسيحيان\r\n\r\n\r\n","description":"","footnote":"\r\n( 1 ) - طلوع جغرافى جلد دوم صفحهء 120 ( مؤلف )\r\n( 2 ) -  Louis the Pious \r\n","page_name":" 58 ","page_number":81},
  {"content":"\r\n\r\nبمنتها درجه متاثر گرديدند ، چنان كه از همين تاريخ شالودهء جنگ صليبى ريخته شده هر چند براى تهيهء وسايل و اسباب آن هشتاد سال هم طول كشيد .\r\n\r\nجنگ اول صليبى 1099 - 1095 ميلادى\r\nبايد گفت به اين خرابى مزار مقدس اولين جواب در جزيرهء ساردنيا داده شد كه بواسطهء اهالى پيزا از يد مسلمانان خارج گرديد . در 1060 ميلادى نورمن‌ها شروع بگرفتن سىسيلى نمودند ولى سى سال اين قضيه طول كشيد تا صورت اتمام پذيرفت و ممكن است همين را هم تا يك اندازه جزء جنگ صليبى پنداشت . بهرحال فتح مزبور بر نيروهاى دريائى اروپائيان در مديترانه افزوده و طوائف جنوا ، پيزا ، نورمن ، وينس سفاين جنگى مسلمانان را منهدم ساخته و بدينوسيله بايد گفت كه موفقيت نظامى اروپائيان در شرق نزديك صورت امكان پيدا كرد و يك كار شدنى بشمار آمد .\r\nدر 1095 ميلادى پاپ اربن دوم « 1 » مجلسى در كلرمون منعقد ساخت و خطابهء قابل يادداشتى در آنجا ايراد نمود و به سامعين خود از جمله چنين گفت كه از قسطنطنيهء مورد تهديد و بيت المقدس ستمديده فرياد و فغان‌هائى به گوش او طنين‌انداز است .\r\nاراضى و ولاياتى را كه قوم ملعون ايرانى « 2 » از امپراطورى شرقى گرفته است براى عبور و گذشتن از آنها دو ماه وقت لازم دارد . نطق پاپ در دماغ شنوندگان كه از اول آمادهء آن بودند آنا تأثير بخشيده يك دفعه صداى « رضاى الهى همين است ، رضاى الهى همين است » از آن جمعيت عظيم بلند گرديد و بدرجه‌اى بر عليه اسلام در اينجا جوش و خروش راه انداختند كه نظير آن هيچوقت قبلا ديده نشده بود . صليب‌ها توزيع شده و بوسيلهء وعاظ و مبلغين سيار از آن جمله پترهرمت مطالب نطق مذهبى اربن به جاهاى دور و دراز منتشر شده و بالاخره دنياى مسيحيت به هيجان آمده براى جنگ صليبى مهيا و آماده گرديد .\r\n\r\n\r\n","description":"","footnote":"\r\n( 1 ) -  Urban \r\n( 2 ) - مراد تركان سلجوقى هستند كه در اينجا اشتباها ايرانى خوانده شده .\r\n( مترجم )\r\n","page_name":" 59 ","page_number":82},
  {"content":"\r\n\r\n\r\nشكست سپاه اولى بدست سلجوقيان\r\nدستجات اوليهء قشون كه از هرتجربه و نظم و ترتيبى عارى بودند از اروپا حركت كرده و به طرف مقصد پيش رفتند . ولى آنها چنان كه انتظارى غير از اين نبود دست بقتل عام يهود گشوده و بطور عموم بناى دستبرد و غارت و تاراج را گذاردند تا آنكه جماعت كمى از آنها وارد قسطنطنيه گرديدند . الكسيوز « 1 » امپراطوز به آنها نصيحت داد كه صبر كنند تا قشون منظم از پشت سر برسد ، ليكن در خلال احوال او از حركات وحشيانه و تعديات آنها وحشت كرده ناچار وسايل حركت آنها را به طرف آسيا فراهم آورده و بالاخره آنها را روانه داشت .\r\nدر ميان مجاهدين صليبى دسته ژرمنى به طرف نبقيه واقع در درياى مرمره تاخت‌وتاز بردند ، ليكن بدست قليج ارسلان داود امير سلجوقى روم محاصره و دستگير گرديدند و امير نامبرده بسپاه عمده ولى غير منظم صليبى نيز حمله برده به غير از معدودى كه به داخل قلعه‌اى پناهنده شده و بواسطهء سپاهى كه از قسطنطنيه اعزام شده بود نجات يافتند بقيه را تار و مار ساخت .\r\n\r\nتصرف نيقيه و انطاكيه بدست صليبيان\r\nمجاهدت و پيكارهاى صليبيان بعد از اين بيشتر داراى نظم و ترتيب و از روى اصول و آئين نظام بوده است ، صاحبان رتبهء عالى و مقام بلندترى از قبيل « 2 » ريموند تولوزى و دوك رابرت نرمندى در آن شركت داشتند . آنها درياى مديترانه را كه در دست مسلمانان بود گذاشتند و هركدام از راهى روانه شده و بالاخره در خارج ديوارهاى قسطنطنيه بهم ملحق گرديدند ، داخل آسياى صغير شده و پيش قراول سپاه به نيسه حمله برده ولى در مقابل ، مورد هجوم قليج ارسلان واقع شد كه وى احتمال دارد بانتظار اينكه مواجه با جمعيت انبوه ديگرى خواهد شد چندان اهميتى بآن‌ها نداد ، ليكن اين صليبيان قوائى به كلى متبائن و غير قابل مقايسه با پيش بودند ، چنان كه در همان ميدان اول فاتح درآمدند . نيسه در آخر به الكسيوز تسليم گرديد و لشگريان صليبى از قلب آسياى صغير\r\n\r\n\r\n","description":"","footnote":"\r\n( 1 ) -  Alexius . \r\n( 2 ) -  Remond of Toulouse \r\n","page_name":" 60 ","page_number":83},
  {"content":"\r\n\r\nمتوجه سوريه شدند ، اما اين راه راهى نبود كه آرتش بتواند از آن سالما عبور كند چنان كه در دورى ليوم دو يا سه منزلى جنوب شرقى نيسه مورد حمله‌اى سخت واقع شده و به صعوبت توانستند از چنگ دشمن خلاص شوند . آسياى صغير از وحشيان ترك يكسره ويران شده و صليبيان از بىآبى و كمى خواربار فوق العاده در مرارت و رنج بوده و با مشگلات زياد توانستند خودشان را بشام برسانند . آنها در اكتبر 1097 انطاكيه را محاصره نمودند و پس از بخت‌آزمائيهاى خيلى زياد و تحمل خسارات و مصائب فوق - العاده آن را به تصرف درآوردند .\r\n\r\nحمله به بيت المقدس 492 هجرى ( 1099 )\r\nبراى جلب توجه خوانندگان تذكر اين مطالب را لازم ميدانيم كه مجاهدين صليبى قبلا با خليفهء فاطمى كه سفيرش را در عوض باردوى انطاكيه فرستاده بود وارد در عقد قراردادى شده بودند و بقرار معلوم او فقط سيصد نفر زوار آن هم بدون سلاح را كه اجازه ميداد داخل شده قبر مقدس را زيارت يا پرستش كنند از دادن هرنوع اجازه و امتيازى ابا و استنكاف داشت .\r\nولى صليبيان آن را بطور تحقير و استهزا رد كرده و در 492 هجرى ( 1099 ) بيت المقدس مورد هجوم و حملهء ناگهانى قرار گرفت . نصارى كه سينهء آنها مملو از تعصب و عناد اسفناك مذهبى بود و اينك مجال يافته دست بقتل عام يهود و مسلمانان گشودند و هزارها نفوس را از دم شمشير گذرانيدند . اخبار تصرف اين شهر كه مسلمانان از دو نظر يكى آنكه محل معراج پيغمبر بوده و ديگر اينكه مسجد عمر در آنجا واقع است مقدس ميشمردند ببغداد رسيد و بعد هم جماعت زيادى از فراريان وارد آنجا شده و با غريو و غوغا مردم را بجنگ با كفار تحريص نمودند ، ولى سلجوقيان همانطور كه در فوق معلوم داشتيم بجان يكديگر افتاده و باهم بزدوخورد مشغول بودند و بجاى اينكه باهم اتحاد كنند مسجد اعظم آنجا مورد حمله واقع شده و بدين جهت نه سلجوقيان و نه فاطميان هيچ كدام در اين باب اقدامى نكردند و صليبيان به حال خود گذارده شدند كه به نظم و آرامش متصرفات خود بپردازند . بدينطريق جنگ اول صليبى در يك هالهء افتخارى بپايان رسيد و مسّجل داشت كه ملت پراكندهء مسيحى روح تجمعى به خود گرفته دارد تجديد حيات مىكند .\r\n\r\n","description":"","footnote":"","page_name":" 61 ","page_number":84},
  {"content":"\r\n\r\nچنان كه بيزلى مينويسد : « جنگهاى صليبى سرچشمهء اين حيات جديد مىباشد ، گرچه در پاره‌اى از مقاصد عاجلى كه داشت شكست خورده ولى در برانگيختن حس ميهن‌پرستى و حرارت و غيرت مذهبى عملى يا مبادرت به كارهاى مهم بىانتها كه بوسيلهء آنها دنياى غرب در آخر نائل باكتشافات ، فتوحات ، استعمار و بالاخره پيدا كردن روابط تجارتى با بهترين نقاط دنيا گرديد موفق و كامياب بوده است . »\r\n\r\n","description":"","footnote":"","page_name":" 62 ","page_number":85},
  {"content":"\r\n\r\nسكهء آلپ ارسلان\r\n\r\nفصل پنجاه و سوم انحلال امپراطورى سلجوقيان\r\nايشان باد را مىپرستيدند ، در صحرا و بيابان بسر ميبردند ، محروم از نان و مشروب بوده و به گوشت خام تغذى ميكردند و نيز از بينى محروم بودند و فقط از دو سوراخ كوچكى تنفس مينمودند .\r\n( رابى بنجمن تيودله )\r\n\r\nسلطان سنجر در اوج شهرت\r\nبايد دانست كه معروفيت سنجر در تاريخ تنها مبنى بر قدرت و فتح و پيروزى او نيست كه آن به جائى رسيد كه گمان مغلوبيت در وى برده نميشد ، بلكه به جهت سقوط غم‌انگيز ناگهانى او نيز مىباشد كه آن ملازم با سقوط سلسلهء وى بوده است . بنا بگفتهء مورخين محلى در ظرف مدت چهلسال سلطنت او در خراسان نوزده فتح نصيب وى گرديد . پس از شكست برادر زاده‌اش او كارش بالا گرفته و در رديف يكى از سلاطين بزرگ سلجوقى قرار گرفت ، فتوحاتش را ادامه داده در 524 هجرى ( 1130 ) براى سركوبى احمد خان كه از دادن خراج سرپيچى مينمود حمله بماوراء النهر برد ، سمرقند را محاصره نموده و ياغى نامبرده را اسير گرفت ، ليكن دوباره او را بحكومتى كه داشت برقرار كرد . شش سال بعد بهرام شاه از سلسلهء غزنوى پرچم خودسرى برافراشت ، اما به زودى سركوبى شد و قبول اطاعت نمود . در 535 هجرى\r\n\r\n","description":"","footnote":"","page_name":" 63 ","page_number":86},
  {"content":"\r\n\r\n( 1140 ) سمرقند دوباره سر بطغيان برداشت و سنجر پس از شش ماه محاصره آن را به تصرف درآورده و نسبت باهالى بطور فوق العاده و غير معمول آنزمان رحم و شفقت بروز داد .\r\nلشگركشىها و جنگهاى او در شمال بر ضد امير خوارزم يا خيوه كه سربلند كرده بود آن امارت و سلطنت را بجاى خود نشانيده جرئت و جسارتى در وى باقى نگذاشت .\r\nمحمد ابراهيم در تاريخ خود مينويسد : سنجر كه به خيال گرفتن كرمان افتاده بود به مأمور سياسى ارسلانشاه اظهار داشت كه او شنيده در كرمان بلوكى است كه در آنجا گل نرگس زياد ميرويد . مأمور مزبور در جواب گفت آرى اى پادشاه ولى خارهاى تيز هم در آنجا وجود دارد . اينكه سنجر به آن ايالت حمله برده باشد چيزى نوشته نشده است و خود مورخ نامبرده صريحا مينويسد كه اين سلجوقى بزرگ بيان فوق را اعلان خطر دانسته و چنين پنداشت كه اگر به آنجا دست‌درازى كند مورد ضديت و مخالفت سخت واقع خواهد شد ، ولى با وصف احوال شعبهء سلجوقى كرمان تفوق او را اعتراف داشته است .\r\n\r\nشرحى راجع به اساسن‌ها يا ملاحدهء اسمعيلى\r\nراجع به برخاستن قوهء محنت‌بار اساسن‌ها يا ملاحدهء اسمعيلى ما در فصل پيش شرحى مذكور داشته‌ايم و بايد دانست كه دوام آنها با وجود اين‌همه جنايات و شكار اشخاص خيلى زياد خود ثابت مىكند كه وضع سلطنت سلجوقى رضايت‌بخش نبوده است ، در دورهء سلطنت بركيارق اين جماعت موقع خود را محكم و استوار ساختند . اين سلطان متهم بود كه متمايل باصول مذهب اسمعيلى است و شايد براى برائت و بيزارى از اين طريقه و اثبات تدين و ايمان خود بوده كه حكم كرد كه اين فرقه را قتل‌عام كنند كه بسيارى هم به عنوان كيفر و قصاص بوده است و نيز ايرانشاه امير سلجوقى كرمان كه در بالا گفته شد متهم بود كه از پيروان اين فرقه است . چيزى كه زياده از همه غم‌انگيز و ملال‌آور است همانا توليد بيم و هراس جانى است . چه كليهء صاحبان جاه و مقام خاصه امر او سلاطين دائما از جان خود خائف و هراسان بوده‌اند و تخم سوء اعتماد و بدگمانى شديدى در ميان تمامى طبقات پاشيده شده و هركس براى جانش از ديگرى مظنون و در ترس و بيم بسر ميبرده است و عجب در اين است كه گرفتارى و دستگيرى هريك از فدائيان و آدم‌كشان هم هيچوقت نيروى\r\n\r\n","description":"","footnote":"","page_name":" 64 ","page_number":87},
  {"content":"\r\n\r\nآنها را براى سوء قصد و قتل خاتمه نميداد . براى شاهد مثال ميگوئيم كه بعد از قتل فخر الملك پسر نظام الملك شخص فدائى متهم را گرفته بامر سلطان سنجر استنطاق كردند او در جواب چندين تن از افسران عالى رتبهء دربار را متهم نمود كه هرچند احتمال داشت بىتقصير باشند ولى بالنتيجه همهء آنها را بقتل رسانيدند .\r\nيكى از موارد موحش و هيبت‌ناك اين روّيه و طريقهء فجيع آنها همانا قضيهء ابن - عطاش است كه هزاران نفر را در اصفهان داخل اينفرقه نموده است و شرح آن بر سبيل اجمال اين است كه در آن ايام پرملال هرروز عده‌اى از مردم بطريق غيرقابل وصف و با خوف و هراسى كه غالب بوده گم و ناپديد مىشدند و كسى از راز آن باخبر نبود ، تا يك روز بتوسط يك زن گدائى اين راز مكشوف گرديد . توضيح اينكه آن زن هنگام عبور از يك خانه‌اى ناله‌هاى سوزناكى از درون خانه شنيد بشبهه افتاد كه جنايتى دارد واقع مىشود . در اين هنگام جنايت‌كاران خواستند او را داخل خانه كنند امتناع نموده دفعة فرياد كرد و بر اثر آن مردم ازدحام نمودند و درب خانه را شكسته داخل گرديدند . منظرهء بس هولناكى به نظر آنها رسيده چهارصد الى پانصد نفر اشخاص بدبخت را ديدند كه دستگير كرده و بيشترشان را بدار آويخته‌اند و بعضيها هنوز زنده ميباشند . آنها اين عده مردم را بدست يكنفر كورى شكار كرده بودند كه كارش اين بود سر كوچهء همانخانه ميايستاد و صدا ميزد خدا رحمت كند كسى را كه دست مرا كه كور و بينوا هستم گرفته بخانه‌ام كه در همان كوچه واقع است برساند . خلاصه صاحب‌خانه و همدستانش را گرفته بسزاى خودشان رسانيدند و بعد ابن عطاش را در اصفهان گردانيده سپس بدارش آويختند و براى اينكه بر شكنجه و عذابش بيفزايند روى دار تيربارانش كردند و حقيقت اين است كه اگر مجازات سخت و عقوبت‌هاى شديد روا باشد كه نسبت به يك نفر مجرم به عمل آيد بدون تأمل بايد گفت كه ابن عطاش از همه جهت استحقاق آن را داشته است . با اينحال بواسطهء فوت سلطان محمد در 1118 ميلادى اين ملاحدهء گمراه بيخ كن نشده برعكس قلاع و مستحكماتى در سوريه و در هر يك از مراكز و نقاط ايران به تصرف درآوردند .\r\n\r\n","description":"","footnote":"","page_name":" 65 ","page_number":88},
  {"content":"\r\n\r\nنقل ميكنند كه سلطان سنجر به قصد تسخير قلعهء الموت حركت كرده و چند منزل هم طى نمود كه يك روز صبح از خواب برخاسته خنجرى را ديد كنار بسترش به زمين فرو برده‌اند و نگاه كرد مكتوبى هم بدينمضمون به آن ضميمه شده است كه « اى سلطان سنجر برحذر باش و اگر اين نبود كه در تو خصائل نيكو وجود دارد همان دستى كه اين خنجر را به زمين سخت فروبرده است البته براى وى آسانتر بود كه آن را بسينهء نرم تو فروبرد » معلوم است اين تهديد نتيجه‌اى كه مطلوب بود بخشيده و سلطان در عزيمت خود به كلى منصرف گرديد .\r\n\r\nسلسلهء غورى 543 - 612 هجرى ( 1215 - 1148 )\r\nاينك ميرويم در اطراف سلسلهء غورى كه در جبال بين هرات و غزنه تأسيس سلطنت نمودند شرحى بطور اختصار مذكور ميداريم .\r\nمحمود ولايت غور را به تصرف درآورده و از آن به بعد امراى آنجا تحت سلاطين غزنه حكمرانى مينمودند و آنها با غزنويان مخالطت و مزاوجت ميكردند تا اتفاق افتاد بهرام شاه سلطان غزنه يكى از اعضاء خاندان غورى را بقتل رسانيد . اينجا غوريان در صدد انتقام برآمده در 543 ه ( 1148 ) غزنه را گرفته و بهرام شاه اخراج گرديد . هرچند اين پادشاه دوباره پايتخت خودش را بدسيسه بدست آورد و با سيف الدين برادر امير با نهايت بيرحمى و نيز بىاحترامى و هتاكى رفتار نمود ، چه امر كرد او را در تمام شهر گردانيده و سپس بدار آويختند . شش سال بعد از اين مقدمه علاء الدين امير غورى از اين رفتار فجيع كاملا انتقام گرفته و بلقب هولناك « جهان‌سوز » ملقب گرديد .\r\nاو از اينجا لقب مزبور را دارا شد كه تمام كاخهاى مجلل و عالى و زيباى محمود و جانشينان او را با كمال قساوت منهدم و ويران نمود و با خاك همه را يكسان كرد و با وجود اين چكامه‌ها و اشعارى كه در توصيف اين ابنيه و عمارات باشكوه گفته شده بود همه را با طلا خريده و در كتابخانهء خويش ضبط كرد .\r\nعلاء الدين بعد از اين بدست سلطان سنجر زندانى گرديد و او كه در سال 556 ه ( 1161 ) فوت كرد غزها به افغانستان هجوم برده و آنجا را بباد غارت دادند و حكمرانان غورى و غزنوى هردو تا مدتى از انظار غايب بودند . هرچند غوريان دوباره\r\n\r\n","description":"","footnote":"","page_name":" 66 ","page_number":89},
  {"content":"\r\n\r\nقوت گرفته تا مدتى خراسان را در تصرف داشتند . ما با شما در اينباب باز صحبت خواهيم داشت .\r\n\r\nطلوع شاهان خوارزم\r\nجد بزرگ شاهان خوارزم انوشتگين يكى از پياله‌داران محبوب ملكشاه بود كه از او در باب جلوس سلطان نامبرده اسم برده شد .\r\nجانشين انوشتگين قطب الدين محمد بود ، نامبرده مواجه با حملهء قراختائيان گرديد ، هرچند سپاه عظيمى بمقابلى آنان فرستاد ولى در آخر شكست خورده و ناچار به قبول خراج گرديد . قطب الدين در سال 490 ه ( 1097 ) درگذشت پسرش آتسز مدتى در دربار سنجر مىسالار بود ، ليكن در 533 ه ( 1138 ) از سنجر اجازه خواسته به خيوه رفت و در آنجا بلافاصله پرچم خودسرى برافراشت . اگرچه سنجر او را شكست داده و فرارى ساخت اما طولى نكشيد كه دوباره بخيوه برگشت و مقام حكمرانى خود را بدست آورد .\r\n\r\nسلسلهء قراختائى\r\nبانى سلسهء قراختائى تركستان چين يكنفر امير حادثه‌جوى موسوم به يلوى تاشى « 1 » از خويشان نزديك امپراطور ختا بود .\r\nتاشى امپراطور ختاى را در محاربهء با نوچين « 2 » ها كه سلسله‌اى روى خرابه‌هاى امپراطورى ختا تأسيس كرده بوده كمك نمود ولى اين مرد ( تاشى ) چون ديد كه موقعيت امپراطور وخيم و بالاخره رو بزوال ميرود ناچار خود در سال 1123 ميلادى بطلب بخت و اقبال روانهء طرف شمال غربى شانسى گرديد و در آنجا بواسطهء نسب عالى كه داشت مردم از هرطبقه تحت لواى وى جمع شدند و او با سپاه زيادى به تركستان چين حمله كرده و آنجا را به تصرف درآورد و يك حكومت بودائى در حوزهء رود تارم تأسيس كرد ، سپس به خوارزم حمله‌ور شده و چنان كه در سابق گفته شد سالى سى هزار سكهء طلا در آنجا خراج تعيين نموده و دو سال بعد او دامنهء حكومتش را تا حوالى سيبرى رسانيد و لقب گورخانى ( آقاى جهان ) اختيار كرد و آن فاتح بزرگ در 1136 م درگذشت و اين موقعى اتفاق افتاد كه مشغول تهيهء مقدمات حملهء به نوچين‌ها بود . جانشينان اوليهء گور خان صغير\r\n\r\n\r\n","description":"","footnote":"\r\n( 1 ) -  Yelui Tashi \r\n( 2 ) -  Nuchens \r\n","page_name":" 67 ","page_number":90},
  {"content":"\r\n\r\nو نيابت سلطنت آنها بعهدهء اناث خويشاوندشان بوده است ولى با وجود اين تا چندين نسل اين طايفه تفوق و تسلط نظامى و جنگى خود را بر حكومات آسياى مركزى نگاهداشتند .\r\n\r\nشكست سنجر از قراختائيان 526 هجرى ( 1141 )\r\nآتسز يك شخص با استعداد و داراى همه نوع وسايل بود و البته باينقدر كه سلطنت خود را پس از اخراجش بدست سنجر دوباره بدست آرد اكتفا نميكرد بلكه توانست در صدد انتقام و كينه‌جوئى برآمده قراختائى را تحريك و حاضر كند كه به خاك ولينعمت او حمله نمايد .\r\nجنگ سخت و خونين ما بين سنجر و قراختائيان در درهء ضرغام ( در قسمت ماوراء سيحون ) درگرفت و سنجر كه تاكنون همه جا با فتح و ظفر قرين بود براى اولين بار شكست خورد .\r\nدر اين شكست كه بطوريكه معتقدند يكى از بزرگترين و هولناك‌ترين شكست مسلمانان در آسياى مركزى مىباشد . تلفات سلجوقيان يكصد هزار نفر بوده است و نتيجه اين شد كه قراختائيان مرو و نيشابور را يك چند اشغال كرده و آتسز بعنوان يكنفر فرمانرواى مستقل بخيوه برگشت . دو سال بعد سنجر قدرتى پيدا كرده به خيوه حمله برد ولى موفقيتى چندان نصيب او نشده و صلح نمود . آتسز در حدود يك سال قبل از سنجر دشمن بزرگ خود در گذشت و يك امپراطورى وسيعى به پسرش واگذاشت كه در طرف مشرق تا جند بالاى سيحون امتداد داشته است . آخرين فتح سنجر شكست و آسير گرفتن جهانسوز غورى بوده است كه بخراسان حمله كرده بود .\r\n\r\nاسارت سنجر بدست غزها 548 هجرى ( 1153 )\r\nما اينرا سابقا در يكمورد بمناسبت تذكر داده‌ايم كه يكى از علل عمدهء سقوط و بر افتادن سلسله‌هاى بزرگ در حركت و مهاجرتهاى عشائر صحرانشين يافت مىشود كه در فرار از يك دشمن قوى و زبردست و بدست آوردن اراضى سرسبز يا علفچر در ملك بيگانه براى سكونت خود مأيوسانه و تا آخرين لحظهء حيات جنگيده‌اند . قراختائيان پس از تأسيس سلطنت باهالى مقيم و متوطن آزارى نرساندند برعكس تركان غز را كه چادرنشين بودند از علفچر هاى خودشان راندند و غزها از رود سيحون گذشته سنجر بانها اجازه داد تا در حوالى درهء بلخ اقامت نمايند و بر تمام طايفهء غز كه چهل هزار خانوار ميشدند سالى چهل هزار\r\n\r\n","description":"","footnote":"","page_name":" 68 ","page_number":91},
  {"content":"\r\n\r\nگوسفند مقرر شد برسم خراج بدهند و انها هم قبول كردند ، ليكن بر سر تعيين جنس گوسفند اختلاف و نزاع برخاسته كه فرماندار بلخ آنچه كرد نتوانست غائله را رفع كند و سنجر چون از اين قضيه باخبر شد خود در سال 548 هجرى ( 1153 ) با يكصد هزار سرباز به قصد سركوبى غزها روانه گرديد . غزها اول مرعوب شده سر تسليم فرود آوردند و حتى حاضر شدند كه غرامت و جريمهء سنگينى هم بدهند ولى سنجر پيشنهادات و تعهدات ايشان را رد كرده و انها هم ( روى اضطرار و ناچارى ) دست از جان شسته مبادرت بجنگ نمودند و در اين پيكار كه يك پيكار مأيوسانه‌اى بود فاتح درآمده سنجر را زنده اسير گرفتند .\r\n\r\nقتل و غارت يا شقاوت و بيرحمى غزها\r\nغزها از اين فتحى كه نصيب آنها شده بود مست بادهء غرور شده بمرو شاهجهان حمله بردند و تمام ذخائر و خزائن و اموالى را كه سلجوقيها اندوخته بودند به يغما بردند ، ايشان بغارت و تاراجى كه ميكردند اكتفا ننموده دست باذيت و شكنجه و آزار اهالى بدبخت گشودند ، رسمشان براى شكنجهء اسرا اغلب بر اين بود كه دهان انها را از خاك و گل پر كرده و با چوب آن را در حلق‌شان فروميبردند و اين معجون سياه و كثيف معروف به « قهوهء غز » بوده است .\r\nبهرحال از مروانها به نيشابور تاختند و در انجا بقدرى كشتار كردند كه اجساد كشتگان در زير خون ديده نميشدند . جنايات و عمليات سبعانه و وحشيانهء انها را انورى بطور خلاصه بنظم درآورده كه ويليام كرك « 1 » در 1785 م انها را ترجمه كرده كه قسمتى از آن اين است :\r\n از سمرقند اگر بگذرى اى باد سحر * نامهء اهل خراسان به بر خاقان بر\r\nقصهء اهل خراسان بشنو از سر لطف * چون شنيدى ز سر رحم در ايشان بنگر\r\nاين دل افكار جگرسوختگان ميگويند * كاى دل دولت و دين را ز تو شادى و ظفر\r\nخبرت هست كز اين زيروزبر شوم غزان * نيست يكتن ز خراسان كه نشد زيروزبر\r\nشاد الابدر مرك نيابى مردم * بكر جز در شكم مام نيابى دختر\r\nبر مسلمانان زان شكل كنند استخفاف * كه مسلمان نكند صد يك آن با كافر\r\nرحم كن رحم بر آنها كه نيابند نمد * از پس آنكه بهر اطلسشان بود بطر \r\n\r\n\r\n","description":"","footnote":"\r\n( 1 ) -  William Kirk Patriek \r\n","page_name":" 69 ","page_number":92},
  {"content":"\r\n\r\n\r\nغارت و خرابى غزها در كرمان\r\nدر كرمان نيز توحش زيادى بروز داده و خرابى بسيار كردند . بدوا اطراف شهرستان كرمان را بسرعت غارت كرده و سپس شهرهاى آباد جيرفت و نرماشير را به كلى ويران نمودند . در سال 581 هجرى ( 1185 ) ملك دينار از خراسان وارد شده و بغزها پيوست و بكمك آنان ايالت كرمان را مسخر ساخت و چند سال بعد از اين ملك دينار به جزيرهء هرمز رفت و از حاكم آنجا مبلغى پول و چندين رأس اسب گرفت ، از انجا نيز به جزيرهء قيس رفته و مبالغى از انجا دريافت داشت . قيس آنوقت مركز بزرگ تجارتى شمرده شده و بنيامين از توديلا « 1 » چند سال قبل از اين آن شهر را ديده بود .\r\nبعد از مرگ ملك دينار شبانكاره به غزهاى كرمان حمله برده و به آنها ضربتهاى سخت زدند تا اينكه اتابك سعد بن زنگى آنانرا مغلوب و نابود ساخت .\r\n\r\nاستخلاص و مرگ سلطان سنجر 552 هجرى ( 1157 )\r\nسنجر مدت چهار سال در حبس غزها بود ، در اين مدت غزها با او با كمال احترام رفتار ميكردند ، ولى درعين‌حال كاملا مراقب او بودند كه فرار نكند ، معروف است كه غزها سنجر را روزها بر تخت مينشاندند و شبها او را در قفس آهنين ميكردند بالاخره سلطان سنجر در يك موقع كه غزها به شكار رفته و او را هم با خود برده بودند تدبير كرده هنگام اشتغال به شكار گريخت ، ولى چون بشهرستان مرو رسيد ويرانى شهر و اوضاع آشفته و خراب آنجا را ديد چنان متأثر و دل شكسته گرديد كه ديگر از حياتش بيزار شده و بالاخره در هفتاد و سه سالگى درگذشت . سنجر را در مقبرهء بزرگى كه خود در موقع حيات ساخته بود دفن كردند و مقبرهء مزبور اكنون نيمه ويرانه است و نگارنده انرا ديده است . راستى وقتىكه آن از نظرم گذشت روحم را فشار داد ، چه آخرين پادشاه مقتدر سلجوقى بيادم آمد كه در پايان يك سلطنت با عظمت و جلال مدتها بىخانمان و در حال اسارت و بدبختى بوده است .\r\n\r\nخصال سنجر\r\nمورخين عموما سنجر را پادشاهى دلاور و دادگستر و مقتدر و بالاخره مهربان و جوانمرد ميدانند . عامهء مردم تا ايندرجه او را دوست ميداشتند كه تا يكسال بعد از مرگش در مساجد و منابر اسم او را در خطبه\r\n\r\n\r\n","description":"","footnote":"\r\n( 1 ) -  Benjamin of Tudela \r\n","page_name":" 70 ","page_number":93},
  {"content":"\r\n\r\nمقبرهء سلطان سنجر\r\n\r\n","description":"","footnote":"","page_name":" 71 ","page_number":94},
  {"content":"\r\n\r\nذكر مينمودند و اين در حقيقت يك تشريف بىسابقهء بوده است . بهترين نمونهء صفات سلطان سنجر طرز رفتار او با رشيد الدين و طواط است ، توضيح اينكه سنجر وقتىكه آتسز را در قلعهء هزار اسپ محاصره كرده بود به انورى امر كرد ابياتى كه موجب هراس و تشويش خاطر دشمن باشد بگويد ، بعد آن را بدنبالهء تيرى نوشته به داخل قلعه انداختند و آن ابيات اين است .\r\n « ايشاه همه ملك زمين حسب تراست * وز دولت و اقبال جهان كسب تراست\r\nامروز بيك حمله هزار اسپ بگير * فردا خوارزم و صد هزار اسپ تراست \r\nولى وطواط كه در خدمت آتسز بود چنين گفت :\r\n شاها كه بجامت مى صافى است نه درد * اعداى ترا ز غصه خون بايد خورد\r\nگر خصم تو ايشاه بود رستم گرد * يك خر ز هزار اسب نتواند برد \r\nسنجر از اين جواب كه زخم نيشى به او بود در غضب شد و فرمان داد تا وطواط را دستگير كنند ، وقتى كه او را گرفته بحضور آوردند امر شد او را هفت‌پاره كنند ، چنانچه اين امريه بموقع اجرا ميرسيد شايد لكه‌اى بجوانمردى او وارد ميشد ، ولى اينجا يكى از نديمان شفاعت از وطواط كرده و گفت شهريارا وطواط مرغى است كوچك و خرد و نميشود او را هفت پاره كرد پس خوب است او را به دو نيم سازند . سنجر از اين حرف خنديد و از تقصير شاعر درگذشت .\r\n\r\nتجديد حيات خلافت\r\nخلافت خلفاى عباسى در دورهء اقتدار و عظمت پادشاهان سلجوقى جز اسم چيزى نبوده است . تا آنكه المسترشد به روى كار آمده وى در دورهء خلافت هيفده‌ساله‌اش چون سلاجقه گرفتار جنگهاى داخلى بودند از موقع استفاده كرده به تحكيم مبانى خلافت و استقلال آن پرداخت 512 ه ( 1180 م ) . المسترشد تا اندازه‌اى بمقصودش نائل آمده ولى طولى نكشيد كه گرفتار حملهء زنگى « 1 » گرديد كه دشمن زبردست صليبيان بشمار ميآمد ، او تسليم شده و در آخر بقتل رسيد و بايد دانست كه رشيد پسر و جانشين او هم همين سرنوشت را پيدا نمود ، ليكن در زمان مكتفى بالله استقلال خلافت بپايه‌اى رسيد\r\n\r\n\r\n","description":"","footnote":"\r\n( 1 ) -  Zengi \r\n","page_name":" 72 ","page_number":95},
  {"content":"\r\n\r\nكه جالب توجه بوده است . ناصر كه در 575 ه ( 1180 ) بر سرير خلافت نشست با تكش خوارزمشاه قرارداد بست و او را برعليه طغرل حكمران سلجوقى عراق برانگيخت . او در اين جنگ فاتح درآمد و طغرل را كشته سرش را بريد به بغداد فرستاد . تكش كه چند ولايت از ملك ايران را گرفته تسليم خليفه كرده بود در عوض از طرف خليفه بلقب سلطان مطلق شرق مفتخر گرديد ، اما اين اتحاد هم دوامى نكرد و چون علا الدين محمد در صدد خلع خليفه برآمد نامبرده نيز از چنگيز خان كه فرسنگ‌ها دور بود استمداد نمود ، آرى اين رئيس اسلام را معتقدند كه وحشيهاى تاتار را دعوت كرده و وا داشت كه به ممالك اسلامى حمله‌ور شوند .\r\n\r\nدورهء عظمت و اقتدار خوارزمشاهيان\r\nمرگ سلطان سنجر مقدمهء انحلال و تجزيهء قلمرو و ممالك متصرفى او بوده است . پس از مرگ آتسز ايل ارسلان پسرش در حيوه بر تخت نشست ولى او نيز مانند پدر در سال 568 هجرى ( 1172 ) بدست قراختائيان مغلوب شد . ايل ارسلان سال بعد مرد و بين دو پسرش تكش و سلطان شاه محمود بر سر جانشينى جنگ و نزاع درگرفت ، مؤيد حاكم نيشابور بكمك شاه محمود برخاست ، ولى تكش او را مغلوب نمود و شاه محمود بنزد شاهان غور پناهنده شد و مؤيد اسير گرديد و تكش فرمان داد تا او را دوپاره كردند . در سال 588 هجرى ( 1192 ) تكش مامور قراختائيان را كه براى وصول خراج آمده بود كشت و اين مسئله بهانهء بدست گور خان داده تا به حمايت از سلطان شاه محمود به تكش حمله نمايد ، تكش حيله به كار برد و آب سيحون را در مقابل سيل دشمن رها كرد و حملهء گور خان به نتيجه نرسيد ، هرچند سلطان شاه در يك حملهء به سرخس به او كمك داده شد و آنجا را به تصرف درآورد ، بالنتيجه غزها از اينجا رانده شده بكرمان هجوم آوردند سلطان شاه بقيهء عمر را در نيشابور سلطنت كرد و در سال 589 هجرى ( 1192 ) درگذشت . تكش چون از شر سلطان شاه محمود آسوده شد . در سال 590 هجرى ( 1194 ) طغرل سوم آخرين پادشاه سلجوقى را مغلوب ساخته و قسمت عمدهء خاك غرب ايران را ضميهء قلمرو خود ساخت .\r\nدر سال 596 هجرى ( 1200 ) علاء الدين محمد كه حالات او شبيه بحالات سنجر\r\n\r\n","description":"","footnote":"","page_name":" 73 ","page_number":96},
  {"content":"\r\n\r\nمىباشد بسلطنت رسيد . اين مرد از هرطرف به بسط حكومت خود پرداخت و طولى نكشيد كه حدود ممالك او از يكطرف به بلخ و از طرف ديگر به كرمان منتهى گرديد .\r\nعلاء الدين تا اينحد كارش بالا گرفته بود كه پنداشت ميتواند آنوقت با اربابان بزرگ قراختائى خود دست‌وپنجه نرم كند ، بالاخره قتل يكنفر مأمور وصول خراج باعث توليد نزاع و دعوت بجنگ شده و او به خاك قراختائى گور خان حمله برد ولى در همان وهله اول شكستى سخت خورد . هرچند در سال بعد بهمدستى عثمان حكمران سمرقند بواسطهء غدر و خيانت گوچلوق كه شرحش در فصل 55 به تفصيل گذشت نصرت يافته افتخارات يا جاه و جلال از دست رفته را دوباره بدست آورده ولايات غربى قراختائيان را تواتست به تصرف درآورد . در 607 هجرى ( 1210 ) يكسال بعد از اين فتح او سمرقند را گرفت و عثمان را كه از در اطاعت درآمده ولى بعد سر بطغيان برداشته بود بقتل رسانيد و سمرقند را به پايتخت برگزيد .\r\nاما بايد دانست كه كشورگشائيهاى محمد تا اينجا ختم نميشود ، زيرا كه او ولايات هندوستان سلسلهء غور را ضميمهء قلمرو خود ساخته و دو ولايت غور و غزنه را نيز متصرف شد . علاء الدين وقتى كه غزنه را تصاحب نمود در آرشيو آنجا نامه‌هائى از خليفه بدست آورد كه در آنها سلاطين غورى را خليفه باتحاد با قراختائيان بر عليه خوارزمشاه اغوا كرده بود .\r\nمحمد از اين حس كينه‌جوئى خليفه نسبت به خودش برآشفته در 612 هجرى ( 1216 ) شورائى در خيوه تشكيل داده و ناصر را باتهام اينكه جزو ملاحدهء اسمعيلى و برضد اسلام است از خلافت خلع نموده و يكى از فرزندان على ( ع ) را بخلافت منصوب داشت و به پشت‌گرمى مدارك و دست‌آويزهاى مشروع و قانونى به طرف ايران پيش رفت و سعد اتابك فارس را دستگير كرده و اتابك آذربايجان را هم منهزم و متوارى ساخت . خليفه سفيرى نزد علاء الدين فرستاد و او سفير را تحقير نموده از همدان عازم بغداد بود كه آن اينوقت كاملا تحت تسلط و اختيار وى بود كه آنچه ميخواست ميتوانست دربارهء آن بموقع اجرا بگذارد ، از قضا برف فوق العاده‌اى باريد و هوا بشدت سرد شد ناچار از\r\n\r\n","description":"","footnote":"","page_name":" 74 ","page_number":97},
  {"content":"\r\n\r\nعزمى كه داشت منصرف گرديد و دار الخلافه از حملهء او مصون ماند\r\n\r\nاتابكان\r\nما در ضمن صحبت از سلسله‌هاى متعددى كه در ايندوره حكمرانى كرده‌اند لازم ميدانيم سلسلهء اتابكان را نيز ذكر كنيم . اتابك اصلا به معناى « لله » است و سلسلهء مزبور اساسا از نسل غلامانى بوده‌اند كه ابتدا سمت لله‌گى داشته و بعدا نفوذ و اقتدارى پيدا كرده و علم استقلال برافراشته‌اند . اتابكان فارس نوادهء سلغر رئيس يكى از قبايل تركمان ميباشند كه داخل خدمت طغرل بيك گرديد .\r\nاز اعضاء اين خاندان كه در حقيقت بانى سلسله است سنقور است كه در 543 ه ( 1148 ) فارس را گرفت و در مقابل سلاجقه استقلال خود را اعلام داشت . وى پادشاهى بود عاليقدر و بشير از علاقهء مفرطى داشت . بعد از سنقر دو اتابك ديگر بسلطنت و حكمرانى رسيده ولى از آنها چيز قابلى در دست نيست ، لذا ما قلم را بذكر اتابك سعد معطوف ميداريم . او حمله بطائفه غز برده و كرمان را در 600 هجرى ( 1204 ) ضميمه نمود .\r\nكمى بعد از اين واقعه سپاهى از خيوه به اين ولايت ستمزده حمله برده و شهر را محاصره كرد ولى بىنتيجه ، آخر الامر شرايط و قراردادى بسته شده و خيوه‌اىها مستقر گرديدند . سعد باصفهان نيز حملهء موفقيت‌آميز برد . او در نزديكى رى مواجه با لشكر علاء الدين شده و خراجگذار وى گرديد و اين هنگامى بود كه شاه خوارزم به طرف بغداد پيش ميرفت اين اتابك فقط با هفتصد سوار حمله برده و سپاه عظيم خيوه را شكست داد ، ولى در حين نبرد از اسب در غلطيده و بدست دشمن اسير گرديد . او براى اين حركت جنون‌آميزش عذرى كه آورد گفت اين سپاه را نمىشناخت كه سپاه خيوه است . عاقبت قرار بر صلح شده و حاضر گرديد خراجى ساليانه به پادشاه خوارزم بدهد ، بعلاوه دخترش را هم به نكاح جلال الدين كه وليعهد بود درآورد . علاء الدين نيز اتابك را با عزت و احترام مرخص نمود .\r\nسعد در 623 هجرى ( 1226 ) درگذشت و ابو بكر بجاى وى نشست . شهرت و معروفيت اين امير بيشتر از اينجاست كه حامى شيخ سعدى و ممدوح او بوده است و شيخ تخلص خود را از نام سعديدر ابو بكر گرفته است . ابو بكر خود را بعقل و تدبير معرفى\r\n\r\n","description":"","footnote":"","page_name":" 75 ","page_number":98},
  {"content":"\r\n\r\nنموده با مغولان از در اطاعت درآمده و از اين حسن سياست خاندانش را محفوظ داشته و فارس را از بلا و مصائبى كه بسائر بلاد ايران رسيد نجات بخشيد . اين اتابگان فارس در ايران داراى اقتدارات زياد بودند و دسته‌اى هم از اتابگان در آذربايجان از سال 622 - 531 هجرى ( 1225 - 1136 ) حكومت كردند ، ولى در خارج نام و شهرتى نداشته و حدود قلمروشان محدود به آذربايجان بوده است ، بعلاوه سلسلهء ديگرى از اتابگان در لرستان بواسطهء قشونى كه از فارس فرستاده شد تأسيس يافته و از 543 - تا 740 هجرى ( 1148 - 1329 ) حكومت داشته‌اند . يكى از همين اتابگان با مغولان قرارداد صلح بست آباقا خان ( چنان كه در فصل 57 ذكر خواهد شد ) حياتش را به يكى از اين اتابكان مديون بوده است .\r\n\r\nپايان يك دورهء با عظمت\r\nكشف كردن خط فاصل صحيح در تاريخ يعنى تعيين پايان يك - دوره و آغاز دورهء ديگر چنان نيست كه هميشه سهل و آسان باشد .\r\nليكن حملهء تاتار كه سرتاسر آسيا را نيست و نابود كرد در اينخصوص واضح و روشن مىباشد ، چه آن آسيب و صدمه‌اى كه بعالم اسلام وارد ساخت بدرجه‌اى بود كه تمدن اسلام از آن تاريخ ديگر نتوانست قد علم كند . نه تنها اين سيل مرگبار عدهء عظيمى از نفوس را بديار عدم رهسپار ساخت بلكه منتهى به قتل‌عام و تاراج بغداد و اعدام خليفه گرديد كه بعد از اين هائله بساط خلافت كه مركز روحانى عالم اسلام شمرده ميشد كليتا برچيده شده و از بين رفت و اين حادثه پايان امرى را نشان مىكند كه آن يك دورهء با ابهت و عظمتى بوده است :\r\nراستى براى هرفردى كه علاقمند بسعادت و صلاح ايران باشد چيزى از اين جالب‌تر نيست كه مىبيند در اين دوره يعنى دورهء عباسى روح نبوغ ايرانى برترى خود را در همهء امور نشان داده . صنايع و فنون ايام صلح و آرامش چگونه بدرجهء كمال رسيده و بالاخره تفوق ايرانى ثابت و برقرار گرديده بعد از چندى سلسله‌هائى از خود ايران شروع بفرمانروائى نموده‌اند .\r\nنسبت به وضع تودهء مردم ايندوره كمتر اطلاع در دست است ولى قدر مسلم اينكه بهبود و عدم بهبود اوضاع توده بسته بضعف ياقوت و عدل و دادگسترى با ستمگرى سلاطين\r\n\r\n","description":"","footnote":"","page_name":" 76 ","page_number":99},
  {"content":"\r\n\r\nو عمّال آنها بوده است و بطور كلى ميتوان گفت كه هميشه ظلم و جور حكمفرما و مردم در فشار و زحمت بوده‌اند ، چه در مشرق زمين تحت حكومتهاى آسيائى اساسا ظلم يك امر عادى شمرده مىشود و درعين‌حال نبايد از آن چنين نتيجه گرفت كه تودهء مردم از اين وضع ناراضى بوده‌اند . در بسيارى از موارد خاصه در آنمورد كه دهات و بلوكات يا مشمولين ماليات شانه از زير بار دادن ماليات خالى نموده و يا مىتوانند از ماليات‌گذار يا مأمورين بازديد را تطميع كرده رشوت بدهند ميزان پرداختى ماليات از حد نصاب واقعى آن بطور فاحشى تنزل كرده پايين مىآيد و هميشه ايرانيان تحريكى را كه از حادثه پرابهام جمع ماليات فراهم ميشده دوست ميداشته‌اند .\r\n\r\n","description":"","footnote":"","page_name":" 77 ","page_number":100},
  {"content":"\r\n\r\n سلام كن ز من اى باد مر خراسانرا * مر اهل فضل و خرد را نه عام و نادانرا\r\nخبر بياور ازيشان به من چو داده‌اى بو * ز حال من بحقيقت خبر مر ايشانرا\r\nبگويشان كه جهان سرو من چو چنبر كرد * بمكر خويش خود اينست كار كيهانرا\r\nنگر كه تان نكند غرّه عهد و پيمانش * كه او وفا نكند هيچ عهد و پيمانرا \r\nمأخوذ از ديوان ناصر خسرو چاپ تبريز در موزهء بريتانى\r\n\r\nفصل پنجاه و چهارم ادبيات ايرانيان پيش از حملهء مغول\r\n\r\nپيدايش ادبيات مذهبى\r\nنظر باهميت موضوع فوق ما بار ديگر توجه خوانندگان را به طرف آن معطوف داشته مينويسيم كه با وجوديكه زبان عرب از به دو غلبهء اسلام تا چندين پشت زبان علمى و ادبى ايران شمرده ميشد قسمت مهم اين ادبيات تراوش افكار فضلاى ايران بوده است ، تا سالها از اينميانه گذشت و ايران از هجوم عرب خلاصى يافت زبان اصلى وى بناى احراز مقام اوليهء خود گذاشت ، بعينه در چند قرن بعد از اين در انگلستان كه زبان ساكسون بجاى فرانسهء نورمان‌هاى غالب شروع به استعمال نموده و بتدريج بر آن تقدم يافت .\r\nشرح نفوذ و استيلاى زبان و ادبيات فارسى در آسيا بطور مبسوط خارج از گنجايش كتاب است . من در اسلامبول و تركستان حتى پامير كه دوردست واقع شده است ديده‌ام كه زبان فارسى را به خوبى ميفهمند و مسلمانان هند و افغان مخصوصا آن را در مدارس خودشان تحصيل ميكنند و بالاخره نفوذ و وسعت دامنهء زبان فارسى در خاور نزديك و ميانه بيش از نفوذى است كه فرانسه در اروپا داشت .\r\n\r\n","description":"","footnote":"","page_name":" 78 ","page_number":101},
  {"content":"\r\n\r\nظهور شعر و ادب فارسى را بعد از اسلام معتقدند كه از زمان صفاريان آغاز گرديد و آن باعث شده كه اين سلسله محبوبيّتى بسزا پيدا كنند . دولت شاه در كتاب مشهورش در ضمن يك حكايت جالبى مينويسد كه اول شعر فارسى از زبان پسر كوچك يعقوب ليث جارى شده است . گرچه ممكن است كه آن افسانه باشد اما از اينجهت كه نمايندهء عقايد ملى است قابل ملاحظه است . اينحرف كه در دورهء ساسانى چكامه و شعر وجود داشته قابل قبول به نظر ميآيد ، چنان كه افسانه‌هائى هم از ترانه‌هاى زبان فارسى به باربد شاعر دربار خسرو پرويز نسبت ميدهند ، اما بطوريكه در فصل چهل و يكم گفته شد اثرى از اشعار ايندوره در دست نيست بلكه قديمترين نمونهء ادبيات منظوم كه امروز در دست ماست از هزار سال قبل يعنى از زمان حكمرانان نيمه مستقل شهرستانهاى ايران مىباشد .\r\nبايد دانست كه زبان فارسى در طى مدت هزار سال مع التعجب خيلى كم معرض تحول و تغيير واقع شده است . شما در ادبيات انگليسى ملاحظه كنيد كه هركس نميتواند چو سر و ادبيات آندوره را بخواند و از آن لذت به‌برد ، چه الفاظ و محاورات زيادى است كه كهنه و متروك شده امروز نامأنوس به نظر ميآيند . ليكن در اينجا عكس آن به نظر ميرسد ، چه آنچه از ادبيات فارسى در دست مانده سير تكامل خود را پيموده و بدرجهء كمال رسيده است و گوئى ادبيات قديم بيشتر در سادگى طبيعى و فهم آن نسبت به تراوشهاى پر از تكلف و رنگ‌آميزيهاى مصنوعى دوره‌هاى بعدى كه متدرجا ميزان معمول زبان فارسى قلمداد شده بمراتب آسان‌تر مىباشد . در انگلستان شايد ما ادبيات يا اشعار و تصنيف‌هاى قديم را فقط در تماشاخانه‌ها بشنويم در صورتى كه در ايران عكس آن حكمفرماست . آرى ، ايران طبعا شاعر و حتى چهارپاداران آنكشور هم اشعارى از گويندگان قديم حفظ دارند چه رسد به طبقهء روشن‌فكر و تحصيل‌كردهء ايران .\r\nيكى از نويسندگان بزرگى كه پروفسور ادوارد برون به او علاقهء مخصوصى داشته نظامى عروضى سمرقندى است . اين فاضل شرحى مدققانه در تعريف شعر و شاعرى نوشته كه آن بشرح زير است « شاعرى صناعتى است كه شاعر بدان صناعت اتساق مقدمات موهمه كند و التيام قياسات نتيجه بر آن وجه كه معنى خرد را بزرگ كند\r\n\r\n","description":"","footnote":"","page_name":" 79 ","page_number":102},
  {"content":"\r\n\r\nو بزرگ را خرد نيكو را در لباس زشت و زشت را در حليهء نيكو جلوه دهد و با ايهام قوهء غضبانى و شهوانى را برانگيزد تا بدان ايهام طبايع را انبساطى و انقباضى بود و امور عظام را در نظام عالم سبب گردد » . آنچه به ظاهر برميآيد نويسندهء شهير در اينجا علم بديع را بجاى شعر تعريف كرده است .\r\nمنظور نگارنده در اين فصل البته بحث از دورهء ادبيات كامل زبان فارسى در چند صفحه نبوده بلكه در اينجا ما تنها بذكر چند تن از بزرگترين نويسندگان و شعراى زبان فارسى خواهيم پرداخت و از بيان تفصيلى ادبيات اين كشور باستانى كه مطالعهء آن كار عمرى است درميگذريم .\r\n\r\nرودكى\r\nنخستين شاعر بزرگ دورهء ادبيات بعد از اسلام ايران رودكى است .\r\nاو در نيمهء اول قرن دهم ميزيست ، معروف است وقتى امير نصر سامانى از بخارا پايتخت خود به حوالى هرات اردو زده و مدتى در آنجا متوقف بود سران سپاه را دل براى بخارا تنگ شده از رودكى كه همراه سلطان بود تقاضا كردند شعرى بگويد كه سلطان را به بخارا روانه سازد و او اين قصيده را سرود :\r\n بوى جوى موليان آيد همى * ياد يار مهربان آيد همى\r\nريك آموى و درشتيهاى او * زير پايم پرنيان آيد همى\r\nآب جيحون با همه پهناورى * خنگ ما را تا ميان آيد همى\r\nشاه سرو است و بخارا بوستان * سرو سوى بوستان آيد همى\r\nشاه ماه است و بخارا آسمان * ماه سوى آسمان آيد همى \r\nچون امير نصر اين اشعار را شنيد بر اسب يكى از قراولان سوار شده با عجله و شتابى عازم پايتخت گرديد كه چكمهء سفرش را نپوشيده بلكه آن را بعد بين راه به او رسانيدند . راستى كمتر سرودى است كه اين گونه اثر فورى داشته باشد .\r\n\r\nالبيرونى\r\nچنان كه در فصل پنجاه و دو ذكر شده است كشور ايران در اواخر سدهء دهم ميلادى در ميان سلسله‌هاى مختلفى تقسيم شده كه همگى سرپرست علم و ادب بوده خاصه از شعرا و سخن‌سرايان زياد ترويج و تشويق مينمودند\r\n\r\n","description":"","footnote":"","page_name":" 80 ","page_number":103},
  {"content":"\r\n\r\nو از ميان آنها انجم فضل و هنرى كه زينت بخش دربار محمود بودند در رونق و شكوه از همه برترى داشته‌اند . محمود نه فقط صاحبان فضل و هنر را از همه جا جلب و تشويق مينمود بلكه به امرا و سلاطين ضعيف به منظور دست آوردن ستارگان فضل و هنر آنان همه نوع اعمال نفوذ مينمود و ما در اينجا امير خوارزم را براى شاهد مثال ذكر ميكنيم كه از او خواست البيرونى و ابن سينا را بدربار وى اعزام دارد ، البيرونى اين دعوت را قبول كرده بغزنه رفت ، ليكن ابن سينا از آن استنكاف ورزيد و بدربار قابوس و شمگير پناهنده گرديد .\r\nمحمود كه گاهگاهى اطوار كودكانه از خود بروز ميداد با ابو ريحان « 1 » خوب رفتار نكرد ولى بهرحال اينمرد در همانجا اقامت گزيد و پس از مرگ سرپرست خود شاهكار بزرگ ديگر خود را كه « كتاب الهند » باشد منتشر ساخت و اما آثار الباقيه و او آن را در سى سال قبل از اين انتشار داده بود . البيرونى را ميتوان گفت كه علاوه بر تبحر و احاطه‌اش باقسام علوم داراى روح انتقاد نيز بوده و در استنتاج مسائل آن را به كار برده است . نوشتجات اين دانشمند شبيه و همانند يكنفر نويسندهء متبحر اروپائى است .\r\n\r\nابن سينا\r\nابو على بن سينا به سال 980 ميلادى در نزديكى بخارا به دنيا آمد . در هيفده سالگى نظر بمهارت و شهرتش در علم طب بدربار امير نوح پادشاه سامانى راه يافت و پس از سقوط سلسلهء مزبور بدربار خوارزمشاهيان رفت ، ولى در آنجا انقدر نماند ، چه محمود فشار آورد كه او خودش را بدربار غزنه معرفى نمايد و چون مايل برفتن آنجا نبود ناچار خوارزم را ترك گفته از راه طوس به گرگان فرار كرد و بنزد قابوس و شمگير رفت . اين امير دانش دوست هم‌مقدم اين دانشمند بزرگ را گرامى شمرده و او را باحترام پذيرفت و چون سلسلهء آل زيار منقرض گرديد از آنجا بدربار آل بويه توجه نمود و درخدمت علاء الدوله در اصفهان بود تا در پنجاه و هفت سالگى از اينجهان رخت بربسته و بعالم باقى شتافت .\r\nابو على سينا يكى از بزرگترين و مشهورترين فرزندان برجستهء ايران كه زياد\r\n\r\n\r\n","description":"","footnote":"\r\n( 1 ) - برون در تاريخ ادبيات ايران جلد اول صفحهء 97 يك حكايت شيرينى در سرگذشت بيرونى در ايام اقامت غزنه نقل كرده است . ( مؤلف )\r\n","page_name":" 81 ","page_number":104},
  {"content":"\r\n\r\nميباشند بشمار ميآيد ، بواسطهء تبحر و احاطه‌اش بعلوم بقراط و گالن و نيز فلسفهء ارسطو و افلاطون و توسعه و ترقى دادن آنها او در بهترين و عاليترين دماغهاى شرق و غرب نفوذى بسزاييدا نموده نه‌فقط در زمان حيات بلكه بعد از مرگش هم اين نفوذ تا چندين پشت باقى بوده است ، چه كتابهاى او به زبان لاتين ترجمه شده و از سدهء دوازدهم تا هيفدهم در مدارس تدريس شده و مورد مراجعهء ارباب علم و تحقيق بوده است .\r\n\r\nفردوسى\r\nبزرگترين شاعر دربار غزنه حكيم ابو القاسم فردوسى مؤلف شاهنامه است . عروضى در چهار مقاله مينويسد كه فردوسى اصلا اهل قريهء باژ واقع در طابران از بلوكات « 1 » طوس مىباشد . قريهء نامبرده كه نگارنده آن را موفق گرديده با نام كنونى آن باژ يا فاز معلوم و مشخص داشته واقع در دوازده ميلى شمال مشهد و سه يا چهار ميلى جنوب رزان مىباشد كه در پائين ذكر شده است . فردوسى شاهنامه را در ظرف مدت 25 سال تأليف كرده و در سال 999 ميلادى بپايان رسانيد و ده سال بعد آن را به خدمت سلطان محمود آورده است و چون كتاب مزبور موافق ذوق درباريان و اطرافيان سلطان نبود مورد پسند محمود قرار نگرفته و او كه قبلا وعده كرده بود بهر بيتى يك دينار طلا بدهد بجاى آن بيست هزار درهم نقره ( معادل چهارصد ليره ) به فردوسى داد . شاعر شهير از اين واقعه فوق العاده متأثر شده تمامى اين مبلغ را بيكنفر حمامى و يك فقاع‌فروش بخشيده از آنجا بهرات و بعد به طبرستان گريخت و آتش درون خودش را به گفتن اشعار هجائى تسكين داد كه چند بيت آن اين است :\r\n يكى بندگى كردم اى شهريار * كه ماند ز تو در جهان يادگار\r\nچو بر باد دادند گنج مرا * نبد حاصلى سى و پنج مرا\r\nاگر شاه را شاه بودى پدر * بسر بر نهادى مرا تاج زر\r\nو گر مادر شاه بانو بدى * مرا سيم و زر تا به زانو بدى\r\nپرستار زاده نيايد به كار * و گر چند دارد پدر شهريار \r\n\r\n\r\n","description":"","footnote":"\r\n( 1 ) - رجوع كنيد به يادداشت‌هاى تاريخى نگارنده دربارهء خراسان « مجلهء انجمن آسيائى همايونى » اكتوبر ( 1910 ) . . . ( مؤلف )\r\n","page_name":" 82 ","page_number":105},
  {"content":"\r\n\r\nمنظرهء فاز محل ولادت فردوسى\r\n\r\n","description":"","footnote":"","page_name":" 83 ","page_number":106},
  {"content":"\r\n\r\nفردوسى دربار محمود را با خاطرى رنجيده گذاشت و رفت . سالها از اينواقعه گذشت و سلطان محمود عزيمت بهند نمود و در آنجا قلعه‌اى را در يك موقع محاصره كرده و قاصدى بنزد ياغى محصور فرستاده بود ، اينجا بوزيرش متوجه شده گفت نميدانم از قلعه چه جواب خواهد آمد ، وزير اين بيت را از شاهنامه بخواند :\r\n اگر جز بكام من آيد جواب * من و گرز و ميدان افراسياب \r\nسلطان پرسيد اين شعر مال كيست كه در آن روح مردى وجود دارد ؟ در پاسخ گفت كه آن متعلق به فردوسى است . سلطان متأثر شده و گفت من او را از خودم آزردم ولى در بازگشت بغزنه جبران خواهم نمود . او وقتى كه بغزنه مراجعت كرد حكم داد تا معادل هشت هزار دينار امتعه بار شتران دولتى كرده به طابران براى فردوسى به‌برند و از او عذر خواهى كنند ، اما هنگامى كه كاروان حامل هديهء سلطان از دروازهء شهر موسوم برودبار داخل گرديد جنازهء فردوسى را از دروازهء رزان از شهر بيرون ميبردند . دختر فردوسى از قبول هديهء سلطان ابا نموده و جامى در پنج قرن بعد بدين واقعه اشاره كرده ميگويد :\r\n خوش است قدرشناسى كه چون خميده سپهر * سهام حادثه را عاقبت كند قوسى\r\nبرفت شوكت محمود در زمانه نماند * جز اين فسانه كه نشناخت قدر فردوسى \r\nنگارنده مكرر ابياتى در اين كتاب از شاهنامه نقل كرده‌ام ، ولى بايد اعتراف نمود كه اين حماسهء بزرگ رزمى در ترجمه از هيمنه و جلال بلند آوازه‌اش ميكاهد .\r\nگذشته از تاريخ ايران كتاب مزبور حاوى تمام داستانهاى باستانى است كه بر مؤلف معلوم بوده و او همهء آنها را از كتب و نوشتجات ساسانى مأخوذ داشته و در اسانيد خود نهايت وفادارى و امانت و ديانت را بخرج داده است و در نتيجه منظومه‌اى بدست آمده كه احساسات هرفرد ايرانى را بيدار و آنانرا با آتش مفاخر نياكان مشتعل ميسازد و در پرتو غرور و افتخارات نژادى بطور مؤثرى متحد مىكند بقسمى كه تاكنون هيچيك از منظومه‌هاى فارسى داراى چنين تأثير عميقى نبوده و نيست . خود نگارنده در ايران ديده‌ام كه يك ايلياتى وحشى كه نه ميتواند بخواند و نه بنويسد ابيات شاهنامه را با حرارت و نطّاقانه ادا مىكند در اين هنگام ايرانى منجذب شده مملو از احساس ميگردد .\r\nپروفسور برون شاهنامه را مطابق ذوق خود نيافته و كمالات آن را صريحا انكار مىكند ،\r\n\r\n","description":"","footnote":"","page_name":" 84 ","page_number":107},
  {"content":"\r\n\r\nليكن مرحوم پروفسور كاول « 1 » در اينجا ثناخوانى شرافتمندانه كرده كه آن بقرار زير است :\r\n« اوگوست امپراطور روم گفته است من شهر روم را با آجر بدست آورده و با مر مر آن را وا گذاردم . فردوسى كشورش را فاقد ادبيات ديده و در مقابل منظومه‌اى از خود باقى گذاشت كه تمامى شعراى بعد از او فقط توانستند از وى تقليد كنند ، اما هيچكدام نتوانستند بر او تفوق يابند و آن در واقع حتى با سبك‌هاى مختص به آن شعرا ميتواند همسرى نمايد و ميتوان گفت تنها كتابى است در آسيا كه همانند اشعار رزمى هومر است در اروپا . . . ابيات كتاب در تركيب و ساختمان نهايت درجه خوش‌آهنگ و هرگز با واژه‌هاى خشن و اصطلاحات ناهنجار آميخته نيست و كلمات شديد اللحن در آن راه ندارد و آن از آغاز تا پايان مانند صداى امواج آب يك رود روان ملايم فوق - العاده دلچسب و خوش آهنگ و با هم‌آهنگى دلپذيرى جريان دارد و هريك از ابيات نظير صداى دلنواز جريان آب بقوهء سامعه لذت تازه‌اى مىبخشد و گوئى ما در كرانه‌اى ايستاده و با نظر حيرت بجهانى از احساس و انديشه و عمل مينگريم كه خود آن جهان براى هميشه از ميان رفته و در زير خوابيده است ليكن كاخها و قهرمانان آن مانند درياچهء سحرآميز الف ليل در زير بطور مبهم به نظر ميرسند » خوشا به فردوسى كه خودش را شايستهء چنين تمجيدى كرده است .\r\n\r\nسياست‌نامه\r\nما در فصل پنجاه و دوم به خواجه نظام الملك وزير سياستمدار معروف دورهء سلجوقى و كتاب معروف اين وزير بىنظير يعنى سياست‌نامه اشاره نموديم .\r\nاين كتاب مشتمل بر پنجاه فصل و حاوى وظايف و تكاليف پادشاه و طرز ادارهء كشور مىباشد و آن به زبان فارسى ساده نوشته شده مؤلف در ضمن به حكايات بىشمارى از سلاطين و سياستمداران بزرگ اشاره نموده و الحق ميتوان آن را در نوع خود بيمانند دانست .\r\n\r\nناصر خسرو\r\nدر اين كتاب قبلا نيز در ضمن نهضت اسماعيليه به ناصر خسرو اشاره نموديم . او شاعر و سياح نيز بوده و در سفرنامهء خود شرح مسافرتهاى خود را از مرو به نيشابور ، تبريز و آسياى صغير و حلب به فارسى ساده\r\n\r\n\r\n","description":"","footnote":"\r\n( 1 ) -  Cowell \r\n","page_name":" 85 ","page_number":108},
  {"content":"\r\n\r\nنگاشته است . او آنوقت از طريق بيت المقدس به زيارت بيت اللّه رفته و از آنجا در سال 439 ه ( 1047 ) به قاهره آمده است . در مصر ، او به فرقهء اسماعيليه پيوسته و بانجمن سرى و اصول و عقايد مرموز آنها كاملا راه يافته لقب « حجت خراسان » بوى اعطاء گرديده است . ناصر خسرو مدت دو سال در مصر اقامت نموده و در سفرنامهء خودش حكومت فاطميون را ستوده و از عدالت ، حسن انضباط و ثروت و دولت فاطميان شرحى ذكر نموده كه بسيار جالب توجه است . در بازگشت از مصر به خراسان راه جنوب را پيش گرفته و از طريق اصفهان ، قائن ، طبس ، تون ، سرخس به وطن خود مراجعت كرده - است و از ميان اين شهرستانها دو شهر تون و طبس دو مركز عمدهء اسماعيليه گرديد .\r\nديوانش در ميان سخنان منظوم او معروف مىباشد . اين ديوان اساسا روى تأويل و تفاسير مرموز مذهب اسمعيلى تشكيل يافته و در اينباب مخصوصا اصرار مىكند . قطعه‌اى كه عنوان اين فصل قرار گرفته است از تراوشهاى طبع ناصر خسرو مىباشد و چون بيشتر فضلا و نويسندگان و مردان بزرگ از خراسان برخاسته‌اند من آن را بدينطريق در اين‌جا نقل كردم .\r\n\r\nعمر خيام\r\nدر ميان شعراى ايران عمر خيام نظر به نبوغ فيتز « 1 » جرالد ( مترجم آن ) در انگلستان و امريكا شهرتى بسزا دارد . معروف است نود درصد بانوانى كه در موزهء بريتانيا قدم ميگذارند از عمر خيام سئوال ميكنند . اما اغلب ايرانيان او را بنام فيلسوف و ستاره‌شناس ميشناسند . بعبارة ديگر اهميت عمر خيام ميان ايرانيان چنان كه در فصل پنجاه و دو اشاره شد بواسطهء زحماتى است كه در فلسفه و نيز در تقويم جلالى كشيده است نه از جهت رباعيات « 2 » معروف او . چنان كه سابقا ذكر\r\n\r\n\r\n","description":"","footnote":"\r\n( 1 ) - كاول ميگويد « ترجمهء فيتز جرالد بنظرم از اصل رباعيات عمر خيام بهتر و شيرين‌تر و در واقع ميتوان آن را با ادبيات چوسر و شكسپير برابرى داد » شايد اين مقايسه در به دو امر به نظر اغراق بيايد ولى نگارنده نيز همين نظر را دارد . ( مؤلف )\r\n( 2 ) - معروف است يك دفعه سرمر تيمردوران  ( Sir Mortimer Durand )  ناصر الدين شاه را ملاقات مىكند و از طرف كلوب عمر خيام تقاضا مينمايد كه مقبرهء اين شاعر ايران مرمت گردد ، شاه از اين تقاضا تعجب مىكند و ميگويد « مگر كلوبى هم بنام كلوب عمر خيام وجود دارد ؟ عمر خيام هزار سال است فوت نموده و ما در ايران چه بسا شعرائى از او بزرگتر داريم . حتى خود من هم از خيام بهتر شعر ميگويم - » او آنوقت سكوت كرده ديگر چيزى نگفت . ( مؤلف )\r\n","page_name":" 86 ","page_number":109},
  {"content":"\r\n\r\nشده عمر خيام همدرس نظام الملك بود و وزير نامبرده بدين مناسبت براى او مستمرى برقرار كرد . قديمترين تذكره‌اى كه از خيام ياد كرده چهار مقالهء عروضى در فصل منجمين و ستاره شناسانست . در اينجا نظامى از قول اين شاعر مينويسد كه او ميگفت قبرم در موضعى خواهد بود كه سالى دو بار درختها شكوفه‌هاشان را روى من بريزند ، بعد مينويسد كه در سال 530 ه ( 1135 ) نظر به حق استادى كه خيام بر من داشت به زيارت قبر او رفتم و ديدم قبر او را كه در پاى ديوار باغى واقع شده كه درختان گلابى و هلو سر از ديوار باغ بيرون كرده چندان برگهاى شكوفه بر سر خاكش ريخته بودند كه اثرى از خاك پديدار نبود ، از همين‌جاست كه براى بعضى اين عقيدهء غلط پيدا شده است كه خيام را در زير سايهء بوتهء گل سرخى مدفون ساختند . بديهى است در فلات خشك و كم‌آب ايران تأثير شاعرانهء گلهاى درخت گلابى و هلو بمراتب عميق‌تر است تا در انگلستان كه به علت رطوبت هوا درخت و گل و سرسبزى بيشتر مىباشد .\r\nنگارنده دو بار از شهر نيشابور عبور كرده و در هربار قبر خيام را زيارت كرده‌ام و آن پهلوى مقبرهء امام‌زاده محمد محروق يكى از منسوبان امام رضا ( ع ) كه بدست شاه عباس صفوى ساخته شده واقع است . صحن امامزاده داراى چهار باغچه و در يكطرف مقبرهء خيام پوشيده از گچ سفيد و بدون سنگ و كتيبه قرار دارد و باغچه‌ها پر از درختان ميوه و هنوز بر سر مزار خيام گل و شكوفه ميريزند . از مشاهير شعراى ايران و حتى از ابن سينا لااقل يك رباعى كه معروف مىباشد در رباعيات مزبور راه يافته است . ترجمهء عمر خيام در ادبيات زبان انگليسى بىتأثير نبوده و در واقع ادبيات خشك و مادى غربى را با نوشتجات شاعرانه و خيالى مشرق زمين وفق داده است .\r\n\r\nقابوس‌نامه\r\nدر ميان كتب ايرانى كه من از آنها اطلاع دارم قابوس‌نامه تأليف كيكاوس بن قابوس زيارى در 1082 ميلادى را ميتوان در واقع يكى از بهترين نمونهء ادبيات اخلاقى و اجتماعى ايران دانست . در اين مجموعه كليهء اصول اخلاقى و اجتماعى از وظايف نسبت بوالدين ، پير و جوان ، مراسم شكار ، چوگان\r\n\r\n","description":"","footnote":"","page_name":" 87 ","page_number":110},
  {"content":"\r\n\r\nمقبرهء عمر خيام\r\n\r\n","description":"","footnote":"","page_name":" 88 ","page_number":111},
  {"content":"\r\n\r\nبازى ، عروسى ، تعليم يا آموزش و پرورش و علوم مختلف از طب و نجوم و رياضى به طرز دلنواز و شوخى شرح و بيان شده است . فى الواقع كمتر موضوعى است در اين كتاب فرو گذار شده باشد و ما از اينجا از نظر شرقى يك سلسله اطلاعات صحيح و درستى بدست ميآوريم ، چه كليهء مسائل اجتماعى و فرهنگى مشرق زمين را مؤلف قبل از پيدايش كتاب پولونيوس شكسپير و همچنين ايجاد كتابخانهء بدمينتون « 1 » بزبانى فوق العاده ساده و درعين‌حال محققانه و موشكافانه در دسترس ما گذارده است . ضمنا در حدود پنجاه حكايت داراى ارزش زياد تاريخى بر اهميت كتاب افزوده و آن را ثروتمند نموده است .\r\n\r\nغزالى\r\nسرزمين خراسان كه مهد پرورش نوابغ بوده است از جمله مردان عاليرتبه و نامى آن يكى الغزالى متكلم و فيلسوف بزرگ طوس - است كه داراى مقامى بلند و ارجمند مىباشد . پروفسور برون ميگويد كه « غزالى بيش از همه كوشش نمود كه حكومت فلسفه را در اسلام پايان داده و بجاى آن عرفان الهى را كه شالوده و چكيدهء اصل اوليهء مذهب اسلام است برقرار سازد . اين پيشواى عاليمقام مذهبى در سال 450 ه ( 1058 ) به دنيا آمد . او مورد توجه نظام الملك قرار گرفته و او را به سمت استادى دانشگاه بغداد برگزيد كه ما شرحى از آن در سابق مذكور داشتيم . غزالى بعد از چند سالى كه غائب بود به نيشابور و بالاخره به طوس موطن خود برگشت و در پنجاه و يك سالگى در طوس درگذشت ، وى در جامعهء اسلامى احترامات خاصى داشت و او را حجة الاسلام ميگفتند و اين شايستهء ذكر است كه در سال 1912 ميلادى اولياى امور موزهء بريتانيا يك نسخهء منحصر بفرد از يكى از تأليفات غزالى را در باره اصول فلسفهء اسلامى و فرق مختلف آن بدست آورده كه بايد براى فضلا و محققين فوق العاده قابل استفاده باشد .\r\n\r\nمعزى\r\nما اكنون ميآئيم بدورهء آخر سلجوقى يا باصطلاح برون « دورهء سلطان سنجر » كه نويسندگان آن در نثر و نظم هردو مثل نويسندگان دورهء پيش عالى و برجسته بودند ، راستى در اين قسمت مشكل است حكميت\r\n\r\n\r\n","description":"","footnote":"\r\n( 1 ) -  Badminton \r\n","page_name":" 89 ","page_number":112},
  {"content":"\r\n\r\nكرد كه كدام‌يك از اين دو دسته بيشتر شايستهء ذكر ميباشند . امير معزى شاعر برجسته و ملك الشعراى سنجر بود و اينك ما ابيات چندى از قصايد او جهت نمونه ذيلا نقل ميكنيم تا معلوم داريم چگونه منظومه و اشعار مصنوعى و تفنّنى جانشين اشعار ساده و بعقيده‌ام دلكش و زيباى رودكى گرديده است :\r\n « حور ديدار است ليكن بر سر ديدار او * سحر هاروتست و ليكن فتنهء اهريمن است »\r\n« سروجويان و قمرخواهان بسيار شدند * كه به بالا و برخسار چو سرو و قمر است »\r\n« حلقه شده است بر دو بناگوش او دو زلف * گوئى كه بر دو زهره دو هاروت ساحر است »\r\n« سازد از زلف و زنخ هرساعتى چوگان و گوى * تا دل و پشت مرا چون گوى و چون چوگان كند » \r\nپروفسور برون مينويسد « در ابيات مزبور صورت زيبا به ماه ، موى سياه به مشك ، قامت بلند رعنا به سرو ، گونه‌هاى سرخ بشقايق ، زنخدان و قلب هريك در جاى خود بگوى ، قامت خميده به چوگان ، لب به ياقوت و چشم طناز به هاروت فرشتهء مغضوب مقايسه و تشبيه شده است كه در چاه بابل محبوس و بكسانيكه در طلب اويند جادو ميآموزد . اين تشابيه هركدام در جاى خود كه ملاحظه مىشود عادى و معمولى است و قدرت‌نمائى شاعر و يد و بيضائى كه كرده فقط در تعبير و طرز اداى آنست و شايد از جمله عللى كه اروپائيان اشعار شرقى را اهميت نميدهند و يا نمىپسندند يكى همين باشد كه گفته شد .\r\n\r\nنظامى عروضى\r\nدر اين كتاب مكرر از چهار مقالهء عروضى نام برده شده است .\r\nكتاب مزبور كه كانون اطلاعات مفيده است زندگانى ايامى را كه در دربارهاى آسياى مركزى بوده بر ما روشن ميسازد . قيد « عروضى » شايد براى اين باشد كه تا از نظامى گنجوى فرق پيدا كند ، وى در سمرقند و نيشابور بوده و مكرر در اينجا\r\n\r\n","description":"","footnote":"","page_name":" 90 ","page_number":113},
  {"content":"\r\n\r\nبه ملاقات عمر خيام رسيده و نيز قبر فردوسى را در طوس زيارت كرده است ، ولى شغل و مقامى كه داشت و آن در دربار سلاطين غورى بوده است . در چهار مقاله از « جهانسوز » طورى ياد مىكند كه گوئى هنوز حيات دارد و اين در تعيين تاريخ كتاب معروف او كمك مىكند كه برطبق نظريهء برون 1155 ميلادى مىباشد .\r\n\r\nانورى و خاقانى\r\nحال ميآئيم سر طبقهء قصيده‌سرايان كه بزرگترين آنها انورى ملك الشعرا و ستاره‌شناس دربار سنجر مىباشد . اين شعرا چنان كه برون مينويسد از روى صنعت و حرفت شاعر بوده و در اختراع الفاظ و واژه‌هاى جور واجور و نيز آهنگ و صدا اعجاز ميكنند . آرى صنعتگر ادبى هستند كه در هوش و استعداد فوق العاده و در ابداع و اختراع يدبيضا و قدرت‌نمائى ميكنند و بدين جهت هم نميشود اشعار آنها را بطوريكه هستند به زبان ديگر ترجمه نمود ، چه لطف و زيبائىشان بيشتر در عبارات و الفاظ است نه مطلب و معنى . از ابيات طعن و سخريه‌اى كه در هزار اسپ بامر سنجر بقلعهء دشمن پرتاب شده و ما آن را در سابق مذكور داشتم و نيز از دو قطعهء قشنگ و عالى راجع به خرابى واردهء از غزهاى وحشى ثابت مىشود كه اين شاعر نسبت بقصائد مدحيهء رسمى و صورى اشعار بهتر و مرغوبترى هم ميتوانست بگويد .\r\nاما خاقانى و او موطنش گنجه « 1 » و از يك خانوادهء پست بوده است . وى زير دست يكى از شعراى سالخورده تعليم و پرورش يافته و بتدريج كارش بالا گرفته ستارهء درخشان آسمان شعر و ادب گرديد . اشعارش به كلى مصنوعى است و در مشكل فهمى معروف مىباشد .\r\nعمدهء اشعارش قصائد مدحيه است ولى يكى از قصائد او در موضوع خرابهء طاق كسرى گفته شده كه آهنگ آن بسيار بلند و پر هيمنه است و ذكر آن در فصل چهل و يكم كتاب گذشت .\r\n\r\nنظامى\r\nنظامى شاعرى است كه از همكارانش به كلى متمايز و متفاوت و منظومه‌اش بذوق يك اروپائى نزديك و به آسانى آن را درك مىكند .\r\nاين شاعر نامى هم از اهل گنجه است ، ولى از دربار سلاطين دورى مينمود . حكيم مزبور پنج\r\n\r\n\r\n","description":"","footnote":"\r\n( 1 ) - اليزابت پول كنونى واقع در قفقاز\r\n","page_name":" 91 ","page_number":114},
  {"content":"\r\n\r\nمنظومه به شكل افسانه معروف به پنج گنجينه نوشته است .\r\nاين شاهكارها قبولى عام پيدا كرده و امروز در تمام روى زمين معروف ميباشند .\r\nخاصه داستان خسرو و شيرين و ليلى و مجنون كه وقايع و گزارشهاى اين دو داستان اغلب بدست هنرپيشگان قابل بمعرض نمايش گذارده شده و عامه از آنها اطلاع دارند .\r\nمن قسمتى از داستان چوگان‌بازى خسرو را با شيرين معشوقه‌اش ذكر نموده ولى بايد دانست كه اساس اين افسانه عشق فرهاد به شيرين است ، توضيح اينكه معشوقهء نامبرده از عاشق خود ميخواهد كه كوه بيستون را براى او بكند و عاشق هم اين امر ناممكن را براى خاطر معشوق آغاز كرده و تقريبا آن را به پايان مىرساند كه ناگهان خبر دروغين مرگ شيرين را به او ميرسانند و اين عاشق مستمند خود را از اينخبر ميكشد و در اينجا نظامى چنين گفته است .\r\n دريغا هرزه رنج روزگارم * دريغا آن دل اميدوارم\r\nمر ازين كوه كندن حاصل اين بود * نشد كارم ميسر مشكل اين بود\r\nجهان خالى شد از مهتاب و خورشيد * چمن خالى شد از شمشاد و از بيد\r\nچراغ عالم‌افروز از جهان شد * نه شيرين كافتاب از من نهان شد\r\nچرا از روى آن دلبر جدايم * چو شيرين رفت من اينجا چرايم\r\nصلاى درد شيرين در جهان داد * زمين بر ياد او بوسيد و جان داد \r\n\r\nشيخ عطار\r\nآخرين شاعر دورهء قبل از مغول شيخ فريد الدين عطار است . او در اواسط قرن دوازدهم ميلادى در نيشابور به دنيا آمده و معروف - است كه در واقعهء نيشابور بدست مغولها بقتل رسيد . راجع بمرگ عطار مينويسند يكى از مغولها ويرا گرفته و ميخواست او را بكشد ، ولى ميگويد اگر هزار درهم يكى به من بدهد از سر خونت ميگذرم . شاعر سالخورده ميگويد تو اندكى صبر كن من به تو هديهء بهترى خواهم داد . در اين اثناء مغول ديگرى وارد معركه شده يك گونى پر از كاه جلو مغول اول گذارده و ميگويد من اين پيرمرد را به اين جوال كاه ميخرم . عطار ميگويد راست گفت ، بهاى من همين است فورا مرا به فروش . آن مرد خونخوار از اين تناقض\r\n\r\n","description":"","footnote":"","page_name":" 92 ","page_number":115},
  {"content":"\r\n\r\nشيرين و فرهاد\r\n\r\n","description":"","footnote":"","page_name":" 93 ","page_number":116},
  {"content":"\r\n\r\nگوئى خشمگين شده عطار را ميكشد . اين شاعر تاليفات بسيار دارد كه معروفتر از همه پندنامه است . هرچند شهرت او بيشتر روى منظومهء منطق الطير مىباشد و آن حكايتى - است بطريق تمثيل كه در آن مرغانى از انواع مختلف باهم انجمن ميكنند و پس از مشاوره و تبادل نظر تصميم ميگيرند كه در طلب و جستجوى سيمرغ ، عقاب افسانه‌اى كه در فصل دوازدهم ذكر آن رفت حركت كنند و طى طريق نمايند .\r\nبايد دانست كه در اينجا مرغان و حركت و طى طريق آنها اشاره است به صوفى عارف و منازل و واديهاى عرفان و سيمرغ عبارت از حقيقت مىباشد . در آخر ، مرغان خودشان را بوسيلهء كوشش و آزمايش تصفيه نموده حقيقتى را كه در طلب آن بودند به آن و اصل و نائل آمدند .\r\n « كرده و ناكردهء ديرينه‌شان * پاك گشت و محو شد از سينه‌شان »\r\n« آفتاب قربت از ايشان بتافت * جمله را از پرتو آن جان بتافت »\r\n« هم ز عكس روى سيمرغ جهان * چهرهء سى مرغ ديدند آن زمان »\r\n« چون نگه كردند آن سى مرغ زود * بيشك اين سى مرغ آن سيمرغ بود »\r\n« در تحير جمله سرگردان شدند * اين ندانستند تا خود آن شدند »\r\n« خويش را ديدند سيمرغ تمام * بود خود سيمرغ سى مرغ تمام » \r\n\r\nتقريظ\r\nنگارنده در خاتمهء اين بيان مختصر راجع به بعضى از نويسندگان بزرگ ايندوره در اين قسمت اصرار ميكنم كه تأثير آب و هوا و مناظر ايران در شعر و ادب آن از جمله مسائلى است كه از منابع علمى اروپا كاملا تحت مطالعه گرفته نشده است . حوزهء نيشابور كه شايد نمونهء اغلب نقاط فلات ايران است از طرف شمال بيك رشته جبال ممتد محدود گرديده كه سرچشمهء رودخانه‌هاى قسمت جنوبى اين ناحيه ميباشند ، دشت وسيع و هموار نيشابور از اشجار خالى و درختكارى فقط در باغات ديده مىشود كه محتاج به آبياريست . بساتين و باغهاى ايران اگرچه شايد ظاهرا شهرتى داشته باشند ولى اساسا از يك سلسله اشجار تشكيل ميشوند كه در ميان آنها چند حاشيه و خيابان و اطراف آنها با گلهاى سرخ و نسترن كه محبوب بلبل ميباشند\r\n\r\n","description":"","footnote":"","page_name":" 94 ","page_number":117},
  {"content":"\r\n\r\nپوشيده شده ، راست است كه اين باغها بواسطهء آبيارى زشت و بدنماى شهرها و نيز فقدان گلها به نظر اروپائيها قشنگ نيستند اما براى مسافرى كه دورتادورش را منظرهء كوههاى سخت و بيابان خشك فراگرفته ديدن انبوه درختان سبز در يك جا كه سر بهم آورده و نيز آب جارى با نغمات بلبل بىنهايت زيبا و دلكش جلوه كرده و بيننده را از نواقص آن غافل ميسازد . درست است كه قسمت‌هاى شمالى ايران و سواحل درياى خزر هميشه سر سبز و خرم و از گلهاى لاله و شقايق پوشيده است ، ولى ايرانيها هرگز اين مناطق مرطوب و باطلاقى و مالاريائى را دوست نداشته و ندارند ، چنان كه شاردن « 1 » و تاورنيه « 2 » هردو در سفرنامهء خود اينمطلب را تأييد كرده مينويسند « مردم معتقدند حاكمى كه بگيلان فرستاده مىشود قطعا كسى را كشته يا سرقتى كرده كه شاه او را مأمور اين نواحى ساخته است . »\r\nبطور كلى تمام شعراى ايندوره از اهالى خراسان يا آسياى مركزى بوده و برسوم و آداب اين مناطق تربيت شده و از جلگه‌هاى خشك و غير مزروع ، كوههاى صخره‌دار و سخت و بالاخره صحارى لخت‌وعور متأثر بوده‌اند و درعين‌حال آنها اين مزيت و وضعيت مساعد را هم داشته‌اند كه در يكى از لطيف‌تر و عاليتر و شعف‌آورترين آب و هواى روى زمين با وفور هواى باز و آفتاب تابان و نبودن سرما و گرماى بيش از اندازه و بالاتر از همه در هوا و فضائى بسيار مهيج و نشاطانگيز زندگى ميكردند كه آن به فرزندان بااستعداد ايران كمك داده به شخصيت بارز و برجسته‌اى آنان را متصف ساخته كه در تمامى ادوار آن را ميراث داشته‌اند .\r\n\r\n\r\n","description":"","footnote":"\r\n( 1 ) -  Chardin \r\n( 2 ) -  Tavernier \r\n","page_name":" 95 ","page_number":118},
  {"content":"\r\n\r\nسكهء منگو\r\n\r\nفصل پنجاه و پنجم حادثهء مغول\r\nآمدند و كندند و سوختند و كشتند و بردند و رفتند .\r\nتاريخ جهانگشا\r\n\r\nماهيت هولناك حملهء مغول\r\nتاريخ ايران چنان كه قسمتى از قارهء آسيا و اروپا را تشكيل ميدهد از نظرى همواره حملات طوايف و قبايلى را نشان داده است كه بدين سرزمين هجوم آورده و دست بكشتارهاى عظيم و فجيعى زده‌اند ، ولى هيچيك از اين حملات مانند حملهء مغول نبوده و اثرات و نتايج وخيم آن بدين پايه نميرسيده است .\r\nحملهء مغول سرتاسر آسيا را فراگرفته و در بعضى قسمتها مدنيت را نيست و نابود و برخى را به كلى خالى از سكنه ساخته دامنهء آن حتى به اروپاى شرقى نيز امتداد پيدا نمود « 1 » .\r\nمغولها روسيه را فتح و ضميمه نموده سيليزى و مراويه را بعد از شكست لهستانيها در جنگ ليگ نتز « 2 » در سال 1241 ميلادى بباد غارت دادند و دستهء ديگر از قشون مغولان دشت‌هاى هنگرى را بفرماندهى باتو ويران كرده و پادشاه آنجا را در پست « 3 » شكست\r\n\r\n\r\n","description":"","footnote":"\r\n( 1 ) - اسناد و مدارك ويژهء ما راجع بايندوره بشرح زير است . تاريخ مغولها تاليف د . اوسون .\r\nتاريخ مغولان تاليف هنرى هوارت . تاريخ نامبرده مخصوصا از منابع موثق و طرف اعتماد مسلمانان از آن جمله ابن الاثير و تاريخ جهانگشا بقلم علاء الدين منشى هولاگو خان گرفته شده است . نگارنده بتاريخ مغولهاى آسياى مركزى بقلم نى الياس و دينسون رؤس نيز مراجعه كرده و از آن استفاده كرده‌ام ( مؤلف )\r\n( 2 ) -  Lignitz \r\n( 3 ) -  Pesth \r\n","page_name":" 96 ","page_number":119},
  {"content":"\r\n\r\nدادند و چيزى نمانده بود كه سيل حملهء مغول اروپا را نيز فرابگيرد ، ليكن مرگ اوكتاى و مناطق كوهستانى اروپاى مركزى و بعد مسافت و دورى آن ، از توسعهء اين سيل مهيب بدين حدود جلوگيرى كرده و تمدن آن را كه در حال نمو و رشد بود از خطر نجات داد . ولى از طرف ديگر آسياى مركزى و ايران . و حتى قسمتى از روسيه چنان پايمال خرابيهاى مغول گرديد كه هنوز اثرات آن پس از هفت قرن باقى و پديدار است و تا اين اواخر در بعضى از كليساهاى اروپاى شرقى در پايان دعا از خداوند مسئلت ميكردند كه آنها را از شر حملهء مغولان مصون بدارد . د . اوسون « 1 » اينموضوع را خلاصه كرده و چنين ميگويد :\r\n« حملهء مغول نقشهء آسيا را به كلى عوض كرد ، بعضى سلسله‌ها منقرض ، امپراطوريهاى قديم محو ، اقوام و ملل تاريخى نابود و برخى مستهلك شدند و رويهمرفته هركجا پاى مغولها رسيد جز ويرانه و استخوان كشتگان چيزى باقى نماند . اين قوم خونخوار با طرزى وحشيانه و با كمال خونسردى زن ، مرد ، بچه و پير و برنا همه را از دم شمشير ميگذرانيدند . آنها شهرها را آتش ميزدند . خرمن‌ها را ميسوختند و شهرهاى آباد را به بيابانهاى بىآب و علف مبدل ميساختند ، ولى با اينهمه هرگز با حس كينه‌جوئى و انتقام آلوده نبودند و حتى اسامى بعضى از اقوام را كه نابود ساختند نميدانستند .\r\n\r\nاصل و تبار مغولها\r\nدر فصل بيست و نهم اشاره شد كه هونها در سال دويست قبل از ميلاد با طائفه ايوچى جنگيده و آنانرا به طرف مغرب راندند و بطوريكه از بهترين مآخذ مستفاد مىشود مغولان از نسل هونها هستند و اويغورها از دودمان ايوچى ، ليكن اين بيان مأخوذ از تاريخ قديم است و براى شناسائى اين « تازيانهء جديد خدا » بهتر آنست كه به نويسندگان معاصر رجوع كنيم .\r\nمغولها يا باصطلاح عموم تاتارها « 2 » بواسطهء نويسندگان چينى بسه دسته به ترتيب\r\n\r\n\r\n","description":"","footnote":"\r\n( 1 ) -  D'Ohsson \r\n( 2 ) - استعمال صحيح اين كلمه تاتا نام قديم مغولهاست ولى صداى آن شباهت تامى به تارتاروس دارد كه اشخاصى مانند ماتيوپاريس ، فردريك دوم ، اينوسنت چهارم و سن‌لوى آن را به كار برده‌اند و فردريك دوم نامهء خود را خطاب به هانرى سوم پادشاه انگليس بدين عبارت  « ad sua Tartara Tartari detrudentur »  خاتمه داده است . بالنتيجه كلمهء تارتار عموما اختيار شده است . مغولها نامشان را از مونغ بمعنى جسور و بىباك گرفته‌اند . نويسندگان اسلام بجاى منغول « مغول » استعمال ميكنند كه اغلب بسلسلهء بزرگى كه در هند تاسيس يافت اطلاق مىشود . ( مؤلف )\r\n","page_name":" 97 ","page_number":120},
  {"content":"\r\n\r\nذيل تقسيم شده‌اند . تاتارهاى سفيد ، سياه ، وحشى و درجهء تمدن هريك به اندازه فاصلهء و دورى مأوا و مسكن آن از دسترس و نفوذ اهالى متوطن و شهرنشينان چينى نقصان و كاهش مىيافته است . هرگاه از حدود داستان و افسانه بگذريم و بتاريخ واقعى مراجعه كنيم مىبينيم مغولها يكى از قبائلى بوده‌اند كه در قسمت شمالى صحراى گوبى و جنوب درياچهء بايقال « 1 » سكنى داشته‌اند . زندگى و معاش آنها مانند ساير بدويان و صحرانشينان از رمه‌دارى و غارتگرى ميگذشت و بدوا خراجگذار سلاطين قسمت شمالى چين بوده‌اند كه اصلا از همين تيره بوده ولى بعدا پايهء تمدنشان بالا رفته و اين طوائف صحرانورد و بيابان‌گرد را به چشم حقارت ميديدند . درجهء تمدن آنها خيلى پست بوده و ابن الاثير كه يكى از منابع عمدهء د . اوسن مىباشد دربارهء تاتارها چنين ميگويد :\r\n« اما مذهب تاتار ، آنها آفتاب را هنگام طلوع مىپرستيدند و هيچ چيز در نزد آنان حرام نبود ، زيرا گوشت سگ و خوك را هم ميخوردند » دكتر ريموند بيزلى در كتاب كارپىنى « 2 » و روبروكى « 3 » نيز كه سفارت و مأموريتى كه به عهده گرفته بود قريبا ذكر خواهد شد عادات و سيرتهاى منفور و زشتى به مغولها منسوب داشته و درعين‌حال حسن انضباط ، شجاعت ، استقامت و سوارى و تيراندازى آنان را تحسين نموده است . مغولها پس از آنكه به فتوحات نائل آمدند مثل اعراب بعد از جهانگشائى نخوت و غرورى نامحدود پيدا كردند ، بطوريكه در تواريخ روسيه مينويسند خاقان مغول هرموقع اراده ميكرد شاهزادگان و فرمانروايان آنسرزمين مجبور بودند فورا به خدمت حاضر شوند و از جمله اهانت و تحقيرى كه نسبت به آنها ميشد يكى اين بود كه موقعى كه خان شراب مينوشيد قطراتى كه از دهانش ميريخت آنها مجبور بودند با زبان بليسند . مغولها فوق العاده - كثيف بودند و شستشو نميدانستند و ميگويند چنگيز خان ميگفت اصلا نبايد لفظ چرك و كثيف را به كار برد . نگارنده در طى مسافرتم در سى سال قبل كه از لاداخ « 4 » ميگذشتم اهالى آنجا ميگفتند در اينجا اصلا حمام معمول نبوده و نيست ، تنها وسيله براى تميز كردن اطفال همانا استحمام از حرارت آفتاب روى پشت‌بام بود كه گاهگاهى به آن عمل ميشده است .\r\n\r\n\r\n","description":"","footnote":"\r\n( 1 ) -  Baikal \r\n( 2 ) -  Carpini \r\n( 3 ) -  Rubruquis \r\n( 4 ) -  Ladakh \r\n","page_name":" 98 ","page_number":121},
  {"content":"\r\n\r\nدر آسياى مركزى و ايران كه اغلب مغولها مسلمان شده‌اند هنوز آثار چركى و كثافت اوليّه را بيادگار باقى دارند ولى البته شدت احكام اسلامى نسبت بمسئلهء وضو و غسل تا حدى آنانرا به نظافت وا داشته است .\r\nمغولهاى خالص مردمى هستند داراى چشمان بادامى ، قامت كوتاه ، مو و ريش و سبيل كم ولى با اينحال يك نژاد قوى و محكم و سخت و صلب ميباشند ، اگرچه پاهايشان خلقتا ناقص اما گوئى سواره‌كار به دنيا آمده‌اند . در كسب و تجارت و تحصيل ثروت معمولا از ايرانيان خيلى عقب‌ترند و در خراسان وضعيت آنان نسبت بايرانيان نظير ايطاليائيها و مردمان اروپاى شرقى در امريكا مىباشد .\r\n\r\nيسوگاى پدر چنگيز خان\r\nنياكان چنگيز در پشت‌پرده‌هاى ضخيم افسانه مستور و از آنها اطلاع صحيحى نداريم ، ليكن اجداد بلا واسطه يا نزديك او بنا به گزارش مبسوط د . اوسون آنها خراجگذار نوچين‌ها ( هياطله ) فاتحين طوائف ختائى بوده‌اند كه بسلسلهء قين نيز معروف ميباشند ، از قضا يكى از كسان قبيلهء چنگيز يكنفر از افسران در بارقين « 1 » را بقتل رسانيده در عوض نوچين‌ها يكى از افراد خاندان چنگيز را روى خرك چوبى ميخ‌كوبى كردند و اين مجازات سخت نسبت بصحرانوردان ياغى سبب شد كه قبيلهء نامبرده سر بطغيان برداشته و در مقام تلافى و كينه‌جوئى برآمدند ، چنان كه رئيس قبيلهء قوبيلاى لشكر كشيده و قشون قين را شكست داده غنائم فراوان گرفت و در اينجا ما براى دفعهء اول اسم يسوگاى را مىشنويم . برادر قوبيلاى بارتام بهادر چهار فرزند داشت كه سومين آنها يسوگاى بهادر برياست قبيله انتخاب گرديد . بارتام بهادر رئيسى شجاع و مدبر و فعال بود ، اينمرد قبائل اطراف را مطيع ساخت و از آنان در جنگها استمداد نمود . وقتى كه سلسلهء قين توسعهء اقتدار او را دريافتند . در صدد نابود ساختن او برآمده و بدين قصد تاتارهاى بويرنور را برعليه او برانگيختند و يسوگاى كه گوئى برعليه يك تهاجم و حملهء سخت ناگهانى مىجنگيد درگذشت .\r\n\r\nظهور چنگيز خان 1175 - 1206 ميلادى\r\nدر سال 1175 ميلادى براى يسوگاى فرزندى بوجود آمد كه او را به ياد يكى از رؤساى طوائفى كه بدست يسوگاى كشته شده بود تموچين نام نهاد . در سال 1175 م تموچين سيزده\r\n\r\n\r\n","description":"","footnote":"\r\n( 1 ) -  Kin \r\n","page_name":" 99 ","page_number":122},
  {"content":"\r\n\r\nيكنفر صحرانشين مغول دورهء چنگيز خان\r\n\r\n","description":"","footnote":"","page_name":" 100 ","page_number":123},
  {"content":"\r\n\r\nساله بود كه بجاى پدر بر مسند خانى قرار گرفت . طولى نكشيد كه رؤساى قبايل از اطاعت وى بملاحظهء صغر سن سرپيچيدند و تموچين پس از زدوخوردها و تحمل متاعب و مصاعب زياد بالاخره دستگير و بزندان افتاد ، اما چون ستاره‌اش بلند بود چيزى نگذشت كه خود را از زندان خلاصى بخشيده بمدد جثهء شگرف و به نيت قوى و نيز تحمل و بردبارى در مقابل مشكلات بفتوحاتى پشت سر هم نائل آمده تا اينكه آوازه‌اش همه جا پيچيده و از پدر فرسنگها جلو افتاد .\r\nبوير « 1 » نورها پس از حملهء به يسوگاى حمله بچين برده و امپراطور كين قبيلهء مقتدر قرائيت « 2 » را كه از نصاراى نسطورى بود وادار كرد تا با آنها جنگ كنند . طغرل « 3 » رئيس قرائيت‌ها معروف به وانگ كه خودش را وانگ خان ميخواند شخصيتش از پادشاه افسانه‌اى معروف قرون وسطى يعنى پرسترجان « 4 » كمتر نبوده است .\r\nاين امير خويشتن را مرهون جوانمردى يسوگاى ميدانست ، چه او را زمانيكه از عمش فرارى و متوارى بوده حمايت نمود و كمك كرد كه عم غاصبش را از قلمرو خود بيرون كرده و رياست و امارت از دست رفته‌اش را دوباره به كف آرد . بنابرين ، وقتى كه چندين سال از اين قضيه گذشت او بدست برادرش كه از نايمان « 5 » - بازيك قبيلهء عيسائى كمك به او رسيده بود بار ديگر رانده شده و متوارى گرديد . او تموچين را بخاطر آورد و لذا به او توسل جسته و از وى استمداد نمود ، خان جوان او را بگرمى پذيرفته چنان كه ما ميخوانيم كه در سال 1194 م تموچين با يكدسته از لشكريان خود برعليه تاتارهاى بويرنور تحت امپراطور قين كه خود فرماندهى سپاه را در جنگ داشت حمله كرد . او طوايف دشمن را تارومار كرده و نام و شهرتى بدست آورد و در سال 1202 م با همدست و دوست سابق خود طغرل مصاف داده و در به دو امر شكست خورد ولى در سال 1203 م او را مغلوب و دست‌نشانده و خراجگذار خود ساخت .\r\nيك چند كه از اين فتح نمايان گذشت تىيانگ خان پادشاه نايمانها كوشيد كه بر آلاقوش تكين امير اونكت‌ها يا تاتارهاى سفيد دست يافته او را حاضر كند تا متفقا\r\n\r\n\r\n","description":"","footnote":"\r\n( 1 ) -  Buyr Nurs \r\n( 2 ) -  Keraits \r\n( 3 ) -  Toghril \r\n( 4 ) -  Presterjon \r\n( 5 ) -  Naiman \r\n","page_name":" 101 ","page_number":124},
  {"content":"\r\n\r\nبرعليه تموچين پيش از آنكه قوت بگيرد لشكركشى نمايند . آلاقوش ، تموچين را از قصد قبيلهء مزبور مطلع ساخت و تموچين غفلتا بر آن قبيله حمله برده و آنان را شكست داد . پادشاه آنها كشته شد ولى گوچلك پسرش فرار كرد و به طرف مغرب گريخت . از اسيرانى كه بدست تموچين افتاد يكى تاتاتونگو وزير تىيانگ بود . تموچين او را به خدمت خود پذيرفت . اين شخص اصلا از اهل اويغور و برطبق روايات مبانى تمدن اوليهء مغول مرهون افكار بلند و عالى و لياقت اينمرد نامى است . تاتاتونگو پسران چنگيز را زبان و خط اويغورى آموخت و تا زمان اوگتاى پسر و جانشين تموچين بر مسند خود باقى بود . در سال 1206 م تموچين چندان قوت و قدرت يافت كه شورائى تشكيل داد و در آن لقب چنگيز خان براى خود اختيار نمود .\r\n\r\nانقراض سلسلهء قراختائى\r\nگوچلك فرزند خان قبيلهء نايمان پس از شكست پدرش مدتى متوارى بود تا بالاخره بدربار گور خان رفت . گوچلك در دربار گور خان مذهب بودا را قبول نمود و گور خان دخترش را بزنى به او داد و از او پشتيبانى نمود ، اما همين كه قدرت و قوتى يافت ياران و لشكريانى جمع كرد و بكمك سلطان محمد خوارزمشاه و عثمان امير سمرقند بر عليه گور خان ولينعمت خود عصيان ورزيد .\r\nگوچلك در به دو امر شكست خورد ولى طولى نكشيد كه لشكريان عثمان و خوارزمشاه بكمك رسيدند . گور خان بدست گوچلك اسير گرديد 608 ه ( 1212 ) و بجاى او اين خائن بر يك قلمرو محدود بحوزهء ثاريم با شهرهاى كاشغر ، يارقند و ختن سلطه و استيلا پيدا نمود ، قلمرو خوارزمشاه نيز تا قلب تركستان پيشرفت و بعدها عثمان سمرقند بدست خوارزمشاه كشته شد و نامبرده سمرقند را به پايتختى اختيار كرد .\r\n\r\nاولين حملهء مغولها در آسياى مركزى ( 612 - 615 ه ( 1215 - 1218 )\r\nچنگيز خان سه بار برعليه سلسلهء قين اردوكشى كرده و در هر بار موفقيت حاصل نموده معموره‌ترين و زيباترين ممالك آنها را به تصرف درآورد . شرح اين حملات و پيكارها از گنجايش اين كتاب خارج و تنها نكته‌اى كه بايد درنظر داشت اين است كه مغولهاى وحشى در ضمن همين جنگها بود كه فن محاصره را تمرين كرده آموختند\r\n\r\n","description":"","footnote":"","page_name":" 102 ","page_number":125},
  {"content":"\r\n\r\nقراختائى ، اندكى پيش از زمان چنگيز خان\r\n\r\n","description":"","footnote":"","page_name":" 103 ","page_number":126},
  {"content":"\r\n\r\nكه بعدها آن را در همه جا با اثرات فوق العاده‌اى به كار بردند و از آن نتايج زيادى گرفتند . در سال 1616 م چنگيز خان متوجه مغرب گرديد و در دشت قرقيز با طائفهء مركيت « 1 » ها روبرو شد و آنانرا نابود ساخت . كمى پس از اين فتح مغولها با يك دسته از سربازان خوارزمشاه كه بجنگ طوائف قبچاق ميآمدند روبرو شدند ، مغولها مايل به جنگ نبودند ولى سران سپاه خوارزم اصرار به نبرد داشتند ، اما بالاخره جنگى ميان آنها درنگرفت زيرا شبانه لشكر مغول عقب‌نشينى كردند ، در سال 1218 م چنگيز به آسياى مركزى لشكر كشيد و گوچلك لشكرى بالغ بر بيست هزار تن در ميدان جنگ حاضر ساخته ولى بدون هيچ مقاومتى فرار كرده ليكن دستگير گرديد و كشته شد .\r\n\r\nبروز عداوت با خوارزمشاه\r\nچنگيز خان با سلطان خوارزم در ابتدا روابط دوستانه داشت .\r\nخان مغول سفرائى با هدايا بدربار خوارزمشاه فرستاد و پيغام داد كه « اميد دارم هميشه بين ما صلح و مسالمت برقرار باشد و من تو را مانند عزيزترين فرزندان خود ميشمارم ، سلطان خيوه پس از اينكه از يكى از سفرا كه اصلا از اهل خيوه بود از قدرت و قوت ارتش چنگيز استفسار نمود هيئت سفرا را كه مركّب از سه نفر بود با جواب دوستانه مرخص نمود ، هرچند او متوجه به اين نكته بود كه چنگيز از اينكه او را فرزند خويش خوانده است ميخواهد تفوق مغول را ضمنا خاطرنشان نمايد . بعد از سفارت مزبور طولى نكشيد كه چنگيز خان از سه نفر از بازرگانان خيوه مقدار زيادى كالا خريدارى كرد و همراه آنان چند نفر از بازرگانان مغول را با مقدارى پوست به خوارزم فرستاد تا پوستها را فروخته بجاى آن كالاى خوارزم خريدارى كنند . كاروان ثروتمند مغول چون به شهر اترار « 2 » رسيد فرماندار آنجا بمال بازرگانان طمع كرده و آنان را دستگير نمود و به خوارزمشاه گزارش داد كه آنها جاسوسند و كسب تكليف نمود و خوارزمشاه هم فرمان داد تا بازرگانان را بقتل رسانند . فرماندار مزبور فرمان بالا را اجرا كرد . چنگيز خان كه شايد قبلا هم بتحريك ناصر خليفه كه شرح آنتريك‌هاى او را در فصل 53 مذكور داشتيم مترصد بهانه‌اى براى سركوبى خوارزمشاه بود از موقع استفاده كرده سفيرى بدربار خوارزمشاه فرستاد تا فرماندار خوارزم را تسليم\r\n\r\n\r\n","description":"","footnote":"\r\n( 1 ) -  Merkites \r\n( 2 ) -  Otrar \r\n","page_name":" 104 ","page_number":127},
  {"content":"\r\n\r\nنمايد ، سلطان نامبرده كه از فتوحات اخير خود مست نخوت و غرور بود سفير چنگيز را كشت\r\n\r\nحمله به ماوراء النهر 616 هجرى ( 1219 )\r\nدر سال 616 ه درست يكسال بعد از آنكه چنگيز خان تصميم بجنگ با خوارزمشاه گرفته بود سيل انهدام و بر بادى به حركت آمده و به طرف شهر اترار سرازير گرديد . سلطان محمد با چهار صد هزار تن لشكر بمبارزهء با چنگيز آمده بود ولى در بين ناحيه اوش و اترار از جوجى پسر چنگيز با تلفات زياد شكست خورد و سلطان محمد پس از اين شكست سخت مصمم گشت از مواجههء با لشكر مغول احتراز نموده بجاى آن شهرهاى عمدهء كشور خود را سنگر به‌بندد و با خود تصور ميكرد مغولها همين كه مقدارى غنيمت گرفتند به حملهء بر شهرهاى مستحكم نخواهند پرداخت و با غنائم بكشور خود مراجعت مينمايند .\r\nاين نقشهء غلط زمينهء خوبى براى حمله بدست چنگيز خان داد ، زيرا او حالا ميتوانست با فراغ بال لشكريان خود را تقسيم و دسته‌بندى كرده بدون اينكه بيم روبرو شدن با يك سپاه سنگين دشمن داشته باشد هركدام را از يك طرف روانهء حملهء بيك شهر نمايد .\r\nچنگيز دو پسر خود جغتاى و اوگتاى را مأمور تسخير اترار نمود . جوجى پسر ديگرش ابتدا خوارزمشاه را شكست داده سپس از آنجا به طرف جند طرف شمال متوجه و يك سپاه پنجهزار نفرى نيز مأمور تسخير خجند گرديد ، چنگيز خود نيز بهمراهى پسر كوچكش تولى با قشون اصلى روانهء تسخير بخارا شده و براى مبارزهء با خوارزمشاه در صورتى كه براى نگاهدارى سلطنت خود بخواهد جنگ كند خود را حاضر و آماده ساخت . محاصرهء اترار مدت شش ماه طول كشيد و چون حاكم شهر ميدانست چنگيز انتقام سفراى خود را از او خواهد كشيد تا آخرين لحظه پايدارى كرد ولى چون بالاخره از طرف سلطان جبان و بزدل خيوه به او كمك نرسيد شهر با وجود ابراز شهامت و شجاعت مأيوسانه به تصرف دشمن درآمد و حاكم آن زنده دستگير و بحضور چنگيز آوردند . چنگيز فرمان داد تا نقره‌داغ كرده در گوش چشم او بريزند . جوجى پسر چنگيز شهر سيگناك « 1 » را پس از هفت روز محاصره تسخير و شهر جند هيچگونه مقاومتى بخرج نداد .\r\n\r\n\r\n","description":"","footnote":"\r\n( 1 ) -  Signac \r\n","page_name":" 105 ","page_number":128},
  {"content":"\r\n\r\nشهر بخارا بيست هزار نفر پادگان داشت و آنها چند روزى هم استقامت كردند و يك بار نيز سربازان محصور صف سپاه مغول را شكسته و از شهر بيرون آمدند ، مغولها گو اينكه اختلالى در آنها پيدا شده بود دوباره تحت نظم درآمده آن جماعت را به سختى منهزم و تعقيب كرده در حوالى رود سيحون آنان را كشته و تارومار نمودند و بخارا در نتيجه تسليم گرديد . چنگيز خان سواره در مسجد جامع راند كه در آنجا مغولها براى اين پيروزى كه نصيب آنها شده بود مجلس جشن برپا كرده و بعيش و نوش مشغول بودند . كليهء سكنه و اهل شهر را جمع كردند و اشخاص متمول و ثروتمند تمامى دولت و ثروتشان را با كمال منت بمغولها تسليم نمودند كه مينويسند « در حين فرار جز جامه‌اى كه در تن داشتند چيزى ديگر نتوانستند با خود ببرند » آنگاه شهر بباد چپاول و غارت رفت و بعد طعمهء حريق شده و تلى از خاكستر گرديد . تودهء مردم بيچاره و بدبختى كه بودند بين فاتحين وحشى تقسيم شدند كه معمولشان اين بود آنهائى كه به درد كار ميخوردند براى پناه دستجات هنگام حمله و يورش ، براى نقب زدن ، براى نصب كردن آلات محاصره و در موقع ضرورت براى پر كردن خندق يك شهر را از چوب و الوار و غيره به كار ميانداختند كه در صورت كسر داشتن با بدنهاى خود ايشان آنكسرى را تكميل ميكردند يعنى خود آنها را توى خندق ميريختند . اما زنان حاجت به بيان نيست كه آنها شكار فاتح و اسيركنندگان وحشى و ديو سيرت بودند .\r\nپس از فتح بخارا چنگيز عازم درهء حاصلخيز زرافشان و از آنجا متوجه سمرقند شد كه چهل هزار نفر پادگان داشت . سمرقند استقامتى بخرج نداد ، زيرا سپاهيان ترك بدين اميد كه نسبت به آنها رفتار خوب خواهد شد به زودى تسليم شدند ولى لشكر مغول تركان را هم قتل‌عام كردند . در اينجا سى هزار نفر از صنعتگران را لشكر مغول بين خود تقسيم نمودند و سى هزار نفر ديگر نيز براى بيگارى در ارتش اختصاص داده شد ، پنجاه هزار نفر نيز با پرداخت خونبها آزاد ماندند ولى از همين عده نيز جماعتى را به كارهاى نظامى گماشتند ، در واقع در شهر سمرقند پس از حملهء مغول ديگر كسى باقى نماند .\r\nلشكريان مغول از اين مسئله فراغ خاطرى حاصل كردند زيرا ديگر احتمال بيم\r\n\r\n","description":"","footnote":"","page_name":" 106 ","page_number":129},
  {"content":"\r\n\r\nقطع خطوط ارتباط از ميان رفت .\r\n\r\nتعقيب خوارزمشاه و مرك او 617 ه ( 1220 )\r\nاكنون خامه را به طرف علاء الدين محمد بزدل معطوف داشته ميگوئيم كه او در سمرقند تا وقتى كه از تهاجم و استيلاى مغول ايمن بود دوام آورده ولى همين كه خطر محاصرهء شهر را نزديك ديد از آنجا به طرف بلخ فرار كرده و قصد داشت به غزنه پناهنده شود ولى در راه از اين خيال منصرف شده راه نيشابور را پيش گرفت و با خود تصور ميكرد مغولها پس از بردن غنائم شهرهاى ثروتمند او مراجعت خواهند كرد . جلال الدين پسر شجاع و دلاور او عبث التماس كرد كه به او اجازه داده شود در مقابل سيحون با لشكر مغول روبرو شود . او با يك حرارت جوانمردانه‌اى فرياد ميكرد و به پدرش ميگفت كه براى احتراز از دشنام و نفرين رعايا هم شده لازم است با مغول مبارزه كنيم ، زيرا كه آنها خواهند گفت كه ايشان تا حالا بواسطهء ماليات و باج و خراج سنگين در فشارمان گذاشته . و اينك كه روز بلا و مصيبت است ما را ترك گفته به تاتارهاى وحشى و درنده واگذاشتند ، ولى علاء الدين زير بار نميرفت ، نه خود جنگيد و نه اختيار لشكر را به دو سپرد و همين كه شنيد مغولها از سيحون گذشته‌اند از نيشابور و از همان خطى كه داريوش از جلو اسكندر فرار كرده بود از جهت مقابل فرار كرد .\r\nاز سمرقند چنگيز دو دسته قشون كه هريك مركب از ده هزار نفر بود بدنبال محمد فرستاد و آنها دستور داشتند كه با او در صورت تمايلش بجنگ جنگ كنند و اگر فرار كرد تعقيب نمايند . لشكريان جبه از نيشابور گذشته قوچان ، اسفراين و دامغان را غارت نموده و در شهر رى با قشون سبتاى به يكديگر پيوسته و آن شهر را قتل عام نمودند .\r\nسلطان محمد در اينموقع وارد قزوين گرديد و در آنجا در صدد مبارزهء با مغولها بود ولى در حينيكه مشغول گردآورى لشكر بود خبر سقوط رى در يكصد ميلى او منتشر گرديد . اينجا روحيهء ضعيف و ترس و وحشت سلطان در لشكريانش تأثير كرده همگى متفرق گرديدند و سلطان بعد از اينكه نزديك بود بدست مغولها اسير شود فرار\r\n\r\n","description":"","footnote":"","page_name":" 107 ","page_number":130},
  {"content":"\r\n\r\nكرد و از آنجا به مازندران رفت و در يكى از جزائر ساحل خزر پناهنده شد و در همانجا جان سپرد و از خود نامى خيلى ننگين بيادگار گذاشت .\r\n\r\nمحاصرهء اورگنج 617 ه ( 1220 )\r\nپس از مرگ علاء الدين سه نفر از فرزندانش از طريق دريا به شبه جزيرهء منقشلاغ « 1 » رفته و از آنجا به طرف پايتخت خوارزم رهسپار شدند . در خوارزم مردم از آنها استقبال نمودند و جلال الدين مشغول جمع‌آورى قشون گرديد ، اما طولى نكشيد كه توطئه برعليه او چيده شد و جلال الدين ناچار از خيوه فرار كرد و با سيصد نفر سپاهى از راه كوير پس از طى شانزده روز راه به شهر نسا در چند ميلى شمال غربى عشق‌آباد فعلى آمد ، در نسا در اينموقع هفتصد نفر پادگان مغول پاس ميدادند . اين شاهزادهء دلاور و پهلوان با تهور تمام سپاهيان مغول را شكست داده و از آنجا سالما به نيشابور رفت . دو نفر ديگر از برادرانش چون خبر جمع‌آورى لشكر جلال الدين را شنيدند بدنبال او روانه شده ، ولى بدست مغولها گرفتار و كشته شدند .\r\nچنگيز خان بعد از اين فتوحات فرزندان خود جوجى ، جغتاى و اوگتاى را مأمور تسخير پايتخت خوارزمشاه نمود ، چون لشكر چنگيز بدروازه‌هاى شهر رسيد پادگان شهر آنها را دنبال نموده و در بنگاههائى كه قبلا با كمال دقت تهيه نموده بودند آورده تلفات سخت به آنان وارد آوردند . اما همين كه عمدهء قواى مغول جلو اورگنج رسيد تاجيك‌هاى « 2 » بيچاره و بدبخت كه آنها را از شهرهاى مغلوبه جمع كرده بودند مجبور ساختند كه حندق‌ها را پر كنند و سپس ستون عمدهء قوا متوجه شهر گرديد و با اينهمه مغولها موفق نشدند پلى را كه دو قسمت شهر را به يكديگر متصل ميساخت تصرف نمايند و بالاخره به علت اختلافى كه بين جوجى و جغتاى پيش آمد عمليات مغولها عقيم ماند .\r\nچنگيز اينجا اختيار تام لشگر را به اوگتاى سپرد و نامبرده فورا فرمان حمله و يورش داده و آن بموفقيت انجام يافت . اهالى شهر پس از شش ماه استقامت و پايدارى مأيوسانه بالاخره تقاضاى امان نمودند ، مغولها تمامى اهل را شهر را جمع كردند و به استثناى\r\n\r\n\r\n","description":"","footnote":"\r\n( 1 ) -  Mangishlak \r\n( 2 ) - تاجيك يعنى شهرنشين و اين كلمه در مقابل ترك بمعنى چادرنشين استعمال شده ، لفظ تازى عرنى امروز نيز ظاهرا از همين ريشه است و سگ تازى را نيز اول دفعه فاتحين عرب بايران آوردند . ( مؤلف )\r\n","page_name":" 108 ","page_number":131},
  {"content":"\r\n\r\nصنعتگران بقيهء مردان را عموما قتل‌عام و زنان و بچه‌ها را باسارت بردند ، سپس رود سيحون را بر روى خرابه‌هاى شهر باز كردند و بار ديگر اين رودخانه مبدأ اصلى خود را پيموده به بحر خزر سرازير گرديد « 1 »\r\nمحاصرهء اور گنج\r\n\r\nويرانى خراسان 617 ه ( 1220 )\r\nچنگيز خان تابستان را در مرغزارهاى نخشب گذرانيد ، سپس از آنجا عازم ترمذ گرديد . ترمذ در ساحل سيحون و در سر راه بلخ واقع بود ، شهر ترمذ پس از ده روز تسليم شد و كليهء باشندگان\r\n\r\n\r\n","description":"","footnote":"\r\n( 1 ) - فصل دوم جلد اول صفحهء 22 ( مؤلف )\r\n","page_name":" 109 ","page_number":132},
  {"content":"\r\n\r\nآنجا را قتل‌عام كردند ، آنوقت از ترمذ ، چنگيز به نقاط سردسير واقع در آن نزديكى عزيمت نموده و بدخشان كه مجاور بود بتاراج رفت ، در اول بهار چنگيز متوجه بلخ شد و سكنهء آن بدون استقامت و پايدارى تسليم شدند ، اما اين فاتح چون شنيد جلال الدين در غزنه مشغول جمع‌آورى قوا مىباشد شهر را ويران و اهالى را قتل‌عام نمود و هزاران نفر از مردم شوره‌بخت را از دم تيغ گذرانيد تا در موقع پيشروى از پشت سر خود كاملا فراغت خاطر داشته باشد و خطوط ارتباط او قطع نگردد ، تولى در اين ضمن مأمور شده بود كه كار انهدام و خرابى و چپاول و غارت خراسان را باتمام برساند كه سابقا قسمت‌هائى از آن بدست جبه و سبتاى تصرف شده و حكامى در بعضى شهرها گذارده بودند . اهالى طوس چون ديدند كه فرماندار مغول تنها مانده برعليه او قيام كرده و سر بشورش برداشتند ولى اين آشوب بدست يكعدهء سيصد نفرى از مغولها كه در استوا قوچان كنونى ، توقف داشتند فرونشانده شد و حتى اهالى بيچارهء شهر را واداشتند كه تمامى برج و باروهاى شهر را بدست خودشان ويران سازند . در پائيز سال 1220 م تولى با يك نيروى جلودار مركب از ده هزار نفر راه خراسان را پيش گرفت . ابتدا نسا را محاصره و بانتقام خون حاكم آن كه با تير از بالاى حصار كشته شده بود تمام سكنهء آن با زنها و بچه‌ها همه را قتل‌عام نمود ، شهر نيشابور در كوشش اولى تسخير نشد و طغاچار داماد چنگيز كشته شد ولى سبزوار بغتتا مورد حمله قرار گرفته و هفتاد هزار سكنهء آنجا رهسپار ديار عدم شدند .\r\n\r\nخرابى مرو و نيشابور\r\nنخستين نبرد مهم تولى در خراسان محاصرهء مرو شاهجهان بود .\r\nمرو پايتخت معروف سلطان سنجر بوده پس از ويرانى غزها دوباره رونقى بسزا گرفته و در اوج ثروت و زيبائى بود و شاهد بر اين مدعا شرح مؤثر و رقت‌آوريست كه ياقوت جغرافىدان عاليمقام آن را در موصل نوشته است . او مرو را در اينموقع ديده و از جلو حملهء مغول با مخاطرات زياد خود را بسلامت به آنجا رسانيده است .\r\nفاضل مشار اليه عدهء علما و دانشمندان و نويسندگان و كتابخانه‌هاى مرو را توصيف مىكند و دربارهء مردمان آن با يك جوش و خروش غريبى فرياد مىزند و ميگويد « بچه‌هاى آنان\r\n\r\n","description":"","footnote":"","page_name":" 110 ","page_number":133},
  {"content":"\r\n\r\nهمچون مردان ، جوانانشان قهرمان و پيرانشان امام بودند » پس از اين او بشرح ذيل زارى و سوگوارى مىكند « كفار مغول و آن اهريمنان ديوسيرت به خانه‌هاى شهر ريختند و تمامى مردم را پايمال ، قصور و عمارات شهر را چون خطوطى كه از صفحهء تاريخ محو شود محو و نابود ساختند و آنها را به لانه‌هاى جغد و كلاغ مبدل نمودند بطوريكه جز نالهء بوم و طنين باد صدائى از آن ويرانه‌ها شنيده نميشد » .\r\nاين شاهزادهء مغول با نيرنگ و تزوير و وعده‌هاى دروغ بر اكابر و رؤساى شهر دست يافته و پس از ورود به شهر كليهء اهالى را از كوچك و بزرگ و پير و برنا همه را از دم شمشير گذرانيد . ابن الاثير شمارهء كشتگان مرو را هفتصد هزار و جهانگشاى جوينى بيش از اين قلمداد كرده است . البته در اين هنگام عدهء زيادى از اهالى شهرهاى ديگر خراسان فرارا بمرو آمده و با اين ترتيب بعيد نيست جمعيت شهر بدين عدد رسيده باشد .\r\nپنجهزار نفر از مردم مرو كه از شهر فرار كرده بودند در راه گرفتار يك دسته از لشكريان مغول شده آنها نيز بقتل رسيدند و بدين ترتيب اين شهر آباد و زيبا تبديل بويرانهء خالى از سكنه گرديد و به همان حال باقى بود تا آنكه يك قرن بعد دوباره شاهرخ آن را از نو بنياد گذاشت .\r\nتولى پسر چنگيز از ويرانه‌هاى دودى مرو به نيشابور رفت . اهالى نيشابور در اينموقع آمادهء دفاع شده سه هزار سنگر يا باليستا « 1 » براى پرتاب كردن زوبين و غيره در دور شهر ساختند و پانصد منجنيق كار گذاشته بودند . مغولها هم در مقابل وسائل قويترى براى تسخير شهر به كار بردند ، از آن جمله هفتصد منجنيق به كار انداختند و با آنها نفت سوزان به داخل شهر پرتاب نمودند ، ليكن آنها در اينواقعه شهر را بقهر و غلبه گرفتند و تمامى جانداران حتى سگ و گربه را به قصد گذراندن قربانى بروح چغاتار قتل‌عام كردند و اينكه از اين فتح نمايان خودشان يك يادگار مخوف و دهشتناكى باقى گذارده باشند مناره‌هائى از كله‌ها بنا كردند ، كليهء ابنيه و عمارات را كوبيده و با خاك يكسان نمودند و سراسر آن را جو كاشتند . نگارنده مرغ سنگخواره‌اى در داخل ديوارهاى مدروس نيشابور قديم شكار كرده‌ام « و مخصوصا آنجا را ديدم كه از مغول‌ها ندانسته تقليد شده\r\n\r\n\r\n","description":"","footnote":"\r\n( 1 ) -  Balistae \r\n","page_name":" 111 ","page_number":134},
  {"content":"\r\n\r\nو جو كشت كرده‌اند . آخرين شهر بزرگ خراسان كه مورد هجوم قرار گرفت هرات بود .\r\nمقاومتى نوميدانه در اينجا براى مدت هشت روز به عمل آمد ، ليكن پس از كشته شدن حكمران ، اهالى از در تسليم درآمده . و قبول اطاعت نمودند و تولى فقط بقتل پادگانهاى آنجا قناعت نمود و از كشتن سكنه درگذشت .\r\n\r\nجنگ برعليه جلال الدين 618 هجرى ( 1221 )\r\nجلال الدين پس از تارومار كردن يك دسته از بهترين سواران مغول در نسا روانهء نيشابور گرديد . فتح نمايان مزبور در حقيقت نخستين فتح بر لشكريان مغول را در ايران تشكيل ميدهد .\r\nاو سه روز در آنجا توقف كرده و بعد هزيمتش را به طرف غزنه ادامه داد و يكساعت بعد از عزيمت او از نيشابور يكدسته از سپاهيان مغول وارد آن صحنه شده و بلافاصله بدنبال وى روانه گرديدند ، جلال الدين با سرعتى فوق العاده حركت نموده و يكصد و بيست ميل مسافت در روز سواره راه پيمود ، ليكن در ورودش به زوزن طرف جنوبى خواف ديد كه دروازه‌هاى شهر را به روى او بسته‌اند ، ناچار به طرف هرات حركت خود را ادامه داد .\r\nمغولها او را در خارج زوزن تا مسافتى تعقيب كردند ولى او بسلامت خود را بغزنه رسانيد .\r\nدر سراسر اين بلد هرج‌ومرج غالب بود ولى مردم از هرطرف زير لواى او گرد آمدند و بالاخره در اندك مدتى نيروئى فراهم كرده و در بهار 1221 ميلادى روانهء طرف شمال نزديك با ميان گرديد . در اينجا بيك موفقيت ابتدائى نائل آمده يكهزار تن مغول را كشت ، ولى اينعمل سىهزار تن مغول را تحت فرمان شيقى قوتوكو « 1 » بسرعت در مقابل او آورد . نامبرده را چنگيز بعجلهء تمام فرستاده بود كه تا قشون اصلى را در قبال عملياتى كه از ناحيهء جلال الدين مىشود حمايت و تقويت نمايد و اين اقدام يعنى قرار دادن نيروى محافظ و حامى خود ثابت مىكند كه چنگيز نه فقط در پيكار و صف‌آرائى يا حركت در جلو دشمن ماهر و زبردست بود بلكه موقعيت قشون را هم از لحاظ استراتژى و مخاطرات احتمالى در نظر گرفته و احتياطات لازمه را از دست نميداده است .\r\nخلاصه اين دو لشكر وقتى كه بهم درآويختند ميمنهء قواى جلال الدين كه پياده با مغول كارزار ميكرد شكافته شده و تفرقه و پراكندگى در سپاهيان رويداد ولى بواسطهء\r\n\r\n\r\n","description":"","footnote":"\r\n( 1 ) -  Shikikutucu \r\n","page_name":" 112 ","page_number":135},
  {"content":"\r\n\r\nرسيدن قواى امدادى دوباره جمع شده و تحت نظم درآمدند . جنگ در تمام روز بدون اينكه نتيجهء آن معلوم باشد دوام داشت ، روز ديگر سركردهء مغول حكم داد كه هريك از مغولان تمثالى از شكل خود ساخته بر پشت اسبها نصب كنند تا دشمن بتوهم اينكه به آنها نيروى كمكى رسيده است مرعوب شده و فرار اختيار كند و اين حيله نزديك بود مؤثر واقع گردد ، ولى جلال الدين كه سلطانى متهور و جنگجو بود اتباعش را تشجيع نموده قوت قلبى به آنها بخشيد كه پس از اينكه پياده لشكريان مغول را عقب راندند شيپورها بصدا درآمده فرمان جلو رفتن دسته جمعى به آنها داده شد و بالاخره دشمن وحشى و منفور را به كلى منهزم ساختند و بسيارى از آنان بدست ايرانيان فاتح قطعه‌قطعه گرديدند .\r\nبدبختانه سر تقسيم غنائم نزاع و اختلاف پيدا شد و در نتيجه دستجات غورى سلطان را تنها گذاشته متفرق گرديدند . جلال الدين چون شنيد كه چنگيز به طرف غزنه پيش ميآيد و ديد در او آن قدرت و توانائى نيست كه خط هندوكش را نگاهدارد ناچار راه سند را پيش گرفت .\r\nفاتح مغول در باميان بانتقام خون نوهء محبوبش ( موتوجن پسر جغتاى ) حكم كرد آن بلد را از تمامى جانداران صاف و پاك نموده احدى را زنده نگذارند و حتى از چپاول و غارت منع نموده و بالاخره آنچه بود و نبود همه را به نيّت تقديم قربانى بروح شاهزادهء مقتول رهسپار ديار عدم ساختند . آنگاه به طرف غزنه پيش رفت كه جلال الدين پانزده يوم قبل آنجا را تخليه كرده بود . خان مغول در اين حركت شتاب بخرج داده بطورى كه در كناره‌هاى سند بسلطان فرارسيد كه در آنجا او بجمع‌آورى سپاه مشغول و دستجاتى را اميد داشت بوى ملحق گردند . در اينجا جلال الدين مايل بجنگ نبوده و در صدد برآمد كه رود سند را بين سپاه كوچك خود با قشون تعاقب‌كننده حايل قرار دهد ، ليكن در حركت خيلى بطيئى و كند بوده و بالاخره چنگيزيان در سپيده‌دم به او مصادف شدند . وى با رشادت و جلادت مأيوسانه‌اى حمله بقلب سپاه دشمن برده و كوشش نمود كه راهى براى خود باز كند ولى نتوانست . او هنگام ظهر سوار بر اسب تازه‌اى شده بر لشكريان چنگيز تاخت و همين كه اندكى ايشان را عقب راند يك دفعه عنان برگرداند و از يك كنارهء مرتفعى جستن كرده خود را با تهور بىنظيرى به آب سند زد\r\n\r\n","description":"","footnote":"","page_name":" 113 ","page_number":136},
  {"content":"\r\n\r\nو شناكنان خودش را بآنطرف رسانيد . چنگيز در اينموقع از خود علّو همت نشان داده نه فقط غدقن نمود هيچكس تيرى به طرف او نيندازد بلكه به فرزندانش او را نمونهء بارز و برجستهء شجاعت و دلاورى نشان داده و بدين صفت ويرا ستود .\r\nدو واحد از لشكريان خود را چنگيز براى تعقيب جلال الدين فرستاد ولى آنها نتوانستند بر وى دست يابند . آنوقت در صدد تسخير ملتان برآمدند ، ليكن شدت گرما و هواى سوزان از اين كار بازشان داشت و بالاخره تمامى اماكن و نقاط دور و دراز را غارت كرده دوباره بقشون اصلى كه به تاتار برميگشت پيوستند .\r\nدر بهار سال بعد شهر غزنه را مغولها بعلل و جهات نظامى و لشكرى ويران كردند و درعين‌حال نيروئى براى انهدام هرات اعزام گرديد كه از خبر فتح باميان جلال الدين شورش كرده بود و آن بلد مقاومت نوميدانه‌اى بخرج داده ليكن بعد از شش ماه و هيفده روز محاصره ، شهر سقوط كرد و نقل ميكنند زياده از يك ميليون و نيم ( يك عدد باور نكردنى ) سكنهء آن استان را قتل‌عام كردند . كمى كه از اين هائله گذشت دسته‌اى از لشكريان مغول بخرابه‌هاى آن شهر فرستاده شد تا تفحص كنند اگر كسى زنده مانده باشد كارش را بسازند و آنها دو هزار نفر را در گوشه و كنار پيدا كرده و بديار عدم فرستادند .\r\n\r\nبرگشت چنگيز خان به تتار\r\nچنگيز قبل از مراجعت از هند به طرف شمال حكم داد كه اسرا مقدار هنگفت زيادى برنج براى مصرف قشون پاك كنند و بعد از اينكه آن شوره‌بختان از اين كار فارغ شدند همهء آنها را بقتل رسانيدند . او در ابتدا تصميم داشت كه از راه تبت به تاتار برگردد ولى وقتى كه از مشكلات آن راه باخبر شد از تصميمى كه گرفته بود منصرف گرديد و دوباره از هندوكش عبور كرد و بالاخره به بخارا رسيد . در اينجا او از اصول عقائد اسلام اطلاع حاصل نموده و حكم كرد خطبه بنام شخص او بخوانند . در حدود يكسال در آسياى مركزى توقف كرده و بعد آهسته بسرزمين خود برگشت و در 1225 م به يورت اصلى خويش رسيد .\r\n\r\nانهدام قسمت غربى و شمال غربى ايران\r\nما اينك خامه را به لشكريان جبته و سبتاى ( دو سردار مغول ) معطوف ميداريم كه رى را تسخير و محمد خوارزمشاه را به طرف خزر تعاقب كرده بودند و مينويسيم كه هدف ثانوى آنها قم بوده -\r\n\r\n","description":"","footnote":"","page_name":" 114 ","page_number":137},
  {"content":"\r\n\r\nاست . همدان در وهله اول از قتل و غارت نجات يافت ، ليكن با زنجان و قزوين به فجيع‌ترين وضعى كه معمول مغول بود رفتار شد . تبريز در عوض مبالغ هنگفت زيادى كه داد از قتل و غارت خود را خلاصى بخشيد و مغولان متوجه صحراى مغان نزديك بزاويهء جنوب غربى خزر گرديدند . آنها بر خلاف انتظار متوقف نشده بلكه در وسط زمستان به گرجستان شتافتند و با دستجات تركمان و اكراد قواى خودشان را تجديد نموده تمامى آن نواحى را تا تفليس بباد غارت دادند و از آنجا آنها برگشته مراغه را كه مقدر بود آينده پايتخت هولاگو قرار گيرد محاصره كردند و با اينجا هم رفتارشان همان رفتارى بود كه با ساير شهرها كردند . سران لشكر قصد داشتند كه به طرف بغداد سرازير شوند و خليفه ناصر از اينخبر هراسان شده در صدد افتاد نيروئى فراهم آرد ، ولى موفق نگرديد و جهتش هم تا حدى تسخير دمياط بدست سن‌لوى بوده است كه قسمتى از حاميان عمده‌اش را اين بليّه از او ربوده بود ، خلاصه صعوبت عبور از كوهستان گرجستان بغداد را در اينمورد از اين بلا نجات داد و مغولها بهمدان برگشتند و اكنون سراسر آن را غارت كردند و از اينجا آنها روانهء اردبيل شدند و آن بلد را بباد يغما دادند و بعد به تبريز برگشتند كه بار ديگر آنجا را با گرفتن مبالغ هنگفت زياد از قتل و غارت معاف داشتند . گرجستان را دوباره ملاقات كرده و قشونش را به بهانهء عقب‌نشينى در كمينگاهى نابود ساختند و بعد از اين فتح نمايان به بحر خزر طرف شماخى قرب با كورو آورده و تا دربند را مورد تاخت‌وتاز و تجاوز و تهاجم قرار دادند . اين وحشيان آدمخوار قناعت باينحدود نكرده و متوجه ماوراء قفقاز شدند و قبچاق‌ها را اخراج كردند و آنها با حال وحشت و خوف به طرف دانوب فرار كردند . اميران و شاهزادگان مسكوى قشونى فراهم آورده و بدفع مهاجمين پرداختند ، ولى نزديك درياى آزو شكست خوردند و همه را گرفته اعدام كردند بدينطريق كه آنها را زير الوار و تخته‌هاى ضخيم گذارده و روى آنها نشسته بعيش و نوش پرداختند . تمامى بلوكات و نواحى نزديك درياى آزو به تاراج رفت و مغولان به طرف مشرق روانه شده و ولگاى عليا را قطع كرده يك لشكر بلغار را شكست دادند و بعد از اين اردوكشى و مسافرت جنگى غريب و فوق العاده آنها دوباره بقشون اصلى\r\n\r\n","description":"","footnote":"","page_name":" 115 ","page_number":138},
  {"content":"\r\n\r\nدر تاتار ملحق گرديدند .\r\nپيش از آنكه شرح اين انهدام و تباهى وحشت‌ناك را كه ايران شمالى و بلاد و نواحى طرف شمال آن تحمل كرده پايان دهيم بايد ملتفت بود كه دستهء ديگر از مغولها در 621 ه ( 1224 ) رى ، ساوه ، قم ، كاشان و همدان را مورد تجاوز و تهاجم قرار دادند و سكنه و باشندگانى كه در حملهء اولى بسلامت جان در برده بودند تمامى آنها را قتل عام كردند .\r\nبارى بشهادت تمام مورخين معاصر هرجا كه پاى مغولان به آنجا رسيد نفوس آن منهدم و زمين مبّدل بصحرا و بيابان گرديد . صاحب تاريخ جهانگشا مينويسد « يك هزارمين نفوس هم جان در نبردند » باز در همان كتاب درج است كه « هنوز تا رستخيز اگر توالد و تناسل باشد غلبهء مردم بعشر آنچه پيش از حملهء مغول بود نخواهد رسيد » و اين كلمات با همهء مبالغاتى كه در آن معمولا به كار برده شده ( رويهمرفته ) آخرين درجهء بيچارگى و فلاكت و بدبختى انسانى را ( در اين حادثه ) نشان ميدهد بطوريكه فكرهاى محدود ما كه نتيجهء تمدن عصر حاضر است از درك معناى كامل آنها قاصر مىباشد . خوشبختانه جنوب ايران از اين حادثهء مرگبار مغول نجات يافته و شايد همين پيش‌آمد مسعود سبب شد كه ترميم و بهبود ايران ( از اين تهلكه‌ها و بليات و آفات ) زياده از حديكه انتظار ميرفت سريع و تند بوده است .\r\n\r\nمرگ چنگيز خان 624 ه ( 1227 )\r\nآخرين اردوكشى چنگيز خان حمله و هجوم بولايت تانگوت واقع در شمال تبت بوده است ، كه پس از جنگ عظيمى پادشاه آنجا مغلوب و كشور بباد غارت رفت . اين فاتح بزرگ بعد از اين واقعه حس كرد كه مرگش نزديك شده و لذا اوگتاى سومين فرزندش را جانشين خود اعلام نموده و بفرزندانش نصيحت داد كه از نزاع و جدال داخلى احتراز جويند و بالاخره در شصت و ششمين سال حكمفرمائى خود مرد و جهانى را از وحشت و عذاب راحت و فراغت بخشيد . لاشه‌اش را باردوى وى حمل كردند و براى جلوگيرى از اشاعت فوتش سربازان هركه را در اثناى راه ديدند بقتل رسانيدند .\r\n\r\n","description":"","footnote":"","page_name":" 116 ","page_number":139},
  {"content":"\r\n\r\n\r\nخصال او و لياقت و هوش زياد\r\nبدين ترتيب چنگيز خان از ميان يك رودخانهء خون عبور كرده وارد خانهء قبر گرديد . وى زياده از هرفاتح جنگجوئى كه نام آنها را تاريخ ضبط نموده قتل نفوس كرده و وسيعترين ممالك و بلاد را گشوده است . خوانندگان تصور نكنند كه اينمرد بواسطهء عطش وحشتناكى كه به كشتار و خونريزى داشت از لياقت و كفايت محروم بوده است ، برعكس بايد گفت كه او در دوران اوليهء حياتش و مخصوصا در عنفوان ايام جوانى ذكاوت و هوش فوق العادهء غير قابل ترديدى ابراز داشته است . او در هنگام اشتغال بجنگ و پيكار از پيش‌آمدهاى ناگوار اضطراب يا يأس و نوميدى بخاطر راه نميداد . تا بتدريج بنيان سلطنتى نهاد كه يكمشت صحرانوردان وحشى و آدمخوار تاتار را تا اين حد بالا برده كه آنها را مالك آسيا قرار داد .\r\nنظم و انضباط در امور پايه و اساس شمرده ميشد و نظام لشكرى روى واحد ده نفرى ( دهه ) قرار داشته كه رئيس آن از افسر دستهء صد نفرى ( صده ) اطاعت ميكرده و او هم در نوبهء خود از فرمانده دستهء هزار نفرى ( هزاره ) فرمان ميبرده است و همينطور تا ميرسد بفرماندهان لشكرها . سياست او حيله و تزوير و زور و عنف ولى مظفر و كامياب بوده است .\r\nاو وقتى كه ميخواست بشهرى حمله ببرد احكامى چند ميفرستاد و ياغى را بشرح زير باطاعت و انقياد ميخواند « اگر شما تسليم نشديد ما چه دانيم فقط خداى قديم داند چه اتفاق خواهد افتاد » و چنانچه حكمران شهر تسليم ميشد مكلف بود مبالغ هنگفتى پول ضميمهء يكدهم از هرچيزى منجمله از رعاياى خودش به خان تسليم كند . آنوقت فرماندارى از مغول براى آنجا معين ميشد و در نتيجهء تحميلات و عوارض جابرانه و شرارت هاى فوق العاده كشور در اندك زمانى مخروبه ميگرديد و اگر حاضر بمقاومت و ايستادگى ميشد و شهر هم مستحكم و نيرومند بود نقاط و نواحى حول و حوش را ويران كرده دست بخيانت و غدر و حيله و تزوير ميزد و در اين عمليات بسا ميشد كه از يك جنگ و گريز يا كمين كردن و حمله بردن بر طرف مقابل ظفر مييافت و اگر هنوز شهر تاب آورده مقاومت و پافشارى بخرج ميداد خندق‌هائى دور شهر بدست اسرا حفر ميكردند و نيز اسرا را جلو\r\n\r\n","description":"","footnote":"","page_name":" 117 ","page_number":140},
  {"content":"\r\n\r\nانداخته پشت‌سرهم يورش ميبردند و بحملات و ضربات سخت محصورين را بستوه ميآوردند ، بعلاوه مغولان هرنوع ماشين‌آلات محاصرهء جنگى آنروزى را دارا بوده و حتى هيئتى از مهندسين و نقب زنان همراه داشتند و اين خود به تنهائى استعداد مغولان را براى جنگ كه آن سبب امتياز و برجستگى پيشواى آنها گرديده ثابت مىكند تا چه اندازه بوده - است . آنها از فنون جنگى مثل جنگ و گريز يا بهانه كردن و عقب نشستن و نيز حركت گازانبرى و بالاخره شبيخون زدن و دشمن را غافلگير كردن به خوبى آگاه بوده‌اند و بعد بر اثر جنگ‌هاى زياد يكى بعد از ديگرى و غلبه و پيروزى بر اقوام طريقه‌هاى گوناگون و تجاربى آموختند كه بالنتيجه آنها را در دنيا شكست‌ناپذير و مغلوب نشدنى قرار داده بود .\r\nاما ساختمان روحى و افكار و احساسات خود چنگيز خان و آن از بيان زير كه منسوب به خود اوست معلوم ميگردد چيست « بالاترين لذايذ و خوشيها همانا فتح و غلبه كردن بر دشمنان ، تعقيب و دنبال كردن آنها ، گرفتن دارائى و هستى آنها ، ديدن چشمان پر از اشك عائله و خانواده و بالاخره تملك و تصرف زنان و دختران آنهاست « 1 »\r\n\r\n\r\n","description":"","footnote":"\r\n( 1 ) - جامع التواريخ ( مؤلف )\r\n","page_name":" 118 ","page_number":141},
  {"content":"\r\n\r\nسكهء هولاگو\r\n\r\nفصل پنجاه و ششم انقراض خلافت بدست هولاگو خان\r\n آسمان را حق بود گر خون بگريد بر زمين * بر زوال ملك متعصم امير المؤمنين\r\nاى محمد گر قيامت مى برآرى سر ز خاك * سر برآور و اين قيامت در ميان خلق بين\r\nنازنينان حرم را موج خون بين بىدريغ * ز آستان بگذشت ما را خون چشم از آستين\r\nزينهار از دور گيتى و انقلاب روزگار * در خيال كس نگردد آنچنان و آن‌چنين\r\nديده بردار ايكه ديدى آنكه در بيت الحرام * قيصران روم سر بر خاك و خاقانان چين\r\nخون فرزندان عم مصطفى شد ريخته * هم بر آنجائى كه سلطانان نهادندى جبين \r\n( سعدى در سوگوارى بر قتل مستعصم )\r\n\r\nتقسيم امپراطورى مغول\r\nچنگيز خان امپراطورى عظيمى را كه بنيان نهاده بود بين چهار پسر خود يا اولاد آنها ( چنان كه در مورد جوجى كه پيش از پدر مرده بود به همين نحو عمل شد ) بميل خاطر تقسيم نمود ولى بدينطريق كه بجاى دادن ممالك تنها و تحديد حدود بيشتر عشاير و اقوامى را كه بر آنها استيلا و سلطه پيدا كرده بود بين آنان بطور تملك و تمليك توزيع و تقسيم نمود ، پسر سومش اوگتاى ، خاقان يعنى خان اعظم تعيين گرديد . براى توضيح اينمقال اينك شرحى روشن و دقيق\r\n\r\n","description":"","footnote":"","page_name":" 119 ","page_number":142},
  {"content":"\r\n\r\nكه بقلم لين‌پول در اين موضوع نگارش يافته است ما آن را در زير به نظر خوانندگان ميرسانيم : 1 - خاندان اوگتاى بر عشائر و اقوام ذونگاريا « 1 » حكمران بوده و تا بر افتادن ايشان بدست تولوى عنوان خاقان يا قاآنى داشته‌اند : 2 - خاندان تولوى حكمران اقوام و عشاير مغولستان مملكت اجدادى چنگيز كه از بعد از برافتادن و سقوط خاندان اوگتاى تا زمان تفوق قوم منچو خود را خاقان ( قاآن ) ميخواندند . 3 - شعبهء ايرانى خاندان تولوى : ايلخانان ايران ، هولاگو و جانشينان او . 4 - خاندان جوجى سلاطين قبائل ترك دشت قبچاق شامل خان‌هاى طوائف زرد و سفيد . . . و بالاخره خوانين خيوه و بخارا . 5 - خاندان جغتاى يعنى سلاطين ماوراء النهر .\r\nدر شوراى اعيان ( قوريلتاى ) كه در 1229 ميلادى دو سال بعد از مرگ چنگيز خان منعقد گرديد اوگتاى بعنوان خاقان ( قاآنى ) منتخب شده و تمامى رؤسا و عشيره‌ها رياست كل او را بر خود پذيرفتند . وى جلوسش را جشن گرفته و در اين جشن چهل دختر قشنگ باكرهء مغول را براى خدمتگزارى چنگيز به انعالم فرستاده و نيز اسبان زيادى را قربانى كردند ، سپس جوائز و انعامات نفيس و گران‌بهائى بين سران و افسران خود توزيع نمود .\r\n\r\nسه اردوكشى بزرگ\r\nدر شوراى بالا از جمله تصميم گرفته شد كه براى خاتمه دادن بعمليات كشورگشائى سه اردو تهيه شده و هركدام به طرفى فرستاده شود و اول از همه اعزام يك اردوى سى هزار نفرى تحت فرماندهى جرماغون جهت حمله به سلطان جلال الدين و سركوبى قطعى او ، دوم اردوئى معادل آن براى تسخير روسيهء مركزى و جنوبى كه در آن زمان از طوائف بلغار و قبچاق و سوقاسن « 2 » ها مسكون بود معين گرديد . اردوى سوم و آن تحت فرمان مستقيم اوگتاى براى ادامهء تسخير چين شمالى روانه گرديد . گرچه در اين بسيج و اردوكشىها آنچه با ايران ارتباط مستقيم دارد همانا بسيج و اردوكشى برعليه سلطان جلال الدين مىباشد ، ليكن ممكن است نتايج دو اردو كشى ديگر را در اينجا مذكور دارم اولا اردوكشى در تحت قيادت اوگتاى و آن به اين نتيجه رسيد كه امپراطورى قين كاملا مسخر گرديد كه در حيات چنگيز خان فقط\r\n\r\n\r\n","description":"","footnote":"\r\n( 1 ) -  Zungaria \r\n( 2 ) -  Sukassines \r\n","page_name":" 120 ","page_number":143},
  {"content":"\r\n\r\nقسمتى از آن فتح شده بود ، ليكن سلسلهء سونك چين جنوبى تا زمان سلطنت قوبيلاى مقاومت بخرج داده نتوانستند مهاجمين آنها را تحت اطاعت بياورند .\r\nدر اروپا مغولان از تاريخ 1236 تا 1241 ميلادى سراسر روسيه تا لهستان و مجارستان را با آهن و آتش زيرورو كرده و بطورى وحشت و هراس تمامى آنحدود را فراگرفت كه مطابق گفتهء ماتيوپاريس در 1238 ميلادى مردمان گوت‌لند و فريس‌لند جرئت نميكردند براى صيد شاه ماهى به ير « 1 » موت بروند . « 2 »\r\nمرگ اوگتاى در 1241 ميلادى انعقاد شوراى جديدى را ايجاب نمود و اين قسمت بضميمهء ناهموارى اراضى اروپاى مركزى كه براى عمليات تاتاريان نامساعد بود و نيز دورى آن نسبتا از چين و ايران ، اروپاى غربى را از آسيب حملهء مغول محفوظ داشت ، ليكن روسيه را مغولان تحت اطاعت و انقياد آورده و حيات ملى وى تا دو قرن متوقف و از رشد و نمو افتاده بود . « 3 » در صورتى كه آن رنگى از شرق به خود گرفته كه آن به اروپائيان غربى تا چه اندازه ظاهر و آشكار و يا بطوريكه گبن اشعار داشته كه « آن اثرى است عميق و شايد زايل نشدنى كه تغييرات و تبدلات مدت دويست سال آن را در اخلاق روسها مركوز ساخته است .\r\n\r\nميدان جلال الدين در هند 619 ه ( 122 )\r\nجلال الدين پس از اينكه خود را بوسيلهء شنا در رود سند از چنگ چنگيز خان نجات داد باقيماندهء سپاهش را تا حدود دو هزار نفر جمع كرده و آنها در اينوقت به كلى مستأصل و پريشان و جز شهامت و جسارت داراى چيزى نبودند ولى از بركت همين صفت توانستند خودشان را مجهز ساخته بار ديگر سوار بر اسب گردند و جلال الدين وقتى كه دانست لشكريان مغول به دنبال او ميآيند و تاب مقاومت ايشان را ندارد از مقابلهء با آنها رو برگردانده ناچار به طرف دهلى عزيمت نمود . سلطان آنجا شمس الدين آلتمش « 4 » از مشهورترين و قابل‌ترين افراد\r\n\r\n\r\n","description":"","footnote":"\r\n( 1 ) -  Yarmouh \r\n( 2 ) -  Chronica Majora  جلد سوم صفحهء 488 ( مؤلف )\r\n( 3 ) - در حدود پنج ميليون تاتار هنوز در روسيهء اروپائى سكنى دارند و اين برابر است با عدهء يهوديانى كه در آن نواحى مسكن گزيده‌اند ( مؤلف )\r\n( 4 ) - « طبقات سلاطين اسلامى » ص 295\r\n","page_name":" 121 ","page_number":144},
  {"content":"\r\n\r\nسلاطين مملوك هند تحف و هداياى قابلى براى جلال الدين فرستاد و ضمنا به او رسانيد كه چون هواى دهلى بمزاج سلطان سازگار نيست بهتر اين است كه حدود ملتان را براى اقامت اختيار كند . جلال الدين وقتى كه ديد دهلى حاضر براى مهمان‌نوازى نيست ناچار از عزيمت خود برگشته بكمك نيروى امدادى كه از ايران براى او رسيده بود به سند حمله برد ، ليكن سلطان مملوك مصّمم گشت كه نگذارد يكنفر سرباز قوى و مهيب حتى در سرزمين رقيبش خود را مستقر سازد و لذا مجمعى از اميران و شاهزادگان هند تشكيل يافته تصميم گرفتند كه او را بيرون كنند ، بنابرين جلال الدين چون ديد نميتواند با چنين اتحاديه‌اى گلاويز شود و يا در مقابل آنها مقاومت كند مصمم گشت بايران مراجعت نمايد .\r\n\r\nبازگشت بايران 620 ه ( 1223 )\r\nاين سلطان متهور و بيباك از راه مكران عازم ايران شده و كم‌وبيش از اسكندر كبير متابعت نموده راه خطرناك مزبور را پيمود و مثل اسكندر قسمت اعظم لشگريانش را از دست داد و فقط با چهار هزار نفر از اتباع خود بكرمان رسيد ، ورودش مصادف با موقعى شد كه براق حاجب حكمران سابق آن ايالت را بقتل رسانيده و مركز را محاصره كرده بود و لذا شهر دروازه‌هاى خود را به روى او باز كرده براق حاجب كه باز از او در آتيه صحبت خواهيم داشت ابتداء با پادشاه خود از در اطاعت درآمده و از وى احترام مينمود ولى پس از تصرف كرمان توطئه‌اى برعليه او نمود . جلال الدين از اين سوء قصد و خيانت و غدر او باخبر شده ولى براى اينكه مبادا در اول ورودش بايران تاثيرات بدى به‌بخشد تجاهل كرده سازش مزبور را نديده انگاشت و بعد از يك ماه توقف در آن شهرستان روانهء فارس گرديد و در آنجا از طرف اتابك سعد رفتارى كه با او شد ناپسند بوده ولى بعدا او را بدامادى خود برگزيد .\r\n\r\nغياث الدين\r\nمغولان وقتى كه از قسمت ايران شمالى كناره گرفتند يك برادر كوچكتر جلال الدين موسوم به غياث الدين خراسان ، مازندران ، اراك را به تصرف درآورده ولى بواسطهء سستى و بيحالى و نيز عيّاشى و هوسرانى مردى نبود كه بتواند اين بلاد نيمه خرابه را مرمت و اصلاح نمايد و لذا قشون از او سر برتافته\r\n\r\n","description":"","footnote":"","page_name":" 122 ","page_number":145},
  {"content":"\r\n\r\nتحت لواى برادرش جمع شده و در سلك متابعاتش درآمد و او اينوقت پادشاه ولايات شمالى ايران گرديده كه غياث الدين ناچار شد از وى اطاعت نمايد .\r\n\r\nجنگ با خليفه 622 ه ( 1225 )\r\nجلال الدين پس از تحكيم مبانى قدرت خود بعنوان شاه خوارزم عازم جنگ با خليفه ناصر دشمن پدرش گرديد . او بدوا شوشتر را محاصره كرد ولى بعد معلوم شد كه آن مستحكم و غير قابل تسخير مىباشد ، آنوقت به طرف بغداد حركت كرده و قشون خليفه را در كمين‌گاهى شكست داده فتح قاطعى از اين راه حاصل و دشمن مغلوب را تا دروازه‌هاى پايتخت تعقيب نمود ، ولى براى گرفتن بغداد كوشش نكرد بلكه به طرف شمال روانه شد و بآذربايجان حمله برده و آن را اشغال كرد ، ولى بايد دانست كه جلال الدين هيچوقت در اين صدد نبود كه از نتايج فتوحات درخشان خود استفاده نموده به نظم و ترتيب يا ادارهء بلاد متصرفى خود به‌پردازد . اين مرد همين كه تبريز را گرفت حمله به گرجستان برده تفليس را در دو جنگ در 623 ( 1226 ) قبضه نمود .\r\nفتح درخشان ديگر او همانا ريشه‌كن كردن يكى از ايلات وحشى غارتگر تركمان بود و در سال بعد قلمرو اسماعيلىها را بباد قتل و غارت داد و نيز قواى مغول را در دامغان واقع در مشرق رى مغلوب ساخت .\r\n\r\nجنگ اصفهان 625 ه ( 1228 )\r\nمغولان بعد از اين شكست با عدهء خيلى زيادترى ظاهر گرديد و سپاهيان ايرانى را ، مأمور دادن اطلاع از احوال مهاجمين ، به طرف اصفهان مركز اردوى جلال الدين تعاقب نمودند . نيروى مغول كه از هفت لشكر تركيب يافته بود بر آن شد كه شهر را محاصره كند ولى سلطان از شهر خارج شده و مصمم گشت كه در صحراى باز با مغول‌ها پيكار كند ، هرچند جلال الدين را برادرش غياث الدين در ميدان جنگ تنها گذارده پى كار خويش رفت معذلك اين سرباز متهور و بيباك كه در ميان سلاطين عصر فقط اوست كه با مغولان مخوف و آدمخوار روبرو شده و سرگرم جنگ با دشمن گرديد . جناح راست لشگريان او جناح چپ قشون مغول را مغلوب ساخته و تا كاشان آنها را راند و جلال الدين چنين پنداشت كه جنگ را برده است ، ولى وقتىكه بناى جلو رفتن را گذاشت يك دفعه مورد حملهء يكدسته از لشگريان زبدهء مغول كه در كمين‌گاهى پنهان\r\n\r\n","description":"","footnote":"","page_name":" 123 ","page_number":146},
  {"content":"\r\n\r\nبودند واقع شده و آنها جناح چپ او را شكست دادند . جلال الدين مردانه جنگ و گريز كرده تا بالاخره در وسط جمعيت دشمن راهى باز كرد و رو بهزيمت نهاد . گرچه خبر مرگ او انتشار يافته ولى بعد از عقب‌نشينى مغولان با تلفات زياد دوباره در اصفهان ظاهر گرديد .\r\n\r\nجنگ تن بتن جلال الدين\r\nجلال الدين اينوقت براى مبارزه و پيكار با يك اتحاديه‌اى از طوائف گرجى ، آلان ، لزكى و قبچاق خوانده شد . او بعد از مواجههء با حريف بطايفهء اخير يعنى تركان قبچاقى كه در زمان سلطنت پدرش آنها را از مرگ نجات داده بود از اين سابقهء محبت و حق خدمتى كه داشت يادآور شده در نتيجه آنان را از متحدين‌شان جدا ساخت ( يعنى آنها بعد از متذكر شدن باينقسمت از جنگ با جلال الدين احتراز جستند ) و بعد براى نمايش دادن به لشكريان هردو طرف به پهلوانان گرجى پيشنهاد مصاف داده و حاضر براى جنگ تن به تن با آنها گرديد و در اين پيكار يكى از مبارزان را به سه پسرش يكى بعد از ديگرى به خاك هلاك انداخت . وى مورد حملهء يك پهلوان غول‌پيكرى گرديد ، اسبش اينوقت خسته و فرسوده شده بود ولى اين سرباز رشيد بدون هيچ خوف و هراس يا يأس و نوميدى از اسب به زمين جسته حريفش را خلع سلاح نموده و بقتل رسانيد و اين يك شاهكار نظامى حيرت‌انگيزى بوده است ! آنوقت سوارانش بفرمان وى بر سر قشون گرجستان تاخت آورده و همه را متفرق و منهزم گردانيدند .\r\n\r\nدر 626 ه ( 1229 )\r\nجلال الدين با خليفه صلح كرد و قرار بر اين شد كه نام خليفه را در ولايات ايران كه از خطبه حذف شده بود دوباره ذكر نمايند و خليفه هم در عوض به او خاقان و شاهنشاه لقب داده و در نوشته‌ها بدين لقب ياد ميكرد .\r\n\r\nفرار او از مغول و مرگ او 628 ه ( 1231 )\r\nلشكريان مغول تحت فرماندهى جرماغون كه ما راجع به اعزامشان شرحى در سابق مذكور داشتيم جلال الدين را بىتهيه ديده شبانه در صحراى مغان كه در انجا انتظار ميكشيد سپاهيان متفرق و پراكندهء خود را جمع‌آورى نمايد دفعة بر چادر و خرگاه او زدند و او همينقدر موفق شد بسلامت جسته و رو بهزيمت نهد و بعد از اين واقعه اورلى كه داشت فقط\r\n\r\n","description":"","footnote":"","page_name":" 124 ","page_number":147},
  {"content":"\r\n\r\nرل يكنفر فرارى بود و با لشكر مغول كه سركردهء آن در صدد دستگيرى وى بود ديگر نميتوانست مواجه گردد . تا يكمدت گنجه را در دست داشت و بعد از چندين دفعه كه از چنگ مغولان بسلامت جسته و جان مفت بدر برد بدست يكنفر از ايلات كرد كه فراريان را در پى بود لخت كند مقتول گرديد و بدين ترتيب حيات يكى از شجاعترين سربازانى كه ديده شده و نيز فوق العاده متهور و جسور خاتمه پيدا نمود . چنانچه جلال الدين با اين شهامت و جسارت داراى عقل و تدبير هم بود يقينا قشونى تشكيل داده كه بتواند مغولها را شكست داده و از تاراج بغداد بدينوسيله جلوگيرى ميكرد . او آنطور كه در تاريخ ياد شده است مانند يك شهاب ثاقب بود و ميتوان ويرا نمونهء اول يا نسخهء اصلى شارل دوازدهم سويدى بشمار آورد .\r\n\r\nحملهء مغول بآسياى صغير و سوريه\r\nجرماغون وقتى كه از ناحيهء جلال الدين فراغت خاطر حاصل نمود و دانست كه ديگر در او قوهء مقاومت نيست بين النهرين ، كردستان ، آذربايجان ، ارمنستان ، گرجستان را بباد قتل و غارت داده و مرتكب فجايع و سفاكيها و بيرحميهائى نظير همانهائى كه در سابق گفته شد گرديد .\r\nابن الاثير مينويسد وحشت و هراسى كه مردم دهات و قصبات را فراگرفته بدرجه‌اى بوده است كه آنها را به كلى از جرئت و جسارت انداخته بود . چنان كه يكنفر مغول مردى را در يك موقع ميخواست بكشد ولى حربهء براى كشتن او نداشت ، بوى گفت سرت را بر زمين بنه و از جاى حركت نكن تا من بروم حربه‌اى به كف آورده برگردم . شكار مزبور كه خون در عروق و اعصابش به كلى منجمد شده بود واقعا همين كار را كرد و چنان كه در آتيه ديده خواهد شد در سدهء هيجدهم افغانها نظير همين كار را با مردم اصفهان كردند و آنها يعنى مردم شهر اصفهان يك چند به كلى از حركت بازمانده جرئت اقدام به هيچ كارى حتى گريز را هم نداشتند .\r\nلشكريانى كه ابتداء در تحت فرمان جرماغون و بعد هم تحت بايدو بوده‌اند در مدت بيست سال اخير ممالك و بلاد غرب ايران را زيرورو كرده و سواران آنها تا حلب را معرض تجاوز و تهاجم قرار دادند و بنا بگفتهء ماتيوپاريس امير نصرانى انطاكيه و ساير اربابان مسيحى باج و خراج بمغولان ميدادند .\r\n\r\n","description":"","footnote":"","page_name":" 125 ","page_number":148},
  {"content":"\r\n\r\n\r\nقتلغ خان كرمان 703 - 5619 ( 1222 - 1303 )\r\nچنان كه در فصل پنجاه و سوم ذكر شد فارس و لرستان در اين تاريخ بدست امراى مستقلى كه بنام اتابك خوانده ميشدند اداره شده و با سياست عاقلانهء آنها كه از در اطاعت داخل شدند آن استان‌ها از آسيب حملهء مغول محفوظ ماندند و اينك برميگرديم به كرمان استان باقيمانده و شمه‌اى در اطراف آن سخن ميرانيم . اگرچه دوردست بودن اين استان انرا مثل فارس از حملهء مغول نجات داد ، اما آن بشرحيكه گذشت مكّرر پايكوب سم ستوران غزهاى درنده شده و ويران گرديده است و بعد امراى ريگ يا ملوك شبانكاره براى مدت كمى بر انجا استيلا يافتند ، ليكن در 600 هجرى ( 1303 ) قشونى از فارس آن ايالت را گرفته و كمى كه از اينواقعه گذشت سرزمين مزبور كه به كلى از هستى ساقط شده بود در تحت يكنفر عامل و فرماندار فرستادهء از اتابك فارس رو به بهبود و عمران و آبادى را نهاده بود كه يك قوهء تازه نفس يا شخصى بنام خواجه رضى الدين زوزنى با لشكرى از خوارزم در اين صحنه پديدار شده كه آنچه را كه نيروهاى مهاجم ديگر باقى گذارده بودند يكسره نابود كرد .\r\nدر آخر حكمرانان فارس كه شايد بواسطهء ارتباط و مناسبات حسنه‌شان با دربار اعظم خوارزم قشون خود را بيرون برده و رضى الدين بعد از ديدن حادثات و سوانح چندى آن ديار را مالك شده و بعد از مرگ وى ملك شجاع الدين پسرش بجاى او قرار گرفت .\r\nاكنون يك شخصيت جديدى كه عبارت از براق حاجب باشد در كرمان پديد آمد .\r\nاينمرد سابقا در دستگاه قراختائيان داراى شغل و مقام بوده و بعد بدربار خوارزم انتقال يافت و خوارزمشاه بر مقام و منزلتش افزوده وى بهمراهى يك عده از امراى خوارزم به قصد ملحق شدن به جلال الدين عزيمت بهند نمود و ملك شجاع الدين سر راه بر آنها گرفته ولى شكست يافته و بقتل رسيد . براق حاجب اينرا خلاف عقل دانست كه يك چنين موقع مناسبى را از دست داده و از آن استفاده نكند و لذا وارد در عمليات گرديد و با كمك فوق العادهء جلال الدين بر آن ولايت استيلا يافت و از اينوقت باصلاحات داخلى پرداخته و اساس شالودهء سلسلهء قراختائيان كرمان را ريخت . او حيات پادشاه خود را چنان كه سابقا اشعار داشتيم مورد سوء قصد قرار داد و غياث الدين را دستگير كرده و طنابش انداخت .\r\n\r\n","description":"","footnote":"","page_name":" 126 ","page_number":149},
  {"content":"\r\n\r\nاين حادثه‌جوى دورو و خائن ولى كامياب با بودن رئيس فعلى خود با مغولان راه پيدا كرده و جلب مساعدت و معاضدت آنان را نمود و اوگتاى نه فقط او را بمقامى كه داشت ابقا كرد بلكه لقب قتلغ خان را به او اعطا نمود . اين سلسله چون در خارج كرمان نقشى بازى نكرده‌اند بيش از اين لازم نميدانيم در اينموضوع سخن رانيم و لذا آن را در همينجا ختم مينمائيم « 1 »\r\n\r\nهيئت اعزامى مسيحى بدربار مغول 1253 - 1245 ميلادى\r\nقتل و غارت مغول و مخصوصا خرابى هولناكى كه بدست آنها به لهستان و هنگرى وارد آمد توليد وحشت و اضطراب در تمام دنيا نموده اگرچه آن براى قطع منازعات داخلى عامل كافى نبوده است .\r\nوقتى كه اين امر بظهور پيوست كه آنها ( مغولان ) براى تسخير اروپاى غربى كوشش نخواهند نمود رعبى كه اروپا را فراگرفته بود از ميان رفته و در عوض اين اميد پيدا شد كه انها اسلام را از اساس خواهند برانداخت و درينميانه شايع شد كه در ميان مهاجمين جديد از طوائف عيسوى موجود ميباشند .\r\nدر شوراى مذهبى كه در 1445 ميلادى در ليون انعقاد يافت قرار بر اين شد كه دو ميسيون يا هيئت‌هاى اعزامى براى تبليغ مغول و داخل كردن‌شان بآئين مسيح بدربار خان بزرگ فرستاده شوند ، ولى بايد دانست كه از اين دو هيئت فقط يكى كه رياست آن با جوهن د . پلانو كارپينى « 2 » يكنفر فرانسيسكان بود به مقصد رسيد ، او يك سفر غريبى نموده باينمعنى كه از طريق اردوى باتو واقع در ولگا به قراقورم پايتختى كه اوگتاى در درهء اورغون بنا نهاده بود رفته و در 1246 ميلادى موقع مهمى به آنجا رسيد . چه اوگتاى در گذشته و براى انتخاب پسرش گيوك به خانى قوريلتا يا مجلس شورى تشكيل شده بود .\r\nدو نفر از وزيران گيوك مسيحى بوده‌اند و اين سبب شد كه از سفير پاپ پذيرائى\r\n\r\n\r\n","description":"","footnote":"\r\n( 1 ) - راجع به اين سلسله من در كتاب ده هزار ميل صفحات 60 و 62 بتفصيل سخن رانده‌ام ( مؤلف )\r\n( 2 ) -  John de Plano Carpini \r\n","page_name":" 127 ","page_number":150},
  {"content":"\r\n\r\nدوستانه شده كه آن با رفتارى كه با نمايندگان خليفه و ملاحدهء اسمعيليه شد فرق و تفاوت زياد داشته است ، زيرا كه نمايندگان مزبور را با خفّت و تهديد مراجعت دادند . به هيئت تبليغيهء لاتين يا فرستادگان پاپ مراسلاتى داده شد و انها از اشاره باينكه مأمورين تاتار را با آنها همراه كنند چشم پوشيده و آن را ناديده پنداشتند و بازگشت سفر طولانى خودشان را كه با موفقيت انجام داده بودند شروع نمودند . ژون كمى بعد از مراجعت درگذشت ، ليكن اطلاعاتى كه با خود باروپا آورد بسيار گرانبها و آن از منابع مهم شمرده مىشود .\r\nهيئت تبليغيهء ديگرى كه فرستاده شد ( مركب از چهار نفر روحانى ) تحت دومينيكان « 1 » فريار انسلم بوده است كه دستور داشتند نزديكترين اردوى تاتار را جستجو كرده و بمحض ورود مأموريت خود را ابلاغ نموده نامه‌اى را كه از پاپ با خود داشتند برسانند . در اين نامه پاپ بمغولان نصيحت كرده بود كه ديگر تاخت‌وتاز و غارت و خرابى ممالك عيسوى را تجديد نكنند و از كردار زشت و گناهان خودشان توبه و انابه كنند . اين هيئت روحانى مسيحى در 1247 ميلادى باردوى بايدو در ايران رسيدند و چون پيش‌كشيهائى با خود نياورده بودند بعلاوه از تعظيم و كرنش و اظهار اطاعت و دوستى خوددارى نمودند رفتارى كه با آنها شد مثل رفتار با كلاب و پر از اهانت و تحقير بوده است . مراسلات انها اول به فارسى و بعد به زبان تاتار ترجمه شده پيش بايدو خوانده شد و از طرف اين مغول خشمناك راهب‌هاى مزبور را بانتظار جواب نگاهداشتند كه مينويسند سه بار فرمان قتل آنها را داد ، ولى در آخر با جوابى در الفاظ و عبارات عمومى ذيل چنگيز رخصت مراجعت يافتند .\r\n« هركه از ما اطاعت و فرمان‌بردارى كرد بگذاريد او را كه آب و خاك وارث و ميراث او در دستش باقى باشد . . . ولى هركس كه با ما از در مخالفت درآيد بگذاريد او را كه نيست و نابود شود » پاپ مخصوصا امر شد كه شخصا حضور يافته تقديم مراسم خدمت و اطاعت نمايد . اين راهب‌هاى متهور و جسور بعد از سه سال و نيم غيبت سالما بروم برگشتند .\r\n\r\n\r\n","description":"","footnote":"\r\n( 1 ) -  Dominican Friar Anselm \r\n","page_name":" 128 ","page_number":151},
  {"content":"\r\n\r\nاكنون ميرويم از هيئت معروفى سخن ميرانيم كه برياست يكنفر روحانى بنام ويليام روبروكى « 1 » بسفارت از طرف سن‌لوى فرستاده شده است . هيئت مزبور در 1253 ميلادى زمانى كه گيوك درگذشته و منگو فرزند تولى بامپراطورى يا خاقانى برگزيده شده به قراقروم رسيده است . منگو سفير لوى را مكرر بحضور پذيرفته و با او بلطف و مهربانى رفتار نمود و مراسلاتى توسط او براى اربابش فرستاد . اما منگو دائم الخمر بوده هيچوقت در خط اعتراف بمذهب مسيح چنان كه انتظار ميرفت نبوده است .\r\nبايد دانست كه ژون د . پلانو كارپنى و ويليام روبروكى هردو از جهانگردان بزرگ و از اهل بصيرت و اطلاع و نيز صاحب دقت نظر بوده‌اند و جرئت و جسارت آنها در مقابل خطر دائمى و همينطور استيصال و گرسنگى الحق قابل توصيف و تحسين است .\r\nعلاوه بر اينهائى كه گفته شد يك جهانگرد ديگرى است كه لايق مقام شهرت و شايستهء ذكر مىباشد و او هيتون « 2 » پادشاه ارمنستانست كه كمى بعد از حركت روبروكى بدربار منگو حضور يافته است .\r\nاينمرد از طريق اردوى باتو مسافرت « 3 » نموده و خاقان او را با احترام پذيرفت .\r\nوى در مراجعت از ماوراء النهر عبور كرده و نيز شمال ايران را طى نموده و پس از تكميل يك مسافرت دو سره وارد قلمرو خود شده است . شرحى راجع بمسافرتى كه گفتيم نوشته شده و آن خوشبختانه بما رسيده است .\r\n\r\nادارهء شمال ايران پيش از هولاگو خان\r\nزمانيكه جرماغون از طرف اوگتاى براى حمله و جنگ با جلال الدين فرستاده شد بفرماندار خوارزم مغول موسوم به چنتمور دستور رسيد كه با او در اشغال خراسان همكارى و توحيد مساعى نمايد و نتيجه اين شد كه اماكن و نقاط يا نواحى و بلوكاتى كه سابقا از خرابى و بر بادى جسته بودند اكنون تمام آنها به ترتيب بغارت رفته و همگى ويران گرديدند و اين عمليات البته تا يك چند بواسطهء دو نفر از افسران جلال الدين كه از كوههاى\r\n\r\n\r\n","description":"","footnote":"\r\n( 1 ) -  William of Rubruquis \r\n( 2 ) -  Hayton \r\n( 3 ) - توضيح اينكه او از راه دربند قفقازيه به خدمت با تو آمد و باتو و پسرش عدهء بعنوان بدرقه به او دادند تا به قراقورم رسيد . مترجم\r\n","page_name":" 129 ","page_number":152},
  {"content":"\r\n\r\nحصار طوس\r\n\r\n","description":"","footnote":"","page_name":" 130 ","page_number":153},
  {"content":"\r\n\r\nنيشابور با قواى غير منظم جنگ ميكردند مشكل بوده ولى ايشان هم در آخر در نزديكى سبزوار پس از پيكارى كه سه روز دوام داشت و مغولان در آن دو هزار نفر تلفات دادند شكست خوردند و مانع و اشكالى كه در ميان بود بر طرف گرديد .\r\nچنتمور در 1235 م مرد و گرگوز دبيرش بجاى وى منصوب گرديد . اينمرد - نهايت درجه لايق و كاردان ، باداره و انتظام امور پرداخته و از عمليات ناروا و عوارض جابرانهء خيلى سختى كه دهقان بدبخت زير فشار آن خرد و تباه ميشد جلوگيرى كرد و بعدها او پس از آنكه خود را پيش قاآن از افتراآت و تهمت‌هائى كه به او زده بودند درآورد حكومت تمامى ولايات غربى سيحون واگزار بوى شده و توانست كليهء اين نواحى و نقاط را از عمليات بيرويه و تعديات و مظالم خانه برانداز عمال و افسران جورماغون خلاصى بخشد . اينمرد طوس را مقر خويش قرار داد كه در آنجا فقط پنجاه خانهء مسكون باقيمانده بود ، ليكن اشراف و رجال ايرانى فورا در جوار او بخريد زمين و ساختن مساكن و منازل پرداختند ولى بعد از مرگ اوگتاى بيوه‌اش براى تغيير و توقيف اين مامور كافى و شايسته ارغون را اعزام داشته و بالاخره او را به وضع فجيعى كشتند ، توضيح اينكه حكم شد حلق و دهانش را از خاك انباشته و بعد فشار و زور داده تا آنكه خفه‌اش كردند . در حكومت ارغون مالياتهائى كه در ابتدا با نظر مترجم مسلمانش گرفته ميشد فوق العاده سخت و غيرقابل‌تحمل بود ، ليكن بعد از مرگ او نامبرده باصلاحات پرداخته و در حسن اداره و انتظام امور از هيچ اقدامى فروگذار نشد و مخصوصا با عموم مردم برفق و عدالت رفتار شد . گيوك بعد از جلوس خود ارغون را بشغل و مقامى كه داشت باقى گذارده و منگو نيز طرز ادارهء او را تصويب نمود و براى اينكه از زياده رويهائيكه شاهزادگان بلافصل در مورد بدست آوردن حواله‌هاى ديوانى ميكردند جلوگيرى كند تصميم گرفته شد كه مقدار و مبلغ مشخص و معينى پرداخته شود و بيش از آن چيزى صادر نگردد .\r\n\r\nماموريت هولاگو خان بايران 649 ه ( 1251 )\r\nمنگو در 1251 ميلادى به قاآنى منتخب گرديد و در جلوس او تصميم به دو اردوكشى بزرگ گرفته شد كه يكى برياست برادر وسطى او قوبيلاى بچين فرستاده شود و آنديگر تحت برادر كوچكترش\r\n\r\n","description":"","footnote":"","page_name":" 131 ","page_number":154},
  {"content":"\r\n\r\nهولاگو خان بايران اعزام گردد ، بنابرين هولاگو با سپاه زبدهء چنگيزى و جماعتى از استادان چرخ‌انداز و نفطانداز چينى از قراقروم در 1252 ميلادى بصوب مأموريت خود روانه گرديد و دستور داشت كه ملاحدهء اسمعيليه را قلع‌وقمع كرده و نيز خلافت را براندازد . اين شاهزادهء مغول ( حتى زياده از حد معمول ) به تانى و آهسته راه پيموده تا بعد از سه سال و نيم طى طريق بحدود مأموريت خود رسيد . دركش ارغون برسم اطاعت به خدمت رسيده و ضمنا عطا ملك جوينى مورخ آيندهء ايرانى را كه همراه داشته به او معرفى كرد كه در خدمت خان باشد . اين ايرانى لايق به هولاگو در ظرف مدت لشكركشى و جنگهاى مهمى كه شرح آن در پائين بيايد به سمت دبيرى خدمت ميكرده و از اينراه توانست تاريخى از منابع مستقيم تأليف نمايد كه از شاهكارهاى مهم بشمار ميآيد .\r\n\r\nسلسلهء اسمعيليه در اوج ارتقاء\r\nما سابقا در دو مورد شرحى از فدائيان يا سلسلهء اسمعيليه كه هدف اولى هولاگو بود مذكور داشته‌ايم و اكنون پيش از ورود به بيان قلع‌وقمع اين فرقهء مضر و آسيب‌رسان لازم ميدانيم كه از سر گذشت و حالات بعدى آنها شمه‌اى به نظر خوانندگان برسانيم .\r\nحسن صباح عمر طولانى كرد . وى دو پسرش را مقتول ساخته و كيابزرگ اميد همكارش را جانشين خود تعيين نمود و اهميت اين فرقه در دورهء اينمرد رو بفزونى نهاد و او در 1162 ميلادى درگذشت و پسرش حسن بجاى وى نشست و اينمرد ( تا يك اندازه ) فوق العاده اصل و نسب خودش را انكار كرده و مدعى شد كه خود از نسل فاطمى نزار مىباشد و در نتيجهء حب شهرت و جاه‌طلبى قدمى بالاتر گذارده مجمعى در 559 ه ( 1164 ) منعقد ساخت و در اين مجمع نه فقط خودش را امام اعلام نمود بلكه نسخ شريعت را خبر داده مدعى شد كه مراد از آن احكام همانا معانى استعارى و درونى مىباشد .\r\nمينويسند كه آنها را از همين ادعاى جديد بوده است كه ملاحده ناميده و هنوز هم در حدود خراسان بدين اسم خوانده ميشوند . حسن پس از چند سال حكمرانى در خفيه مقتول گرديد ، ليكن پسرش از پدر متابعت نموده و همان رويه او را تعقيب كرد . در 1210\r\n\r\n","description":"","footnote":"","page_name":" 132 ","page_number":155},
  {"content":"\r\n\r\nميلادى جلال الدين وارث مقام امامت و پيشوائى كل گرديد . او خط مشى و رويهء اين فرقه را به كلى تغيير داده خودش را يكنفر مسلمان ارتدوكس اعلام داشت و با ناصر خليفه و ساير اميران مسلم مجاور ارتباط دوستانه پيدا نمود و نيز با جلال الدين شجاع خيوه بعدا خود را دوست و متفق ساخت ، ليكن از سطوت و هيبت چنگيز در ترس و بيم بوده و لذا هيئتى بسفارت بنزد او فرستاد . در 1220 ميلادى او ناگهان مرد و احتمال دارد كه مسمومش كرده باشند . جانشين او و آخرين ( استاد بزرگ ) سيدنا موسوم به ركن الدين طفلى نه ساله بود . او در 1238 ميلادى هيئتى بسفارت باروپا فرستاد ( تا از آنجا براى دفع مغول كمك گيرد ) ليكن بنا بگفته ماتيوپاريس با نمايندگان مزبور با كمال سردى و بىاعتنائى رفتار شد و پيشنهادات آنها رد گرديد . يك مأمور سياسى بدربار هنرى سوم انگلستان حضور يافت و براى دفاع طريقهء اسمعيلى يارى خواست ولى اسقف منچستر كه اينخبر را شنيد شرحى بقرار زير بيان نمود كه آن گوئى حاكى از احساسات عمومى مىباشد « بگذاريد اين سگان همديگر را بدرّند و نسل هم را كاملا براندازند ، آنوقت ما بر خرابه‌هاى بلاد ايشان بنيان آئين عمومى كاتوليك را پى بگذاريم ، در آنصورت دنيا يك چوپان و يك گله بيش نخواهد داشت . »\r\n\r\nانهدام فرقهء اسماعيليه 654 ه ( 1256 )\r\nهولاگو قوه و قدرت آن را داشت كه تمامى قلاع و مستحكمات اسماعيليان را جزئا و كلا مورد حمله و هجوم قرار دهد و چون سيّدنا عملا داراى قشون صحرائى نبود طبعا فرقهء مزبور محكوم بزوال و فنا گرديد . اين حمله و هجوم از خاف و تون شروع شده و منتهى به تسخير هر دوى آنها گرديد و تمامى سكنه باستثناى دختران خوبصورت چندى بقيه را قتل‌عام كردند .\r\nركن الدين در حال يأس و نوميدى كه سزاوار آن بود بسيارى از قلاع خود را تسليم نموده و در آخر پايتخت خويش الموت و شخص خودش تسليم شده و مغولان به آسانى توانستند آنها را ريشه كن كنند . در خراسان و نيز در ايالت كرمان چند صد تن از پيروان اين مذهب هنوز باقى هستند كه تا اندازه‌اى تحت حمايت مأمورين انگليسى قرار دارند . « 1 »\r\n\r\n\r\n","description":"","footnote":"\r\n( 1 ) - در فصل هفتاد و هفتم شرحى راجع به ياغىگرى آقا خان ليدر اسماعيليان در ( ميانى ) قرن نوزدهم ذكر شده است . ( مؤلف )\r\n","page_name":" 133 ","page_number":156},
  {"content":"\r\n\r\n\r\nتاراج بغداد و اعدام خليفه 656 ه ( 1258 )\r\nهولاگو از همدان كه آن را مركز ستاد ارتش قرار داده بود پس از سركوبى و قلع‌وقمع فرقهء اسمعيليه پيغاماتى به خليفه المستعصم بالله فرستاده و تقاضاى قبول ايلى از وى نمود و بنزد خويش او را طلبيد تا در پائيز 1257 ميلادى يا بعد از يكسال از اتمام حجة اولى ، خود اين شاهزادهء مغول پس از ترديد و تامل زياد و شور و مشورت با ارباب هيئت و نجوم بالاخره به طرف غرب روانه گرديد تا با معاونت و همكارى بايدو از سمت شرق به بغداد حمله‌ور گردد ، چه بنامبرده دستور داده شده بود كه از طرف شمال حركت كرده و از سمت غرب حمله به برد و منظور از اين نقشه و عمليات هم آن بود كه نگذارند خليفه به طرفى فرار كند . بايد دانست كه المستعصم بالله مردى نالايق و بىعزم و اراده و نيز پر از غرور و نخوت بى جا بود . او بجاى اينكه از اين وقت زياد و فرصتى كه عيش پسندى و راحت‌طلبى هولاگو به او داده بود استفاده كند ، نه در تهيهء قوا و فراهم كردن سپاه قدم مناسبى برداشت و نه درهاى خزائنش را براى مصارف قشون گشود و بالاخره بايد گفت كه آخرين سلسلهء عباسى يك شخص ناقابل و پست و فاسدى بوده است .\r\nدو لشگر فوق الذكر مغول بالغ بر يكصد هزار تن بوده در صورتى كه خليفه در نتيجهء خست و لئامت و نيز ابلهى و حماقت نتوانست بيش از يك پنجم نيروى مزبور براى خود نيرو تهيه كند . لشكريان خليفه در تكريت كه در آنجا پل دجله را خراب كرده بودند مقاومتى بخرج داده و باز در دجيل مقابل دشمن ايستادگى و پايدارى نموده ، ليكن مغولان در شب مثل بلاى ناگهانى به اردوى مسلمانان هجوم برده و همگى را تارومار كردند و فقط معدودى توانستند از بلا جسته به طرف بغداد فرار كنند . آنگاه مغولها به طرف بغداد قلب اسلام پيش رفتند و قسمتى از ديوارهاى شهر را بحمله و يورش گرفتند .\r\nاينجا خليفه ناچار براى صلح يا جلب نظر پيشواى مغول دست باقداماتى زده و بالاخره مثل بسيارى از ديگر شكارهاى گمراه و فريب خوردهء نيرنگ مغول بدام افتاده و تسليم گرديد و در خصوص مرگ او مطابق اقوال مورخين اسلام ويرا در جوالى پيچيده زير سم اسبان پايمال و يا با چوب و چماق انقدر زدند تا له گرديد و اين روايت نبايد دور از\r\n\r\n","description":"","footnote":"","page_name":" 134 ","page_number":157},
  {"content":"\r\n\r\nمحاصرهء بغداد بدست هولاگو\r\n\r\n","description":"","footnote":"","page_name":" 135 ","page_number":158},
  {"content":"\r\n\r\nحقيقت باشد ، چه ريختن خون شاهزادگان و سلاطين مخالف عادات و رسوم مغول بوده - است . معذلك شرحى كه درينخصوص در كمبلولانگفلو « 1 » درج است نميشود آن را ناديده گذاشت و گذشت و برطبق اين گفتار ، خليفه در حملهء ناگهانى وى بر محاصره‌كنندگان از بغداد خارج شده و در كمين‌گاهى گرفتار و بدست هولاگو اسير افتاده است . پس از آن منظومهء مزبور چنين ميسرايد .\r\n« هنگامى كه ما دم دروازه سوار شديم ، برجى را ديديم كه آن را برج طلا ميگفتند ! چه خليفه دولت و ثروت بىپايانش را در آنجا پنهان كرده بود ، مانند كيسه‌هاى گندم در انبار غله او آنها را توده كرده و به روى هم انباشته و تلى بلند تشكيل داده بود .\r\nدر آن مكان اين لئيم آهسته مىخراميد كه آن توده‌هاى زر را احساس كند و از آن صحت و سلامتش را برقرار نمايد ، با چشمان گرسنه‌اش جواهرات را كه مثل تابش كرمك شب‌تاب يا مانند چشمهاى پلنگ در تاريكى ميدرخشيد نگاه خيره و حسرت - آميز كند ! ! »\r\n« من به خليفه گفتم تو پير شدى و نيازى باينهمه زر و سيم نيست ، لازم نبود تو آنها را در اينمكان توده كرده و مخفىسازى تا اينكه معركهء جنگ گرم و نزديك شود ، بلكه لازم بود اين ذخائر بيمصرف را در سراسر كشور بريزى تا تيغهاى آبدار درآمده و عزت و شرافت و احترامت را بطور كامل نگاه دارى ، اين دانه‌ها دانه‌هاى گندم نيست و شمشهاى سيم را نميتوان خورد . اين جواهرات و مرواريد و دانه‌هاى قيمتى نميتوانند دردهاى استخوان تو را بهبود بخشند و نيز نمىتوانند پاى اجل مرگ را از صعود به بالاى اين برج مانع شوند .\r\nپس زنبور نر عسل را در سياه‌چال او محكم بسته و يكه و تنهاش گذاشتم كه بخورد و زنده ماند ، در خانه‌هاى عسل كندوى طلائى او نه هيچ خواهش و تمنا و نه داد و فرياد يا ناله و زارى برخاست و نه خليفه را كسى بار ديگر زنده ديد « 2 » »\r\n\r\n\r\n","description":"","footnote":"\r\n( 1 ) - كمبلو نام منظومه است و آن از تراوشهاى طبع لانگفلو شاعر معروف انگليسى است . مترجم\r\n( 2 ) - گوئى گذارشهاى ماركوپولو راجع به بغداد است كه به لانگفلو القاء شده و اين منظومه را گفته - است . ( مؤلف )\r\n","page_name":" 136 ","page_number":159},
  {"content":"\r\n\r\nغارت بغداد مدت يكهفته دوام داشت كه در ظرف اينمدت يك ميليون از سكنهء آن مقتول و رهسپار ديار عدم گرديدند . صاحب كتاب الفخرى كه در چهل و چهار سال بعد از اين واقعه آن را تأليف نموده چنين مينويسد « پس از آن دست بيك كشتار عمومى سريع و نهب و غارت عظيم و شكنجه و عذاب بيحد و حصرى زده شد كه هيچ گوشى تاب شنيدن اجمالى از آن را ندارد پس چه گمان مىبريد به تفاصيل و جزئيات آن ! ! وقايعى رخداده كه من ميل ندارم آنها را ذكر كنم و بنابرين هرطور كه ميخواهى خيال كن ولى از من شرح قضيه را مپرس ! » همچنين قصيدهء مطولى كه در مرثيهء مستعصم گفته شده و آن عنوان فصل قرار گرفته است هرچند كه آن بيشتر جنبهء رسمى دارد معهذا بسيار سوزناك و تألم‌آور مىباشد . بايد دانست كه بغارت رفتن بغداد يكى از مخوف‌ترين و وحشت‌انگيزترين وقايع تاريخ اسلام بشمار آمده و ابدا نميتوان آن را با غارت مرو و هرات طرف نسبت قرار داد ، زيرا كه اين شهر مركز مسلمانان روى زمين شناخته ميشد و بواسطهء برانداختن خلافت زياده از ششصد سال بعد از تأسيس اسلام و نيز بواسطهء تباهى و بر بادى گنجينه‌هاى نفيس علمى و فنى و بالاخره بواسطهء قتل‌عام همهء ارباب علم و هنر از هرطبقه و صنف صدمه و زيان غير قابل جبرانى كه به تمدن اسلامى وارد شد بدرجه‌اى بوده كه آن خارج از شرح و بيان مىباشد . آفتاب تمدن اسلام در آنوقت در تمام روى زمين تابان و درخشان بوده است و از اين ضربت مهلكى كه بر پيكر او وارد آمد ديگر نتوانست به خود آمده و بهبود يابد و اين طوفان سهمگين كه تمام درهاى ترقى و پيشرفت را به روى مسلمانان بست و آنها را بقهقرا سوق داد مشكل است آن را تشريح و تحقيق نمود و هرقدر در اطراف آن مبالغه شود كم است و منباب مثال ميگوئيم زبان عرب كه در اروپا با لاتين همدوشى ميكرد بتدريج اهميت و مقامش را از دست داد .\r\n\r\nسالهاى اخير هولاگو خان و مرگ او 663 ه ( 1265 )\r\nهولاگو بعد از تسخير بغداد ( كه مخصوصا به همين عنوان نامش در خاطرها مانده ) مدت هفت سال زنده بود . وى در اينمدت پادشاه مسّلم ايران شمرده ميشد . او بعلاوه حلب را گرفته و تا\r\n\r\n","description":"","footnote":"","page_name":" 137 ","page_number":160},
  {"content":"\r\n\r\nحدود شام تاخته تا در 1260 ميلادى بعد از حركت وى لشكريان مغول بدست مملوكين مصر شكست خوردند و اين شكست چنان كه هوارت « 1 » مينويسد مصر آخرين پناگاه فرهنگ و ترقى و تهذيب اسلامى را از حملهء مغول نجات داد .\r\nمراغه واقع در زاويهء شمال غربى ايران كنونى از طرف اين شاهزادهء مغول پايتخت انتخاب شده و نظر بعلاقه و عقيده‌اى كه بعلم نجوم داشت كه طالع اميران و پادشاهان را از آن معلوم ميداشتند رصدخانهء معروف را كه خرابه‌هاى آن هنوز پيدا و نمودار - است در آنجا بنياد نهاد . در جريان سالهاى اخير هولاگو طغيانى در فارس رويداد ، ليكن اتابك سلجوق شاه در كازرون بين راه بوشهر و شير از دستگير شده و بسرعت تمام اعدام گرديد . در شمال ايران صلح و آرامش حكمفرما بوده است و جهتش هم اين است كه سرزمين مزبور به كلى ويران شده و ( بقية السيف ) خائف و ترسوئى باقى گذارده شده بود و بنابرين هولاگو در صلح و آرامش درگذشت و در جزيرهء طالا « 2 » واقع در درياچهء رضائيه كه در آنجا اموال و دولت‌هاى بىپايان اسمعيليه و خلافت را جمع كرده بود مدفون گرديد . كمى بعد از اين زوجهء اصلى او دوقوز خاتون كه از طائفه كرائيت و يكنفر مسيحى نسطورى بود از دنيا رفت و اين بواسطهء نفوذ اين زن و رعايت خاطر وى بوده است كه هولاگو از عيسويان حمايت ميكرده و آنها را به كارهاى مهم ميگماشت . بيشك در نتيجهء همين حمايت و محترم داشتن عيسويان بود كه در 1260 ميلادى پاپ نامه‌اى به هولاگو نوشت و از تمايلى كه او نسبت بمذهب كاتوليك ابراز داشته بود اظهار شعف و شادمانى كرد .\r\nاز خصائل و صفات مميزهء هولاگو چيزى كه خوب و پسنديده باشد هيچ خبر نيست ، محققا او مثل ساير افراد نژاد خويش ستمگر و بيرحم و محيل و دغا پيشه بوده است و بقرار معلوم بغايت هوسران و معتاد بعيش و عشرت بود ، چنانچه در اينموقع يك خليفهء قوى و ثابت و محكمى در بغداد حكمرانى ميكرد ظن قوى ميرود كه لشكريان او يعنى\r\n\r\n\r\n","description":"","footnote":"\r\n( 1 ) -  Howorth \r\n( 2 ) -  Tala \r\n","page_name":" 138 ","page_number":161},
  {"content":"\r\n\r\nتاتارها شكست خورده و برميگشتند ، ليكن از خوش اقبالى او در الموت و بغداد هردو سروكار با اشخاصى پيدا نمود كه سست و ضعيف و بىكفايت و نالايق بودند و اين يك اتفاق خاصى است كه هولاگو خان مؤسس يك سلسله در ايران باسم فاتحى شهرت پيدا نموده كه خط سير تاريخ عمومى دنيا را تغيير داده و به كلى آن را عوض كرده است .\r\n\r\n","description":"","footnote":"","page_name":" 139 ","page_number":162},
  {"content":"\r\n\r\nسكهء ارغون\r\n\r\nفصل پنجاه و هفتم ايلخانان وحشى ايران\r\nداود برادر بدربار ما حضور يافت و مراسلاتى را كه توسط نمايندگان سياسى شما به پدر روحانى و ديگر سلاطين فرنگ فرستاده شده بود تقديم داشت ، در اين نامه‌ها بدين نكته متوجه شديم كه شما به مذهب كاتوليك علاقه پيدا نموده و در نظر گرفته‌ايد كه ارض مقدس را از چنگ دشمنان مذهب مسيح خارج سازيد ، ما دعا ميكنيم كه شما توفيق يافته اين مرام عالى و مقصد بزرگ را بموقع اجرا بگذاريد .\r\nما نمىتوانيم در اين هنگام موقع ورود خودمان را در ارض مقدس و نيز راجع به حركت مسيحيان خبر قطعى بشما بدهيم ، زيرا از طرف پاپ اعظم هنوز چيزى در اين باب مقرر نشده است . ( جواب ادوارد اول انگلستان به اباقا خان . مورخهء 26 ژانويه ( 1275 ) 1274 .\r\n\r\nاباقا خان 663 ه 680 ه ( 1265 - 1281 )\r\nاباقا خان فرزند ارشد هولاگو با همان تشريفات و آداب و رسومى كه در جلوس خاقان به عمل آمده بود بجاى پدر نشست ولى تا وقتى كه تصويب انتخاب او از طرف قوبيلاى نرسيد او جلال و شكوه خانى و سلطنتى اختيار ننمود . اولين كار او اين بود كه دختر طبيعى امپراطور روم شرقى پالئولوگوس « 1 » را كه مريم نام داشت به عقد ازدواج خويش درآورد .\r\n\r\n\r\n","description":"","footnote":"\r\n( 1 ) -  Paleologus \r\n","page_name":" 140 ","page_number":163},
  {"content":"\r\n\r\nمشار اليها را پدرش براى هولاگو عروس كرده روانه داشت و او بعد از شنيدن خبر فوت هولاگو مسافرت خود را بدربار مغول ادامه داد . « 1 » وى به دسپنا « 2 » يا شاهزاده خانم ، معروف مىباشد . اين اتحاد و ائتلاف يك نشانهء بارز و برجستهء اين اوان بوده است .\r\n\r\nحمله و هجوم از طرف روسيه 664 ه ( 1266 )\r\nكمى بعد از جلوس اباقا خان « 3 » ولاياتش مورد تجاوز و تهاجم واقع گرديد . جنگى سخت و مأيوسانه در وادى كر روى داد ولى مهاجمين در آخر مراجعت كردند و اباقا خان براى حفاظت مدخل و معبر شمالى كه دشمن نتواند از آنجا داخل خاك او بشود حكم كرد در خارج\r\n\r\n\r\n","description":"","footnote":"\r\n( 1 ) - توضيح اينكه هولاگو در اواخر عمر از امپراطور روم شرقى ميخائيل پالئولوگوس خواست كه يكى از دختران خود را بزوجيت به او بدهد . امپراطور روم به اين ازدواج رضا داد و مريم دختر خود را با چند نفر همراه و مقدارى هدايا از قسطنطنيه به طرف ايران فرستاد . همين كه ايشان به شهر قيساريه از بلاد اناتولى رسيدند هولاگو مرد و چون مراجعت بقسطنطنيه صعوبت داشت فرستادگان امپراطور روم شرقى بايران آمدند و اباقا آن دختر را به عقد خود درآورد و چنين شهرت يافت كه اباقا نيز قبل از ازدواج به خواهش آندختر آداب تعميد بجا آورده و قبول دين مسيح نمود . مأخوذ از تاريخ مفصل ايران تأليف آقاى اقبال ( مترجم )\r\n( 2 ) -  Despina \r\n( 3 ) - اينك براى روشن كردن نسبت و خويشى بين ايلخانان مختلف ، جدول زير را كه ماخوذ از طبقات سلاطين اسلام است به نظر خوانندگان ميرسانيم . ( مؤلف )\r\n","page_name":" 141 ","page_number":164},
  {"content":"\r\n\r\nكر خندقى عظيم حفر كنند و بعد آن را محصور كرده و مستحفظ و پادگان گذاشت .\r\n\r\nهيتون پادشاه ارمنستان و بيبرس سلطان مصر 665 - 664 ه ( 167 - 1266 )\r\nاباقا خان نيز سياست تدافعى اختيار نموده به پادشاه ارمنستان عملا كمك و مساعدتى ننمود و نامبردهء اخير ناچار گرديد مطابق شرائط و قراردادش با بيبرس سلطان مملوك بحرى عمل كند .\r\nسلطان مملوك بعد از پيروزى يافتن بر صليبيان و گرفتن قيساريه و ديگر ولايات و شهرها از آنها حمله به كليكيه برده و يك لشكر ارمنستان را شكست داده وليعهد ارمنستان را اسير گرفت . قرارداد صلح در آخر بواسطهء تسليم داشتن ولايات مختلف چندى بسته شد و اباقاآن به هيچكدام از آنها اعتراضى نكرد ، چه از مشرق تجاوز و تهاجمى به خاك او شده و ناچار بود تمام قواى خود را براى مواجههء با حريف بدانطرف سوق دهد .\r\n\r\nحمله به خراسان بدست براق 668 ه ( 1270 )\r\nدر 1265 ميلادى قوبيلاى ماوراء النهر را به براق نوهء جغتاى بدين شرط واگذار كرد كه او به قيدو نوهء اوگتاى كه از شناسائى وى بخاقانى استنكاف كرده بود حمله به برد . چهار سال بعد از اين قضيه اين دو شاهزاده باهم صلح كرده و ضمنا تصميم گرفته شد كه براق با كمك قيدو به خراسان حمله‌ور شود ، نامبرده تا نيشابور پيشرفته و آن ولايت را بدون معارض يا مقاومت سختى به باد غارت داد .\r\nليكن اباقا در اين ميانه به تهيه و جمع‌آورى قوا اشتغال داشته و به زودى او از همان جادهء اصلى كه بخراسان ميرود طرف شرق روانه گرديد ، او در ورودش به ناحيهء بادغيس قسمت شمال هرات سفرائى بنزد براق فرستاد و در ضمن پيشنهاد صلح ولايات غزنه و كرمان را به او واگذاشت ولى اين پيشنهاد رد گرديد . اباقا اينوقت دست به نيرنگ و حيله زده و چنين بدشمن وانمود كرد كه براى دفاع مرزهاى غربى عازم بازگشت است ، اين تدبير او بدين اردوكشى نتيجهء قطعى بخشيده و مقصودى كه بود حاصل گرديد ، به اين معنى كه آنها مورد تعقيب واقع شده و يك جنگ سخت مأيوسانه‌اى در نزديكى هرات بين فريقين\r\n\r\n","description":"","footnote":"","page_name":" 142 ","page_number":165},
  {"content":"\r\n\r\nدرگرفت . جناح چپ اباقا شكست خورده و رو بهزيمت نهاد ، ليكن جناح راست و قلب لشكر او بر مغولان جغتاى حملهء سخت برده و آنها را از هم پراكنده و منهزم ساخت .\r\nبراق از اسب بر زمين افتاده و نزديك بود گرفتار و دستگير شود ، ليكن از خطر جسته و بسلامت خود را به بخارا رسانيد و در آنجا داخل دين اسلام گرديد . او براى سركوبى و انتقام كشيدن از ليدران و افسرانى كه به او خيانت كرده ويرا تنها گذاشتند بجمع‌آورى سپاه پرداخت ، ولى هرگز نتوانست از صدمه و خسارت شكستى كه خورده بود بيرون آيد .\r\nوى چند ماهى بعد از اين شكست درگذشت .\r\n\r\nيوسف شاه اول اتابك لرستان\r\nاباقا فتح و پيروزى خودش را دنبال نكرد ، بلكه بلافاصله به طرف آذربايجان برگشت . هنگاميكه از نزديكى قزوين عبور ميكرد ناگهان مورد حملهء جمعى از ديالمه گرديد . يوسف شاه اتابك لرستان كه بشكست براق مادتا كمك كرده بود فورا به مهاجمين حمله برده ارباب بزرگش را از خطر نجات داد و ارباب بزرگ هم روى قدردانى و حق‌شناسى سه ولايت سرحدى لرستان را بحوزهء امارت او اضافه نمود .\r\n\r\nويران خوارزم و ماوراء النهر بدست اباقا 671 ه ( 1272 )\r\nبعد از مرگ براق و آشوب و فتنه‌هائى كه در آن نواحى بروز كرد اباقا بصوابديد وزيرش قشونى بخوارزم و ماوراء النهر به قصد تاخت و تاز و قتل و غارت فرستاد ، چه وزير نامبرده خاطرنشان ساخت كه اين اقدام براى حفاظت خراسان بهترين طريق مىباشد ، خلاصه شهرهاى آسياى مركزى كه از طوفان سهمگين مغول ميرفت جانى به خود گرفته و قد علم كند بار ديگر خراب و ويران گرديد و چون چوپا و قيان دو پسر الغو سه سال بعد - از اين بخارا را بباد غارت دادند اين شهرستان شوره‌بخت تا هفت سال ويران و خراب افتاد .\r\n\r\nجنگ ابلستين « 1 » 675 ه ( 1277 )\r\nحال برميگرديم به طرف غرب و مينويسيم كه جنگهاى موفقانهء بيبرس بالاخره اباقا را مجبور ساخته بر خلاف ميل خود نيروئى از مغول براى دفاع ولايات غربى فرستاد . بيبرس با تمام لشكريان\r\n\r\n\r\n","description":"","footnote":"\r\n( 1 ) -  Abulistin \r\n","page_name":" 143 ","page_number":166},
  {"content":"\r\n\r\nخود حمله به آسياى صغير برده و از حلب به طرف شمال پيش رفته و در ابلستين به نيروى مغول كه بالغ بر يازده هزار نفر كه جماعتى از تركان و نيز دسته‌اى از گرجيان وى را حمايت ميكردند مصادف شده و بالاخره جنگ بين دو لشكر شروع گرديد ولى بدين ترتيب كه جناح چپ مغول حمله بقلب مصريان برده كه آن در نتيجه بجناح راست فشار و زور آورده در صورتى كه در همين هنگام جناح چپ مصرى از نظم و ترتيب افتاد و دچار اختلال گرديد . اينجا بيبرس فرمان حملهء عمومى و دسته جمعى داد ، مغولان از اسب پياده شده و بارش تيرهاى كشنده آنها بناى باريدن را گرفت ولى مسلمانان بانك جهاد برآورده و براى كسانىكه كشته ميشوند مژدهء بهشت و نعيم ابدى داده بمغولان حملهء سخت بردند و با دادن تلفات بيش از يك نيمه از عدهء خودشان مغولان را از ميدان خارج ساخته و همه را تارومار كردند .\r\nبيبرس « 1 » با تشريفات فتح و پيروزى وارد قيساريه شد و در آنجا انتظار داشت كه شايد امراى آسياى صغير به خدمت او بيايند ولى وقتى كه معلوم گرديد كه از خوف اباقا جرئت اين كار را ندارند بدمشق برگشت و در همانجا مرد . اباقا ديد ديگر موقع گذشته كه اين مصيبت و بلا را جبران نمايد از وسط آسياى صغير حركت كرده كسانى كه در انجام وظايف خود تعلل ورزيده بودند به طرز خيلى سخت و فجيعى تنبيه و مجازات كرده و در بازگشت بايران حكمران آسياى صغير را بملاحظهء رنجش و خشم زنان بيوهء سربازان شكست خورده و تشفى قلب آنان قربانى كرد .\r\n\r\nجنگ حمص 680 ه ( 1281 )\r\nاباقا كه با كمال بىصبرى درصدد بود كه شكست فلاكت‌بار ابلستين را تلافى كرده و از دشمن انتقام بكشد از اغتشاش و آشوبى كه در مصر رويداد استفاده كرده و بسوريه حمله‌ور گرديد و در نزديكى حمص قرب مقبرهء خالد سردار بزرگ اسلام جنگ بزرگى درگرفت . اينجا هم نظير ابلستين پيكار با حملهء به جناح يسار مغول آغاز شد كه آن هرچند دفع گرديد ولى مصريان به نوبت خود حمله برده جناح يسار مغول را منهزم و پراكنده ساختند ، ليكن در مقابل اين\r\n\r\n\r\n","description":"","footnote":"\r\n( 1 ) -  Baybars \r\n","page_name":" 144 ","page_number":167},
  {"content":"\r\n\r\nمظفريت جناح يسار آنها بدست جناح راست مغولان شكستى سخت خورد و تا دروازه - هاى حمص از طرف مغولان تعقيب شدند . در اين هنگام مغولان مشغول غارت گرديده و منتظر قشون عمده گشتند كه در غلبه و پيروزى آنان جاى حرف نبوده است . ولى در اينميانه قلب لشكر مغول تحت فرمان منگوتيمور شكست فاحشى خورده و مغولان رو بهزيمت نهادند و بالنتيجه مصريان غالب آمدند . تلفات مغولان در تعقيبى كه از آنها از طرف دشمن شد خيلى سنگين بود « 1 » و اين آخرين اردوكشى تحت فرمان اباقا خان بوده و او در سال بعد مرد .\r\n\r\nمراودهء اباقا خان با اروپا\r\nدنياى مسيحيت كه نمايندهء آن پاپ بود همانطور كه سابقا ذكر نموديم با مغولان كه از مسيحيان علنا حمايت ميكردند مراودهء دوستانه را آغاز نهاد و در تعقيب آن در اين دوره مكاتبات زيادى با اباقا شده كه بيشتر آن نگهدارى شده و در دسترس ما مىباشد و از جمله نامه‌اى - است كه از طرف ادوارد اول انگلستان نوشته شده و آن نظر باهميت خاصى كه دارا مىباشد عنوان فصل قرار گرفته است . در تعقيب اين رويه پاپ در 1278 ميلادى هيئتى مركب از يك عده رهبان بسفارت بدربار اباقا و نيز دربار خاقان فرستاد . اگرچه هيئت مزبور در ايران تصور ميرود كه در نتيجهء بذل مساعى بموفقيت‌هائى نائل آمده ولى در شرق اقصى نتوانست رسوخ يافته و موفقيتى حاصل كند .\r\nبيشك مسلمانان دشمن مغولان و مسيحيان هردو بوده‌اند و چون هيتون پادشاه ارمنستان و گرجيان از متحدين وفادار ارباب بزرگ خود بودند كه لااقل يكى از زنان وى مسيحى بوده است در اين ترديدى باقى نمىماند كه يگانه منظور و مقصود آنها از اين ارتباط و مراوده اين بود كه باهم بر عليه اسلام و منابع نفوذ و اقتدار آن توحيد مساعى نمايند .\r\n\r\n\r\n","description":"","footnote":"\r\n( 1 ) - راجع به اين جنگ يك گزارش معاصر و جالب توجهى كه شكست مغولان را مينمايد چندان سخت نبود از يك نامه‌اى بدست آمده كه جوزف د . كانسى يكنفر راهب نظامى كه براى ادوارد اول پادشاه انگلستان نوشته است ، ترجمه‌اى از نامهء مزبور و نيز جواب آن در كتاب هوورث جلد 3 صفحهء 763 درج مىباشد . ( مؤلف )\r\n","page_name":" 145 ","page_number":168},
  {"content":"\r\n\r\n\r\nمسافرت ماركوپولو در ايران 1271 ميلادى\r\nيك نتيجهء خوب كشورگشائى مغول ( كه شايد آن تنها نتيجه باشد ) اين است كه وقتى كه اخلاف و نسلهاى اين فاتحين رو به تمدن نهادند مايل شدند كه خرابيهاى پدران و اجداد خودشان را مرمت كنند ، تقريبا تمامى آسيا اينوقت به روى مسافرين و جهانگردان دنيا باز بوده - است . در اينجا ما ميسيون كارپينى و روبروكى را بطور شاهد مثال ذكر ميكنيم كه از ممالك و نقاط بعيده در آسيا و نيز از اروپا قطع مسافت كرده وارد قراقورم شده‌اند ، اين هيئت‌هاى تبليغى بطور حتم بايد از اوضاع همديگر بيش‌ازپيش مطلع شده باشند . بايد دانست نمونه‌اى كه آنها داده بودند بعدا بازرگانان متهور و سانحه‌جوى كه بزرگترين ايشان ماركوپولو « 1 » معروف « پدر جغرافى » مىباشد پيروى از آنها نموده و همان نقشه و مرام و منظور را تعقيب كرده‌اند . اينمطلب جالب‌توجه است كه سه نفر از جغرافىدانان دوره‌هاى باستان از ايران سخن رانده‌اند كه عبارتند از : 1 - هيرودوت كه در مائه پنجم قبل از ميلاد ميزيست . 2 - شانگ‌قين « 2 » كه در سدهء دوم پيش از ميلاد حيات داشت .\r\n3 - ماركوپولو كه در قرن سيزدهم ميلادى زنده بود ولى كلام اينجاست كه نامبردهء اخير زبان آنكشور يعنى ايران را ميدانست و به خوبى تكلم ميكرده است و قطع نظر از هر تطبيقى كه ميتوان در اينجا برقرار نمود « 3 » ارزش واقعى اطلاعاتى كه بما داده قابل ملاحظه مىباشد . چنان كه از همين اطلاعات و مواد حاصلهء از اين دو جهانگرد و سياح اروپائى است كه\r\n\r\n\r\n","description":"","footnote":"\r\n( 1 ) - از كتاب‌هاى راجعهء باينموضوع كه مستند باشد « مسافرت ماركوپولو » يول  ( Yule )  است كه بهترين و جالب‌ترين كتابى است تاكنون در اينموضوع نوشته شده است . چاپ سوم كتاب بوسيلهء پروفيسور هنرى كوردير انتشار يافته كه گفتارش دربارهء چين سند است ولى دربارهء ايران نه ، من در كتاب ده هزار ميل فصل 23 راجع به مسافرت ماركوپولو در داخل ايران صحبت داشته‌ام و در مجلهء انجمن جغرافيائى همايونى شمارهء 26 ( 1905 ) اينمسئله را مطرح بحث قرار داده‌ام كه آيا او بغداد را ديدار كرده است ، چنان كه يول و كوردير بر آن رفته‌اند . بنظرم كه او ديدار نكرده باشد و اين از طرف بيزلى در كتاب خودش جلد سوم صفحهء 49 تأييد شده است . ماركوپولو در واقع با پدر و عمش سفر كرده است . ( مؤلف )\r\n( 2 ) -  Changkien \r\n( 3 ) - يعنى آنچه را كه دربارهء ايران آن روز گفته با امروز ميتوان تطبيق كرد . مترجم\r\n","page_name":" 146 ","page_number":169},
  {"content":"\r\n\r\nيك تصوير حسّاس و روشنى ميتوانيم از اين كشور كشيده تقديم خوانندگان كتاب نمائيم .\r\nماركوپولو سفر معروفش را در داخل آسيا بچين از ( لاذقيه ) « 1 » خليج اسكندرون شروع كرده بود و در نزديكى تبريز آنجائى كه چند سال قبل از اين يك نوآباد ونيسى در آنجا دائر شده داخل ايران گرديده است . او مينويسد كه سكنهء آنجا از طريق بازرگانى ، صنعت و حرفت و اقسام هنرهاى يدى گذران ميكنند . انواع پارچه‌هاى ابريشمى و زرى بسيار نفيس و گرانبها ميبافند . وضع شهر چنان خوب و شايسته است كه از هند ، بوداس « 2 » ( بغداد ) و گرمسير و بسيارى از بلاد ديگر مال التجاره وارد آنجا مىشود و از سوداگران و بازرگانان لاتين خاصه ژنوا براى خريد كالا و معاملات ديگر ، بسيارى به اين شهر رو مىآورند . ماركوپولو تبريز را در ضمن توصيف بغلط جزو عراق بشمار آورده و همينطور اشتباها تصور كرده كه آن خارج از ايران مىباشد . دربارهء ايران او چنين مينويسد :\r\n« ايران كشورى است پهناور كه در سالف ايام داراى نام بلند و مشهور و نيز مقتدر بوده - است ولى حالا تاتارها آن را خراب و نيست و نابود كرده‌اند . او شهر ديگرى را نيز توصيف مىكند كه آن سبا است و اين همان ساوهء كنونى و نظر بشباهت اين نام بلفظ « شبع » محتمل است سه نفر مجوسى از آنجا بستايش منجى نوزاد ( مسيح ) رفته باشند . « 3 »\r\nماركوپولو گمان كرده كه در ساوه داخل ايران شده است و او آن سرزمين را توصيف كرده مينويسد كه آن به هشت حوزهء اقتدار يا قلمرو تقسيم شده است و بايد دانست كه اين قسمت از بيان او به كلى غلط است كه آن حتى احتياج بشرح و بيان هم ندارد .\r\nمخصوصا او شرحى راجع به حيوانات سوارى كشور از قبيل اسب و الاغ نوشته و ميگويد كه از مال ساير ممالك دنيا مرغوب‌تر و قشنگ‌تر ميباشند . در دنبالهء اين بيان او چنين مينويسد « در هرشهرى پيشه‌وران و هنروران زيادى هستند كه از محل پيشه و هنرهائى\r\n\r\n\r\n","description":"","footnote":"\r\n( 1 ) -  Lajazzo \r\n( 2 ) -  Boudas \r\n( 3 ) - كثرت شتران و جمازگان مديان و عيفه ترا خواهند پوشانيد جميع اهل شبع خواهند آمد و طلا و بخور آورده به تسبيح خداوند بشارت خواهند داد ، جميع گله‌هاى قيدار نزد تو جمع خواهند شد و قوچهاى بنا پوت ترا خدمت خواهند نمود بمذبح من با پذيرائى برخواهند آمد و خانهء جلال خود را زينت خواهم داد باب 60 اشعيا آيهء 6 و 7 ( مؤلف )\r\n","page_name":" 147 ","page_number":170},
  {"content":"\r\n\r\nكه دارند زندگى ميكنند . پارچه‌هاى زرى و ابريشمى از هررقم ميبافند . پنبه به حد وافر وجود دارد و در خود كشور هم توليد مىشود و نيز گندم ، جو ، ارزن ، شراب و اقسام ميوه‌جات بكثرت تربيت ميشوند .\r\nاز سابه باسبا اين جهانگرد ونيسى به كاشان رفته كه در مخمل و حريرآلات معروف بوده و آنجا را گردش كرده است و از آن مركز بازرگانى او به يزد رفته است . از يزد به كرمان دو راه وجود دارد كه نگارنده از هردو راه سفر كرده‌ام و بطوريكه تشخيص داده‌ام سياح ونيسى و همراهان او از جادهء زيادتر شرقى يعنى از راه بافق يا بافد بكرمان رفته‌اند .\r\nدر اينراه نه‌فقط نخلهاى خرما كه ماركوپولو اشاره به آن كرده است امروز وجود دارد ، بلكه جادهء ديگر يعنى جنوبى ارتفاعش بدرجه‌اى است كه نخل خرما ممكن نيست در اين ارتفاع تربيت شده و بثمر برسد . از كرمان كه او دوبار و حتى سه بار ديدار و سياحت كرده است مبسوطتر از ساير شهرهاى ايران صحبت داشته است . شرحى از معدن فيروزه و فولاد آن ذكر شده كه امروز در هيچيك از دو معدن مزبور كسى كار نميكند ، ليكن « سوزن‌كارى قشنگ و زردوزى پارچه‌هاى ابريشم رنگارنگ با تصاوير حيوانات ، طيور ، اشجار ، ازهار و رياحين و الگوهاى مختلف ديگر » هنوز رواج دارد . بايد دانست كه شالهاى زركارى كرمان كنونى در همه‌جا مشهور مىباشد .\r\nاز كرمان به كامادى « 1 » واقع در درهء جيرفت كه سياح ونيسى به آن اشاره كرده يول « 2 » جاده‌اى را كه اين سياح از آن عبور كرده نتوانسته است تعيين كند و تمامى اين بلوك در نقشه سفيد بوده تا در 1895 ميلادى نگارنده جادهء ماركوپولو را كشف نموده و معلوم داشتم كه آن از وسط اراضى مرتفع كوهستانى ساردو « 3 » به تنگهء سربيزن « 4 » كشيده شده و از آنجا بسرعت از وسط دلفارد به شهر قديمى جيرفت سرازير مىشود و راجع به اين قسمت گزارشى كه داده كاملا درست و آن بدينقرار است « شما وقتىكه هفت روز سواره در يك جلگه طى مسافت گرديد آنوقت بيك كوه بزرگى ميرسيد و هنگامىكه بالاى\r\n\r\n\r\n","description":"","footnote":"\r\n( 1 ) -  Camadi \r\n( 2 ) -  Yule \r\n( 3 ) -  Sardu \r\n( 4 ) -  Sarbizan \r\n","page_name":" 148 ","page_number":171},
  {"content":"\r\n\r\nگردنه رسيديد يك نشيب و سرازيرى طويلى به نظر ميرسد كه تا به پائين دو منزل مىشود يعنى در حدود دو روز سواره بايد راه پيمود . . . وقتىكه شما به پائين كوه رسيديد آنوقت خودتان را در يك جلگهء وسيعى مىبينيد كه در اوايل آن شهريست موسوم به كامادى كه در سالف ايام بزرگ و معتبر بوده و اكنون از اهميت و اعتبار وى كاسته است » هنگام نزول و فرود آمدن به اين جلگه ، سياح ونيسى و همراهانش مورد حملهء راهزنان و دزدان واقع شده با اشكال و زحمت زياد فرار ميكنند . او آنوقت زنجيره كوههاى پست را طى نموده تا در دشت و بندر هرمز كه در فصل 54 به آن اشاره شد سر درميآورد كه در اينجا بازرگانان از هند با كشتيهاى حامل ادويه‌جات ، احجار قيمتى ، مرواريد ، پارچه‌هاى ابريشمى و زرى ، عاج و بسيارى از اجناس و اشياء ديگر آمده و كالاهاشان را به بازرگانان هرمز ميفروختند .\r\nدر اينجا بملاحظهء اينكه كشتيها قابل سوارى در دريا نبوده و يا بواسطهء اختلال در صحت مزاج ، بيكى از اين دو جهت جهانگرد ونيزى ما از يك جادهء ديگر برگشته و از طريق سيرجان يا ارزو بكرمان برگشته است ، ليكن حقايق و اطلاعاتى كه داده شده كم و ناكافى هستند .\r\nماركو از كرمان و از سمت شمال روانهء كوهبنان گرديده كه آن هنوز باسم قوهبنان خوانده مىشود و در اينجا او در كنارهء جنوب لوت بوده است و اينك ما باز شرحى را كه او ذكر نموده ذيلا نقل ميكنيم « مسافر وقتى كه از كوهبنان خارج مىشود بار ديگر بيك بيابان چولى ميرسد كه هشت منزل مىشود . در اين صحرا نه از جنس ميوه و نه از سبزه و درخت چيزى يافت نميشود و آبى هم كه بدست ميآيد تلخ و غير قابل شرب و لذا مسافر مجبور است تمامى مايحتاجش را از غذا و آب با خود حمل كند . . . خلاصه پس از هشت روز طى مسافت شما داخل ولايتى ميشويد كه به تونوكين موسوم است » لفظ تونوكين به ظاهر بايد همان تون و قائن باشد ، ليكن در نقشه محل مزبور مستقيما به طرف شمال امروز طبس مىباشد و اين به نظر موجه ميآيد كه بگوئيم سياح ونيسى راه آن بلاد را پيش گرفته است ، هرچند از استفسار و تحقيق نگارنده در اين شهر در 1905 ميلادى معلوم گرديد كه از كوهبنان جادهء تجارتى يا كاروان رو هيچ وجود نداشته است و تمامى كاروانها از\r\n\r\n","description":"","footnote":"","page_name":" 149 ","page_number":172},
  {"content":"\r\n\r\nراه چاهقوره به نائبند و تون سفر ميكردند و بالنتيجه با مطابقت و عينيت جادهء اخير الذكر كه من در 1893 ميلادى از همين جاده صحراى لوت را از شمال بجنوب طى كرده‌ام موافق ميباشم ، هرچند در اينقسمت هم قاطع باشم نيستم . ماركو بعد از توصيف تونوكين كه ميگويد آن داراى دهات و قصبات قشنگ زياد مىباشد . چنار مشرق يا درخت آفتاب را كه « ما مسيحيان آن را اربرسك « 1 » ميناميم » وصف كرده است . من به قلّت اشجار در ايران اشارهء مخصوص كرده‌ام و به همين جهت است كه ديده مىشود درختى كه بدون آب و آب يارى از زمين بالا آمده رشد و نمو مىكند محترم يا باصطلاح نظر كرده شناخته شده تودهء مردم به اين نوع درختها معمول است توسل ميجويند و نذر ميكنند كه اگر حاجت و مرادشان برآورده شد گوسفندى برده پاى آندرخت قربانى كنند و بعد از تكه و پارهء لباس خود براى اينكه علامت باشد بدرخت مزبور وصل ميكنند و بدين ترتيب آندرخت پس از چندى منظرهء غريبى پيدا كرده و صورت عجيبى به خودش ميگيرد .\r\nتون جزو ناحيهء قهستان بوده و آن‌چنانكه در فصل پيش گفته شد از طرف سرداران هولاگو خان در اردوكشى برعليه اسماعيليه بباد غارت رفت و شايد بدينواسطه - است كه ماركوپولو بعد از ذكر « زنان فوق العاده قشنگ » آنجا شرحى از « شيخ الجبل » سخن رانده كه ما آن را در فصل پنجاه و دوم از قول سياح و نيزى نقل كرديم . احتمال دارد كه اينجا بواسطهء اينكه در نسخهء خطى باز و خالى بوده لذا ديده مىشود كه از سفر اين جهانگرد معروف به طرف جلو گزارشى داده نشده است كه قاعدتا بايد از سرخس و نيشابور گذشته و محل بعدى كه از آن اسم برده ساپورگان يا شيرقان واقع در تركستان افغان است . بهرحال چون ماركو در اينموقع از مرزهاى ايران كنونى گذشته است لذا ما او را عجالتا توديع مينمائيم .\r\n\r\nاحمد 683 - 680 ه ( 1284 - 1281 )\r\nمرگ اباقا سبب شد كه دسايس و فتنه‌هائى برخاسته و در آخر تگودار اوغلو برادر ايلخان متوّفى بجاى او انتخاب و از ارغون پسر بزرگ اباقا صرف‌نظر گرديد . تگودار كه از پيش برسم\r\n\r\n\r\n","description":"","footnote":"\r\n( 1 ) -  Arbresec \r\n","page_name":" 150 ","page_number":173},
  {"content":"\r\n\r\nو آئين مسيحى غسل تعميد يافته و نامش را نيكولاس گذارده بود پس از جلوس ، خود را مسلمان اعلام نموده و به احمد موسوم گرديد . او هيئتى بسفارت بنزد قلاوون پادشاه مصر فرستاد كه قضيهء اسلامش را خبر داده و از نيات و احساسات دوستانه‌اش و عمليات و اقداماتى را كه در ترويج شعائر اسلام نموده او را مستحضر سازد . سلطان مملوك نيز هيئتى در مقابل حامل پيغامات دوستانه و محبت‌آميز گسيل داشته هرچند كه او نمايندگان مغول را مجبور ساخت كه شبانه حركت كنند و جدا مانع آمده و نگذاشت كه با رعاياى وى تماس پيدا كنند .\r\nارغون از نتايج اين انتخاب سخت ناراضى بوده و بالاخره علم طغيان برافراشت و برعليه سلطان احمد قيام نمود ، ولى شكست خورد و به دژ ( قلعه ) طبيعى كلات نادرى كه مدخل سمت غربى آن هنوز به دربند ارغون معروف مىباشد پناهنده گرديد . معهذا او فريب عمش را خورده و خود را بوى تسليم داشت كه در ابتدا از وى پذيرائى گرم به عمل آمده ولى بعد امر داد او را توقيف كنند . در اثناء اين احوال يكدسته از لشكريان كه از اسلام آوردن احمد و حمايتش از مسلمانان در خشم بودند مصمم گشتند كه اين شاهزادهء جوان را از قيد نجات بخشند و بالاخره ارغون را قشون به ايلخانى برداشته و احمد گريخت ولى دستگير شده و بطريقهء مغول كشته شد باينمعنى كه پشتش را درهم شكستند .\r\n\r\nحكمرانى ارغون 690 - 683 ه ( 1291 - 1284 )\r\nبايد دانست كه فرمانروائى ارغون متضمن حوادثى نبود و تا چند سالى چيزى كه قابل ذكر باشد بوقوع نرسيد جز اينكه بوقا كه خلاصى ارغون از دست عمش بوسيلهء او صورت گرفته و نيز وسايل خانى و سلطنت او را فراهم كرده بود توطئه‌اى برعليه ارغون چيده و آن كشف گرديد . بوقا ، و خانواده‌اش با تمامى سازش‌كنندگان بقتل رسيدند و اين سياست شديد سبب گرديد كه در خراسان كه تيول يا حوزهء حكمرانى دائمى غازان پسر ارغون بود شورشى برخاست ، يكى از امراى غازان از بيم آنكه مبادا ويرا بجرم دوستى با توطئه‌كنندهء اخير بقتل برسانند سر بطغيان برداشت . او به غازان كه در سواحل كشف\r\n\r\n","description":"","footnote":"","page_name":" 151 ","page_number":174},
  {"content":"\r\n\r\nرود - رودخانهء طوس و مشهد بود حمله برد ولى اين شاهزاده فقط موفق بفرار گرديد ، ليكن بعدها در نزديكى طوس شكست خورد . غازان سپاهيانش را در قالپوش نزديك ناردين « 1 » جمع‌آورى كرده و يك عده قواى امدادى هم به او پيوسته توانست امير ياغى را از خاك ايران خارج سازد .\r\nارغون در ايام حكمرانى خود با مسيحيان همه نوع مساعدت و محبت نموده و در 1289 ميلادى و باز در دو سال بعد از اين به پادشاهان مسيحى پيشنهاد كرد كه با وى توحيد مساعى كرده و متفقا حمله بارض مقدس ( بيت المقدس ) به برند ، ليكن سقوط عكا در 1291 ميلادى سرنوشت سيطره و سلطهء اروپائى را در سوريه ، پس از دويست سال انقلابات و تغييرات ، از بين برده و مهر و مومش ساخت .\r\nنظير آنچه در سلف او گفته شد مراسلاتى بين او با امرا و سلاطين اروپا ردوبدل شده و اينها البته ارتباط فيما بين را زياد كرده اما آنچه كه از اين مراسلات منظور بود و نقشه‌اى كه داشتند كمتر جامهء عمل پوشيد و يا هيچ بموقع اجرا نرسيد .\r\n\r\nجوهن ياجان د . مونته كارينو\r\nيكى از مبلغين زبردست اينعصر جوهن د . مونته كاروينو « 2 » يكنفر راهب فرانسيسكانست كه در آنزمان در لوانت « 3 » كار ميكرده و گزارشى به پاپ داد كه او اميد دارد ارغون را بدين مسيح داخل كند و در نتيجه از طرف پاپ مامور اين كار گرديد . او از راه تبريز به چين ، اقصى البلاد رفته و در آنجا كليساى با شكوه و مزيّنى بنا نهاد .\r\n\r\nگيخاتو 694 - 690 ه ( 1295 - 1291 ) و بايدو 694 ه ( 1195 )\r\nبعد از فوت ارغون امرائى كه راه خلاف رفته بودند رسولى بنزد غازان پسرش و گيخاتو برادرش و نيز بنزد عمش بايدو فرستادند . اولين تصميم و قطع نامهء آنها اين بود كه به گيخاتو پيشنهاد جانشينى نمايند ولى بعد از چندى از اين انتخاب نادم گرديده بر آن شدند كه بايدو را به ايلخانى بردارند ، ليكن بايدو احتياط نموده پيشنهاد مزبور را رد كرد وزير اين‌بار نرفت و در نتيجه گيخاتو به ايلخانى انتخاب گرديد . او\r\n\r\n\r\n","description":"","footnote":"\r\n( 1 ) -  Nardin \r\n( 2 ) -  John de Monte Corvino \r\n( 3 ) -  Levant \r\n","page_name":" 152 ","page_number":175},
  {"content":"\r\n\r\nدر مصارف و مخارج دست اسراف گشوده و در عطايا و انعامات بافراط رفت ، وقتى كه خزائن خالى شد در تقليد از قوبيلاى به تهيه و نشر پول كاغذى ( اسكناس ) پرداخته ولى كار آن هم به جائى نرسيد يعنى مردم از قبول پول كاغذى سر باززده و بالاخره رواج نيافت تا آنكه فرمان نسخ آن صادر گرديد .\r\nحماقت گيخاتو و دست درازيها و حركات بيرويه و بالاخره زياد روى او در هر قسمت امرا و سر كردكان مغول را از او بيزار ساخته و هنگاميكه بايدو بواسطهء خشمى كه در يكموقع به او رانده و دشنامى كه به او داده بود طغيان كرد . اين ايلخانى بدبخت تنها مانده و بالاخره او را دستگير و خفه كردند و بايد دانست كه بايدو جانشين او هم زياد خوشبخت نبود ، زيرا كه او كمتر از يكسال ايلخانى بوده و بعد سران و افسرانش بنفع غازان بر عليه او قيام كرده و بالاخره او را دستگير و بقتل رسانيدند و با مرگ او دورهء ايلخانان منفور يا وحشى به پايان رسيد . اين نكته جالب توجه است كه همانطور كه پيش از دوازده سال احمد بواسطهء تمايل و علاقه‌اش بدين اسلام تاج و تخت را از دست داد حالا هم خلع از ايلخانى و مرگ بايدو بواسطه ضديت او با اسلام و تمايل و علاقه‌اش بديانت مسيح بوده است .\r\n\r\nبرگشت ماركوپولو بايران 1294 ميلادى\r\nامير ارغون هيئتى بنزد قوبيلاى فرستاد كه خواهش كند شاهزاده خانمى از همان خانواده بدربار او گسيل دارد . اين مسئول به وضع خوشى صورت انجام پذيرفته و بانوى بسيار زيبائى قوقاچين نام انتخاب و بمصاحبت فرستادگان ارغون و همراهى بازرگانان ونيسى در 1292 م عازم ايران گرديده و خدمت مخاطره‌آميز مراقبت و محافظت بانوى مشار اليها از چين تا ايران به ماركوپولو محّول گرديد . قوبيلاى هنگام مرخصى ونيسى نامبرده دو پايزه طلائى جهت توصيه بوى سپرده و پيغامهائى نيز توسط ايشان جهت پادشاهان فرانسه ، انگليس ، اسپانيا و ساير سلاطين مسيحى فرستاد . آنها راه خشكى را كه بسيار خستگىآور بود ترك گفته با سيزده كشتى و ملتزمين و همراهان زيادى از راه آب روانهء ايران گرديدند ، ليكن اين مسافرت آنها دو سال به طول انجاميد و در ظرف اينمدت جز هيجده نفر كه زنده\r\n\r\n","description":"","footnote":"","page_name":" 153 ","page_number":176},
  {"content":"\r\n\r\nماندند بقيهء همراهان همگى مردند . در 1294 ميلادى به بندر هرمز رسيدند ، در اينجا به ماركو خبر رسيد كه ارغون مرده است و لذا ورود خود را به گيخاتو گزارش داده و در جواب دستور رسيد كه شاهزاده خانم را بنزد غازان خان به‌برد كه در آن اوان در قهستان توقف داشت و بنابرين محتمل است كه او همان جاده را تعقيب نمود كه در ابتدا از هرمز به تون رفته بود ، اما از اردوى غازان به تبريز ميتوان بجرأت گفت كه او از همان جادهء اصلى كه از دامنه‌هاى جبال البرز ميگذرد عبور كرده است . در اين مركز از او با كمال احترام پذيرائى شده و اين مسافرت‌ها و سياحت‌هاى سازندهء عصر او منتهى بيك نتيجهء سودمند و عاقبت مسرت‌بخشى گرديد و اين بازرگانان ونيسى پس از 25 سال غيبت در 1295 ميلادى يا سال بعد به ميهن خويش رسيدند .\r\n\r\n","description":"","footnote":"","page_name":" 154 ","page_number":177},
  {"content":"\r\n\r\nسكهء غازان\r\n\r\nفصل پنجاه و هشتم غازان خان ايلخان بزرگ\r\nچيزى كه بىنهايت قابل تعريف و تمجيد بوده است اينكه در يك هيكل بدين خردى صفات و خصال بزرگ و خجسته‌اى زياده از آنچه كه بتوان تصور كرد وجود داشت . در ميان نفرات قشون بندرت يكى پيدا ميشد كه باندازهء او خردوريز يا در صورت به قدر او زشت باشد ، ليكن در سجاياى اخلاقى و زهد و پارسائى و پاكدامنى از همه بزرگتر و برتر و نالاتر بوده است\r\n( گفتار هيتون پادشاه ارمنستان نسبت به غازان خان )\r\n\r\nجلوس غازان 694 ه ( 1295 )\r\nغازان در جلوس بر مسند ايلخانى ، خودش را مسلمان اعلام نمود و بدينجهت مقام سيادت و صاحبى خاقان‌ها كه بيشك منفور بودند و اطاعتى كه ايلخانان ايران از آنها داشتند از اين تاريخ از ميان رفت . براى تثبيت اين قدمى كه برداشته بود و آن در حقيقت آغاز يك دورهء جديد بوده است او كلمهء شهادت را بجاى نام و القاب خاقان روى سكه‌ها امر داد نقش شده و در آخر ، او و سران و افسرانش عمامه را بجاى كلاه اختيار نمودند ، علاوه بر اثر اين تبديل مذهب و جوش مذهبى ، او حكم كرد كليساها و كنائس مسيحى و يهود و بودائى را ويران و منهدم كردند تا اينكه پادشاه ارمنستان پيش وى شفاعت و وساطت كرده و در نتيجه به همان تخريب و انهدام معابد و بتخانه‌هاى كفار و مشركين اكتفا نمود .\r\n\r\n","description":"","footnote":"","page_name":" 155 ","page_number":178},
  {"content":"\r\n\r\nقسمت اول سلطنت كوتاه نه سالهء او پر بود از ياغىگرىها و آشوب و اغتشاشات كه از آن جمله واقعهء حمله و هجوم بخراسان از طرف ماوراء النهر بوده است . دو تن از حاميان عمدهء او يكى طغاچار و ديگر نوروز بوده ولى او نسبت بوفادارى هر دوى آنها ظنين شده و لذا تصميم بقتل آنها گرفت . قتل اولى بطريق غدر و خدعه صورت گرفت ، ولى نوروز باخبر شده گريخت و به ملك فخر الدين كرت حكمران هرات پناه برد ، ليكن او به نمايندگان و مأمورين غازان تسليم گرديده و بلافاصله بقتل رسيد و بايد دانست كه در سلطنت غازان سران و افسران زيادى اعدام شدند .\r\n\r\nاولين اردوكشى او بسوريه 699 ه ( 1299 )\r\nغازان پس از موفق شدن بسركوبى متمردين و فرونشاندن طغيانها و آشوبهائى كه سرنوشت او آنها را فراهم كرده بود از ضعف سلطنت مماليك كه گرفتار جنگ‌هاى داخلى و آشوب و اغتشاشات بودند استفاده نموده با نود هزار قشون از فرات عبور كرده و راه حلب را پيش گرفت و بجاى اينكه آنجا را محاصره كند به سمت دمشق براى مواجههء با لشكريان مصر شتافت . در حمص همانجائى كه لشكر مغول در سابق دچار آفت و بلاى ناگهانى شده بود جنگ قاطعى رويداد ، در اين معركه سپاه سنگين اسلحهء مصرى قلب لشكر غازان را كه خود در آن قرار داشت تقريبا درهم شكست ، ليكن ايلخان فرمان داد سوارانش از اسب پياده شوند و اسبان را سنگر قرار داده و از عقب ، دشمن را بشدت تيرباران كنند . اين تدبير جنگى مفيد واقع شده لشكريان مصرى را باختلال و پريشانى انداخت چه عدهء زيادى از اسب‌هاى آنها به هلاكت رسيدند . وقتىكه جناحين مغول مصريان را دفع كردند فرمان حملهء عمومى داده شد كه يك عده تيراندازان ماهر در رأس آن قرار داشتند و همين فتح را تكميل نمود .\r\nتغييراتى كه اسلام در رسوم و عادات مغول وارد ساخته بود از رفتار غازان نسبت بدمشق ظاهر و آشكار ميگردد . او بعد از تسليم شهر و اطاعت و انقياد سكنه بيانيه‌اى حاوى اقتباسات زيادى از قران صادر نمود بدينقرار كه او آمده تا سوريه را از چنگ سلطان مردود و خارج از رحمت الهى نجات بخشد و نبايد در اين شهر باحدى اذيت و آزارى وارد\r\n\r\n","description":"","footnote":"","page_name":" 156 ","page_number":179},
  {"content":"\r\n\r\nآيد ، بعلاوه قشونش را در خارج شهر نگاهداشته و حتى نگذاشت به باغهاى آنجا كه بدان مشهور مىباشد خسارت و زيانى وارد آيد و با وصف احوال دمشق بعلى رغم نيّات نوع پرورانهء غازان بواسطهء كينهء متحدين ارمنستانى ايلخان و اشكال جلوگيرى سربازانى كه عادت بغارتگرى داشته از آسيب و آزار سخت خلاصى نيافت . غازان توقف كرده تا اينكه اعاناتى كه از طرف او مقرر شده بود كاملا پرداخت شود و بعد به طرف فرات باز گشت . اوقوائى هم براى نگاهداشتن متصرفات و ولايات مفتوحهء خود پشت سر باقى گذاشت ، ولى چيزى نگذشت كه در نتيجهء تهيه و فراهم آمدن قواى ديگرى در قاهره مغولان رو بهزيمت نهاده و سوريه به اربابان مصرى برگشت .\r\n\r\nحمله و تاخت‌وتاز به جنوب ايران از ماوراء النهر\r\nدر ايام غيبت غازان در سوريه قتلغشاه چغاتاى امير ماوراء النهر لشكرى بالغ بر ده هزار نفر بجنوب ايران به قصد تاخت‌وتاز فرستاد .\r\nولايت كرمان آنوقت ويران افتاده و چون محمود شاه امير دائم الخمر آن سر بطغيان برداشته بود و سربازان غازان مدت يكسال در آنجا اقامت داشته‌اند راستى آن سرزمين بقدرى ويران و كم‌جمعيت بود كه فقط با يكهزار افغان برخورد كردند كه همگى مورد حمله واقع شده خانواده‌ها و دارائى و اموال آنها معرض دستبرد و چپاول و غارت واقع گرديدند . در شيراز چون پادگانى براى حفاظت شهر وجود نداشت اهالى خودشان مسلح گرديده و براى دفاع از شهر آماده و مهيا شدند . مهاجمين يك بار در كمينگاهى مخفى شده تا آنها را فريب داده از مأمن و پناه ديوارهاشان بدام بياورند موفق نشدند و بالنتيجه آن غارتگران از حملهء به كرسىنشين فارس منصرف گرديده و دفعتا در كازرون سر درآوردند ، ايلات و صحرانشينان آنحدود را غارت كرده و داخل خوزستان گرديدند . عاقبت اين قوا در هرمز واقع در خوزستان براى بازگشت بدور هم جمع شده ليكن بواسطهء هزاران حيوانات سخت به زحمت و مرارت افتادند و اين مهاجمين ضايعات و خسارات خيلى زياد ديده تا مجبور شدند غارتىها و غنائم‌شان را پشت سر بگذارند و بروند .\r\n\r\nشكست مغولان در سوريه 702 ه ( 1303 )\r\nغازان در 700 هجرى ( 1310 ) بار دوم حمله بسوريه برد ، ولى آن بواسطهء بدى هوا يعنى بارانهاى متوالى و گل‌ولاى زياد بى نتيجه مانده و پس از تحمل خسارات سنگين در قسمت حمل‌ونقل\r\n\r\n","description":"","footnote":"","page_name":" 157 ","page_number":180},
  {"content":"\r\n\r\nخود بالاخره مجبور بمراجعت گرديد . دو سال بعد از اينواقعه او بار ديگر از فرات عبور كرده ولى همين كه موفقيت و كاميابى مختصرى حاصل شد عقب كشيده تا از يسار دجله مراقب و ناظر وقايع باشد . فتلغشاه كه بر پنجاه هزار نفر قشون او فرمان ميداد در « مرج - الصفر » نزديكى شام با قشون مصرى روبرو گرديد . اين پيكار نيز گوناگون و رنگ‌برنگ شده ، توضيح اينكه جناح راست مصرى در يك هنگام به كلى درهم شكسته و يك وحشت و هراس عمومى در دمشق توليد كرد ، ليكن جناح چپ ثابت و محكم ايستاده تا آنكه مهاجمين را مجبور ساخت كه عقب بنشينند و شب را در كوههاى مجاور پناهنده شوند .\r\nهنگام صبح پيكار تجديد گرديد ، ولى نتيجه‌اى كه داد اين بود كه مغولان دچار مضيقهء كم‌آبى شدند و بالاخره بجان آمده تا اينكه كوشيدند راهى براى خود باز كرده و رو بهزيمت نهادند ، مصريان هم آنها را راه داده ولى بعد تعاقب نمودند و بالاخره همه را تارو - مار كردند .\r\n\r\nروابط غازان با بيزانس و دول مغرب\r\nدر 702 ه ( 1302 ) هيئتى از طرف اندرونيكوس « 1 » ارشد بدربار غازان حضور يافته و پيشنهاد ازدواج يكى از شاهزاده خانم‌هاى يونان را به او نمود و التماس كرد كه به تركان آسياى صغير غدقن شود كه تهاجم و تجاوزشان را در خاك او موقوف دارند . اما اين امپراطور نميدانست و متوجه به اين نكته نبود كه همين تركان كه طلوع آنها در آن زمان شروع مىشود مقدر شده است كه سلطنت روم شرقى را تصاحب كرده و ممالك اروپا را تحت تسلط و سيطرهء خود بياورند .\r\nغازان روابط دوستانه‌اش را با دول غربى اروپا كه بطور توارث به او رسيده بود بر قرار داشته و مراسلاتى از او مفادا نظير همانهائى كه در سابق ذكر شد در آرشيو دولت‌هاى مختلف محفوظ مانده است . حقيقت اين است كه مصر نمايندهء دولت اسلامى دشمن عمدهء او شمرده شده و اين عقيده را تقويت مينموده است كه او در دل مسيحى يا داراى عواطف و احساسات مسيحيت مىباشد . در دورهء حكمرانى او ادوارد اول انگلستان جوفرى د . لانگ‌لى « 2 » را با اعتبارنامهء مخصوص بمعيت دو نفر از وجوه و اعيان دربار خود بدربار\r\n\r\n\r\n","description":"","footnote":"\r\n( 1 ) -  Andronicus \r\n( 2 ) -  Geoffre de Langley \r\n","page_name":" 158 ","page_number":181},
  {"content":"\r\n\r\nپل زاب\r\n\r\n","description":"","footnote":"","page_name":" 159 ","page_number":182},
  {"content":"\r\n\r\nايران فرستاد . طوماريا اوراق سير و سياحت آنها موجود مىباشد و نيز صورتى راجع بمخارج و مصارف آنها كه از جمله خريد ظروف نقره ، خرقهء خز و فرش قالى مىباشد باقى مانده است . آنها از راه ژنوا به طرابوزان و تبريز سفر كرده و در برگشت به ميهن خود يك پلنگ زنده كه در قفس بوده است با خود آورده و غير از اين چيزى راجع بسفارت و و مأموريت‌شان در دست نيست .\r\n\r\nاصلاحات او\r\nغازان وقتى كه بسلطنت رسيد و زمام امور را بدست گرفت از جمله وضع ماليه و ادارهء عوائد و درآمد كشور را ديد بقدرى آشفته و ضايع و خراب است كه چيزى عايد دولت و حكومت مركزى نميشود و در نتيجهء اين وضعيت او از عهدهء پرداخت حقوق قشون برنميآيد چه رسد به انعامات و مستمريات و در عين حال دهاقين از عوارض جابرانه و تحميلات سخت ظالمانه بستوه آمده دهات و آبادى هاى خودشان را ترك گفته جلاى وطن مينمايند و هروقت مأمورى پيدا ميشد آنها براى اينكه از شر وى ايمن باشند فرار كرده بسردابها و جاهاى پوشيده و مخفى پناه ميبردند .\r\nبراى اصلاح اين وضعيت ناگوار و جلوگيرى از تمام سوء استفاده‌هائى كه ميشد يك ادارهء مسّاحى تأسيس يافته و قرار بر اين شد كه تمامى اراضى و املاك را مساحت و مميزى كنند و روى اين اصل يك طريقهء جديد مالياتى برقرار گرديد كه برطبق آن هرآبادى ماليات خودش را در دو قسط ميپرداخته و نيز ميزان و مقدار پرداختى خود را كاملا ميدانست كه چيست و چه بايد بپردازد . تمامى ميعادها براى وصولى ماليات ( توضيح اينكه در عرض يك سال ده و بعضى اوقات هم بيست مرتبه از رعايا مطالبهء ماليات مينمودند . مترجم ) كه آن مفاسد و خرابى بيحد و حصرى بارآورده بود و نيز تمامى ماليات‌هاى ناروا و خلاف قانون يا باجها و پولهاى بيحسابى كه از مردم ميگرفتند همه آنها منسوخ و ممنوع گرديدند و سزاى متخلف هم اعدام بوده است . براى جلوگيرى از دسيسه‌كارى و تقلبات مأمورين وصول ماليات و اينكه از مقدار بدهى كه براى هرجا تعيين و قيد شده چيزى زيادتر از دهاقين و مؤدّيان مطالبه نكنند مأمورين و معتمدين موظف بودند از دفتر صورت عايدات يا اقلام ريز بدهى و ماليات آن را بر لوحه‌اى ثبت و در جائى نصب كرده و در دسترس\r\n\r\n","description":"","footnote":"","page_name":" 160 ","page_number":183},
  {"content":"\r\n\r\nرعاياى هرآبادى بگذارند . يك سوء استفاده يا رسم ديگرى كه در اينزمان صورت بسيار زشتى پيدا كرده اين بود كه تمامى مأمورين و شخصيت‌هاى بزرگ ديگر از هرطبقه كه به اطراف روانه ميشدند نه فقط از اسبان پست دولتى استفاده ميكردند بلكه باهالى دهات و آباديهاى سر راه نيز دست تعدى گشوده و همه نوع تحميلات ناجائز و ناروا به آنها ميكردند .\r\nآنها با همراهان و ملتزمين زياد خودشان كه بعضى اوقات عده‌شان به سيصد نفر ميرسيد در قصبات و دهات ريخته در خانه‌هاى رعايا منزل ميكردند و آنچه ميخواستند و ميل‌شان بود از مردم بيچاره ميگرفتند بدون آنكه دينارى پول بدهند و اين نيز مرسوم شده بود كه يك عدهء خيلى زيادى ايلچى به دربار و نيز از دربار از اطراف متصل درآمدوشد بودند و آنها از رعاياى بيچاره سيورسات و خواربار مجانى ميگرفتند و در موقع ضرورت مركوب هاى آنها را ميربودند ( آرى بگله اسب هركه ميرسيدند هرقدر ميخواستند از آن ميان ميگرفتند ) و نتيجه اين شد كه جمعيت حول‌وحوش جاده‌ها پراكنده شده و آباديهائى كه بوده رو بويرانى نهادند . غازان باصلاح اين رسم ناستوده پرداخته و اول قدمى كه بر داشت يك سرويس پستى از اسب دائر نمود ولى جهت ايلچيان خاص ايلخانى كه غير از آنها احدى مأذون نبود از اسبان مزبور استفاده كند . او بعد اين رسم كهنهء قديم را منسوخ داشته و بواسطهء غدغن اكيد از استفاده كردن از مأمورين باسم قاصد يا پيك و وسايل و وسايط ديگر به كليهء اين مفاسد و اجحافات و تعديات كه ميشده خاتمه داد . در ادارهء عدل و داد ( كه قبل از او صورت زشت منفورى به خود گرفته بود ) قدمهاى وسيعى برداشته امر مرافعات و انتخاب قضات و ساير امور مربوطه را به بهترين طرزى اصلاح و مرتب و منظم نمود . فلاحت و كشاورزى را تشويق و ترويج كرد . تيولات نظامى را تأسيس يعنى براى سپاهيان اقطاعات شخصى تعيين نمود و نيز براى اوزان و پيمانه‌ها مقادير و اندازه‌اى معين كرد . براى بهبود حال دهقان و كشاورز كه به كلى پايمال شده بود آخرين درجهء مساعى را مبذول داشت و بالاخره تاريخ اين ايلخان جديد « 1 » كه در 14 مارس 1302 ميلادى آغاز مىشود براى جلوگيرى از خلاف قاعده و بيحسابيهاى امور مالى تمهيد و گشايش يافته است .\r\n\r\n\r\n","description":"","footnote":"\r\n( 1 ) - ( معروف بتاريخ خانى شد )\r\n","page_name":" 161 ","page_number":184},
  {"content":"\r\n\r\n\r\nابنيه و اوقاف\r\nغازان پايتخت خود تبريز را با ابنيه و كاخهائى زينت داده بود كه هريك در شكوه و جلال از بارگاه مشهور سلطان سنجر در مرو برترى داشته است . او يك بارگاه يا قبهء مجلل ، يك مسجد باعظمت و شكوه ، دو مدرسهء عالى ، يك دار الشفاء ، يك كتابخانه و يك رصدخانه در همان رديفى كه گفتيم بنا نمود و معروفترين استادان عصر و حكما و دانشمندان با حقوق عالى براى تدريس و خدمت به اين مؤسسات تعيين و برقرار نمود و اراضى و املاك زيادى براى حقوق استادان و مصارف نگاهدارى اين ابنيه و مؤسسات وقف كرده و محصلين مدارس هم فراموش نشده لوازم و اسباب تحصيل و وسايل آسايش خيال آنها را هم از همه جهت فراهم ساخت و بايد دانست كه تمامى اين نقشه‌ها و طرحهائى كه گفته شد روى قاعده و اصول صحيح و با تماميت و كمالى فوق العاده ريخته شده و جاى بسى تأسف است كه يك چنين شخصى با اين نبوغ در اداره و انتظام كسى كه جانشين او شد بازيچهء دست خان‌ها بوده است و ايران در زمان او به هرج‌ومرج و آشوب و اغتشاش برگشت .\r\n\r\nاولجايتو 716 - 703 ه ( 1316 - 1304 )\r\nجانشين ايلخان بزرگ برادرش محمد خدابنده بود كه عموما به لقب اولجايتو « 1 » معروف مىباشد . او وقتى كه از مرگ غازان باخبر گرديد آن را مخفى نگهداشته و از اظهار و اشاعت آن خود - دارى نمود تا اينكه رقيب احتمالى تاج و تخت را كه شخص الافرنك پسر گيخاتو باشد با حاميان او را غافلگير كرده و بقتل رسانيد . اين سومين فرزند ارغون خان از طرف مادرش مسيحى بار آمده و بنام نيكلا غسل تعميد يافته بود ، ليكن بر اثر نفوذ زوجه‌اش او به دين اسلام درآمده و رسما مسلمان شد . او مباحثات مذهبى را خيلى دوست ميداشت ، يكوقت از شنيدن اينحرف كه اسلام نكاح با مادر و دختر و نيز خواهر را اجازت داده است تكان سخت خورد و فوق العاده متغيّر شد و اين احساس مخالف از اينجا شدت پيدا نمود\r\n\r\n\r\n","description":"","footnote":"\r\n( 1 ) - اولجايتو خوش‌بخت را گويند ، اين سلطان از مادر هنگاميكه از بيابان بين مرو و سرخس عبور ميكرد به دنيا آمد . ملازمين و همراهان ناچار شدند كه مكث كنند و خائف بودند كه همه از تشنگى هلاك خواهند شد كه رگبار شديدى باريدن گرفت و وحشتى كه از كم‌آبى بود رفع گرديد و اينرا از قدم مولود جديد دانسته به اين مناسبت اولجايتو لقب نهادند . ( مؤلف )\r\n","page_name":" 162 ","page_number":185},
  {"content":"\r\n\r\nسكو يا منبر سنگى در سيرجان\r\n\r\n","description":"","footnote":"","page_name":" 163 ","page_number":186},
  {"content":"\r\n\r\nكه موقعى كه از اران بآذربايجان برميگشت طوفان شديدى برخاست كه يكعده از همراهان او از اعضاى دربار در اين جريان از صاعقه هلاك شدند و جماعتى اينرا بنظرش چنين وانمود كرده و گفتند كه آسمان از قبولى اسلام ايلخان متغير و خشمناك است اين سلطان مدتى فكر ميكرد كه بعقايد و آداب ديرين مغول برگردد ولى او به زيارت مشهد نجف رفته و در آنجا خوابى ديد كه بر اثر آن مذهب شيعه را قبول نمود .\r\nاز جمله واقعات دورهء حكمرانى او يكى اردوكشى و هجوم بگيلان است كه تا آنزمان از دستبرد مغولان محفوظ و مستقل مانده بود و اين هجوم به قيمت جان هزاران مغول تمام شد و نيز حمله‌اى بدست مغولان جغتاى بخراسان شده كه آن دفع گرديد .\r\nاولجايتو مانند اسلاف خود با سلاطين اروپا مكاتبه داشته و ذكر اينمطلب جالب توجه - است كه آنها او را مخالف و معاند اسلام خيال ميكردند .\r\n\r\nابو سعيد 736 - 716 ه ( 1335 - 1316 )\r\nابو سعيد پسر خدابنده وقتى كه بر تخت نشست فقط دوازده سال داشت . ( گرچه اوتا آنوقت ) رسما حكمران خراسان بوده كه آن تا يك اندازه قلمرو وليعهد بالاستحقاق شمرده ميشده است .\r\nوى در اوايل سلطنت گرفتار منازعات امرا و نجباى بزرگ شده كه جوانى و تازه‌كارى او را غنيمت دانسته براى سلطنت و تاج و تخت تقلا ميكردند . در ميان ايشان امير چوپان از همه مهمتر بود كه خواهر سلطان را بزوجيت خود درآورده و باوج اقتدار رسيده بود .\r\nطغيان پسرش كه او را دستگير كرده و اسير بسلطانيه ( شهرى كه خدابنده آن را بنيان نهاده بود ) آورد فقط موقع او را تقويت و تحكيم كرده و ممكن بود آن را از دست ندهد و نگاهدارد ، ليكن اتفاق افتاد كه ابو سعيد فريفتهء حسن و جمال دخترش بغداد خاتون شد كه ويرا براى يكى از نجباى مغول تزويج كرده بود و امتناع او كه دختر را واگذارد باعث تغيّر خاطر ايلخان گرفتار عشق گرديد و بالاخره چوپان را دشمن داشته تا اينحد كه نامبرده براى حفظ جانش مجبور شد سر بطغيان بردارد و بجرم اين عمل هم او نقد حياتش را از كف داده و بقتل رسيد . در دورهء حكمرانى ابو سعيد چيزى كه قابل ذكر باشد نيست ، او بدون اينكه از خود اولادى بگذارد از دنيا رفت و كشور را به حال اختلال و اغتشاش گذارد .\r\n\r\n","description":"","footnote":"","page_name":" 164 ","page_number":187},
  {"content":"\r\n\r\n\r\nايلخانان آلت دست\r\nبقيهء ايلخانان بازيچه و آلت دست امراى متخاصم گرديدند كه هركدام از ايشان يكى را براى انجام مقاصد خويش مستحق اين منصب و مقام اعلام ميكردند . ارزش و اهميت اين ايلخانان تا ايندرجه كم مىباشد كه مناسب ميدانيم آنها را ( دسته جمعى ) بفهرست زير كه آن مأخوذ از طبقات سلاطين اسلام است ارجاع و احاله دهيم .\r\nارپا 736 هجرى ( 1335 )\r\nموسى 736 هجرى ( 1336 )\r\nبازيچه‌هاى جلايريه ايلخانان متخاصم و رقيب يكديگر\r\nبازيچه‌هاى امير جلاير محمد 8 - 736 ه ( 8 - 1336 )\r\nطغاتيمور 52 - 739 ( 51 - 1338 )\r\nجهان تيمور 41 - 739 ( 41 - 1339 )\r\nبازيچه‌هاى امراى چوپانى ساتىبك ( شاهزاده خانم ) 40 - 739 ( 1339 )\r\nسليمان 4 - 740 ( 43 - 1339 )\r\nنوشيروان 745 - ( 1344 )\r\n\r\nخاندان جلايرى 814 - 736 ه ( 1411 - 1236 )\r\nدر كشمكش و نزاعى كه اينك سر تاج و تخت در امپراطورى ايلخانان درگرفته خاندان امير حسين جلاير كه دختر امير ارغون را بزنى گرفته بود مهمترين خاندان شمرده مىشود .\r\nدر تحت شيخ حسن بزرگ كه سه تن از همان بازيچه‌ها را كه در فهرست بالا ذكر شد به - حكمرانى و سلطنت برداشته و در آخر خود عنوان سلطنت و شاهى اختيار نمود ، عراق ( اراك ) اشغال شده و بغداد بار ديگر پايتخت قرار گرفت . فرزند او اويس بعد از جلوسش در 757 هجرى ( 1356 ) آذربايجان را كه بدست طايفهء اوزبك ضميمه شده بود تصرف كرده و پس از چندى موصل و ديار بكر را هم بقلمرو جديد التأسيس خود اضافه نمود . بعد از اويس حسين بجاى پدر نشست . او با آل مظفر ايران جنوبى و قراقويونلو از تركمانان طرف غرب جنگيد . او بعد از مرگش در 784 هجرى ( 1382 ) آذربايجان\r\n\r\n","description":"","footnote":"","page_name":" 165 ","page_number":188},
  {"content":"\r\n\r\nو عراق را براى پسرش سلطان احمد باقى گذاشت كه ضربه و آسيب حملهء تيمور را ديده و چون عاجز بود از اينكه در مقابل اين جهانگشا پايدارى كند بمصر گريخت و در بقيهء عمرش او پيوسته در تلاش و جستجوى اين بود كه ممالك خود را دوباره بدست آرد .\r\nدر 813 هجرى ( 1410 ) او بغداد را پس گرفته ولى در حملهء بآذربايجان از قراقويونلو شكست خورد و نامبرده بجاى اين سلسلهء ناقابل قرار گرفت .\r\n\r\nآل مظفر 795 - 713 ه ( 1393 - 1313 )\r\nبانى سلسلهء قسمت جنوبى ايران يكنفر شرف الدين مظفر را بايد نام برد كه بحكومت ميبد شهر كوچكى كه در شمال غربى يزد است . پسرش مبارز الدين محمد در 713 هجرى ( 1313 ) از طرف ابو سعيد بحكومت يزد و فارس منصوب و بواسطهء ازدواج قتلغ تركان يگانه دختر شاهجهان از قتلغ خان‌هاى كرمان نفوذ و اقتدارش تا ايندرجه بالا گرفت كه در 741 هجرى ( 1340 ) او آن ولايت را به تصرف خويش درآورد . در 754 هجرى ( 1353 ) بعد از يك سلسله اردوكشيها و محاربات ابو اسحق اينجو او فارس و سه سال بعد اصفهان را ضميمه نمود . او وضعيت را مساعد ديده اين مرد جنگى كامياب قشونش را به طرف تبريز سوق داد ، ليكن هنگاميكه به ظاهر در اوج شهرت و اقتدار بود فرزندانش برعليه او توطئه كرده و كورش كردند . جانشينان او بين خود بنزاع و جدال پرداخته و چيزى كه قابل ذكر باشد نيست مگر اينكه شاه شجاع كه او نيز تبريز حتى بغداد را گرفت امتيازش به اين است كه حامى و مشوق خواجه حافظ بوده است .\r\n\r\nملوك كرت هرات 791 - 643 ه ( 1389 - 1245 )\r\nبراى تكميل بيان راجعهء به سلسله‌هاى كوچك و كم‌پايه لازم ميدانيم كه از ملوك كرت نسل غور شرحى مذكور داريم كه هرات را تحت مغولان از اواسط مائه سيزدهم ميلادى در تصرف داشتند .\r\nچنان كه در بالا گفته شد فخر الدين بواسطهء تسليم داشتن نوروز نظر غازان را جلب نموده و اين خاندان بواسطهء داشتن قلعهء منيع بلند تا چندين سال بعد از تسخير هرات بدست تيمور در 783 هجرى ( 1381 ) خود را نگاهداشتند .\r\n\r\n","description":"","footnote":"","page_name":" 166 ","page_number":189},
  {"content":"\r\n\r\nسكهء تيمور\r\n\r\nفصل پنجاه و نهم تيمور لنگ\r\nمن وقتى كه جامهء شاهى بر تن كردم از سلامت و استراحت كه در بستر فراغت پيدا مىشود چشم پوشيدم .\r\nو از دوازده سالگى بممالك و بلاد سفر كردم و با مصائب و مشكلات مبارزه نمودم و به كارهاى بزرگ و مهم مبادرت كردم . تشكرها مغلوب ساختم . مواجه با مخاطرات گرديده و با مرگ دست بگريبان شدم تا سلطنت‌ها و امپراطوريها را برانداخته عظمت و شهرت و نامم را در جهان ثبت و برقرار نمودم .\r\n( از توزك تيمور )\r\n\r\nماوراء النهر در ميانى سدهء چهاردهم\r\nسلسله‌هائى كه بتوسط چنگيز خان تاسيس شدند در ميان آنها كمتر از همه در شهرت و امتياز خاندان جغتاى بود كه در آسياى مركزى « 1 » سلطنت داشتند . در دوره‌اى كه بواسطهء فصل قبل طى گرديد يك حمله و هجوم اتفاقى در خراسان تمامى تاريخ آن را تا جائى كه مربوط بايران - است تشكيل داده و ماوراء النهر در قسمت بيشتر آندوره در حال آشوب و هرج‌ومرج بوده - است . در 746 هجرى ( 1345 ) قزغن خان حكمران جغتاى غربى در نتيجهء قساوت و\r\n\r\n\r\n","description":"","footnote":"\r\n( 1 ) - از جمله منابع و مدارك اين فصل عبارتست از : تاريخ ايران سرجان ملكم :  Geschchte de Osmanichen Reiches  ، بقلم جوزف فن هامر . تاريخ مغولهاى آسياى مركزى ( تاريخ رشيدى ) ، ترجمهء فن الياس و دينسون راس . ظفرنامهء رشيد الدين يزدى . تاريخ بخارا تأليف آ . و مبرى . توزك تيمور و غيره‌ها . ( مؤلف )\r\n","page_name":" 167 ","page_number":190},
  {"content":"\r\n\r\nبيرحمى خود انقلاب و آشوبى برانگيخته اميران و فرماندهان در تحت يكنفر امير قازان خان نام براى خلع اوازخانى باهم دست‌بيكى شدند و آنها در اين نقشه‌اى كه كشيده بودند در سال بعد موفقيت حاصل نمودند . امير قزغن بعد از اين انقلاب تا زمان فوتش در 759 ( 1357 ) بواسطهء خانان دست‌نشانده و آلت دست حكمرانى كرده و بعد از او پسرش عبد الله بجاى پدر نشست . سارايى در نتيجهء نفوذ سالى وزير جديد ، از كار افتاده و سمرقند بار ديگر پايتخت يك امپراطورى قرار گرفت . عبد الله عاشق زوجهء خان بازيچه شده و آن بيچاره را بقتل رسانيده و تيمور شاه اوغلان را بجاى او بتخت نشانيد و اين عمل سبب آشوب شده جمعى برياست امير بيان سلدوز و نيز حاجى برلاس امير كش ( شهر سبز كنونى واقع در جنوب سمرقند ) متحد شده و برعليه او قيام كردند و اين قواى متحدهء اميران ، عبد الله را شكست دادند و او فرارا از جيحون گذشته و از اين صحنه ناپديد گرديد . فاتحين بادارهء امور حكومتى پرداخته ، ليكن بواسطهء بىكفايتى بيان سلدوز كه دائم الخمر بود مملكت بايالات كوچكى تقسيم گرديد و حاجى برلاس كارى غير از اين نتوانست بكند كه موقعيت خويش را در كش نگاهدارد .\r\nحكمران منگوليا يا جته در اينوقت تغلق تيمور خان بود و او اين هرج‌ومرج و آشوب را كه ديد در ماوراء النهر حكمفرماست عازم شد كه آن را ضميمهء قلمرو خود كند و لذا قشونى در 761 ه ( 1360 ) فراهم كرده و روانه كش گرديد . اينجا حاجى برلاس حريف را قويتر ديده و دانست كه نميتواند در مقابل او پايدارى كند بخراسان گريخت و در آنحدود بدست راهزنان كشته شد .\r\n\r\nشهرت تيمور لنگ\r\nبايد دانست كه تيمور بيش از هرفاتح آسيائى در اروپا تأثير بخشيده - است . چنگيز خان در يكصد و پنجاه سال پيش مستقيما با خاور نزديك يا اروپا تماس پيدا نكرد بلكه ممالك و بلادى را دور از مدنظر غرب و غربى فتح نمود و اين بعد از مرگ او بوده است كه اخلاف و نسل‌هاى او روسيه را طرف شمال و بين - النهرين را طرف جنوب به تصرف آوردند برعكس تيمور لنگ ايران و مزوپوتاميا ( بين - النهرين ) را تسخير كرده و در آخر داخل روسيه گرديد و به قبچاق درهء سفلاى ولگا\r\n\r\n","description":"","footnote":"","page_name":" 168 ","page_number":191},
  {"content":"\r\n\r\nحمله برده و مسكو را نيز بباد غارت داد و بعد توجه خود را به هند گنج خانهء جهان معطوف داشته و به آن كشور پهناور حمله‌ور گرديد . اينجا او حدود كشورگشائى اسكندر كبير و چنگيز خان هردو را طى نمود كه اوّلى در بياس متوقف شده و دوّمى از رود سند تنها گذشت . از سمت مغرب نيز او دمشق را گرفته و مماليك را زبون ساخت و بالاخره سلطان بايزيد اول سلطان تركيه را در ميدان انقوره شكست داده و اسيرش گرفت . حال ميگوئيم كه در آسيا جهانگشائى در تمامى ادوار تاريخ پيدا نميشود كه نايل بچنين شاهكار - هاى جنگى و فتوحات برجستهء درخشانى شده باشد و بالنتيجه هيچكس بپاى شهرت و نام تيمور لنگ نميرسد .\r\n\r\nولادت تيمور در 736 هجرى ( 1335 ) و سالهاى اول او\r\nمورخين تيمور نسب او را بيكنفر قراچار خان نام وزير جغتاى ميرسانند كه با خاندان اربابش قرابت داشته و بعبارت ديگر از تخمهء چنگيز خان بوده است . اين ادعا و نسبى كه گفتيم مورد اختلاف واقع شده ولى بايد دانست كه صحت و سقم آن چندان حائز اهميت نيست . ما ميدانيم كه او فرزند امير ترغاى رئيس شعبهء گورگان برلاس يك طايفهء اصيل و نجيب ترك و پسر برادر حاجى برلاس بوده است . از همان اوايل سن و اياميكه در تحت امير قزغن خاصه در خراسان خدمت ميكرده است هم در عقل و تدبير و هم در جنگ و پيكار استعداد غريبى از خود نشان داده و ثابت نمود كه آتيهء درخشانى در جلو دارد ، او همچنين در كياست و هوش و نيز تحمل و بردبارى در تعقيب مقصود خويش فوق العاده بوده و در اينقسمت به اسكندر كبير شباهت داشته است .\r\n\r\nپيوستن به خدمت تغلق تيمور خان\r\nتيمور بواسطهء فوت پدر اخيرا در زمان فرار حاجى برلاس به خراسان رئيس خاندان خود شده بود و اين ، بحرانى در زندگانى اين امير جوان ايجاد كرده و او را در مخاطره انداخته بود ، چنان كه تاريخ رشيد الدين چنين ميگويد « پدرش مرد و عمش هم گريخت ، عشيره‌اش معرض دستبرد و غارت اجانب قرار گرفته و طايفه‌اش را دشمنان آن در خطر انداخته و آن يك عقاب بىپرو بالى گرديده بود » تيمور براى اينكه از اين موقعيت باريك رهائى يافته باشد مصمم\r\n\r\n","description":"","footnote":"","page_name":" 169 ","page_number":192},
  {"content":"\r\n\r\nتيمور لنگ\r\n\r\n","description":"","footnote":"","page_name":" 170 ","page_number":193},
  {"content":"\r\n\r\nگشت به خدمت امير تغلق تيمور خان درآيد و بالاخره او به خان مشار اليه پيوست و مورد توجه خاص قرار گرفته بحكومت ماوراء النهر تعيين گرديد . سال بعد خان جته « 1 » سمرقند را به تصرف درآورده و حكومت تمامى ماوراء النهر را به پسرش خواجه الياس اوغلان واگذار كرد و تيمور را وزير مشاور قرار داد ، اگرچه اختيار مطلق با شخصى موسوم به امير بگجيت « 2 » بوده است . اينجا قهرا دسيسه و انتريك شروع شده كه آن منجر بفرار تيمور از سمرقند گرديد .\r\n\r\nاولين دربدرى و آوارگى او\r\nاو مورد تعقيب واقع شده و لذا به طرف دشمنان خود برگشته و شكست شان داد ، سپس بسراغ برادر زنش امير حسين افتاد كه اخيرا بدست تيمور تغلق شكست خورده و در بيابان‌ها متوارى بوده است و بالاخره با او همدست شده و اين دو مرد حادثه جومعا به طرف خيوه پيش رفتند .\r\nحكمران آن بلد در صدد برآمد كه آنها را بحيله دستگير كند و لذا هر دوى آنها براى حفظ جان خود مجبور شدند باز بصحرا پناهنده گردند . ايشان يكچند حيات آميخته بخوف و خطر و مرارت و تعب خودشان را در بيابان ادامه داده و در يكموقع هم تيمور با زوجه‌اش بدست تركمانان اسير و محبوس شده كه به زحمت توانست خود را از اين تهلكه نجات بخشد .\r\n\r\nتامرلان يا تيمور لنگ .\r\nو اين در همين اوان بود كه تيمور در سيستان باسم عاريه‌اش يعنى لنگ شهرت يافت و شرح قضيه بطور اجمال اين است كه در 764 هجرى ( 1363 ) در قسمت جنوبى افغانستان آواره ميگشت كه جلال الدين محمد كيانى « 3 » امير سيستان كه رعايايش بر او شوريده بودند از وى كمك خواست . اينجا تيمور و امير حسين هردو بلافاصله اين مسئول را اجابت نموده و به يارى او شتافتند و با كمك اتباع خودشان از بين هفت قلعه‌اى كه شورشيان در تصرف داشتند سه قلعه را به تصرف آوردند كه آنوقت ياغيان بامير خودشان از در تسليم درآمده ولى به او خاطرنشان ساختند كه چنانچه تيمور را آزاد بگذارد كه بقيهء دژها را تسخير كند هرآينه سيستان\r\n\r\n\r\n","description":"","footnote":"\r\n( 1 ) -  Jatah \r\n( 2 ) -  Begjit \r\n( 3 ) - رجوع شود به جلد اول صفحهء 178 . ( مؤلف )\r\n","page_name":" 171 ","page_number":194},
  {"content":"\r\n\r\nبدست او خواهد افتاد . جلال الدين از بيان منطقى آنها مرعوب و تحريك شده نيروئى فراهم كرده و به متحدين خود حمله برد . اگرچه او ( تيمور ) موفق شده قلب سپاه سيستان را شكافته و گريخت ، ليكن در اين گيرودار دو زخم تير يكى به شانه و آنديگر به پاشنهء پاى او اصابت كرد و سبب گرديد كه او بطور دائمى لنگ شده و معروف به تيمور لنگ يا ( باصطلاح فرنگان ) لان گرديد - دو كلمه‌اى كه در زبان اروپائى باهم تركيب يافته به شكل خوش صداى تيمورلان درآمد و اما كلمهء تيمور و آن به معناى آهن مىباشد\r\n\r\nدر جمع‌آورى خويشاوندان و اتباع پراكندهء خود\r\nشرحى در ينباب در توزك « 1 » تيمورى مسطور است كه آن نشان ميدهد كه چگونه اتباع و بسنكان پراكنده‌اش دوباره تحت لواى وى جمع شده‌اند . شرح مزبور بسيار شيرين و جالب توجه و اگر فقط براى اينهم باشد كه آن حكايت از خصال و صفات اين حادثه‌جوى بزرگ مىكند شايسته - است در اينجا آن را به نظر خوانندگان برسانيم - او چنين مينويسد « هنوز از دعا فارغ نگشته بودم كه فوجى از دور نمودار شد كه از برابر بلندى ميگذرد و من سوار شده از عقب آنفوج درآمدم تا احوال ايشان را معلوم نمايم كه ايشان چه مردمند و ايشان همگى هفتاد سوار بودند . از ايشان پرسيدم كه بهادران شما چه كسانند ؟ آنها گفتند كه ما نوكران امير تيموريم كه بطلب او ميگرديم و او را نمىيابيم و من بديشان گفتم كه منهم يكى از نوكران اميرم خوب است كه شما را رهبرى كرده بامير برسانم ( يكى از ايشان اسب تاخته و رفته خبر بسرداران برد . . . و ايشان عنان اسبان خود را كشيده و حكم باحضار من نمودند . . . ) چون نظر ايشان بر من افتاد بى خود شده از اسبان پياده شدند و زانو زده ركاب مرا ببوسيدند و من هم از اسب فرود آمده هركدام را در بغل گرفتم و منديل خود را بر سر تغلق خواجه نهادم و كمربند خود را كه بسيار پركار و زرباف بود بكمر امير سيف الدين بستم و جامهء خود را بر توقوب بهادر پوشانيدم و ايشان رقت كردند و مرا هم رقت شد و وقت نماز در رسيد و بجمعيت نماز را ادا كرديم »\r\n\r\n\r\n","description":"","footnote":"\r\n( 1 ) - توزك تيمور و ملفوظات كتابهائى هستند كه صحت و اعتبار آنها عموما مورد ترديد مىباشد ، ولى با همه اينها چون نمايندهء اخلاق و روحيات و نيز افكار تيمور هستند فوق العاده نفيس و ذيقيمت ميباشند . ( مؤلف )\r\n","page_name":" 172 ","page_number":195},
  {"content":"\r\n\r\n\r\nمحاربات با خواجه الياس\r\nبعد از عمليات و جنگ‌هاى آنها در سيستان اين دو رفيق يا دو امير همدست با سلاح رزم راه قندوز را پيش گرفتند و در 765 هجرى ( 1363 ) آنها در يك جنگى بر ضد قواى جته بوسيلهء يك مانور نظامى برعليه مؤخرهء قشون دشمن و نيز بواسطهء افروختن آتش‌هاى خيلى زياد كه آن دفعتا وحشت و هراس در ميان آنها توليد كرده فاتح درآمدند و در نتيجهء اين فتح تيمور كش را دوباره بدست آورد و هزاران تن از باشندگان آن ناحيه زير لواى وى جمع آمدند و در خلال احوال تغلق تيمور درگذشت و خواجه الياس پسرش كه در خارج بود بمقر پدر براى عروج بر تخت عزيمت نموده و در عرض راه مورد حملهء اين دو امير واقع شده و آنها بعد از پيكار خيلى سختى فاتح درآمدند و سمرقند را گرفتند ، ليكن در سال بعد يعنى در 766 ه ( 1365 ) خواجه الياس اين دو امير متحد را شكست داده و سمرقند را محاصره نمود ، هرچند بواسطهء تلفات سنگينى كه بر اسبان او وارد آمد مجبور بعقب‌نشينى و مراجعت گرديد .\r\n\r\nتنازع و كشمكش بين تيمور و امير حسين 71 - 767 هجرى ( 1366 - 1365 )\r\nاين دو فاتح بعد از موفقيت اولى بر امير جته يكنفر قابيل شاه اوغلان نام را از دودمان چنگيز خان كه معلوم مىشود هنوز در انظار گرامى و محترم شمرده ميشدند بسلطنت برداشته ولى كليهء اختيارات را خود در دست داشتند . دوستى و يگانگى بين آنها چون مولود ايام نكبت و ادبار بود نتوانست در دورهء عزت و اقبال هم دوام آورده پايدار بماند و لذا آن بخصومت و عداوت تبديل يافته باهم آشكارا بناى جدال و نزاع را گذاشتند . البته تيمور در ابتدا ناكام بوده نتوانست بر حريف فايق آيد ، ليكن از يك شاهكار نظامى ولى بسيار شگفت‌انگيز كه آن شايسته است يكى از بهترين نمونهء جسارت و شجاعت و نيز نبوغ جنگى اين فاتح مشهور قلمداد شود آنچه كه از دستش رفته بود به او باز گرديد و شرح آن بطور اجمال اين است كه قرشى شهر واقعهء در چند ميلى جنوب غربى كش را حريفش از او گرفت و او براى حفظ حيثيت و مقام خود لازم دانست كه قلعه قرشى را از دشمنان پس بگيرد ولى قوائى كه تحت فرمان داشت براى انجام اينمنظور كافى نبود و امير حسين هم با سپاه زياد و نيرومندى در آن نزديكىها توقف داشت ، اما ياراى اينكه ويرا مورد تعرض قرار\r\n\r\n","description":"","footnote":"","page_name":" 173 ","page_number":196},
  {"content":"\r\n\r\nدهد نداشت . در اينجا او شهرت انداخت كه به طرف خراسان حركت كرده است و از آب آمويه ( سيحون ) گذشت . تا وقتىكه مطمئن شد دشمنانش فريب خورده و كاملا اغفال و از هم پراكنده شده بساط عيش و عشرت گسترانيده‌اند « چون برق خاطف بقرشى راند و شبانه بلب خندق قلعه فرود آمد و آب خندق بسيار بود و از آب گذشته بخاكريز آمد ، نردبانها نهادند و به بالاى بارو آمدند و با شمشيرهاى كشيده بصوب دروازه شتافتند و چون آنجا رسيدند نگاهبانان را مست يافته تيغ از ايشان دريغ نداشتند و يكى را زنده نگذاشتند و بى توقف با سپاه در قلعه تاختند و به غريو داروگير زلزله در آن حصار انداختند » و بايد دانست مردانى كه اين تاكتيك و شاهكار مكمل نظامى بدست‌شان انجام يافت عدهء آنها از يكصد و چهل و سه نفر تجاوز نميكرد . امير حسين وقتى كه آگاه شد فورا به اين عدهء قليل حمله‌ور گرديد .\r\nتيمور در اينجا دشمنانش را مبهوت ساخته پشت‌سرهم به آنها حمله برد و از حملاتش تلفاتى وارد ساخت كه نيروئى كه شماره‌اش چقدر زياد بود بستوه آمده و مجبور بعقب‌نشينى و هزيمت گرديد و بعد از اين واقعه طولى نكشيد كه امير حسين در بلخ ناچار تسليم شده و بقتل رسيد .\r\n\r\nتسخير جته و خوارزم 782 - 771 هجرى ( 1380 - 1369 )\r\nتيمور در نتيجهء اين موفقيت و پيروزى كه در نزاع و جدال با امير حسين بدست آورد نظارت و اختياراتى تمام بر ماوراء النهر پيدا كرد و در ظرف ده سال كامل او به تسخير ممالك و بلاد مجاور جته در طرف مشرق و نيز بلاد مجاور خوارزم در طرف مغرب اشتغال داشت .\r\n\r\nتسليم هرات 782 هجرى ( 1380 )\r\nدر 782 ه ( 1380 ) او لشكركشيهاى مشهورش را در ايران آغاز نهاده و اولين هدف منظورش هم خراسان بوده است . غياث الدين پير على امير كرت را بحيله در خواب غفلت انداخته و خاطرجمعش ساخت و بعد يك دفعه مورد حمله قرار گرفته و ناچار از در اطاعت درآمده تسليم شد و اين اطاعت و انقياد او مورد قبول واقع گرديد ، ليكن مبلغى كه باسم اعانه و امداد بر هرات و ساير شهرها تحميل شد بقدرى سنگين بود كه بعد از اين مردم آن بلاد بگدائى و استيصال افتادند . يك چند بعد از اين قندهار و كابل نيز قبول اطاعت نموده ليكن در نقاط مختلفه‌اى\r\n\r\n","description":"","footnote":"","page_name":" 174 ","page_number":197},
  {"content":"\r\n\r\nكه امروز جزو افغان محسوب ميشوند قلاع و استحكاماتى كه بوده مقاومت‌شان را ادامه دادند .\r\n\r\nمحاصرهء كلات نادرى و ترشيز\r\nقلعهء طبيعى معروف بكلات نادرى كه ما آن را در سابق مذكور داشتيم شهرت فناناپذيرى يافت . بواسطهء اينكه بعد از يك حملهء ناگهانى كه بىنتيجه « 1 » ماند آنچه كه با يورش و حمله كوشيدند نتوانستند بر آن دست يابند . تيور لنگ خود شخصا دربند « 2 » نفطه را حصار داده و سران لشكر او به ديگر مدخلها حمله‌ور شدند و بعضى كوه گردهاى بدخشانى راهى به صخره پيدا كرده باب مذاكره براى تسليم مفتوح گرديد ولى اين مذاكرات داشت پيشرفت ميكرد كه مدافع محيل و زيرك آن راه و جاپا را محو ساخته و رخنه‌ها را مرمت و اصلاح نمود چنان كه چهارده مرتبه حمله برده شد ولى همهء آنها بىنتيجه ماند . تيمور لنگ بزرگ اعتراف بشكست خود نمود . هرچند او نيروئى در آنجا گذارد كه راه قلعه را به بيرون مسدود نمايد و در آخر قلعهء مزبور بواسطه شيوع مرض طاعون تسليم گرديد .\r\nشهر ترشيز كه نگارنده محل آن را معاينه « 3 » كرده بقهر و غلبه گرفته شد و آن بواسطهء خندق عميق و ديوارهاى بلند غير قابل تسخير تصور ميشد ، ليكن بوسيلهء حفارها و نقب‌زنان ماهر زبردست آب‌ها را كشيده و بعد نقبى زير ديوار زده و آن تسليم گرديد .\r\nاز قتل مستحفظين و پادكانهاى آن صرف‌نظر شده و آنها در ليست قشون تحت تيمور درآمدند كه در تركستان مشغول خدمت گردند .\r\n\r\nاردوكشى بسيستان 785 ه ( 1383 )\r\nمقايسهء بطئى و كندى پيشرفت اين دوره بدست تيمور با سرعت و تندى و نيز سهولتى كه مغولها ايران را مورد تجاوز و تهاجم قرار دادند قابل ملاحظه و شايان دقت نظر است . هرات بيشك قبول اطاعت و انقياد نمود ليكن مقاومت و پايدارى كلات نادرى و ساير دژها و استحكامات بايد\r\n\r\n\r\n","description":"","footnote":"\r\n( 1 ) - رجوع به « پنجمين سفر در ايران » مجلهء انجمن جغرافيائى همايونى . دسامبر 1906 ( مؤلف )\r\n( 2 ) - عبارت است از گردنه‌اى كه مدخل طبيعى قلعه را تشكيل ميدهد . ( مؤلف )\r\n( 3 ) - مجلهء انجمن جغرافيائى همايونى شماره فوريه 1911 ( مؤلف )\r\n","page_name":" 175 ","page_number":198},
  {"content":"\r\n\r\nبه مهمات و منابع و ذخائر اين فاتح خسارت و زيان زيادى وارد كرده باشد ، بعلاوه جته احتياج مبرم بمواظبت و مراقبت داشته و بالنتيجه چهارمين سال شروع اردوكشى تيمور بوده است كه تازه توانست حمله به سيستان به‌برد . از وسط ولايت هرات و سبزوار عبور كرده سوارانش سرتاسر آن نواحى را خراب كردند به « قله زاره » واقع در شمال پايتخت بدون اينكه بعمليات محاصره احتياج افتد رخنه كرده و آن را بيورش و حملهء ناگهانى گرفتند .\r\nتيمور لنگ اينوقت شخصا به طرف زرنج كه آنوقت معروف به شهر سيستان بود براى بازديد و تحصيل اطلاعات مقدماتى پيش رفت . ظفرنامه چنين مينويسد « من طرف يك دروازه راندم و وقتىكه نزديك رسيدم بيك پشته كه تغلق خوانده ميشد بالا رفتم تا به قلهء آن رسيده توقف كردم و از روى احتياط دو هزار نفر از مردان مسلح را با ساز و برگ تمام در كمينگاهى جا دادم ، وقتىكه مردم بلد مرا ديدند كه بالاى تپه ايستاده‌ام آنها كسى را كه سروكارشان با او بود شناختند و شاه قطب الدين امير سيستان ، شاه شاهان و تاج الدين سيستانى را كه رئيس تمام سردسته‌ها بودند بحضور ما فرستاد » زاهدان كه اكنون اين خرابه‌ها بدين اسم خوانده ميشوند تت « 1 » از آن نقشه‌اى درست كرده و در اين نقشه او در نزديكى زاويهء جنوبى اين ديوارها تپهء كوچكى را نشان داده و بيشك اين همان تپه‌اى بوده است كه از بالاى آن بطوريكه گفته شد اين فاتح ، شهر را معاينه و بازديد كرده است .\r\nدر اين اثناء جمع كثيرى از جهال سيستان غافل از قوائى كه در كمينگاه مخفى شده و بدون توجه بسلامتى و ايمنى هيئت اعزامى خودشان « با تير و كمان بر بالاى بارو برآمدند و دست يكديگر گرفته خود را از حصار به زير انداختند » و بطور حمله و هجوم پيش رفتند .\r\nاينجا حيلهء هميشگى يعنى بهانه كردن فرار و حملهء ناگهانى ولى بواسطهء سربازان مخفى طبقهء رعايا و دهقانان تربيت نشده و مشق نكرده را با تلفات زياد به طرف حصارهاشان عقب راندند ، اما آنها با كمال رشادت جنگيدند و از دشمن عدهء زيادى را كشته بودند و خصوصا اسبان آنها را با كارد و چاقو هلاك كردند . سيستانىها بعد بدون هيچ خوف و انديشه‌اى\r\n\r\n\r\n","description":"","footnote":"\r\n( 1 ) -  Tate  « سيستان » قسمت اول تا سوم صفحهء 55 اين كتاب سودمند تاليف ج . پ . تت رئيس ادارهء نقشه بردارى حكومت هند مىباشد . ( مؤلف )\r\n","page_name":" 176 ","page_number":199},
  {"content":"\r\n\r\nمبادرت بيك حملهء شبانه كردند كه آن در ابتدا موجب اختلال و پراكندگى شد ، ليكن سربازان منظم تربيت شده جمع‌آورى گرديده و تلفات سختى بر دشمن وارد ساختند . اين وقت فرمان حملهء عمومى به شهر داده شد . امير حكمران آنجا دانست كه بيش از اين نميتواند مقاومت كند ناچار حاضر براى تسليم گرديد . در اثناء مذاكرات راجع بشرايط و مواد صلح تيمور لنگ با يكعده ملتزمين و سپاه كمى براى سركشى بيكى از لشكرهاى خود حركت كرده دوباره سيستانىها بر او حمله آوردند و از برج‌وباروهاشان پائين آمدند و اين حركت خصمانه تيمور را بخشم آورده فرمان حملهء جديد داد و بالاخره شهر را گرفتند .\r\nمستحفظين و پادگان‌ها را از دم شمشير گذرانيده و اهالى را قتل‌عام كردند . امروز مساحت و عرصهء وسيع پهناور آن به كلى خرابه و بيروح افتاده و من وقتى كه اينرا مشاهده كردم سطور و كلمات زير اشعياء نبى بخاطرم آمد كه ميگويد « و از قصرهايش خارها خواهد روئيد و در قلعه‌هايش خسك و شترخاره و مسكن گرگ و خانهء شترمرغ خواهد شد و وحوش بيابان با شغال خواهند برخورد و غول برفيق خود ندا خواهد داد و عفريت نيز در آنجا مأوا گزيده براى خود آرامگاه خواهد ساخت « 1 » »\r\n\r\nاردوكشى بشمال ايران 786 هجرى ( 1384 )\r\nتيمور در سال بعد از تسخير سيستان و تحكيم مبانى قدرت خود در خراسان دست به لشكركشيهائى زد كه ميتوان آن را اولين لشكر كشى او به ممالك بعيده و دوردست دانست ، چه او تا اينزمان در اماكن و بلادى بجنگ و جدال ميپرداخت كه به وضع آنها آشنا بوده و از مركزش چندان دور نبودند ، چنان كه با لشكريان زياد و با سازوبرگ تمام از سيحون عبور كرده و داخل درهء جرجان را پيموده بنزديك استراباد اردو زد . حكمران آنجا كه قبول اطاعت كرده ولى بعد طغيان ورزيده بود تا مدت يك ماه مقاومت بخرج داد و بعد چون از موفقيت خود مأيوس شد كشورش را در معرض چپاول و غارت گذارده و رو بهزيمت نهاد . پس از تسخير مازندران او به طرف رى و سلطانيه جلو رفت و اين دو شهر سلطنتى را گرفته به طرف سمرقند برگشت .\r\n\r\n\r\n","description":"","footnote":"\r\n( 1 ) - باب 34 آيهء 13 و 14 . ( مؤلف )\r\n","page_name":" 177 ","page_number":200},
  {"content":"\r\n\r\n\r\nاردوكشى به آذربايجان و گرجستان و فارس 788 - 790 هجرى ( 1388 - 1386 )\r\nدو سال بعد از اين تيمور لنگ بيك اردوكشى ديگر و حتى بمسافت بسيار دورى اقدام كرده كه در جريان آن آذربايجان را اشغال و از ارس گذشته گرجستان را مورد هجوم و تاخت‌وتاز قرار داد و امراى گيلان ، مغان ، لزيك‌ها و نيز امير شروان به خدمت حاضر شده و همگى قبول اطاعت نمودند . هدف ديگر او كرسىنشين سلسلهء قراقوينلو ياغى بود كه علم طغيان برافراشته بودند و آن بغارت رفته و امير آنجا قرايوسف آن ولايت را بمقدرات خود واگذاشته جلاى وطن نمود و در تبعيد باقى بود تا وقتىكه اين فاتح آن ولايت را ترك گفت .\r\nزين العابدين پسر شاه شجاع از سلسلهء آل مظفر اينوقت بر تخت جالس بوده است .\r\nاو سياست پدرش را كه از در اطاعت داخل شده بود پيروى نكرد بلكه نمايندهء سياسى تيمور را بزندان فرستاد و بالنتيجه اين فاتح بزرگ فرمان حركت باصفهان را داد كه جزو متصرفات آل مظفر بوده است . شهر مزبور تسليم گرديد و مبلغ هنگفت زيادى پول برسم اعانه از مردم تقريبا جمع‌آورى شده ناگاه صداى طبلى بلند شد و بر اثر آن مردم ازدحام كرده بناى حمله را گذاردند و سه هزار تن تاتارى را كه در آن شهر اقامت داشتند كشتند . تيمور لنگ در انتقام از اين طغيان قساوت و سنگين دلى از خود نشان داده براى دادن درس عبرت ولى هولناك هفتاد هزار سر را حكم داد هرمانى ساختند .\r\n\r\nتيمور لنگ و حافظ\r\nشيراز دروازه‌هاى خود را بعجله به روى مهاجمين باز كرد . تيمور وقتى كه وارد شد كس بطلب خواجه حافظ فرستاد و او را نزد خود خواست و اين مصاحبه و ملاقات مشهور را دولت شاه چنين نقل مىكند : - من اكثر ربع مسكون را با اين شمشير مسخر ساختم و هزاران جاى و ولايت را ويران كردم تا سمرقند و بخارا را كه وطن مألوف و تختگاه من است آبادان سازم ، تو مردك بيك خال هندوى ترك شيرازى سمرقند و بخاراى ما را ميفروشى درين بيت كه گفته :\r\n اگر آن ترك شيرازى بدست آرد دل ما را * بخال هندوش بخشم سمرقند و بخارا را \r\nخواجه حافظ زمين خدمت را بوسه داد و گفت اى سلطان عالم از آن بخشندگى است\r\n\r\n","description":"","footnote":"","page_name":" 178 ","page_number":201},
  {"content":"\r\n\r\nكه بدين روز افتاده‌ام » تيمور را اين لطيفه خوش آمد و پسند فرمود و به او عتابى نكرد بلكه عنايت و نوازش فرمود .\r\n\r\nمحاربات با تغتمش 793 - 790 هجرى ( 1391 - 1388 )\r\nتغتمش رئيس طايفهء اوزبكيهء شرقى يا سفيد در صحنهء روسيه از شخصيت‌هاى مهم و بزرگ شمرده ميشد و مسكو در 1382 بدست او بباد غارت رفت ، دولت معظم اردو غربى يا اوزبك زرد هم متدرجا بخاندان او تبديل و بدينواسطه دو شاخه خاندان جوجى باهم متحد شدند . تيمور لنگ به او در ايام فرار و پناهندگى كمك كرده بود ، ولى اينمرد حق‌نشناس با كمال حماقت غيبت او را در فارس غنيمت دانسته بماوراء النهر حمله برد و در اينجا او قوائى را كه مواجه با آن گرديد شكست داده و آن نواحى را بباد غارت داد . جهانگشاى بزرگ ( تيمور ) بآسياى مركزى برگشته و پس از يك مسافرت و حركت طولانى و خسته‌كننده‌اى از داخل يك دشت غير مسكون و چول در آخر بواسطهء خيانت بيرق‌دار تغتمش نسبت به اربابش اين نمايندهء خاندان جوجى را در ترك « 1 » شكست داده و تلفات سنگينى به او وارد ساخت .\r\n\r\nلشكركشى بفارس و عراق 795 - 794 ه ( 1393 - 1392 )\r\nدر 794 هجرى ( 1392 ) تيمور جريان امور را در ايران شنيد كه رضايت‌بخش نيست و يا باحتمال قوى ميخواست كه كشورگشائى خود را بغرب اقصى بسط و توسعه بدهد لذا به اردوكشى ديگرى به ايران عزيمت نمود . او مثل سابق از راه استراباد ( گرگان ) و آمل حركت كرده قلاع و استحكامات مختلفى را كه در مقابل او تاب آورده بودند به تصرف درآورد و آشيانهء اسماعيليه را كه از قتل‌عام هولاگو جسته بود به كلى ريشه‌كن كرد .\r\nدر آغاز سال بعد او به طرف خرم‌آباد و شوشتر جلو رفت . به قله سفيد كه از جهت انتساب آن به رستم كه بحيله آن را گرفت « 2 » معروف مىباشد حمله برده و آن را تسخير كرد .\r\nاو بعد از اين روانهء شيراز گرديد و در آنجا با كمال تعجب ديد شاه منصور امير خاندان مظفر كه چهار هزار سوار زره‌پوش تحت فرمان داشت بجلوى او تاخته و برسى هزار قشون جراروى زد . شرف الدين كه در اين جنگ حاضر بود شرحى حساس و جذاب ذكر نموده\r\n\r\n\r\n","description":"","footnote":"\r\n( 1 ) -  Terek \r\n( 2 ) - به تاريخ ملكم رجوع كنيد . ( مؤلف )\r\n","page_name":" 179 ","page_number":202},
  {"content":"\r\n\r\nكه آن بدينقرار است « شاه منصور شمشير كين كشيده همچون شير خشمناك بىباك ميآمد ، ليكن قضاى الهى پردهء غرور بديدهء بصيرت او گذاشت و در گود پاتيله وقت نماز جمعه بر قلب سى هزار سوار ترك پرخاشجوى كشورگشاى حمله كرد و قشونها برهم زده وصف سپاه بشكافت و بكوتلها كه در عقب لشكر واداشته بودند رسيد . پس او برگشت و مثل يك اژدهاى غضبناك بجنگ پرداخت ، ظاهر بود كه تصميم گرفته نقد حياتش را از كف بدهد . تيمور صاحب قران با جمعى از خواص ايستاده نظارهء جلادت آن امير پهلوان ميفرمود كه شاه منصور جرأت كرده بجانب آنحضرت حمله آورد . ( تيمور خواست بضرب نيزهء سنان گداز دمار از روزگار او برآورد ، پولاد جنگ كه نيزهء آنحضرت داشت از صدمهء جنگ هزيمت نموده بود و نيزه نبود ، صاحب قران . . . پاى ثبات و قرار استوار داشت و اصلا از جاى خود نجنبيد ) تا شاه منصور رسيد و دو نوبت شمشير بر خود خجستهء آنحضرت رسانيد ولى هيچ ضررى بوجود ايشان نرسيد و چون كوه راسخ بر جاى خود متمكن و ثابت ايستاد و هيچگونه تغيير باوضاع همايون راه نيافت »\r\nبشاه منصور در اين حملهء دلاورانه او از هيچ جا حمايت و همراهى نشد و دو جناح نيروى كوچك و مختصر او گريخته و دشمنان از هرسو او را محاصره كردند و بدست شاهرخ فرزند معروف تيمور لنگ كشته شده و سرش را آورد جلو صاحب‌قرانى به خاك افكند و زبان بشاشت بدعا برگشود كه :\r\n « سر دشمنان تو استغفر اللّه * كه خود دشمنان ترا سر نباشد »\r\n« نثار سم مركبت باد اگرچه * نثارى از اين بىبهاتر نباشد » \r\nچنان كه در فصل گذشته سمت ذكر يافت اين كار مهم و خطير جنگى سلسلهء آل مظفر را محكوم بانقراض ساخت و تمامى افراد اين خاندان بقتل رسيدند . بغداد هدف منظور ديگر اين فاتح بزرگ بوده و اين شهر معظم چون تاب مقاومت نداشت بعد از فرار امير آن ناچار قبول اطاعت نموده و تسليم گرديد .\r\n\r\nمحاصرهء تكريت 796 ه ( 1393 )\r\nاز اين پايتخت سابق خلافت ، تيمور لنگ روانهء طرف شمال گرديد و دژ تكريت را كه دست حسن نام رئيس زبردست دزدان و راهزنان بود محاصره نمود . حسن نظر باطمينان و اعتمادى كه\r\n\r\n","description":"","footnote":"","page_name":" 180 ","page_number":203},
  {"content":"\r\n\r\nباستحكام قلعه داشت مصمم گشت كه تا آخرين لحظه مقاومت كند . اين محاصره يكى از كارهاى فوق العاده مهم و برجستهء آن روز بوده است . ديوارهاى مرتفع و بلند اين دژ روى صخرهء صعب و سخت يا تخته سنگ‌هاى وصل بهم قرار داشته و غير قابل تسخير به نظر ميآمد ، ليكن قشون تيمور لنگ از آن روبرگردان نبودند ، هفتاد و دو هزار نفر به نقب آن صخره مشغول گرديدند و پس از انجام اين عمل آنها را از مواد منفجره پر كرده و بعد باهم در يكموقع آتش زده و در نتيجه قسمت زيادى از محكمترين برجهاى قلعه فرو ريخت ، حسن با كمال رشادت جنگيده و بيك دژ داخلى عقب نشست و آنجا هم مانند اولى مورد حمله و هجوم قرار گرفته تا اينكه محاصره به اسارت و دستگيرى مستحفظين و پادگان‌ها پايان يافت . اين پادگان‌ها بين نفرات قشون تقسيم شده تا همه را بطور شكنجه و عذاب معدوم ساختند . تيمور با يك غرور قابل عفو حكم كرد كه قسمتى از قلعه را به حال اول باقى بگذارند تا در نسل‌هاى آتى نمونهء شجاعت و دلاورى او بوده باشد .\r\n\r\nاردوكشى دوم بروسيه 797 ه ( 1394 )\r\nديگر از كارهاى بزرگ تيمور حركت از خط قبچاق بقلب روسيه بوده است . مسكو بباد تاراج رفت و تغتمش كه جرأت كرده به شروان حمله برده بود باز كشورش را به حال ويرانى مشاهده نمود .\r\nدر سال بعد حاجى طرخان را اين فاتح بزرگ بباد غارت داد و تسلطش را بر قفقاز تثبيت و تقويت نمود . او از مراجعت خود بسمرقند از راه شمال اين اردوكشى را خاتمه داد .\r\n\r\nحمله به هند 801 - 800 ه ( 1399 )\r\nنقشهء حملهء تيمور به هند در ابتدا به لحاظ عظمت امر كه از آن وحشت داشتند مورد مخالفت بعضى سران و افسران قرار گرفته تا اينكه به قرآن مجيد تفأل زده اين آيه آمد  « يا أَيُّهَا النَّبِيُّ جاهِدِ الْكُفَّارَ وَ الْمُنافِقِينَ »  و آن جلوى تمام اعتراضات را گرفته و همه را مجاب و خواموش ساخت . تيمور لشكريانش را كه بالغ بر نود و دو هزار تن بودند بسه قسمت تقسيم نمود ؛ قسمت اول را از كابل برعليه ملتان فرستاد و يك قسمت ديگر مأمور حملهء به پنجاب و حفظ دامنه‌هاى تلال هماليا گرديده در صورتى كه خودش با قشون عمده عازم حركت بصوب مقصود گرديد ، بنزديك دهلى كه رسيدند تيمور لنگ بعوض محاصره و تحمل مضار و\r\n\r\n","description":"","footnote":"","page_name":" 181 ","page_number":204},
  {"content":"\r\n\r\nمتاعب و مصاعب آن بيشتر مايل بيك جنگ قطعى بوده است . او اطرافش را بكندن خندق مستحكم ساخته و جنگ تدافعى را اختيار نمود و با اين تدابير حربى سلطان محمود را كاملا فريب و لشكرش را شكست داد و از اين فتح غنائم و ثروت‌هاى دهلى را كه آن بباد غارت رفت براى خودش تأمين كرد .\r\n\r\nاردوكشى برعليه مماليك 803 هجرى ( 1401 )\r\nتيمور پس از بازگشت از هند كه سنش آنوقت قريب بهفتاد بود خوب ميتوانست كه باتكاء فتوحات درخشان خود بر مسند عظمت و جلال بيار آمد و سرپرستى امپراطورى وسيعه‌اش را بفرزندان خود واگذارد ولى جهانگشايان دنيا مثل اكتورها و بازيگران نمايشگاه‌ها خيلى كم از پيشه و شغل‌شان دست كشيده و از صحنه كناره ميگيرند . بارى اين قائد كهنه‌كار به مجرد اينكه شنيد كه سلطان احمد جلاير به بغداد برگشته است بسرعت هرچه تمامتر به طرف آذربايجان عزيمت نمود كه آن زياده از هزار ميل دور از سمرقند است . احمد به منظور تقويت و تحكيم موقع خويش يك عده از اهالى بغداد را كه مظنون بطرفدارى از دشمن بودند بقتل رسانيد ، ليكن بر اثر شورشى كه برخاست او بخارج پايتخت رانده شده و به قرايوسف پناهنده گرديد . تيمور به طرف آسياى صغير پيش رفته سيواس را محاصره كرده و به تصرف درآورد و پس از اين موفقيت متوجه طرف جنوب سوريه گرديد . تا از قتل مأمور سياسى خود بمصر انتقام بكشد . حلب و دمشق هردو را شكار كرده و بعد به طرف شرق برگشته بغداد را بغلبه گرفت و از آنجا روانهء تبريز شده و قشونش را استراحت داد .\r\n\r\nشكست بايزيد 804 هجرى ( 1402 )\r\nآخرين جنگ تيمور شايد از بزرگترين جنگ‌هاى او بشمار ميآمده - است و بايد دانست كه در آسياى مركزى ، در ايران و بالاخره در هند او با يك ملت صلب و قوى كه پادشاه آن رزمجو و جنگى باشد مواجه نگرديد و با عدهء زياد تربيت شده و نيز تجارب جنگى وافرى كه داشت شاهد فتح و پيروزى را بدست آوردن يك امر قهرى بوده است .\r\nعثمانلىها كه اكنون او با آنها مواجه مىشود از تخمهء طائفه‌اى از تركان بوده‌اند كه از حول‌وحوش مرو پيش از تاتارهاى چنگيز خان در رفته و درست در يكصد سال قبل\r\n\r\n","description":"","footnote":"","page_name":" 182 ","page_number":205},
  {"content":"\r\n\r\nسلسله‌اى قوى و نيرومندى تأسيس نمودند . بيان فتوحات اوليهء اين طائفه خارج ار گنجايش كتاب است و كافى است همينقدر گفته شود كه در ميدان جنگ فلاكت‌بار قوصوه « 1 » در 1389 ميلادى صربيها و مسيحيان متحد آنها را بواسطهء شجاعت و دلادرى بايزيد شكست سخت داده و هفت سال بعد از اينواقعه در نكوپوليز « 2 » دستهء شهسواران اروپا در مقابل قدرت جنگى و جلادت و رشادت سلطان شكست يافته رو بهزيمت نهادند و همين سرعت عمل و فعاليت جنگى براى او لقب ايلدرم ( صاعقه ) تحصيل كرد .\r\nتيمور وقتىكه به سيواس حمله برد يكى از فرزندان سلطان را كشت ، بايزيد كه آنوقت بمحاصرهء قسطنطنيه ميپرداخت همين كه شنيد بعجله بآسياى صغير به قصد مواجههء با مهاجم آمده ولى درينميانه تيمور لنگ بسوريه حركت كرد تا بعد از يكسال كه از اين قضيه گذشت اين دو فاتح بزرگ در ميدان جنگ باهم روبرو شدند .\r\nبايزيد مينمايد كه بعد از فتوحات درخشان خود تنبل و سست شده گذشته از اين او بطور خيلى بدى طماع و حريص بوده است كه در مشرق زمين عيبى بزرگ و مهلك شمرده مىشود و بالنتيجه مرد ميدان حريف مقابلش كه مثل هميشه لايق و مستعد و آماده براى جنگ و پيكار بود نبوده است . جنگ قطعى در آنقره رويداد و آن شكست آخرى مهرداد را بدست پمپى و اولين فتح عثمانلىها را در تاريخ بعدى حكايت ميكرد . بايزيد مردانش را وارد ميدان كارزار نمود در حالى كه خسته و از تشنگى در تعب و زحمت بودند ، بعضى دستجات او باعتماد بخشندگى و جوانمردى مهاجمين كه بدين صفت شهرت داشته و وكلا و نمايندگانشان در فعاليت بودند ويرا ترك گفته گريختند . دستجات ينگيچرى « 3 » و مسيحى مردانه جنگيدند ، ليكن در آخر لشكريان تيمور كه در شمار بيشتر بودند غالب آمده و بطوريكه نولز « 4 » سالخورده مينويسد او با دردسر و زحمت و هايهوى زياد فاتح درآمده و بايزيد را اسير گرفت . سلطان اسير در يكموقع براى فرار كوشش نموده و در نتيجه شبها زنجيرش ميكردند و اين كيفيت و نيز واقعهء زير كه اين اسير شاهى با تخت روان از ميله\r\n\r\n\r\n","description":"","footnote":"\r\n( 1 ) -  Kosovo \r\n( 2 ) -  Nicopolis \r\n( 3 ) - سرباز پياده‌نظام . ( مترجم )\r\n( 4 ) -  Knolles . \r\n","page_name":" 183 ","page_number":206},
  {"content":"\r\n\r\nهاى آهنى مسافرت ميكرده قصهء حبس در قفس آهنى « 1 » او را پديد آورده است . خلاصه تيمور از ثمرات و نتايج اين فتح استفاده نموده آسياى صغير بضميمهء بنادر بروسه « 2 » ، نيقيه « 3 » و سمرنه را اشغال نمود و از شهر اخير الذكر ازمير سن‌جان را خارج ساخت . اينمطلب جالب توجه است كه تيمور لنگ نامه‌اى به هنرى چهارم پادشاه انگلستان نوشته مراودهء آزاد تجارتى را براى رعاياى او در اين نامه پيشنهاد كرده است و در جوابش كه رونوشت آن محفوظ و باقيمانده تيمور لنگ را هنرى در فتحى كه بر تركان حاصل نموده تبريك و تهنيت گفته است . دو نامهء مزبور توسط ژان گرينلا « 4 » يكنفر انگليسى فرانسيسكان يا راهب مبلغى فرستاده شده كه مقيم تبريز بوده است .\r\n\r\nنمايندگان سياسى قسطيلى بدربار سمرقند\r\nهنرى سوم پادشاه قسطيله ربيب « تيم آنرد لانكاستر » « 5 » از اينجا شهرت پيدا كرده كه هيئت‌هائى بسفارت به ممالك و بلاد دوردست جهان اعزام داشته است و مقصود عمده‌اش تصور ميرود اين بوده كه اتحاديه‌هائى براى جلوگيرى از تجاوزات تركان و مسلمانان مجاور تشكيل بدهد ، ولى اين نكته را هم در نظر داشته كه اسپانيا را در همه جا معروف ساخته و از ممالك و بلاد ديگر شناسائى حاصل كند .\r\nما ميدانيم كه دو نفر از مأمورين سياسى او در جنگ آنقره حاضر بوده و تيمور ايشان را بعد از فتح مرخص كرده و با سفير خودش حامل جواهرات گرانبها و نيز زنان خوبصورت روانه داشته است . در ادامهء اين ارتباط و مراودهء سياسى هيئت ديگرى بعنوان سفارت بسر كردگى رى كانزلزدى كلاويجو « 6 » در 1403 ميلادى بدربار تيمور فرستاده شد ، جاى بسى خوشوقتى است كه در نتيجهء يادداشت‌هاى بادقت اين سركردهء قديم مورد اعتماد\r\n\r\n\r\n","description":"","footnote":"\r\n( 1 ) - بايزيد در پيسى كه مارلو  ( Marlowe )  باسم تمبورلين نوشته است ظاهر مىشود . او سرش را به ميلهء آهنى قفس آنقدر مىزند كه مغزش پريشان و خودش را هلاك مىسازد . ( مؤلف )\r\n( 2 ) -  Brusa \r\n( 3 ) -  Nicaea \r\n( 4 ) - رجوع به اصل نامه‌ها تاريخ مصور انگليس ( دورهء سوم جلد اول صفحات 58 - 54 ) بقلم سر هنرى الز . نگارنده از الز براى اين اسناد اظهار تشكر ميكنم ( مؤلف )\r\n( 5 ) -  Time - honour'd Iancaster \r\n( 6 ) -  Ruy Conzalez - di Clavijo . \r\n","page_name":" 184 ","page_number":207},
  {"content":"\r\n\r\nيك گزارش روشن و جالب توجه معاصرى راجع به اين فاتح بزرگ در دسترس ما گذارده شده است .\r\nاين هيئت از قادس « 1 » بهمراهى نمايندهء سياسى تيمور كه بدربار قسطيل فرستاده شده بود روانه شده در راه با انقلاب هوا و طوفان و ساير مخاطرات جارى گلاويز شده و در ورود به رودس « 2 » هرقدر تفحص كردند نتوانستند از محل توقف تيمور اطلاع صحيحى بدست آرند ، بالاخره قصد كردند به قراباغ واقع در آذربايجان بروند و براى اجراى اين مقصود آنها در طرابوزان پياده شدند و از جادهء معروف رهسپار خوى شهرستان سرحدى گرديدند و در اينجا ايلچىهاى سلطان مصر را ملاقات كردند كه هدايائى براى تيمور ميبردند كه از آن جمله يكى حيوان عجيبى بنام جر نوفه يا زرّافه بوده است و اين دو هيئت باهم به طرف مشرق روانه شدند .\r\nكلاويجو مساجد قشنگ تبريز را توصيف كرده مينويسد كه « آنها با كمال مهارت و استادى با خاتم‌كارى و خطوط و نقوش طلائى و آبى زينت و آرايش يافته‌اند . جمعيت و آمار نفوس آنجا را به دويست هزار خانه يا يك ميليون نفوس تخمين كرده و مخصوصا اين نكته را يادآور شده كه شمارهء نفوس آن در سابق بيش از اين بوده است . ذكرى از سلطانيه شده و آن را از مراكز مهمه شمرده و نيز از گيلان شرحى را كه جزو مسموعات اوست نقل كرده است . در طول شاه‌راه تاريخى كه مكرر در اين كتاب ذكر شده آنها مسافرت‌شان را ادامه داده و از شهرستان تهران اسم برده‌اند كه تا جائى كه نگارنده اطلاع دارد اين اولين دفعه است كه از شهر مزبور ذكرى ديده مىشود . از اينجا آنها منحرف شده به لارييلاق مطلوب انگليسىهاى سكنه ميروند و در آنجا دوباره در نزديكى دامغان داخل جادهء مشهد ميشوند .\r\nاين نمايندگان از مشقت سوارى متوالى زياد و نيز از شدت گرما و هواى سوزان بيمار شده به نيشابور كه رسيده‌اند يكى از ايشان مرده است . در مشهد اجازه گرفته آستان رضوى را ديدار كرده و از گنبد بزرگ باشكوه آن مستور از نقرهء مطلا شرح جالبى گزارش داده‌اند .\r\nاز اينجا به بعد آنها از كنارهء مرو خط سيرشان را ادامه داده و در بيابان قبل از رسيدن\r\n\r\n\r\n","description":"","footnote":"\r\n( 1 ) -  Cadiz \r\n( 2 ) -  Rhodes . \r\n","page_name":" 185 ","page_number":208},
  {"content":"\r\n\r\nبمرغاب دچار كم‌آبى شده و از تشنگى مشرف بمرگ گرديده‌اند . رود سيحون را نوشته‌اند كه باز يكى از آن رودهائى است كه ميگويند از بهشت سرچشمه ميگيرد و آن پهنايش يك ليگ « 1 » و با قوت زياد و سرعت عجيبى از ميان يك سرزمين كاملا مسطح و هموار جارى ولى خيلى تيره و گل‌آلود است .\r\nاين مسافرين در نزديكى ترمذ « 2 » بوسيلهء پلى از الوار از آب گذشته و از « دروازه‌هاى ايران » در بند شرقى عبور كرده و در اينجا كلاويجو از قدرت پادشاه سخن ميراند كه معابر و گردنه‌هاى معروف موسوم به اين اسم و نيز معبر و گردنهء واقع در مغرب بحر خزر معروف به « دربنت « 3 » » كه مكرر به آن در سابق اشاره شده است مالك و صاحب هر دوى آنها مىباشد .\r\nشرحى از گش وطن تيمور ذكر شده و سفالهاى شفاف و براق آن برنگ‌هاى جذاب طلائى و آبى تأثيرى عميق در قسطيلىها بخشيده و توجه ايشان را كاملا جلب نموده است .\r\nبالاخره آنها وارد سمرقند شده و پس از هشت روز كه انتظار كشيده‌اند نمايندگان مزبور برطبق آداب و رسوم آن روز از طرف تيمور لنگ پذيرفته شده‌اند . دربارهء اين فاتح بزرگ و نيز در ترتيب باريافتن بحضور وصف و بيانى كه شده است بسيار جالب و جاذب و داراى ارزش و اعتبار تاريخى مىباشد و بهتر آنست كه از زبان خود كلاويجو و الفاظ و عبارات او ذكر شود و آن بدينقرار است . « تيمور لنگ » در يك سردر قشنگى كه جلو مدخل آن كاخ مجلل و با شكوهى بود جا داشته است . او روى زمين نشسته و در مقابلش فواره‌اى بود كه آب را تا مسافت زيادى بالا ميزد و سيب‌هاى قرمز چندى در ميان آب ديده ميشد . صاحب قران روى فرشهاى ابريشمى زرباف در ميان بالشهائى كه چهاردور آن گذارده شده بود چهار زانو نشسته ، جامه‌اى از ابريشم بر تن و كلاه بلند سفيدى بر سر داشت كه بر نوك آن يك دانه ياقوت سرخ با مرواريد و جواهرات گران‌بهاى زيادى در اطراف آن بوده - است . همين كه نمايندگان چشم‌شان به خداوندگار ميافتد با خضوع تمام خم شده و\r\n\r\n\r\n","description":"","footnote":"\r\n( 1 ) - ليگ قريب يك كيلومتر و نيم است . ( مترجم )\r\n( 2 ) -  Termiz \r\n( 3 ) - در اصل به همين املاء يعنى با تاء ضبط شده است . ( مترجم )\r\n","page_name":" 186 ","page_number":209},
  {"content":"\r\n\r\nزانو بر زمين ميزنند و دستها را روى هم بر سينه ميگذارند ، سپس جلو رفته بار ديگر به خاك ميافتند و در دفعهء سوم كه به خاك افتاده و زانو بر زمين ميگذارند بدين حال باقى ميمانند تا از طرف خداوندگار امر مىشود به آنها كه بلند شده جلو بروند « در اين هنگام سه نفر « ميرزا » كه جلو خداوندگار ايستاده‌اند آمده بازوى نمايندگان سياسى فرنگ را ميگيرند و بجلو راهنمائى ميكنند تا اينكه باهم جلو خداوندگار ميايستند و اين عمل براى آن بوده كه تا خداوندگار بهتر بتواند آنها را ببيند ، چه باصرهء او بر اثر كهولت و سن زياد آنقدر ضعيف و فرسوده شده بود كه پلك‌هاى چشم به كلى پائين افتاده بود . او دستش را به آنها نداد كه ببوسند ، زيرا بوسيدن دست هيچ خداوندگارى مرسوم نبود ، ليكن از پادشاه ( يعنى پادشاه اسپانيا ) جويا شده پرسيد : فرزندم پادشاه در چه حال است مزاجش خوب هست ؟ . نمايندگان كه جواب پرسش را دادند آنگاه تيمور بيك به طرف بهادران و سركردگانى كه در اطراف او نشسته بودند كه از آن جمله يكى از فرزندان تغتمش امپراطور سابق تاتار و چندين تن از شاهزادگان بزرگ امپراطور اخير سمرقند و ديگر از فاميل و خاندان خود او بودند متوجه شده فرمود « نگاه كنيد اينان سفرا و نمايندگانى هستند كه از طرف فرزندم پادشاه اسپانيا فرستاده شده‌اند كه بزرگترين سلطان فرنگ شمرده شده و در آخر قطعهء جهان زيست مىكند . اين فرنگان واقعا مردمان شايسته‌اى هستند ، من براى فرزندم پادشاه اسپانيا دعاى خير مىطلبم ، لازم نبود او شما را با هدايا و تحف بفرستد بلكه همان مراسلات و نامه‌ها كافى بوده است و اينك چقدر خرسندم كه از صحت و سلامت او و دولت كامكار او اطلاع بهم ميرسانم .\r\nكلاويجو در اطراف بساتين و باغهاى قشنگ با كاخهاى سفالپوش آنها كه در آنجا ضيافت و ميهمانى داده شده بود شرحى سخن رانده است و اين سفير كه جزو مدعوين بوده از چادر هاى مجلل و محتشمى كه ديده برافراشته‌اند كه بعضى بقدرى بزرگ و مرتفع و بلند بوده كه از يك فاصلهء خيلى دورى مثل يك قلعهء بزرگ نمايان بوده است فوق العاده تعجب كرده و منظر آن را مينويسد بسيار حيرت‌انگيز و نيز در زيبائى و قشنگى از وصف و بيان خارج مىباشد راجع به جشن عروسى يكى از شاهزادگان و مراسم و تشريفاتى كه در اين مجلس به عمل آمده شرحى صحبت داشته ميگويد در تمامى شب عيش و نوش ادامه داشته است . اين نكته جالب\r\n\r\n","description":"","footnote":"","page_name":" 187 ","page_number":210},
  {"content":"\r\n\r\nتوجه است كه شرف الدين حضور اين نمايندگان را در جشن مزبور ذكر نموده است ، چه او مينويسد « حتى ريزترين ماهيها در دريا جاى خودشان را داشته‌اند » حقيقتا چه تعبير لطيف و قشنگى است ! !\r\nاز عدل و داد تيمور اين اسپانيوليها مثالهائى داده ميگويند وقتىكه يك شخص بزرگ محكوم بقتل مىشود بدارش ميزنند ولى اشخاص پائين‌تر را سر مىبرند . او پير محمد پسر جهانگير را هم كه منصوب بوليعهدى پدر بزرگش بود ملاقات كرده شرحى راجع به لباسش كه سنگين و گرانبها بود نوشته ميگويد جامه‌اى كه بر تن داشت از اطلس آبى زردوزى شده با مليله‌دوزيهاى طلائى از عقب و روى سينه و نيز آستين‌ها بوده است . او در يك مسابقهء كشتى نگاهش به پهلوانان و كشتىگيران بوده چندان اعتنائى به اين نمايندگان نكرده است .\r\nدر آخر ، سمرقند مورد علاقهء تيمور لنگ را ذكر نموده نوشته‌اند كه « آن از صقيله بزرگتر و بساتين و باغها و تاكستانهاى زياد ويرا از اطراف احاطه نموده‌اند » و بايد دانست كه بيان مزبور حتى امروز هم بر آن صدق مىكند . « سكنه و باشندگان آن مخصوصا اسرائى هستند كه از هرقسمت از ممالك امپراطورى به آنجا آورده‌اند و عدهء آنها بالغ بر يكصد و پنجاه هزار نفر و مركبند از هرفرقه و نژادى از ترك ، عرب ، مور ، مسيحى ، ارمنى ، يونانى ، كاتوليك و جاكوبى و آنهائيكه با آتش روى صورت تعميد يافته‌اند كه مسيحىاند ولى داراى عقايد و آداب و مراسم عجيب و غريب ميباشند .\r\nدر اينجا ما بايست اين سركردگان قسطيلى را ترك گوئيم ولى با حق‌شناسى عميق ، زيرا كه يك رشته مطالب گرانبهائى از تيمور لنگ در دسترس ما گذارده‌اند و اينرا هم نبايد از نظر دور ساخت كه ملاطفت و مهربانى و سخاوت و بلندنظرى او يعنى تيمور نسبت به اين نمايندگان كه غرق بخشش و انعامات و ساير نعمت‌هاى او بودند با رنج گرسنگى كارپينى و متاعب و مصاعب ديگر او در اياميكه نظير همين مأموريت را در دربار نوهء چنگيز خان داشته به كلى مخالف و مباين مىباشد .\r\n\r\n","description":"","footnote":"","page_name":" 188 ","page_number":211},
  {"content":"\r\n\r\nمدرسهء شيردار در سمرقند « 1 »\r\n\r\n\r\n","description":"","footnote":"\r\n( 1 ) - ايوان شرقى مدرسهء شيردار در سمرقند كه در سال 1028 ساخته شده و نقش شير و خورشيد دارد ( مترجم )\r\n","page_name":" 189 ","page_number":212},
  {"content":"\r\n\r\n\r\nمرگ تيمور لنگ 807 هجرى ( 1405 )\r\nتيمور لنگ بعد از شكست بايزيد با ابهت و جلالى تمام بسمرقند برگشت . از روايت معلوم مىشود كه خيلى پير و فرسوده بوده ليكن آتش حرص جهانگشائى او فروننشسته بود ، چنان كه در تاريخ 807 هجرى ( 1404 ) او مجلس بزرگ ( قوريلتا ) را منعقد ساخته و نقشهء تسخير چين در آن مجلس طرح و تصميم حملهء به آن مملكت گرفته شد . در اين تصميم او دو منظور داشت ، يكى بيرون كردن اولاد چنگيز از آن كشور و ديگر جهاد و اشاعهء دين اسلام در آن سرزمين و بالاخره قوائى بالغ بر دويست هزار تن با ساز و برگ تمام فراهم نموده و اين نيروى عظيم به حركت درآمد . او از ماوراء النهر به اترار شهرى كه اول از همه لشكريان چنگيز خان را ديده است عزيمت نمود و در آنجا اردو زد . ولى در اينجا بيمارى و مرگ ناگهانى تيمور به تمام اينكارهاى مهم و خطير خاتمه داد .\r\n\r\nخصال و كارهاى او\r\nتيمور لنگ ، صاحب قران از بزرگترين جهانگشايانى است كه در تاريخ بشر مقام شهرت را حائزند . اين فرزند يك قبيلهء كوچك نه فقط شجاع‌ترين شجعان بشمار ميآمده بلكه بمنتها درجه مدبر و عاقل ، بخشنده و جوانمرد ، مجرب و كارآزموده و بالاخره جدّى و با پشت‌كار بوده است . جمع شدن اين صفات باهم ويرا پيشواى مردمان و خداى جنگ قرار داد ، ولى پيشوائى كه نتواند كسى بر او تفوق جويد و خداى جنگى كه تمامى سربازان به او عشق ورزيده ويرا ستايش كنند .\r\nملكم او را مورد ملامت قرار داده و توبيخ مىكند كه در دهلى اسرا را قتل‌عام كرده است . ما تصديق داريم كه آن يك عمل مخوف و هولناك بوده اما ضرورت قطعى نظامى آن را ايجاب كرده و روى اصل احتياج چنين دستورى داده شده است . آيا ناپليون در سال آخر سدهء هيجدهم نظير همين عمل را مرتكب نشد ؟ . مخصوصا در توزك درج است سربازانيكه تسليم و اسير ميشوند بايد همه نوع مورد توجه و احترام باشند و برفق و مدارا با آنها رفتار و اظهار عاطفت و ملاطفت نمود و اين دستور او كه مخالف است با آنچه كه در آنزمان متداول بوده براى عاطفهء انسانى او قابل ملاحظه مىباشد .\r\nتيمور مقصودش از فتوحات تحصيل شهرت و نام بود و مثل ساير جهانگيران دنيا\r\n\r\n","description":"","footnote":"","page_name":" 190 ","page_number":213},
  {"content":"\r\n\r\nدرب آرامگاه تيمور لنگ\r\n\r\n","description":"","footnote":"","page_name":" 191 ","page_number":214},
  {"content":"\r\n\r\nخواه قديم و خواه جديد حيات او مشحون بخونريزيهاى هولناك مىباشد . او بعضى اوقات روى تلافى و انتقام حكم قتل‌عام داده است ، ولى مواردى كه صرف وحشىگرى سبب صدور اين حكم شده باشد خيلى كم است . بعلاوه تيمور لنگ يكنفر مسلمان ديندارى بوده كه هرچند او اصول و عقايد اسلام را كه براى پيشرفت و ترقيات خودش مورد استفاده قرار داده معهذا او مشوق و حامى و سرپرست ارباب علم و هنر و مؤسس مدارس و مساجد و تا يك اندازه نويسنده و بالاخره دوستدار بازى شطرنج بوده است . به سوگلىها و زنان محبوبه‌اش در امور مداخله نميداد ، بلكه كارهاى مهم را خود شخصا رسيدگى ميكرده است . « 1 »\r\nاما كارهاى او و آن تقريبا چنين به نظر ميآيد كه از حدود طاقت انسانى خارج بوده - است او در طول مدت عمر طولانى خود لشكريان خود را به تمام اكناف و ممالك و بلاد سوق داده و در هيچ جنگى مغلوب نشده است و هنگاميكه از دنيا رفته از ارتش « 2 » و ولگا تا خليج فارس و از گنجه تا دمشق و مجمع الجزائر و بالاخره تمامى آسيا در تصرف او بوده است .\r\nتيمورلان در سمرقند در يك بقعهء گنبدى عالى مدفون و خود ضريح از يك پارچه سنگ يشم ساخته شده كه معتقدند بزرگترين سنگ‌هاى يشم روى زمين مىباشد و اصل قبر در زير سرداب واقع شده است و نگارنده اينرا جزو امتيازات خود ميشمارد كه قبر اين سازندهء تاريخ را ديدار كرده است كه در آنجا با اقربا و ارحام خود بخواب ابدى فرورفته و هنوز معروف به امير مىباشد .\r\n\r\n\r\n","description":"","footnote":"\r\n( 1 ) - او در توزك خود چنين مينويسد « بايد كه كردار و گفتار پادشاه از خود باشد يعنى سپاه و رعيت بدانند كه آنچه پادشاه ميگويد و مىكند خود مىكند و ديگريرا در آن دخلى نيست پس بايد كه پادشاه بگفتار و كردار ديگران بنوعى كه شريك مرتبهء سلطنت گردند عمل نكند . . . ( مؤلف )\r\n( 2 ) -  Irtish \r\n","page_name":" 192 ","page_number":215},
  {"content":"\r\n\r\nآرامگاه تيمور لنگ\r\n\r\n","description":"","footnote":"","page_name":" 193 ","page_number":216},
  {"content":"\r\n\r\nسكهء شاهرخ\r\n\r\nفصل شصتم سلاطين تيمورى ايران\r\nبابر به چندين صفات پسنديده متصف و مخصوصا شجاعت و جوانمردى را بمنتها درجه دارا بود . در تركى شعر ميگفت و در اينقسمت نسبت به امير على در درجهء دوم بوده . . . اما در موسيقى و هنرهاى زيبا از او برترى داشت و حقيقت اين است كه در ميان خاندان او يكنفر كه داراى چنين استعداد و ذوق و قريحه‌اى باشد نيامده و ديگر در نژاد او يكى مثل او كه كارهاى بزرگ و عجيب و غريبى كرده باشد و يا حادثه‌جوئى مانند او پيدا نشده است .\r\n( تاريخ رشيدى ترجمهء نىالياس « 1 » 1 و دنيسون « 2 » 2 راس )\r\n\r\nخليل سلطان 812 - 807 ه ( 1409 - 1404 )\r\nتيمور لنگ پير محمد پسر جهانگير ارشد فرزندانش را بوليعهدى برگزيد كه در آنوقت عمرش بنا بگفتهء كلاويجو در حدود 22 سال بوده است . زمانىكه خبر فوت اين فاتح بزرگ بسمرقند رسيد او در قندهار بود ، عمش خليل سلطان پسر ميران شاه كه اسمى از جانشينى او نبود موقع را مغتنم دانسته بدستيارى اميران بزرگ و قشون پايتخت را متصرف شده و خويشتن را پادشاه اعلام كرد . در اين اثناء شاهرخ « 3 » چهارمين فرزند تيمور كه چون حكومت هرات را داشت و از كلاويجو دعوت مجللانه‌اى كرده بود بعزم پايتخت حركت نموده ولى چون شنيد كه رقبايش با او از در مسالمت و اطاعت درآمده‌اند بقندهار برگشت و به تحكيم و\r\n\r\n\r\n","description":"","footnote":"\r\n( 1 ) -  Ney Elias \r\n( 2 ) -  Denison Ross . \r\n( 3 ) - حكايت ميكنند تيمور لنگ مشغول بازى شطرنج بود كه خبر ولادت اين پسر به او رسيد . براى اينكه اشاره‌اى باشد به اين بازى باستان او حكم داد نام وى را شاهرخ بگذارند . ( مؤلف )\r\n","page_name":" 194 ","page_number":217},
  {"content":"\r\n\r\nاستوار كردن موقع خويش در خراسان و مازندران پرداخت .\r\nخليل سلطان كه سمرقند را در تصرف داشت به خزائن و گنج‌هاى بيشمارى كه جدش صاحبقران اندوخته بود براى خاطر زن محبوبهء خود شادى ملك دست اسراف گشوده و بناى هوسرانى و افراط را گذاشت و كار به جائى رسيد كه دو نفر از امراى عمده و مهم سر بمخالفت و طغيان برداشتند ، هرچند اين آشوب براى يك چند فرو نشانده شد ، ولى در 812 هجرى ( 1409 ) خليل سلطان بطور خدعه و فريب اسير شده و از سلطنت خلع گرديد . شاهرخ دوباره بجنگ برخاسته ماوراء النهر را به تصرف درآورد و بالاخره بهرات برگشته و آنجا را پايتخت كرده و پسرش الغ بيگ را گذاشت كه در سمرقند حكومت كند .\r\n\r\nشاهرخ 850 - 807 ه ( 1447 - 1404 )\r\nسلطان شاهرخ در صحنهء خراسان كه در آنجا يك چند پيش از فوت پدر حكومت داشت از دور خيلى بزرگ و مجلل به نظر ميرسد .\r\nاو براى قريب به نيم قرن در ايران و آسياى مركزى بعنوان وارث و جانشين تيمور حكمرانى نموده و در تمامى اينمدت او مشغول مرمت و اصلاح خرابيهائى بود كه اخيرا در نتيجهء فتوحات و ملك‌گيرى وارد شده بود . هرات و مرو بطور خاص بيش از همه جا از اين احسان و نيكوكارى بهره‌مند بوده‌اند . گوهرشاد آغا زوجه‌اش مسجد مجلل و باشكوه و نيز ساختمانهاى عالى ديگر در مشهد بنا كرده كه در فصل بعد به بيان آن خواهيم پرداخت .\r\nدربار شاهرخ در شكوه و جلال مشهور بوده و او مانند فرزندش الغ بيك در سمرقند صاحبان علم و هنر را از همه جا جلب نموده و آن مركز فضلا و دانشمندان شمرده ميشده - است . اعزام هيئت‌هاى سياسى بخارج از خصوصيات و مميزات اين سلطنت بشمار ميآيد . در 1419 هجرى او نمايندگانى بدربار امپراطور چين فرستاد و آنها حامل مراسلات و نامه‌هائى از طرف او بودند كه هنوز موجود ميباشند . « 1 » در 845 هجرى ( 1442 ) هيئتى بسفارت به سامورى « 2 » واقع درد كن فرستاد كه رئيس آن يكنفر عبد الرزاق نام بود و\r\n\r\n\r\n","description":"","footnote":"\r\n( 1 ) - مجموعهء مطالب گوناگون آسيائى جلد يكم چاپ كلكته 1785 ( مؤلف )\r\n( 2 ) -  Samuri \r\n","page_name":" 195 ","page_number":218},
  {"content":"\r\n\r\nخوشبختانه يك سلسله يادداشت‌هاى ذيقيمت و جالبى از او با مساعى « انجمن هكلت « 1 » » از دستبرد زمانه محفوظ مانده است .\r\nشاهرخ با وجود عشق و علاقه‌اش بفنون و هنرهاى ايام صلح از جنگ و پيكار هم گريزان نبود ، بلكه يكمرد مبارز و جنگجوئى بشمار ميآمد . او قرايوسف قراقويونلو را شكست داده و پس از مرگ آن امير پسرش اسكندر را از مرتبه و مقامى كه داشت تنزل داده و حكمران خراجگزار آذربايجان قرار داد و همچنين ما ميخوانيم كه او در 824 هجرى ( 1431 ) از وسط ولايت كرمان پيش رفته با سلطان اويس پسر امير ادوگى « 2 » از طايفهء برلاس تلاقى نمود كه از دادن خراج امتناع كرده بود . بدوا قصد داشت كه او را زنده پوست بكند ولى بعد از تقصيرش گذشته و مورد عفو قرار داد .\r\nاگر يك پادشاه بزرگ به معناى واقعى را در نظر بگيريم شاهرخ را بايد در درجهء اول و بزرگترين پادشاه ايران دانست . ما اينرا از تاريخ ايران و نيز از مسكوكات ميدانيم كه دامنهء سلطنت او نه تنها تا گرگان و اصفهان وسعت داشته بلكه تا شوشتر در طرف غرب فرمانش نافذ بوده و نيز در مشرق مرزهاى مملكت او امتداد داشته است .\r\n\r\nالغ بيگ پادشاه ستاره‌شناس\r\nالغ بيگ پيش از اينكه بجاى پدر قرار گيرد مدت سى و هشت سال در سمرقند حكمرانى داشته است كه آن يك دورهء مشعشع و فرخنده‌اى براى اين كشور كه مكرر دستخوش غارت و خرابى گرديده محسوب مىشود .\r\nتشويق از صاحبان هنر و ترويج از علم و دانش كه خود دوستدار واقعى آن بود نامش را بعنوان مؤلف جداول معروف نجومى منتها درجه صحيح و مكمل كه آن از شرق بغرب رسيده براى هميشه باقى نگهداشته است . اين كتاب بوسيلهء ژان گريوس « 3 » از اهالى صقليه و پروفسور هيئت و نجوم در اكسفورد در لاتين انتشار يافته و بعد هم تجديد چاپ شده است .\r\nالغ بيگ بعلاوه كسى است كه ايران تقويمى را كه در آنجا تا بامروز رايج و مورد استفاده است مديون او مىباشد . در اين تقويم مبدء تاريخ سيچقان ئيل نام دارد و دوائر\r\n\r\n\r\n","description":"","footnote":"\r\n( 1 ) -  Hakluyt \r\n( 2 ) -  Adugui \r\n( 3 ) -  John Greaves \r\n","page_name":" 196 ","page_number":219},
  {"content":"\r\n\r\nدوازده ساله‌اى هستند كه هرسال آن بنام يك حيوانى خوانده شده است . اسامى ماهها عبارت از بروج دوازده‌گانه‌اند و براى مثال 210 مارس 1913 سال گاو نر شروع مىشود و نام ماه اول معروف به حمل ( بره ) است و ماه دوم ثور يعنى گاو نر است و به همين ترتيب تا آخر .\r\nالغ بيگ از لحاظ يك پادشاه بدبخت بوده است ، چه بعد از جلوسش برادرزادهء وى علاء الدوله هرات را قبضه كرده و پسرش عبد اللطيف را نيز زندانى نمود و بمحض اينكه مدعى نامبرده شكست خورد هرات بدست تركمان‌ها بباد غارت رفت و نيز مقارن اين احوال سمرقند را اوزبكان تاراج كردند . براى تكميل اين مصائب و بلاها عبد اللطيف خلاصى يافته و سر بطغيان برداشت و بالاخره پدرش را اسير كرده در 853 ه ( 1449 ) بقتلش رسانيد .\r\n\r\nابو سعيد 872 - 855 ه ( 1467 - 1452 )\r\nاين پدر كش سلطنتى را كه بدينطريق فجيع بدست آورده بود از آن چندان تمتعى نبرد ، چه ابو سعيد از احفاد تيمور سمرقند را قبضه كرده و هرچند عبد اللطيف او را در يك ميدان شكست داده ولى خودش بعد از اين به مدت كمى مقتول و از اين صحنه ناپديد گرديد . ابو سعيد براى تخت خالى با يك عمش ابو بكر ميرزا جنگيده و بالاخره او را بدستيارى اوزبكان بقتل رسانيد ، آنوقت براى تحصيل قوه وارد در يك كشمكش و منازعات طولانى شده و در حدود 870 هجرى ( 1465 ) حكومتى در ماوراء النهر قسمت شمالى ايران و افغانستان تأسيس نمود و دو سال بعد با سپاه جرارى حمله بآذربايجان برده او زن حسن يا امير حسن رئيس تركمانان ( صاحبان گوسفندان سفيد ) منابع خواربار او را قطع كرده و كاملا شكستش داد و اسير گرفت و بعد امير تركمان او را بدست يادگار ميرزا پسر شاهرخ و گوهرشاد داد و او هم بانتقام خون اخير الذكر حكم داد سرش را بريدند .\r\n\r\nشاهزادگان اخير تيمورى\r\nسلطان احمد ارشد فرزندان ابو سعيد و جانشين او مواجه با آشوب و طغيانهاى زياد شده كليهء ولايات جنوبى طوق اطاعت او را دور انداخته بناى عصيان را گذاشتند ، در اين اثناء برادرش عمر شيخ پدر بابر در فرغانه\r\n\r\n","description":"","footnote":"","page_name":" 197 ","page_number":220},
  {"content":"\r\n\r\nبا او مخالفت ورزيده و در اين كار موفقيت هم حاصل نمود و با وصف احوال خاتمه يافتن سلطنت طولانى 27 سالهء او بعد از مرگش خاصه در بخارا كه كاخهاى مجلل و باشكوهى در آنجا بنا كرده بود با تحسر و تأسف تلقى ميشده است .\r\nسلطان حسين حامى و سرپرست جامى ، مير خوند و بهزاد نقاش امير استراباد گرگان فعلى و بعد هم امير هرات بوده است . او در يك جنگ با شيبانى خان رئيس اوزبك كه اخيرا در اين صحنه پيدا شده بود بابر را به يارى خود خواست و ما از همينجا مديون يك گزارش حساس و روشنى هستيم كه دربارهء اين پادشاه و دربار او به عمل آمده است . در تزوك بابر از سلطان حسين شرحى سخن رفته كه برطبق آن او يكمرد سرزنده و مطبوع و خوش مشرب ولى عجول و تندخو و زبانش هم مطابق خلق و خوى او بوده است . او اكثر شمشير بدست و بجنگ و جدال اشتغال داشت و هيچيك از افراد خاندان تيمور به قدر او شمشير به كار نبرده است . داراى طبع موزون و در مواقعى شعر هم ميگفته است و بسيارى از اشعار او حاشا كه بد باشد اين پادشاه با همهء جلال و وقارش به پرورش و نگاهداشتن قوچ‌هاى جنگى عشق و علاقهء مفرط داشت و با پراندن كفترها و جنگ خروسان خود را مشغول و سرگرم ميساخت . بابر جلوتر رفته مينويسد عصر سلطان حسين عصرى عجيب بشمار آمده و اشخاص برجسته و عاليقدر وافرى داشته است كه بعضى از آنها در فصل بعد به نظر خوانندگان خواهد رسيد .\r\n\r\nسلسلهء قراقويونلو يا صاحبان گوسفندان سياه 874 - 780 هجرى ( 1469 - 1378 )\r\nراجع به طايفهء تركمانى كه شكل گوسفند سياه را روى پرچم هاشان نقش ميكردند ما شرحى مذكور داشته و گفتيم كه آنها در آخر سدهء چهاردهم در قسمت‌هاى جنوب درياچهء وان برخاستند ، طايفهء مزبور موسوم به قراقويونلو بر اثر دوستى و اتحاد با آل جلاير تقويت شده در ارمنستان و آذربايجان اساس فرمانفرمائى برقرار ساخته و بالاخره وارث تاج و تخت آل جلاير گرديد . قرايوسف رئيس دوم اين طائفه چندين بار از طرف تيمور لنگ بخارج تبعيد شده و يكى از عوامل جنگ برعليه بايزيد ، كه ويرا تحت حمايت خود داشت ، بوده است . او در آخر يعنى در 808 هجرى ( 1405 ) متصرفاتش را دوباره بدست\r\n\r\n","description":"","footnote":"","page_name":" 198 ","page_number":221},
  {"content":"\r\n\r\nحملهء پادگان محاصره شده بر محاصره‌كنندگان ، نزديك سمرقند\r\n\r\n","description":"","footnote":"","page_name":" 199 ","page_number":222},
  {"content":"\r\n\r\nآورده و سه سال بعد از اين ولايات و متصرفات آل جلاير را ضميمه نمود و سلطان احمد ايلكانى را شكست داده و بقتلش رسانيد .\r\nبعد از قرايوسف كه خواهرش گوهرشاد زوجهء شاهرخ بود پسرش اسكندر بجاى وى نشست . برادرش جهانشاه سربازى كه هميشه قرين با ظفر بود گرجستان را در شمال و نيز فارس و كرمان را در طرف جنوب تسخير كرد . او خراسان را گرفته و در هرات تاجگذارى كرده بود كه دو پسرش اينوقت سر بطغيان برداشته و مجبورش ساختند كه از تمامى آمال و نقشه‌هائى كه داشت صرف‌نظر كند و كمى بعد از اين مورد حملهء ناگهانى شده و بدست اوزن حسن از طايفهء آق‌قويونلو بقتل رسيد ، مسجد آبى تبريز از بناهاى همين پادشاه است .\r\n\r\nسلسلهء آق‌قويونلو يا داراى گوسفندان سفيد 908 - 780 هجرى ( 1502 - 1378 ) « 1 »\r\nسلسلهء آق‌قويونلو يا صاحبان گوسفندان سفيد كه از اجداد و نياكان دورى باسم بايندرى نيز معروف بوده‌اند بواسطهء اراضى و زمين‌هائى كه از طرف تيمور لنگ به آنها در ارمنستان و بين النهرين در پاداش خدمتى كه كرده بودند اعطا شد در همان سال مثل طائفه رقيب‌شان يعنى صاحبان گوسفندان سياه تأسيس يافته و كرسىنشين آنها ديار بكر بوده است . اقتدار آنها در اول نسبت بطايفهء رقيب كمتر و پست‌تر بود كه عداوت و دشمنى سخت و شديدى با آنها داشته‌اند و اين عداوت هم ناشى از اين عمل اسكندر شد كه هنگام فرار از جنگ شاهرخ اتفاقا قراعثمان جد حسن بيگ معروف به اوزن يا حسن دراز را گرفته و در ارزروم اين رئيس را زندانى ساخته و در حبس هم او مرد و پس از چندى او لاشه‌اش را از قبر بيرون آورده سرش را بريد و با آئين فيروزى آن را براى سلطان مصر فرستاد . اوزن حسن بعد از غلبهء بر شاه جهان پسرش حسن على را شكست داده و اسيرش گرفت و بعد او را با تمام افراد خانواده‌اش به تقاص اين عمل فجيع وحشيانه بقتل رسانيد . چنان كه در بالا ذكر شد ابو سعيد به آذربايجان حمله برده و بدست اوزن حسن اسير شد و اينمرد در سايهء اين فتوحات خيره‌كننده سلطان به تمام معناى ايران گرديد . مرگ اين شخصيت\r\n\r\n\r\n","description":"","footnote":"\r\n( 1 ) - لو در تركى بمعنى تملك و دارا بودن چيزى است .\r\n","page_name":" 200 ","page_number":223},
  {"content":"\r\n\r\nمقتدر و متنفذ در 1478 ميلادى اتفاق افتاد و بعد از او پسرش يعقوب پادشاه شد و او بعد از هفت سال شاهى مسموم گرديد و پس از مرگ وى مملكت در نتيجهء كشمكش و منازعات داخلى بر سر سلطنت تجزيه شده و راه براى آمدن سلسلهء بومى صفوى بازگرديد .\r\n\r\nاتحاد اوزن حسن با ونيس\r\nرلى را كه جمهورى ونيس در آسيا نه فقط در تجارت و بازرگانى بلكه در سياست و ديپلوماسى هم بازى كرده « 1 » مطالعهء آن بسيار جالب و جاذب است . شما در فصل پنجاه و هفتم ديديد كه چگونه مساعى اروپا در تحريك ايلكانىها براى حملهء به مصر و درآوردن ارض مقدس از چنگ سلاطين مملوك بىثمر مانده و جز تبادل سفرا نتيجهء آنى از آن گرفته نشد . در حدود دو قرن از تبادل اين سفرا و نمايندگان سياسى گذشت و در ظرف اينمدت تركان عثمانى نه فقط بزرگترين و مقتدرترين دولت اسلامى بشمار ميآمده بلكه بواسطهء تسخير قسطنطنيه در 1453 ميلادى دنياى مسيحيت زياده از تمامى ازمنه و دوره‌هاى قبل مورد تهديد قرار گرفت . اين واقعه هرچند كه تأثير عميق باروپا بخشيده ولى جنبشى به طرف اتحاد و تشريك مساعى در مسيحيان ايجاد ننمود ، چه همانطور كه آنياس سلويوز « 2 » ( مطابق شرحيكه از گبون اقتباس شده ) مينويسد « دنياى مسيحيت مانند بدن بىسر و جمهورى بدون قوانين يا هيئت داد رسان مىباشد ، پاپ و امپراطور شايد تجلى ميكنند اما نظير جلوهء عناوين و القاب بلند و رفيع و نيز مانند تصاوير و مجسمه‌هاى باشكوه و عالى . . . هرايالت و كشورى اميرى جداگانه دارد و هر اميرى هم داراى منافع جداگانه است » .\r\nدر اين گيرودار و يا قدرى بعدتر ونيس در بهم آوردن اين شكاف يا رفع نفاق و شقاق قدم برداشته براى متحد ساختن دولت‌هاى مسيحى برعليه دشمن مشترك بذل مساعى نمود ، ولى با موفقيت كمى ، مگر در آسياى صغير او خيلى خوش‌بخت بود . اوزن حسن چون با ادعاهاى امير كارامانيا ( سليسى آنوقت بدين نام خوانده ميشد ) برعليه قرمان مساعدت و همراهى كرده و شكست خورده بود لذا بدين نكته پى برد كه بدون همكارى\r\n\r\n\r\n","description":"","footnote":"\r\n( 1 ) - رجوع به « سياحت‌نامه‌هاى ونيزىها » كه بدست انجمن هكلت  ( Hakluyt Society )  چاپ و نشر شده است . ( مؤلف )\r\n( 2 ) -  Aeneas Sylvius \r\n","page_name":" 201 ","page_number":224},
  {"content":"\r\n\r\nنيروى دريائى آن جمهورى يعنى ونيس نميتوان انتظار موفقيتى داشت و بنابرين هيئتى بسفارت به ونيس فرستاد و اين بىنهايت موجب مسرت و خوشوقتى رئيس‌جمهور و مشاورين او گرديده در عوض تصميم گرفتند كه يكنفر مأمور عاليمقامى را بسفارت نبزد اوزن حسن اعزام دارند ، توضيح اينكه او يعنى اوزن حسن ، تيودرا « 1 » يكى از بنات كالو جوهانيس « 2 » از آخرين امپرا - طوران طرابوزان « 3 » را به عقد نكاح خود درآورده بود و دختر ديگر امپراطور مزبور به ازدواج نيكولو كرسپو « 4 » ديوك مجمع الجزائر درآمده و در ميان دامادهاى او يكى هم كاترينوزنو « 5 » يكنفر امير بازرگان ونيس بوده است و همين شخص انتخاب شد كه بدربار « صاحبان گوسفندان سفيد » رفته پادشاه آن را حاضر كند كه به محمد دوم فاتح قسطنطنيه حمله به‌برد .\r\nدر دربار اوزن حسن از كاترينوزنو با نهايت گرمى پذيرائى شده و مسئله خويشاوندى و انتساب او با ملكه آنچه را كه او ميخواست درست كرده و بالاخره شاه بدون هيچ اشكالى حاضر شد بمعيت نيروى دريائى ونيس كه در ساحل كارامانيا به كار انداخته ميشد برعليه سلطان عثمانى حمله‌ور گردد و بالاخره در 1472 ميلادى منازعات آغاز شده و يك دسته از سواران سبك اسلحهء آسياى صغير را مورد تجاوزات و تهاجمات قرار دادند ولى يك ستون طيار تحت فرماندهى مصطفى نام يكى از فرزندان سلطان يك لشكر ايرانى را شكست داد و در سال بعد يك سپاه نيرومند عثمانى بايران حمله برده ليكن در يك كوشش مأيوسانه‌اى براى عبور از فرات دفع شد و عقب كشيد و اوزن حسن كه دشمن را تعقيب و دنبال كرده بود در عوض شكست سخت خورده و با تلفات زياد مجبور بفرار گرديد و بعد از اينواقعه كاترينوزنو بسفارت از طرف اوزن حسن فرستاده شد تا امرا و شاهزادگان دنياى مسيحى را باهم متحد ساخته و برعليه عثمانيان قيام دهد و بعد از او جوزفاباربرو « 6 » بجاى او برقرار گرديد ، ليكن اوزن حسن چون از اروپا هيچگونه كومكى به او نرسيد عقل كرده از تعرض و حمله بدولت قوى و مهيب عثمانى بعد از اين صرف‌نظر نمود .\r\nپايدارترين نتيجهء اين هيئت‌هاى سياسى و نمايندگان همانا اقامت يكعده از\r\n\r\n\r\n","description":"","footnote":"\r\n( 1 ) -  Theodora \r\n( 2 ) -  Calo Johannes \r\n( 3 ) -  Trebizond \r\n( 4 ) -  Nicolo Crespo \r\n( 5 ) -  Caterino Zeno \r\n( 6 ) -  Josafa Barbaro \r\n","page_name":" 202 ","page_number":225},
  {"content":"\r\n\r\nصنعتگران فلزكار ايران در ونيس بوده است . ايشان در آنجا از هنرهاى خودشان مسطوره و نمونه‌هاى عالى و برجسته‌اى رواج دادند . اين نقشه‌ها و طرحها تا نورمبرگ و اگسبرگ اشاعت و انتشار يافته و كتابهائى در آنجاها از اين الگوها نوشته شد كه در آنها طرحهاى عجيب مشبك‌كارى و درهم را به زرگرى وفق داده و با آن منطبق ساختند . اين كتابها مخصوصا كتاب ويرجيل سوليز « 1 » نورنبرگ به تمام اطراف‌واكناف انتشار يافته و حتى بانگلستان رسيد ، چنان كه كارهاى زرگرى زمان ملكه اليزابت شاهد صادقى است بر نفوذ صنايع ايران .\r\n\r\nظهور سلسلهء شيبانى\r\nدر آغاز فصل پنجاه و ششم ، ما شرحى از جوجى پسر چنگيز خان مذكور داشتيم . فرزند پنجم او موسوم به شيبان كه در 1240 ميلادى با باتو در هنگرى همراه بود سرزمين ما بين جبال اورال و رودخانه‌هاى الك « 2 » و ارغيز « 3 » باسم تيول مادام العمر به او اعطاء شد كه در آنجا ايل و عشيرهء وى بارور گرديده رو بازدياد نهادند ، چنان كه بسدهء پانزدهم ميلادى كه ميآئيم در ميان اولادهاى او يكنفر ابو الخير نام را مىبينيم كه به خوارزم و تركستان حمله برده است . پسرش محمد شيبانى و نيز معروف به شاهى بيگ خان تقريبا آخرين جنگجوى نامى نژاد خود پس از اينكه يك چند خدمت سلطان احمد را ميكرد آخرين شاهزادگان تيمورى را بواسطهء گرفتن هرات از دست دو پسر سلطان حسين در 913 هجرى ( 1507 ) برانداخته و آن سلسله را منقرض و خاندان ازبك را تأسيس نمود تا زمان تأليف كتاب دوام دارد ، چه امير بخارا و خان خبوه هردو از نسل شيبان و از همان تخمه بشمار ميآيند و نام ازبك از خان بزرگ ازبك قبيلهء تاتار زرد گرفته شده است .\r\n\r\nبابر\r\nچون بدون دادن از گزارشى ظهير الدين مشهور به « بابر » تاريخ ايران مكمل نخواهد بود لذا قلم را به طرف او معطوف ميداريم .\r\nوى پسر عمر شيخ ميرزا و نوهء ابو سعيد بوده است . اين فاتح هندوستان در سال 888 هجرى ( 1483 ) به دنيا آمد . فقط دوازده سالش بود كه بجاى پدر بامارت فرغانه نشست .\r\n\r\n\r\n","description":"","footnote":"\r\n( 1 ) -  Virgil Solis of Nuremberg . \r\n( 2 ) -  Ilek . \r\n( 3 ) -  Irghiz . \r\n","page_name":" 203 ","page_number":226},
  {"content":"\r\n\r\nدو عمش با او بر سر مقامى كه ارثا به او رسيده بود بنزاع و جدال برخاستند ولى بعد از مذاكرات چندى آنها عقب كشيده و برگشتند و اين شاه خرد سال از هرج و مرجى كه حكمفرما بود استفاده كرده در سال 903 هجرى ( 1497 ) بسوى سمرقند حركت كرد و آن را به تصرف درآورد . « 1 » ما ميخوانيم كه مسجد جامع و عمارات و كوشك‌هائى كه در باغات ساخته شده با سفالهاى قشنگ آنها و نيز خيابانهائى كه از دو طرف درختان نارون ، تبريزى و چنار سر بهم آورده فوق العاده نظر او را جلب نموده و مورد تحسين او قرار گرفته‌اند و همچنين خربزه‌هاى لذيذ و آلوى برغانى آنجا مورد پسند او واقع و توصيف از آنها شده است ولى بواسطهء غدر و خيانتى كه در داخلهء او در كار بود از ثمرات اين پيروزى محروم مانده و سپاهيانش او را ترك نمودند و لذا قواى تازه‌اى فراهم آورده و در سال 906 هجرى ( 1500 ) دوباره سمرقند را گرفت ، ليكن بعدها بواسطهء محمد شيبانى مغلوب شده و براى نجات خويش مجبور گرديد از رودخانهء كوهك « 2 » با شنا عبور كند و وقتىكه وارد سمرقند شد فاتح نامبرده راه او را سد نموده و عاقبت ، بابر از ماوراء النهر ناگزير بكناره گيرى گرديد .\r\nاتفاقا در همان اوان كابل به حال هرج‌ومرج افتاده و حكمران آنجا عم بابر مرده بود و نجبا و سران آنجا زمام حكومت را بدست گرفته بودند . بابر براى بدست آوردن آن ايالت متروك و بيصاحب كوشش جسورانه نمود و در سال 909 هجرى ( 1503 ) آنجا را قبضه كرد . دو سال بعد بابر اولين نقشهء حملهء معروف خود را به هند بموقع عمل گذارد كه آن منجر به تأسيس سلسلهء قوى و نيرومند مغول در هند گرديد .\r\n\r\nموفقيت‌هاى ادبى و علمى سلسلهء تيمورى\r\nسلسلهء تيمور لنگ كه تقريبا مدت يكقرن و نيم دوام كرد در ميان آن افراد زيادى هستند كه مربى و سرپرست علم و هنر بودند .\r\nدر مشرق زمين نفوذ تيمور خيلى زياد است و ما از جمله صنعت نقاشى را كه مورد علاقه و دوست داشتنى است مديون اينمرد ميباشيم . از حيث كتاب دوستى و ايجاد كتب كسى بالاتر از آنها نيست و حتى معروفترين فرهنگ خواهان اروپا\r\n\r\n\r\n","description":"","footnote":"\r\n( 1 ) - رجوع شود به واقعات بابرى بقلم و ، ارسكين چاپ 1826 . ( مؤلف )\r\n( 2 ) -  Kohik . \r\n","page_name":" 204 ","page_number":227},
  {"content":"\r\n\r\nبابر ( مؤسس سلسلهء مغوليهء هند ) بر تخت\r\n\r\n","description":"","footnote":"","page_name":" 205 ","page_number":228},
  {"content":"\r\n\r\nبا فرهنگ خواهان سلسلهء او نميتواند رقابت و همسرى نمايد . بر اثر حمايت و تشويق او بود كه زيباترين نقاشيها ، كتاب‌ها ، قاليها ، اسلحه و آلات حرب و ديگر چيزهاى صنعتى ايجاد گرديد . تربيت و تهذيب و خدمات شايان اين اميران و شاهزادگان باقسام دانش و هنر روشن‌ترين و هوشمندترين مردان عصر را به خود جلب مىكند و در نظر آنها بخصوص نگارنده كه افتخار مسافرت در آسياى مركزى را نيز دارا مىباشد نام سمرقند و بخارا خاطرات شيرين محو نشدنى از اين سلسلهء مفخم و معظم برميانگيزد و مشاهدهء عمارات باشكوه آنها با اينكه امروزه در حال خرابى و فروريختن است فوق العاده ما را بحيرت انداخته بىاختيار زبان به تحسين و آفرين ميگشائيم .\r\n\r\n","description":"","footnote":"","page_name":" 206 ","page_number":229},
  {"content":"\r\n\r\nديوان جلال الدين رومى\r\n\r\nفصل شصت و يكم ادبيات و معمارى در عصر استيلاى مغول\r\n\r\nمورخين دورهء اول مغول\r\nما در طى فصول مربوط به مغولها از مورخين معروفى كه تاريخ مغول روى اساس تأليفات آنها قرار گرفته نام برده‌ايم ، بنابراين آنچه مطلوب به نظر ميآيد آنست كه تجديد نظر اجمالى در ادبيات عصر مغول را به مختصرى از زندگانى و كتب آنها آغاز نمائيم . مقدم بر همه عز الدين ابن الاثير نويسندهء شاهكار بزرگ معروف به الكامل مىباشد كه مشتمل بر تاريخ عالم ( معلوم بر مسلمانان ) از به دو خلقت تا 628 هجرى ( 1230 ) د ، اسن « 1 » اساس مراجع كتاب خود را بر نوشتجات ابن الاثير قرار داده و از كليهء كتابهاى مرجع خود الكامل را در درجهء اول قرار ميدهد . د ، اسن از تاريخ جهانگشاى جوينى « 2 » نيز استفاده نموده است . تاريخ جهانگشا تأليف علاء الدين ( عطا ملك ) جوينى منشى هولاكو و مورد علاقهء مخصوص او بوده است .\r\n\r\n\r\n","description":"","footnote":"\r\n( 1 ) -  D'Ohsson . \r\n( 2 ) - جوين يكى از قصبات خراسان است .\r\n","page_name":" 207 ","page_number":230},
  {"content":"\r\n\r\nتاريخ مزبور اصل و منشاء قوم مغول ، فتوحات چنگيز خان ، خوارزمشاهيان و جنگ هولاگو را با اسماعيليه تشريح نموده است . عطا ملك خود در اين نبرد ملتزم ركاب هولاگو بوده است . ديگر از تواريخ اين عصر جامع التواريخ رشيد الدين فضل الله مىباشد كه در زمان سلطنت غازان خان نوشته است . رشيد الدين تاريخ سلسلهء مغول و سلسله‌هاى معاصر ( قبلى ) آن را بيان نموده و به نظر ادواردبرون اين كتاب بهترين تاريخى مىباشد كه تاكنون در ايران نوشته شده است . چهارمين مورخ اين عصر ژاكوبى « 1 » مسيحى معروف به بارهبرو يا ابن العبرى « 2 » مىباشد كه كتاب خلاصهء تاريخ سلسله‌ها و پادشاهان را نوشته است . تاريخ ابن اليهود تا جلوس ارغون مىباشد و حائز اهميت زياد است .\r\nآخرين مورخ اين عصر شهاب الدين محمد نسوى وزير جلال الدين خوارزمشاه مىباشد كه در سال 639 ه ( 1241 ) يعنى ده سال بعد از فوت جلال الدين نوشته شده و در آن شرح حوادث زندگى و جنگهاى جلال الدين را مؤلف شرح داده است .\r\n\r\nتاريخ‌نويسان دوره بعد\r\nاز جمله مورخينى كه بعدا تاريخ مغول را نوشته‌اند يكى ميرخواند و ديگرى نوه‌اش خواندمير است . ميرخواند در اواسط سدهء پانزدهم ميلادى متولد و در خدمت حامى و سرپرست خود على شير وزير سلطان حسين در دربار هرات بوده است . ميرخواند تاريخ مفصل ايران را بنام روضة الصفا در هفت جلد از خلقت تا سال 1471 م برشته تحرير درآورده است . روضة الصفا مانند ساير تواريخ اين عصر ضمن شرح تاريخ حكايات متعددى نقل نموده ، و بدين نحو از خشگى عبارت كاسته - است . خوندمير ملخص روضة الصفا را تأليف كرده ضمنا كتاب ديگرى در تاريچ مغول نوشته است . خواندمير هنگام شورش اوزبكان در سال 1528 م خراسان را ترك و بدربار بابر بهندوستان رفت .\r\n\r\nياقوت\r\nياقوت بن عبد الله در ميان علماى جغرافى مقام و مرتبهء اول را حائز مىباشد . او در سال 1179 ميلادى از يك خانوادهء يونانى اصل به دنيا آمد و در همان كودكى او را به غلامى فروختند اما با اين‌همه ياقوت به\r\n\r\n\r\n","description":"","footnote":"\r\n( 1 ) -  Jacubite \r\n( 2 ) -  Barhebraeus . \r\n","page_name":" 208 ","page_number":231},
  {"content":"\r\n\r\nكسب معارف و علوم پرداخته و سرتاسر ايران را مسافرت كرد . اينمرد از جمله كسان معدودى بود كه از قتل‌عام مروجان بدر برد . ياقوت قسمتهاى شمالى ايران را تا موصل طى كرد و در سال 1244 ميلادى كتاب معجم البلدان را نوشت كه قسمتى از آن بوسيلهء مستشرق لايق مستعد فرانسوى باربير دومينار « 1 » در دسترس فضلاى اروپا گذارده شده و آن در ميان اسناد و مراجع نگارنده نفيس‌تر و گران‌بهاتر از همه مىباشد .\r\n\r\nنصير الدين حكيم و عالم طبيعى و رياضى\r\nنصير الدين فيلسوف معروف طوس جزو درباريان آخرين استاد بزرگ حشّاشين بود كه به زور جلبش كردند تا بعنوان يكنفر معلم و مستشار به آنها خدمت كند و هم او بود كه اربابش را واداشت تا به مغولان تسليم شود . از طرف هولاگو خان نسبت بوى با كمال احترام رفتار شده و او هم در مزاجش فوق العاده نفوذ داشت و همين او بود كه هولاگو را بفتح بغداد وادار ساخت . بارى خواجهء مشار اليه در كلام و ، فلسفه ، رياضى ، طبيعى و هيئت و نجوم ماهر بوده و در همهء اين فنون كتابهائى تأليف نموده و از كارهاى برجستهء او همانا تاسيس رصدخانهء مراغه است .\r\n\r\nمتصوفه يا اهل سيروسلوك\r\nدر ميان شعراى بسيار معتبر و معروف ايران سلسلهء عرفا و يا صوفيان يعنى پشمينه‌پوشان بوده‌اند . بايد دانست كه در ادبيات ايران و طرز فكر ايرانيان روح تصوف ريشه دوانيده و نفوذ فوق العاده‌اى پيدا كرده است « 2 » ، اصل و منشاء تصوف ايرانى را دست دادن مشكل است .\r\nممكن است بگوئيم كه آن يك تراوش جديدى است از افكار فلاسفهء قديم خاصه فلاطونى جديد و مانويت . جماعتى معتقدند كه تصوف عكس العملى است كه فكر آريائى آن را در مقابل آداب و قيود خشك مذهب اسلام بوجود آورده است و بعضى ديگر آن را زائيدهء افكار هندى دانسته و ميگويند از فلسفه هند سرچشمه گرفته است . بانى اصول تصوف را اصلا به ابو سعيد ابو الخير نسبت ميدهند كه در اواخر سدهء دهم ميلادى\r\n\r\n\r\n","description":"","footnote":"\r\n( 1 ) -  Barbier de meynard \r\n( 2 ) - نظامى و عطار از شعراى قبل از عصر مغول هردو صوفى و عارف بوده‌اند . ( مؤلف )\r\n","page_name":" 209 ","page_number":232},
  {"content":"\r\n\r\nبه دنيا آمده است . از ابو سعيد معناى تصوف را پرسيدند در جواب چنين گفت « از آرزوهاى خود در گذر و آنچه در دست دارى فروگذار و به آنچه پيش ميآيد تن درده » پروفسور برون عقائد اينمرد فوق العاده را كه از مطالعهء اشعار او بدست آورده است خلاصه نموده افكار صوفيان را به نحوى روشن بيان كرده كه از اين بهتر چيزى به نظر نميرسد كه عين عبارت او را در اينجا به نظر خوانندگان برسانم « در طريقهء تصوف خدا نه تنها قادر مطلق و خير محض است بلكه يگانه منبع حيات و جمال است ( و جز او هستى و جمالى نيست ) . آنچه كه ناپيدا و نهان است در او مغمور و آنچه كه مشهود و عيان است بارقه‌اى است از انوار تجليات او ، با اين عقائد اصطلاحات مخصوصى نيز كه وجه امتياز آنهاست همراه است . ( مثلا ) خدا را تقريبا همهء صوفيان براستى جيب ، محبوب ، معشوق ، يا دلدار ميگويند و محويت خويش را در ذات او به شراب و مستى اشاره ميكنند ، ظهور و تجلى ذات و اختفاء و احتجاب او را به صورت و زلف سياه تعبير ميكنند ، و غيره و غيره . حالت كيفى و معنوى را از كمى و صورى برتر و بالاتر ميشناسند . آئين و قوانين شرع را مانند پيروان اسمعيلى به جلوه‌هاى روحانى در ميآورند ( شايد اينقسمت را صوفيها از اسماعيليان اقتباس كرده باشند ) . بزرگترين وجههء تصوف جنبهء آزاد فكرى آنست كه صوفى صافى حقيقت را در همهء مذاهب مىبيند و معتقد است كه راههاى وصول به خدا به تعداد افراد انسانى است ، تا آنجا كه حافظ ميگويد هرپرستشگاهى بهتر از خودپرستى است « 1 » » .\r\n\r\nجلال الدين رومى\r\nجلال الدين رومى بزرگترين شاعر طريقهء تصوف است . او در اوائل سدهء سيزدهم ميلادى در بلخ به دنيا آمد و در واقع يكى از رجال فوق العادهء ديگرى است كه خراسان حقّا ميتواند بوجود او افتخار كند .\r\nپدرش بهاء الدين متخصص در حكمت الهى چون جلال الدين پنجساله شد موطن خود بلخ را ترك گفت و در نيشابور عطار را ملاقات كرد . عطار كه آن طفل را ديد دعا كرد و آتيهء درخشان او را به پدرش خبر داد و گفت اين كودك بدرجهء ارشاد و امامى\r\n\r\n\r\n","description":"","footnote":"\r\n( 1 ) - جلد دوم صفحهء 267 كتاب برون ( مؤلف )\r\n","page_name":" 210 ","page_number":233},
  {"content":"\r\n\r\nخواهد رسيد . بهاء الدين در قونيه سكنى گزيد و بدين سبب جلال الدين به رومى ملقب گرديد .\r\nمثنوى جلال الدين در ايران و تركيه مشهور و بيش از هركتابى كه در اين زمان نوشته شده نفوذ دارد و برخى آن را قرآن فارسى خوانده‌اند . پروفسور كاول « 1 » ميگويد « حكايات مثنوى معمولا سهل و با زبانى ساده تشريح گرديده ولى طرز استدلال و استنتاج حكايت گاهى بسيار مفصل و درك آن راستى معجزه است ، بطوريكه حتى ايرانيان تحصيل كرده و فاضل نيز در بعضى موارد محتاج به حاشيه و شرح ميباشند نسبت به آنقسمت از اشعار مثنوى كه صورت ساده و سليس دارند هيچيك از شعراى ايران در عمق فكر و زيبائى تصور بپاى جلال الدين نميرسند . در اين قسمت‌ها معانى و افكار نغز و دلكش مانند جريان ملايم آب رودخانه كه پشت سر هم جارى مىباشد .\r\nسر لوحهء كتاب جلال الدين حكايت معروف ناى است كه ميگويد ؛\r\n بشنو از نى چون حكايت مىكند * وز جدائىها شكايت مىكند\r\nاز نيستان تا مرا ببريده‌اند * از نفيرم مرد و زن ناليده‌اند\r\nسينه خواهم شرحه شرحه از فراق * تا بگويم شرح درد اشتياق\r\nهركسى كو دور ماند از اصل خويش * باز جويد روزگار وصل خويش\r\nمن بهر جمعيتى نالان شدم * جفت خوشحالان و بدحالان شدم\r\nهركسى از ظن خود شد يار من * از درون من نجست اسرار من\r\nسر من از نالهء من دور نيست * ليك چشم و گوش را آن نور نيست\r\nتن ز جان و جان ز تن مستور نيست * ليك كس را ديد جان دستور نيست \r\nشهرت ديوان جلال الدين يا مجموعهء غزليات او هرگز بپاى مثنوى نميرسد .\r\nولى معروف است كه وقتى ابى بكر بن سعد از سعدى مىپرسد « بهترين و عاليترين غزل زبان فارسى كدام است » سعدى در جواب يكى از غزلهاى جلال الدين را ميخواند كه مطلعش اين است ؛\r\n\r\n\r\n","description":"","footnote":"\r\n( 1 ) -  Cowell . \r\n","page_name":" 211 ","page_number":234},
  {"content":"\r\n\r\n هرنفس آواز عشق ميرسد از چپ و راست * ما بفلك ميرويم عزم تماشا كه راست \r\nميگويند سعدى اين غزل را براى سعد فرستاد و پيغام داد « هرگز اشعارى بدين شيوائى سروده نشده و نخواهد شد اى كاش به روم ميرفتم و خاكپاى جلال الدين را بوسه ميزدم » جلال الدين مؤسس فرقهء درويش‌هاى مولوى است كه عمليات رقص و وجد مخصوص آنها در اسلامبول مشهور و تماشائى است .\r\n\r\nسعدى\r\nبا همه اختلاف نظرى كه در اغلب مسائل بين ايرانيان وجود دارد ولى هرفرد ايرانى معتقد است كه سرزمين فارس يكى از شهرستانهاى باعظمت ايران و از مفاخر برجسته و بىنظيرش همانا پرورش دو شاعر معتبر حافظ و سعدى مىباشد كه تا ابد نامشان باقى است . مشرف الدين معروف به سعدى كه اين تخلص را از نام سعد بن ابى بكر بن سعد بن زنگى گرفته است .\r\nاين شاعر نامى از لحاظ ذوق و سليقهء اجتماعى و ديگر نوع‌پرستى و رحم و مروت شايسته - است كه شاعر برگزيده و محبوب ايران باشد . سعدى مانند جلال الدين و عطار پارسا نبوده بلكه بايد گفت كه نيم پارسا و نيم دنيادار بوده است . سعدى را نمىتوان در واقع يكى از شعراى متصوفه ناميد ، بلكه ميتوان گفت كه او الفاظ و اصطلاحات تصوف را بمنزلهء لباسى براى اداى معانى و عبارات به كار برده و از آن قصد انشاء و دعوى تصوف نداشته است . مشرف الدين در اواخر قرن دوازدهم ميلادى متولد و چنان كه در بوستان نيز خود اشاره نموده در كودكى پدرش فوت كرده و يتيم مانده است . او چنين گويد :\r\n چو بينى يتيمى سرافكنده پيش * مزن بوسه بر روى فرزند خويش\r\nيتيم گر بگريد كه نازش خرد * و گر خشم گيرد كه بارش برد \r\nسعدى پس از فوت پدر چندى در مدرسهء معروف نظاميهء بغداد تحصيل كرده و سپس مسافرتى به كاشغر نمود . اين مسافرت بطوريكه خود شاعر اشاره كرده در سال 1210 ميلادى بوده است . سعدى مسافرت‌هاى طولانى نموده و در هندوستان به معبد سومنات رفته و در آنجا با راهب هند و داستانى دارد و در فلسطين بچنگ صليبيان اسير شده و بالاخره\r\n\r\n","description":"","footnote":"","page_name":" 212 ","page_number":235},
  {"content":"\r\n\r\nآشنائى او را خريده و از اسارت نجات داده است . بنابر روايتى ميگويند سعدى پانزده بار به زيارت مكه رفته و همين خود با ملاحظهء دورى راه و وسائل مسافرت آن روز بهترين نمونهء عزم و همت سعدى در انجام مسافرت است . او مصر و حبشه و آسياى صغير را نيز ديده است . اينمرد چون بسن كمال رسيده مسافرتهاى خود را موقوف كرده بشير از وطن مالوف بازگشته و در آنجا بوستان و گلستان را نوشته است . گلستان از كتابهائى است كه هرمبتدى زبان فارسى آن را ميخواند ، اگرچه خود فصاحت و بلاغت سعدى فهم معانى اين كتاب را دشوار ساخته است . ولى با اين حال بعد از قرآن اين كتاب در ايران بيش از هرمجموعه‌اى خواننده دارد . سعدى در صفحات گلستان حوادث مسافرتها و زندگانى خود را در نزد ما مجسم ميسازد و هرلحظه خواننده را از زيركى و زبردستى سعدى خنده ميگيرد . كتاب گلستان به خوبى نشان ميدهد كه مشى و سياق اخلاق عمومى مشرق زمين چگونه با مغرب تفاوت دارد . مثلا در حكايت اول كتاب ، سعدى نتيجه ميگيرد « دروغ مصلحت‌آميز به از راست فتنه‌انگيز است » و در حكايت سربازى كه جيره نگرفته و حقوقش عقب افتاده از جبههء جنگ فرار مىكند سعدى او را معذور ميدارد . نوع و روش فكر عمومى مردم ايران حتى امروز هم در قضاياى اخلاقى از زمان سعدى تاكنون فرق نكرده و هرگاه خوانندهء اروپائى متوجه اين نكته نباشد بطور قطع منظور و مقصود سعدى را درك نخواهد كرد . پروفسور برون ميگويد « نوشتجات سعدى يك آئينهء سراپا نمائى است از خاور و او جنبه‌هاى اخلاقى و زندگانى شرقى را تشريح و همهء شئون آن را از اعلى و ادنى مجسم ساخته و برابر چشم ما گذاشته است » ما از اشعار گلستان اين چند بيت را كه توسط اى . بى . ايست و يك « 1 » ترجمه شده ذيلا نقل ميكنيم :\r\n عمر برف است و آفتاب تموز * اندكى مانده خواجه غره هنوز\r\nاى تهى دست رفته در بازار * تر سمت پر نياورى دستار\r\nهركه مزروع خويش خورد خويد * وقت خرمنش خوشه بايد چيد\r\nپند سعدى به گوش جان بشنو * ره چنين است مرد باش و برو \r\n\r\n\r\n","description":"","footnote":"\r\n( 1 ) -  E . B . Eastwick \r\n","page_name":" 213 ","page_number":236},
  {"content":"\r\n\r\nديگر از غزليات زيباى شيخ غزلى است كه در وصف شيراز سروده پروفسور برون آن را بنظم انگليسى درآورده و اصل اشعار از اين قرار است :\r\n ز رنگ و بوى تو اى سروقد و سيم اندام * برفت رونق نسرين و باغ نسترنش\r\nيكى به حكم نظر پاى در گلستان نه * كه پايمال كنى ارغوان و ياسمنش\r\nخوشا تفرج نوروز خاصه در شيراز * كه بركند دل مرد مسافر از وطنش\r\nعزيز مصر چمن شد جمال يوسف گل * صبا به شهر درآورد بوى پيرهنش\r\nبدين روش كه توئى گر بمرده درگذرى * عجب نيايد اگر نعره آيد از كفنش\r\nنماند فتنه در ايام شاه جز سعدى * كه بر جمال تو فتنه است و خلق بر سخنش \r\n\r\nحافظ\r\nپس از سعدى نخستين شاعر بزرگ فارس خواجه شمس الدين محمد ملقب به حافظ است و اين لقب بدين مناسبت است كه تمامى قران را حفظ داشت . او در آغاز سدهء چهاردهم ميلادى در شيراز به دنيا آمده و تمام عمر را در وطن بسر برده است و اينكه گفتيم در آغاز سدهء چهاردهم براى اين است كه تاريخ صحيح ولادت در دست نيست . حافظ در جوانى به خوشگذرانى و عياشى ميپرداخته و بامى و معشوق يا ساده و باده قرين بوده است ولى در سن پيرى از آن بيزارى جسته و به زهد و تقوى و تصوف گرويده است . حافظ بر خلاف سعدى مرد سفر نبود ، زيرا كه او مانند اغلب ايرانيان از دريا ميترسيده است ، چنان كه يك بار محمد شاه بهمنى او را بهندوستان دعوت نمود و حافظ به بندر هرمز رفته و در كشتى شاهى نشست ولى از انقلاب مختصر دريا هراسان شده فسخ عزيمت نمود و بشيراز برگشت و غزل جالبى در اين باب سرود كه دو بيت آن اين است :\r\n بس آسان مىنمود اول غم دريا ببوى سود * غلط كردم كه يك طوفان به صد گوهر نميارزد\r\nبرو گنج قناعت جوى و كنج عافيت بنشين * كه يك دم تنگدل بودن به بحر و بر نميارزد \r\nحكايت مصاحبهء تاريخى حافظ را با تيمور لنگ من در جاى ديگر همين\r\n\r\n","description":"","footnote":"","page_name":" 214 ","page_number":237},
  {"content":"\r\n\r\nكتاب نقل كرده‌ام . او يكى دو سال بعد از اين مصاحبه درگذشت و در باغى خارج شهر شيراز موطن محبوبش ويرا به خاك سپردند . مينويسند كه دشمنان حافظ بعد از وفاتش ميگفتند كه او چون علنا شراب ميخورده و خوردن آن را ترويج ميكرده است كافر است و نبايد بآئين مسلمانى دفن شود . برعكس دسته‌اى با اين نظريه مخالف و طرفدار اسلاميت حافظ بودند و بالاخره از ديوان خود شاعر فال گرفتند و اين بيت شاهد آمد :\r\n قدم دريغ مدار از جنازهء حافظ * كه گرچه غرق گناه است ميرود ببهشت \r\nو آن در بدخواهان شاعر شهير تاثير زياد بخشيده و همه را مجاب و خاموش ساخت .\r\nولى هم‌اكنون گاهى بعض ملايان متعصب هنگامه جو براى كسب شهرت دست به خرابى قبر و مزار دراز ميكنند ، چنان كه در چند سال قبل در يك تابستانى كه در شيراز بسر ميبردم واقعه‌اى نظير آن اتفاق افتاد . در سال 1916 ميلادى كه بشيراز رفتم سنگ مرمر قبر را ديدم صحيح و سالم است ، ولى يك نردهء آهنين زشتى بدور آن كشيده بودند « 1 » .\r\nحافظ بزرگترين شاعر غزلسراى ايران و يك ايرانى نمونهء عصر خويش بوده - است . شما اگر شيراز را به‌بينيد عشق و علاقهء او را باينكه روزها در باغهاى سبز و خرم بسر به‌برد و بامى و معشوق در كنار جوى آب بنشيند خوب ميتوانيد درك كنيد . اگرچه در اغلب نقاط ايران نفوذ مذهب اسلام مردم را صورت ظاهر خشك‌بار آورده و در امور دينى متظاهر و سخت‌گير قرار داده است ، عكس آن در شيراز كه شخص خود را در ميان مردمى مىبيند كه همگى خوش مشرب و بشاش و دوست‌داشتنى هستند .\r\nكتاب عمدهء حافظ همان ديوان يا مجموعهء غزليات اوست كه در وصف آن از اين بهتر چيزى نيست كه اشعارى از آن بطور نمونه كه بقلم كاول ترجمه شده در اينجا به نظر خوانندگان برسانم . اصل اشعار اين است :\r\n\r\n\r\n","description":"","footnote":"\r\n( 1 ) - اين وضعيت مربوط به دوره‌هاى پيش است ولى امروز بارگاه حافظ به بهترين طرزى تعمير و مجلل و عالى ساخته شده است . ( مترجم )\r\n","page_name":" 215 ","page_number":238},
  {"content":"\r\n\r\n الا يا ايها الساقى ادر كاسا و ناولها * كه عشق آسان نمود اول ولى افتاد مشكلها\r\nببوى نافهء كاخر صبا زان طره بگشايد * ز جعد زلف مشكينش چه خون افتاد در دلها\r\nبمى سجاده رنگين كن گرت پير مغان گويد * كه سالك بى خبر نبود ز راه و رسم منزلها\r\nشب تاريك و بيم موج و گردابى چنين هايل * كجا دانند حال ما سبكباران ساحلها\r\nمرا در منزل جانان چه امن و عيش چون هردم * جرس فرياد ميدارد كه بربنديد محملها\r\nهمه كارم ز خود كامى به بدنامى كشيد آخر * نهان كى ماند آن رازى كزو سازند محفلها \r\n\r\nجامى\r\nعبد الرحمن جامى اصلا اهل تربت شيخ جام واقع بين مشهد و سرحد « 1 » افغان آخرين شاعر بزرگ ايران در قرن پانزدهم ميلادى بوده است . جامى ابتدا در سمرقند به تحصيل علوم عصر خود پرداخت . سپس بهرات نزد امير عليشير مربى علم و ادب رفته و مورد نوازش قرار گرفت . او به زودى در تمام دنياى اسلامى شهرت پيدا كرده و از جمله كسانى كه با او مكاتبه داشته و به او ارادتى خاص ميورزيدند يكى سلطان بايزيد دوم بوده است .\r\nمعروف است وقتى با يكى از شعراى همكار و رقيب ملاقات اتفاق افتاده و مدت سه روز باهم بمناظره و مشاعره ميپرداختند و هركدام ميكوشيدند تا تفوق ذوق و استعداد خود را در گفتن اشعار نعز و مرغوب بر ديگرى ثابت نمايند ، ولى جامى از اين رقابت و هم‌چشمى تحريك شده و هنر را از حد گذراند و ذوق ما فوق بشرى از خويش نشان داد . حريف جامى پستى خود را احساس و شرمنده شده سر به زير افكند ، چون خواستند\r\n\r\n\r\n","description":"","footnote":"\r\n( 1 ) - رجوع به « پنجمين سفر در ايران » ( مجلهء انجمن جغرافيائى همايونى ) ديسامبر 1906 ( مؤلف )\r\n","page_name":" 216 ","page_number":239},
  {"content":"\r\n\r\nگنبد خدابنده در سلطانيه\r\n\r\n","description":"","footnote":"","page_name":" 217 ","page_number":240},
  {"content":"\r\n\r\nپس از لحظه‌اى از او جواب بگيرند ديدند در دم جان سپرده است .\r\nكتب و دواوين جامى نيز مانند مولاى رومى مربوط به فلسفهء اخلاق و عرفان و تصوف است . معروفترين كتاب جامى در زبان انگليسى « سلامان و ابسال » است كه فيتز « 1 » جرالد آن را ترجمه نموده . در زبان فارسى بهترين كتاب او شايد همان يوسف و زليخاى معروف باشد . مضمون اين داستان شرح عاشق شدن زليخا زن فرعون به يوسف است و چون يوسف از معاشقهء با او امتناع داشته است زليخا چندان گريه مىكند تا كور مىشود ، آنگاه بر حال او شفقت آورده بدرگاه خدا دعا مىكند تا نور بصر و جمال و زيبائى او برميگردد و او را به عقد خود درميآورد . سرويليام جونز قسمتهائى از يوسف و زليخا را به نظم انگليسى درآورده و ما يك قسمت آن را در زير نقل مىكنيم و اصل فارسى آن بشرح زير است :\r\n سحر چون زاغ شب پرواز برداشت * خروس صبحگاه آواز برداشت\r\nعنادل لحن دلكش بركشيدند * نقاب غنچه از دل بردريدند\r\nسمن از آب شبنم روى خود شست * بنفشه جعد عنبربوى خود شست\r\nزليخا همچنان در خواب نوشين * دلش را روى در محراب دوشين\r\nنبود آن خواب خوش بيهوشيى بود * ز سوداى شبش مدهوشيى بود\r\nكنيزان روى در پايش نهادند * پرستاران به دستش بوسه دادند\r\nنقاب از لالهء سيراب بگشاد * خمار آلوده چشم از خواب بگشاد\r\nگريبان مطلع خورشيد و مه كرد * ز مطلع سر زد و هرسو نگه كرد \r\n\r\nقبر خدابنده در سلطانيه\r\nتفصيل معمارى اين عهد و بيان نكات و جزئيات آن از حدود توانائى نگارنده و گنجايش اين اوراق خارج مىباشد و لذا در نظر دارم شرحى مختصر از ابنيه و عمارات چندى كه اغلب آنها را شخصا ديده و از آنها اطلاع دارم در اينجا به نظر خوانندگان برسانم و بايد دانست كه مهمترين شهرهاى ايلخانان مغول شهر سلطانيه واقع در يكصد ميلى مغرب\r\n\r\n\r\n","description":"","footnote":"\r\n( 1 ) -  Fitz Gerald \r\n","page_name":" 218 ","page_number":241},
  {"content":"\r\n\r\nقزوين است كه بدست سلطان محمد خدابنده اولجايتو در سال 705 هجرى ( 1305 ) بنا گرديد . او در نظر داشت كه خاك جسد حضرت على بن ابى طالب و امام حسين ( ع ) را از كربلا و نجف به سلطانيه منتقل سازد و بدين منظور مقبرهء بزرگى در آن شهر بنا نمود كه چون بانجام آرزوى خود موفق نگرديد مقبرهء مزبور عاقبت مزار خود او شد و جسد او در همانجا مدفون گرديد . طرح و نقشهء بنا مثمّن يا هشت گوشى و در هرگوشهء آن يك منارهء بلند نصب و در وسط ، گنبد بزرگ اصلى است كه قطر آن هشتاد و چهار پا و بزرگترين گنبدهاى ايران است . جوزافاباربرو « 1 » سياح ونيسى ميگويد اين گنبد از گنبد سان جوانى پولو « 2 » در شهر ونيس نيز بزرگتر است . « 3 » در اين جاى ترديد نيست كه گنبد مزبور قشنگ‌ترين بنائى است كه در دورهء سلاطين مغول و تحت نظر آنها ساخته شده - است . كرسول « 4 » ميگويد بناى سلطانيه يعنى گنبد خدابنده بر خلاف گنبد اياصوفيه در قسطنطنيه و پانتئون « 5 » در روم بواسطهء افزودن يا روى هم انباشتن بناهاى فرعى چند بر روى بدنهء اصل بنا مناظر قشنگ و زيباى خودش را از دست نداده است .\r\n\r\nمزار امام رضا ( ع )\r\nمزار حضرت رضا ( ع ) در مشهد كه امروز زيارتگاه بزرگ عموم شيعيان است مانند بسيارى از كليساهاى معظم گوتيك در اروپا در طى قرون بسيار و بدستهاى مختلف تعمير و تكميل گرديده است .\r\nقديمترين قسمت اين بناى عظيم اطاق مقبره است كه معتقدند آن همان حرم واقعى - است كه بدست مامون روى بقاياى قبر هارون ساخته شده و چند سال بعد مورد استفاده قرار گرفته حسد حضرت رضا در اينجا مدفون گرديده است . گنبد اصلى مزار از قرار معلوم كوتاه و آن بر بالاى اطاقى افراشته شده بود كه مساحت كف آن در حدود سى و سه\r\n\r\n\r\n","description":"","footnote":"\r\n( 1 ) - رجوع به « سفرهاى ونيسىها در ايران » صفحهء 68 ( مؤلف )\r\n( 2 ) -  San JoannePaulo \r\n( 3 ) - رجوع به « تاريخ و تكامل گنبد در ايران » بقلم آ . ث . كرسول  ( Creswell )  ( مجلهء انجمن آسيائى همايونى ) . ( مؤلف )\r\n( 4 ) - نگاهى به « ياداشت‌هاى تاريخى دربارهء خراسان » ( مجلهء انجمن آسيائى همايونى ) اكتبر 1910 . ( مؤلف )\r\n( 5 ) -  Pantheon . \r\n","page_name":" 219 ","page_number":242},
  {"content":"\r\n\r\nپاى مربع بوده است . مينويسند كه گنبد طلايى كه امروز مشاهده مىشود بعدها در بالاى گنبد اصلى كه هم‌اكنون در زير آن وجود دارد بنا شده است . تا مدت دويست سال در تعمير اين بنا اهمال شده تا آنكه در اوايل سدهء يازدهم سلطان محمود بر اثر خوابى كه ديد به فرماندار نيشابور فرمان داد تا بر وسعت مزار افزوده و ديوارى بدور آن بكشد . بطوريكه معلوم مىشود باز تا زمان سلطان سنجر توجهى در تعمير اين بناى مقدس نشد و مراقبتى از آن به عمل نيامده است ، چنان كه از يك كتيبه‌اى كه براى خود نكارنده رونوشت شده برميآيد كه اين پادشاه در سال 512 ه . ( 1118 ) دستور داد تا مزار را مرمت كنند .\r\nبعلاوه كتيبهء ديگرى بتاريخ سال 612 ه . ( 1215 ) مىرساند كه مغولها با طاق مقبره آسيبى نرساندند و خرابش نكردند هرچند كه آن را عرصهء غارت قرار دادند و بالنتيجه ميتوان اينرا تصديق نمود كه مزار اصلى همانست كه اكنون باقى است و اين يك حقيقتى است كه حائز اهميت مىباشد . بناى اصلى مزار با كاشى پوشيده شده بود و آثار آن در بعضى قسمت‌ها هنوز ديده مىشود .\r\n\r\nمسجد گوهرشاد\r\nدر ميان بزرگترين بانيان خير اين معبد گوهرشاد زوجهء شاهرخ بوده است و ما اين مسجد مجلل موسوم بنام او را كه آن روى بهترين و برجسته‌ترين نمونهء معمارى مغول ساخته شده است در حقيقت از ديندارى و خداترسى او داريم . شكل بنا چهارگوشى است باشكوه و عالى كه بر فراز آن چهار طاق بزرگ قرار دارد . طاق قسمت جنوب غربى معروف بايوان مقصوره مىباشد و با يك گنبد آبى پوشيده شده و هم اينجا محل انجام وظايف مذهبى و نماز جماعت است .\r\nگراورى كه در كتاب مشاهده مىشود قسمت كاشىكارى و گچ‌كارى قشنگ و زيباى داخل ايوان يا رواق را نشان ميدهد و منبر وعظ و خطابه نيز در همين گراور ديده مىشود كه بنا بعقيدهء شيعه امام دوازدهم در روز داورى بر آن جلوس خواهد كرد . حقيقت اين است كه وقار و شكوه و دقت و ظرافت اين مربعى شكل باضافه تناسب كامل آن و كاشى كارى قشنگ و زيبا آن را از مجلل‌ترين و عالىترين مسجد آسياى مركزى قرار داده است .\r\nدر قسمت جلوى ايوان مجلل و باشكوه كتيبه‌اى است با حروف بسيار درشت سفيد روى\r\n\r\n","description":"","footnote":"","page_name":" 220 ","page_number":243},
  {"content":"\r\n\r\nمسجد گوهرشاد\r\n\r\n","description":"","footnote":"","page_name":" 221 ","page_number":244},
  {"content":"\r\n\r\nزمينهء آبى سير رنگ كه آن از حيث زيبائى نظرم را بىاختيار به خود جلب كرد و چون اين كتيبه از جهت نمونه بودن و نيز از نظر تاريخى نفيس و ذيقيمت است لذا ماعين آن را ( كه عربى است ) ذيلا از نظر خوانندگان ميگذرانيم . « قد انشأت هذا المسجد الجامع الاعظم و البيت المحرم فى ايام دولت السلطان بن السلطان بن السلطان مظفر شاهرخ بن تيمور گورگانى بهادر خان خلد الله ملكه و سلطانه و افاض على العالمين بره و عدله و احسانه الحضرة العليا و الجليلة الكبراء شمس سماء العفة و السداد الموصوفة بالشرف و العزة و الرشاد گوهرشاد ابدت عظمتها و دامت عصمتها و كثرت بركاتها بالنية الصادقة القصوى و العقيدة الراسخة العظمى لحصول المأمول راجية من اللّه باحسن القبول من عين مالها لحسن مآلها و اصلاح بالها يوم تجزى كل نفس اعمالها ابتغاء لوجه اللّه و طلبا لمرضاته و شكرا على آلائه و حمد اعلى نعمائه فتقبلها ربها بقبول حسن و خير بها باحسن اجر المحسنين و خصها باكمل ما اعده بعباده الصالحين . كتبه راجيا الى الله بايسنقر بن شاهرخ بن تيمور گورگانى فى سنة 821 ( 1418 ) .\r\nچون شرح و بيان اين مسجد بزرگ وقتى صورت اتمام مىپذيرد كه از مسجد پير - زن هم ذكرى به عمل آيد لذا قلم را به طرف آن معطوف ميداريم . حكايت ميكنند كه بانوى سالخوردى قطعه زمينى در آن حوالى داشت كه مورد نياز گوهرشاد بود ولى او به هيچ قيمتى حاضر نشد كه آن را بفروشد مگر اصرار و پافشارى كرد كه يك مسجد جداگانه‌اى روى آن ساخته شود و اينجا براى اينكه يك يادگار جاودانى براى همسر سلطنت باشد اين مسئول نامعقول مقرون به اجابت گرديد ، چنان كه « مسجد پيرزن » گواهى است بر اينمعنى . نگارنده سمرقند و مساجد آن را ديده‌ام ولى من خود مانند وامبرى « 1 » معتقدم كه مسجد گوهرشاد از مساجد سمرقند بسى زيباتر است .\r\n\r\nمدرسه خرگرد\r\nدر نزديكى خواف در مرز ايران و افغانستان مدرسه‌اىست كه بنا بمندرجات كتيبه‌هاى آن بطوريكه نگارنده استنباط نموده در زمان شاهرخ ساخته شده است . اين بنا مستحكم و قطور ساخته شده و تقريبا در حدود يك\r\n\r\n\r\n","description":"","footnote":"\r\n( 1 ) -  Wambrey . \r\n","page_name":" 222 ","page_number":245},
  {"content":"\r\n\r\nمقبرهء شاه نعمت اللّه در ماهون\r\n\r\n","description":"","footnote":"","page_name":" 223 ","page_number":246},
  {"content":"\r\n\r\nپنجم جريب جمعا مساحت دارد و بطوريكه نويسنده مشاهده كرده‌ام خيلى خوب باقى مانده است . بناى اصلى چهارگوش داراى در ورودى بزرگ و در داخل چهار رواق بزرگ دارد ، هنگامى كه من اين مدرسه را ديدم كاشىكارى الوان آن صحيح و سالم ولى قسمت‌هاى موزائيك بطور بدى آسيب ديده بود . رنگ كاشىها آبى آسمانى ، سبز ، زرد ، و سفيد و طرح زمينهء موزائيك‌هاى آن بتقليد حروف كوفى بود ، ديوارهاى مدرسه سابقا با كاشىهاى آبى سيررنگ داراى گلهاى سفيد و آبى پوشيده شده بود ولى متاسفانه از اين كاشيها چيزى باقى نمانده و تمام آن را برده بودند . در دو طرف در ورودى يك گنبد زيبا قرار دارد كه از اطراف با گل و بته‌هاى برجسته تزيين شده و ديوارهاى اطراف گنبدها با كاشيهاى آبى پررنگ و سنگ مرمرهاى هشت گوش مستور مىباشد .\r\nاين بناى مجلل اكنون متروك و در شرف خرابى است ولى تنها مشاهدهء آثار آن معلوم ميداشت كه جلوهء خيره‌كنندهء رنگ با شكوه آبى آن در وقت اكمال و اتمام بنا در 848 ه ( 1445 ) تا كجا و چه اندازه بوده است .\r\n\r\nمزار ماهون يا مقبرهء شاه نعمة الله\r\nمقبرهء سيد نور الدين معروف به شاه نعمت الله در ماهان كرمان واقع و در دورهء سلطنت تيمور لنگ و شاهرخ بنا گرديده است .\r\nدر ورودى اين مقبره بسيار زيبا و دو طرف آن دو منارهء آبىرنگ قرار دارد . دو چنار كهن بلند در صحن اين آرامگاه نمايان و بر قشنگى منظره و كاشى كارى آن در مقابل اشعهء آفتاب افزوده است . حياط مستطيل جلو و در ورودى در زمان آقا محمد خان قاجار ساخته شده . حياط عقب صحن داراى اطاق‌هاى قديمىساز و توسط سيد نسا يكى از مريدان شاه نعمت الله بنا گرديده است . منظرهء گنبد آبى از صحن دوم به خوبى نمودار و خود صحن داراى يك اطاق مركزى و چند رواق مجاور مىباشد . رواق غربى عمارت كه مدخل آن از حياط عقب است بامر شاه عباس در سال 999 ه ( 1061 ) ساخته شده ؛ ديوارهاى داخلى اين رواق داراى كاشى و گل و بوته‌كارى بسيار زيباست .\r\nپوشش مقبره از سنگهاى مرمر و بطوريكه كتيبهء آن نشان ميدهد بامر احمد شاه\r\n\r\n","description":"","footnote":"","page_name":" 224 ","page_number":247},
  {"content":"\r\n\r\nبهمنى از امراء دكن و مريدان شاه نعمت الله در سال 840 ه ( 1437 ) بنا گرديده ، درهاى صحن از چوب صندل ولى اكنون پوسيده شده . مزار شاه خليل الله نوادهء شاه نعمت الله نيز در همين‌جا و اطراف آن با نردهء آهنى محصور است . درهاى رواق شرقى صحن نيز رو به حياط ديگرى بازميگردد و در دو طرف آن دو منارهء كوچك برپاست . اين حياط داراى گلكارى قشنگ و درخت‌هاى سرو و يك حوض زيبا و آب جارى است .\r\nمنظرهء زاويهء شاه نعمت الله فريبندگى مخصوص دارد . زيبائى كاشىها ، سرسبزى درختان و گل و آب جارى در زير آسمان شفاف و بدون ابر ايران تاثير عميقى در دل مسافر دارد .\r\n\r\n","description":"","footnote":"","page_name":" 225 ","page_number":248},
  {"content":"\r\n\r\nسكهء شاه اسمعيل اول\r\n\r\nفصل شصت و دوم ظهور سلسلهء صفوى\r\nچنان پندار كه سپاهيان تاتار از دشمنان روسى خود در هشتر خان هزيمت يافته و دشت‌هاى پوشيدهء از برف را براى رسيدن به سر منزل خويش گزاره ميكنند . يا شهريار صفوى از برابر هلال ترك روى بركاشته قلمرو علاء الدوله را با خاك يكسان ميسازد و به تبريز و يا قزوين بازميگردد .\r\nبهشت گمشدهء « ميلتون » كتاب 10 ابيات 6 - 431\r\n\r\nاصل و نسب صفويان\r\nصفويها اصلا از اولاد امام موسى كاظم ( ع ) برادر كوچك اسمعيل‌اند ( رجوع به فصل پنجاه و يكم ) . خاندان صفوى تا چندين پشت در اردبيل اقامت و محبوبيت خاصى داشتند ، بخصوص يكى از افراد خانواده ملقب به شيخ صفى الدين ( كه اين سلسله نام خود را از وى گرفته‌اند ) مقامى بس ارجمند داشت و بعد از او پسرش صدر الدين همان مقام و اعتبار را دارا بوده است . امير تيمور از شيخ صدر الدين ملاقات كرده و به شيخ گفت تا از او تقاضائى كند . صدر الدين درخواست نمود تا اسراى ترك را كه از ديار بكر آورده بودند آزاد سازد . امير تيمور تقاضاى او را پذيرفت و چون اسرارهائى يافتند همه به حلقهء مريدان صدر الدين درآمدند و بعدها هزاران نفر از فرزندان همين اسرا به گيلان مهاجرت نمودند و بالاخره خانوادهء صفوى را بسلطنت رسانيدند .\r\nبعد از صدر الدين خواجه على برياست خاندان رسيد . او به اورشليم مهاجرت كرد و چنان كه ملكم مينويسد مقبره‌اش در اورشليم تا يك قرن پيش بنام مزار « شيخ ايران » معروف بوده است .\r\n\r\n","description":"","footnote":"","page_name":" 226 ","page_number":249},
  {"content":"\r\n\r\nپس از خواجه على جنيد جاى او را گرفت . جنيد چندان مريد داشت كه جهانشاه قره‌قويونلو از نفوذ او وحشت كرد و او را تبعيد نمود . جنيد بديار بكر نزد اوزن حسن رفت ، اوزن حسن از او بگرمى پذيرائى نموده و يكى از خواهرانش را بزوجيت وى درآورد . جنيد مدتى در شيروان بسر مىبرد تا آنكه در همانجا در يكى از منازعات داخلى كشته شد . حيدر فرزند جنيد خوى جنگجوئى را از آق‌قويونلو به ارث برده بود . اوزن حسن دائى حيدر دختر خود مارتا را ( كه از زن يونانى داشت ) بزوجيت او درآورد . حيدر از او سه پسر داشت ، سلطانعلى ، ابراهيم ميرزا و شاه اسمعيل . همين شخص اخير بود كه مؤسس سلسلهء صفوى گرديد ، كه از يك طرف يعنى از طرف مادر بطوريكه گفته شد يونانى بوده است .\r\nحيدر عاقبت كشته « 1 » شد و پسران او در استخر محبوس گرديدند . پسران حيدر پس از چندى از زندان رهائى يافتند . سلطان على كشته شد و ابراهيم ميرزا نيز بعد از چندى در گيلان درگذشت . و بنابرين اسمعيل تنها فرزندى است كه از پدر باقى ماند .\r\n\r\nشاه اسمعيل اول مؤسس سلسلهء صفوى ( 905 - 930 ه 1452 - 1499 )\r\nمركز اصلى نفوذ و تبليغات موفق‌آميز خاندان صفوى گيلان بود .\r\nاسمعيل بدوا در گيلان نيروى كوچكى بدور خود جمع كرد ، سپس شهرهاى باكو و شماخى را تصرف نمود كه اين اولين كار مهم او بوده است . فتوحات اسمعيل بر عدهء پيروانش افزوده و اين دفعه با شانزده هزار لشگريان خود بر سر الوند امير آق‌قويونلو تاخت و او را مغلوب ساخت . از آنجا به تبريز رفت و در همانجا عنوان شاهى اختيار كرد . سال بعد شاه اسمعيل مراد برادر الوند را در نزديكى همدان شكست داده و كشت و بعد از اين الوند نيز بطريق خدعه و خيانت دستگير شده و بقتل رسيد .\r\nعشق و علاقهء ايرانى به خاندان على ( ع ) مكرر در اين تاريخ ذكر شده است و بالاخره آرمان و آرزوى ملى در شخص اين پادشاه كاملا برآورده شده و او مورد علاقهء خاص ايرانيان قرار گرفت ، چه او رئيس يك قبيلهء جنگجوى خالى نبود كه عروجش بر تخت\r\n\r\n\r\n","description":"","footnote":"\r\n( 1 ) - در كيفيت قتل حيدر اقوال زيادى است كه باهم اختلاف دارند و حقيقت اين است كه وقايعى كه پيش از قيام اسمعيل رويداده خيلى ابهام دارند . « مؤلف »\r\n","page_name":" 227 ","page_number":250},
  {"content":"\r\n\r\nميبايد قهرا توليد رشك و حسادت كند بلكه انتساب واقعى به خاندان على ( ع ) را نيز داشت كه آن يعنى اصل و نسب مزبور قبائل و عشائر را باهم متحد ساخته و همه را براى خدمت زير لواى او حاضر نمود . همكارى هفت طايفهء ترك به نصرت و يارى او نويد ميداد كه عصر جديدى آغاز شده است . قزلباش يا سرخ‌سر « 1 » نامى است كه طوائف استاجلو ، شاملو ، تكلو ، بهارلو ، ذو القدر ، قاجار و افشار بدين نام مفتخر بودند هم‌قسم شدند كه مذهب شيعه را جدا حمايت كنند و سردارشان را مرشد و پيرو نيز پادشاه هردو بشناسند كه آن در مشرق از مشاغلى است كه باهم جمع ميشوند .\r\nاسمعيل جوان دعوى تاج و تخت خود را استوار كرده و خويشتن را شاه اعلام نمود .\r\nبغداد و موصل را ضميمه نموده و بعدا ديار بكر را نيز گرفت و بالاخره تمام قلمرو وسيع آق‌قويونلو را به تصرف خويش درآورد . عمليات جنگى و فعاليت شاه اسمعيل به نظر غير معمول آمده چه ما ميخوانيم كه او در يك هنگام از باكو واقع در شمال تا شوشتر در جنوب بلشكركشى و عمليات جنگى ميپرداخته است .\r\n\r\nشكست ازبكان بدست شاه اسمعيل 916 هجرى ( 1510 )\r\nشاه اسمعيل بعد از آنكه دامنهء نفوذ و اقتدار خود را در ايران غربى و شمال غرب استوار ساخت متوجه خراسان گرديد . استان مزبور ( بطوريكه قبلا در فصل شصتم اشاره شد ) در اين هنگام در دست ازبكان افتاده بود . شاه ايران ابتدا سفيرى بنزد شيبانى خان رئيس ازبكان فرستاد و به او پيغام داد تا دست از تهاجمات و تجاوزات خود بردارد . شيبانى خان پاسخ داد « اگر شاه اسمعيل از متصرفات پدرى خود چيزى از دست داده است ما ممكن است تمام آن را به او پس بدهيم » ضمنا ( به قصد تحقير ) يك تبرزين و كشكول براى شاه پيشكش فرستاد و در مقابل آن يك دوك و نخ‌پيچى از طرف شاه ايران براى پادشاه ازبك فرستاده شد كه آن اشاره است باينكه حربهء زنان حرف و گفتار است ! !\r\nدر 915 هجرى ( 1510 ) قشون شيبانى خان با قزاقهاى دشت قبچاق پيكار كرده و پادشاه ازبك در يادداشتى كه آن را داده كنده بودند ادعا كرده بود كه دشمن را\r\n\r\n\r\n","description":"","footnote":"\r\n( 1 ) - اين قبائل كلاهى از سقرلاط كه پارچه قرمزى بود بر سر داشتند . ( مؤلف )\r\n","page_name":" 228 ","page_number":251},
  {"content":"\r\n\r\nدر گردنه‌اى واقع در شمال مشهد كه نگارنده آن را ديده است شكست داده و فتح نصيب وى گرديده است « 1 » و در هرحال قسمت بيشتر خراسان در تصرف ازبكان بوده است .\r\nشاه اسمعيل با شتاب و سرعت فوق العاده‌اى برعليه دشمن پيش رفته و در نزديكى مرو سپاه ازبك را تلاقى نمود . در اينجا ايرانيان كه عده‌شان هيفده هزار نفر بود با كمين كردن مظفرانه‌اى بيست و هشت هزار نفر ازبك را مغلوب و متوارى ساختند . شيبانى خان به حوالى رودخانهء مرغاب فرار كرد و در آنجا سر تصرف پناه‌گاه وى هنگامىكه ميكوشيد اسبش را از ديوار به‌پراند بر زمين خورد و بدست سپاهيان صفوى كشته شد . سرش را بريده پيش فاتح آوردند و او هم حكم داد تا استخوان جمجمه را در طلا نشانده و از آن جامى جواهرنشان بسازند . بلخ و هرات بعد از اين فتح اشغال شده و شاه اسمعيل براى ادامهء عمليات جنگى و دنبال كردن فتحى كه نصيب وى شده بود نيروى عظيمى باقى گذارده و خود با آيين پيروزى بايران برگشت .\r\n\r\nشاه اسمعيل و بابر\r\nاز جمله اسرائى كه در مرو بدست شاه اسمعيل افتاد يكى خواهر بابر بود . سلطان صفوى با اين شاهزاده ملاطفت نموده و او را نزد برادرش فرستاد . بابر از اين جوانمردى بىاندازه خوشوقت گرديد و اين خود مقدمهء ايجاد الفت و اتفاق شده و بابر از مرگ شيبانى خان استفاده نمود و حمله به ماوراء النهر برد . او ازبكان را شكست داده و تا درب بزرگ آهنين آنها را تعاقب نمود . اينمرد قواى خود را از سپاهيان ايرانى تجديد نموده و موفقيت خويش را دنبال كرد . او تمام ضديت‌ها و مقاومت‌هائى كه بود درهم شكسته بار ديگر در ميان غريو و هلهلهء شادى داخل سمرقند گرديد ، ليكن مقدر نبود كه او بر تخت تيمورى استقرار يابد ، زيرا كه اعتراف او به نفوذ و اقتدار ايرانى با وجود عداوتى كه در آسياى مركزى برعليه شيعيان ايرانى احساس ميكرد اهالى را خيلى زود دلسرد كرده و از علاقه و محبتشان نسبت بوى كاست و در اين اثناء ازبكان از تشويش و اضطراب درآمده دور عبيد الله جانشين شيبانى را گرفتند . بابر با چهل هزار تن بر سپاه دشمن كه شمارهء آن سه هزار نفر بود حمله برده ولى اين نيروى قليل مأيوسانه تا آخرين\r\n\r\n\r\n","description":"","footnote":"\r\n( 1 ) - خواندمير و مورخين ديگر مينويسند كه ازبكان در اين جنگ شكست خوردند . ( مؤلف )\r\n","page_name":" 229 ","page_number":252},
  {"content":"\r\n\r\nلحظه پيكار كرده و بالاخره فاتح درآمد و بابر بعد از اين هائله كه تاريخ آن 918 ( 1512 ) بود بحصار طرف جنوب شرقى سمرقند عقب كشيد .\r\n\r\nآخرين شكست بابر بدست ازبكان 918 ( 1512 )\r\nبابر با سپاه عظيم ايرانى بار ديگر خود را مجهز ساخته روانهء سمرقند گرديد ، ليكن در غجدوان واقع در شمال بخارا در يك جنگ خونين هولناكى شكست خورد و اين شكست را او شكست آخرين و قطعى دانسته از صحنهء آسياى مركزى خارج شد . براى نشان دادن اين اتحاد و ائتلاف او با ايرانيان شيعه كه در ميان اهالى تا چه اندازه منفور بودند نگارنده شرحى از تاريخ رشيدى نقل ميكنم كه نويسندهء آن را بايد در نظر داشت كه عم بابر بوده است . فاضل نامبرده واقعهء جنگ غجدوان را بشرح زير بيان مىكند ؛\r\n« پيادگان ازبك از هرگوشه‌اى بناى تيرباران را گذاشتند تا اينكه در مدت خيلى كمى چنگال‌هاى اسلام دست‌هاى كفر و زندقه را بهم بسته علائم فتح و پيروزى براى دين حق ظاهر و آشكار گرديد و نسيم فاتحانهء اسلام را يات اعلام رفض و اعتزال را واژگون ساخت و تركمانان به كلى از پا درآمده و قسمت اعظم‌شان در ميدان جنگ نابود شدند ، چاك و شكافهائى كه بواسطهء شمشيرها در قرشى پيدا شده بود تمامى آن حالا با دوخت تيرهاى انتقام جبران شده و ايشان ميرنجم و ساير امراى تركمان را بجهنم و اصل كردند و امپراطور نوميد و دل شكسته بسوى حصار برگشت »\r\nدر اين گزارش نكتهء قابل ملاحظه آن است كه سپاهيان شاه اسمعيل نظر بانتسابشان بسلسلهء آن قوينلو تركمان خوانده شده است . ميرنجم يكنفر فرمانده ايرانى و لقب كامل او « نجم ثانى » است . نتيجه‌اى كه از اين جنگ حاصل شد اينكه ماوراء النهر به - ازبك‌ها برگشت كه از اين تاريخ تا چندين سال خطر بزرگى براى ايران بشمار ميآمدند آنها در خاطرهء سكنهء خراسان تأثيرى كه كرده‌اند گوئى ثابت و محو نشدنى است ، چنان كه چمن بزرگ قرب چناران ( بتقليد نام شيبانى خان كه به « شاهى بيگ » نيز معروف بود ) هنوز باسم او لنگ‌شاهى يا چمن‌شاهى خوانده مىشود . پادشاه ازبك عموما در تابستانها در آن نزديكى براى خاطر مراتع آن بسر ميبرد و او جيوك باغ يا باغ آبى را بنا نمود\r\n\r\n","description":"","footnote":"","page_name":" 230 ","page_number":253},
  {"content":"\r\n\r\nكه من در حدود دوازده سال پيش در آنجا اردو زده‌ام « 1 »\r\n\r\nقشون‌كشى سلطان سليم مهيب 920 ه . ( 1514 )\r\nسليم مهيب از فاتحين بزرگ خاندان عثمانى « 2 » و سلطانى بيرحم و فوق العاده سفاك و خونريز بود و با وجود اين نويسندهء قصايد فارسى و مربى و سرپرست صاحبان فضل و هنر بوده است . عداوتى كه در ماوراء النهر نسبت بايرانيان شيعى مذهب وجود داشت از عدم موفقيت بابر و اينكه نتوانست بواسطهء ائتلاف با اهل رفض و اعتزال پيروزى حاصل كند ظاهر و آشكار ميگردد .\r\nدر اينجا نبايد فهم اين مطلب مشكل باشد كه سليم و مشاورين او كه همگى متعصب بودند براى چه تصميم گرفتند كه اين دولت تازه‌بنيان و مذهب رفضى را كه احداث كرده قبل از اينكه ريشه بدواند از بيخ بركنند ، گذشته از اين سليم گويا از اين قضيه كه هيئتى از ايران براى ايجاد روابط سياسى بدربار مصر و هنگرى فرستاده شده باخبر بوده است .\r\nساختمان روحى و اخلاقى سليم را ميتوان از اينجا بدست آورد كه او جمعى را در خفا مأمور كرد تا شمارهء نفوس شيعهء رافضى را در خاك عثمانى بدست آرند ، چنان كه از ميان هفتاد هزار نفر شيعه‌اى كه بودند او چهل هزار نفر را حكم داد قتل‌عام كردند و بدينطريق كشور خود را از همدردان احتمالى با دشمن صاف و پاك نمود ، سليم نامه‌هائى بشاه اسمعيل نوشت كه سبك انشاء آنها آميخته با تكبر و غرور و موهن و زننده بوده است كه در جواب آن پادشاه صفوى نوشت كه تحريك از طرف او نبوده و تمايلى بجنگ نداشته - است و اضافه نمود كه از مضمون مراسلات و لحن نامه‌ها برميآيد كه نويسندهء آنها افيونى و گرفتار اين عادت مذموم مىباشد و لذا براى منشى همايونى يك جعبه دارو فرستاده شد و نظر باينكه سليم خود عادت بشرب افيون داشت و در ايران هم گويا اين قضيه معروف بوده معلوم است كه اين كلمات طعنه‌آميز و نيشدار ( اشاره به شخص او ) بسيار مؤثر و كارگر واقع شده است .\r\n\r\n\r\n","description":"","footnote":"\r\n( 1 ) - رجوع به ژورنال انجمن همايونى جغرافيائى ، شمارهء جنورى 1911 ( مؤلف )\r\n( 2 ) -\r\n The account of the relations between persia and turkey is mainly based on the monumental work by Joseph von Hammer Purgstall . \r\n","page_name":" 231 ","page_number":254},
  {"content":"\r\n\r\nشاه ايران كه قسمت اعظم قشونش در آسياى مركزى مشغول بود تصميم بجنگ تدافعى گرفت و او بعد از اينكه ولايات طرف غرب را ويران كرد در چالدران واقع در طرف شرقى اروميه رضائيهء فعلى موضع گرفت . نيروى ترك مركب بود از يكصد و بيست هزار سرباز تربيت شده و منظم و قسمت عمدهء آن سواره نظام ولى مشتمل بر چندين گروهان تفنگدار و توپخانهء قوى بوده است . تدابير حربى تركان اين بوده كه سواره‌نظام ايرانرا بكشند و در تيررس توپچيان و تفنگچيان خود بياورند و لذا تفنگها و توپ‌ها را پشت سر پياده‌نظام مخفى و پنهان كردند . شاه اسمعيل از اين حيلهء دشمن باخبر شده قشونش را كه عبارت از همان سواره‌نظام و تقريبا بالغ بر شصت هزار تن بود به دو قسمت تقسيم نموده يك قسمت آن را خود تحت فرمان گرفته و قسمت ديگر را زير فرماندهى رئيس استاجلو قرار داد و نقشهء جنگى وى اين بود كه هردو جناح دشمن را باهم مورد حمله قرار دهد .\r\nحمله‌اى را كه خود او بجناح چپ دشمن برد بموفقيت انجام يافته و لشكريان عثمانى را مجبور ساخت به پس قراول قشون عقب بنشينند ، ليكن در جناح راست تركان ، پياده‌نظام كنار رفته و توپخانه ظاهر گشته و بطور فوق العاده بفعاليت پرداخت . اينجا سردار ايرانى به خاك هلاك افتاد و لشكرش از هم پاشيده و رو بهزيمت نهاد . ينگيچريها كه آنها را بطور ذخيره نگاهداشته بودند داخل ميدان گرديده و به طرف سوارانى كه تحت فرماندهى شخص شاه بودند بناى تيراندازى را گذاشتند و شاه پس از ابراز شجاعت و مقاومت سختى جراحت برداشته از اسب بر زمين افتاد و نزديك بود دستگير شود و وقتى كه دوباره بر اسب سوار شد رو بفرار نهاد و سپاهيان افسرده و دلسردش هم بمتابعت او منهزم و متفرق گرديدند و سليم اين جنگ هولناك را برد . اردوى ايران جزو غنائم فاتح گرديده و تمامى اسراى مرد را حكم شد قتل‌عام كردند و تبريز تسليم ترك گرديد .\r\nدر اين جنگ چون قشون متمرد و سركش ترك از جلو رفتن امتناع ورزيد بقلب ايران تعقيب نشد و سليم مجبور گرديد تبريز را تخليه كند و به همان الحاق كردستان و دياربكر قناعت نمايد . او گرجستان را نيز ضميمه نموده ولى بعدها آن ولايت بدست شاه اسمعيل پس گرفته شد . اين مخاصمات و پيكارها به صلح خاتمه نيافت و حملات و تاخت‌وتازهاى\r\n\r\n","description":"","footnote":"","page_name":" 232 ","page_number":255},
  {"content":"\r\n\r\nشاه اسمعيل آغاى جانيزرى هارا ( در ميدان جنگ چالادان ) بقتل مىرساند\r\n\r\n","description":"","footnote":"","page_name":" 233 ","page_number":256},
  {"content":"\r\n\r\nمرزى تا چندين سال دوام داشته است .\r\nدر اردوكشى مهم بعدى در 1516 سليم قشون نيرومندش را برعليه مصر سوق داده و آنجا را تبديل بيك ايالت تركى نمود و خليفهء بازيچه را ناگزير ساخت كه از امتيازات و اختيارات روحانى خود دست‌بردار شده و همه را با بيرق و رداى پيغمبر « 1 » بفاتح تسليم دارد و بعبارت ديگر خاندان عثمانى بر مسند خلافت و بجاى خليفه قرار گرفتند و اين كار سلطان اگر بالاتر و مهمتر از فتح مصر نباشد لااقل در همان رديف خواهد بود ، چنان كه امروز خاندان عثمانى از طرف تمام مسلمانان سنى روى زمين رئيس روحانى اسلام شناخته مىشود « 2 » ولى البته فرقهء شيعه در اين امر مستثنى است .\r\n\r\nمرگ شاه اسمعيل و خصال او\r\nشاه اسمعيل به لحاظ اينكه ايران را بار ديگر استقلال بخشيده و يك دولت و ملت مستقل جداگانه‌اى تأسيس نمود و نيز اصول و عقائد شيعه را مذهب ملى قرار داد مورد محبت ايرانيان مىباشد و در حياتش هم از نظر مرشدى و سمت ارشادى كه داشت ويرا ستايش ميكردند . رعايايش روى تعصب و كمال عقيدت و اخلاص براى او جنگيده و بسا اتفاق ميافتاد كه از پوشيدن اسلحه در ميدان جنگ ابا و امتناع مينمودند . انجيلتو « 3 » شرحيكه در خصايص و صفات او نوشته بشرح زير است :\r\nخوبصورت و خوش مشرب و مطبوع بود ، اندام متناسب و قامت موزون داشت ، نسبة تنومند بود ، شانه‌هاى پهن داشت . موى سر سرخ‌فام بود . او تنها سبيل ميگذاشته است . بجاى دست راست از دست چپ كار ميگرفت ، مانند يك خروس جنگى شجاع بود و از هركدام از لردهاى خود قوىتر و محكم‌تر بوده است » در 1524 ميلادى در اردبيل از اين جهان درگذشت و در مرگش تمامى كشور غرق در سوگوارى بود و رعايايش ماتم‌زده و سوگوار بودند .\r\n\r\nطهماسب 930 - 984 ه . ( 1524 - 1576 )\r\nطهماسب فرزند ارشد شاه اسمعيل در سن ده سالگى در 930 ه ( 1924 ) بر تخت نشست و معلوم است كه تحت استيلاى رؤساى عشائر\r\n\r\n\r\n","description":"","footnote":"\r\n( 1 ) - اين موضوع در مقالهء مقدماتى جلد حاضر ذكر شده است . ( مؤلف )\r\n( 2 ) - بايد دانست كه در 1924 ميلادى خلافت به كلى ملغى گرديد . ( مترجم )\r\n( 3 ) - مسافرتهاى و نيزىها در ايران صفحهء 111 ( مؤلف )\r\n","page_name":" 234 ","page_number":257},
  {"content":"\r\n\r\nقزلباش بوده است كه هركدام بر سر تفوق و اقتدار برعليه ديگرى مشغول آنتريك و دسيسه بوده‌اند . اولين جنگ او برعليه ازبكها بود كه آنها را سردارش در ميدانى قريب تربت شيخ جام كه آن را در يكى از سفرهايم به من نشان دادند مغلوب ساخت و بعد بر اثر بروز يك آشوب و طغيان ، شاه به بغداد خوانده شد كه در آنجا يكى از رؤساى ايل كلهر كه تا بامروز در نزديكى كرمانشاه باقى هستند حكومت را تصاحب كرده بود . او ياغى نامبرده را گرفته بقتل رسانيد و معهذا باز ازبكها بايران حمله آورده و هرات را مدت هيجده ماه در محاصره داشتند تا آنكه طهماسب رسيده و به رسيدن او ازبكان محاصره را برداشته و عقب نشستند .\r\n\r\nسليمان كبير يا محتشم و حملهء او بايران\r\nدر ظرف مدت طولانى سلطنت سليمان دولت عثمانى تهديد خطرناكى بوده است . اين خليفه كه از مرگ شاه اسمعيل و جلوس پسرش آگاهى يافت نامه‌اى مشتمل بر تهديد و نيز همه نوع توهين و بىاحترامى بوى نوشت . پادشاه ايران عهد كرد كه جواب آن را ندهد ولى سفرائى بنزد پادشاه هنگرى و نيز امپراطور شارل هفتم فرستاد و پيشنهاداتى براى عقد قرارداد تهاجمى و تدافعى به آنها نمود . حسن اتفاق براى ايران ، كه دورى مسافت و فقر و بىچيزى و بالاخره قلت منابع ثروت آن نسبت بممالك معتبر و قشنگ هنگرى و اطريش آن را چندان مورد توجه يا طعمه و شكار مرغوب قرار نداد و بالاخره از آن صرف‌نظر شد . باوجوداين در 940 ( 1534 ) قشون ترك به آن كشور حمله‌ور شد و بعد از فتح بين النهرين تبريز را گرفت . سليمان بواسطهء اين فتح و پيروزى و نيز از تسليم و اظهار اطاعت پادشاهان شيروان و گيلان تشجيع شده و يا به خيال پيشى گرفتن بر كارهاى پدرش تا سلطانيه جلو رفت . او سپس با از دست دادن قسمتى از توپخانهء خويش از زنجيره جبال زاگروس گذشته بغداد را به تصرف درآورد . چهار سال بعد از اين دوباره او بايران حمله كرده و تبريز را گرفت و در آخر قلعهء غير قابل سقوط و ان را تسخير كرد . طهماسب « صوفى باخترى » كه رويهء تدافعى او در اشعار ميلتون ( كه آن عنوان فصل حاضر قرار گرفته ) يادآورى شده است مهاجمين را هنگام عقب‌نشينى تعقيب نموده و هرچند ايرانيان بواسطهء حيلهء\r\n\r\n","description":"","footnote":"","page_name":" 235 ","page_number":258},
  {"content":"\r\n\r\nمجلس ضيافت شاه طهماسب از همايون\r\n\r\n","description":"","footnote":"","page_name":" 236 ","page_number":259},
  {"content":"\r\n\r\nزيركانهء تركان و رم برداشتن و فرار يك رمه از اسبان خسارت و تلفات سخت هنگفتى ديدند نتايج حاصلهء از اين جنگ غير قاطع بوده است .\r\n\r\nهمايون امپراطور فرارى\r\nشرح تأسيس امپراطورى مغول در هند بدست بابر كه انگلستان سدهء هيجدهم با وى تماس نزديك داشت خارج از حدود كتاب - است . آن پادشاه نامى در 1530 ميلادى از اينجهان درگذشت و جانشين او همايون از هند بر اثر آشوب و طغيانى رانده شده و بايران پناهنده گرديد . طهماسب سوابق مودت و اتحاد اين دو خاندان سلطنتى را بخاطر آورده نه فقط ويرا با كمال صميميت و جوانمردى پذيرفت بلكه به او براى استرداد تاج و تخت با قشون كافى كمك داد . راجع بسر گردانى اين سلطان فرارى هنوز در يك كتيبه‌اى در تربت شيخ جام اثرى بشرح زير موجود مىباشد :\r\nايخدائى كه رحمت تو توبهء گناهكاران را مىپذيرد\r\nضمير هركس به حضرت تو ظاهر و آشكار است\r\nآستانه درت قبلهء تمام خلائق است\r\nبخشش و انعام تو همه را شامل است\r\nدر اينجا چيزى كه بر اهميت اين يادگار تا يك حد رقت‌آور ميافزايد همانا اطلاع به اين مطلب است كه همايون حميده بيگم از اولاد شيخ جام را بزوجيت خود درآورد و اكبر معروف از او به دنيا آمد .\r\n\r\nطغيان القاص ميرزا 594 - 955 ه . ( 1547 - 1548 م . )\r\nسليمان از طغيان القاص ميرزا برادر شاه كه بدربار وى پناهنده و مورد پذيرائى گرمى واقع شده بود ترغيب و تشجيع گرديده در صدد حملهء ديگرى بايران افتاد . او لشكرى بايران فرستاد كه آن تبريز و اصفهان را گرفت ليكن القاص ميرزا با متحدين خود بناى مخاصمه و منازعه را گذاشت و از اين لشكركشى نتيجهء قطعى حاصل نشد .\r\n\r\nقرارداد صلح بين ايران و تركيه 962 ه ، ( 1555 )\r\nاز زمان تأسيس سلسلهء صفوى بين ايران و تركيه حالت عداوت و خصومت ، يا جنگ و پيكار و يا در حال بىتكليفى باقى بوده است . در آخر هردو دولت از جدال و قتال خسته و مانده شدند\r\n\r\n","description":"","footnote":"","page_name":" 237 ","page_number":260},
  {"content":"\r\n\r\nتا در 961 ه ( 1554 ) سفيرى از ايران كه رئيس گارد مخصوص سلطنتى بود وارد ارز روم گرديد و درخواست متاركهء جنگ نمود و آن از طرف خليفه مورد قبول واقع و پذيره گرديد . در سال بعد سفير ايرانى ديگرى باردوى عثمانى رسيده و او حامل نامه‌اى دوستانه بوده است كه در آن نامه تقاضا شده بود كه بزائرين ايرانى اجازهء زيارت اماكن مقدسه ( يعنى مكه و مدينه ) داده شود . در جواب آن سليمان نوشت كه از اين تاريخ صلح بين دو دولت تا وقتى كه ايرانيان آن را نقض نكرده‌اند باقى خواهد بود و ديگر بحكام و فرمانداران ولايات مرزى تعليمات لازمه داده مىشود كه زائرين حرمين شريفين را حراست و حفاظت كنند . اين معاهدهء صلح يك سلسله جنگهاى اوليهء بين ايران و تركيه را كه در آن جنگها دولت نامبرده اخير بطور كلى مهاجم بوده و ايران اساسا رويهء دفاعى داشت خاتمه داد .\r\n\r\nتسليم كردن بايزيد پسر سليمان\r\nبايزيد پسر سليمان در 967 ه ( 1559 ) سر بطغيان برداشته و بالاخره بدولت ايران پناهنده گرديد كه از او با مراسم و تشريفات زياد در تبريز پذيرائى شده ولى سربازانش از باب احتياط در ميان دستجات ايرانى تقسيم گرديدند . سليمان با دربار ايران براى تسليم داشتن پسرش بناى مكاتبه را گذاشت و شاه طهماسب با فرومايگى منفور وانمود كرد كه حاضر است مهمانش را بفروشد . قريب دو سال صرف تنظيم شرايط و مواد اين تسليم شده ليكن در 969 ( 1561 ) بايزيد و چهار پسرش تسليم مأمورين مخفى دولت عثمانى شده و اعدام گرديدند و بهاء پرداختى به شاه طهماسب براى تسليم داشتن مهمانان خود بدشمن چهارصد هزار سكهء طلا بوده است .\r\n\r\nسفارتهاى آنتونى جنكينسون به بخارا و ايران 1562 - 1558\r\nروابط انگلستان با پادشاهان ايران كه در فصول گذشته ذكر شد در اينموقع بيك مرحلهء وسيعتر و مهمترى رسيده « 1 » بود . در تحت سلطنت سلاطين خاندان « تودور » هموطنان ما يك فصل پرافتخارى\r\n\r\n\r\n","description":"","footnote":"\r\n( 1 ) - رجوع شود به كتاب « مسافرتهاى خشكى و دريائى بروسيه و ايران » از انتشارات مرگان و كوت ( انجمن هكلويت ) . ( مؤلف ) .\r\n","page_name":" 238 ","page_number":261},
  {"content":"\r\n\r\nدر كتاب شهرت و نام مىنوشتند و آن مربوط بود باكتشاف منطقهء قطبى كه در آن صليب « سنت جرج » راه را نشان داد . از سفرهاى خيلى پيشين دريائى و فوق العاده مفيد همانا سفر دريائى اكتشافى « ريچاردشانسلر » بود كه منجر بكشف درياى سفيد شد و بدين ترتيب باب تجارت پرسودى با روسيه افتتاح گرديد . اين روابط بوسيلهء يك بازرگان حادثه‌جوى آندوره موسوم به « آنتونى جنكينسون » توسعه و بسط يافت . در سال 1557 پس از فوت « شانسلر » او برياست كل كشتيهاى شركت « مسكوى » كه بسوى روسيه حركت مينمود منصوب گرديد . بدون شك او خيلى مايل بود كه تعليماتى را كه اربابانش به او داده بودند اجرا نمايد . اين تعليمات بدين قرار بود « شما بايستى با تمام وسائل ممكنه كه در دسترس شماست اطلاع حاصل كنيد كه چگونه ممكن است يكنفر از روسيه از راه دريا و خشكى به ختا برود » چنان كه نتيجهء كار او نشان داد كه اين شخص توانست در اين خصوص اطلاعات زيادى بدست بياورد .\r\n« اوان مخوف » تزار روسيه كاملا مجذوب اين انگليسى شد و به همين سبب در سال 1559 ميلادى او را با عنوان سفارت خود ببخارا روانه داشت . اين عمل « اوان » خود دليل بارزى است بر لياقت و شخصيت جنكينسون .\r\n« جنكينسون » در طى مسافرت خود در ميان سياحان و مكتشفين بزرگ انگليسى مقام مهمى را بدست آورد ، زيرا او اولين انگليسى است كه از ولگا سرازير شده و موفق بديدار خيوه و بخارا گرديده است . راستى ميتوان او را اولين جهانگرد بزرگ انگليس در خشكى محسوب داشت .\r\nدر تمام مدت مسافرت ، او وقايع روزانه را ( در دفتر يادداشت ) بدقت ضبط مينمود ، چنان كه ما در ضمن مطالب ديگر مىفهميم كه او زمانيكه ببخارا رفته ( يعنى در سال 1559 ميلادى ) امير ازبك موسوم به « عبيد الله » عازم اولين حمله از حملات بزرگ خود بخراسان بوده است . جنكين‌سن بسلامت بروسيه بازگشت ، او نه تنها در اين مسافرت مأموريت خود را به خوبى انجام داد بلكه درعين‌حال اطلاعات زيادى دربارهء راه به طرف\r\n\r\n","description":"","footnote":"","page_name":" 239 ","page_number":262},
  {"content":"\r\n\r\nختا بدست آورد . او مدتى بعد به انگلستان برگشت .\r\nدر سال 1561 ميلادى جنكين‌سن دوباره براى مسافرت جديدى خود را حاضر نمود . او در اين سفر دستور داشت كه با كشور ايران از راه روسيه رابطهء بازرگانى برقرار سازد كه آن بواسطهء اينكه دولت اخير الذكر درست در همان موقع خود به تنهائى كنترل ناحيهء ولگا را بدست آورده بود يك نقشهء پرجرئت و جسارتى بود . بايد دانست كه در اين زمان مسئله ارتباط با ايران از راه هرمز خارج از موضوع بود ، چه تجارت و سوداگرى مديترانه شرقى در آنوقت در انحصار بازرگانان ژنو و ونيز قرار داشته و اين در نيم قرن ديگر بود كه پرچم انگلستان در خليج فارس نمايان مىشود و بنابرين چون اوان  ( Ivan )  از تمام حقوق گمركى صرف‌نظر نموده بود اين بخت‌آزمائى و اقدام آميخته بخطر در نظر انگليسيهاى شيردل آن زمان ارزش داشت كه در مقابل آن بمقاومت پردازند .\r\nجنكين‌سن كه تزار بعضى مطالب مهم و محرمانه‌اى بوى سپرده بود كه آن را در ورود به آن ممالك صورت دهد با سفير ايران مسكو را ترك گفته و از راه ولگا بدون هيچ حادثه‌اى بحاجى طرخان رسيدند ، ليكن در درياى خزر مواجه با يك طوفان سهمناك و مهلكى شدند و اين در قصيدهء هوراس « 1 » نام بد آن را شهرت جاويد داده است . اين شخص انگليسى در نزديكىهاى شمال باكو پياده شده و بعد بسوى شماخى پيش رفت و خوشبختانه توانست دوستى عبد الله خان امير شيروان را جلب نمايد . او توصيفى كه از امير مزبور كرده بشرح زير است : داراى قامتى متوسط و قيافه و سيمائى مهيب و خونخوار مىباشد ، بلباسهاى بلند و گرانبها از ابريشم و پارچه‌هاى زرباف كه با مرواريد و ساير جواهرات قيمتى مليله‌دوزى شده بودند ملبس و عمامه‌اى كه بر سر داشت به شكل مخروط و تيز و بارتفاع نيم يا رد « 2 » كه انتهاى باريك آن به طرف بالا بود و در طرف چپ آن يك دسته پر قيمتى كه در لولهء طلا و جواهرنشان كار گذارده بودند نصب شده بود »\r\nجنكين‌سن بعدا عبد الله خان را وداع كرده به اردبيل و بعد به غور رفته و از آنجا نيز\r\n\r\n\r\n","description":"","footnote":"\r\n( 1 ) - شاعر شهير رومى طوفان سهمناك و تلاطم درياى خزر را در كتاب يازدهم ، چكامهء نهم متعرض شد ، و آن را بىاندازه موحش و خطرناك جلوه داده است . مترجم\r\n( 2 ) - يا رد معادل است با 14 گره . مترجم\r\n","page_name":" 240 ","page_number":263},
  {"content":"\r\n\r\nحركت كرده و مطابق بيان خودش « از اراضى سرسبز و ميوه‌دارى عبور كردم كه مردمانيكه با علف‌زار و چراگاه جهت مواشى خود سروكار دارند در آن سكنى داشتند . اين مردم در موسم تابستان در كوهستانها بسر برده و در زمستان به جلگه‌ها و دره‌ها مراجعت مينمايند بدون اينكه بشهرها و دهات براى سكونت پناهنده شوند » در شهر اردبيل او از مقبرهء مجلل در يك مسجد قشنگ و زيبا يا مسجد شاه اسمعيل مؤسس اين سلسله تعريف مىكند ولى ديگر از مسافرت خودش به طرف جلو گزارشى نميدهد جز اينكه ميگويد او از كوهستانهاى لخت و خالى از اشجار عبور كرده و بالاخره به قزوين كه در آنزمان پايتخت بود رسيد .\r\nچون در آنموقع شاه طهماسب مشغول تهيهء مقدمات بود كه بايزيد را بسلطان بفروشد اميد موفقيت اين شخص انگليسى خيلى كم بوده است . معهذا جنكين‌سن بحضور باريافت ، چنان كه خودش ميگويد « بحضور آن پادشاه بار يافته با ادب و تواضعى كه شايستهء مأموريت من و مقام آن پادشاه بود نامه‌ها و هداياى ملكه را بوى تسليم نمودم . پادشاه آن هدايا را پذيرفته از من پرسيد از كداميك از كشور فرنگستان ميآئى و كارت در آنجا چيست ؟ . جوابدادم كه من از مردم شهر معروف لندن از كشور آراستهء انگلندم و از طرف اعليحضرت اليزابت ملكهء آنكشور براى عقد مناسبات دوستى و تحصيل اجازه براى عبور و مرور بدون مزاحمت بازرگانان و مردم آنكشور مأموريت دارم كه در قلمرو ايران مسافرت كنند و بخريد و فروش و حمل امتعهء دو كشور پردازند و بدينوسيله بر شهرت هردو پادشاه و ثروت رعاياى آنها بيفزايند و عباراتى ديگر در اينمورد بعرض رساندم كه اينك در خاطرم نمانده است » .\r\nبدبختانه در اين هنگام مسئله چاره‌ناپذير مذهب مطرح شده جنكين‌سن در جواب ميگويد كه او پيرو مذهب مسيح و عيسوى است ، فورا گفته شد « اى كافر ما را هيچ حاجت و نيازى بدوستى با كفار نيست و از من خواست كه خارج بشوم . من از اين خوشم آمد كه با احترام تمام در حالى كه عدهء بسيارى از نجبا و سران ديگر او مرا مشايعت ميكردند خارج شدم و در همان حال شخصى با يك سينى بزرگ پر از خاك از عقب من\r\n\r\n","description":"","footnote":"","page_name":" 241 ","page_number":264},
  {"content":"\r\n\r\nروانه شده و تمامى راه مرا در داخل كاخ از جلو شاه گرفته تا درب حياط بهر كجا كه قدم ميگذاشتم براى تطهير خاك ميريخت . » بايد در اينجا به اين انگليسى خيلى سخت گذشته باشد و چنانچه توصيهء عبد الله خان نبود احتمال كلى داشت كه سر او را بعنوان هديه نزد سلطان ( يعنى سلطان عثمانى ) بفرستد ، ولى عبد الله خان نوشته بود كه « اعليحضرت براى احترام شخص خويش هم شده نبايد جنكين‌سن را اذيت و آزار برساند و يا اسباب رنجش او را فراهم كند ، زيرا در اين صورت هيچ بيگانه‌اى بكشور او رو نخواهد آورد » و همين شاه طهماسب را متقاعد ساخته و جنكين‌سن بسلامت بشيروان مراجعت نمود و در آنجا از او پذيرائى گرمى به عمل آمد . بخت و اقبال همه‌جا با اين پيش قدم بزرگ مساعدت و يارى نموده با امتعه و كالاهاى خود كه شامل ابريشم خام و پارچه‌هاى الوان براى شركت مسكوى و زربفت‌هاى ابريشمى و نيز احجار كريمه براى تزار بود بسلامت وارد مسكو گرديد .\r\nراه تجارتى كه بدينطريق با ايران باز شده بود به نظر موفقيت‌آميز ميآمد ، اما اغتشاشات و هرج و مرجى كه در كشور رويداد باضافه خسارات و صدماتى كه از طوفان خزر و دزدان دريائى بشركت انگليسى وارد شد شركت را پس از سفر ششم متوجه به اين ساخت كه خسارات وارده قابل تحمل نيست و بالنتيجه در سال 1581 ميلادى ديگر كوششى در اين باره به عمل نيامد ، اما شكست و عدم موفقيت در اين كار بزرگ افتخاراتى را در برداشته است ، چه اين كار ، انگليسىهائى را كه در آن شركت كرده بودند مشق جسارت و شهامتى داد كه خاص عصر درخشان اليزابت بزرگ بوده و چشم‌انداز ملت انگليس را وسيع كرد و اين از اشعار تمبورلين مارلو « 1 » كه ظاهرا به كار بزرگ جنكين‌سن اشاره مىكند هويداست :\r\n« بازرگانان مسيحى كه با وجود مقاومت روسها امواج درياى خزر را با كشتيهاى خويش ميشكافند بايد در برابر ما كه خداوندان درياچه‌ايم بادبانها را بعلامت كرنش فرود آرند » .\r\n\r\n\r\n","description":"","footnote":"\r\n( 1 ) -  Marlowe's Tamburlaine \r\n","page_name":" 242 ","page_number":265},
  {"content":"\r\n\r\nميلتون نيز بايستى پايهء اطلاعات اشعار عنوان فصل جارى را از اين پيشقدمان بدست آورده باشد .\r\n\r\nشرحى راجع بايران از د ، آلساندرى « 1 »\r\nسالهاى اخير زندگى شاه طهماسب نسبة بدون حادثه گذشت .\r\nتهاجمات و تاخت‌وتازهاى ازبكها بخراسان نبايد او را كه در قزوين بود چندان به زحمت انداخته باشد ، اما قحطى موحشى كه در سال 957 هجرى ( 1571 ) رويداد و بروز طاعون در دنبالهء آن احتمال دارد كه در تمام كشور سرايت كرده و همه را متأثر كرده باشد .\r\nچندى پيش از مرگش وينس‌تيوآ ، د ، الساندرى « 2 » بسفارت از ونيس بدربار او در قزوين فرستاده شد . وى مأمور بود شاه را تحريك و متقاعد كند باينكه تركان مهياى گرفتن قبرس از ونيزىها ميباشند و اگر شاه ايران حمله به خاك عثمانى نكند خود شكار بعدى تركها خواهد شد . اين ميسيون نظر بمقصودى كه داشت مواجه بعدم موفقيت گرديد ، اما در سايهء آن ما يك شرح جالب‌توجهى راجع بايران بقلم يكنفر معاصر دقيق النظر مشاهد بدست آورده‌ايم ، د ، آلساندرى در ضمن بيان مطالب ديگر ميگويد راهى كه از هرمز بود به كلى از آن غفلت و اهمال شده و راه عمده از طريق حلب نيز متروك و خراب مانده است . اين شخص از آنتونى جنكين‌سن نيز ذكرى كرده است . بيان راجعهء به شاه طهماسب كه خالى از مداهنه مىباشد بدينقرار است « داراى قامتى متوسط ، هيكلى زيبا و خوش‌قيافه بود ، هرچند چهره‌اى تيره و لبهاى ضخيم و ريش مهيبى داشت و مخصوصا مينويسد كه او ( شاه ) مدت يازده سال قصر خود را ترك نكرده بود و مردم در نتيجه قادر نبودند عرايض‌شان را بوى برسانند . ميگويد جاده‌ها ناامن و قضات و دادرسان رشوه‌خوار بودند و رويهمرفته مطابق گفتهء او سلطان ، كشور خود را فراموش كرده و جز به پول و زن به چيز ديگرى اعتنا نميكرد .\r\n\r\n\r\n","description":"","footnote":"\r\n( 1 ) - رجوع به « مسافرتهاى ونيزىها در ايران » ( مؤلف )\r\n( 2 ) -  D . Alessandri \r\n","page_name":" 243 ","page_number":266},
  {"content":"\r\n\r\n\r\nاسمعيل دوم 984 هجرى ( 1576 )\r\nرسم شاهان صفوى اين بود كه فرزندانشان را تحت محافظت و سرپرستى رؤساى بزرگ قبائل قرار ميدادند و از اينرو بعد از مرگ طهماسب كه بدست مادر يكى از همان رؤسا كه حيدر نام داشت مسموم گرديد رقباى خطرناك از حبس آزاد شدند . حيدر آنوقت در پايتخت بود و قبيلهء استاجلو او را نامزد سلطنت نمودند ولى قبل از اينكه موافقين و همدستانش دور او جمع شوند بقتل رسيد . بالاخره اسمعيل فرزند چهارم شاه كه مدت بيست و پنجسال بدست پدرش زندانى بود بر تخت نشست . اين شاه جديد بواسطهء طول زمان حبس و قيد خوى سبعى پيدا كرده بود و از اينرو پس از بدست آوردن قدرت و تحكيم مبانى سلطنت خود هشت تن از شاهزادگان خانوادهء سلطنتى را كه در قزوين بودند باضافه هيفده نفر از سران عمده را ميل كشيد و يا كشت . محمد ميرزا كه بلقب خدابنده معروف و فرزند ارشد شاه بود چون از دو چشم تقريبا محروم بود نامزد سلطنت نگرديد ، وى با اينحال حكمران خراسان بود و بعدا بحكمرانى فارس منصوب گرديد و بنابرين فرزند خود عباس را بحكومت اسمى خراسان در تحت حفاظت و نگهبانى عليقلى خان رئيس ايل شاملو باقى گذارد . شاه اسمعيل عده‌اى را با دستورات لازم براى قتل خدابنده و عباس روانه داشت ، اما درست قبل از آنكه آنها فرمان وحشيانهء خود را بموقع اجرا بگذارند خبر رسيد كه شاه جديد بر اثر شرب زياد و افراط در استعمال ترياك درگذشته است .\r\nليكن بنا بروايت ديگر پانزده مرد كه به لباس زنان درآمده بودند او را بقتل رسانيده‌اند .\r\n\r\nمحمد خدابنده 985 هجرى ( 1578 )\r\nمرگ اسمعيل نه تنها جان محمد را نجات داد بلكه او را بتخت سلطنت ايران نيز رسانيد . اما او به زودى نشان داد كه از عهدهء اداره كردن امور مملكت برنميآيد و لذا چيزى نگذشت كه امراى خراسان بمخالفت برخاسته و عباس را شاه خواندند . در طى جنگ داخلى كه بعدا رويداد شاه ضعيف النفس وزير خود ميرزا سليمان را ترك گفته و برؤساى قزلباش واگذارد و آنها هم ويرا بقتل رسانيدند ، پس از اين واقعه موقعيت او ( شاه ) بواسطهء قتل بر خلاف سياست رئيس ايل تكلو ضعيف‌تر گرديد و وقتىكه تركان بايران حمله آوردند\r\n\r\n","description":"","footnote":"","page_name":" 244 ","page_number":267},
  {"content":"\r\n\r\nتمام رعاياى او ويرا ترك نمودند . شجاعت‌هاى حمزه ميرزا وليعهد فقط اين دوران تيره و تاريك را روشن ميسازد . اولين كار بزرگ او نابود ساختن پيش قراولان ترك در نزديكى خوى بود ، تركها براى بليه‌اى كه رخداده بود نيروى تازه‌اى فرستادند و آن نيز نيست و نابود شد ، ولى با وجود اين موفقيت‌هاى درخشان ايرانيان ، آرتش مهاجم بسوى تبريز پيش رفت و آنجا را به تصرف درآورد و شهر در نتيجهء عصيان و نافرمانى قزلباش بباد غارت رفت ، ليكن حمزه ميرزا را هنوز نبايستى از نظر دور داشت . او با حمله‌اى كه در سال 993 هجرى ( 1585 ) بدشمن برد بيست هزار تن از آنها را كشت و در يك ماه بعد دوباره تلفات و خسارات بر باد دهنده‌اى بمهاجمين وارد آورد ، اما به زودى خودش هم به بلاى سختى دچار شد ، چه سه هزار نفر از مردانش در مرداب به هلاكت رسيدند . با اينحال ايران جسور بىباك ابدا مأيوس نشده و در سرتاسر ارس بحمله پرداخت . سلماس و ايروان را غارت كردند ، اما اختلافات داخلى نگذاشت كه اين فتوحات و پيروزيها بارور گردد و تبريز در دست تركان باقى ماند . براى محروم ساختن حمزه ميرزا از سلطنت توطئه و سازشى افراد قبائل باهم نموده ولى نتيجه‌اى نبخشيد ، ليكن اين شاهزادهء دلاور و شجاع بدست يكى از محبوبانش در سال 995 هجرى ( 1587 ) كشته شد و با مرگ او هرنوع اميد عاحلى براى بيرون كردن مهاجمين از بين رفت .\r\n\r\n","description":"","footnote":"","page_name":" 245 ","page_number":268},
  {"content":"\r\n\r\nعين دستخط شاه عباس كه در سال 1012 هجرى ( 1603 ) تحرير و امضا شده است .\r\n( به اجازه و لطف عبد المجيد بلشاه )\r\n\r\nفصل شصت و سوم شاه عباس كبير\r\nاما شخص او آنوقت و آن از اينقرار است : اندامش چنان برازنده است كه گوئى نقشبند صنع كه ميدانسته است ويرا براى چه كارى نامزد خواهد كرد همهء تناسب و جمال و قوت و چابكى را بوى عنايت كرده است ، رنگ گندم‌گون و چهرهء مردانه‌اش بيشتر بر اثر نوازش آفتاب تيره گشته است .\r\nاو را دلى بزرگ و شاهانه است و خرد و دلاورى و گشاده‌دستى و عطوفت و مدارا و بالاخره حق‌پرستى از صفات مميزهء اوست .\r\n( گفتهء انتونى شرلى دربارهء شاه عباس )\r\nبايد دانست كه قرن شانزدهم ، هم در اروپا و هم در آسيا ، بواسطهء پروردن شهرياران بزرگ با بخشش‌هاى وافر يك عصر تاريخى شگفت‌آميزى بوده است . از ميان اين شهرياران يكى شارلز پنجم و ديگر اليزابت در اروپا هستند كه سلطان سليمان سلطان تركيه ، اكبر مغول امپراطور هند و شاه عباس كه موضوع اين فصل است اگر بالاتر نباشند لااقل در همان رديف قرار ميگيرند . معهذا آن طفلى كه مقدر شده بود روزى شاه عباس كبير گردد وضعش در ايام كودكى هيچ اميدبخش نبود و كسى خيال\r\n\r\n","description":"","footnote":"","page_name":" 246 ","page_number":269},
  {"content":"\r\n\r\nنميكرد كه او روزى شاه عباس كبير خواهد شد . در كوچكى او را حاكم اسمى خراسان كردند و او دورهء صباوت خود را در حالى كه بازيچهء دست رؤساى قبائل رقيب بود گذراند .\r\nنگهبان يا للهء او على قلى خان رئيس ايل شاملو بود كه با مرشد قلى خان رئيس ايل استاجلو اسما براى اينكه حقوق اين طفل را محفوظ نگاهدارد متحد شده بود ، ولى در حقيقت منظور او ترقيات شخصى خودش بود . همانطور كه انتظار ميرفت اين دو نفر خان با يكديگر بخصومت برخاستند و در جنگى كه متعاقب آن رويداد على قلى خان كه همراه سلطان جوان بجنگ رفته بود مغلوب شد ، اسب عباس تير خورد و خودش هم شخصا با خطر عظيمى روبرو شد ولى در همين موقع فاتحين دست از تعقيب كشيده خود را بدست و پاى او انداختند ، در نتيجه مرشد قلى خان با سرنيزه خود را مستحفظ و نگهبان وى نمود ، همانطوريكه قبلا ديديم امراء خراسان عباس را بسلطنت اعلام كرده بودند و خدابنده آن توانائى را نداشته كه قدرت و نفوذ خود را در آن ولايت برقرار سازد ، كمى بعد از اين ، اغتشاشى كه از مرگ حمزه ميرزا رويداد مرشد قلى خان را تشجيع كرد كه به طرف قزوين پيش رفته و آنجا را اشغال نمود . خدابنده در آنموقع بفرونشاندن شورشى در فارس اشتغال داشت ، بنابرين مرشد قلى خان از غيبت او استفاده نموده اعلاميه‌اى انتشار داد كه املاك و خانه‌هائيرا كه سربازان خدابنده در قزوين متصرفند در صورتى كه براى ادعاى تملك آنها به زودى برنگردند تمامى آنها توقيف و ضبط خواهد شد . انتشار اين اعلاميه قدرت خدابنده را معدوم ساخت ، چه ارتش او وى را تنها گذارده بپايتخت مراجعت نمودند . از اين تاريخ يا خدابنده بمرگ طبيعى مرده و يا كشته شده است - ديگر براى ادعاى شاه عباس در ايران مخالفى وجود نداشت . شاه عباس هم به زودى مرشد قلى خان را كشته و بدين ترتيب زمام قدرت را در دست گرفت .\r\n\r\nحمله تركان 998 - 995 ( 1590 - 1587 )\r\nمرگ حمزه ميرزا و آشوب و اغتشاشات داخلى كه موجب ضعف و ناتوانى ايران شده كاملا بنفع سرداران تجاوزكار سلطان بود .\r\nمذاكرات براى عقد يك متاركه بوسيلهء خدابنده به عمل آمده ولى چون تركان تقاضاى استرداد شهرستان قراباغ را نموده بودند و تقاضاى آنها رد شده\r\n\r\n","description":"","footnote":"","page_name":" 247 ","page_number":270},
  {"content":"\r\n\r\nبود بسرعت مخاصمت آغاز شده و در 995 ه ( 1587 ) در نزديكى بغداد جنگى بين دو دولت بوقوع پيوست و فرهاد پاشا يك ارتش ايران را كه بالغ بر 15000 نفر بودند پس از يك كشمكش و جنگ مأيوسانه‌اى كه سه روز طول كشيد غافل‌گير نمود . در دنبالهء اين موفقيت و تصرف شهر تبريز تركان ولايات غربى ايران را كه شامل قسمت بزرگى از عراق عجم ، لرستان و خوزستان بود ضميمهء خاك خود نمودند . در سال 996 ه ( 1588 ) فرهاد پاشا نيروهاى خود را بنيروى حاكم شيروان ملحق نمود و بقراباغ حمله برد و گنجه را متصرف شد و بعجله حصارى در اطراف شهر كشيد و يك عدهء 3000 نفرى را در آنجا مستحفظ گذاشت و بدينطريق شهر را مستحكم ساخت .\r\nموقعيت شاه عباس بواسطهء تجاوزات و تهاجمات ازبك‌ها در نهايت درجهء ضعف بود ، بنابرين او به لحاظ مصالح وقت تصميم گرفت براى جمع‌آورى ذخائر و منابع خود براى جنگ برعليه ازبكان ، با تركان صلح نمايد . پس از مذاكرات طولانى كه بسرپرستى حيدر ميرزا فرزند حمزه ميرزا به عمل آمد پيمان صلحى در سال 998 هجرى ( 1590 ) منعقد شد و مطابق آن شهر تبريز و شيروان و بنادر آن واقع در بحر خزر و گرجستان و لرستان بتركها واگذار گرديد .\r\n\r\nهجوم و حملات ازبك\r\nسلطنت ازبك در زمان عبد الله دوم به منتها درجهء بسط و قدرت خود رسيد . اين شخص با شاه عباس معاصر بود و مرزهاى امپراطورى خود را از هرطرف توسعه ميداد . در مشرق فرغانه ، كاشغر ، ختن و در جنوب بلخ ، طخارستان و بدخشان از ولايات سرحدى او شدند . در طرف مغرب استراباد را بطور غافلگيرى تصرف نمودند و شاهزاده حاكم گيلان را كه با سلطان عثمانى متفق بود به كلى از كشورش بيرون راندند . در زمان شاه عباس نيز بر هرات پس از سه ماه محاصره دست يافتند و به اين وسيله شاه عباس را مورد تهديد قرار دادند . شهر مقدس مشهد بعدا نيز به محاصره درآمد . شاه جوان براى نجات آنجا حركت نمود ولى ناخوشى وى باعث تأخير شد . در نتيجه شهر به تصرف آنها درآمد و بباد غارت رفت و سكنهء شهر را قتل‌عام نمودند و ثروتها و خزائن مزار مقدس تماما چپاول شد . شهرهاى ديگر خراسان از جمله\r\n\r\n","description":"","footnote":"","page_name":" 248 ","page_number":271},
  {"content":"\r\n\r\nنيشابور ، سبزوار ، اسفراين ، تون ، طبس همگى دچار سرنوشتى مشابه مشهد شدند .\r\nاين استان مهم بيك حالت فلاكت‌بار و تأثرآورى افتاد ، و تا آنكه در سال 1006 ه ( 1597 ) بر اين دشمن حيله‌گر و مكار پيروزى بزرگى در حوالى هرات حاصل گرديد و پس از آن تا چندين سال حملات ساليانهء ازبكها قطع و موقوف شد .\r\nشاه عباس براى محافظت اين قسمت از مرز باز و بلاد فاع چندين هزار نفر از اكراد كردستان را با خانواده و گله‌هاى آنها كوچ داده و آنان را در شمال خراسان سكنى داد و تقريبا آنها را محافظ و مانع پيشرفت ازبكها گردانيد . اين تازه‌واردين قادر نبودند دارائى و اموال خود را در سرزمين‌هاى حاصلخيز شمالى سلسلهء جبالى كه در فصل يكم ذكر شد نگاه دارند بدين جهت آنها به درهء اترك رفته و تركهاى جرايلى « 1 » را از آنجا بيرون كرده و موقعيت خود را محكم و استوار ساختند . امروزه آنها يك جامعهء مترقى و كاميابى شده‌اند ، هرچند كه هنوز به زبان خودشان تكلم ميكنند و حكومتشان عموما با رؤساى قبائل مىباشد .\r\n\r\nكناره‌گيرى موقتى 1000 ه ، ( 1591 )\r\nشاه عباس بستاره‌شناسى و نجوم عقيدهء زياد داشت و چون در اين موقع منجمين او پيش‌بينى نمودند كه خطرهاى بزرگى متوجه اشغال كنندهء تاج و تخت مىباشد لذا موقتا براى مدتى از تخت كناره‌گيرى نمود و يوسف نامى را كه گويا مسيحى بود و يقينا مسلمان نبوده بر تخت نشاندند و مدت سه روز چون پادشاه با او رفتار ميكردند . در روز چهارم او را بقتل رسانيدند و بدينطريق تأثير كواكب يا احكام آنها صورت انجام پذيرفت . شاه عباس در حالى كه ستاره‌شناسان او را نويد سلطنت طولانى و پرافتخارى ميدادند دوباره بر تخت نشست .\r\nپيروزى بر ازبكها كه ذكر آن در بالا گذشت پس از اين واقعهء فوق العاده اتفاق افتاد .\r\n\r\nورود برادران شرلى در ايران ( 1598 ميلادى )\r\nكوشش دليرانه‌اى كه جنكين‌سن در سلطنت طهماسب براى افتتاح باب بازرگانى با ايران از راه روسيه به عمل آورد يك حادثه و واقعهء متروك و مهجور بود كه هيچگونه اثرى در اين\r\n\r\n\r\n","description":"","footnote":"\r\n( 1 ) -  Jeraili \r\n","page_name":" 249 ","page_number":272},
  {"content":"\r\n\r\nكشور باقى نگذاشت و ذكر آن فقط بسبب شجاعت و پشت‌كارى است كه او از خود نشان داده است . در زمان شاه عباس كبير ابتدا مردان انگليسى به صورت نجباى حادثه‌جو در صحنه ظاهر ميشوند ، نفوذ آنها در سياست ايران قابل ملاحظه بود . سرانتونى شرلى كه قبلا بعنوان رياست يك هيئت اكتشافى در درياى اسپانيا ممتاز و معروف بود و برادرش سررابرت شرلى با بيست و شش نفر از همراهان خود در سال 1598 بقزوين رسيدند ، پس از برگشت شاه عباس از پيروزى بر ازبكها اين دو برادر خود را بعنوان شواليه‌هاى انگليسى كه شهرت پادشاه ايران را شنيده و مايل به ورود در خدمت او ميباشند معرفى نمودند . آشنائى و اطلاع آنها از رسوم ايرانى از هداياى عالى آنها معلوم ميگردد كه عبارت بود از « شش جفت گوشوارهء زمرد فوق العاده قشنگ و زيبا ، دو قطعه جواهر ياقوت نشان ، يك جام زرين ميناكارى كه مركب از سه قطعه بود ، يك نمكدان ، يك ابريق بلور به شكل اژدها مستور از يك نوع نقره‌كارى كه روى آن از طلا آب داده شده بود » .\r\nشاه جوان نيز كه ظاهرا از تملق رئيس هيئت خوشش آمده بود در عوض ، هداياى شاهانه‌اى به او داد ، از آن جمله « چهل اسب با زين و يراق كامل ، دو اسب كه زين‌هاى آنها قيمتى بود و روكش طلا داشت و ياقوت و فيروزه‌نشان بود » علاوه بر اينها قاطرها ، شتران و چادرها و مبلغى وجه نقد هم بوده است .\r\n\r\nتجديد تشكيلات ارتش ايران\r\nنيروئى كه در تحت اختيار شاه بود رويهمرفته شامل شصت هزار سوار قزلباش بود كه جز رؤساى خودشان از هيچكس اطاعت نميكردند ، در نتيجه شاه نميتوانست جز برؤساى قزلباش به ديگرى فرمان دهد و بدين جهت معلوم مىشود كه قدرت كلى در دست آنها بوده است . شاه عباس براى رفع اين اشكال افراد دستجات قبيله‌اى يعنى عدهء نفراتى كه هرقبيله مسئول بود تحويل بدهد دو قسمت كرد و نيروئى كه شامل ده هزار سواره‌نظام و دوازده هزار پياده نظام بود و بوسيلهء شخص شاه اداره و مقرريشان پرداخت ميشد تشكيل داد . اين عمل او مخصوصا تقليدى از جانيزرى « 1 » ( ينكى چرى ) بود و بنام تفنگچيان ناميده ميشدند »\r\n\r\n\r\n","description":"","footnote":"\r\n( 1 ) - سرباز پياده‌نظام كه در زمرهء پاسبانان سلطان عثمانى بود . ( مترجم )\r\n","page_name":" 250 ","page_number":273},
  {"content":"\r\n\r\nاين نيرو از گرجستان و ارمنستان داخل دين اسلام شده بود .\r\nاللهوردى « 1 » فرمانده معروف كل قواى ايران از هيئت شرلى بسرعت استفاده نمود . بين اعضاى هيئت شرلى يك ريخته‌گر توپ وجود داشت . با كمك او و برادران شرلى صنف توپخانه مانند رژيمان منظم پياده‌نظام تشكيل شد . در حقيقت بيشتر بوسيلهء كمك صميمانهء هم‌ميهنمان در تشكيلات نظام ايران انقلابى بوقوع پيوست و بجاى نيروى اسب سوار دوران ملوك الطوايفى ، ايران داراى ارتشى شد كه ميتوانست با ارتش تركيه در ميدان جنگ مقابله نمايد . يك كتاب سياحت‌نامهء انگليسى قديم چنين مينگارد : « عثمانى قوى كه زمانى مايهء ترس و وحشت دنياى مسيحى بود از ترس شرلى ميلرزد و از رسيدن بسرنوشت و تقدير خود نااميد شده است . ايرانى مسلّط اكنون فنون جنگى شرلى را ياد گرفته و او كه وقتى طريق اجراى يك فرمان را نميدانست اكنون پانصد عراده توپ برنج و شصت هزار تفنگچى در اختيار دارد . بنابرين ايرانيان وقتىكه شمشير داشتند تركها از آنان ميترسيدند و حالا كه ضربات آنها جدىتر و با صنايع گوگردى آميخته شده مخوف‌تر و وحشتناك‌تر شده‌اند . »\r\n\r\nتشكيل قبيلهء شاهسون\r\nيك نيروى ديگر در مقابل قزلباش گردنكش آن بود كه شاه از اعضاء تمام قبايل دعوت نمود كه براى اسم‌نويسى آزاد بنام « شاهسون » يا دوستدار شاه حاضر شوند . اين سياست و حسن تدبير كاملا به موفقيت انجاميد و هزاران نفر از مردان به اين قبيلهء جديد پيوستند و بدينطريق شاه از اين بستگى و اتكال بر قزلباش آسوده شد . قبيلهء شاهسون تا امروز قوى باقى مانده‌اند و ساكن ناحيهء وسيعى از نواحى بين تبريز و اردبيل و جنوب شرقى قزوين مىباشد\r\n\r\nسرآنتونى شرلى بعنوان يك سفير\r\nمسئله مهمى كه باعث اضطراب و نگرانى دربار بوده است اينكه به عثمانى كه هنوز از سربازان او در تبريز مستحفظ گذاشته شده است آيا بايد اعلان جنگ داد يا نه ؟ شرلى خيلى مايل بود\r\n\r\n\r\n","description":"","footnote":"\r\n( 1 ) - ملكم ابن خان معروف را على وردى نام ميبرد ولى اللهوردى كه بمعنى خداداد در زبان تركى است صحيح‌تر - است . سبب عجيب مرگ او در « افتخار عالم شيعه » صفحهء 226 ذكر شده است ( مؤلف )\r\n","page_name":" 251 ","page_number":274},
  {"content":"\r\n\r\nكه با ملاقات سلاطين اروپا براى جلب همكارى آنها برعليه دشمن مشترك بر خدمات خود بيفزايد . شاه عباس هم كه در تحت تأثير فوق العادهء اين انگليسى قرار داشت با اين پيشنهاد موافقت نمود . بطوريكه ملكم ذكر مىكند « اعتبارات و اختياراتى كه به شرلى داده شد شايد بزرگترين اعتبارات و اختياراتى است كه عموما تابحال بيكنفر نماينده داده شده است » براى اثبات اين مطلب كافى است فقرهء زير را نقل نمائيم :\r\n« و شما اى تمام پادشاهانى كه آئين عيسى مسيح را پيروى ميكنيد بدانيد كه واسطهء دوستى بين من و شما او ( شرلى ) بوده است . البته پيش از اين هم دوستى شما را آرزو داشتيم ولى راه دوستى را او نشان داد و پردهء بيگانگى را او از ميان برداشت ، اين مرد برضاى خويش نزد ما آمد و ما با صوا بديد و رضاى او يكى از رجال دربار خود را همراه وى نزد شما ميفرستيم . در ايران او را چون برادر عزيز ميداشتيم و با او در يك ظرف غذا ميخورديم و از يك جام شراب مىنوشيديم ، پس چون اين مرد نزد شما رسيد بايد او را نمايندهء شخص ما بدانيد و آنچه ميگويد و ميخواهد انجام دهيد »\r\nدر اين زمان بتجار مسيحى كه مايل به تجارت با ايران بودند حقوق و امتيازاتى كه اعطا شد فوق العاده رضايت‌بخش و جالب توجه بوده است . هيچ جا كسى حق مداخله در كار آنان نداشت و هيچ نوع عوارض و رسومى بر آنها تحميل نميشد و نيز هيچ آدم مذهبى يا ملائى نمىتوانست موجب تشويش و اضطراب خاطر آنها بشود ، خلاصه براى اينكه بيگانگان حس كنند كه از آنان در ايران حسن استقبال شده و با آغوش باز آنها را خواهند پذيرفت تمام وسائل ممكنه فراهم آمده بود . اين روح صميميت و رفاقت هنوز در قرن بيستم قابل ملاحظه است و اروپائيان را كه در بيشتر نقاط آسيا اگر به آنها سخت‌گيرى نكنند منفورشان دارند در ايران محبت مينمايند .\r\nسفارت سرآنتونى شرلى باعث برانگيختن حس رقابت و حسادت مسكو شد ، چه سياست آن دولت از زمان جنكين‌سن تا آنوقت تغيير كلى نموده بود . نه فقط با مصاحب ايرانى شواليهء انگليسى مانند يك سفير رفتار ننمودند بلكه خودش را تا مدتى نيز زندانى كردند . در آخر كار وسائل معافيت و آزادى خود را فراهم ساخته و بدربار امپراطور\r\n\r\n","description":"","footnote":"","page_name":" 252 ","page_number":275},
  {"content":"\r\n\r\nراه يافت ، در اينجا او را با نهايت احترام پذيرائى نمود . چه معلوم گرديد كه يك لشكر كشى موفقانه‌اى بدست شاه عباس واكنش بسيار مطلوبى در موقعيت اروپا خواهد داشت .\r\nاز دربار پراك شواليهء انگليسى مسافرت خود را بروم ادامه داد ، در آنجا ايرانى نجيب‌زاده‌اى با او از در منازغه درآمده بود بايران مراجعت نمود . سرآنتونى شرلى بالاخره در اسپانيا متوطن گرديد و در خدمت شاه آنجا وارد شد و شاه هم او را بسفارت بمراكش فرستاد . او ظاهرا ارتباط خود را با ايران قطع نمود و در همانجا در سرزمين مورد علاقهء خود مرد .\r\n\r\nلشكركشى موفقانه بر ضد عثمانيها ( 1011 - 1036 ) ( 1627 - 1602 )\r\nهنوز 15 سال تمام از جلوس شاه عباس نگذشته بود او خود را تا اين اندازه قوى ديد كه حس كرد ميتواند با سلطان دست بگريبان شده و ايالات ايرانى را كه توسط دولت بزرگ و مقتدر سنى اشغال شده بود پس بگيرد . بروز مخاصمات واقعى بواسطهء حملهء پادگان ترك آذربايجان به شهر سلماس بود . شاه عباس كه از مدتى پيش تصميم گرفته بود قرار صلح را به هم بزند بسرعت از اصفهان بدانصوب حركت نمود . پس از مغلوب ساختن ارتش ترك شهر تبريز را محاصره نمود و شهر در 21 اكتبر سال 1603 تسليم شد و پس از 18 سال اين قسمت دوباره بشاهنشاهى ايران ملحق گرديد و شاه بعدا به طرف ايروان حركت كرد و آنجا را پس از شش ماه محاصره به تصرف درآورد . بعلاوه شاه عباس شيروان و قارص را نيز تصرف نمود . در همين اوان سلطان محمد سوم درگذشت و پسر جوانش احمد پس از تاجگذارى سپاه عظيمى براى جنگ با ايران فراهم نمود .\r\nدو ارتش در حوالى درياچهء اروميه ( رضائيه فعلى ) باهم مواجه شدند . ارتش ترك بالغ بر صد هزار تن بود در صورتى كه ارتش ايران از شصت و دو هزار نفر تجاوز نميكرد . ولى بايد دانست كه ترك‌ها شجاعت و تربيت نظامى خود را از دست داده بودند در حالى كه ارتش ايران كاملا تربيت شده و براى اولين بار داراى توپخانه بوده است . تركها مطابق معمول خود به شكل ستونهاى سواره‌نظام كه پياده‌نظام و توپخانه از آنها حمايت مىنمود بناى پيشرفت را گذاردند و بلاترديد اميد داشتند اسب‌سواران دشمن را در تيررس توپهاى خود\r\n\r\n","description":"","footnote":"","page_name":" 253 ","page_number":276},
  {"content":"\r\n\r\nبكشند ولى شاه عباس نقشهء جنگى آنها را خنثى كرده به اللهوردى دستور داد كه با يك حركت عريض دورانى از طرف عقب جبههء دشمن سر درآورده و ارتش خود را چنان نمايش دهد كه دشمن گمان كند كه نيروى اصلى ايرانيان مىباشد . اين مانور بطور تحسين‌آميزى به نتيجه رسيد و تركان همانطور كه تصور مينمودند يك دستهء بزرگى از قشون خود را براى مقابلهء با سپاه ايران به طرف عقب فرستادند و اين باعث اختلال و بينظمى لشكر شد . در اينجا يك يورش و حملهء ناگهانى ، كه در آن سر رابرت شرلى در سه جا مجروح شد ، باعث وحشت و هراس و سراسيمگى در دشمن گرديد . فرماندهان ترك براى جبران و اعادهء حيثيت و دست يافتن بر حريف با منتهاى دلاورى جنگيدند ولى نتيجه‌اى نداد و بيش از بيست هزار سر در پاى شاه افتاد و شاه عباس بوسيلهء اين جنگ قطعى كشور و سلطنت خود را از لكهء بدنامى و پستى نسبت بتركان نجات بخشيد . نه فقط آذربايجان ، كردستان ، بغداد ، موصل و ديار بكر بدست ايرانيان افتاد بلكه بواسطهء تصرف مجدد كربلا و نجف و ديگر مشاهد مقدسه احساسات مذهبى آنها را كاملا جلب نموده و همگى را خشنود ساخت ، همانطور كه ميتوان تصور كرد در اين لشكركشيها دامنهء مجادلات مذهبى خيلى بالا گرفت ، چنان كه يكى از سخنان مفتى بزرگ باينجا خاتمه مىيافت « من از درگاه خداوند اميدوارم كه در روز حشر شما رافضىها را بجاى خر به خدمت يهوديان بگمارند و آن ملت بينوا و بيچاره‌ايكه مورد تحقير دنياست بر شما سوار شده و با شما بسرعت هرچه تمامتر بجهنّم بروند » جواب ايرانيان از اينهم بمراتب توهين‌آميزتر بوده است ، حتى چون خيلى بىادبانه است . نمىتوان آن را بقلم آورد . پس از مذاكرات زياد پيمان صلحى در سال 1612 بسته شد و عثمانى قبول نمود كه مرزهاى ايرانرا همانطور كه در زمان سلطان سليم بود بشناسد . مطابق اين پيمان « باب عالى » از تمام ادعاهاى خود نسبت بفتوحات مراد و محمد سوم دست برداشته و شاه عباس نيز در مقابل قبول نمود كه ساليانه دويست عدل ابريشم بسلطان بدهد .\r\nاين صلح آنقدر طول نكشيد بلكه مدت كمى طبق اين پيمان عمل نمودند .\r\nشاه عباس ابريشم قيد شده را نفرستاد و يك نيروى اكتشافى هم بگرجستان كه در منطقهء\r\n\r\n","description":"","footnote":"","page_name":" 254 ","page_number":277},
  {"content":"\r\n\r\nتركها بود فرستاد . در سال 1616 يك ارتش معظم ترك كه دستجات شهرستانهاى آسياى صغير به آن پيوسته بودند از حلب حركت نموده و شهر ايروان و ديگر شهرها را محاصره نمود . اين جنگ با بدبختى و شكست تركها خاتمه يافت ، چه شهر ايروان را نتوانستند تصرف كنند و بعلاوه ارتش ترك موقع عقب‌نشينى دچار خسارات زيادى از سرما شد دو سال بعد به تبريز حمله‌اى كردند اما چون استاندار تبريز در كمين آنها نشسته بود در نتيجه دچار تلفات زيادى شدند . بعدا ارتش اصلى آنها شروع به پيشرفت نمود و شاه عباس براى شروع مذاكرات صلح حاضر گرديد . در سال 1027 ه ( 1618 ) معاهده‌اى با همان شرائط و مواد معاهدهء قبلى بسته شد فقط با اين فرق كه شاه عباس قبول نمود بجاى دويست عدل يكصد عدل ابريشم بفرستد .\r\nهفت سال بعد يك سپاه ترك با چهار توپخانهء سبك صحرائى بغداد را محاصره نمود .\r\nمحاصره مدت شش ماه طول كشيد . شاه عباس براى نجات آنجا حركت كرد و پس از جنگهاى شديدى كه به هردو طرف تلفات زيادى وارد آمد در بين سپاه ترك شورشى بوقوع پيوست و فرماندهان آنها مجبور به عقب‌نشينى شدند و بدين وسيله هزاران نفر از آنها از گرسنگى مردند .\r\nاين لشكركشىها اولين عملياتى بود كه در آنها مزيت بطور محسوسى با ايران بوده است . هرچند كه سلطان مهاجم بود ولى سربازان شاه هميشه توانستند ثابت نمايند كه بجلوگيرى از تركان قادر ميباشند .\r\n\r\nسفارت سررابرت شرلى\r\nسررابرت شرلى برياست كل فرماندهى ارتش ايران منتخب شده و او وقتىكه در اين مقام بود بواسطهء جنگهاى با عثمانى امتيازاتى بدست آورده بود ، شاه نشان و يادگاريهاى زيادى حاكى از علاقه و محبت خود به اين انگليسى شجاع داده كه از آن جمله نانخانه‌اى براى شصت سال به او مرحمت شده بود . چنان كه نوشته‌اند « نان شصت سالهء او پخته شده است » . با وجود عدم موفقيت ميسيون آنتونى شاه تصميم گرفت رابرت شرلى را بسفارت بدربار دول اروپائى بفرستد . شرلى ايران را در سال 1606 ترك نمود و لهستان ، آلمان ، روم را ديدن كرد . در سال 1611 به انگلستان رسيد\r\n\r\n","description":"","footnote":"","page_name":" 255 ","page_number":278},
  {"content":"\r\n\r\nو پادشاه از او به خوبى پذيرائى كرد ولى منظور از ماموريت او افتتاح روابط بازرگانى مستقيم ايران با انگلستان بود مورد مخالفت لوانت واقع شد ، و بنابراين اجازهء اين امر در آن زمان بدست نيامد .\r\nشرلى مدت يكسال در انگلستان ماند و با يك كشتى انگليسى از راه هندوستان بايران بازگشت . در سال 1623 رابرت شرلى با مأموريت دوم خود بانگلستان رفت ، در اين مرتبه بواسطهء رسيدن يك سفير ديگر از طرف شاه عباس بنام نقد على بيك « 1 » از اعتبار افتاد ، چه نقد على بيك وقتى شرلى را ديد به او حمله نمود و سيلى سختى بر رويش زد و اعتبارنامه‌هاى او را كه جعلى ميشمرد از هم دريد . شواليهء انگليسى بالاخره با « سرداد موركاتن » كه در فصل بعد راجع به او صحبت خواهم كرد بايران مراجعت نمود . نقد على بيك با همان دسته جهازات مراجعت نمود . ولى نظر باينكه در آن موقعى كه شرلى پياده ميشد به او اجازهء پياده شدن ندادند خود را در اين سفر دريائى هند مسموم نمود .\r\nدر اعطاء مستمرى و حقوق تقاعدى برادران شرلى كه از بزرگترين جهانگردان آن عصر بشمارند اشاره‌اى در « شب « 2 » دوازدهم » ديده مىشود ، فابيان ميگويد « من اين قسمت از ورزش و تفريح خود را بهزاران از حقوق تقاعدى كه از طرف صوفى پرداخت شود نخواهم داد » .\r\n\r\nنبوغ شاه عباس در اداره و انتظام امور\r\nشهرت شاه عباس تنها مربوط به كارهاى نظامى او نيست ، بلكه بيشتر زادهء عواملى از جمله نبوغ ادارى و بخصوص كمال سعى و اهتمام او در بهبود راههاى ارتباطيه در تمام كشور شاهنشاهى است . او بقدرى كاروانسرا و پل ساخته است كه هركار قديم را هم امروزه به او نسبت داده و جزو\r\n\r\n\r\n","description":"","footnote":"\r\n( 1 ) - ما از يادداشتهاى دربارى كمپانى هند شرقى ميفهميم كه به نقد على بيك قبل از عزيمتش تصويرى از او كه بدست مستر گرين‌تورى با كمال دقت و مهارت كشيده بود تقديم شد . نقاش نامبرده نسخهء ديگرى از آن تصوير كشيده كه در ادارهء هند نصب است . ( مؤلف )\r\n( 2 ) - اين پيس در بين سالهاى 2 - 1601 نوشته شده و در آن روز ممكن است خبر پذيرائى باشكوه شاه عباس از شواليه‌هاى انگليسى بانگلستان رسيده باشد . ( مؤلف )\r\n","page_name":" 256 ","page_number":279},
  {"content":"\r\n\r\nافتخاراتش ميشمارند . حتى در سرزمين گل و لاى گيلان و مازندران جادهء سنگفرش او يك شاهراهى است كه ايالت خزر را از شرق به غرب متصل مىكند و هنوز مورد استفاده - است . هرچند كه آنچه من در نزديكى استرآباد ( گرگان ) ديده‌ام محتاج به تعمير مىباشد .\r\nبرجسته‌ترين و مهمترين عمليات ادارهء او تبديل اصفهان به پايتخت مىباشد ، در آنجا يعنى در مركز امپراطورى ايران بر روى تقريبا تنها رودخانهء فلات ايران شهرى با شكوه بنيان نهاد . در آنجا خيابانهاى دوطرفهء زيبا به طرز شرقى با پلهاى مجلل بنا نمود و نيز ابنيه و عمارات عالى كه هنوز مورد استفادهء ما قرار مىگيرند بنا كرد . بايد ممنون اين سياحان بود كه بيشتر آنها كتبى نوشته و جلال و عظمت سلسلهء صفوى را بيش از هر دوره‌اى در تاريخ ايران تشريح نموده‌اند . لردكرزن ميگويد « پيترو دولاوال ، « 1 » هربرت ، « 2 » الئاريوس ، « 3 » تاورنيه ، « 4 » شاردن ، « 5 » سانسون ، « 6 » دوليه دسلاند ، « 7 » كمپفر ، « 8 » و لوبرون ، « 9 » به ترتيب هريك مداقه و تحقيقى در اين كشور نموده و بادبيات كشورهاى خود ايتاليا ، بريتانياى كبير ، آلمان ، فرانسه و هلند افزوده‌اند » « 10 »\r\nشاه بزرگ مضرات تعصب خشك و سياست كناره‌گيرى را درك نمود ، بنابرين اروپائيان را استخدام نمود و براى تقويت نمودن كشور خويش از صنايع آنها كمك گرفت .\r\nوسعت نظرش از رفتار او نسبت به ارامنه ظاهر مىشود . بعوض اينكه با اين اسراى مسيحى بطور اسير و برده رفتار كند پنج هزار خانوار آنها را باتمام مايملكشان از جلفاى ارس به جلفاى جديد نزديك اصفهان كوچ داد . ارامنه در آنجا بسرعت جايگزين شده و پس از ترقى وسيله‌اى براى افتتاح باب تجارت با ممالك خارجه شدند . بقدرى اين مركز مسيحيان ترقى نمود كه حتى در اين اواخر تمام اروپائيان چه هيئت‌هاى مبلغين و چه بازرگانان كه در اصفهان كار داشتند در اين قصبهء ارامنه سكنى ميكردند . يك كوشش\r\n\r\n\r\n","description":"","footnote":"\r\n( 1 ) -  Pietro della Valle . \r\n( 2 ) -  Herbert \r\n( 3 ) -  Olearius \r\n( 4 ) -  Tavernier \r\n( 5 ) -  Chardin \r\n( 6 ) -  Sanson \r\n( 7 ) -  Daulier Deslandes . \r\n( 8 ) -  Kaempfer \r\n( 9 ) -  Le Brun \r\n( 10 ) - مراجعه شود به جلد دوم ص 22 ( مؤلف )\r\n","page_name":" 257 ","page_number":280},
  {"content":"\r\n\r\nديگر براى تهيهء يك كلنى ديگر از ارامنه در مازندران به عمل آمد ، ولى چون آب و هواى آنجا مالاريائى بود در نتيجه بواسطهء مردن صدها از ارامنه اين كار بعدم موفقيت منجر گرديد .\r\n\r\nتشحيع و ترغيب به زيارت\r\nدر هيچ قسمتى بنوغ عملى شاه عباس بيشتر از عملى كه او سعى مىنمود بين مردمان و قبائل مختلفى كه در ايران سكونت داشتند اتحاد برقرار سازد نمودار نميگرديد . براى اجراى اين منظور مردم را ترغيب ميكرد كه مشهد را يك مركز زيارتى ملى و افتخار بخصوص دنياى شيعه بشناسند . چون او معتقد بود كه كار و عمل از توصيه و گفتار يا دستور اخلاقى برتر مىباشد . او مزار امام رضا را شخصا زيارت كرد و در يكموقع او واقعا تمام مسافت بين اصفهان و مشهد را كه بالغ بر هشتصد ميل است پياده پيمود . او وظيفهء نوكرى و چاكرى خود را در آراستن آن مزار مقدس با هزاران شمع كه آنجا را منور سازد به عمل آورد و اين واقعه باعث شد كه شيخ بهائى تحت تأثير قرار گرفته و اين اشعار را بسرايد :\r\n پيوسته بود ملايك عليين * پروانهء شمع روضهء خلد آئين\r\nمقراض به احتياط زن اى خادم * ترسم ببرى شهپر جبريل امين \r\nدر بين هدايائى كه اين پادشاه به آن مزار تقديم نموده است يكى كمان اوست كه روى آن اسم او منقوش است . اين كمان يك گنج گرانبهائى است ، هرچند كه ايرانيان انرا كم‌ارزش ميدهند . او به نجف نيز رفته قبر جد خود على ( ع ) را زيارت نمود و بهر وسيله‌اى كه ممكن بود او احساسات مذهبى را بخصوص در خور اين زيارت‌گاهها ترغيب و تهييج مىنمود .\r\nاما اين حقيقت كه او بآزادى شراب مىنوشيد براى ديندارى و تقواى ضرب المثل او يك مانع و محظورى است ، ولى علم اخلاق مسلمين در چنين مسائل با مردم غرب فرق دارد « 1 »\r\n\r\n\r\n","description":"","footnote":"\r\n( 1 ) - در كتاب « افتخار عالم شيعه » جلد دوم صفحهء 139 نظر ايرانيان را در اين باب ذكر نموده - است . ( مؤلف )\r\n","page_name":" 258 ","page_number":281},
  {"content":"\r\n\r\n\r\nزندگانى داخلى او\r\nما اكنون توجه خود را ( برحسب لزوم ) از عظمت كارهاى عمومى شاه عباس منعطف داشته بذكر بيرحمىها و وحشيگريهاى حيات داخلى او مىپردازيم ، ولى باز بايد اين نكته را در اينجا رعايت نمود كه موقعيت پادشاه در ايران طورى است كه هميشه بدخواهان او كوشش ميكنند فرزندان او را آلت اجراى سياست خود قرار دهند . خلاصه حقايقى را كه در اينجا بايد ذكر كنيم بدينقرارند :\r\nشاه عباس چهار پسر داشت ، وقتىكه آنها برشد و كمال رسيدند شاه به وجههء ملى آنها حسادت ورزيده و مشاورين آنها را به نظر دشمن شخصى خود مىنگريست و آيا او دلايل صحيحى براى اين ترس خود داشت ما از آن مطلع نيستيم . صفى ميرزا پسر ارشدش اولين قربانى او بود . شاه اينرا باور كرد كه اين شاهزاده كه صفات فريبنده‌اى مانند شجاعت و آزاديخواهى دارا بود در فكر توطئه‌اى برعليه او براى انتقام خون يك نفر محبوبى كه بقتل رسيده بود مىباشد . او براى فرار از چنگال نفرت‌انگيز قتل فرزند عزيزش ظاهرا توطئه‌اى چيد و شخصى را بنام بهبود خان مأمور كرد كه پسرش را با كارد بكشد و اين عمل را بانتقام از يك اذيت و صدمهء شخصى نسبت بدهند قاتل در اصطبل بست نشست و نه تنها او را عفو نمودند بلكه بمقام عالى نيز برقرار گرديد . اما چنان ندامت و پشيمانى بر شاه غلبه نمود كه براى تخفيف آلام خود به بهبود خان بدبخت دستور داد سر پسرش را براى او بياورد ، فرمان شاه اطاعت شد و اين مكالمه بين آنها ردوبدل گرديد : شاه پرسيد حالت چگونه است ؟ جواب داد « بينوا شده‌ام » ، دوباره شاه گفت « تو بايد خوشحال باشى ، چه تو يك آدم جاه‌طلبى هستى و اكنون تو در اين احساسات خود با پادشاهت همشأن شده‌اى » ! پسر دومش طهماسب ميرزا خوشبختانه به اجل طبيعى مرد ، ولى پس از قتل صفى ميرزا بفاصلهء كمى دو پسر باقيمانده مورد حسادت مخوف پدرشان واقع شدند ، خدابنده پسر ارشد در يك قشون‌كشى به عربستان بواسطهء مهربانى و خوشروئى ، بخشش ، وفادارى ، شجاعت و تجارب زيادش در جنگ چه در خارج و چه در داخل شهرت نيكوئى كسب كرده بود « 1 » و او را\r\n\r\n\r\n","description":"","footnote":"\r\n( 1 ) - رجوع شود به كتاب هربرت  ( Herbert )  صفحهء 178 كه شرح اين جنايات را با كمال صراحت و وضوح نوشته است . ( مؤلف )\r\n","page_name":" 259 ","page_number":282},
  {"content":"\r\n\r\nمردم به صورت وارث تاج‌وتخت مينگريستند ، شاه با قتل معلم شخص شاهزاده نارضايتى خود را ظاهر ساخت . خدابنده بسرعت بدربار رفته و با كمال تندى پدرش را عتاب نمود ، حتى شمشير خود را از نيام كشيد و بنابرين پدرش او را ميل كشيد . شاهزاده نيمه‌ديوانه شد و براى انتقام دوشيزه‌اى را بنام فاطمه كه مورد علاقه و عشق پدرش بود كشت و بعد خود را مسموم نمود . چشم پسر چهارمش را نيز ميل كشيد و شاه عباس با اين عمل فرزند آخرين خود را از تاج‌وتخت محروم ساخت .\r\n\r\nمرگ و خصال شاه عباس\r\nاين اعمال و حركات ظالمانه روزهاى آخر حيات شاه عباس را علامت گذاشت و او در سن هفتاد از يك مرض مولم و دردناكى در كاخ مورد علاقهء خود در مازندران پس از يك سلطنت پرافتخار و طولانى چهل و دو سال از اينجهان درگذشت . در انتقاد از خصائل و صفات . اين شاه مناسب اين است كه باحساسات مردمان خود او مراجعه كرده و به داورى آنان قدر و قيمت بگذاريم و در اين صورت ممكن - است فورا اظهارنظر نموده و گفت كه هيچيك از پادشاهانى كه در ايران سلطنت نموده‌اند باندازهء او محترم و محبوب نميباشند . تصوير او ( كه درج كتاب است ) او را با سيماى نيكو و چشمان نافذ و كنجكاو و سبيل‌هاى بلند و تابيده و بالاخره بسيار خوبصورت نشان ميدهد . در تمام مدت عمرش بشجاعت و فعاليت و نيز تحمل و بردبارى در مقابل متاعب و مصاعب مشهور و افكار و خيالاتش فوق افكار و خيالات زمان خود بوده است . منظر و چشم‌اندازش بطور برجسته‌اى وسيع و درعين‌حال معقولانه ولى نبايد آمادگى او را براى قتل و اعدام بمحض كوچكترين بهانه از نظر دور داشت و من اينرا ترجيح مىدهم كه خيال كنم تراژديهاى داخلى مخوفى كه روزهاى آخر سلطنت او را تاريك كرده بى جهت نبوده بلكه در هركدام لااقل چيزى براى حقيّت خود در دست داشته است ، چه نميتوان اينرا باور كرد كه اميرى با آن عظمت خاصه با آنهمه عدالت‌خواهى فرزندانش را بدون دليل مقنع و يا عذر موجهى بقتل برساند . ما شرح حال بزرگترين سلاطين ايران بعد از فتوحات مسلمين را در اينجا مناسب ميدانيم با اين اظهارنظر شاردن ختم كنيم ، « از وقتىكه اين پادشاه بزرگ بدرود حيات گفت ترقى و پيشرفت ايران نيز متوقف گرديد »\r\n\r\n","description":"","footnote":"","page_name":" 260 ","page_number":283},
  {"content":"\r\n\r\nسكهء شاه سليمان\r\n\r\nفصل شصت و چهارم كشمكش بر سر سيادت در خليج فارس\r\nابليس والامقام بر فراز تخت شاهانه‌اى نشسته بود كه در شكوه و جلال از ثروت و مال هرمز و هند و جواهر و مرواريد بيحسابى كه دست سخاوتمند شرق با طنطنه بر پاى پادشاهانش ميريزد سبق ميبرد .\r\nفردوس گمشده ، كتاب 2 ، بيت 1 ( ميلتون )\r\n\r\nاثر دور زدن دماغهء اميدوارى در تاريخ\r\nدور زدن دماغهء اميدوارى توسط بارتولومى دياز « 1 » در سال 88 - 1487 « 2 » ميلادى يكى از مهمترين وقايع تاريخى مىباشد .\r\nدر نتيجهء اين اقدام يك راه بازرگانى جديد مستقيمى بين اروپا و هندوستان افتتاح گرديد . تا قبل از انجام اين كار برجسته اروپا مجبور بود كه ادويه و ديگر محصولات و امتعهء شرقى را از بازرگانان مسلمان خريدارى نمايد كه\r\n\r\n\r\n","description":"","footnote":"\r\n( 1 ) -  Bartholomew Diaz \r\n( 2 ) - براى اطلاعات بيشتر راجع به اين زمان رجوع شود به « سفرهاى دريائى دياگوكايو و بارتولومى دياز در سالهاى 148288 » بقلم راونستن  ( Ravenstein )  مندرجهء در مجلهء انجمن جغرافيائى همايونى ، شمارهء 16 ، صفحات 55 - 625 . ( مؤلف )\r\n","page_name":" 261 ","page_number":284},
  {"content":"\r\n\r\nفرمانروايان آنها مستقيما بواسطهء بستن گمرك زياد بر اين محصولات و بطور غير مستقيم از كاميابى و پيشرفت اين تجارت سود هنگفتى ميبردند . اما ايجاد و تأسيس راه مراودهء مستقيم دريائى با اروپا اين اوضاع را دگرگون ساخت . در دو شريان تجارت كه خليج فارس و بحر احمر بودند جريان بازرگانى قطع شد . از آن تاريخ ثروت و قدرت كشورهاى مسلمان چون عثمانى و مصر رو بانحطاط گذاشت ، هرچند كه چند نسل ديگرى بايستى بگذرد تا اين راه دريائى كاملا استقرار يافته و نتايج آن كاملا بظهور برسد . درحقيقت اين سودها بدون جنگهاى سختى بدست نيامد مماليك مصر با سلطان گجرات پيمان اتحاد بسته و بمبارزهء پرتغالىها برخاستند ، ولى نيروى دريائى آنها با وجود موفقيت جزئى كه در سال 1507 بدست آورده بود . دو سال بعد كاملا منكوب و مغلوب شد . در سال 1538 دوباره يك خطر شديدترى پرتغالىها را مورد تهديد قرار داد و آن يك نيروى اعزامى عثمانيها بعدهء بيست هزار نفرى و شصت و شش كشتى بود . اين نيروى دريائى قوى قلعهء « ديو » را محاصره نمود و بواسطهء بمباران شديد و سنگين و حملات متعدد تقريبا آن را تصرف نمودند . اما درست در موقعى كه پرتغاليها آخرين منابع خود را از دست ميدادند يك دفعه محاصره مرتفع شده و علتش هم اين بود كه عثمانيها با سلطان كجرات منازعه نمودند و بدين سبب بسوى بحر احمر مراجعت كرده و اقيانوس هند را در تصرف كامل پرتغاليها باقى گذاشتند . « 1 »\r\n\r\nاهميت هرمز\r\nبندر هرمز كه همان اورمز ميلتون مىباشد و ماركوپولو از آن ( در فصل پنجاه و هفتم ) نام برده ، در شش ميلى جنوب غربى ميناب واقع شده و داراى اهميت بازرگانى عظيمى مىباشد . پس از رفتن ونيزيها اين مركز تجارت و بازار بزرگ براى اطمينان و امنيت بيشتر به همسايگى جزيرهء جرون انتقال يافت . در آنجا نيز نام قديم خود را از دست نداده و مدت دو قرن در تحت فرمانروايان\r\n\r\n\r\n","description":"","footnote":"\r\n( 1 ) - رجوع شود به « طلوع قدرت پرتغاليان در هند » تأليف ويت‌وى  ( Whiteway )  . مقاله‌اى نيز تحت عنوان « پرتغاليها و تركان در اقياس هند در قرن شانزدهم » بقلم م . لانگورت ديمز در مجلهء انجمن آسيائى همايونى مورخ ژانويه 1921 بطبع رسيده است . ( مؤلف )\r\n","page_name":" 262 ","page_number":285},
  {"content":"\r\n\r\nرب كه دامنهء تسلط آنها شامل مسقط و ديگر متعلقات آن بود بطور حيرت‌آورى پيشرفت نمود . پدروتكسيرا « 1 » كه اين جزيره را در سال 1587 سياحت كرده توصيف جالب توجهى راجع به آنجا دارد كه ذكر آن شايسته است . « جزيرهء جرون زائيدهء يك آتش‌فشان قديمى است و به همين سبب سطح آن بقدرى ناهموار و پست و بلند است كه يك سياح از داخلهء آن دچار تعجب و حيرت مىشود . در آنجا يك سلسله تپه‌هاى مرتفع وجود دارد كه از مشرق به مغرب كشيده شده و از هردو طرف به دريا منتهى ميگردد . از پاى اين تپه‌ها تا دماغهء شمالى كه شهر مستحكم در آنجا قرار دارد يك دشت نسبتا مسطحى وجود دارد ، اما در پشت اين سلسله كوههاى بلند جز يك رشته كوههاى پست ، تپه‌هاى مجزا و يك بيابان ناهموار چيز ديگرى وجود ندارد . تكسيرا باز ذكر مىكند كه در جزيره آب آشاميدنى تازه پيدا نميشد و آب آنجا منحصر به آب بارانى بود كه در آب‌انبارها جمع ميشد . به نظر ميآيد كه ترقى و پيشرفت شهرى با اين موانع و مشكلات بايد خيلى خارق العاده باشد . ولى اين شهادت در اين موقع نيز بىغرضانه مىباشد . براى مثال باز ذكر ميكنيم كه در سال 1442 ميلادى عبد الرزاق كه توصيف و تشريح او از اين دريا در فصل دوم ذكر شده ميگويد كه هرمز « بندرى است واقع در وسط دريا كه در تمام روى زمين نظير ندارد » در سال 1504 لودويكودى و ارتما كه انجمن هكليوت جريان مسافرت‌هاى او را انتشار داده به آن بندر اشاره كرده و ميگويد « شهر عالى كه بىنهايت زيباست » اما خود ايرانيان در توصيف آنجا ضرب المثلى بدين مضمون دارند « اگر دنيا انگشترى بود هرمز نگين آن ميشد »\r\n\r\nاولين لشگركشى پرتغاليها برضد هرمز 1507\r\nدر ميان درياسالاران پرتغالىها از همه معروفتر آلفونسود ، « 2 » آلبوكرك « 3 » بود كه در سال 1507 با هفت فروند كشتى براى\r\n\r\n\r\n","description":"","footnote":"\r\n( 1 ) - « سفرهاى پدرو تكسيرا »  ( Pedro Teixeira )  صفحهء 164 . بهمت سينكلر و فروسن جمع‌آورى شده و بتوسط انجمن هكليوت بطبع رسيده است . ترجمهء تاريخ پادشاهان هرمز و نيز تاريخ مير خواند را كه در فصل شصت و دوم ذكر آن رفت ما مرهون اين مسافر ميباشيم . ( مؤلف )\r\n( 2 ) -  Alfonso D'Albuquerque \r\n( 3 ) - « يادداشت‌هاى الفونسودالبوكرك » بهمت بيرچ براى انجمن هكليوت جمع‌آورى و چاپ شده است . ( مؤلف )\r\n","page_name":" 263 ","page_number":286},
  {"content":"\r\n\r\nحملهء هرمز از سقوطره حركت نمود . وى از سواحل عربستان عبور كرده بنادر آنجا را كه مسقط هم جزو آنان بود خراب ساخت . بىرحمى و قساوت او با مقايسه بعقايد و افكار امروزى نفرت‌انگيز مىباشد ، چه او براى ايجاد وحشت و ترس اسرارا چه زن و چه مرد مثله ميكرد . از هركجا كه او عبور نمود با موفقيت مواجه شد و پس از عبور از موسندام كه در تفسير نامه‌ها دماغهء ماسيند ذكر شده با پرچم‌هاى افراشته و توپخانهء آماده به هرمز رسيد . آنها از دو نقطه به طرف ساحل روانه شدند . وقتى ناخدايان د ، البوكرك كشتىهاى زيادى را كه بوسيلهء نيروى قوى كه در ساحل اقامت داشت پشتيبانى ميشد ديدند مأيوس شدند ، ولى آلبوكرك دلاورانه به آن كشتىها حمله نمود . ملوانان ترسوى آن كشتىها فرار كرده و كشتىها بدست پرتغاليها افتاد . پس از اين موفقيت و پيروزى آسان اين شخص بسوى ساحل رفته و نيروى كوچك خود را پياده نمود ، در نتيجه امير آنجا كه كودكى دوازده ساله بود تسليم شد و با پرداخت خراجى ساليانه به مبلغ پنجهزار ليره موافقت نمود .\r\n\r\nخراج خواستن ايرانيان\r\nچند روز پس از امضاى قرارداد امير هرمز به آلبوكرك خبر داد كه نمايندهء شاه اسمعيل بساحل مقابل جزيرهء هرمز رسيده و مطالبهء پرداخت خراج معموله را نموده است . آلبوكرك جواب داد كه فرستادهء مزبور ميتواند بشاه اسمعيل بگويد كه خطهء هرمز بپادشاه پرتغال تعلق دارد ، چه نيروى دريائى و سربازان او آنجا را گرفته‌اند و امير البته بايد بداند كه اگر بنا باشد خراجى بهر پادشاهى غير از د . مانوئل پادشاه او پرداخته شود وى امارت آن ناحيه را گرفته و به كسى خواهد داد كه از شاه اسمعيل هراسى نداشته باشد . بعدا او گلولهء توپ ، توپ و تفنگ فتيله‌اى و خمپاره را از كشتىهاى خود آورده و گفت كه بشاه بگوئيد كه او تمام اين چيزها را ميتواند نزد كاپيتان شاه اسمعيل بفرستد چه او يگانه نوع پولى است كه پادشاه پرتغال دستور پرداخت خراج آن قلمرو را بوسيلهء آن به ناخدايان خود داده و اكنون قلمرو مزبور تحت تسلط و فرمان او مىباشد « 1 » بدينسان با سلطنت\r\n\r\n\r\n","description":"","footnote":"\r\n( 1 ) - « يادداشت‌هاى آلبوكرك » جلد اول ، صفحهء 145 ( مؤلف )\r\n","page_name":" 264 ","page_number":287},
  {"content":"\r\n\r\nشاه اسمعيل بين پرتغال و ايران روابطى آغاز شد و در كمى بيش از يك قرن بعد هم به طرز فضاحت‌آورى برعليه فاتحين خاتمه يافت .\r\n\r\nشكست لشگركشى\r\nآلبوكرك مصمم شده بود كه يك قلعهء مستحكمى در اين مكان بنا كند و حتى مقدمات آن را نيز فراهم نمود ولى دسائس و اختلافاتى كه بين ناخدايان او پديد آمد در موقعيت سياسى واكنش بدى نمود و اين اقدام متوقف ماند . بمباران و محاصرهء دريائى هردو بعدم موفقيت و شكست انجاميد .\r\nبنابرين وقتىكه سه فروند از هفت كشتى او حركت نمودند براى او هيچ گريزى جز حركت به طرف سقوطره باقى نماند . آلبوكرك بعدا به هرمز مراجعت نمود ، اما نيروى او براى اينكه بتواند تأثير مهمى در اوضاع آنجا نمايد كافى نبود . از آن ببعد نيز اين جزيره اتحاد خود را با ايران دوباره دنبال كرده و امير آنجا براى خشنود ساختن شاه اسمعيل مذهب شيعه اختيار نمود .\r\n\r\nاشغال نهائى هرمز بدست پرتغاليان 1515 ميلادى\r\nهفت سال گذشت تا آلبوكرك كه در آنوقت نائب السلطنهء متصرفات اسپانيا در هندوستان شده بود توانست كه بالاخره با يك نيروى قوى بهرمز حمله نمايد . آلبوكرك با بيست و هفت فروند كشتى كه سه هزار نفر جنگجو را حمل ميكرد با تسليحات كافى از « گوآ » حركت نمود . وضعيت محلى هرمز در آنموقع كاملا تغيير يافته بود . يك پادشاه دست نشاندهء ايران بر آنجا حكمرانى ميكرد و تمام قدرت و حكومت در دست فرقهء ايرانى برياست شخص ممتاز و برجسته‌اى موسوم به رئيس حامد بود ولى ممكن نبود در مقابل پرتغاليها كسى بتواند مقاومت علنى كند ، بنابرين تقاضاى پرتغاليها براى اتمام ساختمان قلعه در جزيره مورد موافقت قرار گرفت . رئيس حامد وقتى با آلبوكرك ملاقات نمود بقتل رسيد و بدين طريق شاه از نفوذ او آسوده شد و براى قبول تقاضاهاى فاتحين آماده گشت .\r\nساختمان اين قلعه در سرتاسر تابستان ادامه داشت و وقتىكه خاتمه يافت معلوم شد كه يك شاهكارى بوقوع پيوسته است . در حقيقت ساختمان آن بقدرى محكم انجام\r\n\r\n","description":"","footnote":"","page_name":" 265 ","page_number":288},
  {"content":"\r\n\r\nقلعه هرمز\r\n\r\n","description":"","footnote":"","page_name":" 266 ","page_number":289},
  {"content":"\r\n\r\nيافته بود كه وقتىكه در بيست سال پيش من آن را ديدم هنوز در اركانش خللى راه نيافته بود . دربارهء آن من چنين يادداشت كرده بودم . « اين قلعهء قديمى بزرگ هنوز عملا سالم و بىعيب است ، داراى در بزرگى است كه در آن گل ميخهاى آهنين به كار رفته است .\r\nاز طرف جلو بوسيلهء يك قورخانه‌اى محافظت مىشود ، در جناح قورخانه يك قورخانهء ديگرى وجود دارد و بعد از آن قراول‌خانه قرار دارد ، در پشت آن ، قسمت سفلاى قلعه ديده مىشود ، خود قلعه از يك ميدان كه در آن يك مخزن بزرگ آب كه اكنون خالى - است تشكيل يافته ، دور ميدان سربازخانه‌ها ، انبارها قرار دارد كه در ديوار ضخيم چهل پائى قلعه بنا شده . سراشيبى تندى ما را بقسمت داخلى قلعه هدايت ميكرد . در آنجا يك انبار عالى ديديم كه به شكل بيضى و بابعاد چهل پا بلندى و پنجاه پا درازى آن بود .\r\nيك راهروى دور اين انبار را احاطه كرده بود كه بيست پا از كف انبار بلندتر بود ، اينجا نيز خالى بود ، يك جاده سربالائى ديگرى ما را به منتهاى بلندى قلعه كه شصت پا از سطح زمين ارتفاع داشت هدايت ميكرد . از آنجا به خوبى منظرهء مخروبهء شهر كه كاخ مجلل آن باقى مانده بود به نظر ميرسيد و اينطرف و آنطرف توپهائى افتاده بود كه خود شاهد بىزبانى از گذشتهء پرآشوب شهر مىباشد « 1 »\r\n\r\nآغاز روابط دريائى انگلستان با مشرق\r\nارتباط انگليسىها با هندوستان از زمانى شروع شد كه سفاين اسپانيائى شكست خوردند و اين واقعه فوق العاده باعث تهييج نياكان ما گرديده بود . بارى پس از آنكه خطر اسپانيا بر طرف شد در عرض يكسال عده‌اى از بازرگانان انگليسى از ملكه اليزابت درخواست كردند كه باب تجارت را با هندوستان مفتوح سازند . ملكه هم فورا مسئولشان را اجابت كرد .\r\nبا آنكه كوشش‌ها و مساعى اين پيشاهنگان با عدم موفقيت مواجه شد ، اما در ضمن عملى بودن نقشهء آنان ثابت گرديد و اولين مسافرت اكتشافى هلندىها به بنتام باعث ازدياد توجه عمومى گرديد و آن مسافرت بالاخره منجر باعطاى فرمانى شد كه بموجب آن شركت تجارتى بازرگانان لندن در هند شرقى منضم به فرمانفرما گرديد .\r\n\r\n\r\n","description":"","footnote":"\r\n( 1 ) - كتاب ده هزار ميل بصفحهء 288 مراجعه شود ( مؤلف )\r\n","page_name":" 267 ","page_number":290},
  {"content":"\r\n\r\nاولين مسافرت اين كمپانى جديد در سال 1601 ميلادى شروع شد و بفرماندهى جمز لنكاستر « 1 » دريانورد عاليمقام شروع شده و دو سال بعد با محمولات گرانبهائى شامل يك ميليون پوند فلفل مراجعت كرد . در اين مسافرت‌هاى اوليه و بازرگانانى در آن مسافرتها شركت كرده بودند تغييرات و انقلاباتى كه روى داده شرح آن در نامه‌هاى دريافتى از شركت « 2 » هند شرقى ثبت شده است و ما بوسيلهء آن ميفهميم كه چگونه باب مراودهء با ايران افتتاح شده است .\r\n\r\nاولين كوشش انگليسىها براى تجارت با ايران از راه دريا 1616\r\nوقتىكه نمايندگان تجارتى انگليس براى اولين بار بدربار مغول هند رفتند ماهوتهاى آنان به خوبى فروش رفت و فورا سفارش مقدار وافرى بانگلستان داده شد . اما وقتى ماهوتهاى سفارشى وارد شد تازگى و رونق آن از بين رفت و در انبارها بىمشترى ماند .\r\nبنابرين تجار فورا در فكر پيدا كردن بازار تازه‌اى براى فروش آنها افتادند ، رئيس تجارتخانه يكنفر انگليسى موسوم به « اسثيل » را كه از طريق خشكى از حلب بهند رفته بود ملاقات كرد و از او اطلاع يافت كه در ايران ميتوان خاطرجمع بود كه مصرف ماهوتهاى انگليسى بواسطهء سرد بودن هوا خيلى زياد و اينكه مردان ، زنان و اطفال در آنجا مدت پنجماه تمام در سال لباس سنگين ميپوشند . غرض اين جوان از استعداد ايران براى تجارت شركت هند شرقى سخن بگزافه گفت ، بعلاوه اظهار داشت كه بازار فروش ابريشم در ايران پنجاه درصد ارزانتر از حلب مىباشد و از اينرو نمايندهء شركت در سورت با مقدمات قابل تحسينى تصميم گرفت استيل را با نمايندهء ديگرى موسوم به كروتر براى تحصيل فرمان بازرگانى از شاه عباس باصفهان روانه كند . بعلاوه آنان براى سررابرت شرلى كه\r\n\r\n\r\n","description":"","footnote":"\r\n( 1 ) -  James Lancaster . \r\n( 2 ) - اين دفترهاى ضخيم بيشتر بسعى و اهتمام و ، فوستر دبير لايق و مستعد ادارهء هند تهيه و طبع شده است و دورهء آن در مراكز نمايندگى تجارتى انگليس در هند مدتها ادامه داشت . فوستر شرح سفارت سرتوماس‌رو بدربار مغول كبير ( امپراطور هند ) را نيز جمع و طبع نموده كه آن مشتمل بر گزارش قابل‌توجهى از افتتاح باب تجارت با ايران مىباشد * ( مؤلف )\r\n( * ) -\r\n I have Consulted the Calendar of the State Papers , ed , by Noel Sainsbury . \r\n","page_name":" 268 ","page_number":291},
  {"content":"\r\n\r\nاخيرا بايران مراجعت كرده بود سفارشنامه‌هائى از شركت داشتند . در سال 1614 ميلادى اين پيشاهنگان بازرگانى از هندوستان حركت نمودند . اينجا بايستى از شرلى متشكر بود كه توانست سه فرمان مشابه هم از شاه عباس براى آنان بگيرد ، در اين فرامين شاه بفرمانداران بنادر فرمان داده بود كه بسفاين بريطانيائى از هرگونه كمكى مضايقه ننمايند . يكى از اين فرامين به بندر جاسك فرستاده شد و علت انتخاب آن وجود پرتغالىها در بندر هرمز بود .\r\n\r\nمسافرت « كونوك 1617 1616 ميلادى\r\nبراى اين مسافرت مهم خطير جمز « 1 » ( كشتى تجارتى ) انتخاب شد و كونوك « 2 » برياست هيئت اعزامى تعيين گرديد ، وى از بندر سورت روانه شد و با وجود مشكلات زيادى كه در راه با آن مواجه بود بسلامت به بندر جاسك رسيد . و از آنجا يكسره عازم اصفهان گرديد و پس از ورود ، بر خلاف انتظار او معلوم شد كه شاه از پايتخت بيرون رفته و در مرز عثمانى مشغول جنگ مىباشد ولى بدون اينكه فتورى به خود راه بدهد يكنفر انگليسى بنام ويليام روبنز را كه در اصفهان مقيم بود و به تجارت جواهرات اشتغال داشت حاضر كرد كه با او به اردوگاه شاه برود . شاه عباس نمايندهء شركت انگليس را بملاطفت و مهربانى پذيرفت و بسلامتى كينك جمز شراب نوشيد و روى زانوى خم كردهء خود يك فرمان كاملا رضايت‌بخشى نوشته به آنان داد . و در مقابل كونوك قول داد كه طاوس و بوقلمون را كه در ايران وجود نداشت و نيز يكنوع سگهاى ريز اسباب تفريح و بازى به آن كشور بياورد .\r\n\r\nمسئلهء ايران در آن زمان\r\nاز نظر انگليسىها مسئله مهم ايران در آن دوره مسئله ابريشم بوده است . ابريشم متاعى بود كه در انحصار شاهانه قرار داشت و شاه خيلى مايل بود كه آن را از راه خليج فارس بخارج صادر كند و علت آن دو مسئله بود يكى آنكه ميخواست ترك‌ها را بواسطهء عوارض گمركى سنگينى كه بر آن مىبستند محروم نمايد\r\n\r\n\r\n","description":"","footnote":"\r\n( 1 ) -  James \r\n( 2 ) -  Connock \r\n","page_name":" 269 ","page_number":292},
  {"content":"\r\n\r\nو ديگر اينكه اميد داشت آن را به قيمت بهترى به فروش برساند . سررابرت شرلى كوشيده بود كه فيليپ سوم ( كه بايستى بخاطر داشت كه بر اسپانيا و نيز بر پرتغال « 1 » هردو حكمرانى ميكرد ) او را وادار نمايد كه ابريشم را بخرد ولى نامبرده با پيشنهاد او روى موافقتى نشان نداد . در انگلستان هم تجار شركت هند شرقى راجع بتجارت ابريشم ايران چنين اظهار داشته بودند « راه خيلى طولانى و خطرناك است . آتيهء تجارت نيز نامعلوم و بعلاوه ما مىبايستى تمام تجارت و دادوستد خود را با تركها قطع كنيم »\r\nوقتىكه استيل به اصفهان رسيد شرلى تازه بايران مراجعت كرده بود و مشغول تدارك براى دومين مأموريت خود به دربار اسپانى بود . رو « 2 » سفير بريتانيا در دربار مغول هند چون معتقد بود كه مكلف است نتيجه بگيرد مخالف بود كه براى استفاده از فرمان سابق الذكر قدمى بجلو برداشته شود . معذلك در سال 1616 ميلادى نمايندگان شركت در سورت مجلسى تشكيل داده و تصميم گرفتند كه بواسطهء عزيمت شرلى ( آنها به او اعتماد نداشتند ) و حالت جنگى كه بين ايران و عثمانى موجود است و احتياج به فروش ماهوت‌هايشان بايستى براى تجارت كوشش به عمل آورند و وقايع بعدى ثابت كرد كه آنها در تصميم خود محق بوده‌اند .\r\n\r\nسفارت اسپانيا بايران 1619 - 1618\r\nاياميكه شرلى براى انجام مأموريت خود در مادريد توقف داشت دولت اسپانيا دون‌گارسيا « 3 » دوسيلوااىفيگورا را برياست هيئتى بعنوان سفارت بايران روانه نمود . اين شخص راجع به مسافرت خود چندين جلد تأليف دارد ، سفير مزبور در هرمز از كشتى پياده شده و از راه شيراز و اصفهان سفر خود را ادامه داده در قزوين بدربار ايران حضور يافت . از او پذيرائى بسيار گرمى به عمل آمد و مورد توجه و صحبت شخصى شاه واقع گرديد . ولى در مقصود عمدهء از مسافرت خود كه تحصيل وثيقه و تضميناتى براى بندر هرمز بود باعدم موفقيت مواجه گرديد .\r\n\r\n\r\n","description":"","footnote":"\r\n( 1 ) - از سال 1580 تا 1660 پرتغال يك قسمتى از امپراطورى اسپانيا بود و اين الحاق هم يكى از اولين عوامل از بين رفتن قدرت او در مشرق شده . ( مؤلف )\r\n( 2 ) -  Sir Thomas Roe . \r\n( 3 ) -  Don Garcia de Silva y Figueroa \r\n","page_name":" 270 ","page_number":293},
  {"content":"\r\n\r\n\r\nنبرد جاسك 1620 ميلادى\r\nايامى كه كونوك در ايران توقف داشت يكدسته از سفائن پرتغال با سازوبرگ از هرمز به طرف جاسك در تفحص كشتى جمز كه خوشبختانه بسورت برگشته بود مسافرت كرد . در سال 1618 ميلادى دوباره انگليسىها تصميم گرفتند تجارت با ايران را ادامه دهند ، بنابرين تمام نيروى دريائى را كه در سورت جمع شده بود بسوى جاسك روانه نمودند و در آنجا ديدند كه پرتغاليها براى جلوگيرى آنها آماده ميباشند . زدوخورد مختصرى بين آنها بوقوع پيوست و بالاخره وقتى انگليسها ملتفت شدند كه دشمنان آنها مايل به حمله نيستند بسوى پرتغاليها هجوم برده و نبرد تاريخى در مشرق جاسك در 28 دسامبر 1620 بوقوع پيوست . كشىهاى انگليسى مركب بود از كشتى « لندن » « گوزن نر » « رابوك » « 1 » « عقاب » در صورتى كه نيروى دريائى پرتغاليان دو نبرد ناو از نوع « پورتينگال گاليون « 2 » » كه از لندن هم بزرگتر بود و بعلاوه دو نبرد ناو از نوع « فلمش « 3 » » كه يكى مساوى گوزن و ديگرى كوچكتر از رابوك و عقاب بود « 4 » .\r\nدر اينجا وقايع‌نگار بيانش را چنين ادامه ميدهد . « در حدود ساعت 9 صبح خداوند باد شرقى تندى فرستاد ، بادبان كشتىهاى ما پرباد گشتند و همه چيز براى جنگ آماده شد . كشتى لندن و كشتى هارت يعنى گوزن نر بالاى قسمت توپخانهء كشتى آنها بفاصله يك زنجير و نيم لنگر انداختند و بدين ترتيب سنگين‌ترين بار رزم روز دوم را تحمل كردند ، زيرا هنوز از لنگراندازى فارغ نشده بودند كه باد آرام گرفت و تمام روز همانطور ماند ، بقسمى كه كشتى « رابوك » و كشتى « عقاب » كه در عقب كشتى « گوزن » بودند و براى لنگر انداختن جلوى كشتى درياسالار پرتغال و معاون وى به طرف ساحل حركت ميكردند با وجود تمام كوشش‌ها نتوانستند مسافت يكساعت و نيم راه را به‌پيمايند و خدمتى انجام دهند و بمحض اينكه ما در حدود مركز فرماندهى خودمان نسبت به آنان قرار گرفتيم .\r\n( در اين هنگام كمترين نسيمى نمىوزيد و جريان هم بر ضد ما بود ) مجبور شديم لنگر بياندازيم يا دور تر برويم ولى شليك توپخانه‌ها كه يك دفعه از تمام\r\n\r\n\r\n","description":"","footnote":"\r\n( 1 ) -  Rabuche . \r\n( 2 ) -  Pertingall gallions \r\n( 3 ) -  Flemish \r\n( 4 ) - كتاب مراكز نمايندگى تجارتى انگليس در هند 21 - 1618 صفحات 123 و 224 . ( مؤلف )\r\n","page_name":" 271 ","page_number":294},
  {"content":"\r\n\r\nكشتىها شروع شد چنان بسرعت پيش‌رفت كرد كه بدون شك اگر معلومات مردان ما با تمايل و تصميم آنان برابر بود يكى از كشتىهاى آنها نجات نمىيافت مگر اينكه ديوار هاى آنان غيرقابل نفوذ ميگشت . نزديك سه بعدازظهر دشمنان ما ديگر نخواستند از همان ناهار گرمى كه صرف كرده بودند شام هم صرف نمايند لذا زنجيرها را بريدند و با جريان جزرومد ( آن هنگام به طرف مغرب حركت ميكرد ) بقسمى تند رفتند كه توپهاى ما ديگر به آنان نميرسيد . سپس ناوهاى كوچك آنها آمد و بطور عجيبى كشتىهاى پاره و درهم گسيخته را بدنبال خود بست و برد . چون درياسالار آنها در بحبوحهء جنگ ناچار گرديد كشتى خود را برگرداند تا سوراخهاى آن را بگيرد و دگل بزرگ روى سطح كشتى و همين قسم سردگل را اصلاح نمايد . شراع بالا و دكل و ديرك كشتى فلمينك بزرگ تير خورده بود . كشتى فلمينك كوچك نه طناب داشت و نه شراع .\r\nبدين‌سان نبرد خاتمه يافت . تلفات انگليسها از نفرات كم بود ، ولى كاپيتان شيلينگ فرمانده شجاع « لندن » كشته شد . من هربار كه در جاسك پياده شده‌ام فكر كرده‌ام كه آيا مىشود در آنجا يك يادگارى از پيروزى او برپا كرد ، و اين يادگار يك نشانه‌اى از دلاورى پيشينيان ما خواهد بود و بعلاوه باعث تهييج و تحريك بازماندگان آنان خواهد شد .\r\nپس از اين پيروزى قطعى بازرگانان بتجارت خود مشغول شدند و پانصد و بيست عدل ابريشم بار كرده به سورت مراجعت كردند .\r\n\r\nتصرف هرمز توسط انگليسها و ايرانيان 1622 ميلادى\r\nدر اواخر سال 1621 اسكادران انگليسى مركب از پنج كشتى و چهار زورق بزرگ بىشراع هنگام وصول به جاسك به او دستور رسيد كه به كوهستك ( بندرى واقع در چهل ميلى جنوب ميناب ) برود . در آنجا دو كاپيتان كه در فرماندهى كشتىها بودند عمال و نمايندگان شركت را ملاقات نمودند و به آنها اطلاع داده شد كه موقعيت آنها باريك و وضعيت تجارتى در حال بحران است .\r\nدر آن ايام بين ايرانيان و پرتغاليها خصومتهائى پديد آمده و از پرتغاليها بنادرى را كه ايرانيان از عهدهء دفاع آن برنميآمدند چپاول و غارت ميكردند . بعلاوه يك ارتش ايران\r\n\r\n","description":"","footnote":"","page_name":" 272 ","page_number":295},
  {"content":"\r\n\r\nدر قشم استقرار يافته و مشغول محاصرهء قلعهء پرتغاليها بود ولى واضح بود كه ايرانيان تا زمانيكه انگليسىها را براى همكارى دعوت نمىنمودند قادر نبودند به هرمز حمله نمايند .\r\nامام قلى خان پسر اللهورديخان كه حاكم فارس بود و عمليات جنگى را اداره مينمود از خود در سياست ابراز لياقت و فطانت و مهارت نشان ميداد . او به نمايندگان شركت انگليسى وعده داد كه اگر در جنگ شركت كنند به آنان پاداشى خواهد داد و بعلاوه متذكر شد كه اگر آنها در جنگى كه براى امتيازاتى كه به آنها داده شده همكارى نكنند اين امتيازات لغو و بلا اثر شده و ابريشمى كه در ترانزيت دارند توقيف خواهد شد .\r\nاين مسئله مورد بحث و مذاكرهء مفصل قرار گرفت . در آن زمان بين دربار انگلستان و پرتغال كه نمايندهء اسپانيا بود در اروپا صلح برقرار بود ، هرچند كه در آبهاى شرقى بين اين دو كشور هميشه جنگ و زدوخورد بوده است . رؤساى شركت كه اين ضربت بر آنها وارد ميآمد اگر كينك جيمز مقتضى ميديد كه سپر بلا گردد ، يقينا اين كار را تصويب نميكردند . درعين‌حال تجار و سوداگران ابدا مايل نبودند تجارتى را كه با چه زحمتى بدست آورده‌اند قربان كنند و آنها مردان انگليس زمان خود بوده و حاضر بودند كه با خطرات عظيم مواجه شوند .\r\nدر آخر آنها موافقت نمودند و حاضر به همكارى شدند و به زودى با امام قلى خان پيمانى بشرح زير بسته شد .\r\nالف - غنائم جنگى بتساوى ميان هردو طرف تقسيم شود . ب - وقتىكه هرمز تصرف شد عوائد گمركى آن جزيره بعد از آن بايد بطور تساوى ميان دولتين ايران و انگليس تقسيم شود و همهء كالاى تجارتى انگليسى نيز پس از آن از پرداخت حقوق گمركى و عوارض ديگر معاف گردد . ج - اسراى انگليسى به انگليس‌ها و اسراى مسلمان به ايرانيان واگذار شوند . د - دولت ايران بايد نصف هزينهء كشتىها و خوراك و حقوق كاركنان آنها را بر عهده بگيرد . اين مواد مقدماتى را مرتب كرده و ضمنا مجبور بودند ملاحان را جلب كنند ، چه آنها زمزمهء مخالف آغاز كرده و اظهار داشتند كه « اقدام بجنگ ربطى به كار تجارت ندارد و بعلاوه آنها براى چنين كارى استخدام نشده‌اند »\r\n\r\n","description":"","footnote":"","page_name":" 273 ","page_number":296},
  {"content":"\r\n\r\nولى با وعده و وعيدهاى زياد اين مشكل هم حل شد و در ژانويه 1622 دستهء سفاين و ناوگان به طرف دريا پيش رفت .\r\nكاپيتانهاى انگليسى اول بسوى هرمز حركت كردند و گمان داشتند كه نيروى دريائى پرتغاليها به مبارزهء آنان خواهد شتافت ولى وقتىكه معلوم گرديد كه دشمن از جنگ خوددارى دارد بجزيرهء قشم كه در 15 ميلى آنجا قرار دارد حركت نمودند . در آنجا روىفرىيرا « 1 » را كه قبلا با آنها جنگيده بود ديدند به سمت فرماندهى برقرار مىباشد . پس از مذاكرات بىفايده‌اى براى عقد صلح از طرف فرىيرا قلعه بمباران شد ولى اثرش كم بوده و به نتيجهء قطعى نرسيد . آنوقت توپخانه‌اى مركب از پنج عراده توپ در خشكى نصب كردند ، توپخانه تيراندازى خود را خيلى خوب انجام داد و گلولهء اول توپخانه يكى از توپهاى دشمن را روى ديوار قلعه هدف قرار داده و آن را از كار انداخت و با همين ضربه به خط محاصره رخنه كردند و پرتغاليها تسليم شدند ، تلفات اين زدوخورد زياد نبود ، ولى يكى از مقتولين ويليام بافين « 2 » معروف بود كه بواسطهء مسافرتهاى قطبى خود شهرت داشت و در آن موقع فرماندهى ناو « لندن » را بر عهده داشت پاركاس « 3 » در كتاب خود بنام ( پيلگريمس ) « 4 » دربارهء بافين چنين ميگويد « بافين با دستگاههاى مساحى خود بساحل رفت تا ارتفاع و مسافت ديوار قلعه را تعيين نمايد ، اما همينطور كه مشغول اين كار ميبود گلولهء كوچكى از بالاى قلعه بشكمش خورد » ميگويند چون بافين گلوله خورد سه‌بار بدن خود را روى زمين زد و درجا جان سپرد « 5 » .\r\nپس از اين فتح كه البته تأثير عمده‌اى در روحيهء متفقين داشت نيروى اعزامى متوجه سواحل هرمز گرديد و در آنجا لنگر انداخت . ايرانيان فورا نيروى عظيمى گرد آورده شهر را در تصرف گرفتند . توپخانهء دولت انگليس از دريا و خشكى بر روى قلعه و نيروى جزيره بمباران نمودند ، ولى آنها ظاهرا دست بجنگ و حمله نگذاشتند . سان پدرو « 6 »\r\n\r\n\r\n","description":"","footnote":"\r\n( 1 ) -  Ruy freire \r\n( 2 ) -  William Baffin \r\n( 3 ) -  Purchas \r\n( 4 ) -  Pilgrimes \r\n( 5 ) - جلد دوم كتاب مزبور صفحهء 1792 . ( مؤلف ) .\r\n( 6 ) -  San Pedro \r\n","page_name":" 274 ","page_number":297},
  {"content":"\r\n\r\nبزرگترين كشتى پرتغاليها آتش گرفت و طولى نكشيد كه ساير كشتىهاى پرتغاليها نيز يكى بعد از ديگرى طعمهء حريق واقع شد . نيروى ايران نيز قسمتى از ديوار قلعه را منفجر نموده ولى حملهء آنها با وجود اينكه با شجاعت زيادى آغاز گرديد ولى با موفقيت انجام نيافت ، بلكه مجبور بعقب‌نشينى شدند . اما باوجوداين ، وضعيت محصورين قلعه پيوسته وخيم‌تر ميشد و عاقبت پرتغاليها تسليم نيروى انگليس گرديدند . پنجسال پس از اين واقعه سرتماس هربرت « 1 » بجزيرهء هرمز مسافرت كرده و دربارهء قلعهء آن چنين مينويسد « اين قلعه از داخل و خارج خيلى خوب ساخته شده و با خندقها و خاكريزها و توپخانهء دفاعى كه هم به شهر و هم ساحل هردو مسلط است مجهز مىباشد و استحكامات آن در تمام خاور زمين نظير ندارد » « 2 » .\r\nچنان كه ديديم قلعهء معروف هرمز كه پرتغاليها بيش از يك قرن آن را مركز بازرگانى خود قرار داده و از آنجا تجارت هند اروپا را از طريق خليج فارس در دست گرفته بودند مسخر گرديد ، ولى پرتغاليها از آنجا بمسقط رفتند و در مسقط نيز موقعيت‌شان بقدرى مستحكم گرديد كه نيروى انگليس مجبور شد براى مبارزهء با آنان با هلنديهاى خليج طرح اتحاد بريزد و در سال 1624 نيز بين نيروى متحد انگليس و هلند و قشون پرتغال جنگ سختى درگرفت كه نتيجهء قطعى از آن حاصل نگرديد .\r\nدر سال 1625 بوتلو « 3 » فرماندهء نيروى پرتغال پادگان انگليس را مورد حمله قرار داد . پرتغاليها وارد ناو « شير » شدند ولى انگليسها مهاجمين را عقب رانده و كشتى را به بندرعباس كه در آنموقع آن را گمبرون « 4 » ميناميدند « 5 » منتقل ساختند در آنجا روى فريرا فرمانده به كشتى حمله كرد و آن را موفق شده آتش زد ، سرنشينان كشتى تمام بدست\r\n\r\n\r\n","description":"","footnote":"\r\n( 1 ) -  Sir Thomas Herberth \r\n( 2 ) - سفرنامهء سرتماس هربرت ، صفحهء 106 شرحيكه راجع به هرمز و محاصره نوشته ذىقيمت و جالب توجه است ( مؤلف )\r\n( 3 ) -  Bothelho \r\n( 4 ) -  Gombroon \r\n( 5 ) - گمبرون تحريف لفظ تركى گمرك است و اصل اين لغت از زبان يونانى اقتباس شده و به معناى تجارت مىباشد . ( مؤلف )\r\n","page_name":" 275 ","page_number":298},
  {"content":"\r\n\r\nپرتغاليها و بجز يكنفر كه موفق بفرار گرديد بقيه را پرتغاليها قتل‌عام كردند .\r\nاما طولى نكشيد كه قدرت و قوهء پرتغاليها رو به تحليل نهاد و در سال 1630 نيروى اعزامى آنها كه به قصد تسخير جزيرهء هرمز فرستاده بودند با شكست سختى مواجه گرديد . در سال 1651 مسقط را امام عمان متصرف شد و طولى نكشيد كه پرتغاليها همهء نفوذ و اقتدارى را كه البوكرك در نتيجهء همت و فعاليت خود بدست آورده بود بواسطهء بىكفايتى جانشينان او از دست دادند و از آثار پرتغاليها بجز چند قلعه خرابه و لفظ پرتغال كه به زبان فارسى يكى از مركبات را ميگويند چيزى باقى نماند . تسخير جزيرهء هرمز براى انگليسها بزرگترين موفقيت آنها در مشرق بشمار ميرفت و چون خبر اين فتح بهندوستان رسيد قدرت و نفوذ دولت انگلستان بمنتهى درجه بالا رفت .\r\nدر ايران نيز انگليسها در اثر اين فتح رونق و اعتبار بيشترى يافتند ، زيرا گرچه شايد فرمانده نيروى ايران نقش عمده‌اى را كه نيروى انگليس در پس گرفتن هرمز از دست پرتغاليها بازى كرده بود در نظر شاه كوچك و بىاهميت جلوه ميداد ولى خود شاه عباس به خوبى تشخيص ميداد كه انجام اين فتح بدون كمك انگليسها هرگز ميسر نميگرديد و بهترين مؤيد اين مطلب آنكه هنگامىكه در سال 1635 ميلادى دولت انگليس با پرتغاليها قرارداد صلح در مشرق منعقد نمود ( اين قرارداد هرگز از آن ببعد ملغى نگرديده است ) ايرانيان بواسطهء هرمز متوحش و هراسان بودند و از اين‌جا ميتوان باهميت نقش عمده‌اى كه اجداد جنگجوى ما در آبهاى شرق بازى كرده‌اند پى برد .\r\n\r\nهلنديها\r\nدو سال بعد از اعطاى امتياز شركت هند شرقى هلنديها نيز برقابت با كمپانى مزبور تشكيل شركتى در خليج فارس داده و در ظرف مدت بيست سال بر نفوذ خود افزوده موقعى كه پرتغاليها خليج را ترك ميگفتند آنها جانشين پرتغاليها شده مراكز آنانرا به تصرف درآوردند . در سال 1623 هوبرت ويس‌نيخ « 1 » باصفهان آمد و فرمانى از شاه عباس گرفت و بعد در بندرعباس كارخانه‌اى بنا نمود كه\r\n\r\n\r\n","description":"","footnote":"\r\n( 1 ) -  Hubert Visnich \r\n","page_name":" 276 ","page_number":299},
  {"content":"\r\n\r\nبناى آن هنوز باقى و محل سكونت فرماندار ايران است .\r\nدر سال 1652 و باز در 1166 هيئت اعزامى هلندىها باصفهان آمدند و بطوريكه شاردن مينويسد در اين موقع قسمت عمدهء تجارت ايران در دست هلنديها بود و انگليسها در درجهء دوم قرار داشتند .\r\nاساس عمدهء نفوذ تجارتى آنان به علت قراردادى بود كه با دولت ايران براى خريد ابريشم منعقد نموده بودند . هلنديها بموجب اين قرارداد ابريشم را در تمام نقاط ايران خريدارى نموده بدون پرداخت عوارض گمركى صادر مينمودند . هلنديها بدوا اين اختيار را در سال 1645 از دولت ايران گرفته و كم‌كم در سالهاى بعد حق صدور ابريشم ايران را به خود منحصر كرده بودند ، در اين موقع موقعيت انگليس در خاك ايران چندان خوب نبود ، زيرا اين اوان مقارن با جنگهاى داخلى انگلستان و اعدام شارل اول بود و بالنتيجه شاه عباس و دربار او اين مسئله را با تنفر تمام تلقى مينمودند . در قرن هيجدهم وضعيت به كلى دگرگون شد و نفوذ تجارتى هلند منحصر بخريد و فروش ادويه گرديد و كليهء مستعمرات آسيائى بدست انگليسها افتاد و بالنتيجه پرچم دولت هلند ديگر در آبهاى خليج ديده نميشد .\r\n\r\nفرانسويها\r\nآخرين دولت اروپائى كه خود را از طريق خليج فارس بايران نزديك نمود دولت فرانسه بود . دولت فرانسه تا سال 1664 نفوذى در ايران نداشت ، در اين سال كلبرت « 1 » وزير خارجهء معروف دولت فرانسه ضمن مساعى عمده‌اى كه در بسط روابط سياسى خارجى دولت فرانسه بروز داد هيئتى بسفارت بدربار شاه عباس ثانى فرستاد . دولت ايران نسبت به اين هيئت چندان خوش بين نبود ، زيرا تصور ميرفت وضع و مقام سفراى دولت فرانسه درخور اعزام بكشورى مانند ايران نباشد يعنى اسباب تحقير ايران شمرده ميشد و معهذا دربار ايران آنها را با ملاطفت و مهربانى پذيرفت . به اين هيئت نيز حقوق تجارتى نظير آنچه را كه بديگر ملل اروپائى اعطاء شده بود و نيز معافيت از پرداخت ماليات و حقوق گمركى تا مدت سه سال برطبق\r\n\r\n\r\n","description":"","footnote":"\r\n( 1 ) -  Colbert \r\n","page_name":" 277 ","page_number":300},
  {"content":"\r\n\r\nيك فرمان اعطاء گرديد و بموجب همين فرمان فرانسويان مؤسسات و بنگاههائى در بندرعباس و اصفهان بنا كردند . در سال 1708 لوئى چهاردهم عهدنامه‌اى با شاه سلطان حسين منعقد نمود و از آن تاريخ تا حملهء افاغنه فرانسويان در ايران بتجارت مشغول بودند و پس از حملهء افغانها فرانسويان ايران را ترك گفتند . در زمان سلطنت كريمخان نيز يك بار جزيرهء خارك بفرانسويان واگذار گرديد ولى عمليات كمپانى هند شرقى فرانسويان عقيم ماند و جزيرهء خارك را فرانسويان موفق باشغال نشدند . در زمان سلطنت فتحعليشاه نيز چند صباحى دوباره بر نفوذ و قدرت خود در دربار ايران افزودند و در سال 8 - 1807 جزيرهء خارك مجددا به آنها واگذار گرديد ولى اين‌بار نيز اين اقتدار طولى نكشيد و در سال 1809 هيئت اعزامى فرانسه از ايران رانده شده و اين امتياز نيز طبعا ملغى گرديد .\r\n\r\nسفارت سردود موركوتون بدربار شاه عباس 1627 « 1 »\r\nتسخير جزيرهء هرمز بدست نيروى مختلط ايران و انگليس نتايج بيشمارى در برداشت كه از آن جمله يكى تغيير سياست بازرگانى دولت ايران بود ، چنان كه قبلا نيز متذكر گرديده .\r\nمنظور عمدهء شاه ايران صدور محصول ابريشم بود و با آنكه سررابرت شرلى در مأموريت اول خود ( بحهاتى ) موفق نگرديد راجع بصدور ابريشم از طريق جزيرهء هرمز با دولت ايران پيمانى منعقد نمايد معهذا شاه ايران از نقشهء اولى خود دست برنداشت ، اخراج پرتغالىها از بازار جزيرهء هرمز وضع را به كلى تغيير داد . دو سال بعد سررابرت شرلى دوباره بدربار ايران مأموريت يافت . اين‌بار شرلى با ملتزمين بسيار و اعتبار وافر روانه شد و اين خود در انگلستان انعكاس عجيبى داشت . سررابرت شرلى در گزارش رسمى در توصيف ثروت سرشار ايران مبالغه نمود و با آنكه همين مبالغه از درجهء اعتبار گزارش او كاست معهذا دولت انگليس شرلى را يك بار ديگر سوم باتفاق سردومور كوتون و هربرت دانشمند بايران روانه نمود . هيئت اعزامى در گمبرون پياده شد « در اينجا بورود هيئت صداى توپهاى قلعه بغرش درآمد و ده بار طنين‌انداز گرديد » اين هيئت مانند\r\n\r\n\r\n","description":"","footnote":"\r\n( 1 ) -  Sir Dodn : ore Cotton \r\n","page_name":" 278 ","page_number":301},
  {"content":"\r\n\r\nكاخ سلطنتى در اشرف مازندران\r\n\r\n","description":"","footnote":"","page_name":" 279 ","page_number":302},
  {"content":"\r\n\r\nهيئت‌هاى قبلى از جادهء لار و شيراز روانهء مركز گرديد . اين جاده همان است كه جادهء فعلى بوشهر و اصفهان در مسير آن ساخته شده است . اتفاقا شاه ايران در اين موقع در پايتخت حضور نداشت و هيئت اعزامى ناچار به شهر اشرف ( بهشهر فعلى ) رهسپار شده در آنجا در دربار عام بحضور شاه رسيدند . در شهر مزبور هيئت وارد قصر شده ابتدا از اطاقهاى متعددى كه تمام آنها از اوانى و ظروف طلا مزين شده بود عبور نموده به خدمت شاه عباس راه يافتند . سردوموركوتون به شاه عباس عرض كرد چاكر رنج اين مسافرت طويل را تحمل نموده‌ام تا شاهنشاه را از غلبهء بر تركان دشمن مشترك آنها تبريك گويد و نيز روابط تجارتى بين ايران و انگلستان برقرار و يك عهدنامهء دوستى دائمى اين دو كشور منعقد سازد و در پايان سررابرت شرلى نيز ميخواهد تا در حضور چاكر از تهمتهائى كه نقد على بيك به او زده از خود دفاع نمايد .\r\nشاه بطوريكه از يك فرزند حقيقى ايران انتظار ميرفت جواب داد تركها مردمان ناچيزى هستند و وجود آنان براى ما چيزى بشمار نميآيد ، چنان كه در جنگهاى اخير پيروزىهاى ما بر ايشان اين قضيه را بثبوت رسانيد ، معهذا من ميل دارم هميشه پادشاهان عيسوى با يكديگر متفق و متحد باشند ، زيرا فتوحات دولت ترك در نتيجهء اختلاف و نفاق آنها باهم بوده است . چون ميل ندارم ابريشم ايران را از طريق عثمانى صادر كنم بنابراين حاضرم در ژانويهء هرسال ده هزار عدل ابريشم در بندر گمبرون بدولت انگليس تحويل و در برابر آن پارچهء انگليسى بگيريم . شاه ايران نسبت به سررابرت شرلى فوق العاده ملاطفت نمود و سپس جام شراب خود را بافتخار پادشاه انگلستان نوشيد .\r\nهنگاميكه شاه ايران جام خود را بلند كرد سفير دولت انگلستان كلاه خود را بلند كرده و شاه ايران نيز در مقابل عمامهء خود را از سر برداشت .\r\nالبته پذيرائى شاه از شرلى فوق العاده رضايت‌بخش بود ، ولى نتيجهء از اين مأموريت گرفته نشد ، زيرا سررابرت شرلى در اين مأموريت بنا باوامر جيمز پادشاه انگلستان بيشتر منافع شخصى خود را در نظر گرفته و بدين جهت عليه او تحريكاتى صورت گرفته قضايا به همين جا خاتمه يافت . درباريان ، سفير دولت انگلستان را فراموش كردند و ديگر\r\n\r\n","description":"","footnote":"","page_name":" 280 ","page_number":303},
  {"content":"\r\n\r\nبه آنان بار داده نشد و چون سفرا بقزوين رسيدند سردومور كاتون و سررابرت شرلى هردو مردند .\r\nسفارت « 1 » دوم مأمورين دولت انگليس بايران بدينسان پايان پذيرفت و فرستادهء پادشاه انگليس را در قبرستان ارامنه به خاك سپردند ، در حالى كه كشيش‌هاى ارمنى و عده‌اى از ارامنه با كمال ادب و احترام در مراسم تدفين شركت جستند .\r\nاگرچه اين مأموريت نيز تا حدى بشكست مقرون بود ولى بدون شك همين خود بر منافع و درجهء علاقهء دولت بريتانيا را نسبت بايران افزود و به همين لحاظ بود كه چندى بعد چارلز اول پادشاه انگلستان كه از علاقه‌مندان علم و دانش بشمار ميرفت از شركت هند شرقى خواست كه چند قطعه خطوط فارسى براى او بفرستد .\r\n\r\nسرمايه‌هاى انگليسى\r\nدر خاتمه بايد چند كلمه نيز از سرمايه‌هاى انگليسى از زمان سلطنت پادشاهان آخر صفوى در ايران ذكر كرده بموجب قراردادى كه با شاه صفى منعقد شده بود مقرر بود دولت انگلستان سالى 1500 ليره بعنوان پيشكشى بعلاوه معادل 60000 ليره بابت بهاى ابريشم بدولت ايران بپردازد ، از اين 60000 ليره يك ثلث آن وجه نقد و دو ثلث ديگر بجنس تحويل ميگرديد ، ولى دولت ايران در مقابل از همان روز اول از پرداخت قسمت عوارض گمركى بندرعباس كه قيد شده بود خوددارى مينمود . نسبت به اين مسئله متصل شكايت ميشده ولى ايرانيها كه تصور مينمودند انگليسها از اين معامله استفادهء هنگفتى مىبرند مسئله را جدى تلقى نميكردند ، تا اينكه كمپانى هند شرقى قديم و جديد در 1708 يكى شد و اين موضوع از ايجاد يك اصطكاك و تصادم داخلى جلوگيرى كرد و وضع شركت تا موقع حملهء افاغنه استوار و خوب بود .\r\n\r\n\r\n","description":"","footnote":"\r\n( 1 ) - سفارت اول در دورهء سلطنت ارغون در سال 1291 بود كه در فصل 57 كتاب بدان اشاره شد . ( مؤلف )\r\n","page_name":" 281 ","page_number":304},
  {"content":"\r\n\r\nاصفهان نصف جهان\r\n\r\nفصل شصت و پنجم معمارى و صنعت و هنر در دورهء سلسلهء صفوى\r\n\r\nاصفهان پايتخت سلسلهء صفوى\r\nقسمت اعظم شاهكارهاى معمارى پادشاهان صفوى در شهر اصفهان يافت مىشود و بدين لحاظ ما در اينجا به توصيف شهر اصفهان و بناهاى عمده‌اى كه خود نگارنده ديده است ميپردازيم « 1 » اصفهان را در واقع ميتوان شهر طلائى صنايع زيباى ايران در قرون وسطى ناميد . اين شهر هنوز زيبائى خود را از دست نداده و تا بامروز بمنزلهء شهر نمونه‌اى از هنرهاى زيباى ايران بشمار ميرود . مگر در قسمت شمال ايران كه در اينجا خانه‌هاى مطابق سليقه و طرح و نقشهء روسها از طرف فرزندان مقلد ايران اختيار شده است .\r\nميدان شاه اصفهان در سمت چپ يا ساحل شمالى زاينده‌رود روى قطعه زمينى هموار و حاصلخيز واقع و حداكثر جمعيت آن در دورهء منتها ترقى اين شهر سيصد هزار نفر ميرسيده است . در وسط شهر اصفهان ميدان شاه مىباشد . دو طرف اين ميدان را يك رشته عمارات دو طبقه فراگرفته . هربرت ميگويد « ميدان شاه فضادارترين و دلگشاترين ،\r\n\r\n\r\n","description":"","footnote":"\r\n( 1 ) - من علاوه بر يادداشتهاى شخصى خودم در اينقسمت به كتابهاى زير مراجعه كرده‌ام : كتاب « ايران » لرد كرزن ، « آثار تاريخى ايران جديد » تأليف كوست  ( Coste )  همچنين از دائرة المعارف مذهب و اخلاق جيمز هستيتك  ( James Hastings )  استفاده نموده‌ام . ( مؤلف )\r\n","page_name":" 282 ","page_number":305},
  {"content":"\r\n\r\nمسجد شاه اصفهان\r\n\r\n","description":"","footnote":"","page_name":" 283 ","page_number":306},
  {"content":"\r\n\r\nفرح‌افزاترين و دلكش‌ترين بازارهاى روى زمين است » طول اين ميدان 560 يا رد و عرض 174 يا رد و چون اينجا ميدان چوگان‌بازى سلطنتى بوده است ارقام فوق تا حدى جالب توجه « 1 » مىباشد . چوگان‌بازى در اين عصر ، عصرى كه ما حالا صحبت ميداريم بيش از هرزمان و موقعى معمول بوده و شاردن و شرلى هردو مسابقه‌هاى چوگان‌بازى را در نوشتجات خود شرح داده‌اند « 2 » . دروازهاى سنگ مرمر كه مخصوص چوگان‌بازى مىباشد هنوز در اين ميدان پابرجاست و چند سال قبل هنگامىكه در اصفهان بودم يك روز صبح زود بميدان رفته يك گوى از وسط دروازه‌ها بيرون كردم . شايد تا آن روز بيش از دو قرن بود كه اين دروازه‌ها رنگ گوى نديده بودند . من آن روز اين عمل را بپاس احترام گذشتهء مجلل ايران انجام دادم و كشور تاريخى ايران را براى چنين بازى بىنظيرى در دل خود ستودم .\r\n\r\nمسجد شاه\r\nمشرف بميدان مزبور بناى متوازى الاضلاع مجلل مسجد شاه واقع است كه يكى از زيباترين نمونهء موجود معمارى ايران مىباشد . كرزن شرحى كه با قلم استادانه نوشته است ما عين آن را در پائين نقل ميكنيم :\r\n« در انتهاى ميدان طاقى بلند كه بر روى دهليزى بنا شده و سقفش با مقرنس و كاشىهاى مينادار و آيات قرآنى مزين و در دو طرفش دو منارهء بلند كه روى بدنهء آن همان تزيينات به شكل مارپيچ به كار رفته است برپاست . اينجا از يك هشتى يا دالانى كه در وسط آن سنگ آب بزرگى از سنگ سماق به كار رفته داخل صحن مسجد ميشويم ، در اين هنگام طرز ويژهء معمارى و ساختمان مخصوص مسجد كه از بيرون نيز پيداست كاملا نمايان مىشود . چون ميدان تقريبا بموازات محور جنوب و شمال ساخته شده معمار مجبور بوده است محور عمارت مسجد را منحرف نموده و به طرف جنوب شرقى تمايل دهد تا محراب مسجد درست محاذى قبله و خانهء خدا واقع باشد . سليقهء معمار\r\n\r\n\r\n","description":"","footnote":"\r\n( 1 ) - مساحت ميدان چوگان‌بازى امروز 300 يا رد در 200 يا رد مىباشد . مؤلف\r\n( 2 ) - رجوع كنيد به « ده هزار ميل » صفحهء 242 ، در آنجا شرح مسافرت اين مسافرين ذكر شده - است . ( مؤلف )\r\n","page_name":" 284 ","page_number":307},
  {"content":"\r\n\r\nمجلس ضيافت شاه طهماسب بافتخار عبد المجيد ازبك ، از يك نقاشى روى ديوار چهل ستون برداشته شده است\r\n\r\n","description":"","footnote":"","page_name":" 285 ","page_number":308},
  {"content":"\r\n\r\nاين منظور را چنان خوب انجام داده است كه بسادگى و عظمت بنا ميافزايد . صحن مسجد با سنگهاى مرمر مفروش و در وسط آن حوضى بزرگ براى وضو ساخته شده است در هرچهار ضلع صحن غرفه‌هاى دو طبقه ساخته شده است كه بر بدنهء آنها هيچگونه زينتى جز آيات قرآن كه به خط كوفى روى زمينهء آبى با خط سفيد نگاشته شده نيست .\r\nاين غرفه‌ها مخصوص مدرسين و طلاب و خدام مسجد است . در دو طرف غربى و شرقى صحن ايوان و طاق بزرگ كاشى است كه به محوطهء مسقف كه روى آن گنبدى است انتها مىپذيرد . در سمت مقابل دهليز ورودى ايوان ديگرى است كه دو منارهء بلند در دو طرف آن قرار گرفته و قسمت مخصوص مسجد و گنبد بزرگ آن را تشكيل ميدهد . جدار خارجى گنبد كه با كاشىهاى نيلىرنگ و اسليمىهاى سبز روى زمينهء لاجوردى مزين - است يكى از مناظر زيبا و مهم اين شهر را تشكيل ميدهد . در دو طرف مقصورهء مسجد صحنهاى ديگرى است كه هريك داراى حوض و طاق‌نماست و روزهاى جمعه براى مردم باز است . طرز تزيين اين بناى بسيار مجلل و عالى كه هرچند مانند ساير آثار هنرى ايرانى رو بويرانى و خرابى ميرود هنوز يكى از نمونه‌هاى بسيار عللى و برجستهء سليقه و ذوق پادشاهان صفوى ايران است .\r\n\r\nعلى قاپى يا عالى قاپو\r\nدر طرف مشرق ميدان شاه عالى قاپو ( دروازهء بزرگى ) قرار دارد كه آن مدخل قصر سلطنتى بوده است . اين بنا عبارت از يك طاق‌نماى بزرگى است كه روى آن يك تالار بزرگ بر روى ستونهاى چوبى قرار گرفته و يكى از نمونه‌هاى خاص معمارى عصر صفوى است . در اين تالار پادشاهان صفوى با لباس تمام رسمى سلطنتى روز عيد نوروز را بارعام ميدادند . شاردن ميگويد « اين تالار زيباترين تالارى است در نوع خود كه من در تمام دنيا ديده‌ام » و از همين عمارت بود كه شاه صفوى مسابقه‌هاى چوگان‌بازى ، اسب‌سوارى ، و جنگ حيوانات وحشى را در حضور هزاران رعاياى خود تماشا ميكرد .\r\n\r\nچهل ستون\r\nعلى قاپو به باغهاى وسيعى هدايت مىكند كه در آن كاخ‌هاى متعددى قرار داشته و مهمتر از همه كاخ چهل ستون\r\n\r\n","description":"","footnote":"","page_name":" 286 ","page_number":309},
  {"content":"\r\n\r\nاست . « 1 » اين تختگاه مجلل با بام آن از تنهء درختان عظيم چنار بنا شده و بر بيست ستون ساخته شدهء از همان درخت يعنى درخت چنار نگاهداشته‌اند . اطراف اين ايوان سابقا از سنگ مرمر سفيد پوشيده شده بود و روى آن آئينه‌كارى كرده بودند . جايگاه واقعى سرير سلطنت در عقب اين ايوان واقع شده و از آنجا به شاه‌نشينى تكيه‌گاه سرير راه داشت در هرطرف اطاقهاى كوچكى براى وزيران و كار آنها تعبيه شده بود و پشت سر كه در تمام طول ساختمان امتداد دارد ، راهرو و يا غلام گردش درازى با سه تابلو نقاشى روغنى بسيار بزرگ و نفيس در هرطرف آن وجود دارد كه هرسه‌تاى آنها در اين كتاب گراور شده است . لردكرزن شرحى كه در اين باب نوشته ما آن را ذيلا نقل ميكنيم :\r\n« اين تابلوها دورهء مجلل سلطنت شاه عباس و اسلاف و اخلاف او را در نظر ما مجسم ميسازد . در اين تابلوها شاه ايران در حال جنگ و يا در مجلس بزم با پيالهء شراب مشاهده مىشود ، سبيلهاى بلند و ضخيم ، چانه‌هاى صاف و عمامه‌هاى كه در اين تابلوها به نظر ميرسد نمايندهء يكنوع آرايشى است كه مدتهاست از مد افتاده و منسوخ گرديده است ، سلاح و لباس جنگجويان ، آلات طرب مطربان و حركات رقاصه‌ها درهاى بستهء گذشته را به روى ما باز و تاريخ روزگار پيشين را در پيش چشم بيننده مصور مينمايند و گوئى بىاختيار هربيننده‌اى خود در اين مجالس پرشور و مجلل بزم و رزم پادشاهان صفوى شريك و سهيم است » كروزينسكى « 2 » ميگويد عمارت اوليهء چهل ستون طعمهء حريق شده و اين بناى فعلى را دوباره شاه سلطان حسين بجاى آن ساخته است .\r\n\r\nچهارباغ\r\nاينها بودند كاخهاى عمدهء قسمت مركزى اين شهر و اينك از ابنيهء مزبور گذشته بچهارباغ ميرسيم ، ( ميگويند چهار تاكستان در اين محل بوده كه بامر شاه عباس خيابان‌بندى گشته و چهارباغ ناميده شد ) و آن\r\n\r\n\r\n","description":"","footnote":"\r\n( 1 ) - از عدد « چهل » در اينجا معنى ظاهرى مراد نيست ( و معمولا بايد از اغراق‌هاى شايع در زبان فارسى باشد ) و نظير آن يكى عمارت تخت جمشيد است كه آن را « چهل‌ستون » هم گفته‌اند . ( مؤلف )\r\n( 2 ) -  Krusinski \r\n","page_name":" 287 ","page_number":310},
  {"content":"\r\n\r\nچهل‌ستون\r\n\r\n","description":"","footnote":"","page_name":" 288 ","page_number":311},
  {"content":"\r\n\r\nداراى چهار خيابان باشكوه كه پهناى آن يكصد و پنجاه پا و حاشيه‌هاى آن را مخصوصا درختان چنار مشرق فراگرفته است . آب از مجراها و جدولهاى سنگى عبور ميكرده و در حوضهاى قشنگى كه سر چهار راهها ( محل تقاطع جاده‌ها ) تعبيه شده بود جمع ميشده - است ، اطراف خيابانها سردرهاى كاشىكارى باغهاى اشراف و درباريان قرار داشت .\r\nدكتر فرير « 1 » در كتاب « هند شرقى و ايران » ميگويد « تمام عظمت اصفهان را در واقع ميتوان در چهارباغ مشاهده كرد . در اينجا بزرگان و اعيان شهر به هواخورى مشغول و هريك با اتباع و هواخواهان خود آهسته‌آهسته قدم زده پيوسته كوشش دارند تا در جاه و جلال و سخاوت و عظمت بر ديگران سبقت گيرند . فضاى باغ را درختان سرسبز و گلهاى معطر ، چشمه‌ها و جويبارها فراگرفته دل‌وجان هررهگذر و تماشاچى را زنده ميسازد ، در دو طرف حوض‌ها قصرهاى تابستانى با تمام لوازم تفريح و زيبائى ساخته شده است .\r\n\r\nمدرسهء شاه سلطان حسين\r\nدر كنار چهارباغ مدرسهء مجلل شاه سلطان حسين واقع است كه ديدنش نگارنده را سخت مفتون ساخت . سردر مدرسه داراى يك طاق مقرنس و كاشىكارى بسيار زيبا ( بشكل‌شان عسل ) و اين سردر بوسيلهء يك دالان يا سرپوشيده‌اى بصحن بزرگ مدرسه متصل ميگردد . كاشىكارى داخل عمارت بسيار نفيس و قشنگ و در بعضى قسمت‌ها بر روى زمينهء سنگ مرمر قدرى برجسته نمودار مىباشد ، رنگ‌آميزى و نقاشىهاى مدرسه فوق العاده دلكش و منظرهء آب ، گل‌ها و سايه مخصوصا بر زيبائى بنا مىافزايد « 2 » « كست » اين مدرسه را خيلى خوب تشريح نموده و چنانچه درخور آن بوده است آن را توصيف كرده است .\r\n\r\nپل الله وردى خان\r\nخيابان باشكوه چهارباغ از يكطرف به پل الله ورديخان كشيده مىشود كه با اينكه حاليه روى بويرانى نهاده معهذا از پل‌هاى\r\n\r\n\r\n","description":"","footnote":"\r\n( 1 ) -  Freer \r\n( 2 ) - ولى بطوريكه لرد كرزن در كتاب خود مينويسد با كمال تأسف قسمتى از دالان اين دانشكدهء مذهبى اخيرا اصطبل غلامان ظل السلطان شده بود . ( مترجم )\r\n","page_name":" 289 ","page_number":312},
  {"content":"\r\n\r\nمدرسهء شاه سلطان حسين در اصفهان\r\n\r\n","description":"","footnote":"","page_name":" 290 ","page_number":313},
  {"content":"\r\n\r\nدرجهء اول عالم بشمار ميآيد ، اينجا از يك شاهراه سنگ‌فرش شده وارد مدخل عمومى پل ميشوند ، شكل فوق العاده و شگفت‌آور اين پل كه 388 يا رد طول آنست مقابل يك جادهء سنگ‌فرش شدهء سى پا عرض بدينقرار است كه در آن سه معبر در سه سطح مختلف تعبيه شده كه يكى از آنها راه معمولى روى پل است كه در دو طرف آن طاق‌نماهاى سرپوشيده ساخته‌اند . طاق‌نماها از طرفى برودخانه و از طرفى به همين جاده مشرف ميباشند ، در بالا و پائين اين طاق‌نماها هركدام يك پياده‌روهائى است كه با پله‌كانها به اين راه اصلى وصل مىشود و در كنار سطح رودخانه معبر ديگرى است كه به طول رودخانه امتداد مييابد . تنها انتقاد مخالفى كه براى ساختمان اين پل مىشود كرد و آن از تصوير هم نمايانست آنكه پل مزبور در مقابل جريان ضعيف و باريك زنده رود در بيشتر فصول سال بيش از اندازه جنبهء ظرافت دارد ! !\r\n\r\nكاشىها\r\nعمل كاشىكارى ساختمانها در دورهء صفويه به منتهادرجهء ترقى رسيد و كاشىكارى پل زنده‌رود موضوع مناسبى است كه بايد راجع بمحصول كوره‌هاى مشهور ايران در آن باب چند تذكرى به عمل آورد . كوره‌پزى يا فن سفال‌سازى در معمارى هخامنشىها محققا نقش مهمى بازى كرده و تصوير تيراندازان شوش كه در فصل پانزدهم همين كتاب ذكر آن گذشت بهترين نمونهء كاشىكارى آن عصر مىباشد . در عصر اسلامى نيز اشياء و ظروف سفالى لعاب‌دار ايران نخستين نمونهء ظروف باستانى بوده است و آنچه ديده مىشود معلوم ميگردد كه از آن اقتباس شده است و نمونهء آن بطور كلى در فسطاط يا قاهرهء قديم ديده مىشود مربوط بقرن دهم مىباشد .\r\nكاشيهاى ديگرى از همين عصر در سلطان‌آباد كشف شده است ، قديمترين نمونهء آن كه در ايران پيدا شده يك ستارهء هشت گوش مىباشد كه بسال 515 ه ( 1137 ) منتسب - است ، دورهء طلائى كاشىكارى ايران قرن دوازدهم و سيزدهم بوده و كاشىهاى ظريفى كه از اين عصر پيدا شده به خوبى مىرساند كه آنها را براى سلاطين و درباريان ساخته‌اند .\r\nكاشىهاى اين عصر بقدرى زيبا و ظريف است كه بدون اغراق آنها را ميتوان بهترين وسيلهء تزيين و زيبائى معمارى ناميد ، چيزىكه بيشتر باعث اهميت اين صنعت گرديده\r\n\r\n","description":"","footnote":"","page_name":" 291 ","page_number":314},
  {"content":"\r\n\r\nپل اللّه وردى خان\r\n\r\n","description":"","footnote":"","page_name":" 292 ","page_number":315},
  {"content":"\r\n\r\nآنست كه صنعت كاشى اكنون از صفحهء تاريخ محو شده و آن را فقط ميتوان يك صنعت باستانى و مرده ناميد . طرز تهيهء كاشى آنست كه خمير و گل را بلعاب‌هاى الوان كاشى اندوده و آن را در كوره گذاشته مىپختند ، در بعضى موارد روى كاشى پخته مجددا لعابهاى مخلوط به مس ، طلا ، نقره يا ساير فلزات ماليده آن را دوباره در كوره ميگذاشتند . از لعابهاى فلزى رنگهاى زعفرانى ، طلائى ، فيروزه‌اى و قهوه‌اى بر روى كاشى نقش مىبست .\r\nآنچه مسلم شده تاكنون نتوانسته‌اند كاشىهاى زيباى ايران را تهيه و تقليد نمايند .\r\nبهترين نمونهء كاشى كه خود نگارنده دارد قطعه‌ايست به طول 24 2 / 1 18 اينج ، متن اين كاشى قهوه‌اى و در روى آن حروف آبى فيروزه بارتفاع 8 / 3 اينج و بعرض يك اينج و همچنين شاخ و برگهائى برجسته نمودار است . اگرچه قطعه‌هاى كاشيهاى شكسته را مكرر براى نگارنده ميآوردند ولى متأسفانه جور كردن و درست كردن يكقطعهء كامل از آنها مشكل بود ولى همان خورده كاشيها هم به همان حال زيبا و قشنگ بود .\r\nكاشيهاى بدون لعاب دورهء تيمورى و صفوى نيز در نهايت زيبائى و ظرافت ساخته شده است . در رنگ‌آميزى كاشى هررنگى استعمال مىشود ولى رويهمرفته طرز تعبيهء كاشى و رنگ‌آميزى بقدرى زيبا و ظريف است كه نقش هرگوشهء طاق و ايوان در جلوى آسمان شفاف ايران هربيننده را خيره ميسازد . اينكه صنعت كاشى چگونه شروع شده و تا چه اندازه تحت تأثير صنايع ساير ملل قرار گرفته قابل مطالعه مىباشد . شكى نيست كه كاشىسازى ايران تا اندازه‌اى اقتباس از صنايع چينى است كه بوسيلهء استادان مغولى بايران آمده است . علاوه بر كاشىسازى نقاشى چينى نيز در نقاشى ايرانى تأثير نموده ولى با اين حال بايد دانست هميشه صنايع ايران جنبهء اصيليت و امتياز خود را در رنگ ، شكل و نقش حفظ نموده است .\r\n\r\nظروف\r\nاستادان و صنعتگران ايرانى در ساختن ظروف نيز بمنتهادرجه استادى و مهارت رسيده‌اند . در ظرف چندين سال اخير مقدار زيادى ظروف قديم در حوالى تهران بدست آمده است ، بعضى نمونه‌هاى آن داراى رنگ‌آميزىهاى ظريف مانند مينياتوركاريست و همچنين مجسمه‌هاى كوچك انسانى\r\n\r\n","description":"","footnote":"","page_name":" 293 ","page_number":316},
  {"content":"\r\n\r\nكه بر روى تخت يا بالاى اسب نشسته‌اند . زمينهء اين ظروف اغلب سفيد و نقش‌هاى آن طلائى است . بعضى نمونه‌هاى آن نيز داراى زمينهء سفيد يا كم‌رنگ و نقوش شفاف و لعابى و برخى ديگر داراى متن آبى و رنگ‌آميزى سياه است . روى يكى از اين ظروف تاريخ 619 هجرى ( 1222 م ) ثبت شده است ، حتى در قرون بعد و همچنين ظروف سفالى جديد ايران كه داراى متن سفيد ( كرم ) و گلهاى رنگين مىباشد درخور مطالعه و داراى جنبهء فنى و زيبائى است .\r\n\r\nقالى\r\nقالى ايران يكى از مسائل قابل ملاحظه و اگرچه تاكنون كتابها در اين زمينه نوشته شده ولى باز در اطراف آن مىتوان بيش از اين قلمفرسائى كرد ، زيرا هنوز مجموعهء كاملى در اين موضوع منتشر نگرديده - است . قالى از خيلى قديم در ايران معمول و برخى آن را از سه هزار سال قبل از ميلاد نيز دانسته‌اند . سرجرج بردود « 1 » معتقد است صنعت قالى در اصول فنى و مواد صنعتى آن از روز اول تاكنون در ايران تغييرى نكرده است ، ولى با اينحال بايد دانست كه ورود اسلام بايران در نقش قالى تأثير مهمى داشته و آن را ميتوان به دو قسمت متمايز تقسيم نمود :\r\nالف - نقش‌هاى مخصوص فكر و ذوق اهل تشيّع كه عبارت از نقوش حيوانات ، گلها و شكوفه‌ها ، درختان ، مارپيچ ، بوتهء جقه ، اسليمى كه در بعضى موارد متضمن خطوط و نوشته‌هائى نيز مىباشد .\r\nب - نقوش مخصوص فكر خشك اهل تسنن كه عبارت از اشكال هندسى و كثير الاضلاع مىباشد ، مانند نقش « بازوبند « 2 » » قالى تركمنى . پيشرفت حيرت‌انگيز ايران در كشيدن صورت انواع گلها ، اشكال هندسى ، نقوش درهم عربى ما را مديون خود ساخته ، چنان كه بسيارى از نقوش پرده‌ها ، كاغذهاى ديوارى ( نقشه‌دار ) ، قاليها و بعضى\r\n\r\n\r\n","description":"","footnote":"\r\n( 1 ) -  Sir Ceorge Birdwood \r\n( 2 ) - بازوبند عبارتست از يك قوطى كوچك فلزى كه قرآن را در آن جاى داده براى حفظ از اجنه و شياطين بر بازو مىبندند . ( مؤلف )\r\n","page_name":" 294 ","page_number":317},
  {"content":"\r\n\r\nديگر از اشياء كارخانه‌هاى امروز انگلستان از نقوش قاليهاى ايرانى اقتباس شده است .\r\nبردوود ميگويد « نقش‌ونگار جديدى كه اكنون به شكل درخت زندگانى ، يا غنچه و گل و يا خانه‌هاى چهارگوشه باب شده هريك نمونه‌هاى معمولى را طى مىكند و با اينكه نقش‌ها قدرى آزاد و ديگرگون شده و شكل طبيعىترى به خود گرفته است هنوز هم نقوش سبك ايتاليائى در قاليهاى شاه عباسى ايران متداول مىباشد . »\r\nدر دورهء سلطنت ساسانى قاليهاى معروف به سوسن گرد در مغرب زمين شهرت و اهميت مخصوصى داشت و موقعى كه سعد وقاص شهر تيسفون را تصرف كرد در ميان غنائم آن يك تخته از اين نوع قالى از ابريشم خالص به طول 60 ذراع بدست اعراب افتاد .\r\nزمينهء اين قالى نقش فردوس برين بود . متن آن زرى اصل ، جويهاى آب بوسيله بلور ، برگهاى درختان با ابريشم و شكوفه‌ها با سنگهاى قيمتى منقوش و مجسم شده بود .\r\nداستان اين قالى عجيب كه شايد چندين نمونه از آن بافته شده بود از خاطرها محو نگرديده و برخى ميگويند يك تخته از اين قالى را براى شاه عباس نيز بافته‌اند .\r\nجنس اين قالى از پشم و دو جوى آب يكى طولى و ديگرى عرضى اين قالى را به چهار قسمت تقسيم مىكند . خانم ويلير استوارت دربارهء آن مىنويسد : « طول جويهاى آب كه نقش مبرزّ اين قالى مىباشد نامتساوى . اما رويهمرفته شكل آنها تصوير صليب كامل باستانى را مجسم ميسازد . نقش وسط قالى شبيه يك حوض كوچكى است فواره‌دار كه چهار پرنده در آن شنا ميكنند . شكل اين پرنده‌ها تركيب عجيبى است از قو و طاوس شاهانه . اين قالى خيابانهاى معمول قديم از سرو و درختان ميوهء شكوفه‌دار را با پرنده‌گان خيالى آنها جفت‌جفت كه نوكهاى خود را روبهم گرفته‌اند نشان ميدهد و در حاشيهء قالى جويهاى آب و گل و لاله نمايان است . چهار درخت چنار در چهارگوشهء زمينهء آن قرار دارد كه در واقع چهار خيابان را مجسم ميسازد . مربع‌هاى اطراف حوض مركزى را نيز درختان فراگرفته‌اند « 1 » . در اينجا لازم است دربارهء قالى معروف مقبرهء اردبيل كه بنا به كتيبهء متن آن در سال 946 هجرى ( 1540 ) در دورهء سلطنت شاه طهماسب صفوى بافته شده\r\n\r\n\r\n","description":"","footnote":"\r\n( 1 ) - « باغهاى مغول كبير » صفحهء 149 . تأليف ث . م . ويليراستوارت  ( C . m . Villier Stvart )  كه آن از كتابهاى ذيقيمت بشمار ميآيد . ( مؤلف )\r\n","page_name":" 295 ","page_number":318},
  {"content":"\r\n\r\nاشاره كرد . اين قالى را ميهن‌پرستى دولت انگليس سبب گرديد كه آن را براى ملت بخرد و امروز آن يكى از ذخائر نفيس موزهء ويكتوريا و آلبرت مىباشد . زمينهء اين قالى آبى تيره رنگ ؛ بوته‌هاى آن زرد و گلها و حاشيهء آن قرمز است . از اطراف مداليونهاى مركزى ( ترنج بزرگ ميانه ) چراغهائى آويزان و نقش‌ونگار و گل و بته‌ها و ابرهاى معلق آن بقدرى زيبا است كه راستى اين قالى بيشتر شباهت بيك تابلوى نقاشى دارد . در ضمن بايد در نظر داشت كه قسمت ابر معلق از صنايع چينى اقتباس شده است . تاريخ بافت قالى كه روى آن ثبت شده است قديمترين تاريخ مىباشد و اندازهء آن 34 پا و 6 اينج در 17 پا و 6 اينج از حدود قاليهاى معمولى بيشتر است و بدون شك اين قالى بهترين نمونهء صنعت قالى ايران در منتهاى دورهء كمال و عظمت آن مىباشد .\r\nيكى از مدارك مثبت ذوق و هوش اختراع ايرانى در قالىبافى تنوع نقش‌ونگار قالى است . هرايل كوچ‌نشينى در قالىبافى نمونهء خاصى دارد ، ولى بين نقشهاى روشن نشاطآور قالىهاى كرمان كه نمونهء تمايلات روح تشيّع است با قاليهاى تيره‌رنگ دستكار تركمن‌هاى سنى فرق و تفاوت محسوسى وجود دارد و درعين‌حال قالىهاى تركمن‌هاى سنى جامد از حيث رنگ‌آميزى بىاندازه عالى است و هر دوى اين نوع قاليها براى كسى كه آنها را جمع مىكند گنجينهء گران‌بهائى است . بعلاوه نمونه‌هاى عالى گليم و جاجيم ايران از كردستان در مغرب تا خراسان در مشرق به حد وافر يافت مىشود . شايد اين نكته قابل ذكر باشد كه بىترتيبى و بيقاعدگى در رنگ‌آميزى و طرح و نقشه براى جلوگيرى از چشم‌زخم مىباشد و حيوانات و گلها هريك اشاره به معناى خاصى است . از جمله « درخت زندگانى » از زمان سومريها تا زمان حاضر باقى مانده - است . حتى نقش مخصوصى را كه آن را « مهر چنى » ميگويند در حاشيه‌هاى قالىهاى تركمن هنوز ديده مىشود .\r\nعلاوه بر صنعت قالى نمدمالى نيز بين عشائر ايران مرسوم است . بهترين نمدها نمد زرد كرمان است كه چون از قالى سبكتر است براى مسافرت بسيار مناسب مىباشد .\r\n\r\n","description":"","footnote":"","page_name":" 296 ","page_number":319},
  {"content":"\r\n\r\nنمدهاى ضخيم ايران را براى زين اسب به كار مىبرند . نمد ايران صادر نميشود .\r\nشال‌هاى قلاب‌دوزى ايران در خاور زمين داراى اهميت بسزائى است .\r\nاروپائيان معمولا سوزن‌دوزيهاى پركار را دوست دارند . ماركوپولو مينويسد :\r\n« خانم‌هاى ايرانى و دخترها روى پارچه‌هاى ابريشمى سوزن‌دوزيهاى زيبا با نقوش حيوانات ، گلها و درختان به نمونه‌هاى مختلف تهيه ميكنند . پيش‌بخاريها ، رولحاف ، رومتكائىهاى دست‌دوخت كه در منازل اشراف ديده مىشود از عجائب صنعت دست‌دوزى محسوب ميگردد . »\r\nديگر از صنايع ظريفه زريهاى گلدار و مخمل‌هاى قديم كاشان است كه بسيار قشنگ و زيباست و راستى جاى تأسف است كه بانوان ايران صنايع زيباى وطن خود را تحقير ميكنند و صنايع ناچيز اروپائى را ترجيح ميدهند . بايد دانست كه منسوجات ايران چه از حيث نمونه و چه از حيث مرغوبى جنس عاليتر بوده است . در ميان منسوجات قديم ايران از قلمكارهاى باسمه‌اى اصفهان تا پارچه‌هاى روى زين قلاب‌دوزى رشت كمتر پارچه‌اى يافت مىشود كه در نظر كارشناسان امريكائى و اروپائى ارزش عالى نداشته باشد . حتى در قرون وسطى نيز اجناس و رنگهاى ايران شهرت مخصوصى داشته و پارچهء آبى كم‌رنگ را به زبان انگليسى « پرس « 1 » » گويند .\r\n\r\nنقاشى\r\nاگرچه مطابق شريعت اسلام كشيدن صورت انسانى ممنوع است .\r\nولى خوشبختانه اين حكم در عمل استثناء پيدا كرده و در نقاشيهائى كه در دمشق ، بغداد ، قاهره بدست آمده صورت انسانى مشاهده شده است . هرچند قسمت عمدهء آثار صنعتى اين عصر از بين رفته ولى با اين صورت موسل « 2 » جهانگرد اطريشى نقاشيهائى از قرن هشتم در وادى شام كشف كرده است . بزرگترين تابلوئى كه از اين عصر بدست آمده تابلوئى است كه در آن امپراطور بيزانت ، خليفه و خسرو ديده ميشوند .\r\nدر سامره نيز تابلوهائى از قرن نهم بدست آمده است . نقاشىهاى آب‌رنگى ( روى\r\n\r\n\r\n","description":"","footnote":"\r\n( 1 ) -  Perse . \r\n( 2 ) -  Musil . \r\n","page_name":" 297 ","page_number":320},
  {"content":"\r\n\r\nگچ ) كه استين « 1 » درختن كشف كرده نيز قابل ملاحظه مىباشد « 2 » .\r\nاز قديمترين نقاشيهاى مينياتور ايران يكقطعه نقاشى مدرسهء عباسيان بغداد است ، كه متعلق بسال 1222 ميلادى مىباشد . اين نقاشى به خوبى درجهء نفوذ هنرهاى زيباى روم شرقى را در فنون ايران نشان ميدهد . قتل‌عام بغداد در سال 1258 ميلادى بدست هولاكو خان بصنايع عرب كه آن برپايهء قديم استوار بود ضربت مهلكى وارد ساخت و درعين‌حال صنايع ايران را بوجود آورد . مكتب جديد اين صنايع تركستان بود و در همين‌جا بود كه استادانى كه شاگرد هنرآموزان چينى بوده تجمع داشتند ، در مينياتورها كه بعدا در سراسر ايران بطور مدل معمول گرديد مناظر و مرايا چينى است و تماما از نقاشيهاى چينى اقتباس شده . تصاوير نيز چينىهائى هستند كه به لباس مغولى كه تمام آن زردوزى شده ملبس ميباشند . صورت‌ها همه گرد ، متبسم و بچه‌گانه‌اند .\r\nاين هنر در اواخر قرن چهاردهم كه تيمور ايران را گرفت به منتها درجهء ترقى رسيده بود . ميان نقشه و رنگ تعادل كاملى هست . نقاش منظره را طورى ميسازد كه در برابر چشم آرى فقط در برابر چشم ، مجسم گردد . بعبارت اخرى تصوير اصولا روح ندارد و مهارت و استادى نقاش در آنست كه با جور كردن يكعده الوان مختلف تصوير يا منظره‌اى را جلو چشم مرتسم سازد . حاشيهء مينياتور معمولا اشعارى است كه آنها نيز با متن تصوير جور و متناسب و گوئى جزو نقاشى است . نقاش ايران معمولا خطاط ماهرى نيز مىباشد و كمتر قومى در جهان در صنعت خط تا اين اندازه مهارت دارند . نقص اين صنعت آنست كه صورتها با اينكه بتدريج از حالت خشكى خارج شده و به نظر نرم و ملايم ميآيند ولى هرگز حالت آنها از داستان منظره حكايت نميكند . استاد ايرانى طبيعت را هرگز براى جمال طبيعى در منظره نمىآورد بلكه آن را وسيله‌اى براى تشريح موضوع و تهيهء يك زمينه جور و تعبيه مينمايد .\r\n\r\n\r\n","description":"","footnote":"\r\n( 1 ) -  Stein \r\n( 2 ) - من بكتاب نقاشى مينياتورى و نقاشان ايران و غيره تاليف دكتر مارتين و نيز بكتاب هنرهاى زيباى ايران تأليف گايت مراجعه كرده‌ام و از آقاى دكتر ديتز استاد دانشگاه وين براى شرحى كه راجع باكتشاف موسل نوشته و در دسترس ما گذاشته است بايد تشكر كنم . ( مؤلف )\r\n","page_name":" 298 ","page_number":321},
  {"content":"\r\n\r\nموضوعهاى نقاشى مينياتور معمولا محدود بداستانهاى معروف مانند ليلى و مجنون و خسرو شيرين مىباشد . در دورهء صفوى صورتهاى اروپائيان نيز در مينياتورها مشاهده مىشود ، داستانهاى مذهبى كمتر در مينياتورها ديده شده است .\r\nنقاش ايرانى معمولا مفردات را خوب ميكشد ولى از عهدهء جور كردن برنميآيد .\r\nمثلا كشيدن كالبد و صورت خالى كم‌اهميت‌تر از لوازم و چيزهاى فرعى مثل لباس ، اسلحه ، جواهر مىباشد و استاد ايرانى در كشيدن اين جزئيات بىنهايت به خود رنج ميدهد .\r\nرويهمرفته در صنعت مينياتور فن رنگ‌آميزى ايرانى بسيار خوب و نتيجهء فكر نقاش مطلوب و زيباست . اگرچه در بعضى موارد ممكن است در به دو امر به نظر بينندهء اروپائى زننده بيايد .\r\n\r\nفلزكارى\r\nاستعداد و روح نبوغ ايرانى نه‌تنها در كارهاى بافندگى و كاشى كارى است بلكه در فلزكارى نيز اين استعداد را به خوبى نشان داده‌اند . كارهاى فلزى ايرانيها در نوع ساخت و طرز ريزه‌كارى بىنظير و مخصوصا اسلحه و شمشير ايران شهرت و اهميت خاصى داشته است . ماركوپولو ميگويد « ايرانيها در ساختن اسبابهاى جنگ فوق العاده استادند . زين و برگ ، مهميز ، شمشير و كمان‌هاى ايران بسيار خوب ساخته شده است » ظروف مختلف از آبخورى كوچك ساده تا قدح - هاى بزرگ خانه‌هاى اعيان و اشراف داراى زيبائى و ظرافت مخصوص است . در صنايع كنونى ايران نقره‌كارى زنجان و خاتم‌كارى شيراز و قاشق‌هاى قلمزدهء آباده اهميت مخصوصى دارند .\r\nآنچه از مطالعهء صنايع ايران در موزهء « ويكتوريا و آلبرت » و ساير جاها مشاهده مىشود آنست كه ايرانيان اگرچه بسيارى از صنايع خود را از ديگران اقتباس نموده‌اند ، ولى هميشه روح نبوغ خود را حفظ كرده اقتباسات خود را به صورت و قالب ذوق و فكر ايرانى ريخته و درآورده‌اند و شك نيست كه با مرور زمان پيوسته آثار صنعتى ايران در مركز علم و هنر عالم روزبروز عزيزتر و گرانبهاتر خواهد گرديد .\r\n\r\n","description":"","footnote":"","page_name":" 299 ","page_number":322},
  {"content":"\r\n\r\nشاه سلطان حسين\r\n\r\nفصل شصت و ششم انحطاط و زوال سلسلهء صفوى\r\nيكى از معاونين ادارهء تشريفات سفير را هدايت مىكند و در صد قدمى در بزرگ قصر او را از اسب پياده كرده و با عجله بتالارى كه شاهنشاه در آنجا بوده برد ، آنوقت حاجب دست ويرا گرفته براى پابوسى شاه هدايتش نموده و ترتيب سلام بشرح زير است : « سفير را به چهار قدمى شهنشاه و در مقابل او مىبرند و در آنجا توقف نموده ويرا به زانو درميآورند و او بايد با تن و سر سه مرتبه به خاك افتد به ترتيبى كه پيشانيش به زمين تماس پيدا كند و بعد سفير از زمين بلند شده نامه‌اى كه براى شاه دارد بحاجب تسليم مىكند كه او بشاه تقديم نمايد و شاهنشاه هم نامه را بدون آنكه نگاه كند در پهلوى راست خود ميگذارد . آنوقت سفير را در محلى كه براى او معين شده مىبرند ، شاردن 3 - 212\r\n\r\nعلل زوال\r\nسلسله‌هاى خيلى كمى هستند كه به قدر صفويان بعد از مرگ شاه عباس با عمر طولانى و شهرت و نام زيسته باشند . مسئوليت تنزل و انحطاط جانشينان او را تا اندازه‌اى بايد متوجه پادشاه بزرگشان دانست زيرا كه او شاهزادگان را امر داد در اندرون تربيت شوند و در عوض اينكه آنها را بفنون جنگ و نبرد آشنا كند با خواجگان و زنان محشور ساخت در صورتى كه قبلا اينطور نبود و شاهزادگان را بآموختن فنون جنگى واميداشتند . به ظاهر اينطور معلوم مىشود كه با اين اقدام\r\n\r\n","description":"","footnote":"","page_name":" 300 ","page_number":323},
  {"content":"\r\n\r\nخود ميخواست از خطر احتمالى قتل بدست يكى از اعضاء مستعد و لايق فاميل خود مصون مانده باشد ولى در ضمن نفهميد و يا نخواست نتايج حتمى و غيرقابل احتراز رويهء جديد را بفهمد .\r\nبارى اين روش خيلى خوب بجريان افتاد و برطبق آن مبدا عمل شده بطوريكه در تمام قرن دومى كه اين سلسله در ايران بحكمرانى مشغول بود ديگر يك پادشاه قوى و توانائى وجود نداشت كه بر تخت سلطنت پيشينيان خود جلوس نمايد ، ولى با اين وصف چون مردم اين خاندان را گرامى شمرده و از آنها احترام مخصوص مينمودند حكمرانى و تسلط آنها را قبول داشته تا آنكه حس مردى ملت ايران فاسد گرديد ، آنوقت لازم شد كه ايران جريمهء سنگينى از خون و سرافكندگى به جهت غفلت و فراموشى از احتياطاتى كه بر اثر آنها فقط مملكت حفظ مىشود بپردازد .\r\n\r\nشاه صفى 1052 - 1038 هجرى ( 1642 - 1629 )\r\nشاه عباس در موقع مرگ دستور داد كه سام ميرزا فرزند صفى ميرزا بدبخت بجانشينى اعلام گردد . پادشاه جديد لقب شاه صفى گرفته و دوران سلطنت سيزده سالهء او يك فصل طويلى از كشت‌وكشتار بوده است . وى تمام شاهزادگان فاميل سلطنتى و حتى چند شاهزاده خانم را بقتل رسانيد و به اين هم اكتفا ننموده بدينسان اساس سلطنت خود را محكم ساخته سر فرصت و آزادانه تمام مشاورين و سرداران باوفاى پدربزرگش را بديار عدم فرستاد . در ميان قربانيان او يكى امام قلى خان فاتح هرمز بود تاورينه و اوليا ريوس و نيز شاردن كه ما اين اطلاعات را از آنها بدست آورده‌ايم مينويسند كه به امامقلى خان اطلاع دادند بدربار نرود ولى او كه بخدمات طولانى و صميميت و وفادارى خود اطمينان داشت فرمان شاه را اطاعت نموده بدربار رفت و در همانجا بقتل رسيد . فرزندان او نيز دچار سرنوشت ميشوم پدر شدند تا مبادا كه بزرگ شدند بفكر انتقام خون پدرشان افتند .\r\n\r\nسفارت هولستين 1637\r\nبطوريكه در فصل شصت و دوم ذكر نموديم كوشش‌هاى پيش‌قدمانهء جنكين سن براى تجارت با ايران از راه روسيه منتهى بعدم موفقيت گرديد . در قرن هيفدهم از يك مركز تازه ولى از همان راه ، كوششهاى جديدى\r\n\r\n","description":"","footnote":"","page_name":" 301 ","page_number":324},
  {"content":"\r\n\r\nبراى اجراى اين منظور به عمل آمد ، توضيح اينكه منسوجات ريشمى هولستين « 1 » قابل ملاحظه بود و چون ابريشم خام ايران جلب توجه بازرگانان آنجا را نمود دوك مصمم گشت بروكمان « 2 » يكى از بازرگانان هامبورك را كه نقشهء تجارت با ايران را كشيده بود بسفارت نزد شاه ايران روانه دارد .\r\nاين ميسيون با گراندوك مسكوى براى ترانزيت آزاد قراردادهاى بيفايده‌اى بسته و وقتىكه وارد ايران شدند ديدند كه مصارف و هزينهء حمل و نقل و حقوق گمركى ابريشم تمام منافع آن را از بين ميبرد . بروكمان چون نميخواست با دست خالى برگشته باشد براى بستن يك قرارداد اتحاد برعليه عثمانيها وارد مذاكره با ايران شد . شكست اين مرد در نقشه‌اش و اشتباه بزرگ او به قيمت جانش تمام شد و در كتاب اولئار « 3 » يوس ادام « 4 » كه منشى هيئت بود تمام اين مطالب ذكر شده است . نتايج منفى اين هيئت شايد داراى ارزش بود چه يكمرتبهء ديگر ثابت نمود كه بواسطهء طرق ارتباطيهء خراب و خطرناك و نيز بعد مسافت اين تجارت سود نخواهد كرد .\r\n\r\nازبكان\r\nدرست در آخر قرن شانزدهم تغييراتى در سلسلهء ازبكها رخداده و هنگامىكه روسها بر خانات حاجى طرخان استيلا يافتند حكمران آنجا به بخارا پناه برد و اسكندر آخرين فرمانرواى سلسلهء شيبانى آنجا از او بگرمى پذيرائى نمود . جانى خان فرزند امير پناهنده با دختر اسكندر ازدواج كرد و بعد از قتل اسكندر سلطنت بوى پيشنهاد شده و او هم آن را به پسر خود واگذاشت كه سلسلهء حاجى طرخان را تأسيس نمود كه آن تا آخر سدهء هيجدهم دوام داشت . روابط بخارا با ايران تغييرى ننمود . ازبكها با كم‌وبيش موفقيت‌هائى هنوز بخراسان حمله مينمودند .\r\nدر سال 1017 ه ( 1608 ) پادشاه بزرگى بنام امامقلى ظاهر شد و سلطنت آنجا را تصاحب نمود و در مدت سلطنت سى و هشت سالهء او بخارا قسمتى از ثروت و كاميابى\r\n\r\n\r\n","description":"","footnote":"\r\n( 1 ) -  Holstein . \r\n( 2 ) -  Brucman \r\n( 3 ) -  Relation de Voyoge . Paris , 1639 \r\n( 4 ) -  Adam \r\n","page_name":" 302 ","page_number":325},
  {"content":"\r\n\r\nگذشتهء خود را بدست آورد . او در طى سلطنت خود بايران حمله‌اى ننمود ، فقط مينويسند حمله‌اى به قصد غارت بخراسان برد كه سرداران شاه صفى او را دفع نمودند ، اما او در قندهار به پيروزى بزرگترى نائل آمد ، چه حاكم ايرانى آنجا بمحض شنيدن خبر رسيدن ازبكها شهر را تخليه نمود و با پادگان آنجا بدهلى رفته وارد خدمت امپراطور مغول گرديد .\r\n\r\nتصرف همدان بدست تركان 1039 هجرى ( 1630 )\r\nدر طى سلطنت شاه صفى جنگ ديگرى از همان جنگهاى تقريبا دائمى با تركها درگرفت . در آنموقع تخت سلطنت عثمانى در اشغال سلطان مراد چهارم بود كه سياست مهاجمانهء او يك تهديد جدى نسبت بايران بوده و او خود آخرين سلطان جنگجوى عثمانى بود . بارى اين سلطان اولين لشگركشى خود را متوجه همدان ساخت ، آرتش ترك بسوى موصل حركت نمود ، ولى بر اثر باران‌هاى سنگين در آنجا متوقف گرديد ، پس از آن ارتش ترك وارد كردستان شده و پس از شكست يك لشگر ايران در سال 1039 هجرى ( 1630 ) همدان را تصرف نمود . سكنهء پايتخت قديمى ماد دچار قتل‌عام شدند و شهر مدت شش روز گرفتار غارت و چپاول بود كه در جريان آن ابنيه و عمارات ويران و حتى درختان نيز قطع شدند ، ارتش عثمانى از صحنهء اين توحش و بربريت از راه زاگرس بسوى بغداد حركت نمود . يك پادگان قوى و با عزم از اين شهر دفاع مينمود و با وجود اينكه بمباران تركان حصارهاى شهر را با خاك يكسان ساخت ولى باز حملهء متعاقب ترك‌ها دفع شد در حالى كه هزاران ترك در خرابه‌ها مدفون گرديدند . ارتش عثمانى پس از اين شكست بموصل عقب نشست ، در سال بعد تركها باز بيك لشگركشى جديدى اقدام نمودند ولى رسوائى وزير اعظم عثمانيها بيك سلسله شورش و طغيانهاى متعاقب آن فرصتى بايران داد كه خيلى به آن احتياج داشت .\r\n\r\nلشگركشى بايروان 1045 ( 1635 )\r\nسلطان مراد چهارم كه در مدت سلطنت دوازده سالهء اول خود از ادرنه در اروپا و در آسيا از بصرى جلوتر نرفته بود اينك فرماندهى سپاه را شخصا در دست گرفته وارد جنگ گرديد . او در لشگركشى اول قشونش را بايروان\r\n\r\n","description":"","footnote":"","page_name":" 303 ","page_number":326},
  {"content":"\r\n\r\nسوق داد ، كه آن در سال 1045 ه ( 1635 ) با شرائطى تسليم گرديد . تبريز هدف بعدى نيز بدون مقاومت اشغال شد ، اما باوجوداين در معرض خرابى و غارت قرار گرفت و فقط « مسجد آبى » در اثر درخواست مفتى كه گفته بود توسط يك سنى بنا شده از خرابى رهائى يافت . اين پيروزى بعمليات رزمى يك مدت او خاتمه داد و سلطان با فتح و پيروزى به قسطنطنيه بازگشت . شاه صفى كه جرات مقابلهء با تركان را در ميدان نداشت ، در اين موقع بمحض عزيمت سلطان ايروان را محاصره نمود . كوشش و مساعى عثمانيها براى كمك به پادگان آنجا عقيم ماند و پس از تسليم آن در بهار سال 1936 شاه صفى باصفهان برگشت .\r\n\r\nتصرف بغداد 1048 ه ( 1638 )\r\nسه سال بعد سلطان مراد از همان راه لشگركشى قبلى يعنى از راه موصل بسوى بغداد حركت نمود و به رسيدن آنجا شروع بمحاصرهء شهر نمود . سلطان در رنج و مشقت با سربازان خود سهيم شد و در اثر هدايت شخصى او لشگرش پشت‌كار و استقامت خارق العاده‌اى از خود نشان داد . با آنكه وزير اعظم در ضمن قيادت و راهنمائى بيك حمله‌اى بقتل رسيد ولى تركها دست‌بردار نبودند و بالاخره در چهلمين روز محاصره درست پس از پانزده سال از تصرف شهر بدست ايرانيان بغداد بدست آنها افتاد . سلطان مراد بپادگان آنجا شرائطى براى تسليم پيشنهاد نمود ولى چون آنها در برجهاى مجّزا بمقاومت خود ادامه دادند قشون عثمانى تمام آنها را قتل‌عام نمود . در زمان محاصرهء شهر شاه صفى با 12 هزار نفر سپاهى در قصر شيرين ظاهر شده بود . ولى اين نيرو خيلى كمتر از آن بود كه بتواند كوچكترين تأثيرى بنمايد ، كمى پس از آن عهدنامهء صلح امضاء شد و تركها كه بغداد را با پادگان قوى مجهز نموده بودند آنجا را در تصرف خود نگاهداشتند و ايرانيان هم ايروان را از دست ندادند .\r\n\r\nشاه عباس دوم 1077 - 1052 ه ( 1667 - 1642 )\r\nشاه عباس دوم فرزند شاه صفى در سن ده سالگى بجاى پدر نشست و در تحت نفوذ وزرايش تا چند سالى ظاهرا يك رويهء خيلى سخت‌تر و محكمى پيش گرفته و مداومت بخمر و شرب\r\n\r\n","description":"","footnote":"","page_name":" 304 ","page_number":327},
  {"content":"\r\n\r\nدائم را منافى مقام و مانع بزرگ پيشرفت كارها دانسته اما همانطور كه انتظار ميرفت شاه جوان وقتىكه اكثريتى بدست آورد خود را آلوده بشرارتها و هوسرانيهاى آنزمان نمود و حتى تمام مسافرين اروپائى بدون فرق و امتياز دعوت ميشدند كه در مجالس عيش و عشرت او شركت كنند . گذشته از اين كشور ايران ظاهرا خوشحال و كامياب بود و قندهار هم توسط آرتشى كه شاه خود قائد آن بود پس گرفته شد . در مدت سلطنت او فن معمارى توسعه يافت و ساختمان « صحن كهنه » در مشهد كه ايوان و رواق آن نمونهء زيبائى از معمارى صفوى است توأم با صنعت كاشىكارى در اثر همت او مىباشد « 1 » و ما اين قسمت را به او مديونيم .\r\n\r\nپناهندگان ازبك\r\nدر زمان شاه عباس ثانى يك شاهزادهء ازبكى بشاه پناهنده شد و با او باحترام و سخاوت و جوانمردى فوق العاده‌اى رفتار نمودند .\r\nبعدا نظر محمد سلطان ازبك خود را در دامان مهمان‌نوازى ايرانيان انداخت و با او هم با همان ملاطفت و مهربانى و بىغرضى رفتار شد ، حتى يك ارتش در اختيار او گذارده شد تا بتواند حقوق خويشتن را استرداد نمايد . در حقيقت بين سلاطين صفوى يك روح فتوت و جوانمردى غريبى موجود بود و بهترين طريق نمايش آن را در اين ميدانستند كه از پناهندگان و مسافرين خارجى به بهترين طرزى پذيرائى كنند .\r\n\r\nاولين سفارت روسيه باران 1664 ميلادى\r\nفهم اين مطلب مشكل است كه كشور روسيه كه در اين موقع مرزهايش در مغرب از آرارات گرفته و در مشرق تا كلات نادرى و سرخس با ايران مشترك بود تا در حدود دو قرن و نيم پيش روابط و مناسباتى عملا با ايران نداشته است . اعزام اولين سفير روسيه بايران كه در تاريخ ثبت شده از طرف امپراطور الكسيس « 2 » كه غالبا گراندوك مسكوى خوانده مىشود بوده است .\r\n\r\n\r\n","description":"","footnote":"\r\n( 1 ) - رجوع به « به يادداشت‌هاى تاريخى نگارنده راجع به خراسان » در ژرنال انجمن آسيائى همايونى ، شمارهء اكتوبر 1910 . صفحهء 1133 ( مؤلف )\r\n( 2 ) -  ( Alexis )  وى پدر پطر كبير است و جاى تعجب است كه در همين سال سفرائى از جانب چارلز دوم پادشاه انگلستان بنزد خود پذيرفت . ( مؤلف )\r\n","page_name":" 305 ","page_number":328},
  {"content":"\r\n\r\nاين سفارت از دو مأمور سياسى و هشتصد همراهان تشكيل يافته بود و چون صفويها به مهمان نوازى عادت داشتند از مسكويها در يك قصر با شكوهى پذيرائى به عمل آمد ولى به زودى معلوم شد كه اين عده تجّارى ميباشند كه براى اينكه از پرداخت حقوق گمركى معاف شوند خود را به صورت سفرا درآورده‌اند . شاه عباس خيلى از اين دوروئى غضبناك شد و در حقيقت حق هم داشت ، بنابراين با مسكويها به تحقير و اهانت رفتار نمود و بدون اينكه به آنها جواب رسمى بدهد همگى را باز گردانيد . گراندوك براى جبران اين تحقير و توهين ، قزاق‌هاى جنوب روسيه را تحريك نمود تا بمازندران حمله نمايند . در اول قزاق‌ها موفق شدند و حتى فرح‌آباد مركز آن ايالت را آتش زدند . پس از آن در شبه جزيرهء ميان كاله كه نزديك بايستگاه دريائى فعلى روسها ( آشوراده ) مىباشد خود را مستقر ساختند ولى ايرانيان آنها را از اين نقطه بيرون راندند . اين حمله اولين عمل مهاجمانهء روسيه برعليه ايران بوده است « 1 » .\r\n\r\nسليمان 1105 - 1077 هجرى ( 1694 - 1667 )\r\nصفى فرزند ارشد عباس در موقع مرگ پدرش بيست ساله بود .\r\nچون وزرا نميخواستند يك مرد بزرگ و بسن رشد رسيده بر آنها سلطنت كند چنين وانمود كردند كه شاهزادهء جوان كه در اندرون محصور بود كور شده است و بدين ترتيب پيشنهاد نمودند كه برادر كوچكتر او را پادشاه كنند . اين تحريكات بر اثر وفادارى يك خواجه برهم خورد و صفى بالقب سليمان بر تخت جلوس كرد .\r\nسلسلهء صفوى در تحت سلطنت اين پادشاه جديد كه عياش و شهوت‌ران بود و هيچگونه خصائل جنگى نداشت كم‌كم رو بزوال نهاد . تصرف قشم بدست هلنديها او را به عمل تحريك ننمود ، حتى وقتى ازبكها بخراسان حمله نمودند در حال او تشويشى روى نداد . بعلاوه علت مزاج او در سالهاى اخير عمرش وى را در اندرون نگاهداشته بود و در آنجا كاملا در زير نفوذ خواجگان و زنان قرار گرفت . با اينوصف باز كشور ايران در آرامش قرار داشت و اين سلسله از افتخارات گذشتهء خود هنوز لذت ميبرد . سليمان شكوه\r\n\r\n\r\n","description":"","footnote":"\r\n( 1 ) - شاردن ، كتاب « تاجگزارى شاه سليمان سوم » صفحات 54 - 152 . ( مؤلف )\r\n","page_name":" 306 ","page_number":329},
  {"content":"\r\n\r\nو جلال باستانى دربار را حفظ نمود و شاردن شرحى روشن و واضح از منظرهء ميدان شاه در روز جشن ذكر نموده كه آن بدين قرار است « 1 » - در ساعت 8 بامداد كاخ سلطنتى آب‌پاشى و به ترتيب زير تزئين شده بود - . در نزديكى در ورودى كاخ مزبور بفاصلهء 20 قدمى 12 اسب از بهترين اسبهاى شاهى را نگهداشته بودند كه در هرطرف يك رديف 6 اسبه با مجلل‌ترين زين و يراق‌هائيكه در جهان يافت مىشود مزين بودند . چهار زين و يراق آنها از زمرد ، دوتا از ياقوت ، دوتا از سنگهاى الوان با الماس ، دوتا از طلاى ميناكارى و بالاخره دوتاى ديگر آن از زر ناب آرايش يافته بود . در سى قدمى اسبها حيوانات درنده كه عبارت از دو شير ، يك ببر و يك پلنگ براى نبرد و گاوميش‌ها بسته شده بودند و هريك روى يك قالى بزرگ زمينهء نيلى قرار داشتند در حالى كه سرهاى خود را به طرف كاخ سلطنتى برگردانيده بودند » .\r\nسليمان در مدت سلطنت طولانى خود سفراى زيادى را بدربار خود پذيرفت كه مجلل‌تر و عالىتر از همه سفير فرانسه بود كه خود را « ژنرال سفير پادشاه بزرگ اروپا » ميناميد ، بعلاوه سنن خانوادهء خود را ادامه داده و مطابق اظهارات شاردن گنبد طلائى مشهد را كه بر اثر يك زلزله آسيب ديده بود تعمير نمود . براى يادبود اين خدمت مذهبى و كار خير كتيبه‌اى است مورخ 1086 ه ( 1676 ) كه در اين كتيبه او خود را احياكنندهء خرابه‌هاى پيشينيان خوانده است « 2 » .\r\nمصلى در خارج مشهد نيز در زمان سلطنت او ساخته شده است . محراب اصلى با كلمات و عبارات طويلى از قرآن با حروف سفيد روى زمينهء آبى تزيين يافته و در هرطرفى نزديك به زمين ده خط از يك كتيبه‌اى با حروف زرد روى زمينهء آبى منقوش « 3 » است . اين عمارت با اينكه حاليه در حال خرابى مىباشد باز جالب توجه است .\r\n\r\n\r\n","description":"","footnote":"\r\n( 1 ) - جلد سوم صفحهء 219 . ( مؤلف )\r\n( 2 ) - يادداشت‌هاى تاريخى و غيره صفحهء 1137 ( مؤلف )\r\n( 3 ) - اىبيد  ( Ibid )  صفحهء 1153 . ( مؤلف )\r\n","page_name":" 307 ","page_number":330},
  {"content":"\r\n\r\n\r\nجلوس شاه سلطان حسين 1105 ه ( 1694 )\r\nميگويند وقتى كه سليمان در بستر مرگ قرار داشت بخواجگان مشاور خود گفت « اگر راحتى و آسايش ميخواهيد حسين ميرزا و اگر افتخار و عظمت ايران را طالبيد عباس ميرزا را انتخاب كنيد . لازم بذكر نيست كه نامبرده يعنى حسين ميرزا انتخاب شد و بمحض جلوس بتخت از خود حلم و افتادگى و ديندارى و خداترسى نشان داده درست صفات و مزاياى او همانند ادوارد معترف « 1 » بود . وى همچنين معروف به زن‌پرستى بوده است . ديندارى و خدا پرستى شاه سلطان حسين لباس عمل پوشيده ملاها و خواجگان بر سر مسندهائى قرار گرفتند كه بايستى تحت‌نظر و تصدى اشراف و نجباى بزرگ باشند و بدينسان تمامى ملت بطور خطرناكى دچار ضعف و سستى گرديد . تا آنوقت حق تحصن كه به اماكن متبركه اختصاص داشت از حالا به تمام مدارس سرايت كرد و بدين ترتيب ساكنين اين نقاط قاتلين را به خود پناه ميدادند و اين يك امتياز خطرناكى شده بود و سلطان هم خود فرمان قتل را در مورد متحصنين جانى و قاتل صادر نمينمود . مردم از صلح و سلامت لذت ميبردند و ملت نميفهميد كه اين سكون و آرامش قبل از طوفان است و وقتىكه طوفان برخاست پيشوايان آنها قادر بمقابلهء با آن نبودند .\r\n\r\nسفارتهاى پطر كبير 1708 و 1715\r\nدر سال 1120 هجرى ( 1708 ) پطر كبير هيئتى بعنوان سفارت برياست يكنفر ارمنى موسوم به اسرئيل اورى « 2 » بدربار ايران در اصفهان فرستاد . عدهء هفتصد نفرى از بازرگانان كه براى فرار از پرداخت حقوق گمركى از اين فرصت استفاده نموده با هيئت اعزامى به راه افتادند . عدهء زياد اين هيئت و اخلاق مهاجمانهء تزار در اصفهان خيلى باعث وحشت و هراس گرديد و خبرى انتشار يافت كه تزار ميخواهد گرجستان و ارمنستان را تصرف نمايد . با وجوديكه اين هيئت تجارت پيشه و مقاصد تجارتى داشتند شاه سلطان حسين\r\n\r\n\r\n","description":"","footnote":"\r\n( 1 ) -  Edward the Con Fessor \r\n( 2 ) -  Israel Orii \r\n","page_name":" 308 ","page_number":331},
  {"content":"\r\n\r\nآنها را با احترام تمام پذيرفت ، زيرا قادر نبود كه مانند پيشينيان خود كه بسفراى الكسيس بىاعتنائى و توهين نمودند رفتار نمايد . هفت سال بعد يك سفارت ديگرى تحت آرتمى ولينسكى « 1 » لايق و مستعد بايران رسيد و بطوريكه در فصل آينده خواهيم نمود پطر كبير ظاهرا در اين موقع مشغول صاف كردن راه براى عمليات مهاجمانهء خود بود .\r\n\r\nشكست در خليج فارس\r\nدر خليج فارس موقعيت ايران رضايت‌بخش نبود . سلطان بن سيف دوم مطابق گفتهء تاريخ عمان « در دريا و خشكى شروع بجنگ نمود و در نقاط زيادى با ايرانيان مواجه شد . او هم‌چنين به بحرين « 2 » حمله كرده و آن را تصرف نمود » ايرانيان كه با فقدان بحريه تارومار شده بودند از پرتغاليها تقاضاى كمك كردند و آنها هم قبول نمودند كه بايران كمك نمايند . پرتغاليها با اينكه موقعيتشان با زمانىكه مسقط را تصرف نموده بودند خيلى فرق داشت باز كوشيدند كه از خليج عبور كنند ولى مورد حمله قرار گرفتند و بوسيلهء نيروى دريائى امام « 3 » مغلوب شدند . در نتيجه سردار ايرانى لطفعلى خان برادرزن فتحعلى خان وزير مجبور شد كه يك رويهء كاملا تدافعى اختيار و بندرعباس و ديگر بنادر خليج فارس را در مقابل حملهء امام كه ممكن بود بمرور جدىتر شود داراى پادگان قوى نمايد .\r\n\r\nلباس ايرانى كه چارلز دوم انگلستان آن را اختيار نموده\r\nبراى اينكه نشان دهيم ايران تا چه اندازه در اين موقع در انگلستان نفوذ داشته ممكن است بعضى صفحات كتاب « جان « 4 » اويلين » « 5 » را در اين دوره ملاحظه كنيم و شايسته است آن را در اين تاريخ درج نمائيم :\r\n\r\n\r\n","description":"","footnote":"\r\n( 1 ) -  Artemii Volinski \r\n( 2 ) - « امام‌هاى عمان » صفحهء 39 ، بحرين در اينجا فقط همان جزيره مراد است . ( مؤلف )\r\n( 3 ) - بگفته كروزنيسكى پرتغاليها از حمل نيروهاى ايرانى امتناع نمودند ، زيرا مبلغ پولى كه وعدهء پرداخت آن به آنها داده شده بود ندادند . ( مؤلف )\r\n( 4 ) -  Iohn Evelan \r\n( 5 ) - « دفتر وقايع جان اويلين » نشريهء ويليام برى ، جلد دوم . ص . 21 ( مؤلف ) .\r\n","page_name":" 309 ","page_number":332},
  {"content":"\r\n\r\nوقايع نگار معروف كه يك ايرانى را كه ملبس به لباس گرانبهائى بوده و تزئين‌آلات ديگرى نيز داشت و قدم ميزد ملاقات كرده بود بسيار خوشش آمده سطور زير را در دفتر وقايع روزانهء خود ثبت نموده است « 18 اكتبر 1666 - براى دربار اعليحضرت نخستين بار لباس موقر و مجلل شرقى پوشيدند و يقهء دوبل آهارى و بندها و جبه را بيك نوع لباس برازندهء مطابق مد ايرانى تغيير دادند با كمربند و يا تسمه‌ها و بندهاى كفش و زانوبندها توى قلاب‌هائى كه پاره‌اى از آن با جواهرهاى گرانبها مرصع بودند . اعليحضرت قصد دارند پيوسته اين نوع لباس بپوشند و مد فرانسوى را براى هميشه ترك كنند ، مدى كه با هزينه و زحمت زياد فراهم شده بود ، بسيارى از درباريان و اشراف مبالغى زر با عليحضرت بعنوان شرطبندى تقديم كردند كه در تصميم خود اصرار نورزد ، من نيز هنگامى پيش از اين بر ضد آن بىثباتى و ديگر مد جالب توجه فرانسوى خودمان با عليحضرت توبيخ كردم و در ضمن فرصتى بدست آورده از برازندگى و سودمندى لباسهاى ايرانى بطريقى كه اكنون اعليحضرت پوشيده‌اند شرحى بيان نمودم و عنوان اين رساله را - « ستمگرى يا مد » نام نهادم و براى مطالعهء شاه فرستادم . تغييرى كه به زودى واقع شد من به اين مقاله نسبت نميدهم بلكه اين موضوعى است كه لازم دانستم آن را تذكر بدهم » .\r\nلوئى چهاردهم در اين قسمت كه آن را گوئى يك كار بيربط و بىتناسبى ميدانست خشمناك بوده است ، چنان كه از روى كتاب معتبر پپيس معلوم مىشود كه او اين مد جديد را مورد اهانت قرار داده و همان لباسهاى آهاردار با زرق‌وبرق خويش را ميپوشيد و بدرباريان خود امر داد كه از وى متابعت كنند ، ولى اين به نظر چارلز خيلى ناپسند بوده كه لباس جديد دربارى را مانند يك آجر داغ ( كه ضرب المثل است ) از دست رها كرده دورش انداخت .\r\n\r\n","description":"","footnote":"","page_name":" 310 ","page_number":333},
  {"content":"\r\n\r\nمحمود غزنوى\r\n\r\nفصل شصت و هفتم غلجائيان قندهار\r\nجفس غلجائى كمتر با همسايگان خود آميزش مينمايد و در حقيقت در بسيارى از جهات از حيث حكومت داخلى و رسوم ملى خود با ديگر نژادهاى افغانستان تفاوت دارند . . . طوايفى كه در چراگاهها زندگى ميكنند بشغل راهزنى و غارتگرى معروف ميباشند .\r\nنژادهاى افغانستان . اثر « بلو »\r\n\r\nمختصرى از افغانستان\r\nمن در نظر گرفته‌ام براى اين فصل شرحى بر سبيل اجمال از سرزمينى كه از اواسط قرن هيجدهم ببعد بنام دولت و سلطنت افغانستان معروف شده است ذكر نمايم « 1 » . مرگ « 2 » ماهرانه نشان ميدهد كه افغانستان از نظر جغرافيائى سويس آسيا مىباشد ، چه در هريك از اين دو كشور توده‌هاى جبال عظيم مركزى وجود دارد كه زنجيره كوههاى فرعى دور و دراز از آنها منشعب مىشود . كوه‌بابا كه در شمال كابل واقع شده ميتوان با كوه سن گوتار « 3 » تشبيه كرد . هردو كشور در رأس\r\n\r\n\r\n","description":"","footnote":"\r\n( 1 ) - بهترين و جامعترين گزارشى كه دربارهء افغانستان عموما داده شده مقاله‌اى است كه در « دائرة المعارف اسلامى » بقلم . م . لانك‌ورث ديمز » نگارش يافته است . نامبرده با كمال ملاطفت اين فصل را خواندند . نگارنده بعلاوه به كتاب معاصر « تاريخ انقلاب اخير ايران » تأليف فادر كروزنيسكى كه داراى ارزش قابل ملاحظه‌اى مىباشد رجوع نموده‌ام . ( مؤلف )\r\n( 2 ) -  Merk \r\n( 3 ) -  St . Gothard \r\n","page_name":" 311 ","page_number":334},
  {"content":"\r\n\r\nشبه‌جزيره‌اى كه به طرف جنوب امتداد مييابد واقع شده و هردو بواسطهء سلسلهء جبال مرتفعى كه تا اقصاى مشرق و مغرب امتداد دارد از ممالك مركزى واقعهء در شمال كشورشان جدا و مجزا شده‌اند . همانطور كه جغرافىدانها نشان ميدهند شباهت طبيعى باعث پيدايش شباهت سياسى ميگردد .\r\n\r\nسكنهء آن\r\nكشور افغانستان به علت داشتن خصوصيات طبيعى خود پناهگاه قبايل بومى بوده كه از دشت‌هاى حاصلخيز رانده شده بودند ، علاوه بر اين چون اين كشور در شمال غربى دروازه‌هاى هندوستان واقع شده عموما از حملهء اسكندر كبير باينطرف در طى قرون متمادى صداى پاى لشكريان را شنيده است تا آنكه « دور زدن از دماغهء اميدوارى » براى ملل غربى راه ديگرى از دريا براى هجوم بهندوستان افتتاح نمود .\r\nجمعيت عمدهء اين سرزمين جالب‌توجه راپتان يعنى تكلم‌كنندگان به پشتو « 1 » مينامند كه در مرزهاى هندوستان و در مغرب افغان يا اوغان « 2 » كه مأخذ اشتقاق اين نام درست معلوم نيست بسر مىبرند .\r\nلانك‌ورث‌ديمز نشان ميدهد كه پتان نام اصلى و واقعى است و نام افغان اولين بار بوسيلهء خارجيان استعمال شد و به نظر ميرسد كه ريشهء ادبى داشته باشد . امروزه طبقات عاليه افغانستان همين نام را انتخاب نموده‌اند .\r\nدو طايفهء بزرگ آنجا عبارتند از دورانى كه امروزه حكومت دارند و ديگرى غلجائيان يا صحيح‌تر بگوئيم غيلزائيان ( و بگفتهء بلو « 3 » قلجى ) و ماذيلا از هر دوى آنها ذكر خواهيم كرد .\r\nبطور كلى ميتوان گفت كه اين قبايل به ترتيب در نواحى شرقى و جنوبى افغانستان ساكن شده‌اند . سكنهء شمال هندوكش در اصل ازبك ميباشند . هزارهء مغول ، قايمانى و\r\n\r\n\r\n","description":"","footnote":"\r\n( 1 ) - پشتو يا پختو نام زبان است . مردم آنجا را مفردا پشتون يا پختون مينامند . جمع آن پشتانا يا پختاناست و شايد آن ريشهء پتان باشد . ( مؤلف )\r\n( 2 ) -  Aoghan \r\n( 3 ) -  Bellew \r\n","page_name":" 312 ","page_number":335},
  {"content":"\r\n\r\nچهارآيماك در قلب كشور سكنى دارند و در ولايت هرات از تاجيك‌هاى آريائى ساكن بوده و بالاخره در مشرق كابل ، درواخان ، روشن و علاوه بر اينها در كافرستان مجموعه‌اى از مردمان و اقوام جالب توجه شامل قبايل و طوايف آريائىهاى قديم و طوايف پراكنده و راندهء ديگرى بسر مىبرند كه به دره‌هاى كوههاى غيرقابل دسترس پناه آورده‌اند . نفوس افغان كه شايد بالغ بر پنج ميليون نفر باشد به دو طبقهء متساوى افغانى و غير افغانى تقسيم ميشوند . خود افغانىها عقيده دارند كه آنها از نسل خانوادهء سلطنتى يهودا هستند كه به اين كوههاى دوردست تبعيد شده‌اند ، ولى آنهائى كه در اين موضوع اطلاعات وسيعى دارند اين نظريه را قبول نمينمايند و ما اين نظريه را پسند ميكنيم كه عناصر خارجى در آنها غلبه داشته و ديگر آنكه افغانها نسلا آريائى هستند و بدين وسيله هندوستان را به مشرق و ايران را به مغرب اتصال دادند . افغان‌ها و نيز ازبك‌ها هردو سنى بوده در صورتى كه عناصر ايرانى و هزاره‌اىها شيعه ميباشند ، بعلاوه پشتو زبان مخصوص يك طايفه است كه به آن تكلم ميكنند و الا زبان تحريرى و ادبيات فارسى است و تمام افغانهاى مهم به آن تكلم مينمايند .\r\n\r\nولايت قندهار\r\nاكنون توجه خود را به طرف ولايت قندهار معطوف داشته و در اطراف آن سخن ميرانيم - همايون با كمك قشون ايران در سال 952 هجرى ( 1545 ) قندهار را تصرف كرد و براى قدردانى از خدماتى كه شاه طهماسب به او نموده بود وى اين ولايت را بحامى خود واگذار نمود ، ولى بعدا هديهء خود را پس گرفت . همانطوريكه در فصل سابق ذكر نموديم چندى پس از اين واقعه شاه عباس اين ولايت را به خاك ايران ضميمه نمود ، اما بعد از مرگش بلافاصله بواسطهء نقض عهد حاكم ايرانى ازبكها آنجا را تصرف نمودند . شاه جهان در سال 1021 هجرى ( 1634 ) ازبكها را از اين ولايت بيرون كرد و باز شاه عباس دوم آنجا را در سال 1037 هجرى ( 1650 ) به تصرف درآورد . سلاطين مغولى هندوستان مكررا اين ناحيه را كه در حقيقت كانون نفاق و اختلاف شده بود محاصره نمودند . حتى يك بار اورنگ‌زيب خود شخصا ادارهء امور جنگى را در دست گرفته وارد معركهء كارزار گرديد ، اما قدرت و نيروى طبيعى\r\n\r\n","description":"","footnote":"","page_name":" 313 ","page_number":336},
  {"content":"\r\n\r\nشهر تمام كوشش‌هاى آنان را بهدر داد و در نتيجه اين شهرستان تا زمان سلطنت شاه سلطان حسين قسمتى از امپراطورى ايران را تشكيل ميداد .\r\n\r\nغلجائيان\r\nطايفهء غلجائى يا غيلزائى كه از يك نژاد مختلطى « 1 » تشكيل يافته امروزه عدهء آنان شايد بالغ بر صد هزار خانوار باشد ، ولى در آنروزيكه از آن صحبت ميكنيم ايشان قويترين قبيله در ولايت قندهار بشمار ميآمدند .\r\nچنان كه از شرح موفقيتهاى اين ولايت ثابت مىشود كه رؤساء و حكام آن هميشه در تغيير بوده‌اند . در آن موقع طايفهء وحشى غلجائى بدلايل موجهى مورد سوءظن مركز قرار داشتند كه با دربار دهلى بتوطئه و تحريك مشغول ميباشند .\r\n\r\nتعيين گرگين خان\r\nبالاخره تصميم گرفته شد كه وختانگ كه بنام گرگين يا شاهزادهء گرجستان معروف بود براى حكومت اين ولايت شورش طلب معين شود . وى با نيروئى مركب از بيست هزار نفر ايرانى و گرجى بسوى حوزهء مأموريت خود روانه گرديد . در مقابل نيروى شكست‌ناپذير او هيچ مقاومتى به عمل نيامد و او پس از تخويف و تهديد رؤساى غدار و ماجراجو نفوذ و اقتدار ايران را در آن ولايت بيش‌ازپيش مستقر و برقرار نمود . گرگين با سكنهء آنجا مانند شورشيان مغلوب رفتار نمود و ظلم و تعدى نسبت بمردم و نيز روح تمرد و فتنه‌جوئى رؤساى آنها باعث شد كه مخفيانه هيئتى را باصفهان فرستاده و از تجاوزات و تعديات فرماندار شكايت نمايند .\r\n\r\nميرويس\r\nگرگين خان نيز از اين توطئه كاملا باخبر شده و لذا تصميم گرفت برعليه اين اقدام ضربهء سختى وارد كند و اين ضربت را خواست بر سر ميرويس كه يكى از رؤساء مهم غيلزائى و كلانتر موروثى قندهار بود وارد آورد و بنابراين او را گرفته تحت الحفظ بپايتخت فرستاد و درعين‌حال نوشت كه براى سكون و آرامش در آن بلد لازم است اين آشوب‌طلب ماجراجو از خاك افغان\r\n\r\n\r\n","description":"","footnote":"\r\n( 1 ) - به نظر ميرسد كه « غلزائىها » همان « خلج » كه ادريسى ذكر نموده باشد ، اما لانك ورث ديمز اين مطلب را مشكوك ميداند ( رجوع بمقالهء « غيلزائى » او در قسمت بيستم دائرة المعارف اسلامى ) . ( مؤلف )\r\n","page_name":" 314 ","page_number":337},
  {"content":"\r\n\r\nدور باشد . ملايمت و نرمى غيرعادى او ( شاه سلطان حسين ) در حقيقت بايد يكى از علل اساسى سقوط ايران دانست ، زيرا ميرويس ، بواسطهء ثروت و نيز كفايت و كاردانى خود توانست در دربار ايران نفوذ پيدا كرده و بالاخره اين شخص اسير محبوب شاه گرديد . ميرويس بعدا براى اينكه بنفوذ خود در ميان هموطنانش بيافزايد اجازهء رفتن به مكه را از شاه تحصيل نمود و در آنجا ايامى كه مشغول انجام وظايف حج بود از مجتهدين و فقهاى بزرگ اسلام احكامى بدست آورد دائر بر اينكه جنگ برعليه طايفهء شيعه و نابود ساختن آنها نه تنها جايز و رواست بلكه اين عمل شايستهء همه نوع تعريف و موجب خشنودى خدا مىباشد . امروز يك چنين احكامى كه در افغانستان ارزش زياد دارد مسلما در دو قرن پيش اهميت و قدر و قيمت آن بمراتب زيادتر بوده است . وقتى كه ميرويس بدربار ايران برگشت سفير پطر كبير كه در فصل سابق از او سخن رفت او را بطور غيرمستقيم در انجام نقشه‌اى كه داشت كمك مينمود . ميرويس مخصوصا بسفير رسانيد كه پادشاه ايران قصد دارد ارمنستان و گرجستان را بحيطهء تصرف درآورد و گرگين خان يكى از سران اين توطئه و نقشهء خطرناك مىباشد . دربار ايران در اين موقع بنهايت درجه دچار وحشت و هراس گرديده و جرأت نميكرد گرگين خان را معزول و بمركز احضار كند .\r\nولى مثل يك اقدام نيمه تمام ميرويس را بشغل قديمى خود منصوب و در سال 1120 هجرى ( 1708 ) او را بقندهار روانه نمود .\r\n\r\nقتل گرگين خان و قتل‌عام پادگان ايرانى 1121 ه ( 1709 )\r\nگرگين خان از اين توهين نهايت درجه خشمناك شد و تصميم گرفت خود شخصا از ميرويس انتقام گيرد تا بدين وسيله قندهار را تهديد نمايد و درعين‌حال دربار ايران را مورد اهانت قرار دهد ، او شنيده بود كه ميرويس دخترى دارد كه بسيار زيباست ، او يك دفعه از ميرويس دخترش را تقاضا نمود . نامبرده رؤساى قبيله را جمع نمود و آنها كه رنجيده خاطر و خشمناك بودند بنان و نمك و شمشير و قرآن قسم خوردند كه سزاى اين حاكم ظالم مسيحى را با مرگ بدهند . ميرويس بناى تلبيس را گذارده براى اينكه دشمن خود را فريب بدهد و هرگونه سوءتفاهمى را نسبت به خود رفع كرده\r\n\r\n","description":"","footnote":"","page_name":" 315 ","page_number":338},
  {"content":"\r\n\r\nباشد دوشيزهء زيبائى را نزد گرگين خان فرستاد و وانمود كرد كه دختر خود اوست .\r\nگرگين خان فريب خورده و چون ديد كه رئيس نامبرده ظاهرا رويهء تسليم را پيش گرفته و نرم شده با او بناى ملاطفت را گذارد و به اين غلجائى محيل و زيرك فرصتى كه در انتظار او بود داد . او گرگين خان را بيك باغى كه در خارج شهر قندهار بود دعوت كرد و در آنجا ناگهان بر سر مهمان و اتباعش ريخته و همه را ناگهان بقتل رسانيدند . افغانها در تاريك و روشن بجاى آنان وارد قلعه شدند در حالى كه ميرويس لباس قربانى خود ( گرگين خان ) را در بر كرده و اسب او را سوار بود و بدون توليد سوءظنى همگى وارد قلعه شدند . در آنجا پادگان را غافلگير ساخته و با كمك حملهء هموطنان خود در همان موقع تمام ايرانيان را تا نفر آخر بقتل رسانيدند .\r\nيك دسته از سواره‌نظام گرجستان بعدهء ششصد نفر كه اتفاقا در آنموقع در قندهار بودند سه روز بعد در موقعى كه مراجعت مينمودند مورد حمله قرار گرفتند ، اين عدهء قهرمان از خود دلاورى و شجاعت بىنظيرى ظاهر ساخته و توانستند بخراسان عقب نشينند و در آنجا خبر بدبختى ارتش ايران را به گوش ايرانيان برسانند و اين خبر تمام كشور را در يك حالت وحشت و هراس انداخت « 1 » .\r\n\r\nاستحكام قدرت توسط ميرويس\r\nپس از اين موفقيت و پيروزى ميرويس در تحكيم مبانى قدرت خود فعاليت و كاردانى از خود نشان داد ، او فتاوى و احكامى را كه در مكه تحصيل نموده بود انتشار داده و بعلاوه اعلام داشت كه ميخواهد از قيد حكومت ايران خلاص شود و بدينسان قبايل مختلفه را بكمك خود طلبيد .\r\nدربار قابل استهزاء ايران در اصفهان بجاى اينكه ننگ اين بدبختى را با استعمال اسلحه و زور بر طرف كند براى مصالحه كوشيد و ميرويس هم سفير شاه را معطل نمود و به او گفت مطمئن باشيد كه ساعت انتقام فرارسيده و افغانهاى دلاور تازيانهء\r\n\r\n\r\n","description":"","footnote":"\r\n( 1 ) - در كتاب « تاريخ گرجستان » جلد چهارم تأليف م . بروست ، شرح متفاوت ديگرى از اين بدبختى داده شده است . ( مؤلف )\r\n","page_name":" 316 ","page_number":339},
  {"content":"\r\n\r\nقهر خداوند براى مجازات ايرانيان رافضى ميباشند . مشاورين شاه سلطان حسين بالاخره فهميدند كه چاره و گزيرى جز جنگ نيست ، اما براى آن هيچ‌گونه كوشش و اقدامى به عمل نياوردند و حاكم خراسان هم كه مأمور سركوبى و مطيع كردن شورشيان بود مكررا شكست خورد . اين پيشرفت‌ها بر حيثيت و اعتبار ميرويس افزود و به او موفقيتى براى تقويت موقعيت خود عطا نمود .\r\n\r\nدو پيروزى او بر ارتش ايران\r\nحكومت ايران چون مجبور شد كه بالاخره دست به اقدامات شديدترى بزند يك ارتش نيرومندى فراهم نموده فرماندهى آن را به خسرو خان حاكم گرجستان و برادرزادهء گرگين خان داد .\r\nخسرو خان بسوى قندهار پيش رفته ميرويس را مغلوب نمود و كرسىنشين او را محاصره كرد . افغانها هم تسليم شدند مشروط بر اينكه عفو عمومى دربارهء آنان صادر شود ، ولى چون سردار گرجى تشنهء انتقام بود اصرار در تسليم بلا شرط نمود . پادگان افغانى در نااميدى خود را براى مقاومت تا دم مرگ حاضر نمودند . حملات ايران دفع شد و ارتش محاصره‌كننده كه از دست دشمن بستوه آمده بود دچار كمى خواربار نيز گرديد .\r\nميرويس دوباره توانست وارد ميدان جنگ شود و اين مرتبه نيز موفق گرديد . ارتش شاه مغلوب شده و سردار گرجى بقتل رسيد و از بيست و پنجهزار نفر ايرانى فقط كمتر از يكهزار نفر توانستند فرار كنند . تاريخ اين واقعه 1123 ه ( 1711 ) بود . يك نيروى ديگرى تحت فرماندهى محمد رستم تجهيز كردند ، ولى اين نيرو هم شكست خورد و ميرويس بر اثر اين دو پيروزى بزرگ حاكم و فرمانرواى بلا منازع شهرستان قندهار گرديد . ظاهرا ايرانيان براى جمع‌آورى سومين ارتش كوششى به عمل نياوردند و رئيس غلجائى تا سال مرگش 1127 ه ( 1715 ) جدا مشغول ترتيب و تنظيم نقشهء پيشرفتهاى بعدى خود بود .\r\n\r\nمير عبد الله 1130 - 1128 ه ( 17 - 1715 )\r\nميرويس از خود دو پسر باقى گذاشت . فرزند ارشد او محمود هيجده ساله بود ولى عم او عبد الله زمام حكومت را در دست داشت . اين شخص به زودى نشان داد كه مايل است با ايران صلح\r\n\r\n","description":"","footnote":"","page_name":" 317 ","page_number":340},
  {"content":"\r\n\r\nنمايد و بدين سبب سفرائى براى اجراى اين منظور باصفهان فرستاد . شرايط پيشنهادى او بدينقرار بود . الف - ايران بايد از ماليات و خراج صرفنظر كند . ب - هيچ نيروى خارجى نبايد بقندهار فرستاده شود . ج - منصب حكمرانى در خانوادهء او موروثى گردد .\r\nاين مذاكرات افغانىها را كه بواسطهء بدست آوردن استقلال با آن جنگ سخت و خونين بر خود ميباليدند شديدا عصبانى كرده و محمود نيز كه ديد احساسات عامه موافق با اوست با چهل تن از اتباعش مير عبد الله را بقتل رسانيد . ميگويند پس از قتل مير عبد الله نقاره‌خانه بصدا درآمده و رؤسا و خوانين جمع شده پس از مشاوره و تبادل آراء مير عبد الله را نظر به تعليماتى كه بسفراى افغان داده بود مستحق مرگ دانسته و محمود را حكمران قندهار اعلام نمودند .\r\n\r\nظهور ابداليهاى هرات\r\nهمانطور كه انتظار ميرفت موفقيت ميرويس محرك ولايات ديگرى كه سكنهء آنها سنى بودند گرديده و بشورش برخاستند .\r\nاز جمله يكى ولايت هرات بود كه رئيس ابدالى « 1 » آنجا اسد الله نام ، خود را مستقل اعلام داشته و براى غارت و چپاول خراسان به ازبك‌ها پيوست . براى مقابلى با هجوم او در سال 1132 هجرى ( 1719 ) يك ارتش ايرانى بعدهء سى هزار تن جمع‌آورى شده و در تحت فرمان صفى قلى خان بسوى هرات حركت نمود . اين ارتش در راه با دوازده هزار نفر ازبك تلاقى نموده و آنها را شكست داد و اين پيروزى را بفال نيك براى پيروزى بعد كه بمراتب مهمتر بود گرفتند .\r\nاسد الله خان با 150 هزار نفر افغان مصمم گشت با نيروى ايران كه چند برابر قواى خود بود مقابلى نمايد . جنگ خيلى سختى درگرفت و در حين پيكار اتفاقا توپخانهء ايران بر اثر ارتكاب يك اشتباه عده‌اى از خود ايرانيان را در زير آتش گرفت . اين اشتباه باعث شد كه تصور شود كسى در ارتش خيانت نموده و همين خيال در تمام آرتش تأثير بزرگ و شديدى نموده و سپاهيان را به حال سراسيمگى و اختلال انداخت . افغان‌ها\r\n\r\n\r\n","description":"","footnote":"\r\n( 1 ) - اين طايفه كه نامش از يكنفر ابدال يعنى ولى مأخوذ مىباشد با همان درانى عينا يكى است . احمد شاه در نتيجهء خوابى كه ديد اين نام را تغيير داده و لقب شاه در دران را اختيار نمود . ( مؤلف )\r\n","page_name":" 318 ","page_number":341},
  {"content":"\r\n\r\nموقع را مناسب ديده و با يك حملهء دلاورانه‌اى بر ايرانيان پيروزى حاصل نمودند .\r\nايرانيان يك سوم از آرتش خود با توپخانه و سردار و تمام باروبنهء خود را از دست دادند .\r\nتلفات افغانىها سه هزار نفر يا يك پنجم تمام آرتش‌شان بود ولى ابدالىها مانند رقباى همسايهء خود غيلزائىها آزادى خود را بدست آوردند و از اين ببعد در مرز شرقى ايران دومين ايالت مستقل تشكيل گرديد . روابط و مناسبات آنها با غلجائىها دوستانه بود و حتى وقتىكه نامبردهء اخير اصفهان را گرفتند اينان شهر فره را از دست آنان درآوردند .\r\n\r\n","description":"","footnote":"","page_name":" 319 ","page_number":342},
  {"content":"\r\n\r\nشاه سلطان حسين\r\n\r\nفصل شصت و هشتم انقراض سلسلهء صفويه\r\n( از مطالعه در اطراف شاه سلطان حسين ) به آسانى اين نتيجه بدست ميآيد كه او ببعضى صفات كه براى يك شخص منزوى و فارغ از مشاغل عمومى زيبا و پسنديده مىباشد متصف بوده است ، ولى بايد گفت كه او هيچيك از صفاتى را كه براى يك پادشاه لازم و ضرورى است دارا نبود . وى يك آدم خوش‌طينت و رئوفى بود و اين خوش‌طينتى بپايه‌اى بود كه تحمل هرچيزى را مينمود و احدى را مجازات نميكرد . به همين واسطه مردم شرور و تقصير كار از عدم مجازات خود مطمئن بودند در صورتى كه اشخاص شرافتمند اميد همه نوع عدالت را از دست داده بودند . وى هيچكس را آزار نميرسانيد و همين سبب شد كه به تمام بشريت صدمه بزند . ( فادر كروزينسكى )\r\n\r\nاولين لشكركشى محمود 1133 هجرى 1720\r\nاولين لشكركشى « 1 » افغان بايران بيشتر جنبهء تاخت‌وتاز و غارت و چپاول را داشت تا يك جمله . محمود در جنوب سيستان از لوت عبور نموده و پس از غارت و خرابى نرماشير بسوى كرمان پيشرفت .\r\n\r\n\r\n","description":"","footnote":"\r\n( 1 ) - از جملهء مآخذ و اسناد ما يكى « شرح تاريخى بازرگانى بريتانتا در بحر خزر بقلم جوناس هانوى « تاريخ انقلاب اخير ايران » بقلم فادركروزينسكى ، « جهانگشاى نادرى » تأليف ميرزا مهدى خان منشى كل نادر شاه . ( مؤلف )\r\n","page_name":" 320 ","page_number":343},
  {"content":"\r\n\r\nمحمود اين شهر را با كمك سكنهء زردشتى آن قبضه كرد . لطفعلى خان كه شكست او را در مسقط در آخر فصل شصت و ششم ذكر نموديم در اين موقع براى بدست آوردن شهرت از دست رفتهء خويش در آتش اشتياق اين كار ميسوخت . وى صبر نكرد تا قشون عمده‌اش برسد و فقط با يكعده از افراد نخبه و برگزيدهء خود افغان‌ها را شكست داده اردوگاه آنان را تصرف نمود و سواره‌نظام او مهاجمين قلع‌وقمع شده را تا قندهار تعقيب نمود و بدينسان اولين كوشش محمود به بدبختى و شكست خاتمه يافت . كرمان اينوقت داراى پادگان قوى و قلاع مستحكمى گرديد و براى جلوگيرى از خطر احتمالى هجوم و استيلاى افغانها همه گونه احتياطات لازم به عمل آمد ، بعلاوه لطفعلى خان يك ارتش نيرومندى در تحت اختيار خود قرار داد و بدينطريق ديگر احتمال تكرار چنين حمله‌اى از طرف افغانها متصور نبود .\r\n\r\nخفت و رسوائى وزير و لطفعلى خان\r\nدر اين اثناء شاهنشاه ايران غافل از اينكه فنا و نابودى او نزديك شده است هنوز از سعايت‌هاى دربارى اغفال شده و به كلى گيج و ديوانه شده بود ، چنان كه فتح على خان وزير متهم بخيانت و تحريك عده‌اى از كردها بقتل شاه در شب گرديد . شاه از خواب بيدار شده و دچار وحشت و اضطراب گرديد و در همان شب حكم قتل وزير را صادر كرد . چشمان اين مرد بيچاره را درآوردند و براى اينكه بفهمند ثروت خود را كجا پنهان كرده بشكنجه و عذاب او پرداختند ، ولى در همان موقع شاه ملتفت شد كه گول خورده است فورا عدهء از نجبا دعوت شدند و وزير خود را در حضور آنان تبرئه نمود ، ولى چه فائده صدمه و آسيب وارد شده بود . لطفعلى خان برادرزن او كه براى هجوم به قندهار نيروى عظيمى گرد آورده و آنها را تعليم ميداد از شغل خودش معزول گرديد و چنان كه معمول اين مواقع - است تمامى سپاه او متفرق گرديد و بالنتيجه ايران در يك چنين موقع بحرانى خطرناك در تاريخ خودش بواسطهء حماقت و ابلهى پادشاه ضعيف النفس خود تقريبا بيدفاع گرديد .\r\n\r\n","description":"","footnote":"","page_name":" 321 ","page_number":344},
  {"content":"\r\n\r\n\r\nعلائم و خبرهاى بد و ميشوم\r\nسال 1134 ه ( 1721 ) پر از مصيبت و بلا بود : افغان‌هاى ابدالى بدون مانع و معارضى خراسان را غارت كردند . در مغرب هم‌لزگىها شماخى كرسىنشين شيروان را بباد غارت و خرابى دادند ، ولى ظهور علائم بود و خبرها و فال‌هاى ميشوم بيش از هجوم و غارت و خرابى شهرها موجب وحشت و اضطراب مردم گرديد . يك زمين‌لرزه‌اى شهر بدطالع تبريز را خراب كرد و در همين هنگام هواى صاف معمول يك دفعه تاريك شده و خورشيد مانند گلولهء سرخ‌فام و به شكل خون نمودار گرديد و ايرانيان خرافاتى وحشت‌زده شدند و ستاره‌شناسان با پيشگوئى خود دربارهء خرابى و تباهى اصفهان بر ترس و وحشت مردم افزودند . بروز اين فجايع ، وحشت و بزدلى شاه ، زن صفتى درباريان و بالاخره كميابى سردار و سرباز اينوقت دست بدست هم داده بقدرى روحيهء ملى را تنزل دادند كه شايد هيچ كشورى در مرحلهء بحرانى خود به قدر ايران ضعيف و عاجز نشده بود .\r\n\r\nدومين لشگركشى محمود 1135 هجرى ( 1722 )\r\nغلجائيها از حمله و هجوم لطفعلى خان به خاك خودشان خيلى ترسان بودند ولى بمحض شنيدن خبر سقوط و عزل او درباره جرأت پيدا كرده مصمم گشتند براى بار دوم بايران حمله ببرند ، محمود در وسط زمستان قندهار را ترك گفته و مجددا از بيابان عبور نموده به نرماشير و كرمان رفت . در اينمورد او شهر كرمان را به تصرف درآورد ولى قلعهء آنجا بقدرى مصرانه مقاومت و پافشارى نمود كه او از اين قسمت خيلى خوشحال شد كه پنج هزار ليره بگيرد و محاصره را ترك نمايد . محمود پس از آن از راه يزد بسوى اصفهان حركت نمود . او به يزد حمله برده ولى كامياب نشد و لذا مستقيما راه پايتخت را پيش گرفت . در بين راه سفرا و نمايندگانى را ملاقات نمود كه به او وعده دادند كه اگر خود با دستجاتش بافغان برگردد سى هزار ليره به او بدهند . محمود از اين بيان كه نشانه‌اى از ضعف و ناتوانى در قلب امپراطورى بود تشجيع شده و بالاخره مهاجمين تا گلناباد كه دهكده‌اى است واقع در يك دشت مسطح و هموار در يازده ميلى اصفهان پيش رفتند و در اين نقطه متوقف شدند .\r\n\r\n","description":"","footnote":"","page_name":" 322 ","page_number":345},
  {"content":"\r\n\r\n\r\nلشكريان ايران و افغان\r\nلشكر افغان اكنون شايد بالغ بر بيست هزار نفر ميشد « 1 » چه عده‌اى از سربازان تلف شده و عده‌اى ديگر در كرمان و يزد محمود را ترك گفته بودند و سربازان داوطلبى كه به آنها پيوسته بودند فقط معدودى از زردشتىها بودند . توپخانهء آنها از يكصد زنبورك يا توپ كوچك تشكيل يافته كه بر شتر سوار نموده بودند و اين توپ‌ها گلوله‌اى به وزن كمتر از دو پوند ميانداختند .\r\nلشكر ايران كه در اصفهان جمع شده بود از حيث عدد دوبرابر آنها بود و بعلاوه داراى توپخانهء منظم و صحيحى بودند و نيز مركز آنها يك شهر پرجمعيت بوده و يك مزيت ديگرشان اين بود كه از زادوبوم خود دفاع مينمودند و گذشته از همهء اينها سرنوشت كشور ايران وابسته بشجاعت و دلاورى آنان بوده است . در شوراى نظامى ابتدا عقيده بر اين شد كه پايتخت را نگاهداشته و افغانان را بگذارند در پيرامون حصارهاى شهر تا خودشان را خسته كنند ( يعنى رويهء دفاعى پيش بگيرند ) ولى در آخر كسانى كه پيشنهاد نبرد دفاعى مينمودند پيشنهادشان رد شد ، والى عربستان اصرار داشت كه ميگفت اگر شاهنشاه از مقابلى با يك عده افغانى غارتگر ترس و بيم به خود راه دهد بر حيثيت و مقام او لكه وارد شده و از اعتبار خواهد افتاد . در كشور ايران بيش از همه‌جا بتظاهر و خودپندارى اهميت داده مىشود و سخنان والى مورد ستايش قرار گرفت و همه در آن روز با او موافقت نمودند . براى اينكه از بروز حسادت بين سران لشگر جلوگيرى به عمل آيد فرماندهى سپاه را بين عده‌اى تقسيم كردند و ارتش ايران بعدهء پنجاه هزار نفر كه با بيست و چهار عراده توپ تقويت ميشد بسوى دشت گلناباد حركت نمود « 2 » .\r\nجناح راست سپاه بفرماندهى يك شخص بدطالع يعنى رستم خان ژنرال گارد سلطنتى و جناح چپ بفرماندهى وزير واگذار شد . عده‌اى سپاه در تحت فرمان والى\r\n\r\n\r\n","description":"","footnote":"\r\n( 1 ) - كروزينسكى عدهء آنها را دوبرابر آن نوشته ولى من گفتهء ملكم را نقل كرده‌ام . ( مؤلف )\r\n( 2 ) - نگارنده در چند سال قبل كه در محل وقوع اين جنگ اردو زده بودم . در اين هنگام متوجه شدم كه چگونه ايرانيانى كه با اسلحهء عالى و قيمتى مسلح بودند و زين و يراق و نيز افسار اسبهاى آنها تماما مطلا بوده از روى استهزا بافغانهاى آفتاب سوخته و داراى لباس مندرس و پاره ميخنديدند ، در اينجا يك دفعه بقهقرى برگشته فكرم بجنگى رفت كه بين سلاطين ساسانى برعليه اعراب رخ داد و شباهت تامى كه بين اوضاع و حالات اين دو جنگ وجود داشته در نظرم جلوه‌گر شد . ( مؤلف )\r\n","page_name":" 323 ","page_number":346},
  {"content":"\r\n\r\nلرستان وجود داشت كه تحت فرمان والى عربستان بودند . والى هم عدهء اسب‌سوار عرب با خود داشت . اين عده همگى در زير پرچم رستم خان بودند . اين دو جناح كه دقيقا سى هزار نفر بودند سواره‌نظام بوده‌اند . قلب سپاه از بيست‌هزار پياده‌نظام با توپخانه تشكيل مييافت و به نظر ميرسيد كه يك سپاه نيرومندى تشكيل دهد . افغانها در چهار قسمت قرار داشتند . محمود با بهترين افراد جنگجوى خود در وسط قرار داشت . در طرف راست او امان الله خان و در طرف چپش زردشتىها موضع گرفته بودند . در طرف عقب صد عراده توپ قرار داشت .\r\n\r\nنبرد گلناباد 1135 هجرى ( 1722 )\r\nجنگ گلناباد كه سرنوشت ايران را معين نمود در دو يا سه ميلى مغرب قصبهء كنونى اتفاق افتاد و آن با حملهء جناح راست ايران شروع شد كه موفقيت كمى هم بدست آورد . در همان حين والى عربستان بسوى جناح چپ افغانها روى نمود و خود را باردوگاه آنان رسانيده و آن را غارت كرد . عربها از اين ببعد در پيكار هيچ شركت نكرده و اوقات خود را بغارت و چپاول مصروف نمودند . جناح چپ ايران نيز بحمله پرداخت ولى افغانها بر اثر يك مانور ماهرانه پرده از روى شترهاى توپ‌كش خود برداشتند و اين عمل باعث وحشت ايرانيان شد و در همان لحظه بستون ارتش ايرانى كه در حال حركت بود حمله نمودند ، جناح چپ از هم پاشيده شده منهزم گرديد و افغانهاى تعقيب‌كننده به عقب توپخانهء ايران كه مدافع و محافظى نداشت پيش رفتند . توپچىها همگى كشته شده و افغانها توپها را بسوى پياده‌نظام ايرانى برگرداندند و در نتيجه پياده‌نظام هم متفرق شده فرار نمودند . افغانها هم سرگرم غارت اردوگاه ايرانيان شدند و اين سبب شد كه از تعقيب دشمن صرف‌نظر نمودند ولى بنا بروايتى علت عدم تعاقب ترسى از حملهء غافلگيرى ايرانيان بود .\r\nبدين طريق يك ارتش نيرومند ايران كه براى آنچه كه هرملتى عزيز ميدارد ميجنگيدند در حالى كه فقط ده هزار نفر تلفات داده بود با فضاحت و رسوائى فرار نمود و ديگر جرأت مقابله با افغانها را در جبههء جنگ ننمود ، ملت ايران در اين موقع مردى خود را از دست داده بود و البته وقتى كه يك ملت جبون و نامرد شد به فتواى تاريخ محكوم بزوال\r\n\r\n","description":"","footnote":"","page_name":" 324 ","page_number":347},
  {"content":"\r\n\r\nبوده و حقا بايد سقوط كند .\r\n\r\nتصرف فرح‌آباد و تسليم جلفا\r\nرئيس غلجائى هرچند يك امپراطورى را كه در دنيا داراى عظمت و مقام بلندى بود برانداخت ، اما يك فاتح بزرگى نبود ، زيرا او پس از خاتمهء جنگ باردوگاه و سنگرهاى خود عقب نشست و در آنجا كاملا به حال سكون و عدم فعاليت باقى ماند ، حتى بايرانيان اجازه داد كه بجبههء جنگ مراجعت نموده و توپهاى از دست رفتهء خود را جمع‌آورى نمايند . ظاهرا او تصميم بعقب‌نشينى گرفته بود ، ولى جاسوسان او ويرا از وحشتى كه در پايتخت بر همه مستولى شده بود آگاه ساختند و آنوقت محمود از موقعيت حقيقى خود باخبر شده جرأت و جسارت خود را دوباره بدست آورده بسوى اصفهان حركت كرد . تقريبا در سه ميلى شهر اصفهان فرح‌آباد قرار داشت كه شاه سلطان حسين آن را مبدل بقلعه نموده و نيروى زيادى در آنجا تمركز داشت ، ولى ايرانيان بجاى آنكه بجاى عقب انداختن پيشرفت افغانها از اين قلعه استفاده نمايند در حال وحشت و هراس پادگان آنجا را با خود بردند . پس از آنكه جلفا كه در ساحل راست رود زاينده رود واقع است مورد حمله قرار گرفت ارمنىها مقاومت سختى از خود نشان دادند و حتى از والى عربستان كه در اينموقع بفرماندهى عالى ارتش انتخاب شده بود تقاضاى كمك نمودند ولى او يا به علت تعصب و يا خيانت از كمك به آنها خوددارى نمود . بالاخره در خطوط آنها رخنه وارد شده و ارامنه تسليم شدند . به آنها فرمان داده شد كه معادل يكصد و چهل هزار ليره پول و پنجاه تن از زيباترين دوشيزگان باكره به افغانها تسليم كنند و ارامنه هم بهر دو شرط تن دردادند .\r\n\r\nمحاصرهء اصفهان\r\nمحمود در مقابل پلهاى زاينده‌رود اردو زد و قصور و باغهاى زيبائى را كه پادشاهان صفوى و امراء و نجباى آنها در آن قسمت ساخته بودند تصرف نمود . براى حملهء مستقيم به اصفهان افغانها كوشيدند كه بر يكى از پلهاى با شكوه زاينده‌رود تسلط حاصل كنند . دفعهء اول محمود شكست خورد ولى در كوشش ثانوى او تقريبا پل را به تصرف درآورده بود كه محمد آغا نامى از خواجه‌هاى\r\n\r\n","description":"","footnote":"","page_name":" 325 ","page_number":348},
  {"content":"\r\n\r\nسفيدپوست به نجات آن اقدام نمود و افغانها را عقب راند . محمود از اين شكست مأيوس شد و مصمم گشت بقندهار مراجعت كند به شرطى كه خراسان و كرمان بحكومت مستقل او تسليم شود و با يك شاهزاده خانم ايرانى ازدواج نموده و بالاخره معادل 100 هزار ليره به او تسليم گردد . ايرانيان اين شروط را قبول نكردند و محمود كه اميد هرگونه حمله‌اى را در حال حاضر از دست داده بود مشغول غارت آن نواحى شده و براى سپاهيان خود آذوقه و خواروبار تهيه مينمود . ايرانيان ترسو و جنون حتى به او فرصت چنين كارى را دادند در صورتى كه ميتوانستند نيروهاى كوچك او را مغلوب ساخته و مانع عمليات او در جمع‌آورى خواربار گردند . محمود پس از آنكه قصبات پر نعمت و حاصلخيز اطراف اصفهان را خراب نمود و ساكنين آن نواحى را بپايتخت راند ، مجددا بيكى از پلهاى زاينده‌رود حمله كرد و در اين بار پادگان گرجى آن مأيوسانه جنگيده و در آب غرق شدند .\r\nپس از آن افغانها منظما شهر را محاصره نمودند . امان الله خان نيز قافلهء خواربار را كه از لارستان و بختيارى فرستاده شده بود سر راه گرفته و مانع شد « 1 » .\r\n\r\nسكنهء پهلوان بن اصفهان\r\nدر چنين موقعى فقط يك شعاع ضعيف جبن و بزدلى خالص ايرانيان را كمى تسكين ميدهد ، بن اصفهان كه قصبه‌اى در ده ميلى پايتخت بود از تسليم امتناع نمود و علاوه بر آن ساكنينش كار ديگرى نيز كردند . توضيح آنكه وقتىكه امان الله خان در حالى كه قافلهء لارستان را زده و با اموال آنان در حال بىنظمى مراجعت مينمود اهالى اين قصبه بر سر او تاختند . محمود براى امان الله خان كمك فرستاد ولى دهقانان پيروزى كاملى بر آنها حاصل نمودند و عدهء بسيارى از سپاهيان دشمن را بقتل رسانيدند و يك برادر و يك عمو و دو پسر عم محمود را اسير گرفتند . پيشواى افغانى بمحض شنيدن اين هائله نماينده‌اى را پيش\r\n\r\n\r\n","description":"","footnote":"\r\n( 1 ) - ملكم ميگويد كه بن اصفهان در سه ميلى پايتخت واقع شده ولى « اسقف ستيل‌مان » كه در اين موضوع تحقيق و رسيدگى نموده به من اطلاع داد كه آن قصبه يكى از دهات معروف « سه ده » است و در ده ميلى شمال غربى اصفهان واقع شده رئيس اين دهات موسوم به وارنوس فدران است كه عوام بن اصفهان ميگويد ( مؤلف )\r\n","page_name":" 326 ","page_number":349},
  {"content":"\r\n\r\nشاه فرستاد تا براى آزاد نمودن زندانيان ترتيبى بدهد . شاه اين مسئله را قبول نمود ولى قاصد شاه وقتىكه به قصبه بن اصفهان رسيد ديد كه افغانهاى اسير همگى بقتل رسيده‌اند . محمود بدينطريق تمام زندانيان خود را بقتل رسانيده و با حالت وحشت و هراس به فرح‌آباد عقب نشست . اهالى اين قصبه يا بر اثر بىكفايتى و يا در نتيجهء خيانت نتوانستند در حملهء بعدى خود بر افغانهاى مأيوس موفقيت حاصل كنند . علاوه بر آن از دست رفتن سومين قافلهء خواربار تمام اميدهاى ساكنين اصفهان را نقش‌برآب نمود و يك ضربهء بزرگ ديگرى باز در اينموقع بر ايران وارد شد . توضيح اينكه امير گرجستان به لحاظ اينكه نگذاشتند كه اولزگىها را تنبيه كند عصبانى شده بود قسم خورد كه ديگر براى خاطر ايرانيان شمشير نكشد .\r\n\r\nمأموريت غير موفقانهء طهماسب ميرزا\r\nطهماسب ميرزا سومين فرزند شاه را در اين موقع از اندرون بيرون آوردند و اعلام وليعهدى او به عمل آمد . وى با يك عده ملتزمين ششصد نفرى از پايتخت خارج شده بسوى قزوين حركت نمود و در آنجا براى جمع‌آورى يك ارتش بكوشش پرداخت ، ولى حتى شاهسون‌ها قسمهائى كه خورده بودند نقض كردند و در نتيجه مأموريت او كه توأم با جديت كمى بود بشكست قطعى مواجه گرديد .\r\n\r\nمرگ خواجهء سفيد\r\nقحطى در اينموقع حيات مردم شهر را سخت قبضه كرده بود .\r\nعدهء بسيارى از مردم جلوى اندرون شاه جمع شده و اصرار مينمودند كه شاه آنها را براى نبرد با دشمن رهبرى كند . احمد آغا خواجهء قهرمان غضب و خشم جمعيت را متوجه افغانها نموده و با كمك آنها با چنان فشارى بدشمن حمله برد كه بعضى از مواضع مهم را به تصرف درآورد . لازم بگفتار نيست كه كسى از او پشتيبانى ننمود و حتى وقتىكه اين اقدام را بعرض شاه بىحميت و ترسو رسانيد او را متهم نمودند كه او فضولى كرده و بكارهائى كه به او مربوط نيست مداخله نموده است .\r\nاين نوكر باوفا درحالىكه قلبش شكسته بود بشاه گفت كه فريب يك سردار خائن را خورده بود و پس از آن به خانه مراجعت كرده خود را مسموم نمود .\r\n\r\n","description":"","footnote":"","page_name":" 327 ","page_number":350},
  {"content":"\r\n\r\n\r\nملك محمود سيستانى\r\nدر بين حوادث موفقانهء اين دوره يكى حادثهء ملك محمود مىباشد كه از نوادگان خانوادهء كيانى سيستانى بود . ملك محمود از ايالت بومى خود بيرون رانده شد و او هم نيروئى در ناحيهء تون فراهم كرد . فرماندار افشار مشهد در آنجا با سپاه زيادى به او حمله كرد . رئيس كيانى با عدهء كمى از ملازمان خود بدشمن حمله برد و سردار ايرانى را بقتل رسانيد و نيروهاى او را ريشه‌كن كرد .\r\nپس از اين موفقيت ملك محمود حكمران مستقل ناحيهء تون گرديد .\r\nزمانيكه افغانها سرگرم محاصرهء اصفهان بودند ملك محمود قوائى بعدد ده هزار نفر فراهم آورده و بسوى گلناباد حركت كرد . اينجا روح اميد ايرانيان بار ديگر قوت گرفت ، ولى وقتىكه رئيس كيانى وعدهائى از خراسان و سيستان و نيز تحف و هدايائى گران‌بها رشوت گرفت از اصفهان رو برگردانيد و تمام اميدهاى مردم مجددا نقشى بر آب شد و ملك محمود كشور خود را درحالىكه نهايت درجه چشم بكمك او دوخته بود ترك گفته و براى تصاحب ولايت خودش حركت نمود .\r\n\r\nتسليم اصفهان 1135 هجرى ( 1722 )\r\nشاه كوشيد كه مهاجم را با قبول شرائطى را كه افغانها در ابتدا پيشنهاد كرده بودند راضى كند ولى محمود متذكر شد كه اوضاع كاملا بنفع او تغيير نموده است و بالاخره آن را رد كرد . هنگاميكه اين مذاكرات در جريان بود ملك محمود در آن صحنه نمودار گرديد ، ولى وقتىكه او ايران را ترك نمود خاتمهء كار ايران آغاز شد . اصفهان در اين موقع به طرز وحشتناكى از قحطى در رنج و زحمت بود . گوشت انسانى خورده ميشد و شهر پر از اجساد مردگانى بود كه دفن نشده بودند . آخر الامر شاه تصميم به تسليم گرفت و در حالى كه ملبس به لباس عزا شده بود اتباعش را از قصد خود مبنى بر استعفا و كناره‌گيرى از سلطنت آگاه ساخت و در روز بعد قرارداد تسليم را امضاء نمود و مطابق شرائط آن استعفا داده و تاج سلطنت را بفاتح واگذاشت .\r\nشاه سلطان حسين بسوى فرح‌آباد حركت نمود و افغانى نااصل و بىفتوت او را مدتى در انتظار نگاهداشت ، ولى بالاخره ويرا بار داد . شاه سلطان حسين بمحض اينكه\r\n\r\n","description":"","footnote":"","page_name":" 328 ","page_number":351},
  {"content":"\r\n\r\nحضور يافت به محمود چنين گفت : « فرزند ، چون خداوند جهان نميخواست كه من بيش از اين سلطنت نمايم و زمانىكه او براى عروج تو بر تخت ايران معين نموده بود فرارسيده بنابراين من امپراطورى ايران را به تو واگذار ميكنم . اميد است كه سلطنت تو نيك و فرخنده باشد ! » پس از آن جغهء سلطنتى را روى عمامه فاتح گذارده و گفت :\r\n« با صلح و سلامت حكمرانى كن ! » محمود كه تا آنوقت ساكت مانده بود . بالاخره اظهار فروتنى نموده و چنين جواب داد : « شكوه و عظمت انسانى اينطور تزلزل‌پذير - است و خداوند سلطنت را بهركه ميخواهد منتقل مىكند ، ولى من قول مىدهم كه شما را به چشم پدرى بنگرم و هيچ عملى را بجز صلاحديد شما انجام ندهم . » در روز بعد فاتح افغان با آئين و تشريفات پيروزى وارد اصفهان شد و شاه مخلوع و نجباى او نسبت بوى اظهار عبوديت نمودند .\r\n\r\nانقراض سلسلهء صفويه\r\nبدين‌سان سلسلهء باشكوه صفويه بافتضاح و رسوائى سقوط نمود .\r\nمؤسس سلسله ، اسمعيل يك مرد بزرگى بود و شاه عباس حتى از او هم بزرگتر بوده است ولى نكتهء مهم و قابل ذكر اين است كه در هيچ مورد رويهء اين سلسله كشورستانى و تجاوز به خاك ديگران نبوده است . منتهاى آرزو يا جاه‌طلبى آنان در مرزهاى غربى استرداد آذربايجان و ديگر ايالات غربى ايران از تركها بوده و هرگز كوششى براى هجوم به خاك تركيه به عمل نياورده‌اند . در عمليات برعليه ازبكها هم ظاهر است كه آنها هرگز خيال اشغال دائمى آسياى مركزى را نداشتند ، بلكه ميخواستند خراسان را از حملات ازبكان محافظت نموده و بالاخره كشور ايران را بمرزهاى قديمى خود برسانند . قسمت ( جنوب دور تر ) قندهار برسم هديه بايران داده شد . منتها همينجا رويهء ايران را ميتوان به تجاوز تعبير نمود ، اگر بخواهيم اين مطلب را بعبارت ديگر ادا كنيم بايد بگوئيم هيچوقت ارتش ايران قسطنطنيه را تهديد ننمود و هيچوقت تركها در نتيجهء سياست و خط مشى ايران دچار اضطراب نشدند . با وجود آنكه ايران هميشه آرزومند بود بغداد و ايروان را از ترك‌ها پس بگيرد معهذا جز تهاجم و تاخت‌وتاز به مغرب اين قلاع و استحكامات كوشش ديگرى به عمل نيامد .\r\n\r\n","description":"","footnote":"","page_name":" 329 ","page_number":352},
  {"content":"\r\n\r\nدر آنطرف مرز شرقى ايران سمرقند در شمال و دهلى در جنوب از خطر حملهء ايرانيان كاملا مصون بود . بنابراين صفويان را نميتوان با هخامنشيان و ساسانيان در يك رديف قرارداد . چه آنها امپراطورى جهانى تشكيل دادند ، ولى صفويان در صحنهء تاريخ نقش درجهء دوم را بازى نموده و فقط همشان مصروف بر اين بود كه حدود مرزهاى ايران را نگاهدارند و به همينقدر قانع بودند . معذلك حيثيت و اعتبار اين سلسله در نزد ايرانيان يكى بواسطهء صبغهء مذهبى و ملى آن و نيز شايد شناسائى و اعتراف به عظمت و شكوه آنان توسط نويسندگان اروپا خيلى زياد است .\r\n\r\n","description":"","footnote":"","page_name":" 330 ","page_number":353},
  {"content":"\r\n\r\nاشرف\r\n\r\nفصل شصت و نهم اخراج افغان‌ها\r\nطرز لباس آنها پاسخى است بخشونت غذا و خوراك آنان ، ايشان يك جامهء بلندى بر تن مىكند كه تا پنجهء پا ميرسد و جاى كمربندى دارد كه براى بالا يا پائين بردن آن مفيد است ، در زير اين لباس يك شلوار سادهء نازكى ولى خيلى گشاد ميپوشند كه تا زير زانو را ميگيرد و از آنجا به پائين عموما برهنه است . طبقات عاليهء آنها از كفش يا سرپائى استفاده ميكنند آن هم در موقعى كه بر اسب سوار ميشوند .\r\nبعلاوه يك نوع چكمه‌هائى از چرم بسيار خشن و سخت دارند كه وقتىكه به پا كردند آن را درنميآورند تا آنكه پوسيده و پاره شود .\r\n« كروزينسكى » دربارهء افغانها . جلد اول ص 147\r\n\r\nاولين عمليات محمود\r\nسلطنت محمود با ميمنت و فرخندگى شروع شد ، ولى به صاحب منصبان ايرانى اجازه داد كه در مشاغل خود باقى بمانند ، فقط براى مراقبت منافع خودشان افغانها را بر آنها گماشت . علاوه بر اين يك قاضى يا امين صلح كل كه يك افغانى معروف به ديانت و صحت عمل بود انتخاب كرد او براى ترميم خرابيهائى كه در مدت محاصره به شهر وارد شده بود جدا به كار پرداخت . محمود با اروپائيان باحترام رفتار نمود و تمام امتيازات گذشتهء آنان را تجديد نمود . فقط كسانى را كه نسبت به شاه سلطان حسين بيوفائى نموده بودند مجازات كرد . والى خائن عربستان بقتل نرسيد ، ولى محمود چون ظاهرا او را بقيد قسم بجان امان داده بود دربارهء او خفت\r\n\r\n","description":"","footnote":"","page_name":" 331 ","page_number":354},
  {"content":"\r\n\r\nروا داشته و شغل و املاك او را به برادر كوچكترش بخشيد . خلاصه بقدرى محمود بالياقت و كاردانى و عدالت حكومت مينمود كه به نظر ميرسيد ايران ناشاد و محنت‌زده بتواند دوباره از نعمت صلح و امنيت برخوردار گردد .\r\n\r\nتسليم قم ، كاشان ، و قزوين به افغانها\r\nكمى پس از امضاى قرارداد تسليم ، امان الله خان با پنج هزار نفر براى حملهء بشاه طهماسب و تصرف قزوين بدانسوى روانه شد . قبايل بىروح و بىوفا دور طهماسب جمع نشده بودند و لذا در مقابل امان الله خان مقاومتى به عمل نيامد و قم ، كاشان و قزوين دروازه‌هاى خود را به روى او گشودند . در اين بين كه اين عمليات انجام ميگرفت ، محمود خبردار شد كه خزانه‌هاى معادل 300 هزار ليره كه براى مصرف گرفتن سربار جديد بقندهار فرستاده بود بدست يكى از رؤساى سيستان غارت شده است . هيچ چيز تا آنوقت بيش از اين قضيه باعث دست‌پاچگى و آشفتگى سلطان افغانى نشده بود .\r\n\r\nوصيت‌نامه پطر كبير\r\nاز جمله اسرار تاريخ اروپائى يكى كه از همه مهمتر مىباشد وصيت‌نامهء مشهور پطر كبير است . عموما گمان ميكنند كه آن بوسيلهء « شواليه دئون « 1 » » مشهور به بدنامى ، در اروپا انتشار داده شده است . بارى او در نزد كاترين بزرگ وانمود ميكرد كه بمطالعه علاقه‌مند است و در سال 1755 آن را بدست آورد . ممكن است اين وصيت‌نامه جعلى و ساختگى باشد ، ليكن بسيارى از ايرانيان و روسها در صحت آن ترديدى ندارند . حتى اگر هم آن را ما يك وصيت‌نامهء سياسى پطر ندانيم چون شامل آمال و اميال روسيه از نيمهء اول قرن هيجدهم است شايستهء « 2 » مطالعه است . لحن اين وصيت‌نامه كاملا مهاجمانه است و روسيه را جدا بر آن داشته است كه تسلط و حكومت ( تقريبا ) كلى و جهانى را هدف منظور قرار دهد .\r\n\r\n\r\n","description":"","footnote":"\r\n( 1 ) -  D . Eon \r\n( 2 ) - اين وصيت‌نامه به تمام و كمال در آخر اين فصل درج شده است . سفراى روسيهء تزارى هميشه در بين اسناد محرمانهء خود يك نسخهء چاپى از اين وصيت‌نامه با خود داشتند . ( مؤلف )\r\n","page_name":" 332 ","page_number":355},
  {"content":"\r\n\r\nدر اينجا سروكار ما مخصوصا با موادى است كه بايران مربوط مىباشد و آنها بدين قرارند - « برانگيختن جنگهاى دائمى و پردامنه نه تنها در عثمانى بلكه در ايران و باز سوئد بايستى تجزيه شود و ايران هم مطيع و منقاد گردد و غيره » اين كلمات بر هريك از فرزندان تحصيل‌كردهء ايران معلوم و مانند يك ناقوس در گوشش طنين‌انداز - است . بدينسان وصيت‌نامهء پطر كبير هرچند در اروپاى غربى كمتر كسى از آن آگاهى دارد تا آنجا كه بايران مربوط است يك وسيله و آلتى از سياست و رويهء روسيه بدست ميدهد كه نميتوان نفوذ و تأثير آن را از نظر دور داشت .\r\n\r\nتصرف دربند بوسيلهء پطر 1135 هجرى ( 1722 )\r\nدر اينموقع پطر كبير بالاخره بر سوئد غلبه يافته و براى سوق دادن قواى خود به جاهاى ديگر آزادى كامل يافته بود . بنابراين براى استفاده از ضعف ايران بسوى اين كشور شتافت و در عين حال ميخواست از نزديك شدن تركها به بحر خزر جلوگيرى كند . در وقتىكه سلسلهء صفويهء در حال احتضار بود پطر سفيرى بدربار سلطان حسين فرستاده بود ، ولى اين سفير در ورودش خود را بافغانهاى فاتح معرفى نمود و تقاضاى جبران تعديات و خساراتى را كه بر اتباع روس در شماخى وارد شده بود نمود . محمود كه معلوم مىشود در سياست خارجى اطلاعاتى نداشته است بسفير مسكوى اطلاع داد كه نميتواند نه بر ازبكها و نه بر لزگىها نظارت داشته باشد . اين مطلب روشن بود و احتياج بدليل نداشت ولى اعتراف قضيهء تجاوز را تائيد و تقويت نمود و پطر هم معلوم است كه براى اقدامات بعدى خود را محق يافت . او يكدسته از سفاين خود را حامل بيست و دو هزار نفر پياده نظام از راه ولگا فرستاد و با سواره‌نظامى كه از حاجى طرخان « 1 » حركت نموده بودند در داغستان بهم پيوستند . در اينجا پطر اعلاميه‌اى انتشار داد مشعر بر اينكه هيچگونه خيال توسعهء\r\n\r\n\r\n","description":"","footnote":"\r\n( 1 ) - « پ . ح . بروس » يك سرباز اسكاتلندى دولتمند كه در اين لشگركشى شركت داشته در كتاب « خاطرات خود » در اين‌باره شرح نيكوئى داده است . همچنين كتاب « فتوحات روسيه در قفقاز » بقلم « جان ف . بدلى » را كه خيلى ذى قيمت مىباشد و از روى وقايع مضبوطهء خود روس‌ها تأليف شده و « قارص و ارضروم » تأليف ژنرال و . مونتيت را مورد استفاده قرار داده‌ام . ( مؤلف )\r\n","page_name":" 333 ","page_number":356},
  {"content":"\r\n\r\nارضى ندارد بلكه ميخواهد شاه ايران را از ظلم و ستم افغانها نجات بخشد ، پس از آنكه بسوى جنوب حركت كرد بعد از مغلوب نمودن يك نيروى داغستانى ، دربند را به تصرف درآورد كه اهميت آن قبلا در همين تاريخ ظاهر و مبرهن شده است . بنابروايتى تزار در شرف حركت بسوى باكو و شماخى بود كه سفيرى از عثمانى در آن صحنه ظاهر شد و خبر تصرف شماخى را بدست نيروى ترك به او داد و بعلاوه اظهار داشت اگر از اين نقطه روسها پيشروى كنند بمنزلهء ( اعلام جنگ ) خواهد بود . پطر در اينموقع مايل نبود با تركيه به مخاصمت پردازد بنابراين بروسيه عقب نشست و يك پادگان سه هزار نفرى در دربند بجاى گذارد . مطابق گفتهء روسها علت اين عقب‌نشينى آن بود كه يك كاروان دريائى روسيه كه تزار بدان وسيله انتظار ورود اسلحه و مهمات داشت بر اثر طوفان از بين رفته بود و همين باعث گرفتن آن تصميم شد . ممكن است هر دوى اين واقعه راست بوده باشد ، زيرا باب عالى توسط محمود مجبور شده بود كه بر ضد روسيه اعلام جنگ كند و پطر درحالىكه مهماتش در درياى خزر غرق شده بود بمشكل ميتوانست با تركها وارد در جنگ شود .\r\n\r\nتصرف رشت و باكو بدست پطر\r\nدر زمستان سال بعد افغانهاى مهاجم ، رشت را محاصره نمودند .\r\nحاكم آنجا سفيرى بحاجى طرخان فرستاد و پيشنهاد كرد كه دروازهء شهر را به روى ارتش روسيه بگشايد . پطر در اين موقعيت نيكو حداكثر استفاده را نمود ، نه‌تنها رشت بلكه مراكز ديگر را نيز تصرف نمود . روسها در ادارهء اين شهرستان هيچ مداخله ننمودند و آن را در دست خانهاى محلى باقى گذاشتند . در طى تابستان سال 1723 باكو گلوله‌باران شده و تسليم گرديد و پطر از اين مسئله خيلى رضايت حاصل نمود .\r\n\r\nمعاهدهء شاه طهماسب با روسيه 1723 ميلادى\r\nشاه طهماسب چون ديد نميتواند با مهاجمين مقابله نمايد از پطر تقاضاى كمك و همراهى نمود . روسيه متعهد شد افغانها را از خاك ايران خارج كند و در مقابل شاه طهماسب قبول كرد شيروان ، داغستان ، گيلان ، مازندران و استراباد را بروسيه واگزار كند ، ولى پطر براى\r\n\r\n","description":"","footnote":"","page_name":" 334 ","page_number":357},
  {"content":"\r\n\r\nاخراج افغانها هيچ كوششى به عمل نياورد و جز گيلان هيچ ايالت ديگرى تصرف نشد .\r\nشايد به اين علت بود كه هيچيك از دو طرف قصد نداشت كه نسبت به اين معاهده وفادار باشد و بشرايط آن عمل كند .\r\n\r\nطغيان ايرانيان در قزوين 1136 هجرى ( 1723 )\r\nافغانها در قزوين با مردمى سروكار داشتند كه مردى آنها از اهالى اصفهان بيشتر بود و چون مهاجمين از اين قضيه بىاطلاع بوده و يا نسبت به آن بديدهء بىاعتنائى مينگريستند با اهالى بظلم و جور رفتار ميكردند ، در نتيجه در يك مدت كمى نقشهء طغيانى كه با دقت طرح شده بود بموقع اجرا گذارده شد . افغان‌ها در همان هنگام مورد حمله قرار گرفته از شهر بيرون رانده شدند . در حالى كه دو هزار نفر از افراد و تمام بار و بنهء خود را از دست داده بودند اشرف پسر مير عبد الله با سيصد نفر به قندهار مراجعت نموده و بقيهء سپاه او درحالىكه از سرما تلفات زيادى ديدند به اصفهان عقب نشستند .\r\nاين مصيبت و بلا و عصيان‌هاى ديگر از سپاهيان در اين موقع بحرانى فقط پانزده هزار نفر سپاهى در دسترس محمود گذاشت . نسبتا عدهء بسيار كمى براى پر كردن دستجات خالى شدهء محمود از قندهار بايران آمده در صورتى كه عدهء زيادى از سپاهيان او با بارهاى پر از غارتى به زادوبوم خود مراجعت نمودند .\r\nرويهمرفته دو كاروان بزرگ در طى سلطنت محمود باصفهان رسيد . در آخرين كاروان مادر محمود قرار داشت كه « به دروازهء اصلى قصر پادشاه جديد درحالىكه نيمه برهنه بود آمد و آنچه لباس هم كه بر تن داشت كاملا تكه‌پاره شده بود ، بعلاوه يك ترب بزرگ در دست داشته و مشغول جويدن آن بود و بيشتر بيك عجوزه و جادوگر شباهت داشت تا بيك مادر پادشاه بزرگ « 1 » .\r\n\r\nقتل‌عام اهالى در اصفهان 1723 ميلادى\r\nمحمود ميخواست اصفهان را بهر قيمتى كه شده در دست نگاهدارد . او مصمم گشت عدهء زيادى از مردم شهر را قتل‌عام\r\n\r\n\r\n","description":"","footnote":"\r\n( 1 ) - كتاب كروزينسكى ( مؤلف )\r\n","page_name":" 335 ","page_number":358},
  {"content":"\r\n\r\nكند و خيال ميكرد كه بر يك شهر مفتوح و سقوط كرده و بدون پيشوا بوسيلهء ترور و القاء رعب شديد بهتر ميتواند حكمرانى كند . محمود براى اجراى نقشهء پليد خود در روز بعد از مراجعت افغانهاى مغلوب از قزوين وزراى ايرانى و نجباى بزرگ را بجز چند نفر همگى را بيك مهمانى دعوت نمود و در آنجا تمام آنها را بقتل رسانيد و اجسادشان را بعدا در ميدان بزرگ انداختند . پس از آن محمود سه هزار نفر پليس ايرانى را كه خود شخصا استخدام نموده بود قتل‌عام كرد . چندى بعد فرمانى انتشار داد دائر بر اينكه هرايرانى كه بشاه سلطان حسين خدمت كرده بقتل برسد . صدور اين فرمان موحش باعث يك قتل‌عام غير مشخص و بدون تميزى گرديد كه مدت پانزده روز تمام ادامه داشت و هيچ كوششى براى مقاومت با آن به عمل نيامد و بدين ترتيب شهر سلطنتى اصفهان از جمعيت خالى شده به كلى ضعيف و بيقدرت گرديد . با عمّال بازرگانى انگليسى و هلندى با خشونت رفتار شده و آنها را وادار بپرداخت ماليات و اعانات اجبارى نمودند ، ارامنهء جلفا نيز مجبور بپرداخت يك ماليات ديگرى شده و بالاخره بازرگانان هندى را غارت كردند .\r\n\r\nتصرف شيراز 1137 هجرى ( 1724 )\r\nپس از آن محمود عدهء از كردهاى وحشى را داخل ارتش كرده و آنها چون سنى بودند حاضر بورود در خدمت محمود شدند .\r\nمحمود بر اثر كمك آنها شهرهاى كاشان و خونسار را كه پس از هائلهء قزوين شورش كرده بودند مجددا به تصرف درآورد . در همان موقع نيروئى بگرفتن فارس مشغول ولى شيراز مقاومت ميكرد . نصر الله فرمانده سربازان داوطلب زردشتى در طى حمله‌اى كه به شهر شد بقتل رسيد و براى احترام او در تشييع جنازه‌اش تمامى غلامان و اسيران او را بقتل رسانيدند . جانشين او زبردست خان از او خوشبخت‌تر بود . وى نيروئى را كه براى نجات شهر از محاصره مأمور شده و در تحت فرماندهى يكى از برادران والى عربستان قرار داشت عقب راند و پس از آن مذاكرهء تسليم شروع شد . هنگامىكه مذاكرات در جريان بود افغانها ديدند كه سربازان پست‌هاى خودشان را ترك كرده‌اند ، بدين جهت مذاكرات را قطع نموده و شهر را تصرف كردند . با وجودى كه قحطى علت\r\n\r\n","description":"","footnote":"","page_name":" 336 ","page_number":359},
  {"content":"\r\n\r\nاساسى تسليم شهر شده بود ، معذلك يك انبار حاوى غله كه كفاف سه ماه اهالى را ميداد كشف شد و صاحب آن را برسم مجازات به يك چوب بسته و او را رها كردند تا از گرسنگى در انبار غلهء خود جان دهد . حتى امروز اين قضيه را برعليه شيرازيان بخاطر ميآورند .\r\n\r\nيك حمله به بندر عباس\r\nپس از آن دسته‌اى براى حمله به بندرعباس بدانصوب روانه شد ، و اهالى فرار كردند ، اما نمايندگان تجارتى اروپائى كه در سالهاى گذشته عدهء زيادى از قبايل بلوچ را شكست داده بودند در اين موقع خيلى نيرومند بودند و مقابلهء با آنها مشكل بود . افغانها كه از بدى آب‌وهوا تلفات زيادى داده بودند سيورساتى گرفته و با خوشحالى عقب نشستند . محمود از تصرف شيراز تشجيع شده و خود فرماندهى جنگ را در دست گرفته به ناحيهء كوه گلو در شمال بهبهان پيش رفت ، اما اعراب بدوى ارتش او را بستوه آوردند و نيز گرماى نزديك ساحل آنها را صدمهء بسيار ميزد ، بنابرين محمود مجبور شد باصفهان مراجعت كند و شبانه وارد شهر گرديد .\r\n\r\nتوطئه و دسائس افغانى\r\nاين لشگركشى بدون موفقيت محمود و نيز شكستى در حملهء به يزد لطمهء سختى به حيثيت و اعتبار او وارد ساخته و بالاخره بر اثر اصرار نجبا و بزرگان خود مجبور شد اشرف را از قندهار طلبيده وليعهد خود نمايد .\r\nبعلاوه امان الله خان شغل خود را ترك كرده بود و با آنكه وانمود ميكرد كه مايل بآشتى و مصالحه است اما ظاهر و آشكار بود كه در اظهارات خود صادق و صميمى نيست .\r\nمحمود براى راحت ساختن فكر و خيال خود به منظور اعتكاف و سير و سلوك قلبى بسردابه‌هاى كه معروف به تپسيه « 1 » مىباشد رفت و پس از چهارده روز اقامت در آنجا از اختلال\r\n\r\n\r\n","description":"","footnote":"\r\n( 1 ) - تپسيه  ( Tapassia )  يك واژهء سانسكريت است و مشتق از تپ يعنى پرستش مىباشد . در اويش مسلمان آن را از هنديان اقتباس نمودند . معنى آن اين است كه روح از بدن خارج شده و با مقام كبريائى ميآميزد در كتاب شسترا فصلى در اين باب موجود است . ( مؤلف )\r\n","page_name":" 337 ","page_number":360},
  {"content":"\r\n\r\nحواس بيرون آمده و راحت شد .\r\n\r\nقتل‌عام شاهزادگان صفوى\r\nتا اين موقع در قتل‌عام‌هاى موحش و هولناك از خانوادهء سلطنتى صرف‌نظر نموده بودند ، اما وقتى محمود شايعهء دروغ فرار صفى ميرزا را شنيد فرمان داد تا خانوادهء سلطنتى باستثناى شاه سلطان حسين بيچاره همگى را قتل‌عام كنند . محمود با دست خود به اين انهدام خانواده دست زد و در طى آن ميگويند سى و يك نفر از اعضاء بدبخت اين سلسله معدوم شدند .\r\n\r\nمرگ محمود 1137 هجرى ( 1725 )\r\nاين آخرين عملى است كه از محمود ثبت شده است . پس از اجراى كامل اين عمل خونين ، جنون و ديوانگى او رو بشدت نهاد .\r\nنجباى افغان كه از حملهء طهماسب تهديد ميشدند با عجله اشرف را بپادشاهى انتخاب نمودند و محمود كمى پس از آن واقعه مرد ، شايد هم بامر اشرف بقتل رسيده باشد .\r\n\r\nخصائص جسمانى و خصال او\r\nكروزينسكى كه بدون شك محمود را ديده است . شرح برجستهء زير را دربارهء او ذكر مىكند « محمود متوسط القامه و خيلى فربه بود . صورتش عريض ، پيشانى پهن و چشمانش آبى و كمى لوچ و بالاخره نگاهش خشن و وحشيانه بود ، از لحاظ قيافه‌شناسى ، ظاهرى خشن و نامطبوع داشت كه ظلم و قساوت طبعش را نشان ميداد . گردنش مانند حيوانات بقدرى كوتاه بود كه گمان ميرفت سرش از شانه‌هايش بيرون آمده باشد . ريشش كم‌پشت بود باندازه‌اى كه گوئى چند موى بيش بر صورت نداشت . چشمانش معمولا پائين انداخته شده بود و هميشه به نظر مىآمد كه متفكر است .\r\n« در انضباط نظامى بينهايت جدى بود . سربازانش بعوض اينكه دوستش بدارند بيشتر از او ميترسيدند . سربازان محمود او را بواسطهء آنكه بزرگترين خطرات را با دلاورى استقبال ميكرد قدرت و قيمت مينهادند و ويرا قادر بانجام كارهاى مهمى كه تهور و جسارت فوق العاده لازم دارد ميدانستند و تهور و جسارت او همواره بموفقيت و كاميابى\r\n\r\n","description":"","footnote":"","page_name":" 338 ","page_number":361},
  {"content":"\r\n\r\nاو تمام ميشده است « 1 » »\r\nبايد دانست كه اين فتوحات ، گو اينكه كم بوده اما براى شخصى مثل محمود خارق العاده بوده است . فاتحين قبلى ايران مانند چنگيز و تيمور لنگ قبل از ورود در عمل سپاه عظيم و نيرومندى را تهيه كرده بودند ، اما محمود اصفهان و در نتيجه بيشتر ايران مركزى و جنوبى را فقط با بيست هزار نفر افغانى بدون حمايت و پشتيبانى زياد از طرف قندهار تصرف نمود ، علت حقيقى سقوط سلسلهء صفويه جبن و بزدلى ، بيكفايتى و رشوه و ارتشائى بود كه در ايران جريان داشت و بطوريكه ملكم ميگويد امپراطورى ايران شباهت زيادى بيك ساختمان عظيمى داشت كه در شرف فروريختن بوده است .\r\nاز خود محمود باستثناى چند ماه اوليهء حكومت عادلانهء او بعد از تسليم اصفهان چيزى كه قابل تعريف و پسنديده باشد خيلى كم بلكه هيچ نيست . وى مردى خائن ، كوته‌فكر ، خسيس و واجد تمامى صفاتى بود كه يك فاتح بزرگ را لكه‌دار مىكند .\r\nاز طرف ديگر بايد گفت كه او شجاع و جدى و فعال بوده است و رويهمرفته محمود مانند تمام افغانها فاقد صفات ادارى بوده و فكرش هيچ پرورش نشده بود و بالاخره اين مرد مسئول قتل‌عامهاى زيادى است كه نامش را مستحق لعنت ساخته است .\r\n\r\nهجوم تركها بگرجستان 13 - 1722 ميلادى\r\nپس از مرگ مراد چهارم روابط بين ايران و تركيه تقريبا يك قرن دوستانه بوده است ، ولى وقتىكه افغانها بايران حمله بردند دولت سنى در نظر گرفت كه از ضعف و ناتوانى كشور شيعه استفاده كند و براى اجراى اين منظور مقدمة ولايت شيروان هدف قرار گرفت كه آن به نظر بسيار معقول و پسنديده بوده است چه در آنجا بنا باوامر شاه سلطانحسين متعصب جماعت سنى بطور بىرحمانه‌اى مورد شكنجه و آزار قرار گرفته بودند . سلطان عثمانى تصميم گرفت حاكمى براى اين ولايت تعيين نمايد . وقتىكه خبر لشگركشى پطر بزرگ رسيد افسر مأمور اجراى اوامر سلطنتى بدان سمت روانه شد . پس از مذاكرات چندى كه در قسطنطنيه بين روسيه و تركيه به عمل آمد تركها تصميم گرفتند برعليه\r\n\r\n\r\n","description":"","footnote":"\r\n( 1 ) - جلد دوم كتاب كروزينسكى صفحهء 159 ( مؤلف )\r\n","page_name":" 339 ","page_number":362},
  {"content":"\r\n\r\nايران اعلان جنگ بدهند ، بعلاوه سه فتوى از مفتى بزرگ انتشار داده شد كه در آنها به تمام مؤمنين امر شده بود كه رافضىها را معدوم و نابود كنند در اين هنگام كه روسها در ناحيهء ساحلى بحر خزر مشغول عمليات جنگى بودند نيروهاى ترك وارد گرجستان شدند و تفليس در 1135 هجرى ( 1723 ) تسليم شد . بعدا گنجه بدون موفقيتى محاصره گرديد . در باكو روسها بر تركها پيشدستى نمودند\r\n\r\nمعاهدهء عثمانى و روسيه براى تجزيهء ايران 1724 ميلادى\r\nدوباره مذاكراتى بين عثمانى و روسيه شروع شد و آن منجر به عقد قراردادى براى تجزيهء گرانبهاترين ايالات ايران گرديد .\r\nواگذارى ايالات خزر در شمال تا ملتقاى دو رود غور و ارس توسط شاه طهماسب از طرف دو دولت تصديق گرديد . عثمانى خط مررى جديدش را اشغال كرد و اين خط از ملتقاى دو رود نامبرده شروع شده تا مغرب اردبيل امتداد مييافت . بنابرين تبريز ، همدان و كرمانشاه با تمام نواحى ما بين آنها تا مرز خاك ترك ضميمهء امپراطورى عثمانى ميگرديد . تازه براى اينكه حريف را به تله انداخته باشند موافقت نمودند كه چنانچه طهماسب به اين شرايط تن درداد بايستى به او كمك نمود كه سلطنت خود را مجددا بدست آرد و الا اگر سختى و لجاجت نمايد دولتين براى آنكه در آتيه از بابت ايران فراغت و آسايش خاطر داشته باشند هركه را كه شايسته‌تر ديدند سلطنت ايران خواهند برگزيد\r\n\r\nپيروزى ترك‌ها بر ايران غربى 25 - 1724 ميلادى\r\nپس از امضاء معاهده‌اى كه بواسطهء آن قسمتى از ايران تجزيه ميشد ترك‌ها ميبايستى مقسومهء خود را تصرف نمايند . چه روس‌ها قبلا نواحى عربى سهميهء خويش را تصرف كرده بودند . ارتش ترك اول بسوى همدان حركت نمود و پس از يك محاصرهء كوتاه آنجا را در سال 1136 هجرى ( 1724 ) به تصرف درآورد . در همان موقع يك نيروى ديگر ترك بسوى ايروان كه آن را قوىترين دژ كشور ايران ميشمردند پيش رفت . عمليات با نهايت عزم و ثبات آغاز شد و با وجود اينكه تركها بر اثر چهار حمله و بروز بيمارى بيست هزار نفر تلفات داده بودند شهر را پس از سه ماه محاصره در سال 1137 هجرى ( 1724 ) تصرف نمودند ،\r\n\r\n","description":"","footnote":"","page_name":" 340 ","page_number":363},
  {"content":"\r\n\r\nپادگان آنجا با افتخار جنگى از شهر خارج شد .\r\nارتش فاتح در اين موقع بسوى تبريز روانه شد ، يك نيروى ده هزار نفرى ايرانيان در خارج شهر شكست خورد و چون بر اثر زلزله حصارهاى شهر خراب شده بود بايد اين پيروزى بدون اشكال بدست آمده باشد . اما پادگان دلير شهر جلوى يكعده از سپاهيان را كه با يك قافله از حلب ميآمدند گرفتند و بالاخره چون حملات تركها بعدم موفقيت انجاميد در سپتامبر سال 1724 دست از محاصرهء شهر برداشتند . در تابستان سال بعد يك ارتش ترك بعدهء هفتاد هزار نفر دوباره در اين صحنه ظاهر شد ، دفاع شهر خيلى قهرمانانه بود ، ايرانيان سى هزار نفر و ترك‌ها بيست هزار نفر تلفات دادند ولى عاقبت محاصره‌كنندگان تقريبا تمام شهر را تصرف نمودند فرار شد كه تبريزيان با خانواده‌ها و اموال خود از شهر خارج شده و مساكن خالى خود را بفاتحين واگذار نمايند .\r\nاگر اهالى اصفهان هم يك دهم شجاعت و دلاورى كه تبريزيان كه نژادشان بيشتر ترك است تا ايران از خود نشان داده بودند هجوم و حملهء محمود بدون شك منتهى بشكست ميشد . ترك‌ها آخر الامر پس از آنكه تمام ناحيهء غربى ايران را قبضه كردند بفتوحات خود خاتمه دادند .\r\n\r\nتاجگزارى اشرف 1137 هجرى ( 1725 )\r\nاشرف از لحاظ استعداد دماغى با محمود فرق داشته و از بسيارى جهات با عمش ميرويس شباهت داشته است . او در ميان هم قبيله‌هاى خود نفوذ و اعتبارى زياد داشت و وقتى كه بر تخت نشست روحيه‌اش تغيير كرد . اولين كار او قتل امان الله خان بسيار قابل وعدهء ديگر از رؤساء مقتدر قبائل بود و بعد اموال و دارائى آنان را ضبط كرد . اشرف براى اينكه ايرانيان را با خود همراه و از آنها استمالت كرده باشد خود را يك سلطان كريمى كه مايل است كفارهء خلاف و بدكاريهاى سلطنت خود را بدهد وانمود كرد و در تعقيب اين سياست او مادر محمود را مجبور ساخت كه يك شب را در ميدان شاهى در جوار اجساد شاهزادگان صفوى بسر برد و بعد آن اجساد را با شكوه و جلال تمام در مزار مقدس قم مدفون ساخت . براى تكميل اين نقشهء خود اشرف از شاه سلطان حسين تقاضا نمود كه تاج شاهى را\r\n\r\n","description":"","footnote":"","page_name":" 341 ","page_number":364},
  {"content":"\r\n\r\nاز او مسترد دارد و آخر الامر پس از چندين‌بار تقاضا سلطان مخلوع صفوى تاج را گرفته بر سر گذاشت ، در طى سلطنت محمود ، اشرف بطور خدعه و تزوير با طهماسب بمذاكره پرداخته و كوشيد كه او را بدام خود بياورد و تا اندازه‌اى هم در انجام نقشهء خود موفقيت حاصل نمود ، اما طهماسب مخفيانه از خيال شوم او آگاه شده و فرار نمود و جان خود را نجات داد و اشرف اينرا بهانه نمود نجباى ايرانى را كه از قتل‌عامهاى سابق فرار كرده بودند بقتل رسانيد و پس از آن بتحكيم موقعيت و قدرت خود پرداخته و يك قلعهء مستحكمى در اصفهان ساخت كه هم پناهگاه و هم نقطهء اجتماع افغانها و فاميل آنان بود . بعلاوه آنجا را خزانهء خود كرد .\r\n\r\nپيروزى اشرف بر تركها 1128 هجرى ( 1726 )\r\nاوضاع ايران و جريان امور كشور در اين زمان جالب توجه بود ، اشرف اصفهان ، شيراز و جنوب شرقى ايران را كلية در تصرف داشت ، ولى نميتوان گفت كه او اين كشور را اداره كرده بود .\r\nارتش او از قندهار كه تحت حكومت حسين برادر محمود قرار داشت معدودى سرباز جديد فراهم آورده و در نتيجه خود را بيك رويهء دفاعى محدود كرده بود .\r\nشاه طهماسب در مازندران بود ، هنوز مجبور بود در آنجا باقى مانده و ناظر وقايع باشد . گرچه فتحعلى خان با بخت او شريك و سهيم شده و نيز ياران تازه‌اى بتدريج فراهم نمود . دولت روسيه در تحت حكومت كاترين مصمم گشت كه موقعيت خود را در ايران حفظ كند ، ولى براى انجام رسانيدن شرائط معاهده با عثمانىها هيچ اقدامى نكرد و تنها حكومت عثمانى سياست جلو رفتن يا تجاوزكارانهء خود را تعقيب مينمود .\r\nاشرف هيئتى بعنوان سفارت بدربار عثمانى فرستاد تا از دولت مزبور بازخواست و مؤاخذه كند كه چرا با يك دولت مسيحى همكارى نموده و برعكس خيال حملهء بهمسايهء سنى خود و برقرارى سلسلهء شيعه در آن كشور دارد . با وجود اينكه در قسطنطنيه احساسات موافقى بر له افغانها ابراز شد ، ولى سفراى اشرف را كه با لحنى درشت و خارج از نزاكت صحبت داشته بودند بيرون كرده و بايران اعلام جنگ داده شد . يك ارتش ترك پس از تصرف مراغه و قزوين راه اصفهان را پيش گرفت . اشرف كه داراى\r\n\r\n","description":"","footnote":"","page_name":" 342 ","page_number":365},
  {"content":"\r\n\r\nصفات نظامى قابل ملاحظه‌اى بود يك نيروى اعزامى دو هزار نفرى ترك را محاصره نمود و همه را نابود ساخت و اين موفقيت در روحيهء تركان تأثيرى بسزا بخشيد و بعلاوه احمد پاشا سردار ترك را مجبور ساخت كه متوقف شده و اطرافش را سنگربندى كند . اشرف بعدا براى اينكه بين دشمن تفرقه ايجاد كند چهار نفر از ملايان محترم را نزد احمد پاشا روانه داشت كه از وى سؤال كنند چرا با مسلمانانى كه احكام و تعاليم حقهء همان ديانت را در برانداختن دولت شيعهء رافضى پيروى ميكنند بجنگ برخاسته است . در جواب اين سؤال خام و ناهنجار احمد پاشا گفت كه وى اطاعت از امر خليفه مينمايد كه به او يعنى خليفه بايد اشرف زير رنج احساس تفوق و برترى او تسليم شده و قبول اطاعت نمايد .\r\nتركان بقدرى از مأموريت اين ملايان عصبانى و برآشفته شدند كه عدهء زيادى از آنها با سربازان كرد ارتش را ترك نمودند . احمد پاشا كه اكنون شصت هزار نفر مرد جنگى و هفتاد توپ در اختيار داشت تصميم گرفت بدون تأخير بيشترى وارد يك نبرد قطعى شود . افغانها كه از حيث عده ثلث آنها بودند و فقط چهل توپ زنبورى كوچك در اختيار داشتند مردانه جنگيده و پس از آنكه دوازده هزار نفر ترك را در ميدان كشتند فاتح درآمدند . اشرف فاتح با يك سياست پخته و عاقلانه‌اى اجازهء تعقيب دشمن را نداد و حتى اسراى آنها را آزاد ساخته و اموال شخصى مقتولين را پس داد . اين اعتدال و ميانه‌روى ماهرانه باعث توليد احساسات شديدى بنفع او شد ، و در نتيجه در 1140 هجرى ( 1727 ) معاهده‌اى به امضاء رسيد كه بموجب آن اشرف مقام خلافت سلطان را اعتراف نموده و در عوض سلطان هم او را بپادشاهى ايران شناخت . ايالاتى كه عثمانى آنها را در تصرف داشت بسلطان واگذار شده و بعبارت ديگر ايران تجزيه گرديد . تعيين سرزمين دولت عثمانى و روسيه بعدا بوسيلهء دو دولت انجام گرفت .\r\n\r\nملحق شدن نادر قلى بشاه طهماسب 1129 ه ( 1727 )\r\nپادشاه افغانى همين كه خيالش از ناحيهء ترك‌ها راحت شد با يك خطر جديدترى مواجه گرديد ، يكى از منابع ضعف فوق العاده او شكستش در بدست آوردن شهر قندهار بود . اين امر سيل سربازان جديد افغان را اگر جلوگيرى نكرده باشد لااقل آن را ضعيف و كم كرده است .\r\n\r\n","description":"","footnote":"","page_name":" 343 ","page_number":366},
  {"content":"\r\n\r\nواقعا ذكر اين مطلب تعجب‌آور است كه حتى بعد از تصرف اصفهان هم عدهء سربازانيكه از قندهار بايران فرستاده شده كم بوده است ، و در يك چنين موقعى نادر قلى كه مقدر شده بود شهرت ابدى خود را در اينكه آخرين فاتح بزرگ آسيائى باشد بدست بياورد به طهماسب كه دربار خود را در اين موقع در فرح‌آباد مازندران تشكيل داده بود پيوست .\r\n\r\nفتح خراسان بدست نادر\r\nنادر شاه جوان را وادار كرد كه اول بسوى خراسان كه شهرهاى مشهد و هرات به ترتيب در دست ملك محمود و افغانهاى ابدالى بود حركت نمايد . در موقع اين حركت نادر رقيب خود فتحعلى خان پدر « 1 » بزرگ مؤسس سلسلهء قاجار را بقتل رسانيد و من مقبرهء او را در نزديكى مشهد ديدن كرده‌ام . ظاهرا اين عمل نادر مورد تصويب شاه قرار گرفت ، چه او را فورا بفرماندهى كل قواى خود تعيين نمود ، در اين لشگركشى فتح و پيروزى به ارتش صفويه برگشت و مشهد و هرات هردو بطوريكه در فصل آتيه ذكر خواهد شد به تصرف درآمدند ، بعلاوه از جمله تشريفات و احتراماتى كه دربارهء نادر به عمل آمد يكى لقب طهماسب قلى خان بود كه به او اعطاء گرديد . قلى بمعنى غلام است .\r\n\r\nشكست افغانها در مشهد دوست 1141 هجرى ( 1729 )\r\nدر اين اثنا اشرف به تهيهء نيرو پرداخته و كاملا به اين نكته متوجه بود كه بايد خود را باتمام قوا براى يك نبرد قطعى آماده گرداند ، اما به علت گرفتارىهاى داخلى و ديگر لزوم گذاشتن پادگان در مراكز مهم فقط سى هزار نفر نيرو براى ميدان جنگ حاضر ساخت ، نيمى از اين نيرو از افغانيها تشكيل مييافت و روحيهء جنگجويان او بايستى بر اثر پيروزى مشعشعى كه بر ترك‌ها حاصل نموده بود خيلى عالى بوده باشد .\r\nنادر عاقلانه شاه را ترغيب نمود كه نيروى افغان را مجبور كند كه از اصفهان خارج شوند و پيش‌آمد وقايع بعدى ، هوش و ذكاوت او را ثابت نمود ، اشرف ديد كه ارتش ايرانيان روزبروز بر عده‌اش افزوده مىشود و بدين جهت مصمم گشت قبل از آنكه\r\n\r\n\r\n","description":"","footnote":"\r\n( 1 ) - « يادداشت‌هاى تاريخى راجع به خراسان » ژرنال انجمن آسيائى همايونى اكتبر سال 1910 ( مؤلف )\r\n","page_name":" 344 ","page_number":367},
  {"content":"\r\n\r\nاين نيرو قوىتر شود بسوى خراسان حركت نمايد ، دامغان نزديك هكاتوم‌پيلوس پايتخت پارتيها ( اشكانيان ) صحنهء اولين پيروزى بود كه نيروهاى ايران پس از يك كسوف و تاريكى موهنى بر دشمن خارجى دست يافتند . افغانها با نعره‌هاى وحشيانه‌اى بحمله پرداختند ولى اين حملات و نعره‌ها در جنگجويانى كه نادر تربيت كرده بود تأثيرى نبخشيد و تفنگداران و آتش توپخانهء نادر تلفات زيادى بر آنها وارد آوردند . اشرف فورا دو ستون را مأمور كرد كه از چپ و راست دور دشمن حلقه بزنند و در همان هنگام خود شخصا در قلب بحمله پرداخت اما تجارب سردارى مثل نادر بيش از آن بود كه بگذارد يك چنين مانورى در مورد او اجرا گردد . او اين حمله را به آسانى دفع و فرمان جلو رفتن دسته‌جمعى را داد و بر اثر آن افغانها كه از مرگ پرچم‌دار فرمانده خود دلسرد و مأيوس شده بودند شكست خورده و با حالت وحشت‌زده‌اى اردو و چادرهاى خود را ترك نموده و درحالىكه از شمارهء آنها خيلى تقليل يافته بود در امتداد جادهء تهران فرار نمودند و مينويسند كه مسافت دويست ميل را در ظرف دو روز طى كردند . اين نبرد موسوم به نبرد مهماندوست است و مهماندوست نام رودخانه‌اى بود كه دو ارتش را از هم جدا ميكرد .\r\n\r\nدومين شكست افغانها در مورچه‌خوار 1141 هجرى ( 1729 )\r\nارتش شكست خورده باصفهان عقب نشست . اشرف در اينجا تمام فاميلهاى افغان و اموال آنها را در قلعه جمع كرده و پس از آن يك موضع مستحكم و محفوظى را در مورچه‌خوار سى و شش ميلى شمال شهر انتخاب نمود و مهياى يك نبرد قطعى براى حفظ سلطنت خود گرديد .\r\nنادر طهماسب را وادار كرد كه در دامغان بماند و خود راه جنوب تهران را پيش گرفت . هزاران نفر از مردم كه مايل بودند در مرگ و نابودى مهاجمين شركت داشته باشند او را استقبال نموده و بوى پيوستند . نادر افغانها را در يك موضع مستحكمى يافت ولى عدهء آنها را كم ديد ، بعلاوه مردمان قبائل فاتح نادر از نبرد هيچ امتناعى نمينمودند . افغانها دليرانه جنگيدند ولى بعد از دادن چهار هزار تلفات از هم پاشيده شده\r\n\r\n","description":"","footnote":"","page_name":" 345 ","page_number":368},
  {"content":"\r\n\r\nباصفهان فرار كردند . از آنجا خود را براى فرار آماده ساخته و قبل از طلوع آفتاب يك كاروان عظيمى حامل عائله‌ها و ثروتهاى آنان بسوى شيراز حركت نموده اشرف قبل از حركت ، شاه سلطان حسين بيچاره و بىكمك را بقتل رسانيد .\r\n\r\nتصرف مجدد اصفهان\r\nنادر بعللى كه معلوم نشده دشمن مغلوب را باصفهان تعقيب ننمود ، اما وقتىكه خبر فرار افغانها را شنيد يك عده از نيروهاى خود را براى تصرف كاخ سلطنتى بدان شهر فرستاد و ورود خود را بپايتخت تا سه روز پس از آن بتأخير انداخت . ورود او علامت انهدام مقبرهء عالى و باشكوهى بود كه براى محمود بنا كرده بودند . بعلاوه جسد او را از خاك بيرون انداخت نادر امر كرد كه مقبره را به مستراح مبدل سازند ، ولى هيچ فكر نميكرد كه روزى نظير همين رفتار را دربارهء آرامگاه او معمول خواهند داشت . طهماسب كه دنبال ارتش ايران بتهران آمده بود چندى پس از نادر وارد اصفهان شد و ميخوانيم كه او وقتى كاخهاى از شكل برگشتهء صفويه را ديد بگريه افتاد . شاه جوان در يك انبارى ناگهان موفق بملاقات مادر خود گرديد . وى خود را به شكل يك كنيز درآورده بود و مدت هفت سال بدون اينكه كسى از هويت او مطلع گردد نقش خويش را بازى ميكرده است .\r\n\r\nريشه‌كن كردن قطعى افغانها 1142 هجرى ( 1730 )\r\nبافغانها در شيراز فرصت كافى براى جمع‌آورى نيرو داده شد طهماسب به نادر اصرار مينمود كه آنها را تعقيب كند ، ولى سردار زيرك از او تقاضا نمود كه به او اختياراتى براى وضع ماليات بدهد آنوقت براى خروج از اصفهان موافقت خواهد كرد . تا مدتى شاه در واگذارى چنين حق و امتيازى كه فرمانده كل قوا را تقريبا داراى قدرت و اختيار پادشاهى ميكرد خوددارى و اشكال‌تراشى مينمود ، اما بالاخره تسليم شد و نادر يكمرتبهء ديگر براى جنگ با افغانها كه در زرقان در بيست ميلى شمال شيراز آخرين مقاومت و ايستادگى را مينمودند حركت كرد . غلجائيان بحمله پرداختند ، اما آتش شديد تفنگداران نادر حملهء آنها را دفع نمود و وقتىكه نادر بحمله پرداخت از هم متفرق شده و پس از چند ساعت با بىنظمى كامل بشيراز رسيدند . اشرف مايل بود كه با تشريفات جنگى عقب‌نشينى كند . اما نادر جواب\r\n\r\n","description":"","footnote":"","page_name":" 346 ","page_number":369},
  {"content":"\r\n\r\nخرابه يك قصر در سلطانيه\r\n\r\n","description":"","footnote":"","page_name":" 347 ","page_number":370},
  {"content":"\r\n\r\nداد كه تمام افغانها بقتل خواهند رسيد مگر آنكه فرمانده خود را تسليم كنند . خان‌هاى قلزائى عموما با اين پيشنهاد موافقت نمودند ولى اشرف ناگهان با دويست نفر از پيروانش گريخت و اين علامت تجزيه و پراكنده شدن ارتش بدستجات كوچك بود و اين دسته‌ها در تحت رياست رؤساء خود هركدام از راهى بسوى قندهار حركت نمودند ، تعاقب ايرانيان با موفقيت انجام گرفت ، چه آنها از روى لاشهء شتران كه از پا افتاده و مرده بودند و حتى لاشه پيرمردان و اطفال پس از آنكه خسته شده بودند آنها را كشته بودند تا از انتقام سواران ايرانى نجات يابند افغانها را تعقيب مينمودند .\r\n\r\nمرگ اشرف 1142 هجرى ( 1730 )\r\nلار و كرمان بعدا قيام نمودند و اشرف كه ملاحظه كرد تمام اميدهايش براى نگاهدارى موقعيت خود حتى از اين شهرستانهاى دوردست از دست رفته كوشيد كه خود را از راه سيستان بمرزوبوم خود برساند اما بلوچىها كه موقعى با او متحد بودند در اينموقع حاضر شدند افغانهاى مغلوب و مرعوب را غارت و چپاول كنند . يكى از افغانهاى بلوچ اشرف را با دو نفر از همراهان در حال سرگردانى در بيابان لوت ديد و فورا او را بقتل رسانيد . سر او و همچنين الماس بزرگى كه در نزد او يافت برسم هديه نزد شاه طهماسب فرستاد ، و او در آن موقع بايد از مجازاتى كه دربارهء قاتل پدر بدبختش به عمل آمده بود و جدو ذوق كرده باشد .\r\nاشرف نقش خود را در صحنه خوب بازى كرده بود و بدبختىهاى او بر اثر خطاهاى وى نبود ، بلكه بيشتر در نتيجهء اوضاع و احوالى بود كه بر آنها نظارت و حكومت نداشت .\r\nچون شكست خورده بود خيلى خوش‌بخت بود كه به زودى كشته شد . يك لشگر كوشيد از راه دريا فرار كند ولى وقتى كه در بحرين پياده شد همگى بقتل رسيدند جز معدودى كه سالها با حال بيچارگى در مسقط زندگى ميكردند .\r\n\r\nفرار افغانها\r\nبدينسان افغانها در يك سيلاب خون غرق شدند . آنها با وسائل كم و ضعيفى بيك فتح قابل ملاحظه‌اى نائل شده و اگر از هم قبيله هايشان عدهء كافى به آنها پيوسته بودند ممكن بود با وجود دوباره قوت گرفتن روح ملى\r\n\r\n","description":"","footnote":"","page_name":" 348 ","page_number":371},
  {"content":"\r\n\r\nايران تا مدتى موقعيت خود را حفظ كنند . اما تشكيل وحشيانهء آنها براى فتح ، قتل‌عام و خرابى كافى بود ولى براى اداره كردن قلمروى كه آنها به آن آسانى بدست آورده بودند قابل نبوده است و بنابراين مهاجمين نامبرده يكدستهء كوچكى از خارجيان بودند كه مورد تنفّر باقى مانده و حتى در تحت قيادت يك پيشواى خوبى مانند اشرف نتوانستند در مقابل نيروهاى نادر ايستادگى كنند .\r\n\r\nوصيت‌نامهء پطر كبير\r\n\r\nشرحى بطور مقدمه\r\nبنام ثالوث فوق العاده مقدس و غيرقابل تقسيم . پطر اول امپراطور و سلطان مطلق العنان تمامى روسيه خطاب به تمام اخلاف و جانشينان ما و حكومت‌هاى ملت روسيه . خداوند قادر و توانا كه ما وجود خود را به او مديونيم ما را برگزيده كه ملت روسيه را كه هميشه بنور الهى مستنير و بتأييدات آسمانى مؤيد بوده است طورى نمائيم كه يك نژاد فرمانرواى اروپا گردد و اين خيال از آنجا در ما پديد آمده كه مىبينيم قسمت اعظم ملل اروپائى پيرو فرتوت شده رو بضعف و فساد گذاشته - است ، در هرحال اين ضعف با قدم بلند سريعى متوجه آنان گرديده و از اينجا چنين نتيجه ميگيريم كه آنها باسانى بدست يك ملت جوان و جديد مغلوب ميشوند به شرطى كه اين ملت تمام قوت و قدرت خود را تحصيل كند .\r\nمن هجوم ملل غربى و مشرق زمين را در آتيهء نزديك از طرف شمال يك جنبشى ميدانم كه خداوند با قدرت و مشيت خود نقشهء آن را كشيده و اجراى آن را بما محول فرموده است . همانطور كه تجديد حيات ملت روم بوسيلهء هجوم برابره به عمل آمد .\r\nمهاجرت و هجوم ما از طرف قطب بجنوب مانند جزر آب رود نيل است كه در بعطى مواقع معين با گل‌ولاى خود سرزمين غربى مصر را پرقوت ميسازد ، من اينرا دريافته‌ام كه روسيه يك چنين رودخانه است و من اينطور آن را ترك ميكنم ، جانشينان من بايستى آن را بيك درياى ژرفى مبدل سازند كه مقدر شده اروپاى ضعيف و بينوا را معمور\r\n\r\n","description":"","footnote":"","page_name":" 349 ","page_number":372},
  {"content":"\r\n\r\nو آباد كنند و اگر جانشينان من ندانند كه چگونه آبهاى اين دريا را راهنمائى كنند امواج آن از سواحل مخالف فروخواهد ريخت . به همين دليل است كه من تعليمات زير را از خود باقى گذارده و بازماندگان و اخلافم را توصيه ميكنم كه آنها را محط نظر و مورد توجه قرار دهند .\r\n1 - بر دولت روس واجب است كه ارتش را هميشه مانند شمشير آخته حاضر بجنگ دارد ، و بر ملت روس لازم است كه همواره خود را در برابر جنگاوران دشمن با شمشير كشيده حاضر ساخته تا بدين شيوه بجنگ و خونريزى الفت گيرند و در زمان صلح باصلاح امور ماليه و افزايش درآمد پردازند تا لوازم جنگ را آماده و تجهيزات كامل ارتش را چنان كه شايد و بايد فراهم دارند و چنان مستعد قتال باشند كه گوئى در جبههء جنگ دست باسلحه حاضر و مستعد و فقط گوش بلحظهء فرمان دوخته‌اند .\r\nاكنون كه زمان صلح و آرامش است روسيه بايد استعداد و تجهيزات خود را چنان قوى دارد كه اگر غفلتا جنگ و جدالى پيش آيد ابدا نيازى به تهيه و تدارك نباشد و همچنين در حين جنگ بايد براى هنگام صلح چنان مستعد باشد كه عنان جنگ و صلح را در قبضهء اقتدار و اختيار خود نگهدارد تا براى ازدياد قدرت و نفوذ و منافع خود به كار برد .\r\n2 - در هنگام جنگ از اهم واجبات است كه بجميع وسائل ممكنه متخصص و فرمانده و سپاهى از ملل و اقوام مختلف بويژه تربيت‌يافتگان اروپائى بداخلهء كشور جلب كنند ، چنان كه در زمان صلح هم لازم است ارباب معارف و صنايع را از خارج بكشور خود جلب و جذب نمايند و بطور كلى ملت روس علاوه بر كسب منافع و فوائد ساير اصول و محسنات حياتى را از ملل و ممالك ديگر بدست آورد . اين بهترين شيوهء پيشرفت است كه سودش مستقيما بكشورشان ميرسد .\r\n3 - هنگام فرصت مانند صيادى كه از چپ و راست نگران حالت صيد باشد در تمامى امور و مصالح حاريهء اروپا و اختلافات و منازعات اروپائيان مداخله نمايد بويژه در حوادث كشور آلمان كه بواسطهء قرب و جوار ممكن است مستقيما منشاء استفاده و فوائد\r\n\r\n","description":"","footnote":"","page_name":" 350 ","page_number":373},
  {"content":"\r\n\r\nبزرگ گردد .\r\n4 - براى القاء فساد و دشمنى و حسادت و كينهء دائمى واجب است اصول رشوه را در داخلهء كشور لهستان رواج داده ، نفاق و اختلاف در ميان آنان انداخته بزرگان آن قوم را ببذل مال و استمالت احوال به طرف خود جلب نمايند . چون به اين مقصود رسيديد پادشاه آنجا را از ملت و دست‌پروردهء روس انتخاب كنيد تا سپاهيان روسى را براى حمايت و حفاظت پادشاه در داخل آن كشور جاى دهيد ( وسايل توقف اين سپاهيان را در وقت فرصت ميتوان تحصيل كرد ) و اگر از طرف دول مجاور ابراز مخالفتى شود فورى وانمود كنيد كه لهستان را با آنان تقسيم خواهيد كرد و بدين وسيله آتش فتنه و فساد را فرومىنشانيد ، ولى منتظر نشويد كه آنها بشنيدن لفظ ( تقسيم ) بخواهند مداخله كنند ، بدرند و بشكافند و حق خود دانند ، سهم و حصهء آنان را پس از مجاملات بنحو عطيه به آنان واگذاريد .\r\n5 - بر شما واجب است كه بر بعضى از قسمتهاى كشور سوئد ( اسكانديناوى ) استيلا حاصل كنيد و اين را وسيلهء اكمال مداخلات خود در آنجا بدانيد و اين استيلا وقتى ميسر است كه دولت روس بدولت سوئد اعلان جنگ داده و از هرطرف بر آن هجوم و از پاى درآورد و سپس همت گمارد كه القاء فساد و نفاق در ميان مردمان سوئد ( در آن زمان تمام شبه جزيرهء اسكانديناوى را كه شامل سوئد و نروژ امروزى است بنام سوئد ميخواندند ) و دانمارك دائما استوار و آنان را از يكديگر منفور دارد ، چون ايجاد كينه و نفاق در ميان اين دو قوم كرديد مراقب احوالشان باشيد كه هميشه اين كينه در ميانشان برقرار باشد .\r\n6 - بر امپراتور روس و اعقاب او لازم و واجب است كه زوجه‌اى از بنات خاندان ملوك آلمان اختيار كند . ارتباط بزوجيت و اتحاد موجب شراكت و دخالت در نفع و ضرر زن و شوهر خواهد شد و محض منافع خود و بمناسبت خويشى ممكن است ارتباط خود را در داخلهء آلمان زياد و در آنجا نفوذ حاصل كرده و از منافع و مصالح آنجا سود برند .\r\n7 - انگليس دولتى است كه اكثر درياها را به خود محتاج كرده و در امور دريادارى\r\n\r\n","description":"","footnote":"","page_name":" 351 ","page_number":374},
  {"content":"\r\n\r\nقدرتى بكمال دارد كه در نتيجه منافع و نتايج هنگفتى عايدش مىشود و پيوسته بازدياد نيروى دريائى خود ميكوشد .\r\nبنابرين حسن مناسبات و يارى و اتفاق با آن دولت بر روسيه لازم و از ساير دول ترجيح دارد و مخصوصا در بازرگانى و فروش محصولات ممالك روسيه در انگلستان از قبيل انواع چوب و كالاهاى ديگر سود فراوانى نصيب روس خواهد شد و همچنين پول انگليس را بكشور خود جلب و هم در ضمن تجارت مناسبات و روابط ميان ايندو كشور افزون شده وسيلهء شناسائى و دوستى ميان بازرگانان و كشتيرانان طرفين فراهم و دائرهء كشتيرانى و بازرگانى روسيه در آن كشور وسعت خواهد يافت .\r\n8 - بر دولت روس لازم است كه روزبروز نيروى نظامى و دريائى خود را از طرف شمال بسواحل درياى بالتيك و از طرف جنوب بر سواحل درياى سياه منتشر و مستقر سازد .\r\n9 - نزديك شدن باسلامبول و هند را حتى المقدور بر خود واجب و لازم شماريد .\r\nچونكه از قضاياى مسلم است كه هركس بر اسلامبول دست يابد ممكن است بر تمام دنيا مستولى شود . بنابرين لازم است جنگهاى پىدرپى و بىانقطاع با دولت عثمانى و دولت ايران ايجاد كنيد و بتدريج در ضبط درياى سياه بكوشيد و كارخانجات كشتىسازى در آنجا برپا كنيد و با اين اقدامات استيلاى خود را بر درياى بالتيك نيز تقويت ميكنيد .\r\nدر اين موقع براى شما لازمتر از هرچيز است كه بضعف و نابودى دولت ايران كوشش و تقلا نموده و هرقدر ممكن شود خود را زودتر بخليج فارس برسانيد و تجارت مشرق را چنان كه سابقا در بلاد شام رواج داشته بدانجا بازگردانيد تا بدانوسيله بهندوستان نزديك شده بدين ترتيب از طلاى انگليس بىنياز و مستغنى از تمام گنجهاى دنيا خواهيد شد .\r\n10 - روسيه بايد بكوشد با دولت اطريش اتحاد و اتفاق حاصل كند و از آن حفاظت نمايد و خود را مدافع منافع آنان وانمود كند ، با اين مداخله و اتحاد با اتريش براى نفوذ\r\n\r\n","description":"","footnote":"","page_name":" 352 ","page_number":375},
  {"content":"\r\n\r\nدر آلمان مؤثر خواهد بود .\r\nاما در باطن بجنگ اعصابى و كينه و دشمنى اتريش با ساير حكمرانان آلمان سعايت و كوشش كنيد و آنان را هم بضديت و دشمنى با اتريش برانگيزانيد و افراد هريك از طرفين را وادار كنيد كه براى ستيزه با يكديگر از دولت روس كمك و يارى بخواهند و در اينوقت لازم است خود را حامى دول مذكور و خيرخواه مقاصد آنان جلوه دهيد طوريكه در آينده در ميانشان حكميت كنيد .\r\n11 - لازم است كه خاندان سلاطين اتريش را تحريك كنيد تركها را از اروپا طرد و بيرون كنند و چون آتش حسادت وى يعنى اتريش هنگاميكه اسلامبول را فتح ميكنيم زبانه كشيد ميتوانيد بدين ترتيب آن آتش را فروبنشانيد كه او را بگلاويز شدن و جنگ با اروپا مشغول سازيد و يا حصه‌اى از سرزمين‌هائى كه در پيش مسخر كرده‌ايد به او بدهيد و البته همانرا هم پس از مدتى از او پس خواهيد گرفت .\r\n12 - بايستى بكوشيم كه همهء مسيحيان ارتودكس را كه مطيع كليساى ما نميباشند و در مجارستان و عثمانى و وسط لهستان متفرق و پراكنده هستند دور خود جمع نموده تا بمنزلهء محور آنها باشيم ، تا اينكه پيش از وقت بواسطهء يك نوع رياست طبعى يا كليسائى برترى عمومى را برپا داشته و خود را دوست هردشمن معرفى كنيم .\r\n13 - چون روزى فرارسيد كه اهالى سوئد را پراكنده و ايرانيان را مغلوب و لهستانيان را مطيع و ممالك عثمانى را ضبط كرده باشيد بر شما لازم است سپاهيان خود را جمع‌آورى كنيد و نيروهاى دريائى را براى محافظت درياى سياه و درياى بالتيك در يك جا متمركز و حاضر داريد و در اين هنگام تفصيل تقسيم امپراطورى دنيا را اول با دولت فرانسه و بعد با دربار وين ، هريك جداگانه و در پرده و نهانى ، بميان آريد كه بين خود و آنها قسمت كنيد . پس اگر يكى از اين دو دولت قبول مقصود شما نمود كه اين به نظر حتمى ميآيد با كمال مدارا با او سلوك نمائيد و با نهايت مهارت و كاردانى ( مداهنه ) او را دستخوش خود و آلت اضمحلال و نابودى آن ديگرى كه از مقصود شما سرپيچيده است قرار دهيد . در آخر براى از ميان بردن دولت ديگرى كه باقيمانده است نزاع و جنگى آغاز كنيد كه\r\n\r\n","description":"","footnote":"","page_name":" 353 ","page_number":376},
  {"content":"\r\n\r\nممكن نيست خطرناك باشد و روسيه هم‌اكنون تمام سرزمينهاى خاورى يا قسمت اعظم اروپا در تصرف اوست .\r\n14 - بر فرض محال كه هيچيك از دو دولت نامبرده تقاضاى شما را قبول نكردند آنوقت بر شما كه روس هستيد لازم است كه قوهء متصرفهء خود را در افكار آنان به كار برده آتش نزاع و اختلاف در ميان آنها روشن كنيد ، لابد به يكديگر درميآويزند . و يكطرف را ضعف و خستگى دامنگير مىشود ، در اينوقت بر دولت روسيه واجب است فرصت عظيم را از دست نداده با نيروى ارتش خود ، چون‌كه حاضر و آماده است ، بر آلمان از هرسو بتازد . در عين حال قسمت بزرگى از نيروى دريائى خود را با سازوبرگ كامل در درياى آزف فراهم و آماده دارد و همچنين قسمت ديگر را حدود اركانجل « 1 » با قشون آسيايى مهيا كنيد . اين سفاين و ناوگان مرتب را در درياى مديترانه و درياى شمال و بالتيك سوق و مرور دهيد و مانند سيل از يكطرف بر فرانسه و از طرف ديگر بر آلمان هجوم آوريد . وقتىكه اين دو مملكت مغلوب و مسخر شما شدند بقيهء اروپا بدون جنگ و خونريزى بمتصرفات شما ملحق مىشود و به آسانى بانقياد شما درميآيد و بالاخره كليهء سرزمينهاى فرنگستان به اين ترتيب مفتوح و مسخر شما خواهد شد .\r\n\r\n\r\n","description":"","footnote":"\r\n( 1 ) -  Archangel . \r\n","page_name":" 354 ","page_number":377},
  {"content":"\r\n\r\nنادر شاه\r\n\r\nفصل هفتادم عروج نادر قلى به تخت سلطنت ايران « 1 »\r\nما شخصى را مييابيم كه اصل و نسب و آغاز حياتش بطورى تاريك است كه با اشكال ميتوان آن را تشريح كرد . او يك جريانى را با عزم و ئبات رهبرى كرده و در طى فرصت‌هايى كه بدست آورد نقشه‌هائى براى ساختمان بخت و اقبال آينده‌اش با تأمل و پيش‌بينى كشيده و با يك پشتكار خستگى ناپذيرى نقشه‌هاى خود را اجرا نمود و به همين سبب او نيز مانند ديگر فاتحين قبلى خود براى آسيا وحشتناك شده و بدون شك فرمانرواى مشرق گرديد . از گفتار هانوى دربارهء نادر شاه .\r\n\r\nمولد و منشأ نادر قلى\r\nنادر شاه آخرين فاتح آسيائى در خراسان متولد شده و در همانجا نشوونما يافت و او اين ايالت را هميشه به مثابهء خانهء خود مىنگريست .\r\n\r\n\r\n","description":"","footnote":"\r\n( 1 ) - از جمله مآخذ اين دوره عبارتست از : شرح تاريخى تجارت بريتانيا در درياى خزر ، مشتمل بر شرح زندگانى نادر شاه ، بقلم ژ ، هانوى . « حيات نادر شاه و يك رمان تاريخى بنام قزلباش ، بقلم ژ ، ب .\r\nفريزر . يك نوشته در مجلهء انجمن آسيائى همايونى ، ژانويه 1908 . يك رمان تاريخى بنام نادرشا ، بقلم سرمور تيمر دوراند . كتاب  Historien Armeniens  تأليف م ، بروسه . در اين كتاب شرح معاصرى از زندگى نادر شاه بقلم ابراهام اقريطشى درج است . در جلد پنجم « تاريخ گرجستان » بقلم همان مؤلف نامه‌اى است كه هراكليوس دوم بخواهرش نوشته و در آن لشگركشى هندوستان را تشريح كرده است . در ميان نويسندگان شرقى مانند « جهانگشاى نادرى » قلم ميرزا مهديخان بسيار ذيقيمت است . بعد از آن « خاطرات عبد الكريم - است ، و بالاخره من از سيد على خان شاپشلر دره‌گزى كه جد او از سرداران محبوب نادر شاه بود يادداشتهايى دريافت نموده‌ام . ( مؤلف )\r\n","page_name":" 355 ","page_number":378},
  {"content":"\r\n\r\nمن شخصا زادگاه او و همچنين كلات نادرى و ديگر نقاط مربوط به اين افشارى بزرگ را ديدن كرده‌ام . من حاليه بعضى از اعقاب اين شخص را نيز ميشناسم و بنابرين ميتوانم حكايات و افسانه‌هاى اين قهرمان را كه نامش هنوز در خراسان از دور هويداست بيان نمايم كه دوستان مختلف ايرانى به من گفته‌اند .\r\nنادر قلى پسر امامقلى يكى از افراد پست قبيلهء قيرخلو بود . كلمهء نادر اسم صفت و ان يكى از اسماء متعدد خداوند است . بارى اين قبيله نظر باينكه ضعيف بوده با قبيلهء مقتدرى بنام افشار ائتلاف نمودند . امامقلى در دهكده‌اى موسوم به قوپكان مسكن داشت كه آن در قسمت جنوبى زنجيره جبال اللّه اكبر و در جاده‌اى كه از قوچان به دره گز امتداد دارد واقع شده است . او از پوستين‌دوزى و نيز از پرورش گوسفندان و بزهاى چندى كه داشت تحصيل معاش ميكرد . اين مرد اغنامش را در تابستان در همان دهكده خودش و در زمستان‌ها در نقاط گرمسير طرف شمال ميچرانيد .\r\nامامقلى و زوجه‌اش با ديگر افراد قبيله در پائيز سال 1100 ه ( 1688 ) از ارتفاعات سلسلهء جبال اللّه اكبر به حوالى تپه‌هاى پست ابيورد كوچ مىكردند و وقتى كه در نزديكى شهر محقر محمد آباد « 1 » چادر زدند . اينجا بود كه شاه آينده متولد شد .\r\n\r\nاسارت و فرار او\r\nجوانى نادر شاه بگله‌دارى و حمل هيزم روى الاغ و شتر كه يگانه ارث فاميلى او بعد از مرگ پدرش بود ميگذشت . وقتىكه نادر بسن 18 سالگى رسيد طوايف ازبك به وطن آنها حمله كرده او و مادرش را باسارت به خيوه بردند . مادر نادر پس از چهار سال بسر بردن در اسارت مرد . نادر قلى جوان موفق بفرار شد و با جيب خالى بخراسان مراجعت كرد . در آنجا با ورود در خدمت بابا على بك ، احمدلو افشار فرماندار ابيورد كه در آن تاريخ كرسىنشين آن ناحيه « 2 » بود باولين پلهء نردبان موفقيت بالا رفت .\r\n\r\n\r\n","description":"","footnote":"\r\n( 1 ) - اينجا اكنون موسوم به « قلعه كهنه » است و شايد در يك ميلى شهر جديد است ( مؤلف )\r\n( 2 ) - ابيورد يا بوارد اكنون خرابه است و در حوالى قهقهه واقع در راه‌آهن آسياى مركزى است . ( مؤلف )\r\n","page_name":" 356 ","page_number":379},
  {"content":"\r\n\r\nملك محمود همانطور كه در فصل 68 ذكر شد پس از ترك اصفهان و حركت بسوى سرنوشت خود به زودى موقع مناسبى به دستش آمده مشهد را كه به حال هرج‌ومرج افتاده بود قبضه كرد . وقتىكه او اين شهر مقدس را در تصرف كامل خود گرفت تاجى به طرز تاج كيانيان براى خود مهيا كرد و خويشتن را حكمران مستقل قرار داد و ارتش منظمى مركب از سواره‌نظام و پياده‌نظام و توپخانه تشكيل داد . اتفاقا در غيبت بابا على بيك يكى از مأمورين او به ابيورد آمده و نسبت بخانوادهء فرماندار بدرفتارى كرد . نادر قلى فورا بحمايت و استخلاص خانوادهء فرماندار شتافته و مأمور را بقتل رسانيد . ارباب نادر در برگشتش كه از قضيه باخبر شده دچار وحشت و اضطراب گرديد . اما نادر با يك جرئت و شهامت قابل ملاحظه‌اى به او پيشنهاد كرد كه بايد خودش شخصا براى رفع اين غائله بمشهد برود . او در آنجا بدين بهانه متوسل گرديد كه چون نوكر وفادارى بود مجبور بدفاع از شرافت ارباب خويش بوده است و ملك محمود نه فقط او را عفو نمود بلكه خلعتى هم به او بخشيد . كمى بعد از اين واقعه نادر با دختر ارباب خود ازدواج كرد و بدين ترتيب اين دختر مادر رضا قلى بدبخت گرديد .\r\nپس از مرگ بابا على كه برطبق بعضى روايات نادر مسئول آن بود او وارث حكومت ابيورد گرديد .\r\n\r\nخدمت‌هاى او تحت رياست ملك محمود\r\nترقى يك رئيس زرنگ با عزم و ارادهء قوى و رسيدن به قوت و قدرت در آنروزهاى تيره و آشفته سريع و تند بوده است و نادر قلى هم بدينسان به زودى از طرف ملك محمود مأمور حملهء بازبكهاى غارتگر شد . نادر در اين جنگ‌ها فاتح گرديد و اهميت و شهرتى بسزا يافت ولى در پاداش اين خدمت به او وعدهء نيابت ايالت خراسان داده شده بود ، لذا با آزادى تمام در مقام مطالبهء حق خود برآمده و ايفاى عهد را جدا خواستار گرديد ، ولى او را گرفته كتك زدند و بعد معزول ساختند .\r\nتجربيات او در اينموقع كه فرمانده افراد سواره بود با كمك توپخانه و پياده‌نظام داراى تفنگ‌هاى به طرز قديم بايستى در تهيه و تدارك او براى زندگانى آتيه بسيار مفيد و\r\n\r\n","description":"","footnote":"","page_name":" 357 ","page_number":380},
  {"content":"\r\n\r\nسودمند اتفاق افتاده باشد .\r\n\r\nتصرف كلات و نيشابور بدست نادر\r\nپس از آنكه بخت بدين ترتيب از نادر روى گردانيد وى هم مانند نسخهء اصلى بزرگ خود يعقوب بن ليث بدزدى و راهزنى پرداخت . قدرت و موفقيت نادر سبب شد كه در اندك مدتى افراد زيادى بدور او جمع شوند و او هم در طى دورهء هرج و مرجى كه پس از تسليم اصفهان پيش آمده بود نيروى زيادى جمع‌آورى كرده و مشغول گرفتن باج و خراج در خطهء خراسان گرديد . او همچنين كلات « 1 » را كه مقدر شده بود به « كلات نادرى » موسوم شود تصرف نمود و وقتىكه او خود را در اين دژ نفوذناپذير مستقر ساخت موقعيت او با ديگر رؤساى دستجات راهزن فرق كلى پيدا كرد و نفوذش در اطراف بفاصلهء زيادى بسط يافت . اما نادر راضى نبود كه فقط يكنفر راهزن باقى ماند . بنابرين پس از آنكه خود را در كلات مستقر ساخت تصميم گرفت به نيشابور كه در آنوقت در تصرف نيروهاى ملك محمود بود حمله كند . نادر اول وهله دسته‌اى را كه خواربار و عليق حمل ميكرده و بعدهء ششصد نفر بودند تارومار كرده و بعدا پادگان اصلى شهر را بدام انداخته در كمينگاهى آنها را نابود ساخت . نيشابور دروازه‌هاى خود را به روى او باز كرد و نادر شهر را بنام شاه طهماسب كه بعدا وارد خدمت او گرديد اشغال كرد .\r\n\r\nرؤياهاى او\r\nدر اينموقع رئيس افشار تقريبا بآرزوهاى خود رسيده بود ، شبى در خواب ديد كه ماهى كه چهارشاخ داشته گرفته است و اين ماهى چهارشاخ دلالت بر چهار سلطنت مىكند . علاوه بر آن بخواب ديد كه حضرت على ( ع ) يك شمشير بكمر او بسته و ويرا براى نجات ايران روانه مىكند و به او وعدهء تخت ايران را مىدهد .\r\n\r\nتصرف مشهد و قتل محمود\r\nتصرف مشهد يك خدمت بزرگى بود كه نادر نسبت بخانوادهء صفوى انجام داد . در اين صحنه نبردهاى زيادى بوقوع پيوست كه\r\n\r\n\r\n","description":"","footnote":"\r\n( 1 ) - سيد على خان كه از منابع محلى ماست ميگفت كه حكايتى كه طبق آن كلات در تصرف عم نادر بود كاملا بىاساس است و من هم نظريات او را در اين باب اختيار نموده‌ام . ( مؤلف )\r\n","page_name":" 358 ","page_number":381},
  {"content":"\r\n\r\nنادر در يكى از آنها پيروز شد ، اما مشهد با اين وسائل ممكن نبود فتح شود ، ولى خيانت و غدر به اين افشار خوشبخت خدمت كرده او با تسليم شدن يك دروازه بقلب شهر راه يافت . ملك محمود با نااميدى ميجنگيد ، اما مغلوب شد و وقتى كه مشهد به تصرف دشمن درآمد او خود را تسليم كرد .\r\nدر ابتدا به او اجازه دادند كه در يك حجره در حرم مطهر سكنى گزيند ولى چون وى مركز يك سلسله توطئه‌هايى شد نادر فرمان داد او را كشتند .\r\n\r\nپاداش براى اخراج افغانها\r\nطهماسب ظاهرا دربارهء اخلاق و صفات سردار بزرگ خود دچار اشتباهات چندى شده بود . اخراج افغانها بدست نادر كه بطور مشروح در فصل اخير ذكر شد چنين خدمت قابل ملاحظه و نمايانى بود كه نمىشد آن را بطرق معمولى پاداش داد و شاه از روى اجبار خراسان ، سيستان ، كرمان و مازندران را به او بخشيد و لقب سلطان را به او عطا نمود ، اما نادر خيلى باهوش‌تر از آن بود كه اين لقب را قبول كند ولى بنام خودش سكه زده و با همان پول هم بارتش خود حقوق مىداد . در صورتى كه در مشرق اين عمل در حكم صعود بر تخت شاهى است .\r\n\r\nاولين لشگركشى نادر برضد تركها\r\nنادر پس از قلع‌وقمع مهاجمين افغانى توجه خود را بسوى تركها معطوف داشت . موقعيت نظامى خيلى بحرانى بود ، چه سلطان عثمانى تمام آذربايجان و قسمت اعظم عراق را در تصرف خود داشت . در حقيقت موقعيت ايران در آن زمان خيلى از وضعيتى كه شاه عباس با آن روبرو شده بود بدتر بود ، در صورتى كه شاه عباس بواسطهء پادشاهى خود بر تمام منابع ايران دسترسى داشت ، ولى نادر گرفتار شاه طهماسب بود ، با اين وصف لشگركشى او موفقانه خاتمه يافت .\r\nنادر يك ارتش ترك را در نزديكى همدان مغلوب ساخته و بدين طريق هم آذربايجان و هم عراق را به تصرف درآورد ، ولى وقتىكه مىخواست ايروان را محاصره كند خبر شورش در خراسان به گوشش رسيد و تا مدتى او را از هدف اصلى خود منحرف ساخت . نادر محاصرهء را ترك گفته و براى محاصرهء هرات يكهزار و چهارصد ميل راه پيمود .\r\n\r\n","description":"","footnote":"","page_name":" 359 ","page_number":382},
  {"content":"\r\n\r\n\r\nلشگركشى فلاكت‌آور طهماسب بر ضد تركها 1144 هجرى ( 1731 )\r\nشاه طهماسب كه در اثر موفقيت‌هاى نادر تهييج شده بود تصميم گرفت ادارهء عمليات بر ضد تركها را شخصا در دست گيرد ، شكست قبلى ارتش عثمانى در موقعيت قسطنطنيه تأثير سوئى بخشيده بود و در آنجا نيگى چزىها سلطان احمد سوم را از تخت پائين آورده و بجايش محمود پنجم را بر تخت سلطنت نشاندند . نادر قلى نمايندهء سياسى بدربار سلطان جديد روانه ساخت ، ولى قبل از اينكه نتيجهء مأموريت او معلوم شود طهماسب شروع بمحاصرهء مجدد ايروان نمود . اما از جلوى آن قلعه عقب‌نشينى نموده و يك ارتش ترك او را در كوريجان نزديك همدان مغلوب ساخت و تلفات زيادى به او وارد كرد . در حقيقت آنچه را كه نادر بدست آورده بود او در ظرف يك ماه از دست داد .\r\nدر سال بعد طهماسب با ترك‌ها قراردادى بست كه مطابق شروط آن رود ارس مرز ايران گرديد . طهماسب شهرهاى گنجه ، تفليس ، ايروان ، نخجوان شماخى و داغستان را واگذار و در عوض تبريز ، اردلان ، كرمانشاه ، همدان و لرستان را بدست آورد . اين معاهده دربارهء زائرين اماكن مقدسه ، تجارت ، كنسولگريهائى در قسطنطنيه و اصفهان و مطالب ديگر بحث مينمود ، ولى براى آزادى اسراى ايرانى هيچگونه ماده‌اى قيد نشده بود .\r\n\r\nخلع طهماسب از سلطنت 1145 هجرى ( 1732 )\r\nشكست شاه طهماسب بهانه‌اى را كه نادر تا اينوقت در پى آن ميگشت فراهم ساخت . در اولين وهله نادر اعلاميه‌اى انتشار داده و بمعاهده‌اى كه مواد آن مورد سنجش قرار نگرفته بود اعتراض نمود . جهانگشا راجع به آن چنين ميگويد : « چون مواد مصالحه مغاير رضاى جناب سبحانى و مخالف مصلحت دولت ابد مدت خاقانى بود لهذا مقرون بامضا نفرموديم .\r\nاز آنجا كه سرپنجهء شوق طواف ملايك مطاف حضرت امير مؤمنان و مولاى متقيان غالب كل غالب على بن ابى طالب عليه السلام گريبان‌گير دل و توفيق استخلاص اسراى مسلمانان را از درگاه احديت سايل مىباشد . . . »\r\nگذشته از همه نادر بحكام ولايات مختلف نامه‌هائى فرستاده و معاهدهء جديد را\r\n\r\n","description":"","footnote":"","page_name":" 360 ","page_number":383},
  {"content":"\r\n\r\nباطل قلمداد نمود و شيعه‌ها را تهديد نمود كه اگر براى جنگ حاضر نشوند آنها را بقتل رسانيده و يا از ايران تبعيد نمايد .\r\nدر همان زمان نادر قدم رسمى ديگرى برداشته و نماينده‌اى به قسطنطنيه فرستاد و با لحن قاطعى چنين پيغام داد « يا ايالات ايران را پس بدهيد و يا براى جنگ آماده شويد » نادر پس از آنكه ساكنين ايران را بدينطريق بر ضد شاه تحريك كرده بود بسوى اصفهان حركت كرد . در آنجا طهماسب را مورد سرزنش و ملامت قرار داد ، بعدا او را دستگير كرده و در خراسان زندانى ساخت ، اما چون حس مىكرد براى تصاحب سلطنت موقع مناسب نيست فرزند او را سلطان پوشالى و خودش را نائب السلطنه اعلام نمود .\r\n\r\nنبرد كركوك 1146 هجرى ( 1733 )\r\nدومين لشگركشى نادر با محاصرهء بغداد شروع شد . مدافع اين شهر احمد پاشا پس از آنكه در ميدان مغلوب شد خود را آمادهء مقاومت نااميدانه‌اى ساخت . وقتى يك ارتش زورمند ترك تحت فرماندهى توپال عثمان « 1 » بدانطرف روانه شد موقعيت كاملا تغيير يافت .\r\nنادر شاه از روى نادانى نيروى خود را دو قسمت نمود و دوازده هزار نفر براى تصرف سنگرهاى بغداد باقى گذاشته و خود براى مواجههء با تركها در كركوك يا قيركوك نزديك سامره حركت نمود .\r\nاين نبرد يكى از شديدترين جنگهائى بود كه تا آنوقت بين اين دو ملت واقع شده بود . در اول ايرانيان موفق بشكست سواره‌نظام تركها شدند ، ولى فرار اسب‌سواران پياده‌نظام سخت و مهيب ترك را بىحركت باقى گذارد و پيشرفت بعدى آنها موقعيت را به حال اول برگردانيد . نادر از يكعده از عربها انتظار كمك داشت ، ولى آنها بيكى از جناح‌هاى ارتش او حمله كردند . بتدريج جنگ بر ضد ايرانيان پيش رفته اسب پيشواى ايران دو مرتبه تير خورد و پرچمدار ايرانيان كه خيال كرد نادر كشته شده فرار\r\n\r\n\r\n","description":"","footnote":"\r\n( 1 ) - « توپال » يعنى چلاق . عثمان وقتىكه جوان بود پايش به سختى مجروح شده و وقتى بهبود يافت يك پايش كوتاه‌تر شده بود . ( مؤلف )\r\n","page_name":" 361 ","page_number":384},
  {"content":"\r\n\r\nكرد و همين جنگ را خاتمه داده پس از هشت ساعت جنگ مأيوسانه ارتش ايران قلع وقمع گرديد .\r\nاين اخبار بسرعت ببغداد رسيد و در آنجا لشكر مجزاى ايران هم نابود شد . ارتش اصلى ايران با چنان بىنظمى و حالت اختلال فرار مينمود كه تا وقتىكه بهمدان دويست ميل دور تر از جبههء جنك نرسيد اصلاح و جمع‌آورى نشد .\r\nوضعيت نادر بعد از اين مصيبت و بلا بايد نهايت درجه بحرانى و خطرناك شده باشد و او بجاى اينكه سربازانش را سرزنش كند با تدارك و جبران تلفات و خسارات و ديگر وسائل ممكنه آنها را تشويق و تشجيع مينمود . شخصيت و شهرت نادر آنقدر فوق العاده بود كه از تمام نواحى و اطراف ايران نفرات جديد و سربازان تازه‌نفس هجوم آورده و او در مدتى كمتر از سه ماه بعد از آن شكست تباه‌كننده توانست بار ديگر خود را براى جنك با يك ارتش قوى آماده سازد .\r\n\r\nپيروزى ايرانيان بر توپال عثمان 1146 هجرى ( 1723 )\r\nپس از آنكه سردار عثمانى اين پيروزى درخشان را بدست آورد دستخوش دسائس و توطئه‌هايى در قسطنطنيه شد و بر اثر آن ، هم پرداختن پول و هم كمك و امداد براى ارتش او متوقف گرديد . در نتيجه او در يك وضعيتى بود كه در افتتاح جنك جديد پستى او نسبت بدشمن آشكار بوده است ، اما سردار عثمانى جبان و ترسو نبود . او سواره‌نظام خود را براى مواجههء با دشمن به ليلان « 1 » نزديك دجله روانه ساخت . در نبرد پيش تركها در مقابل نيروى سوارهء ايران كه بعدد زيادتر بود قادر بمقاومت نبودند ، ولى در اين موقع در ضمن فرار خودشان پياده‌نظام را با خود از بين بردند . توپال عثمان كه در يك هودجى حمل مىشد بقتل رسيد و ارتش ترك تارومار شد .\r\nنادر پس از آنكه با اين پيروزى درخشان خود ننك گذشته را بر طرف كرد بسوى بغداد حركت نمود ، اما چون خبر شورش فارس را شنيد با احمد پاشا صلح كرد .\r\nنادر پس از آن با يك پيشرفت سريع ميرزا محمد تقى خان بلوچ را كه طغيان كرده بود\r\n\r\n\r\n","description":"","footnote":"\r\n( 1 ) - هر دوى اين نبردها در نزديكى كركوك بوقوع پيوست . ( مؤلف )\r\n","page_name":" 362 ","page_number":385},
  {"content":"\r\n\r\nغافلگير كرده مغلوب ساخت و بعدا او را گرفته در شيراز بزندان انداخت . عرب نامبرده نيز در آنجا انتحار نمود « 1 » .\r\n\r\nفتح بغاوند ايرانيان 1148 ه ( 1735 )\r\nسلطان عثمانى از امضاء معاهده‌اى كه فرماندار بغداد بسته بود امتناع نمود و فورا يك ارتش جديدى تحت فرماندهى عبد الله پاشا كپرولو بدانصوب فرستاد . نادر فورا براى اينكه پيشواى ترك را بيك نبرد كلى مجبور سازد شهرهاى تفليس ، ايروان و گنجه را محاصره نمود و در اين قسمت او كامياب شد ، چه عبد الله اردوگاه مستحكم خود را در نزديكى قارص ترك كرده بفرماندهى هشتاد هزار تن سپاه راه ايروان را پيش گرفته بارتش ايروان كه موضعى را در جلگه‌هاى بغاوند « 2 » انتخاب كرده و به آنجا كشيده بودند حمله برد . قواى ايران با آنكه در عدد پست‌تر بودند فتح كاملى بدست آوردند ، تركان پس از دادن تلفات سختى فرار كردند . سردار عثمانى جزو كشتگان جنك بوده است . تفليس ، گنجه و ايروان جزو غنائم اين فتح بودند و دربار عثمانى از اين تجربهء بسيار تلخ درس گرفته با مواد عهدنامهء صلح بغداد موافقت نمود .\r\n\r\nتخليهء ولايات خزر از روسها\r\nبعد از مرك پطر كبير رويهء تجاوز و جلو رفتن روسيه متروك ماند و مشاورين ملكى آن ملتفت شدند كه موقعيت ايران كاملا برعليه آنها تغيير يافته است و بنابرين تصميم گرفته ولايات خزر را تخليه كنند . مازندران و استراباد كه هرگز اشغال نشده بودند باضافه گيلان طبق عهدنامهء رشت در سال 1732 بايران برگشت .\r\nمطابق گفتهء ايرانيان نادر اولتيماتومى بژنرال روسى داده و از او استفسار نمود كه آيا كشور ايران را ترك مىكند يا اينكه مايل است فراشان سلطنتى او را بيرون كنند . از مسكو يك نماينده براى بستن معاهده با نادر بمشهد آمد ولى نادر از دادن\r\n\r\n\r\n","description":"","footnote":"\r\n( 1 ) - بارون دو بود در كتاب خود موسوم به « مسافرتهاى لرستان » ( جلد اول صفحهء 239 يك تپهء كوچكى را نزديك مهليان قرب بهبهان نام برده و آنجا را مركز وقوع اين عمل ميداند . ( مؤلف )\r\n( 2 ) -  Baghavand . \r\n","page_name":" 363 ","page_number":386},
  {"content":"\r\n\r\nجواب فورى خوددارى نمود . اين نمايندهء سياسى ملازم اردوى ايرانيان بود و يك روز از طرف فاتح بزرك درحالىكه پيروزى جديدى بدست آورده بود فراخوانده شد .\r\nسفير نامبرده نادر را ديد روى زمين نشسته درحالىكه البسه‌اش بوى خون مىداد با دست غذا مىخورد . وقتى سفير از علت احضار خود پرسيد نادر به او گفت كه ميخواهد سفير ببيند او چگونه با دست‌هاى آلوده به خون خشن‌ترين غذا را مىخورد و البته او مىتواند به آقايش بگويد كه چنين شخصى هرگز گيلان را تسليم نخواهد كرد\r\n\r\nتسليم باكو و دربند به نادر قلى ( 1735 )\r\nروس‌ها سه سال پس از تخليهء ايالات خزر ديدند جنك آنها با تركيه غيرقابل اجتناب است . نادر چون موقعيت را چنان ديد روسها را تهديد نمود كه اگر شهرهاى باكو و دربند را به او تسليم نكنند با تركها متحد خواهد شد . روسيه از روى اضطرار تسليم شده و آخرين ولايات مفتوحهء پطر كبير را در آن ناحيه واگذار كرد . هنوز اين رويهء تزار بزرگ كه نگذارد تركيه بدرياى خزر دست پيدا كند حكمفرما بود و چون نادر قلى بر ايران حكمرانى ميكرد اين مسئله موجب نگرانى و انديشه و خوفى نبوده است .\r\n\r\nجلوس نادر قلى بتخت سلطنت 1148 ه ( 1726 )\r\nنادر كه در اينموقع با نيروى نظامى خود باوج قدرت و قوت رسيده بود مرگ فرزند كوچك شاه را غنيمت شمرده موقع را براى اجراى نقشهء خودش در تصاحب تاج و تخت مناسب ديد و لذا سران عمدهء ايران را براى اجراى مراسم عيد نوروز در دشت موقان دعوت كرد . اين دشت معروف از حوالى اردبيل تا دهانه غور امتداد دارد . وقتىكه نادر فاتح بزرگ تمام نجباى كشور و صاحبان نفوذ را در آنجا جمع ديد مكنون خاطرش را بوسيلهء معتمدان اظهار داشته و گفت كه از ميان اعضاء خانوادهء سلطنتى يكى را كه لايق و برازندهء پيشوائى ميدانند بسلطنت بردارند . همانطور كه نادر پيش‌بينى كرده بود همگى آن جماعت باتفاق آراء از او درخواست كردند كه ايران را تحت حمايت و فعاليت خود گرفته و بر تخت عالى سلطنت صعود نمايد . او روزانه تا مدت يك ماه از قبولى اين تقاضا ابا و امتناع مينمود ، سرانجام چون\r\n\r\n","description":"","footnote":"","page_name":" 364 ","page_number":387},
  {"content":"\r\n\r\nمبالغه از حد گذشته و مردم را پابرجا ديد تاج‌وتخت را ( بشروطى ) پذيرفت و بدين ترتيب به اين نمايش مضحك خاتمه داده شد « 1 » .\r\n\r\nالغاء اصول عقائد شيعه\r\nيكى از شرايط قبول سلطنت آن بود كه ملت ايران طريقهء رافضى و رفض را كه بوسيلهء مؤسس سلسلهء صفوى در ايران رواج يافته بود ترك گفته و بمذاهب قديم برگردد . نادر در فرمان خود چنين نوشت « چون از وقتىكه اين طريقهء شيعه يعنى طريقهء رافضى و سب رواج يافته اين مملكت متصل مركز فساد و آشوب گرديده و امنيت و آرامش به كلى از اين سرزمين رخت بربسته است و لذا بهتر آنست كه همگى سنى شده و اين قضايا خاتمه يابد ، اما چون مذهب ملى بايد پيشوائى داشته باشد بگذاريد امام جعفر ( ع ) كه از خاندان پيغمبر بوده و ما همگى نسبت به او احترام داريم رئيس ما باشد . »\r\nمطابق گفته هانوى رئيس مجتهدين بمخالفت برخاسته و نادر را نصيحت نمود كه خود را فقط بسلطنت دنيوى محدود سازد . اما مرگ ناگهانى اين شخص عاليمقام اخطارى بهمقطاران او بود كه خود را از مخالفت بازدارند . اين تغيير رسما در يك جلسهء بزرگى مورد تصويب قرار گرفت . هرچند كه اكثريت ايرانيان حاضر از اين تغيير قلبا نفرت داشتند ، نادر براى آنكه از نامطبوعى و ناپسندى اين مذهب جديد بكاهد تصميم خود را براى افزودن يك فرقهء جديد به چهار فرقهء سنى بنام فرقهء جعفرى اعلام داشت .\r\nبوسيلهء اين تغيير اساسى كه براى آن رضايت رسمى نيز بدست آمده بود نادر بدون شك اميدوار بود كه ايرانيان خاندان درخشان صفويه را فراموش كنند . شايد هم رؤياى حكومت بر يك امپراطورى متحدهء اسلامى را كه قلمرو عثمانى جزو آن بود ميديد . اما هرچند كه يك روز همه خيال ميكردند كه نادر به تنهائى براى سلطنت ايران موزون و مناسب است معذلك هيچوقت كسى نسبت بفاميل او اظهار علاقه نمىنمود و در زمان مرگش كسانىكه براى تأييد و پشتيبانى اين نظريه جمع شده بودند بسيار معدود و انگشت شمار بودند .\r\n\r\n\r\n","description":"","footnote":"\r\n( 1 ) - ابرام  ( Abraham )  كه جزو نجباى مدعو دشت مغان است صورت اين مجلس و خلاصهء مذاكرات را مذكور داشته است . ( مؤلف )\r\n","page_name":" 365 ","page_number":388},
  {"content":"\r\n\r\n\r\nتاجگذارى نادر شاه\r\nدر يك سالون باشكوهى كه براى همين منظور در نظر گرفته شده بود و در يك ساعت ميمون و خجسته‌اى كه توسط ستاره شناسان زبردست تعيين شده بود تاج ايران بر سر سرباز بزرگ گذارده شد . نادر شاه كه از اين ببعد به همين نام خوانده مىشود اظهار عبوديت اتباع خود را پذيرفته و بر تختى مكلل بجواهر آبدار و لئآلى شاهوار جلوس نمود و براى اينكه اين ساعت بيادگار باقى ماند دستور داد سكه‌هائى ضرب كنند كه روى آن منقوش باشد :\r\n « سكه بر زر كرد نام سلطنت را در جهان » * « نادر ايران زمين و خسرو گيتىستان » \r\nبدين ترتيب چوپان افشار در كمال شكوه و جلال بر اثر نبوغ نظامى خود ايران را از دست افغان‌ها ، تركان و ساير مهاجمين آزاد ساخته بود به جاه و شهرت خيره‌كننده‌اى كه آن را طلب مينمود رسيده و بر تخت كورش ، انوشيروان و شاه عباس جلوس نمود .\r\n\r\n","description":"","footnote":"","page_name":" 366 ","page_number":389},
  {"content":"\r\n\r\nنادر شاه\r\n\r\n","description":"","footnote":"","page_name":" 367 ","page_number":390},
  {"content":"\r\n\r\nعين دستخط و امضاى نادر شاه\r\n\r\nفصل هفتاد و يكم فتوحات نادر شاه\r\nما كه خود خواستار چنين روزى بوديم ، پس از تعيين محافظينى براى اردوگاه خودمان و طلب پشتيبانى از خالق سوار شده به حمله پرداختيم ، مدت دو ساعت تمام جنگ بنهايت شدت رسيده بود در حالى كه آتش سنگين توپخانه و تفنگ ادامه داشت ، پس از آن با كمك خداوند قهرمانان شيرشكار ما خط دفاع دشمن را شكافته و آنها را در ميدان جنگ تعقيب نمودند و بهرطرف متفرق ساختند .\r\nاز شرح جنگ كارنل بقلم خود نادر شاه .\r\n\r\nلشكركشى براى تنبيه بختياريان\r\nنادر شاه مدتها قبل از آنكه بر تخت جلوس كند بىشك يك زندگانى پر از فتوحاتى را براى خود در نظر گرفته بود . گذشته از حرص جاه و شهرت‌طلبى كه داشت او مقام و موقع خود را يقينا مديون ارتش ميدانست و براى حفاظت و نگهدارى آن موفقيت‌هاى ديگرى لازم بود بدست\r\n\r\n","description":"","footnote":"","page_name":" 368 ","page_number":391},
  {"content":"\r\n\r\nبياورد ، علاوه بر آن‌كه منابع ايران طاقت پرداخت هزينهء ارتش زياد و حاضر السلاح را نداشت .\r\nنادر شاه پس از تاجگذارى اولين لشكركشى كه كرده برعليه بختياريها بود ، مردان اين قبيله چند سال پيش فرماندار خود را كشته بودند و نادر سرزمين آنها را مورد حمله قرار داده تاريخ جهانگشاى نادرى دربارهء اين لشكركشى چنين مىنگارد « اگر قلم ميخواست كه از جادهء بدان سراشيبى و دشوارى ذكرى بميان آرد يقينا در وادى حيرت و سرگردانى گم شده و در بيابان ضعف و ناتوانى سرگشته ميشد »\r\nدر آنموقع چون بختياريها قادر بمقاومت در برابر نيروهاى مغلوب‌كننده‌اى كه برضد آنها به كار برده شده بود نبودند تسليم شدند و براى مجازات و تنبيه آنان سه هزار خانوار بخراسان كوچ داده شد .\r\nاما در اين موقع نادر بيك قسمت از قبيله‌اى كه ياغى شده بود حمله‌ور شده و ارتش خود را بهر گوشه و كنار كوهستانها وارد ساخت و شايد فهميد كه بختيارىها بر اثر فقر و استيصال براهزنى پرداخته‌اند اين بود كه پس از كشتن رئيس آنها و بعضى از زندانيان اراضى بهترى به آنها در بعضى نواحى غيرقابل دسترس اعطا نمود .\r\nمسئله راهزنى كه بر اثر فقر و فاقه پيش ميآيد امروزه هم در طوائف شمال غربى مرز هندوستان وجود دارد . نادر علاوه بر آن عده‌اى از جنگجويان قبيله را در ارتش خود وارد نمود و همانطوريكه بعدها ثابت شد اين عمل او كاملا سياستمدارانه بود « 1 » .\r\n\r\nلشكركشى بافغانستان 1151 - 1150 ه ( 38 - 1737 )\r\nدر آن موقع حسين نامى كه برادر محمود فاتح اصفهان بود بر قندهار حكمرانى ميكرد . اين شخص چون خود را قادر بمقابلهء با ارتش هشتاد هزار نفرى نادر در جبههء جنگ نميديد خود را به داخل شهر كشيده و تصميم گرفت در آنجا كه به خوبى مستحكم و داراى آذوقه و مهمات\r\n\r\n\r\n","description":"","footnote":"\r\n( 1 ) - نظر به نفوذ سردار اسعد كه برسم گروگان در تهران ميزيست ( سردار اسعد در پاريس مقيم بود .\r\nمترجم ) و مانند ميرويس از ضعف حكومت مركزى باخبر بود با بختيارىها در انقلاب سياسى ايران براى گرفتن مشروط سهم عمده‌اى گرفته و آنها قدمهاى مؤثرى برداشتند . ( مؤلف )\r\n","page_name":" 369 ","page_number":392},
  {"content":"\r\n\r\nفراوان بود و بعلاوه يك پادگان نيرومندى از آن محافظت مينمود مقاومت نمايد .\r\nنادر شاه پس از اكتشافاتى از موقعيت حريف بدين نتيجه رسيد كه بدون داشتن توپخانهء سنگين نميتواند شهر را محاصره نمايد ، بنابرين تصميم گرفت كه ارتباط شهر را با نقاط ديگر قطع سازد . نادر اين منظور را با مهارت و كاردانى بسيارى انجام داد ، دورتادور شهر بامر او برج‌هائى ساخته شد و در آنها كه به محيط 28 ميل شهر را احاطه مىنمود پياده نظام خود را كه با تفنگ‌هاى سر پر مجهز بودند قرار داد و بدين طريق رابطهء قندهار عملا از نواحى مجاور خود كاملا قطع شد ، اما با اين حال شهر مدت يكسال مقاومت نمود و آنوقت نادر مصمم شد كه براى تصرف آن قدمهاى جدىترى بردارد . قندهار در مقابل تپه‌اى قرار داشته و يك ديوار و عده‌اى برج و بارو كه استحكامات خارجى شهر را تشكيل ميداده از آن دفاع مينمودند .\r\nمحاصره‌كنندگان بالاخره توانستند بر بعضى از اين برجها دسترسى پيدا كرده و با مشكلات خيلى زياد توپها را به بالاى برج كشيده سوار كنند ، بختيارىها نيز در آنموقع با تصرف يك برج كه بر قلعه مسلط و مفتاح آن مكان بود بر امتياز و اعتبار خود افزودند .\r\nبدين طريق قندهار به اختيار نادر درآمده و تحت شفقت و ترحم وى قرار گرفت و او هم با كمال مروت و عقل و سياست با اهالى رفتار نمود و بعضى از ايشان از وفادارترين سربازان او شدند . حسين فرار كرده ولى بعدا تسليم و در مازندران زندانى شد . نادر عدهء زيادى از افراد غلجائى را بحوالى نيشابور كوچ داد و در عوض طوايف ابدالى را بجاى آنها بحوالى قندهار آورد .\r\nمحاصرهء قندهار چيزى بر جلال و بزرگى يا افتخار نادر شاه نيفزود ، زيرا او آنجا را مدت يكسال در محاصره داشت ، بدون اينكه براى تصرف آن بوسائل ديگر كوششى به عمل آورد . و حوادث بعدى ثابت نمود كه آنجا غيرقابل تسخير نبوده و در مقابل حمله‌هاى سخت و شديد بسرعت مغلوب ميشد .\r\n\r\nلشكركشى رضا قلى ميرزا برضد بلخ\r\nدر زمان محاصرهء قندهار رضا قلى ميرزا فرزند ارشد نادر با دوازده هزار نفر سرباز زبده از خراسان براى حملهء به بلخ بدان سوى\r\n\r\n","description":"","footnote":"","page_name":" 370 ","page_number":393},
  {"content":"\r\n\r\nروانه شد . زيرا عامل آنجا به حسين وعدهء كمك داده بود . پس از يك حملهء شديدى كه بدون وقفه مدت سه شبانه‌روز ادامه داشت « ام البلاد » مادر شهرها تسليم شد . پس از آن شاهزاده از رود جيحون عبور نموده و يك لشكر ازبك را بعدهء چهل هزار نفر مغلوب كرد . در اين موقع نادر فرزندش را احضار نمود ، زيرا نميخواست در چنين موقعى خود را گرفتار لشكركشى ديگرى نمايد . نادر بپادشاه بخارا نوشت كه به پسرش فرمان داده مزاحم ممالكى كه جزو ميراث اعقاب چنگيز خان و نژاد تركمن مىباشد نشود .\r\n\r\nوضعيت هندوستان در 1151 هجرى ( 1738 )\r\nدر ظرف ماه‌هاى خسته‌كننده‌اى كه جلو قندهار صرف شده يقينا نادر يك لشكركشى بدهلى را كه آن نتيجهء عادى اردوكشى مظفرانه بافغان است مكرر طرح كرده و در اطراف آن سخن رفته است و از اينرو در نظر گرفته‌ام كه راجع بوضعيت آنروزهء هند چند كلمه صحبت دارم .\r\nآخرين امپراطور بزرگ مغول اورنگ زيب بود . در هنگام مرگ او يعنى در سال 1707 مسيحى امپراطورى وى از كابل تا خليج بنگال وسعت داشت . در حقيقت تمام هندوستان باستثناى رأس زاويهء دكن از او اسما اطاعت ميكردند ، هرچند كه در جنوب قدرت و نفوذ او منحصر بقلاع و شهرهائى بود كه مستحفظ و پادگان داشتند ، ليكن پس از مرگ او امپراطورى مغول شروع به تجزيه نمود . مراتاهاى « 1 » فريبندهء محيل كه تمام مساعى خود را براى عقيم كردن كوشش‌هاى اورنگ زيب به كار برده بودند در اينموقع بطور ثابت و محكمى شروع بازدياد قدرت و توسعهء اختيار خود نمودند تا آنجا كه امپراطور مجبور شد به آنها باج بدهد .\r\nمحمد شاه حريف يا رقيب نادر در سال 1131 هجرى ( 1719 ) بتخت سلطنت نشست . او يكى از اعقاب بىارج و بىمصرف مغولهاى بزرگ و سست و تنبل و شهوت‌پرست و عياش و بالاخره هميشه با ساده و باده قرين بوده است . بعلاوه اين سلطان ، دنى و قابل\r\n\r\n\r\n","description":"","footnote":"\r\n( 1 ) - مراتا  ( Maratha )  نام طايفه‌ايست از هنود كه بر مغول چيره شده و بالاخره امپراطورى اين سلسله را بر باد دادند . ( مؤلف )\r\n","page_name":" 371 ","page_number":394},
  {"content":"\r\n\r\nنكوهش و ابدا قابل مقايسه با نادر جوانمرد نبود و نيروهاى جنگ نديدهء او بهيچوجه براى مقابلهء با جنگجويان ايرانى مناسب نبودند . گذشته از اينها خدعه و خيانت نيز در كار بود و بعضى از نجباى مهم هند با نادر شاه مراوده و مكاتبه داشته و عمليات فرماندهان قلاع را ضعيف و خنثى ميساختند .\r\n\r\nمذاكرات\r\nنادر شاه دربار دهلى را از لشكركشى بافغانستان آگاهى داده و درخواست نمود كه به هيچ يك از فراريان اجازه ندهند كه بآنطرف مرز پناهنده شوند .\r\nبمأمور سياسى نادر على مردان شاملو اطلاع دادند كه بافسران مربوط در اين باب دستورهاى لازمه داده شده است . دومين نمايندهء سياسى نادر نيز همين پاسخ را دريافت نمود ، اما با اين وصف فراريان آزادانه و بدون هيچ رادع و مانعى بشهرهاى غزنه و كابل فرار ميكردند و معلوم شد براى ممانعت از فراريان هيچگونه دستور مؤكدى صادر نشده است . نادر براى تذكر دادن اين موضوع سفير ديگرى بدهلى روانه ساخت اما او را در آنجا نگاهداشتند . اين بود وضعيت و جريان امور پس از تصرف قندهار و افشار بزرگ هم كه در آن موقع براى حركت ارتش خود بهرجهت و سمتى كه پيش ميآمد حاضر و آماده بود سه نمايندهء سياسى ديگرى را با دستورهائى براى اخذ جواب صريح و قاطعى بآنسوى روانه ساخت و باز بىنتيجه ماند و از دربار دهلى جواب مقنعى نرسيد و لذا نامه‌اى با تغير و خشم بامپراطور نوشت ولى قاصد او بدست ولد مير عباس حاكم جلال‌آباد بقتل رسيد . به نظر ميرسد كه مشاورين امپراطور از اهميت موقع بىخبر بوده‌اند . بعلاوه آنان اميدوار بودند كه حصار قندهار غيرقابل تسخير باشد و حتى وقتى هم كه آن شهر بدست ارتش ايران افتاد يقين داشتند كه ايرانيان بكشور خود مراجعت مينمايند درست مانند محمد خوارزمشاه كه خيال ميكرد طوائف مغول هرگز از جيحون عبور نخواهند كرد .\r\n\r\nهجوم بهندوستان\r\nنادر از قندهار متوجه كابل گرديد و در راه شهر غزنه را تصرف كرد . كابل كه كليد تنگهء خيبر و يگانه دروازهء كشور پهناور\r\n\r\n","description":"","footnote":"","page_name":" 372 ","page_number":395},
  {"content":"\r\n\r\nهندوستان است با آنكه مقاومت بسيار سختى نمود آخر الامر به تصرف ايرانيان درآمد .\r\nغنائمى كه بدست نادر آمد بسيار گرانبها بود كه آن گذشته از اسلحه و جواهرات پول نقد زيادى هم بود و اين پول در اين موقع براى نادر اهميت و ارزش زيادى داشت ، چه به آن وسيله توانست حقوق سربازانش را بپردازد . پس از اين موفقيت پيشرفت مهاجمين خيلى كند و بطئى بود ، زيرا قبايلى كه در حوالى تنگهء خيبر سكنى داشتند جلوى راه را گرفته اغلب باعث مزاحمت ميشدند ، با اين وصف قبل از آنكه اشخاص سست عنصر و منافق دهلى بفهمند چه اتفاقى رخ داده نادر پيشاور را تصرف كرد ، و از رود سند در ناحيهء اتوك عبور نموده بود .\r\n\r\nنبرد كرنال 1151 هجرى ( 1738 )\r\nمحمد شاه در اين موقع حقيقة متوحش و هراسان شده هرقدر نيرو كه ميتوانست فراهم كرده بسوى دشت كرنال كه در ساحل راست‌رود جمنا و در شصت ميلى دهلى واقع است پيش رفت ، در آنجا او اردو زد و اطرافش را سنگربندى كرده و با سستى و كاهلى بانتظار مهاجمين كه بسرعت در پنجاب پيش ميرفتند نشست . نادر استحكام موضع خود را تشخيص داده و مردد بود كه چه روش و خطى را پيش گيرد سعادت خان يكى از شاهزادگان مهم هندوستان در آنموقع با سى هزار نفر بكمك محمد شاه آمد . او ورودش را بشاه گزارش داده و فشار آورد هرچه زودتر جنگ را شروع نمايد ، چه بواسطهء كمى خواربار و مهمات ممكن بود ارتش هند تجزيه شود . سعادت خان وقتى شنيد كه يك نيروى كرد شش هزار نفرى از ايرانيان مشغول حمله و غارت ميباشند نيروهاى خود را از آن دشت خارج ساخته به طرف دشمن پيش رفت . هردو طرف به تكميل تجهيزات خود ميپرداختند و وقوع نبرد بزرگى انتظار ميرفت . نادر شاه تاكتيك هميشگى خود را كه عبارت از حملهء غافلگيرانه بود با موفقيت انجام داد و سعادت خان مغلوب شده اسير گرديد . يك ژنرال فرمانده ديگر نيز زخمى شد و فيلهاى هندى از گلوله‌هاى آتشبار ايرانيان متوحش شدند و بدين طريق با آنكه از هردو طرف نيروى كمى در كارزار شركت كرده بود ارتش عظيم هنديان تارومار شد .\r\n\r\n","description":"","footnote":"","page_name":" 373 ","page_number":396},
  {"content":"\r\n\r\nنادر شاه به محمد شاه حمله ميبرد\r\n\r\n","description":"","footnote":"","page_name":" 374 ","page_number":397},
  {"content":"\r\n\r\nنادر در نامه‌اى كه براى فرزندش نوشته و خوشبختانه تاكنون باقيمانده شرحى راجع به اين نبرد ذكر كرده و با آنكه طولانى مىباشد قابل ذكر است « 1 » .\r\n« اين نبرد دو ساعت طول كشيد و دو ساعت و نيم ديگر سربازان فاتح ما مشغول تعاقب دشمن بودند ، تا وقتىكه فقط يكساعت بغروب مانده بود تمام جبههء جنگ از وجود دشمن كاملا پاك شده بود ، اما چون سنگرهاى اردوگاه دشمن و استحكامات آنها قوى بود ما نميتوانستيم بارتش خود فرمان حمله بدهيم .\r\n« پاداش فيروزى ما گنجهاى گرانبهائى بود كه از جمله عده‌اى فيل بود كه جزو توپخانهء امپراطور بود . غنائم گرانبهاى ديگر از هرنوع بدست ما آمد . بيش از بيست هزار نفر از دشمن در جبههء جنگ كشته شده و عدهء زيادترى اسير شدند . فورا پس از اتمام اين نبرد ارتش امپراطور را محاصره كرده و براى بستن راه ارتباط و مراودهء آنها با نواحى مجاور همه نوع احتياطات را به عمل آورديم . درعين‌حال توپخانه و خمپاره‌اندازهاى خود را حاضر نموديم تا استحكاماتى را كه حريف ساخته بود با خاك يكسان نمائيم .\r\n« در اردوى امپراطور اغتشاشى بمنتهى درجه حكمفرما شده و انضباط نظامى به كلى از بين رفت و امپراطور به لحاظ احتياج مبرم و سخت پس از يك روز مجبور شد نظام الملك را در روز پنجشنبه هيفدهم ذى القعده ( 19 فوريه ) باردوگاه همايونى ما روانه سازد . روز بعد هم خود محمد شاه با حال پريشان و آزرده‌اى در حالى كه عده‌اى از نجبا و شاهزادگان او را مشايعت مينمودند بحضور ما مشرف شد . وقتىكه امپراطور ميخواست به پيشگاه ما حضور بهمرساند چون ما خودمان از فاميل تركمن بوده و محمد شاه نيز تركمن است و بنابرين هردومان از نوادگان خانوادهء نجيب گوركان ميباشيم ما فرزند عزيز خود نصر الله ميرزا را براى استقبال او تا آنطرف اردوگاه خودمان فرستاديم ، امپراطور وارد سراپردهء ما شد و ما خاتم امپراطورى خودمان را به او عطا نموديم ، او آن روز در چادر شاهانهء ما بعنوان مهمان ماند . چون ما با تركمن‌ها قرابت و خويشى داشته و هم‌چنين بواسطهء بخاطر آوردن شرافت و افتخارى كه مناسب و درخور اعليحضرت\r\n\r\n\r\n","description":"","footnote":"\r\n( 1 ) - بسرفصل يعنى فصل حاضر نيز رجوع شود . ( مؤلف )\r\n","page_name":" 375 ","page_number":398},
  {"content":"\r\n\r\nشاهنشاه است ما بامپراطور مراحم خود را ارزانى داشتيم و امر نموديم كه چادرهاى شاهى و خانواده و فاميل سلطنتى و شاهزادگان او را حفاظت نموده و از هرگونه تعرضى مصون دارند و ما با او بطريقى كه شايستهء مقامش بود رفتار نموديم »\r\nايرانيان خيلى دوست دارند اينرا نقل كنند كه نادر شاه در ضمن باليدن از زندگانى پرمشقت خود به محمد شاه قسم ياد كرد كه لباسش را از اول شروع به لشكركشى تا آنموقع عوض نكرده است و او براى اثبات اين مطلب قباى خود را گشوده و پيراهنش را كه مندرس و پاره شده بود نشان داد .\r\n\r\nتسليم دهلى و غنائم آن\r\nنادر پس از آن بسوى دهلى راند و در آنجا محمد شاه بطرزى فوق العاده مجلل و باشكوه از او پذيرائى نمود ، اموال و نفائس و نقودى را كه اجدادش اندوخته بودند به او واگذار كرد . در ميان غنائم جنگى تخت طاوس مشهور و معروف بود كه تاورنيه آن را بشرح زير توصيف كرده است « 1 »\r\n« اين تخت كه بزرگتر از همه است و در ميان تالار حياط نخستين گذاشته‌اند تقريبا به همان شكل و به همان اندازهء تخت‌خوابهاى سفرى ماست يعنى تقريبا شش پا طول و چهارپا عرض دارد در روى چهارپايهء آن‌كه بسيار كلفت است و بيست تا بيست و پنج شصت دست ارتفاع دارد چهار ميله كار گذاشته‌اند كه تخت روى آنها قرار دارد و روى اين ميله‌ها 12 ستون است كه از سه طرف روپوش تخت روى آن قرار گرفته و طرفى كه روبروى حياط است روپوش ندارد . چه پايه‌ها و چه ميله‌هائى كه بيش از 18 شصت دست عرض دارند همه پوشيده از طلاى ميناكارى است و مقدارى الماس و ياقوت و زمرد در آن نشانده‌اند . در ميان هرميله‌اى ياقوت درشتى ديده مىشود كه در وسط و در اطراف آن چهار زمرد است كه به شكل چليپا درآورده‌اند . بعد از اينطرف و آنطرف در طول ميلها جابجا از همين چليپاها ديده مىشود و طورى آنها را قرار داده‌اند كه در يكى از آنها ياقوت در وسط است و چهار زمرد در چهار طرف آن جا دارد و در ديگرى\r\n\r\n\r\n","description":"","footnote":"\r\n( 1 ) - من شرح مزبور را نظر باهميت آن براى ما ايرانيان ، از خود كتاب تاورنيه كه مشروح‌تر و مفصل‌تر است گرفته‌ام . ( مترجم )\r\n","page_name":" 376 ","page_number":399},
  {"content":"\r\n\r\nزمرد در وسط است و چهار ياقوت در چهار طرف . زمردها را مسطح تراشيده‌اند و در جاهائى كه در ميان ياقوت‌ها و زمردها است الماسهائى گذاشته‌اند . بزرگترين آنها بيش از ده تا دوازده قيراط نيست و همهء آنها نگين‌هاى مسطح هستند . در بعضى جاها هم مرواريدهائى است كه در طلا كار گذاشته‌اند و در يكى از اضلاع طول تخت چهار پله - است كه از آن بالا ميروند . از سه پشتى يا بالشى كه در روى تخت است يكى را كه در پشت شاه ميگذارند درشت و گرد است مانند متكاهاى ما و اندو پشتى ديگر كه در دو طرف او ميگذارند پهن است ، گذشته از اين شمشيرى و گرزى و طبرى و كمانى و تركش با تير به اين تخت آويخته‌اند و تمام اينها مانند بالشها و پله‌ها و قسمت ديگر تخت مرصع از جواهرهائى است كه كاملا با جواهرهاى ديگر تخت هم‌آهنگ است . من ياقوت‌هاى درشتى را كه در اطراف تخت كار گذاشته‌اند شمردم تقريبا صد و هشت دانه است كه كوچكترين آنها تقريبا صد قيراط وزن دارد ، اما بعضى از اينها به نظر مىآيد كه دويست و بلكه بيشتر هم وزن داشته باشد ، اما زمردها تا اندازه‌اى خوش رنگند ولى بعضى از آنها يخ زياد دارند و بزرگترين آنها ممكن است تقريبا شصت قيراط و كوچكترين سى قيراط باشند . من تا يكصد و شصت از آنها شمردم و به همين ميزان ياقوت يا بيشتر از آنها است . عقب روپوش تخت پوشيده از الماس و جواهر است و در دور آن ريشه‌اى از مرواريد آويخته‌اند و در بالاى روپوش كه به شكل گنبد است و چهار دانه دارد طاووسى ديده مىشود كه دم خود را بلند كرده و آن دم از ياقوت كبود و جواهرهاى رنگ ديگر است . بدن آن از طلاى ميناكارى و چند تيكه جواهر است ، از آن جمله ياقوت درشتى است كه در جلو شكم آنست و از آن مرواريدى به شكل گلابى آويزان است كه پنجاه قيراط تقريبا وزن دارد و زردرنگ است . در دو طرف طاوس يك دسته گل بزرگى است كه به قصد همان پرنده است و از چندين نوع گلهاى طلاى ميناكارى با چند قطعه جواهر ساخته‌اند . در آنطرف تخت كه رو به حياط است شبكه‌اى از جواهر و الماس كه هشتاد تا نود قيراط وزن آن مىشود آويخته است و در اطراف آن ياقوتهائى است و وقتىكه شاه روى تخت نشسته است اين شبكه درست روبروى چشم اوست ، ولى\r\n\r\n","description":"","footnote":"","page_name":" 377 ","page_number":400},
  {"content":"\r\n\r\nآنچه به نظر من در اين تخت مجلل گرانبهاست اين است كه دوازده ستونى كه روپوش آن را نگهميدارند رشته‌هاى زيبائى از مرواريدهاى خيلى گرد و خيلى درشت دور آنها پيچيده‌اند و هردانه‌اى از آنها ممكن است از شش تا ده قيراط باشد . بفاصلهء چهارپا از تخت در چهار طرف دو چتر است كه در زمين كار گذاشته‌اند و ميلهء آنها كه هفت تا هشت پا ارتفاع دارد مرصع از الماس و ياقوت و مرواريد است . اين چترها از مخمل سرخ است كه زردوزى كرده‌اند و در اطراف آنها ريشه‌اى از مرواريد است . اين بود آنچه من توانستم به‌بينم از اين تخت معروفى كه تيمور آن را شروع كرده و شاهجهان آن را تمام كرده است و كسانىكه حساب جواهرهاى شاه و ارزش اين كار را دارند به من تأكيد كردند كه صد و هفت هزار لك روپيه تمام شده است كه معادل پانصد هزار ليره به پول ما باشد « 1 » .\r\nهانوى ارزش غنائم را 87 ميليون ليره تخمين مىزند و كمترين تخمين 30 ميليون ليره است . در هرصورت اين مبلغ بىنهايت زياد بود اگر نادر شاه آن را به مصرف ارتش خود و كارهاى عام المنفعه رسيده بود خيلى باعث ترقى و پيشرفت ايران فقير ميشد . اما اين ثروت او را به يك شخص خسيس و لئيم تبديل كرده و كشور ايران هرگز از اين ثروت هنگفت و گنج عظيم در مدت زندگانى او استفاده نكرد و پس از مرگش نيز اين گنج پراكنده شده از دست رفت « 2 » .\r\n\r\nقتل‌عام\r\nبواسطهء شورشى كه در دهلى برخاست و عده‌اى از ايرانيان كشته شدند خاتمهء صلح‌آميز اين لشگركشى بهم خورد . نادر اول خواست بدون بروز سانحه‌اى اين شورش را بخواباند ولى آخر الامر مجبور شد كه مهار\r\n\r\n\r\n","description":"","footnote":"\r\n( 1 ) - كرزون ( جلد اول صفحات 22 - 317 ) ثابت مىكند كه تخت طاوس تهران در زمان فتحعلى شاه ساخته شده است . ( مؤلف )\r\n( 2 ) - چندين سال پيش من يك گردن‌بند مرجان ساخت هند از يكى از نوادگان فقير نادر شاه خريدم ، قرائن و دلايلى در دست است كه از آن ميتوانيم باور كنيم كه اين گردن‌بند جزو غنائم دهلى بوده - است . ( مؤلف )\r\n","page_name":" 378 ","page_number":401},
  {"content":"\r\n\r\nسربازان خود را رها كند و آنها اهالى را قتل‌عام كرده مساكن و منازل را غارت نمودند و طعمهء حريق ساختند تا اينكه محمد شاه واسطه شده و قتل‌عام موقوف گرديد ، اما در اينموقع نيمى از شهر از آتش منهدم شده بود .\r\nمن شخصا مسجد روشن الدوله را در دهلى ديدن كرده‌ام و نادر شاه در آنموقع در اين مسجد روى سكوئى ايستاده و نفرات خود را براى حمله بسه طرف فرمان داد . نزديك اين مسجد « خونى دروازه » قرار دارد كه قتل‌عام از آنجا شروع گرديد . امروزه در بازار دهلى « نادرشاهى » بمعنى قتل‌عام استعمال مىشود .\r\n\r\nازدواج نصر الله ميرزا\r\nبراى تشييد مبانى اتحاد بين دو پادشاه يكى از دختران امپراطور مغول به عقد ازدواج نصر الله ميرزا فرزند دوم نادر درآمد .\r\nمطابق روايات ميگويند كه از داماد نسب‌نامهء هفت پشت او را خواستند جواب مهيب و وحشت‌آور نادر چنين بود « او فرزند نادر شاه ، پسر شمشير ، نوهء شمشير و به همين ترتيب تا هفتاد پشت عوض هفت پشت فرزند شمشير بود . »\r\n\r\nنتايج لشگركشى هندوستان\r\nنادر شاه بواسطهء اين لشگركشى چند ماههء خود چنان ضربتى زد كه در تمام جهان انعكاس يافت ، تا آنزمان هرچند او فتوحات زيادى كرده بود ولى فقط توانسته بود ايالات از دست رفتهء شاهنشاهى ايران را پس بگيرد ، اما در اين لشگركشى مساعد و ميمون خواسته بود « دولت و ثروت افسانه‌اى هند » را بدست آورده و براى خود شهرت و معروفيت ابدى كسب كند . بعدا نادر از خود دورانديشى سياستمدارانه‌اى نشان داده و محمد شاه را مجددا بر تخت جايداده كسانى را كه بخواهند از فرمان او سرپيچى كنند تهديد نموده كه مورد حمله و گوشمالى واقع خواهند شد .\r\nنادر دانست كه نگاهداشتن دهلى كاريست صعب و مشكل و خارج از قدرت اوست ، بعلاوه در آن موقع تمام ايالات ساحل راست رود سند را كه زمانى جزو امپراطورى ايران بوده مجددا بدست آورد . بدين طريق اين فاتح با قدرت و شهرت و ثروت مجددا از رود سند عبور نمود . در وقت مراجعت خود بفلات ايران نادر بطوايفى كه در تنگهء خيبر\r\n\r\n","description":"","footnote":"","page_name":" 379 ","page_number":402},
  {"content":"\r\n\r\nسكونت داشتند باج يا ( باج سبيل ) داد تا از هرگونه مخاطره و بيم ضرر آنها نسبت باموال و خزاينى كه همراه داشت مصون بماند و بدين ترتيب او آن گنجهاى گرانبها را بسلامت بكابل رسانيد .\r\n\r\nلشگركشى بسند 52 - 1151 هجرى ( 1739 )\r\nارتش نادر مدتى در نقاط كوهستانى افغانستان مانده زمستان بعد صرف لشگركشى بسند گرديد . در اينجا نادر خواست ممالكى كه تازه بدست آورده خود به تصرف درآورد . با مقاومت كمى روبرو شده و يا مقاومتى در مقابل او به عمل نيامد . خدايار خان عباسى كه اين لشگركشى اساسا برعليه او متوجه بود به بيابان فرار كرد ، اما بر اثر تعقيب نادر اسير شده تسليم گرديد .\r\nعبد الكريم ميگويد وقتى صورتى از اموال و نقود او برداشتند بسيارى از اشيائى كه افغان‌ها در اصفهان بغارت برده بودند در بين آنها يافت شد . افشار بزرگ نواحى مفتوحه را بسه قسمت تقسيم نمود و پس از برقرارى نفوذ و قدرت خود در آن نواحى از راه پيشين و قندهار به طرف نواحى مرتفع مراجعت نمود ارتش او مدت چهل روز در هرات استراحت نمود . در اينجا نادر شاه غنائم دهلى را كه از جمله يكى تخت طاوس معروف و ديگر يك خيمه‌اى بود نمايش داده موجب حيرت و شگفت جمعيت گرديد . در وصف خيمهء مزبور چنين نوشته‌اند « آستر خيمه از اطلس بنفش رنگ درست شده و روى آن شبه تمام پرندگان و حيواناتى كه در روى زمين وجود دارند و نيز درختان و گل‌هاى قشنگ كشيده شده بود . تمام اين نقوش و تصاوير از مرواريد ، الماس ، ياقوت قرمز ، ياقوت كبود و انواع سنگ‌هاى قيمتى ديگر تشكيل يافته بود « 1 » فاتح افشار بعلاوه نمايشات زيادى داده و از سران و افسران پذيرائىهائى بانواع مختلف به عمل آورد .\r\n\r\nلشگركشى برعليه بخارا 1153 هجرى ( 1740 )\r\nلشگركشى نادر بر ضد ازبكهاى بخارا و خيوه نتيجهء لشگركشى موفقانهء او بر هندوستان بود . همانطوريكه در فصل شصت و شش ذكر شد اين ايالات و استانها بوسيلهء سلسله‌هاى مجزا ولى از يك\r\n\r\n\r\n","description":"","footnote":"\r\n( 1 ) - عبد الكريم صفحهء 27 ( مؤلف )\r\n","page_name":" 380 ","page_number":403},
  {"content":"\r\n\r\nقوم‌وخويش اداره ميشدند .\r\nدستجات غارتگرى ساليانه از هر دوى اين كشورها بخراسان تاخته و آنجا را غارت ميكردند ، ليكن چنان كه در سابق گفته شد يكى از همين دستجات غارتگر بود كه نادر شاه را در ايام جوانيش باسارت برده بود . البته چون اين كشورها قادر بمقاومت در برابر ارتش ايران نبودند بيان اينكه چه چيز فاتح دهلى را وادار نمود كه بر فتوحات خود يك پيروزى ديگرى بيافزايد مشكل نميباشد .\r\nاين لشگركشى از بلخ به كار انداخته شد . در آنجا مقدار زيادى جنس انبار شده بود . اين سيورسات و خواربارها را در قايق‌ها گذاشته و ارتش ايران در هردو طرف ساحل جيحون پيشرفت تا در چارجوى پلى از قايق درست كرده و از آن عبور نمودند . ابو الفيض خان پادشاه بخارا چون فهميد كه قادر بمقاومت با جنگجويان ايرانى نميباشد تسليم شد و بسوى اردوگاه نادر جلو رفت . نادر پيروزمند اول با نوادهء چنگيز خان بطور نخوت و غرور و اهانت رفتار نمود ولى بعد او را بمقام و سلطنتى كه داشت ابقاء كرد بدين شرط كه رود جيحون مانند پيش خط مرزى ايران را تشكيل دهد .\r\nمعاهدهء مزبور بوسيلهء دو وصلت و ازدواج تحكيم گرديد و آن يكى ازدواج نادر با خواهر شاه بخارا و ديگر ازدواج برادرزاده‌اش با دختر شاه بخارا بوده است . در آخر برطبق سابقه هشت هزار نفر ازبك در ارتش ايران نام‌نويسى كردند .\r\n\r\nفتح خيوه 1103 ه ( 1740 )\r\nنادر شاه پس از آنكه نام پيروزى بخارا را بر فهرست فتوحات خود افزود مصمم گشت نقشهء تسخير خيوه را بموقع اجرا بگذارد .\r\nتركمن‌ها نزديك بود به تصرف پل قايقى ايرانيان و انهدام كاروان خواربار كه وجود ارتش ايران وابسته به آن بود موفق آيند ، اما بر اثر يك حركت و پيشرفت خيلى تند و سريع اقدامات آنها عقيم ماند .\r\nتركمن‌ها بطور مأيوسانه جنگيدند و حتى در يك موقع كه ارتش ايران كه از تشنگى در مرارت و زحمت بود چنين مينمود كه شكست خواهد خورد ولى نادر سربازان خود را تشويق و تهييج نمود و جنگ را برد . پس از اين جنگ ارتش در چهار\r\n\r\n","description":"","footnote":"","page_name":" 381 ","page_number":404},
  {"content":"\r\n\r\nقسمت با كمال احتياط به حركت درآمد ، بدين ترتيب كه قسمتى جلو حركت كرده و قسمتى از عقب و دستهء ديگر مراقب جناح بوده در صورتى كه محافظت از قايق‌هاى پربهاى خواربار بر عهدهء توپخانه كه سوار نظام آن را محافظت ميكرد محول شده بود . ايرانيان اول دژ معروف هزار اسپ را محاصره نموده اما وقتىكه معلوم شد آيلبارس خان حكمران خيوه در قلعهء جايوك است نادر محاصره را ترك كرده و خان را محاصره نمود و او هم بر اثر فشار مجبور به تسليم شد . نادر شاه قبل از اقدام به اين لشگركشى سفرائى بدربار خان خيوه فرستاده كه تقاضا كند تمام ايرانيانى را كه ببردگى توقيف و بازداشت شده‌اند آزاد كند ، ولى نمايندگان سياسى او را به قتل رسانيده و فقط يكى را با دست و پاى بريده مراجعت داده بودند . ايلبارس خان مىبايستى مجازات آن عمل وحشيانهء خود را ببيند و بنابرين با بيست نفر از مشاورين خود بامر نادر بقتل رسيد . چون معلوم بود كه مردم بيگناهند لذا آنها را از چنگ ارتش نجات داده نگذاشت آسيب و آزادى به آنها برسانند .\r\nدر بين زندانيانى كه نادر در اين لشگركشى گرفت دو نفر انگليسى از اعضاى هيئت هانوى بنام تامپسون و هاگ بودند و با آنها با نهايت ملاطفت و مهربانى رفتار شده و گذرنامه بايشان داده و قول دادند كه اگر به آنها ضرر و خسارتى وارد بشود جبران نمايند هانوى شرح مسافرت‌ها و حوادث و سوانح واردهء بر آنها را كه بدين وسيله در پرستشگاه شهرت بمقام بزرگى رسيده ذكر نموده است . از نظر بازرگانى اين تهور و سانحه‌جوئى آنها بشكست خاتمه يافت ، چه تقاضاهائى براى خريد اجناس آنها نشد و نسبت بخطرهاى بزرگى كه به آنها مواجه شدند منافعى بدستشان نيامد .\r\nعدهء زيادى از ايرانيان و روس‌ها از غلامى آزاد شدند . ايرانيان در دهى بنام مولودگاه در ناحيهء دره كز سكنى گزيدند كه آن بدستور نادر و به ياد بود او بنا شد و بنابر اطلاعى كه از عبد الكريم بما رسيده مسجدى نادر در آنجا بنا كرد كه بوسيلهء سه گلدان زرين بزرگ كه رويهم قرار داشتند اهميت و برجستگى يافته بود . بر فراز آنها مخصوصا يك شمشير از طلا قرار داشت كه آن اشاره بود كه شمشير از همين نقطه بخارج\r\n\r\n","description":"","footnote":"","page_name":" 382 ","page_number":405},
  {"content":"\r\n\r\nانتشار يافته است » وقتى من در سال 1913 خرابه‌هاى آنجا را ديدن مينمودم به من اطلاع دادند كه مؤسس سلسلهء قاجار دستور داده بود كه مسجد و ساير ابنيه را با خاك يكسان كنند . « 1 »\r\n\r\nنادر شاه در اوج قدرت خود\r\nنادر پس از مراجعت از خيوه بسوى كلات محبوب خود رفت و در آنجا دستور بنيان كاخى براى خود داد و نيز امر كرد خزانه‌ئى براى غنائم دهلى بسازند ، پس از آن بمشهد رفته و در آنجا با آئين تمام جشن فتوحات خود را گرفت .\r\nنادر در اين موقع به منتهاى شهرت و قدرت خود رسيده بود . در مدت پنجسال توانسته بود اشرف و حسين رؤساى غلجائى را مغلوب ساخته و قندهار را تصرف نمايد .\r\nپيروزى او بر محمد شاه و تصرف دهلى خود يك پيروزى بسيار باشكوهى بود و فتوحات نادر با لشگركشىهاى موفقانه برعليه بخارا و خيوه تكميل گرديد . اما اين هنوز تمام فتوحات او نبود . تركها دو مرتبه مغلوب شده و ايالات از دست رفتهء شاهنشاهى ايران را پس داده بودند و بدين ترتيب مرز ايران بار ديگر از جيحون طرف شمال به ايندس يا رود سند طرف جنوب بسط و امتداد يافت و شاهنشاهى ايران از زمان صفويه خيلى معظم‌تر گرديد . اما اگر نادر استعداد و لياقت ادارى داشت ميتوانست بواسطهء به كار انداختن وسايل و منابع مادى بىشمارى كه در دسترس خود داشت سعادت و خوشى و كامرانى را بايران برگرداند . اما اخلاق او بواسطهء موفقيت‌ها و پيروزىها ضايع شد و سالهاى آخر زندگانيش پر از ظلم و جور و خست و لئامتى بود كه روزانه بر شدت آن ميافزود و اين صفات او را يك ظالم خونخوار نمود و مورد نفرت و اكراه مردمى كه او آنها را از يوغ غيرقابل تحمل افغانها آزاد نموده بود قرار گرفت .\r\n\r\n\r\n","description":"","footnote":"\r\n( 1 ) - به من اوراقى چند داده شد كه حاوى عايدات مالياتى ناحيهء دره گز در سال 1159 هجرى ( 1746 ) مىباشد .\r\nدر بين آنها يك فقره حاوى مخارج مولودگاه و مقبرهء امامقلى بوده است . اين اسناد را من بانجمن همايونى آسيائى اهدا كردم . ( مؤلف )\r\n","page_name":" 383 ","page_number":406},
  {"content":"\r\n\r\nنادر شاه\r\n\r\nفصل هفتاد و دوم سالهاى آخر عمر نادر شاه\r\nجز ايرانيان چه كسى شاهنشاهى ايران را مجددا تأسيس كرد ؟ بجز ايرانيان چه كسى شاه را در فتح هندوستان كمك نمود ؟ اما نادر اكنون نيروى خارجى دارد و بوسيلهء يك ارتش تاتار بر ما سلطنت مىكند .\r\nگله و شكايت يك ايرانى به هانوى .\r\n\r\nلشگركشى برعليه لزگىها 42 - 1421 ميلادى\r\nدر ايران يك ضرب المثلى است كه ميگويند « اگر شاه ايران احمق است بگذار بجنگ لزگىها برود » و مقدر شده بود كه نادر صدق اين گفتار را ثابت نمايد . قبائل وحشى لزگى كه در يك ناحيهء غير مزروع و غيرقابل‌دسترسى در گودىهاى داغستان سكنى داشتند بشيروان و ديگر نواحى مسكون حمله كرده و آنجاها را غارت مينمودند .\r\nآنها در زمان لشگركشى هندوستان ابراهيم خان يگانه برادر نادر را بقتل رسانيدند .\r\nنادر براى حفظ حيثيت و شرافت مجبور بود انتقام خون برادرش را بگيرد . در عملياتى كه بدين منظور انجام گرفت او در ابتدا پيشرفت‌هائى هم نمود . نيروى جلودار او\r\n\r\n","description":"","footnote":"","page_name":" 384 ","page_number":407},
  {"content":"\r\n\r\nكه از افغانها تشكيل يافته بود يك موضع مستحكم دشمن را گرفت . اين موفقيت و نيز شهرت نادر سبب شد كه بعضى از طوايف و قبايلى كه در نواحى غيرقابل مدافعه سكنى كرده بودند تسليم شوند و بعدا اينها را با خانواده‌هايشان بخراسان انتقال دادند .\r\nپس از آن نادر داخل زنجيره جبال داغستان گرديد و هشت هزار نفر را براى حفظ خطوط ارتباطى خود گذاشته با قشون عمده‌اش لزگيهاى گريزپا و فرارى را در جنگلهاى كوهستان در ميان انبوه درختان تعقيب نمود . آخر الامر لزگيها موقع را مناسب ديده به ارتش نادر و نيز به نيروهاى مواصلاتى او حمله كرده خسارات و تلفات زيادى وارد كردند ، حتى بسوى خيمهء شاهى دست يافته و جواهرات و زنان چندى را با خود بردند .\r\nنادر از اين شكست خشمناك شده و بطور مأيوسانه‌اى جنگيد ، ولى بواسطهء نرسيدن آذوقه و خواربار مجبور شد به دربند عقب‌نشينى نمايد . در آنجا اگر خواربارى كه از حاجى طرخان با كشتى حمل شده بود به او نميرسيد ارتش از هم گسيخته و سربازان از گرسنگى ميمردند . هانوى متذكر مىشود كه اين تجربهء تلخ اهميت و قدر و قيمت يك نيروى دريائى را بر نادر ثابت نمود .\r\nدولت روسيه از اين عمليات متوحش شده نيرويى بدانسوى اعزام داشت و لزگيها را تشويق كردند براى تحت الحمايگى روسيه عريضه‌اى « 1 » به آن دولت بدهند ، شاه پس از آنكه حس كرد مغلوب شده و شكست او باعث خواهد شد كه دشمنان زيادى كه تا آنوقت بواسطهء تصور شكست‌ناپذيرى او جرأت عرض اندام نداشتند حال در مقابل او بكين خواهند برخاست با قيافهء عبوس و حالت عصبانى عقب نشست .\r\n\r\nكور كردن رضا قلى ميرزا\r\nنادر بعد از مجالس جشن مشهد براى جنك با لزگيها حركت نموده و از راه استراباد و مازندران عازم شيروان گرديده بود ، هنگامى كه از جنگلهاى ايالت مزبور ميگذشت مورد سوءقصد دو نفر افغانى قرار گرفت .\r\n\r\n\r\n","description":"","footnote":"\r\n( 1 ) - هانوى در كتاب چهارم صفحهء 226 خود عريضهء مزبور را بشرح زير ترجمه نموده است : ما مصمم هستيم كه مرز طلائى رداى امپراطورى امپريس يعنى ملكه را محافظت و نگهدارى كنيم و با وجود هرشيطانى كه بخواهد ما را تهديد كند از تصميم خودمان نخواهيم برگشت . ( مؤلف )\r\n","page_name":" 385 ","page_number":408},
  {"content":"\r\n\r\nگلوله‌اى كه يكى از اين دو نفر بسوى او شليك كرد بازوى راست او را خراشيده دستش را زخمى نمود و به سر اسبش اصابت كرد . آدم‌كشان از پشت درختان انبوه فرار كردند .\r\nنادر به حق يا ناحق چنين تصور كرد كه رضا قلى ميرزا مسبب و محرك اين توطئه بوده است ، شاهزادهء جوان محاكمه شد و حتى به او قول دادند كه اگر اعتراف كند او را معاف خواهند داشت ، اما او به بيگناهى خود مصر بود . پس از خاتمهء لشگركشى لزگيها حكم شد شاهزادهء جوان را كور كردند . صفات و اخلاق اين شاهزاده كاملا به پدرش شباهت داشت ، چنان كه يك مرتبه شايعهء مرك نادر را در هندوستان كه شنيد شاه طهماسب را بقتل رسانيده وضع شاهى به خود داد ، اما وقتىكه نادر برگشت با او بخشونت رفتار نمود و او را مورد كم‌ميلى و تنفر قرار داد و بهر صورت ممكن است كه او در آن قضيه مقصر بوده باشد .\r\nاز طرف ديگر نادر بر اثر شكست خود در جنك لزگيها اخلاقش به هم خورده و به كلى از حال عادى بدر رفته بود و براى محكوم كردن تأمل نمىنمود ، بلكه به صرف سوءظن اكتفا ميكرد . نادر بىشك بعد از اين عمل نادم و پشيمان شد و چنان كه نقل شده است همهء آن كسانى را كه در زمان كور كردن شاهزاده حضور داشتند بقتل رسانيد و بهانهء او اين بود كه آنها براى نجات چشم‌هاى شاهزاده كه مايهء افتخار ايران بود ميبايستى جان خود را فدا كرده باشند . ايرانيان هنوز اين گفتار را كه بشاهزادهء كور نسبت داده شده به ياد دارند و آن چنين است « اين چشمان من نبود كه شما كور كرديد بلكه چشمان ايران بود » .\r\n\r\nطغيانها و ياغىگريها در ايران 1744 - 1733\r\nدفع حملهء نادر در داغستان و ناامنى و مخاطره‌اى كه بر اثر جور و ستمگريهاى روزافزون او ايجاد شده بود سبب عمدهء طغيان و آشوب در شيروان ، فارس و استراباد بوده است . در شيروان يكنفر مدعى موسوم به سام كه خود را فرزند شاه سلطان حسين ميناميد آن ناحيه را تصرف كرده و با كمك لزگيها يك نيروى دو هزار نفرى ايرانيان را مغلوب ساخت . نادر نيرويى\r\n\r\n","description":"","footnote":"","page_name":" 386 ","page_number":409},
  {"content":"\r\n\r\nبعدهء بيست و پنجهزار نفر بدانسوى فرستاد و اين نيرو پس از جنگهاى بسيار سخت و خونريزىهاى زياد شورش را فرونشاند و مدعى اسير شده و از يك چشم كور شد و بعدا با پيام زير بقسطنطنيه روانه‌اش نمود « نادر از قتل يك شخص بدبخت زبون اكراه داشته هرچند كه ارباب بزرگ از او طرفدارى مينمود » « 1 » .\r\nعلت اغتشاش شيراز شكست تقى خان حاكم فارس در بعضى لشگركشىهاى در خليج فارس بود ، وقتى تقى خان شنيد كه بر اثر عدم موفقيت ميخواهند او را دستگير ساخته و زندانى كنند طغيان كرد . اما يك لشكر هيجده هزار نفرى ، شيراز را تصرف كرده و طغيان و شورش او را با تلفات وحشتناكى خوابانيد . تقى خان دستگير شده و از يك چشم كور شد و خانوادهء او همگى بقتل رسيدند . دربارهء شورش قجرهاى استراباد در آنجا كه بشرح سرگذشت هانوى ميپردازيم صحبت خواهيم داشت . محمد حسين خان رئيس آنان بدست يك نيروى هزار و پانصد نفرى مغلوب شد و شهرستان استراباد بواسطهء كشتارها و بر بادى ضياع و عقار اهالى منهدم و ويران گرديد . هانوى در اين باب شرح جالب‌توجهى گزارش داده است .\r\n\r\nآخرين لشگركشى بر ضد تركيه 1745 - 1743\r\nآخرين لشگركشى نادر برعليه عثمانيان بواسطهء امتناع سلطان در شناختن فرقهء جعفرى بوده است كه راجع به آن علماء و رؤساء مذهبى چنين فتوى داده بودند . « چون فرقهء جديد يعنى شيعهء رافضى مخالف با ديانت حقهء اسلام مىباشد كشتن و اسير كردن ايرانيان جائز و رواست » .\r\nسلطان ايران در كوشش خود براى متحد ساختن مجدد ايران و عثمانى كاملا با عدم موفقيت مواجه شد و چون تمام شيعه‌هاى صالح و متقى از او نفرت داشتند موقعيت او بهيچوجه قابل غبطه و رشك‌انگيز نبود .\r\nدر هرصورت نادر هنوز قادر بود كه يك شكست تباه‌كنندهء ديگرى بتركها وارد سازد و آنها هم كه از وقايع داخلى ايران تحريك شده بودند براى قدرت آزمائى\r\n\r\n\r\n","description":"","footnote":"\r\n( 1 ) - اين شرحى بود كه هانوى ذكر كرده ولى در جهانگشا پيغام ديگرى نقل شده است . ( مؤلف )\r\n","page_name":" 387 ","page_number":410},
  {"content":"\r\n\r\nمايل بودند يك بار ديگر خود را بخطر اندازند براى مدت زيادى جنگ قطعى روى نداد و تركان در موصل ، قارص و نقاط ديگر از خود موفقانه دفاع ميكردند در حالى كه ايرانيان در حمله‌هاى بىنتيجهء خود هزاران نفر از افراد خويش را از دست ميدادند .\r\nبالاخره در سال 1158 هجرى ( 1745 ) يك ارتش بزرگ ترك تحت فرماندهى يكن محمد پاشا براى يك نبرد قطعى از قارص حركت نمود . نادر كه هنوز مهارت سوق الجيشى خود را از دست نداده بود تصميم گرفت اين ميزبان بزرگ را در همان جائى كه عبد الله پاشا را مغلوب ساخته ملاقات نمايد .\r\nفرمانده ترك كه در رأس يكصد هزار نفر سوار نظام و چهل هزار نفر پياده‌نظام پيش ميرفت در مقابل ارتش ايران توقف نموده و باستحكام اردوگاه خود پرداخت . روز بعد بين دو ارتش تلاقى حاصل شد و ايرانيان پس از يك سلسله نبردهاى پردامنه با تركها كه چهار روز ادامه داشت پيروزى نهائى بدست آوردند . تركها باردوگاه خود رانده شده و آنها فرمانده خود را بقتل رسانيده در حال بىنظمى و نااميدانه‌اى فرار نمودند . نادر تمام توپخانه و ذخائر نظامى دشمن را تصرف نمود و هزاران نفر از نيروى دشمن بقتل رسيده و يا اسير شدند . پس از اين فتح درخشان فاتحين براى صلح پيشنهادهاى تازه‌اى نمودند . نادر حاضر شد كه از ادعاهاى خود دربارهء فرقهء جديد صرفنظر كند . اسرا آزاد شدند و معاهدهء صلح به همان شرائطى كه در معاهدهء با سلطان مراد چهارم بسته شد امضاء گرديد .\r\n\r\nمسافرتهاى پيش‌قدمانهء التون 1742 - 1739\r\nدر فصول شصت و دوم و شصت و چهارم مختصرى از كوشش‌هاى بريطانيا را براى تجارت با ايران از راه روسيه در سده‌هاى شانزده و هيفده نشان داديم . پطر كبير وقتى فهميد كه اتباع او براى تشكيل تجارت با ايران قابل نيستند بانگليسىها پيشنهاد نمود كه اين امر را تقبل نمايند ، ولى مرگ او مانع اجراى اين منظور گرديد . در چند سال بعد در سال 1738 يعنى درست يكصد سال پس از هيئت هولستين « 1 » ، جان التون « 2 » براى اجراى آن نقشه كوششى به عمل آورد . اين انگليسى بىباك در لشگركشى ارنبورگ « 3 » بدولت روسيه خدمت كرده\r\n\r\n\r\n","description":"","footnote":"\r\n( 1 ) -  Holstein . \r\n( 2 ) -  John Elton \r\n( 3 ) -  Orenburg \r\n","page_name":" 388 ","page_number":411},
  {"content":"\r\n\r\nبود و در طى آن لشكركشى كشورهاى گمنام بسيارى را سياحت نموده و هم‌چنين در باب تجارت با خيوه و بخارا تحقيقاتى به عمل آورده بود .\r\nدر سال 1739 التون براى رفتن به خيوه و بخارا به مسافرت پيش آهنگانه‌اى دست زده و بسوى ولگاى سفلى حركت نمود ، اما از همان هنگام شنيد كه ايرانيان آن دو كشور را مورد حمله و هجوم قرار داده‌اند ، بنابراين مصمم شد كه كالاهاى خود را برشت حمل كند ، در آنجا پذيرائى دوستانهء جالب‌توجهى از او به عمل آمد . او با شور با فرماندار ايرانى آنجا از رضا قلى ميرزا كه در آنوقت نائب السلطنهء ايران بود استدعاى يك « فرمان » نمود و به او اعطاء گرديد . فرمان مزبور حاوى مواد بسيار مساعدى بود .\r\nالتون از اين موفقيت بر خود باليده و بانگلستان برگشت و در آنجا با بيانى غرا و جالب ، منافع افتتاح باب تجارت با ايران را اميدبخش نشان داد و طرفداران زيادى جلب كرد « 1 » .\r\nالتون يادآور شد كه مشهد اكنون كرسىنشين است و بواسطهء اينكه از خليج فارس براى عمليات شركت هند شرقى خيلى دور افتاده از راه درياى خزر دسترسى به آنجا ممكن است . بعلاوه اين شهر مىتواند يك انبار عالى براى تجارت با خيوه و بخارا باشد .\r\nدر مقابل اين منافع بايستى حالت فقر از روى بيچارگى ايران خسته و وامانده را ذكر نمائيم ، بعلاوه بايد متذكر شد كه افتتاح اين راه تجارتى ، جديد نبوده بلكه ارمنىهائى كه بين هلند و ايران تجارت ميكردند آن را راه مورد استفاده قرار داده بودند . در ضمن بايد گفت كه آنها از زبان و رسوم ايرانى باخبر بوده و ببازرگانان تازه وارد با نظر خصومت مىنگريستند . گذشته از همه اين جاده از جاده‌ايكه از راه حلب عبور مينمود طولانىتر بود و در نيمى از سال بيشتر باز نبود . از طرف ديگر ارمنىها مجبور بودند مالياتهاى غيرقانونى سنگينى بپردازند ، در صورتى كه انگليسىها از آن مستثنى بودند . با اين ترتيب عملا هيچ نوع پارچهء انگليسى از سمرنه بشمال ايران نرسيد .\r\n\r\n\r\n","description":"","footnote":"\r\n( 1 ) - در مجلهء « جنتلمن » سال 1742 چهار كاغذيست كه با اين موضوع مربوط مىباشد و دوتاى آنها گزارش شخص التون است . ( مؤلف )\r\n","page_name":" 389 ","page_number":412},
  {"content":"\r\n\r\nرخصت و اجازهء لازم براى بازرگانى از دولت روسيه گرفته شد و در شهر غازان در سال 1742 دو كشتى ساخته شد و به آب انداخته شد . التون برياست هيئت انتخاب شده و وودروف نامى فرماندهى كشتى را بر عهده داشت .\r\nالتون بعد از ورود برشت زود باكنسول روس بناى نزاع را گذاشت . در سال بعد در نتيجهء پيشنهادات مقدماتى كه توسط مقامات ايرانى به عمل آمده بود التون ناگهان وارد خدمت نادر شاه شد .\r\n\r\nحوادث يا سرگذشت جوناس هانوى 1743\r\nعمليات التون طبعا باعث تشويش خاطر عمال و نمايندگان انگليسى در پطرو گراد گرديد و خيال كردند كه آنها حس عداوت روسها را نسبت به خود خواهند برانگيخت . بنابراين جوناس هانوى را براى تقبل امر و جلوگيرى از محظور بايران روانه داشتند . هانوى وقتى كه از حاجى طرخان عبور مينمود دريافت كه روسها با فعاليت بازرگانى انگليسها كه بازرگانى خودشان را تهديد ميكرد مخالف ميباشند . بعلاوه بايد ذكر نمود كه كشتيهائى كه در غازان ساخته شده بود از تمام كشتىهاى ديگرى كه در درياى خزر بحرپيمائى مينمود عالىتر و بزرگتر بودند .\r\nهانوى پس از مشاوراتى با التون دربارهء موفقيت خويش تصميم گرفت مال التجارهء خود را باستراباد و مشهد ببرد و بدين منظور بسوى خليج استراباد روانه شد . هانوى بدون هيچ حادثه‌اى به آن شهر رسيد . اما قبل از اينكه بتواند آنجا را ترك كند محمد حسين خان قاجار آن شهر را تصرف نمود . تركمن‌ها كه در لشگركشى قاجار شركت كرده بودند نه‌تنها با تحويل دادن امتعهء اين بازرگانان انگليسى حاضر نشدند بلكه درخواست نمودند كه خود بازرگانان را براى گله‌بانى به آنها تسليم كنند . در هرصورت خان قاجار هانوى را از اين سرنوشت شوم نجات داد و به او اجازه داد كه از استراباد خارج گردد . هانوى بعدا تصميم گرفت براى گرفتن حق خود شكايت نزد نادر شاه برد . پس از عبور از مازندران كه با نهايت اشكال و سختى انجام گرفت به لنگرود رفت . در آنجا التون به او كمك كرده و برشت رفت و در آنجا خود را براى سفر\r\n\r\n","description":"","footnote":"","page_name":" 390 ","page_number":413},
  {"content":"\r\n\r\nبعدى حاضر نمود . هانوى بسلامت باردوگاه سلطنتى به همدان رسيد و فورا به او فرمانى براى استرداد و اعادهء امتعه‌اش داده و مخصوصا در فرمان ذكر شده بود كه در صورت از بين رفتن امتعه بهاى آن را بپردازند ، بدين جهت مسافرت دوم او باستراباد ضرورت پيدا كرد . هانوى در آنجا ناظر مجازات وحشتناكى شده كه نسبت بياغيان به عمل آمده بود و شخصا دو هرمان را كه از سرهاى بريده تشكيل شده بود ديده است .\r\n\r\nبسته شدن تجارت بريتانيا از راه درياى خزر 1746\r\nحكومت روسيه بىجهت بر اثر عمليات التون دچار هراس شد و اولين قدمى كه در مقابل آن برداشت جلوگيرى از حمل امتعه‌اى بود كه از راه روسيه براى او فرستاده ميشد .\r\nكمپانى روس به اين انگليسى خيره‌سر مبالغ زيادى پول داد تا ايران را ترك كند ، ولى نتيجه‌اى نگرفت . التون در جواب فرمانى را كه در سال 1745 از نادر شاه گرفته و خروج او را منع نموده بود نشان داد .\r\nدر سال بعد دولت روسيه اعلاميه‌اى منتشر ساخته و به كلى تجارت بريتانيا را از راه خزر قدغن نمود و علت آن را طرز رفتار التون خاطرنشان كرده بود . اين عمل يك ضربهء مهلك به قمارى بود كه انگليسىها شروع كرده بودند . در سال بعد پس از قتل نادر شاه نمايندگى تجارتى انگليس‌ها در رشت غارت شده و كالاهائى به بهاء هشتاد هزار ليره از بين رفت و اين خسارت هيچوقت هم جبران نشد .\r\nنمايندگان تجارتى ، شهر رشت را ترك گفتند و بدين ترتيب دومين كوشش بريتانيا براى تجارت با ايران از راه روسيه منجر بعدم موفقيت گرديد . ولى در خصوص جرئت و جسارت و حوادث اوليه تاريخچه و وقايع ايام ما با كارهاى مهم انگليس‌هائى مانند هانوى « 1 » ، التون ، « 2 » و ودروف كه در جهانگردى و سير و سياحت اكتشافى بطور پيش قدم شهرتى بسزا حاصل كردند مكمل گرديد .\r\n\r\nعلو نظر نادر شاه در قسمت نيروى دريائى\r\nايرانيان كه بواسطهء سدهاى سلسلهء جبال از دريا محروم شده‌اند ناسازگارى و عدم تمايلى كه هميشه نسبت به دريا نشان داده‌اند بهترين گواه بر صدق اين مطلب مىباشد كه اوضاع طبيعى\r\n\r\n\r\n","description":"","footnote":"\r\n( 1 ) -  Hanway \r\n( 2 ) -  Elton \r\n","page_name":" 391 ","page_number":414},
  {"content":"\r\n\r\nجوناس هانوى و دوهرمان از سرهاى بريده در نزديك استرآباد\r\n\r\n","description":"","footnote":"","page_name":" 392 ","page_number":415},
  {"content":"\r\n\r\nدر اخلاق مؤثر مىباشد . اين ناسازگارى و تنفر از دريا امروزه نيز در آنها به همان مثابه كه حافظ را از سفر هند بازداشت استوار مىباشد . نادر شاه اولين پادشاه ايران است كه ارزش نيروى دريائى را درك نمود و از اين حيث شايستهء احترام مىباشد . درياسالار سواحل ( دريابيگى ) با آنكه وقتىكه به اين شغل تعيين شد هيچ كشتى نديده بود معهذا از سياست و رويهء دريائى نادر شديدا پشتيبانى ميكرد . در ژانويهء سال 1743 التون برياست كل كشتىسازى تعيين و بلقب جمال‌بك « 1 » ملقب گرديد .\r\nالتون بساختن كشتى تنها قانع نشد ، بنابراين در تحت اوامر ارباب خود ساحل شرقى درياى خزر را بسوى شمال تا جزيرهء چلكن « 2 » مساحى « 3 » نمود . نقشهء نادر آن بود كه تركمن‌هاى غارتگر را متوقف ساخته و بوسيلهء تأسيس يك ايستگاه مستحكم ادعاهاى ايران را بر اين سواحل قوىتر سازد . علاوه بر آن نادر خيال داشت بوسيلهء نيروى دريائى جناح چپ ارتش را در جنگ برعليه لزگيها پيش برده و به ارتش خود بدانوسيله آذوقه و مهمات برساند . هانوى در اين مورد ميگويد : « محرك نادر در قسمت تأسيس نيروى دريائى عشق و علاقهء او در بدست گرفتن تجارت و سلطهء دريائى خزر بوده است » .\r\nالتون يك داهيه‌اى بود . او مراكز و ستاد خود را در لنگرود بندر لاهيجان كه داراى آب و هواى طاعونى بود تأسيس نمود و براى از بين بردن تمام مشكلات جدا مشغول كار شد . الوارها را از جنگل بريده و بساحل رسانيد ، پارچه‌هاى بادبان را از پنبه بافته ، طنابها را از ليف كتان درست كرد و چون در آن نواحى لنگرى پيدا نميشد به تجسس و جستجوى آن پرداخت . اهالى محل كه بدون دريافت مزد كار ميكردند نسبت به اين بيگارى و كار اجبارى بدون اجرت سخت دشمن بودند ، اما التون كه فقط يك نجار\r\n\r\n\r\n","description":"","footnote":"\r\n( 1 ) - استعمال تركى آن « گمال » است و بايستى بخاطر داشت كه زبان مادرى نادر تركى بوده است ( مؤلف )\r\n( 2 ) -  Cheleken \r\n( 3 ) - شرح جالب توجه كاپيتن و ودروف در كتاب هانوى جلد اول صفحهء 38 - 130 داده شده در صفحهء 161 نقشه‌هاى نادر را ذكر نموده و كوششى كه التون به عمل آورده نشان داده است ( مؤلف )\r\n","page_name":" 393 ","page_number":416},
  {"content":"\r\n\r\nانگليسى ، چند روسى و چند هندى در اختيار داشت يك كشتى كه بيست و سه پارو داشت به آب انداخت . حكومت روسيه فعاليت‌هاى دريائى ايران و نادر شاه را با نظر خصمانه مينگريست ، اما التون پس از قتل ارباب خود در آنجا باقى ماند تا اينكه در شورش سال 1751 كشته شد . پس از مرگ او تمامى نقشهء ايجاد نيروى دريائى از بين رفت .\r\nنادر در خليج فارس نيز براى تشكيل نيروى دريائى بذل مساعى نمود . او بيست فروند كشتى كه پرتغاليها و هنديان آن را اداره مينمودند به آب انداخت و نفوذ و نيروى ايران را در آن منطقه كه شبحى بيش نبود به شكل حقيقت درآورد ، علاوه بر آن نادر در آنجا يك اسكله هم ساخت و براى حمل الوار از سرتاسر ايران تا آنجا براى استفادهء كشتىسازان تلفات انسانى زيادى وارد شد . در اينجا نيز پس از قتل نادر اين نقشه در بوتهء فراموشى گذارده شد و نيروى دريائى ايران راه عدم پيش گرفت ، فقط يك كشتى نيمه تمام در اسكلهء بوشهر كه مسافرين بعدى از آن نام برده‌اند باقيمانده كه معلوم دارد اينجا يكوقت محل ساختن و تعمير سفائن بوده است .\r\n\r\nقتل نادر شاه 1160 هجرى ( 1147 )\r\nوقايع سال‌هاى آخر سلطنت نادر شاه در صفحات جهانگشا باختصار ذكر شده و معلوم مىشود كه بربريت و وحشيگرى نادر از تمام ستمگران خونخوارى كه اسامى آنها در تاريخ ضبط شده بيشتر بوده است . از هركجا كه نادر عبور ميكرد از سرهاى مردم هرمانى ميساخت و باقيماندهء رعاياى بيچارهء خود را ميراند كه بدرون غارها و بيابانها بسر برند .\r\nتقريبا در تمام كشور عليه اين ظالم شورش عمومى برخاست . على قلى خان برادرزادهء نادر كه مأمور سركوبى و مطيع كردن سيستانىها شده بود بشورشيان پيوسته و خود را شاه كشور اعلام نمود و بدين ترتيب بر هرج‌ومرج كشور بيافزود . در بين مردم ديگر كردهاى قوچان شورش نمودند . نادر بسوى قوچان حركت نمود و در دو فرسخى آنجا در اردوگاه خود بدست يكى از افراد قبيلهء خويش بسرنوشتى كه داشت رسيد . شكى نيست كه قاتلين او به منظور دفاع شخصى به قتل او اقدام نمودند ، چه شنيده بودند كه آنها را گرفته و بقتل خواهد رسانيد . سراپردهء شاه بر روى يك تپهء پستى نصب شده بود و آنجا\r\n\r\n","description":"","footnote":"","page_name":" 394 ","page_number":417},
  {"content":"\r\n\r\nرا به من در مسافرت خودم نشان دادند . بارى در آخر شب محمد صالح خان و محمد قلى خان افشار وارد محوطهء سلطنتى شدند ، پس از جستجوئى نادر را پيدا كرده و به او حمله بردند و نادر در ضمن پيكار و جنگ كشته شد . با آنكه قاتلين ، او را در خواب غافلگير ساخته بودند معذلك قبل از آنكه صالح خان او را نقش زمين كند نادر دو نفر را بقتل رسانيد .\r\n\r\nصفات او\r\nتجزيه و تحليل اخلاق و صفات نادر شاه اشكالى ندارد ، وى هيكلى با شكوه با ظاهرى زيبا و صدائى رعدآسا داشت ، دلاورى بىباك و ثابت عزم و نيز پيشوا و فرماندهى مادرزاد بود و با تبر جنگى خود به طرف شهرت و نام قطع طريق نمود . داراى حافظه‌اى شگفت‌انگيز و مردى وافرى بود . بعلاوه ثابت نمود كه در فنون جنگى مهارتى بسزا دارد . در اوائل عمر خود طبعى كريم و بخشنده داشت و بطوريكه ابراهام‌كرت ميگويد از خطاياى زيردستان حاضر بود چشم‌پوشى كند ، او پس از بچنگ آوردن غنائم دهلى يك آدم خسيس و لئيمى گرديد ، در لشگركشيهاى اوليهء خود رويهء معتدلى داشت ولى بعدا تغيير رويه داده و بخونريزيهاى بىجهت و بىسبب دست ميزد و در اواخر عمر شديدا تشنهء خون شده بود ، بعدا بر اثر شكست از لزگيها و نيز كور كردن پسرش چنان كه ميرزا مهدى خان ميگويد او را در يك افراط هولناكى انداخت كه ذكرش از خاطرها نخواهد رفت ، او پرورش شدهء يك فاميل سنى بود و بدين سبب نسبت برؤساى مذهبى فرقهء شيعه خصومت شديدى ابراز نموده و عايدات زيادى كه آنها داشتند همه را گرفته ضبط مينمود . براى اتحاد اسلام بوسيلهء الغاء عقائد و اصول شيعه سعى بليغ نمود ولى كاملا غير موفق و ناكامياب بود . نادر بعدا خواب تشكيل يك مذهب جديد را ديده و در اواخر عمرش در تعقيب اين نظريهء خود دستور داد كتب عهد عتيق و جديد ( توراة و انجيل ) را ترجمه كنند .\r\nاز حيث سياست و ادارهء كشور نيز كاملا شكست خورد ، هرچند كه مايل بود بىعدالتىها را شديدا تنبيه و مجازات كند ولى ملتفت نبود كه براى استقرار موقعيت خود بايد ايران را خوش و كامران دارد . نادر در جشن پيروزى خود در هندوستان\r\n\r\n","description":"","footnote":"","page_name":" 395 ","page_number":418},
  {"content":"\r\n\r\nماليات سه سالهء ايران را بخشيد ولى بعدا مرتكب خطاى باور نكردنى شده و اعلان بخشش ماليات را لغو نمود و فرمان جمع‌آورى ماليات را تا دينار آخر صادر نمود ، هانوى ميگويد كه چاپارها و قاصدهاى او در نظر مردم مانند مأمورين عذاب و لعنت بودند ، دهات و قصبات را براى جلوگيرى از ورود آنان از هرطرف محصور و مستحكم ميكردند ، فى الواقع مثل اينكه تمامى ايران فاتح بدست دشمنى ويران شده و نفوس آن ناپديد شدند .\r\nبر ميليونها پولى كه در كلات ذخيره شده بود نادر مرتبا مبالغ ديگرى ميافزود ، بعلاوه آنچه جواهر در كشور موجود بود ببهانهء اينكه در دهلى دزديده شده به زور از مردم گرفت .\r\nاگر نادر شاه عاقل بود و قفل‌هاى خزائن خود را باز نموده و ميليونها پولى كه از هندوستان بدست آورده بود از ارتش خود پشتيبانى مينمود يقينا ايران كامياب و خوشبخت شده و سلسلهء او طولانى ميشد .\r\nسرمور تيمر دوراند « 1 » مشابهت غريب بين نادر آخرين فاتح بزرگ آسيا و ناپلئون بزرگترين فاتح اروپا را از لحاظ فتوحات و فساد اخلاق آنان نشان داده و ميگويد علت آن خرابى نتيجهء نيرو و قدرت غيرقابل ضبط آنان بوده است . اگر نادر شاه پس از فتح هندوستان و بخارا و خيوه مرده بود تا ابد قهرمان ملى ايران ميشد ، بدبختانه او زنده ماند تا مورد تنفر ملتى كه آنان را از تجزيه نجات داده بود واقع گردد .\r\n\r\n\r\n","description":"","footnote":"\r\n( 1 ) -  Sir mortimer Durand \r\n","page_name":" 396 ","page_number":419},
  {"content":"\r\n\r\nسكهء كريمخان\r\n\r\nفصل هفتاد و سوم سلسلهء بىدوام زند\r\nچقدر خوش‌آيند است نقل عمليات يك پيشوائى كه با اينكه در يك محيط پست زائيده شده بدون جنايت و خونريزى صاحب قوه و قدرت گرديد ، آنكه اقتدارش را طورى بملايمت و اعتدال اعمال نمود كه آن در عصرى كه او ميزيست همان اندازه خارق العاده است كه عدالت و بشردوستى او .\r\nاز گفتهء سرجان ملكم دربارهء كريمخان .\r\n\r\nاحمد خان درانى\r\nقتل نادر شاه غلامت تجزيه و انحلال ارتشى بود كه بدست او تشكيل يافته بود . تمام سران سپاه نادر عمل توطئه‌كنندگان را تصويب نمودند غير از احمد خان درانى فرمانده سپاهيان ازبك و افغانى كه با نيروى ده هزار نفرى خود در صدد برآمد انتقام پيشواى مقتول خود را بگيرد و شكست خورده به قندهار عقب كشيد و در آنجا براى خود سلطنتى تشكيل داد . احمد خان خوشبختانه موفق شد كه يك قافلهء گنج‌هاى نادر را كه شامل قسمتى از غنائم دهلى بود تصرف كند .\r\nدر بين جواهراتى كه به تصرف او درآمد يكى الماس معروف موسوم به « كوه نور » بود كه اكنون زينت‌بخش تاج سلطنتى انگلستان است . بارى احمد خان بدين وسيله توانست به ارتش خود سروصورتى بدهد . او تمام افغانستان را در تحت انقياد خود درآورد و\r\n\r\n","description":"","footnote":"","page_name":" 397 ","page_number":420},
  {"content":"\r\n\r\nهرات و مشهد را نيز تصرف نمود ، بعلاوه مكرر به هندوستان حمله كرده كشمير و سند و قسمتى از پنجاب را ضميمهء قلمرو خود ساخت و حتى مدتى دهلى را در يد تصرف خود داشت . مهمترين جنگ او شكست و مغلوب ساختن مراتاهاى پانىپات در سال 1761 ميلادى بوده است .\r\n\r\nعادل شاه 1161 - 1160 هجرى ( 1747 - 1748 )\r\nبرادرزادهء نادر بنام عادلشاه پس از او به تخت نشست . اولين عمل او انتشار اعلاميه‌اى بود كه در آن اعلاميه شخصا مسئوليت قتل يك ظالم جبارى را كه « از خون لذت برده و با بربريت و وحشيگرى ناشنيدنى از كله‌هاى اتباع خود منارهائى ميساخت « 1 » » بر عهده گرفت . بعدا او نيروئى به كلات نادرى فرستاد و تمام اعضاى خاندان افشار بزرگ را قتل‌عام و گنجهاى او را تصاحب نمود . فقط از قتل شاهرخ ميرزا فرزند چهارده سالهء رضا قلى ميرزا بدبخت از فاطمه دختر شاه سلطان حسين صرف‌نظر نمود . عادلشاه پس از كمى سلطنت بدون افتخار بدست برادرش ابراهيم مخلوع شده كور گرديد . ابراهيم نيز بنوبهء خود توسط سربازان و افراد خويش اسير شده و در طى مسافرت به شهر بقتل رسيد . عادلشاه هم نيز در همين موقع كشته شد .\r\n\r\nشاهرخ\r\nپس از آن شاهرخ به تخت جلوس نمود . به نظر ميرسيد كه چون او بازماندهء نادر و داراى خصال نيكوئى بود در تمام ايران با سلطنت او موافقت نمايند ، اما رقيبى بنام ميرزا سيد محمد فرزند يكى از مجتهدين مشهد در مقابل او پيدا شد . اين مجتهد با خواهر شاه سلطان حسين ازدواج نموده بود و پسرش صدا بلند كرده و ميگفت شاهرخ قصد دارد سياست پدربزرگش را ادامه داده و مذهب شيعه را براندازد . بدين ترتيب نيروئى گرد آورده و شاهرخ را مغلوب ساخت . پادشاه اسير شده و كور گرديد . يوسف على ژنرال شاهرخ كه در هنگام جنگ غائب بود و به همين جهت بر ضعف شاهرخ افزوده شده بود در اينموقع ظاهر شده مدعى جديد را كه نام سليمان بر خود گذارده بود دستگير كرده خود و دو پسرش را بقتل رسانيد .\r\n\r\n\r\n","description":"","footnote":"\r\n( 1 ) - هانرى جلد دوم ص 451 ( مؤلف )\r\n","page_name":" 398 ","page_number":421},
  {"content":"\r\n\r\nشاهرخ دوباره به تخت سلطنت عودت داده شد و يوسف على نايب السلطنه گرديد كمى بعد از اين واقعه دو تن از رؤساء قبايل يكى مير عالم خان فرمانده عده‌اى از اعراب و جعفر خان فرمانده عده‌اى از كردها يوسف على را مغلوب ساخته و البته بعدا او را كور كردند و شاهرخ بد طالع را بزندان انداختند . لازم به گفتن نيست دو رئيس باهم به نزاع برخاستند . مير عالم فاتح شد و نام جعفر خان مغلوب را بر فهرست طويل مردان كور شده افزود .\r\nاحمد شاه كه پايهء قدرتش را بسرعت محكم كرده بود در سال 1749 ميلادى از سيستان بسوى هرات حركت نمود . شاهرخ براى مواجههء با او يوسف على را بدانسوى روانه ساخته و در مدت غيبت او براى انجام اين خدمت بود كه شاه مغلوب شده و اسير گرديد . احمد شاه پس از تصرف هرات روانهء مشهد شد . مير عالم بسوى او شتافت ولى شكست خورد و بقتل رسيد و مشهد تسليم شد . احمد شاه با يك اعتدال و ملايمت شا ؟ ؟ ؟ و نادر و عاقلانه‌اى پس از آنكه سيستان و هرات را به قلمرو خود افزود تصميم گرفت كه خراسان را يك ايالت مجزائى كرده و در تحت سلطنت شاهرخ قرار دهد به شرطى كه نامبرده تفوق و نفوذ افغان را اعتراف نمايد . در اينجا ذكر اين مطلب خالى از اهميت نيست كه افغانها هرگز فراموش نخواهند كرد كه زمانى پل ابريشم كه در هفتاد ميلى مغرب سبزوار در جادهء مشهد - تهران است مرز غربى امپراطورى آنان بوده است .\r\n\r\nاصل و منشأ ايل قاجار\r\nايل قاجار از نژاد ترك است . اينان مدتهاى متمادى در ارمنستان سكنى داشتند و تيمور لنگ آنها را بايران كوچ داد . همانطوريكه قبلا تذكر داده شد يكى از قبايلى كه از صفوىها پشتيبانى مينمود قزلباش بود . شاه عباس ايل قاجار را بسه دسته تقسيم نمود ، يكى در مرو مستقر شده و دومى در گرجستان ، دستهء سوم به دو قسمت كوچكتر بنام يوخارى باش ( بالائى ) اشاقه‌باش ( پايينى « 1 » ) منقسم شده و در سواحل رودخانهء گرگان ساكن شدند . ما در اينجا فقط با قسمتى كه در گرگان مسكن گزيدند سروكار داريم .\r\n\r\n\r\n","description":"","footnote":"\r\n( 1 ) - مراد سكهء آن سر رودخانه و سكنهء اين سر رودخانه است ( مترجم )\r\n","page_name":" 399 ","page_number":422},
  {"content":"\r\n\r\n\r\nمحمد حسين خان قاجار\r\nپس از آنكه نادر فتحعلى خان را بقتل رسانيد بالطبع شاخهء بالائى آن قبيله را آن سردار بيشتر مورد توجه قرار ميداد .\r\nمحمد حسين خان فرزند فتحعلى خان بسوى تركمن‌ها فرار كرد . در آنجا وى با كمك آنها براى مدتى استراباد را تصرف نمود و در ضمن مال التجارهء هانوى را نيز غارت كرد كه ما در فصل گذشته ذكرى از آن بميان آورديم . اما قبل از مرگ نادر شاه او قادر نبود كه هيچگونه تأثير مهمى در اوضاع بنمايد ، ولى بمحض قتل آن ظالم نيروئى گردآورده و موفقانه بمخالفت احمد شاه برخاسته ولايات خزر را تصرف كرد . بدين ترتيب وى در حالتى قرار گرفت كه براى بدست آوردن تاج‌وتخت بجنگ بپردازد .\r\n\r\nآزاد افغانى و على مردان خان بختيارى\r\nدر اين موقع آزاد يكى از سرداران افغانى نادر آذربايجان را تصرف كرده و پس از مغلوب ساختن شاهزادهء گرجى قراردادى با او منعقد ساخته و قرار شد كه مرز ايران همان رود ارس باشد .\r\nدر ايران مركزى يك مدعى ديگرى موسوم به على مردان خان از رؤساى بختيارى بنام يك شاهزاده پوشالى صفوى موسوم به اسمعيل اصفهان را تصرف كرده و خود را بتخت نشاند .\r\n\r\nكريم خان زند\r\nمدعى چهارم كريمخان فرزند آيماق زند شعبه‌اى از قبيلهء لاق بود « 1 » .\r\nوى در يك محيطى كه عالى نبود متولد شده و در ارتش نادر بدون هيچ امتياز خاصى با همان سمت سربازى خدمت ميكرد . حتى بارها نقل ميكرد كه زمانى به پول احتياج مبرمى داشت و از دكان زين‌فروشى يك زين طلاكارى شده سرقت نمود ولى وقتى فهميد كه زين‌فروش بجرم از دست دادن زين محكوم باعدام شده وجدانش او را آزرده ساخته و زين را بازگردانيد . در همان هنگام با خوشوقتى تمام شنيد كه زن زين‌فروش دعا كرده و از خداوند ميخواهد كه كسى را كه زين را بازآورده آنقدر زنده نگاهدارد تا مالك صد عدد زين طلا گردد . در اين زمان كه اين حكايت از او نقل مىشود كريم خان\r\n\r\n\r\n","description":"","footnote":"\r\n( 1 ) - چراگاههاى اين قبيلهء قديمى آريائى در حوالى شيراز است . من شخصا يكى از قسمت‌هاى قبيلهء لاق را در جنوب كرمان ديده‌ام . رجوع شود به ده هزار ميل ص 428 ( مؤلف )\r\n","page_name":" 400 ","page_number":423},
  {"content":"\r\n\r\nيك سرباز عادى بوده ولى وقتى ما براى اولين بار در تاريخ از او نام ميبريم زمانى است كه در اصفهان ، وى فقط بر اثر نيروى صفات خود بقدرت رسيده و به سران بختيارى بشرايط متساوى ملحق شده است . چنان كه بارها در اين گونه ائتلافات اتفاق افتاده حس حسادت برانگيخته شده و على مردان خواست كريمخان را بقتل برساند ، اما او با عده‌اى از اتباعش سوار شده گريخت و كمى بعد از اين تفرقه رئيس بختيارى بقتل رسيد و بدينسان كريمخان فرمانرواى ايران جنوبى گرديد و بوسيلهء عاطفت ، سخاوت و عدالت خود موفق به جلب و جذب تمام قلوب گرديد .\r\n\r\nمبارزهء سه جانبه براى بدست آوردن قدرت\r\nموقعيت ايران در اين موقع نهايت درجه عجيب‌وغريب بود .\r\nخراسان بدون اختلال و اغتشاش در تصرف شاهرخ بود ، در حالى كه كريم خان ، حسين خان و آزاد خان براى بدست آوردن تخت با يكديگر ميجنگيدند . بهركدام كه توجه ميشد به نظر ميرسيد جنگ را خواهد برد ، ولى بالاخره پيروزى نهائى نصيب رئيس محبوب زند گرديد .\r\nنبردى كه بين زند و قاجار اتفاق افتاد در مرزهاى مازندران بود . پس از يك نبرد سختى قجرها فاتح شدند ، اما به جهت رسيدن نيروى افغانى نتوانستند پيروزى خود را دنبال كنند .\r\nافغانها به گيلان حمله نمودند ولى وقتى خبر فتح قاجاريه را شنيدند عقب نشستند .\r\nاز همين هنگام كريمخان بقواى خود سروصورتى داد و خود را براى حمله حاضر ساخت .\r\nهمه كس گمان ميبرد كه محمد حسين خان مورد حمله واقع خواهد شد ، ولى كريمخان به آزاد حمله برد . اين شخص در قزوين موضع گرفته و اطرافش را مستحكم نمود و توانست از اين مركز رئيس زند را عقب براند . كريمخان دوباره باصفهان عقب نشسته و بار ديگر از آنجا پيش رفت . در اين بار نيز در سال 1166 هجرى ( 1752 ) او مجددا مغلوب شد و در سراسر ايران مورد تعقيب دشمن قرار گرفت و تا اصفهان و شيراز او را تعقيب نمود . كريمخان حتى در پايتخت خود نتوانست پناهگاهى يابد بلكه به طرف بوشهر فرار نمود ، در آنجا رستم سلطان رئيس ايل خشت را ترغيب كرد كه به يارى او\r\n\r\n","description":"","footnote":"","page_name":" 401 ","page_number":424},
  {"content":"\r\n\r\nبيايد . افغانها در يكى از معابر صعب العبور كوهستانى كوتل كمارج كريم خان را تعقيب نمودند . در حالى كه او در درهء پائين بانتظار آنان نشسته بود و همين كه افغانها بسوى دره سرازير شدند رستم سلطان به آنها حمله كرد . افغانها در يك تپه‌اى گير افتادند و با آنكه دلاورانه جنگيدند ولى ارتش آنها تقريبا نابود گرديد و فقط يك عده فرارى جان بسلامت دربردند . كريمخان بوسيلهء بعضى از مشايخ عرب تجديد قوا كرده زود بشيراز مراجعت نمود .\r\n\r\nآخرين لشگركشى 1171 هجرى ( 1757 )\r\nپس از مغلوبيت آزاد قجرها بآذربايجان لشگركشى كرده و مراكز مهم آن ايالت را تصرف نمودند . نام آزاد خان از فهرست مدعيان افتاد و وى پس از آنكه مدت‌زمانى فرارى بود بالاخره به كريمخان تسليم شد . اعتماد فوق العاده و اطمينان او بجوانمردى و صفات فاضلهء رقيبش كه اين تسليم آن را نشان داد كاملا صائب و درست درآمد ، چه همانطور كه انتظار ميرفت با آزاد بنهايت ملاطفت و سخاوت رفتار شد .\r\nدر سال بعد محمد حسين خان با ارتش نيرومند خود كه تازه از پيروزيهاى آذربايجان برگشته و خود را از همه‌جهت مظفر و منصور ميديد براى جنگ با رئيس زند به طرف جنوب حركت نمود ، كريم خان كه قادر بمقابلهء با او در ميدان جنگ نبود شيراز را نگاه داشته و دستجات مأمور سيورسات و خواربار دشمن را بستوه آورد . كريمخان تمام مصارف خواربار شهر را تهيه نمود و دهات اطراف را نيز از آذوقه خالى نموده بود .\r\nپس از آن كريم خان كوشيد تا با دادن رشوه رؤساء لشگر دشمن را بطمع انداخته و آنها را منحرف سازد و در اين كار او كاملا موفقيت يافت و محمد حسين خان در حالى كه دستجاتش يكى بعد از ديگرى او را ترك ميگفتند بدون هيچ جنگى مجبور بمراجعت گرديد . آخرين ضربهء اين لشگركشى بدست شيخ على خان وارد شد كه رئيس سربازان زبدهء پيشواى زند بود .\r\nمحمد حسين خان بواسطهء نزاعش با رئيس شاخهء رقيب قجرها بخسارت و زيان افتاده نيرو و توانائى او كاهش يافت . او مجبور بجنگ شده و تا وقتىكه اميد بود\r\n\r\n","description":"","footnote":"","page_name":" 402 ","page_number":425},
  {"content":"\r\n\r\nكريمخان\r\n\r\n","description":"","footnote":"","page_name":" 403 ","page_number":426},
  {"content":"\r\n\r\nجنگيده و محلش را نگاهداشت و آنگاه رو بهزيمت نهاده اينجا يكى از رؤساء شاخهء بالائى او را شناخته و بقتلش رسانيد . بدينسان اين نبرد سه جانبه بين سه مدعى خاتمه يافت و كريمخان بدليل محبوبيت شخصى خود با آنكه مكرر در جنگ شكست خورده بود فاتح و پيروز گرديد .\r\n\r\nسلطنت كريمخان 1193 - 1163 ه ( 1779 - 1750 )\r\nتمام مدت سلطنت كريم خان بيست و نه سال بود و بيش از مدت بيست سال حكمران بدون رقيب و بلا منازع ايران بود .\r\nكريمخان از قبول لقب شاه خوددارى نمود و اسمعيل آلت دست را در آباده زندانى نموده خود لقب « وكيل » يا نائب السلطنه را اختيار كرد .\r\nشيراز پايتخت او بود و همان او عمارات زيبائى را كه هنوز شيراز بدان مىبالد بنا نمود .\r\nنام كريم خان هنوز در شيراز مورد احترام و محبت مردم است و من اياميكه در آن شهر توقف داشتم حكايات زيادى دربارهء عدالت‌گسترى ، روح بذله‌گوئى و محبت او شنيده‌ام و براى شاهد مثال در اينجا بذكر اين حكايت اكتفا ميكنم .\r\nكريم خان بقدرى مايل بود كه رعايايش خوشحال و شاد باشند كه اگر از يك محلهء شهر صداى ساز بلند نمىشد او بدون تخلف رسيدگى ميكرد و از علت آن مى - پرسيد و بعد خود نوازندگان را مأمور ميكرد كه در آنجا بنوازند . يك نويسندهء ايرانى دربارهء او ميگويد « اهالى شيراز در دورهء كريم خان منتهاى درجه آرامش و آسايش خاطر و شادى و خوشى را داشته‌اند ، مردم اوقات بيكارى خود را در كنار ماهرويان سيمين تن گذرانيده و جام‌هاى درخشان شراب در ميان آنها در گردش بود ، بر هرقلبى عشق و شادى حكمفرما بود » كريم خان دائما در تماس با مردم بود و هيچگونه مقام و شأن و يا دبدبه و شكوهى براى خود قرار نميداد و درعين‌حال زيرك و قابل و بدين ترتيب بايران خسته شده يك استراحت بيست ساله كه كاملا و شديدا بدان احتياج داشت اعطا نمود و وقتى هم كه در سن پيرى مرد مردم ايران براى پيشواى بىآلايش زند\r\n\r\n","description":"","footnote":"","page_name":" 404 ","page_number":427},
  {"content":"\r\n\r\nبطور بىريا و عميقانه عزادارى نمودند « 1 »\r\n\r\nتصرف خارك بدست هلنديان\r\nدر مدت هرج‌ومرجى كه در ايران حكمفرما بود و نسبت بنمايندهء دولت هلند « بارون نيفوزن « 2 » » بدرفتارى شده و او را در بصره زندانى نموده بودند . دولت هلند جزيرهء خارك را كه در رأس خليج فارس است تصرف نمود . اين عمل نيفوزن را قادر نمود كه بتواند شط العرب را مورد محاصرهء دريائى قرار داده و فرماندار بصره را مجبور سازد كه خطاكارىهاى خود را جبران نمايد . بايد از هلنديان ممنون شد چه آنها اين جزيرهء خشك و لم‌يزرع را كه فقط در آن يكصد ماهىگير فقير و بينوا زندگى ميكردند مورد حمايت قرار داده و آنجا را به صورت يك مركز تجارتى مترقى درآوردند و شهر را ترقى داده و جمعيتش را به دوازده هزار نفر رسانيدند . هلنديان مدت چند سالى خارك را در تصرف داشتند تا اينكه يك دزد دريائى معروف بنام مير محناى بندر ريگى آن را از دست آنها گرفت و از آن زمان ترقى و جمعيت آن باهم رو به نيستى نهاد .\r\n\r\nتأسيس نمايندگى تجارتى بريتانيا در بوشهر 1763 ميلادى\r\nحملهء افغانها و دوران اغتشاشى كه متعاقب آن در ايران روى داد سبب گرديد كه اغلب نمايندگىهاى بازرگانى اروپائى در ايران بسته شد كه اغلب آنها دوباره افتتاح نيافت .\r\nتجارتخانه و نمايندگىهاى بازرگانى بريطانيائى در بندر عباس در سال 1761 بواسطهء اخاذى و تعديات فرماندار لار بسته شد . در سال 1763 بوشهر كه بندر شيراز - است براى مركز فعاليت بازرگانى جديد انتخاب گرديد . كريم خان خيلى مايل بود كه تجارت بريطانيا را دوباره رواج دهد و فرمان او كه در اينجا نسخه آن را ذكر ميكنيم كاملا شرائط مساعدى را دربر داشت « 3 » .\r\n\r\n\r\n","description":"","footnote":"\r\n( 1 ) - در كتاب « مسافرت بشيراز » بقلم اى . اس . وارينگ در سال 1808 شرح جالب‌توجهى از كريم خان و بعدا شاهزادگان زنديه داده است . ( مؤلف )\r\n( 2 ) -  Baran Kniphausen \r\n( 3 ) - طبق اين امتيازنامهء شاهانه كريم خان پادشاه ايران حقوق و امتيازات مختلفى را به انگليس‌ها اعطا نموده و به آنها اجازه ميدهد كه در بوشهر نمايندگى بازرگانى خود را تأسيس نموده و در خليج فارس ببازرگانى مشغول\r\n","page_name":" 405 ","page_number":428},
  {"content":"\r\n\r\nدر سال 1770 نمايندگى تجارتى بريطانيا ببصره انتقال يافت ، ولى سه سال بعد در حالى كه نمايندگى بصره بجاى خود باقى مانده ، اين مركز دوباره افتتاح شد . از آن روز ببعد بوشهر مركز فعاليت بازرگانى بريطانيا در خليج فارس قرار گرفت . تجارت انگليسها در اوائل خيلى كم بود و فقط سالى يك كشتى از بمبئى بايران روانه ميشد و تا سال 1790 ميلادى شركت با ضرر ساليانه به كار خود ادامه ميداد ولى از آن سال ببعد روزبروز بر رونق تجارت بريتانيا با ايران افزوده شد .\r\n\r\n\r\n","description":"","footnote":"\r\nشوند .  ( Schyrash )  . دوم ژوئيه 1763\r\nفهرست مندرجات ماده اول : شركت انگليسى ميتواند از هرنقطهء بوشهر يا در هربندر ديگر كه در خليج فارس انتخاب نمايد آنقدر زمينى كه براى ساختمان يك نمايندگى تجارتى لازم باشد تصرف كند . آنها مىتوانند آنقدرى كه مايلند توپ در اين مركز كار بگذارند ، ولى توپها نبايد از شش پوندى ( يعنى گلوله وزنش از 3 كيلو بيشتر نباشد ) بيشتر باشد و بعلاوه آنها مىتوانند كه در هرنقطهء از كشور ايران كه مايل باشند نمايندگى بازرگانى تأسيس نمايند »\r\n2 - بر مال التجاره‌هائى كه در بوشهر يا جاهاى ديگر صادر يا وارد مىشود نبايد حقوق گمركى بسته شود .\r\n3 - هيچ ملت اروپائى ديگر اجازهء وارد كردن امتعهء پشمى را ندارد .\r\n4 - قروض بازرگانان انگليس و ديگران بايستى پرداخت شود .\r\n5 - انگليس‌ها حق خريد و فروش كالاها را دارند .\r\n6 - هيچگونه بازرگانى زير جلى و مخفيانه نبايستى انجام گيرد .\r\n7 - اجناس آب افتاده نبايستى بايران وارد شود .\r\n8 - آزادى مذهبى بانگليس‌ها اعطا مىشود .\r\n9 - سربازان يا ملاحان فرارى تسليم شوند .\r\n10 - معافيت دلالها ، مستخدمين و ديگران كه در نمايندگى كار ميكنند از پرداخت ماليات يا عوارض گمركى .\r\n11 - در هركجا كه انگليس‌ها هستند بايستى يك زمينى براى قبرستان آنها اختصاص داده شود و اگر آنها زمينى را براى باغ بخواهند اگر آن از اراضى خالصه و متعلق بشاه باشد مجانا به آنها داده شود و اگر متعلق بافراد باشد بايستى بهاى آن پرداخت گردد .\r\n12 - خانه‌اى كه قبلا در شيراز به كمپانى انگليسى تعلق داشت من اكنون آن را با باغ و آب و متعلقات آن بايشان واگذار ميكنم . نقل از « معاهدات هرتس لت »  ( Hertslet . )  صفحهء 11 . ( مؤلف )\r\n","page_name":" 406 ","page_number":429},
  {"content":"\r\n\r\n\r\nلشگركشى بر ضد بصره 1190 - 1189 ه ( 1776 - 1775 )\r\nكريم خان از اهميت روزافزون بصره كه تجارت هندوستان را كه در بنادر خليج فارس استقرار يافته بود بسوى خود جلب نمود در حسادت و رشك افتاده و نيز در ارتش خود با عدم رضايت مواجه گرديد تصميم گرفت نيروئى به اين مركز تجارتى تركها روانه دارد و چون براى اين اقدام پى بهانه‌اى ميگشت از دولت عثمانى درخواست نمود كه سر والى بغداد را به مجازات مالياتى كه جرأت كرده بر زائرين ايرانى كربلا ببندد براى او بفرستد .\r\nالبته تركها در مقابل ابا و امتناع نموده و در نتيجه ارتش ايران بسوى بصره به حركت درآمد و پس از سيزده ماه محاصره برادر نايب السلطنه صديق خان آنجا را گرفت ، نامبرده با شهرنشينان به عدالت و بخصوص با مهاجرين انگليسى برفاقت و صميميت رفتار نمود .\r\nتركها براى پس گرفتن بصره هيچگونه كوششى به عمل نياوردند ، ولى چند سال پس از مرگ كريم خان ايرانيان آنجا را تخليه نموده و بصره دوباره بدست تركها افتاد .\r\n\r\nزكى خان\r\nپس از مرگ وكيل در سال 1779 رقابت‌هاى شديد و جاه‌طلبىها بار ديگر مهارشان گسسته گرديد . نه‌تنها خانوادهء زند بر اثر كينه و عداوتهاى خانوادگى و قتل‌هاى زياد ضعيف شده بود بلكه منازعهء طولانى براى بدست آوردن قدرت بين آنها و قاجاريه دوباره تجديد شده و بالاخره به پيروزى قجرها خاتمه يافت و آنها تا زمان حاضر بر ايران سلطنت ميكنند « 1 » .\r\nكريم خان علاوه بر صديق خان فاتح بصره برادر ناتنى از طرف مادر بنام زكى خان هم داشت .\r\nاين شخص يك بار سر بطغيان برداشته و مورد عفو واقع شده بود . بعدا او را بفرماندهى يك سپاه تعيين نموده بدامغان كه حسينقلى خان قاجار « 2 » در آنجا شورش نموده بود فرستادند . زكى خان شورش را با منتهاى قساوت و بىرحمى و بربريت فرونشاند .\r\nزندانيان را دستور داد بچوب‌هائى بسته و آنانرا وارونه در زمين بنشانند . زكى خان\r\n\r\n\r\n","description":"","footnote":"\r\n( 1 ) - مقصود زمان تأليف كتاب است ( مترجم )\r\n( 2 ) - حسينقلى خان پدر فتحعلى شاه بود . ( مؤلف )\r\n","page_name":" 407 ","page_number":430},
  {"content":"\r\n\r\nدر جاهاى ديگر نيز سبعيت و وحشيگرىهاى مشابهى از خود نشان داده بود و در نتيجه نام او در تمام ايران مورد نفرت و وحشت قرار گرفت .\r\nپس از مرگ كريم خان زكى خان فورا زمام دولت را به غصب دست گرفت . عده‌اى از رؤساء زند قلعهء شيراز را تصرف نموده و ميخواستند ابو الفتح خان پسر وكيل را شاه كنند . زكى خان نيز كه برادرزاده‌اش على مراد از او پشتيبانى مينمود خود را هواخواه ابو الفتح خان اعلام نمود و بر اثر قوت اين عمل با رؤساى اين قبيله در قلعه صلح نمود ، ولى بمحض اينكه آنها تسليم شدند زكى خان همه را بدست مير غضب داد .\r\nصديق خان پس از شنيدن مرگ برادرش بصره را ترك گفته و خود را براى جنگ و بدست آوردن سلطنت آماده نمود ، زكى خان به او اعلام داشت كه در صورت مخالفت تمام خانوادهء سربازان و اتباع او را در شيراز بقتل خواهد رسانيد ، در نتيجه افرادش او را ترك نمودند و صديق خان بقلعهء بم در ايالت كرمان فرار كرد .\r\nزكى خان پس از آنكه از گرفتاريهاى داخلى فراغت يافت على مراد را با نيروى برگزيده‌اى براى جنگ با مدعى جديد قاجار بنام آغا محمد خان كه مقدر شده بود سلسله‌اى تأسيس نمايد روانه ساخت ، ولى شاهزادهء جوان كه از زكى خان متنفر بود نيروهاى خود را بشورش تحريك نمود و بدين ترتيب اصفهان را بنام وارث كريم خان گرفت . زكى خان فورا نيروئى فراهم كرده بسوى اصفهان حركت كرد . در قصبهء شايان تصوير يزدى خاست زكى خان از اهالى تقاضاى تسليم پولى را كه آنها پنهان كرده بودند نمود . وقتىكه اهالى از اين قضيه اظهار بىاطلاعى نمودند زكى خان دستور داد هيجده نفر از پيشوايان قصبه را از فراز قلعه به پائين در يك گودالى پرت كنند . بعدا يكى از سادات قصبه را مسئول دانسته و خيال كرد در آن قضيه دست دارد احضارش كردند .\r\nهرچند كه سيد اعتراض نموده و بيگناهى خود را اعلام داشت ولى با اين وصف او را مجروح ساخته و از بالاى پرتگاه به پائين رها كردند و زن و دخترش را هم بدست سربازان وحشى دادند . همان شب زكى خان بدست افسران خودش بقتل رسيد .\r\n\r\n","description":"","footnote":"","page_name":" 408 ","page_number":431},
  {"content":"\r\n\r\n\r\nابو الفتح ، على مراد و صديق\r\nدر اينموقع ابو الفتح كه جوانى ضعيف و فاقد حس جاه‌طلبى بود بر تخت جايداده شد ، ولى عمش صديق كه از بم برگشته بود بر ضد او توطئه چيده و او را كور كرد . على مراد كه باز در اين صحنه ظاهر شده بود به هواخواهى از منافع ابو الفتح شروع بجنك نمود ، ولى در آخر علنا خود را مدعى تاج و تخت قلمداد نمود . علينقى فرزند صديق خان سپاه على مراد را شكست داده منهزم ساخت . بعد از آن شاهزادهء جوان سرمست اين موفقيت و پيروزى سهل و ساده شده وقت خود را به بطالت و هوسرانى در قصور اصفهان گذرانيد .\r\nدر صورتى كه على مراد مشغول جمع‌آورى سپاه نيرومندى گرديد . در نبرد دوم على مراد در جنگى كه در نزديكى همدان رويداد موفقيت كاملى بدست آورده و بسوى شيراز حركت نمود و پس از هشت ماه محاصره آنجا را در سال 1195 ه ( 1781 ) به تصرف درآورد . بمحض تصرف شيراز صديق خان را با تمام فرزندانش باستثناى جعفر كه قبلا با او قراردادى بسته بود بقتل رسانيد .\r\n\r\nسلطنت على مراد 1199 - 1196 هجرى ( 1785 - 1782 )\r\nعلى مراد در اينموقع فرمانرواى ايران گرديد و مقر حكمرانى را باصفهان انتقال داد . از اين مركز او دستور عمليات جنگى برعليه قاجاريه ميداد . در بادى امر فرزند او شيخ ويس موفقيت يافته سارى را گرفته و رئيس قاجار را شكست داد ، ولى وقتىكه به تعقيب دشمن شكست يافته رفت در سلسلهء جبال بدام افتاده و سپاهش تارومار گرديد . اين بلا باعث وحشت زياد تمامى قشون شده و در نتيجه سارى را ترك و مازندران را در حال بىنظمى تخليه كردند .\r\nعلى مراد پس از تنبيه فراريان ارتش ديگرى براى عمليات در مازندران گرد آورد ، ولى وقتىكه شنيد جعفر شورش نموده و از زنجان بسوى اصفهان در حركت است خود شخصا فرماندهى ارتش را در دست گرفت . هرچند كه على مراد مريض بود و موسم زمستان بشدت رسيده بود اصرار داشت كه باصفهان مراجعت نمايد ، ولى در راه مورچه‌خوار كه صحنهء دومين شكست افغانها از نادر بود فوت نمود . آغا محمد خان نهايت درجه از على مراد حساب ميبرد و اغلب ميگفت « بگذار ما تا زمانى كه اين\r\n\r\n","description":"","footnote":"","page_name":" 409 ","page_number":432},
  {"content":"\r\n\r\nشخص محترم كور ( على مراد يك چشمش را از دست داده بود ) در راه ما قرار دارد صبر كنيم و پس از مرك او نه قبل از آن ، ممكن است ما در پيشرفت خود بسوى عراق موفق شويم »\r\n\r\nجعفر 1203 - 1199 هجرى ( 89 - 1785 )\r\nجعفر در اينموقع ببهانهء اينكه مايل باعادهء نظم و ترتيب است جلو رفته از شيخ ويس دعوت نمود كه باصفهان آمده بتخت نشيند .\r\nپرنس جوان با حماقت خارق العاده‌اى نسبت به مردى كه پدرش را پدر خودش بقتل رسانيده بود اعتماد نموده بفرماندهى سپاه وارد اصفهان شد ، در آنجا او را گرفته و كور كردند .\r\nدر اينموقع بازيگران عمده براى ربودن تاج‌وتخت ايران جعفر و آغا محمد خان بودند . آغا محمد خان به طرف جنوب تا كاشان پيش رفته و پس از مغلوب نمودن ارتشى كه بمقابلهء او فرستاده شده بود بسوى اصفهان حركت نمود . بمحض وصول او به آن شهر جعفر بشيراز گريخت .\r\nآغا محمد خان در اين هنگام منظور اصلى خود را متروك داشته و مصروف بعمليات كوچكترى در سرزمين بختيارى گرديد و آخر الامر با كمال بىنظمى به تهران رانده شد . بدين ترتيب جعفر دوباره بسوى شمال حركت نمود و اصفهان را مجددا به تصرف درآورد .\r\nاسمعيل پسر عموى جعفر كه فرماندار همدان بود در اينموقع شورش نمود ، ولى جعفر در سال 1201 هجرى ( 1786 ) مغلوب شده و مجبور به عقب‌نشينى گرديد .\r\nبعلاوه جعفر در حملهء به يزد كه فرماندار آن از طبس كه ناحيهء نيمه‌مستقلى در خراسان بود كمك گرفته بود بعدم موفقيت برخورد كرد . آغا محمد خان كه در اين موقع توانسته بود تمام قسمت‌هاى قبيلهء خود را متحد سازد دوباره جعفر را از اصفهان بيرون كرد و او را تا شيراز تعقيب نمود ، ولى چون نتوانست آن شهر را تصرف نمايد به اصفهان برگشت .\r\nجعفر فرزندش لطفعلى را مستقلا براى انقياد و اطاعت شهرستان لار روانه داشت و او پس از انجام اين امر بسوى كرمان حركت نمود . اصفهان بار ديگر به تصرف\r\n\r\n","description":"","footnote":"","page_name":" 410 ","page_number":433},
  {"content":"\r\n\r\nجعفر درآمد و باز تخليه گرديد و بالاخره جعفر بشيراز عقب نشست . در آنجا در نتيجهء يك توطئه‌اى غذاى مسموم به او دادند و بدين طريق ساده در مرك او عجله و شتاب شده و اسرا را آزاد كردند .\r\n\r\nجلوس لطفعلى خان بتخت\r\nلطفعلى اينوقت براى رهائى از سرنوشت پدرش مجبور شد از ارتش خود در كرمان فرار كند . او برئيس عربهاى بوشهر پناه برده و در نتيجهء كمك و همراهى او توانست داخل شيراز شود ، لطفعلى پس از ورود بدانجا حكمران آنجا را سيد مراد خان كه خود را شاه اعلام نموده و به تخت نشسته بود بقتل رسانيد . آغا محمد خان به زودى بسوى جنوب حركت كرد و شاهزادهء جوان به او حمله نمود ولى لطفعلى به علت نقصى كه در يكى از دستجات قشون او بود مجبور شد بشيراز عقب‌نشينى كند ، شيراز مانند هميشه غير قابل تسخير ماند و آغا محمد خان بتهران برگشت .\r\n\r\nلشگركشى لطفعلى خان برعليه كرمان 1205 ه ( 1790 )\r\nدر سال بعد آغا محمد خان وقت خود را مصروف لشگركشى به آذربايجان نمود . لطفعلى خان با بىميلى و حتى ممكن است بگوئيم كه قادر هم نبود به پشتيبانى ارتشى كه بخرج استان فارس جمع‌آورى نموده بود بسوى كرمان حركت كرد . حكمران آنجا قبول كرد كه خراج پرداخته و تسليم شود ، ولى از حضور در خيام سلطنتى امتناع نمود . لطفعلى از قبول اين تسليم نيمه تمام خوددارى نمود و كرمان را محاصره كرد ، اما زمستان آن سال اتفاقا خيلى شديد بود و لطفعلى بر اثر كمبود خواربار مجبور شد محاصره را ترك كرده عقب نشينى كند .\r\n\r\nحاجى ابراهيم\r\nيكى از شخصيت‌هاى مؤثر و قابل توجه اين زمان كه حتى ميتوان او را شاه ساز ناميد حاجى ابراهيم بود . او فرزند حاجى هاشم امين صلح شيراز بود . وى به جعفر خدماتى نيكو نموده و زمانى كه رئيس زند از اصفهان فرار كرد او را در بدست آوردن شهر موطن او كمك نموده بود و جعفر هم به پاداش اين خدمت به او شغل كلانترى فارس را اعطا نمود كه خاندان او هنو\r\n\r\n","description":"","footnote":"","page_name":" 411 ","page_number":434},
  {"content":"\r\n\r\nلطفعلى خان\r\n\r\n","description":"","footnote":"","page_name":" 412 ","page_number":435},
  {"content":"\r\n\r\nاين شغل را از دست نداده‌اند « 1 » . وقتى جعفر بقتل رسيد حاجى ابراهيم اهالى شيراز را را به طرف لطفعلى جلب كرد و بدين طريق نامبرده سلطنت خود را به او مديون بوده است .\r\nقبل از آنكه لطفعلى بسلطنت برسد در بين مردم بشرافت و مهربانى و سخاوت و جوانمردى معروف بود و اين خصائل و صفات با مهارت عديم النظير او در پيشوائى و سربازيش دست بدست داده و باعث شد كه همه او را دوست بدارند . اما وقتىكه بسلطنت رسيد خوى آمرانه و غيرقابل تحملى پيدا كرد . ايامى كه در كرمان بود تهمت‌هاى زيادى به حاجى ابراهيم خان زده ولى اين مرد كه داراى يك شخصيت ثابت و محكم و زيركى بود و ميتوان گفت كه سياستمدارى از نوع بيسمارك بشمار ميآمد بارباب خود خدمات عديده‌اى نمود كه به علت عظمت آنها بسيار خطير بودند قضيه‌اى كه باعث شد حاجى ابراهيم خان از ادامهء خدمت نسبت به لطفعلى خوددارى كند اين است كه يك حسابدار ارتش بنام ميرزا مهدى از طرف جعفر متهم باختلاس شده محكوم بقطع دو گوش گرديده بود . وقتىكه جعفر بقتل رسيد و سرش را بريده از ارك سلطنتى بيرون انداختند چنين شايع شد كه ميرزا مهدى انتقام بريدن گوشهايش را از سر ارباب خود گرفته است . حاجى ابراهيم اظهار كرد كه اين شايعه مجعول و نميتواند آن را باور كند و علاوه بر آن لطفعلى را ترغيب نمود كه ميرزا مهدى را عفو نموده و خلعتى هم به او ببخشد ، ولى مادر بيوهء لطفعلى فرزندش را ملامت و سرزنش نمود كه چرا با شخص مجرمى كه چنين جسارت و اهانت عظيمى را نسبت به جعفر مرده مرتكب شده اين گونه رفتار مىكند . بنابراين لطفعلى بيدرنگ ميرزا مهدى را محكوم بسوزاندن در آتش نمود . حاجى ابراهيم به ملكم گفته بود كه اين واقعه سبب شد كه او لطفعلى خان را ترك گويد ، ولى محتمل است كه خيانت او يك دليل مشخص ديگرى داشته است و ميخواسته - است براى آن يك عذرى بتراشد .\r\n\r\n\r\n","description":"","footnote":"\r\n( 1 ) - كلانتر يعنى امين صلح كشورى و لقب رئيس خانواده اكنون قوام الملك است . مرحوم قوام الملك شعرى را كه حافظ سروده و بحاجى قوام الدين اشاره نموده به من نشان داد ، و گفت كه آن اشاره به نياكان اوست ، ولى اين مطلب در بعضى مقامات تكذيب و انكار شده است . ( مؤلف )\r\n","page_name":" 413 ","page_number":436},
  {"content":"\r\n\r\nحاجى ابراهيم پادشاه ساز\r\n\r\n","description":"","footnote":"","page_name":" 414 ","page_number":437},
  {"content":"\r\n\r\n\r\nتوطئه موفقانهء او\r\nدر سال 1205 هجرى ( 1791 ) لطفعلى براى مقابلهء با ارتش آغا محمد خان به طرف شمال حركت نمود . حاجى ابراهيم از غيبت او استفاده نمود و فرماندهان مستحفظين شيراز و ارگ سلطنتى را دستگير ساخت .\r\nبعدا با يكى از برادرانش رابطه يافت و او در ارتش شورشى ايجاد نمود . لطفعلى در حالى كه افسرانش او را ترك گفته بودند بشيراز عقب كشيد و اميد داشت كه شهر را مجددا بدست بياورد ، ولى چون تمام سربازانش هم از دورش پراكنده شده بودند مجبور گرديد به طرف بنادر فرار كند . شيخ بوشهر كه قبلا به او يارى كرده بود در اينموقع از دنيا رفته و جانشين او نسبت به لطفعلى رويهء خصمانه‌اى پيش گرفته بود و با وصف احوال لطفعلى مرعوب نشده در بندر ريك نيروى كوچكى جمع‌آورى نمود و پس از مغلوب ساختن شيخ بوشهر و بعدا حاكم كازرون دوباره در جلوى شيراز پديدار گرديد .\r\n\r\nلشگركشى لطفعلى خان برعليه آغا محمد خان\r\nخصائل و خصائص نظامى لطفعلى از جدال و نبردهاى نامساوى و بيمانندى كه از اين ببعد نموده بطور درخشانى جلوه‌گر مىباشد .\r\nاو در اول بر قوائى كه آغا محمد خان براى كمك و پشتيبانى حاجى ابراهيم خان بشيراز روانه داشته بود موفقيت يافت .\r\nيك ارتش نيرومند ديگرى براى انتقام از اين مصيبت بجنگ او روانه شد و حتى شاهزادهء زند را در حقيقت مغلوب ساختند ، ولى در وقتىكه قاجارها مشغول تاراج و چپاول خيام او بودند مردان خود را جمع‌آورى كرده و بر آنها حمله نمود و پيروزى قطعى بدست آورد . بالاخره آغا محمد خان شخصا ادارهء عمليات جنگ را در دست گرفت ، ولى باز لطفعلى خان شجاع به او حمله كرده و نيروى او را كه پيشرفت كرده بود پراكنده ساخت . بعدا شبانه بقلب ارتش قاجار زده و آن را شكافته تا اندازه‌اى پراكنده و منهزم ساخت و در آنموقع ميتوانست داخل چادرهاى سلطنتى شود ولى چون مطمئن بود كه دشمن فرار كرده مصمم شد تا بامداد صبر كند كه بهتر بتواند خزينه و نفايس ويرا بدست بياورد ، اما بدبختانه بانك مؤذن برخاست و اين حاكى از آن بود كه آغا محمد خان فرار نكرده و معلوم شد كه اعراب ارتش او در تلاش غارت و چپاول به اطراف پراكنده\r\n\r\n","description":"","footnote":"","page_name":" 415 ","page_number":438},
  {"content":"\r\n\r\nشده‌اند ، شاهزادهء نگون‌بخت مجبور شد عقب‌نشينى كند و بدين ترتيب تاج سلطنت ايران را از دست داد .\r\nلطفعلى بمحض رسيدن بايالت كرمان مشغول جمع‌آورى نيروى جديدى شد ، ولى چون تعاقب‌كنندگان قاجار از حيث عده خيلى زياد بودند وى به طبس فرار نمود و مير حسن خان « 1 » در آنجا او را در تحت حمايت خود قرار داد .\r\nلطفعلى با يك نيروى كوچك دويست نفرى از لوت گذشته به يزد رفت و پس از مغلوب ساختن فرماندار آنجا به ابرقو در مرزهاى شمالى فارس حركت نمود . در اينجا اتباعش به او ملحق شده و دارابگرد را محاصره نمود ولى يك ارتش قاجار او را مجبور به عقب‌نشينى بطبس نمود . فرماندار طبس به او اندرز داد كه از تيمور شاه امير درانى يارى بخواهد . لطفعلى خان نصيحت آن شخص را پذيرفته و حقيقتا عازم حركت بسوى قندهار بود كه خبر مرگ امير افغان به او رسيد .\r\n\r\nآخرين پردهء اين نمايش 1208 هجرى ( 1794 )\r\nوقتى شاهزادهء دربدر زند مردد بود كه چه راهى را تعقيب نمايد دو تن از رؤساى نرماشير نامه‌اى به او نگاشته و وعدهء كمك و پشتيبانى به او دادند . لطفعلى براى قبول اين پيشنهاد بموقع عجله نمود و مصمم گشت كه با مردانى كه گرد خود فراهم مىكند كرمان را غافل‌گير سازد . در حالى كه لطفعلى خان با عجله بدانسوى رهسپار بود عمش عبد الله خان را با نيروئى قبلا به كرمان روانه ساخت تا يك حملهء صورى به آن شهر ببرد و وقتىكه توجه مدافعين كاملا مشغول شد وى قبل از اينكه اعلام خطرى شود از ديوار قلعه با نردبان و طناب بالا رفت . پادگان‌هاى آنجا با عزم و شجاعت زيادى جنگيدند ولى بالاخره مغلوب شده و در اثر جنگ مشعشعانهء او كرمان به دستش افتاد . آغا محمد خان باهميت و جدى بودن موقع پى برده و باتمام قوائى كه ميتوانست جمع كند براى نبرد با او حركت نمود و بطوريكه ثابت شد اين جنگ آخرين جنگ او با رقيبش بوده است .\r\nدر چند ميلى مغرب كرمان اردوگاه محصورى قرار داشت كه مركز ستاد\r\n\r\n\r\n","description":"","footnote":"\r\n( 1 ) - ملكم نام او را حسين ذكر كرده ولى من با مشورت رئيس كنونى حسن نوشته‌ام . ( مؤلف )\r\n","page_name":" 416 ","page_number":439},
  {"content":"\r\n\r\nمحاصره‌كنندگان بود ، لطفعلى خان قهرمان مدت چهار ماه شهر را نگاهداشت و در اين مدت ، قحطى نيمى از ساكنين شهر را تلف كرده بود . بالاخره نيروهاى قاجار بطريق خيانت و غدر وارد شهر شدند ، ليكن به عقب رانده شدند ولى دوباره به شهر راهشان دادند و در اين موقع عدهء سپاه زياد و غيرقابل مقاومت بود . لطفعلى خان وقتىكه ديد تمام راههاى اميد از دست رفته و دانست كه دروازه‌هاى شهر مورد مراقبت دشمن قرار گرفته تا اول شب جنگيد و آنوقت شبانه بوسيلهء تخته‌هاى ضخيم از روى خندق گذشته و تنها با سه نفر از اتباع خود از خطر محاصره عبور كرده به بم كه در يكصد و بيست ميلى مشرق كرمان است فرار كرد .\r\nبرادر رئيس بم جزو كسانى بود كه در كرمان از لطفعلى خان پشتيبانى نموده بود و چون رئيس بم از برادر خود خبرى نيافت چنين نتيجه گرفت كه برادرش بدست قجرها افتاده است و بالاخره او تصميم گرفت كه براى جلب خاطر آغا محمد خان ميهمانش را دستگير كند و لطفعلى با آنكه او را از اين خطر آگاه كرده بودند احتمال چنين خيال نگفتنى را نميداد . در آخر كار لطفعلى براى فرار سوار اسبش شد ولى پاى حيوان را قطع كرده و بدين ترتيب آخرين قهرمان ايرانى زخمى شده بدست دشمن كشندهء خود افتاد . فاتح نيز هيچگونه ترحمى به او نكرد ، آرى لطفعلى دلاور كور شد و برطبق يك حكايت ، خود آغا محمد خان وحشى بدست خود او را از چشم محروم ساخت . بعلاوه نسبت به او اهانت و بىاحتراميهاى ديگرى روا داشت و بعدا او را بطهران فرستاد و در اينجا ويرا بدار آويختند .\r\n\r\nسرنوشت كرمان\r\nبا كرمان با نهايت قساوت و بيرحمى كه بتصور نمىگنجد رفتار شد . نه‌تنها زنان آنجا را تسليم قشون كرده و سربازان را تشويق نمودند كه ناموس آنها را هتك كنند و بعد به قتل‌شان برسانند بلكه فاتح دستور داد كه بيست هزار جفت چشم به او تقديم نمايند . آغا محمد خان بدقت چشمها را ميشمرد و بافسر مأمور اجراى اين عمل وحشيانه گفت اگر يك جفت از چشمها كم باشد چشمان خودت كنده خواهد شد ! بدينطريق تقريبا تمام جمعيت ذكور شهر كور شده\r\n\r\n","description":"","footnote":"","page_name":" 417 ","page_number":440},
  {"content":"\r\n\r\nو زنانشان مانند برده تحويل قشون داده شد . آغا محمد خان بعدا براى اينكه خاطرهء دستگيرى لطفعلى خان به شكل مناسبى محفوظ بماند دستور داد ششصد نفر اسير را گردن زده و سرهاى آنها را بتوسط سيصد نفر اسير ديگر كه آنها را نيز بعد كشتند به بم حمل كردند و در آنجا در نقطه‌اى كه لطفعلى دستگير شده بود از سرهاى آنان هرمانى ساختند . پتن‌گر « 1 » در سال 1810 مسيحى اين هرمان را شخصا ديده است . كرمان از آن روز ببعد ديگر بهبودى نيافت . امروز بيش از هرشهر ايران در آنجا گدا وجود داشته و از فقر رنج مىبرند .\r\n\r\nسقوط سلسلهء زند\r\nقتل‌عام وحشتناك و ريشه‌كن نمودن خاندان زند بسلسلهء بيدوام و كم‌عمر زنديه خاتمه داد . لطفعلى خان داراى صباحت منظر قابل ملاحظه‌اى بود و نيز شهامت و شجاعتى داشت كه بندرت در كسى نظير آن يافت مىشود ، بعلاوه در پيشوائى و فرماندهى و ادارهء امور جنگى ماهر و زبردست بود .\r\nبدبختانه خوى آمرانه و شدت و سختگيرى و بالاخره كبريائى و غرور او اجازه نميداد كه از كسى استمالت و دلجوئى كند و اين خصال باعث شد كه خانواده‌هاى بزرگى از پشتيبانى او دست بكشند .\r\nوى براى جلو افتادن بر حريف با اينكه اميدى نبود دلاورانه جنگيد و مدت‌ها نبردش را ادامه داد ، ولى در آخر تاج ايران را بحريف خود رئيس قاجار باخت .\r\n\r\n\r\n","description":"","footnote":"\r\n( 1 ) -  Pottenger . \r\n","page_name":" 418 ","page_number":441},
  {"content":"\r\n\r\nآغا محمد خان\r\n\r\nفصل هفتاد و چهارم تأسيس سلسلهء قاجاريه\r\nآغا محمد خان را عادت اين بود كه نوكران و خدمتگزارانى كه مورد خشم او واقع ميشدند فرمان ميداد شكمشان را پاره كرده امعاء و احشاء آنها را بيرون مىريختند و از اينجا ما مىتوانيم زندگانى او را تشريح كنيم كه تا چه اندازه اين مرد قساوت قلب داشته است .\r\n« مسافرت ايران » بقلم اوليويه .\r\nاز ميان ايرانيان ، آنهائى كه خاطره و يادشان پس از مرگ مثل خاطره و ياد آغا محمد خان آميخته به نفرت و لعنت باشد معدود و انگشت‌شمار هستند . وى فرزند ارشد نه پسر محمد حسين خان بود . وقتىكه طفل و پنجساله بود عادلشاه او را گرفته و مقطوع النسل كرد .\r\nاين بدبختى براى كينه‌جوئى و قساوت و بيرحمى او كه اين پادشاه خواجه را در تمام مدت معيوب و لكه‌دار ساخته كافى خواهد بود « 1 » . كريم خان كه بطور برجسته‌اى صلح‌جو و داراى روح مسالمت‌آميز بود با خواهر آغا محمد خان ازدواج نمود و با\r\n\r\n\r\n","description":"","footnote":"\r\n( 1 ) - صفات و اخلاق آغا محمد خان را جيمزموريه در رمان تاريخى بنام « سهراب گروگان » به خوبى نشان داده است . ج . ا . اوليويه  ( G . A . olivier )  نيز در جلد پنجم كتاب « مسافرت ايران » خود گزارش معاصر بس جالب توجهى داده است . ( مؤلف ) .\r\n","page_name":" 419 ","page_number":442},
  {"content":"\r\n\r\nبرادرزنش كه در دربار او بعنوان گروگان بسر ميبرد با ملاطفت و مهربانى خاصى رفتار مينمود . بعلاوه چون از عقل و كياست و كفايت او آگاه شد در غالب امور با او شور كرده و حتى او را برسم تعارف و تمجيد بلقب پيران ويسه وزير افراسياب پادشاه افسانه‌اى توران ميناميد . غرض از هيچگونه محبت و مهربانى دربارهء او فروگذار نمينمود .\r\nولى اين قاجار كينه‌جو مهربانيهاى او را بدين طريق پاداش داد كه قاليهائى را كه او در دربار عام روى آن مىنشست قطعه‌قطعه كرد .\r\nآغا محمد خان وقتىكه از خواهرش شنيد كه كريم خان در حال مرك است شيراز را ببهانهء تفريح و گردش در خارج شهر با باز شكارى ترك نمود . هنگام برگشت در دروازهء شهر شنيد كه نائب السلطنه ايران مرده است و بنابراين او با عجله باز را رها كرد و بعد ببهانهء انتظار از باز و جستجوى آن از نظر ناپديد شده و به طرف شمال حركت نمود . او باصفهان كه سيصد و شصت ميل مسافت دارد در عرض سه روز رسيد و تقريبا بدون اينكه مكث كند مسافرت خود را بسوى مازندران ادامه داد و يك كاروانى را در راه كه حامل ماليات بود تصرف كرد . وقتى او بولايت اصلى خود رسيد عدهء زيادى از افراد قبيله‌اش دور او جمع شدند ، ولى نابرادرى او مرتضى قلى « 1 » با او بمخالفت برخاسته و خود را شاه اعلام كرد . او بعد از ديدن حوادث و تغييرات زياد كه در جريان آن يك بار هم دستگير و زندانى گرديد همين قدر توانست كه بر ولايت بحر خزر دست يافته و خود را فرمانفرما معرفى كند .\r\n\r\nاخراج نيروهاى اعزامى روس توسط آغا محمد خان 1781 ميلادى\r\nآغا محمد خان در طى مدت انقلابات و تحولات او با يكدستهء اعزامى از روسيه كه در چهار كشتى سه دگلى و دو كشتى يك دگلى بودند تماس حاصل نمود . اين عده در سال 1781 در بندر اشرف لنگر انداخته و به زور ميخواستند اجازهء تأسيس يك\r\n\r\n\r\n","description":"","footnote":"\r\n( 1 ) - يگانه برادر تنى او حسين قلى خان پدر فتحعلى شاه بود كه بواسطهء تحريكات قجر خان شاخهء ديگر رقيب آنها پس از فرارش از دامغان بدست تركمن‌ها بقتل رسيد . اين موضوع را در فصل گذشته بيان نموده‌ايم . ( مؤلف )\r\n","page_name":" 420 ","page_number":443},
  {"content":"\r\n\r\nبنگاه يا دفتر نمايندگى بازرگانى را بگيرند . وقتىكه اين بنگاه را باتمام رسانيدند آغا محمد خان افسران روسى را به مهمانى دعوت نمود و همگى را دستگير كرد و بيكى از اين دو امر آنها را مخير ساخت كه يا قلعه‌شان را خراب كنند و يا بدار آويخته شوند .\r\nالبته آنها شق اول را اختيار نموده و قلعه را فورا خراب نمودند و مسكويها با نهايت تحقير و بىاحترامى با كشتىهايشان رانده شدند .\r\n\r\nولايات مستقل ايران\r\nيك سلسله لشكركشىهائى كه منتهى به مصيبت هيبت‌ناك شهر كرمان شد ما آن را در فصل قبل ذكر نموديم و البته آن آغا محمد خان را فاتح ساخت ، ولى نتوانست او را فرمانفرماى بلامنازع ايران قرار دهد و در اينجا ما قبل از شروع به بيان اقداماتى كه او در تحكيم مبانى قدرت خود نمود لازم ميدانيم كه راجع به ولايات مستقل ايران و نقاط مجاور آن شرحى بر سبيل اجمال مذكور داريم .\r\nخراسان اسما در تحت فرمان و ادارهء شاهرخ بود ولى در حقيقت آنجا بين عده‌اى از رؤساء قبايل مستقل تقسيم شده بود . در شهر مشهد دو پسر پادشاه نصر الله ميرزا و نادر ميرزا بودند كه هريك براى بدست آوردن قدرت با ديگرى در جنگ‌وجدال بودند و همين كينه و عداوت خانوادگى آنها بغارت مزار امام رضا منجر شده و هريك از اين دو شاهزاده بنوبهء خود قسمتى از ذخائر قيمتى آن را بچپاول بردند .\r\nچون نصر الله ميرزا مغلوب شد از كريم خان كمك خواست ، ليكن اين مسئول او مقرون باجابت نشد و بعد چيزى نگذشت كه مرد .\r\nبعدا قميش خان چنارانى كه يك رئيس كوچك كرد بود مشهد را تصرف نمود و تا مدت پنجسال كه نفوذ شاهرخ بوسيلهء تيمور شاه سلطان درانى عودت داده شد آنجا را در تصرف داشت .\r\nاين شخص اعتبار و نفوذى را كه بواسطهء پدرش برقرار شده بود نگهدارى كرد .\r\nدر بين حكام مستقل از همه معروف‌تر اسحق خان قرائى بود . او از حيث تخمه و نژاد پست بود و در هشتاد ميلى جنوب مشهد تربت حيدرى را اشغال كرده و با پولى كه از رئيس قبيله‌اش بدست آورده بود در آنجا كاروانسرائى ساخت . قبل از اينكه اين عمارت كه\r\n\r\n","description":"","footnote":"","page_name":" 421 ","page_number":444},
  {"content":"\r\n\r\nقلعه‌بندى مستحكم هم شده بود باتمام برسد بواسطهء توطئه‌هائى ارباب او بقتل رسيد و فرزندانش به اطراف گريختند . بنابراين اسحق خان بتدريج در آن ولايت املاكى را تصرف نمود و در آن قسمت صاحب نفوذ و قدرت گرديد .\r\nدر جنوب اين ولايت مير حسن خان طبسى از نواده‌هاى بنى شيبان كه به لطفعلى خان كمك كرده بود يك ناحيه‌اى را كه در سرحد لوت واقع شده در دست داشت و در ناحيهء خراسان نقش مهمى را بازى كرد . در جزو نواحى ديگر نيشابور تحت حكمرانى يكنفر موسوم به بيات مستقل بود . قاين در تحت حكمفرمائى عربى از اعقاب خزيمه اداره ميشد و ترشيز در تحت ادارهء خانوادهء ديگرى از عرب جزء قبيلهء ميش‌مست بود .\r\nكردهاى زعفرانلو در قوچان و كردهاى شاديلو در بجنورد استقلال داشته ، سبزوار در دست يك رئيس غيلىچى كه از يك قبيلهء ترك بود قرار داشت و بالاخره سيستان در دست يك رئيس جزوى بود كه ادعا ميكرد از نسل كيانيان است .\r\nاكنون ما توجه خود را بجانب غرب يعنى كردستان معطوف ميداريم . اعقاب قاردوچى قديم استقلال كامل اين ولايت را در طرف مرز ايران تثبيت كرده بودند و در طرف مرز تركيه فقط شعبه‌هائى از پاشاى بغداد اطاعت مينمودند . از قوىترين رؤساء كرد طرف خاك ايران يكى خسرو خان والى اردلان بود . از سينا كه پايتخت او بود بر يك ناحيهء بزرگى حكمرانى مينمود . در همين شهر بود كه پسر او از ملكم در سال 1810 به طرز شاهانه‌اى پذيرائى نمود . والى اردلان در اول از ادعاى كريم خان پشتيبانى ميكرد ، ولى بعدا چون از اسمعيل خان طرفدارى نمود و جعفر خان را مغلوب ساخت قسمتى از اموال غارت شده را بنزد آغا محمد خان فرستاد و از آن وقت ببعد قلبا حامى و پشتيبان او گرديد .\r\nبلوچستان در اين زمان بوسيلهء ناصر اول كه لقب كبير داشت اداره ميشد . او در سال 1750 تا 1793 ميلادى بر ناحيه‌اى كه تا انتهاى ناحيهء غرب يعنى تا بمپور امتداد داشت فرمانروائى مىنمود . او كاملا مستقل بود . بقيهء ايران نيز مركز اشخاصى بود كه براى تاج و تخت ميكوشيدند و از منتهاى شمال ايران يعنى بحر خزر تا منتهاى جنوب يعنى خليج فارس\r\n\r\n","description":"","footnote":"","page_name":" 422 ","page_number":445},
  {"content":"\r\n\r\nدر جنگ و جدال بودند .\r\n\r\nكشورهاى همسايه\r\nدر بين كشورهاى خارجى و بيگانه افغانستان در تحت سلطنت تيمور شاه در صلح و صفا بسر ميبرد . پسر او زمان شاه در ابتداى سلطنت خود بقدرى گرفتار اغتشاشات داخلى بود كه فرصت اينكه يك همجوار تجاوزكار و مهاجمى باشد نداشت . بخارا بدست درويشى از خانوادهء سلطنتى بنام بگى جان « 1 » اداره ميشد و او دامنهء كشور ازبك را در تمام نواحى كه بين آمودريا و سير دريا بود بسط و توسعه داده بود و سقوط مرو راه را براى هجوم بخراسان باز نمود . در سال 1209 هجرى ( 1794 ) بگى جان اسب سواران خود را تا دروازه‌هاى مشهد برد ، ولى چون فتح پايتخت خراسان را خارج از قوهء خود ديد به ارتش خود چنين اظهار داشت كه امام رضا در خواب به او ظاهر شده و امر كرد كه از شهر مقدس مشهد صرف‌نظر كند . خيلى عجيب است كه ازبكها در خراسان بحمله و غارت قناعت نموده ولى هيچوقت براى فتح آنجا كوشش يا جرأت نميكردند .\r\nتركيه كه قرن‌ها قوىترين دشمن و همسايهء مهاجم بود در اين زمان بقدرى گرفتار سياست‌هاى اروپا بود كه نميتوانست بايران پرداخته يا براى استفاده از امور آن كشور فعاليتى ابراز كند . قدرت عثمانى بوسيلهء سليمان آقا پاشاى بغداد كه از بصره در مقابل كريم خان دفاع كرده بود ارائه داده شد و معلوم شد كه آن تا چه اندازه است . رويهء تركيه نسبت بايران يك رويهء ثابت دوستانه‌اى بود كه بيشتر بسود آغا محمد خان بوده است .\r\n\r\nهجوم به گرجستان 1209 هجرى ( 1195 )\r\nحال ما توجه خود را به مسئله گرجستان معطوف ميداريم . پس از مرگ نادر شاه هراكليوس كه به او صادقانه خدمت كرده بود نه‌فقط خود را از قيد اطاعت ايران آزاد ساخت بلكه همانطور كه قبلا ذكر شد قسمتى از خاك ايران را تا حدود ارس ضميمه كرده بود ، ولى او به قدر كافى فراست و هوش داشت و ميدانست بمحض اينكه ايران دوباره سروصورتى پيدا كند گرجستان مورد حمله واقع خواهد شد . براى جلوگيرى از يك چنين پيش‌آمدى هراكليوس در سال 1783 با روسيه معاهده‌اى بست و در آن از تمامى ارتباطات خود\r\n\r\n\r\n","description":"","footnote":"\r\n( 1 ) - ملكم درج 2 صفحهء 243 از اين مرد زيرك توصيف جالب‌توجهى نموده است . ( مؤلف )\r\n","page_name":" 423 ","page_number":446},
  {"content":"\r\n\r\nبا ايران چشم پوشيده و بعلاوه داخل در يك قرارداد تهاجمى و تدافعى با دولت شمالى گرديد .\r\nامپراطوريس كاترين بنوبهء خود و جانشينان او را موظف ساخت كه از استقلال و تماميت ارضى گرجستان دفاع نمايند ، ولى چون وضعيت سربازان روسيه طورى نبود كه بتوانند از اين كشور دفاع كنند بنابراين نتيجهء اين قرارداد بخشم آوردن دولت ايران بوده است .\r\nدر سال 1795 پس از آنكه آغا محمد خان ، هراكليوس را باطاعت خواند با ارتشى مركب از شصت هزار نفر از اردبيل در سه ستون شروع به پيشرفت نمود .\r\nقسمت اول از دشت مغان براى گرفتن باج و خراج عقب افتاده حركت نمود . قسمت دوم بسوى ايروان كه داراى پادگان پانزده هزار نفرى از گرجىها بود پيش رفت و قسمت سوم در تحت فرمان شاه مصمم به فتح شيشه كه قلعه بر روى تپه و در ساحل چپ ارس واقع بود گرديدند . آغا محمد خان چون نميتوانست اين قلعهء را تصرف كند نيروئى براى محاصرهء آنجا گذاشته و خود با بقيهء ارتش خود در جلوى ايروان بقسمت دوم سپاه پيوست .\r\nاين دژ معروف نيز خيلى مستحكم بود و تصرف آنجا بدست دشمنى كه مجهز به ماشين‌آلات قلعه خراب‌كن نبود اشكال داشت . آغا محمد خان دوباره مجبور شد عده‌اى از سپاهيان خود را براى محاصرهء پادگان آنجا باقى بگذارد ، سپس به طرف گنجه حركت نمود كه در آنجا با ستون اول كه بدون مقاومتى از دشت مغان گذشته بود متصل گردد .\r\nهراكليوس بجاى آنكه بر دژهاى خود اعتماد نموده و منتظر كمك از روسيه باشد با آنكه دشمنانش از حيث عده بر او مزيت داشته و به نسبت چهار بر يك بودند بدون هيچ ملاحظه‌اى با مهاجمين روبرو شد و گرجىها پس از يك جنگ قهرمانانه از پا درآمده مغلوب شدند . تفليس بدون هيچ مقاومتى از طرف ايرانيان تصرف شد . پيران و مردمان عليل و نيز تمام كشيشان قتل‌عام شدند و مردم سالم و تندرست را از زن و مرد به عدهء بيست هزار نفر به بردگى بردند . ايروان پس از سقوط تفليس تسليم شد ولى شيشه بمقاومت خود ادامه داد .\r\n\r\n","description":"","footnote":"","page_name":" 424 ","page_number":447},
  {"content":"\r\n\r\n\r\nتاجگذارى آغا محمد خان 1210 هجرى ( 1796 )\r\nآغا محمد خان هنوز رسما تاجگذارى ننموده بود ، ولى پس از مراجعت از لشكركشى موفقانهء گرجستان نظر به التماس و درخواست‌هاى مكرر مردم راضى شده و حاضر گرديد كه مراسم تاجگذارى را به عمل بياورد . او از روى كياست حاضر نشد كه تاج چهار پر نادر شاه را بر سر بگذارد بلكه خود را با يك ديهيم مدور كه بنام « كلاه كيانى » ناميده ميشد اقناع نمود . او هم‌چنين شمشير مخصوص صفويها را در اردبيل بكمر بست .\r\n\r\nگرفتن خراسان 1210 هجرى ( 1796 )\r\nپس از آنكه بواسطهء تاجگذارى بر حيثيت و مقام آغا محمد خان افزوده شد مصمم گرديد كه خراسان را مطيع سازد . او از راه استراباد كه آنجا را با بناهاى زيادى كه هنوز باقى است زيبا و قشنگ كرده بود حركت نمود و پس از تنبيه و سركوبى تركمن‌ها بسوى مشهد حركت نمود . با هيچ مقاومتى روبرو نشد و رؤساى خردى كه فوقا ذكر شد همگى قبول اطاعت و انقياد نمودند . نادر ميرزا بافغانستان گريخت و والد كور خود را برحم و شفقت دشمن آبا و اجدادى خود واگذارد .\r\nمنظور و هدف اصلى آغا محمد خان تصرف خراسان و تحكيم آنجا برعليه ازبكها بود . بعلاوه او در جواهرات عالى و گرانبهائى كه در تملك شاهرخ بوده و ميدانست كه آن را از همه پنهان داشته طمع كرده بود .\r\nاين مرد بدبخت كه در اين موقع سنش بالغ بر شصت بود قسم خورد كه چنين جواهراتى پيش او نيست ، ولى به قسم‌هاى او اعتنا نشد و قاجار بىرحم دستور زجر و شكنجه را صادر نمود . او روزبروز بر اثر در دو الم شكنجه‌هاى وارده ذخائر و نقودش را كه رويهم انباشته بود نشان ميداد . وقتىكه دور سر او سريش يا خمير گرفته و سرب گداخته ريختند فقط اينجا شاهرخ محل ياقوت مشهور اورنگ‌زيب را بروز داد . آغا محمد خان كه ديوانهء جواهر بود بواسطهء بدست آوردن اين سنگ گرانبها از خوشحالى نزديك بود ديوانه شود . او فرمان داد كه شكنجه را موقوف سازند ، ولى ديگر دير شده بود و نوادهء نادر شاه بواسطهء اثرات آن به زودى مرد .\r\n\r\n","description":"","footnote":"","page_name":" 425 ","page_number":448},
  {"content":"\r\n\r\n\r\nحملهء روس‌ها 1210 هجرى ( 1796 )\r\nدر آنجا كه ما منازعات آغا محمد خان و نابرادرى او مرتضى قلى خان را بر سر سلطنت مذكور داشتيم و گفتيم كه مرتضى پس از مغلوبيت بروسيه گريخت . در اينجا با او به خوبى رفتار شده و ظاهرا خيال داشتند كه براى پيشرفت جاه‌طلبى و آمال روسيه او را آلت كرده و مورد استفاده قرار دهند . كاترين از اينكه نتوانسته بود برطبق معاهده به گرجستان كمك كند بىشك دچار حسرت بود . بنابراين مصمم شد كه انتقام حمله و هجوم ايرانيان را بگيرد و ممكن است علل و موجبات ديگرى هم براى اين عمل او بوده است . « 1 »\r\nبارى در سال 1796 يك ارتش چهل هزار نفرى روس دربند ، باكو و ديگر نقاط مستحكم را تصرف نمودند . ژنرال روس در زمستان در دشت مغان در حالى كه تمام ناحيهء شمالى آن را در تصرف داشت اردو زد .\r\nآغا محمد خان مصمم بود كه در بهار با آنها روبرو شود ، ولى در اين موقع امپراطريس كاترين درگذشت . جانشين اوپل « 2 » رويهء مخالف مادرش را پيش گرفت . ارتش روسيه عقب نشست و احتمال خطر روسها از بين رفت .\r\nشاه از اين حسن اقبال خوشوقت شد و تصميم گرفت دوباره به گرجستان حمله ببرد . او هنگامى كه در شصت ميلى ارس بود مردم شيشه كه فرماندار آنجا را بيرون كرده بودند از او درخواست نمودند كه قلعه را در تصرف خود بگيرد و بعد از يك حركت و پيشروى تند و سريع ، او رود ارس را در حال طغيان ديد ولى لشگريانش قسمتى با قايق و قسمتى بوسيلهء شنا از آن گذشتند و بالاخره قلعهء شيشه بدست آنها افتاد .\r\n\r\nقتل آغا محمد خان 1211 هجرى ( 1797 )\r\nسه روز پس از تصرف اين قلعهء مستحكم شاه از صداى نزاعى كه بين دو نفر از نوكرهاى شخصى او واقع شده بود مضطرب شد و\r\n\r\n\r\n","description":"","footnote":"\r\n( 1 ) - رجوع شود به كتاب « تصرف قفقاز بدست روسيه » صفحهء 95 . ( مؤلف )\r\n( 2 ) -  aul \r\n","page_name":" 426 ","page_number":449},
  {"content":"\r\n\r\nدستور داد هر دوى آنها را بقتل برسانند .\r\nصديق خان شقاقى ببهانهء اينكه آن شب جمعه و شب عبادت است توسط كرده و اجراى حكم اعدام را به صبح روز بعد عقب انداخت . آغا محمد خان با منتها درجه حماقت كه اختلال فكرى او را ظاهر ميسازد به آن دو نفر محكوم بمرگ فرصت داد كه در اين ميانه تكليف خودشان را دربارهء شخص او انجام دهند و در نتيجه در اثناء شب با كمك يك همدست ديگر ارباب خود را بقتل رسانيدند . آغا محمد خان نيز مانند شاهرخ شكار خود در سن شصت و سه سالگى درگذشت .\r\n\r\nصفات او\r\nبايد از ملكم ممنون بود كه يك تصوير حساس و جاندارى از اين شاه خواجه براى ما كشيده است . از دور هيكل لاغر او بيك جوان شباهت داشت ، ولى اگر از نزديك مورد دقت قرار ميگرفت معلوم ميشد كه يك شخص بىريش با قيافهء چروك خورده‌اى بود كه مطالعهء آن باعث وحشت ميگرديد .\r\nمعهذا او يك مرد برجسته‌اى بود . كياست و فراست ، كفايت و لياقت ، صبر و تحمل و بالاخره جرأت و جسارت او تاج و تخت ايران را با وجود ناتوانيهاى جسمىاش براى او تأمين نمود . ملكم ميگويد سه‌تا از هوا و هوس و ذمائم نفسانى او عبارت از قدرت و لئامت و انتقام بود ، ولى او تمام خواهش‌هاى نفسانى خود را براى بدست آوردن قدرت فدا مينمود . اين قضيه بدوا در مورد شخص خودش بود ، اما بعد او را متوجه به اين ساخت كه قبيلهء قاجار را خانوادهء سلطنتى نمايد . او كاملا به اين نكته متوجه شده و دانست كه تا يك قبيلهء متحدى از او پشتيبانى نكند نميتواند بآمال خود جامهء عمل بپوشاند . بنابراين براى انجام اين منظور تمام رؤساى قبيله را كه پدرش را كشته و يا نسبت به او جسارت ورزيده بودند عفو نمود و بواسطهء محبت و ملاطفت‌هاى پىدرپى همگى را وادار باتحاد نمود .\r\nآغا محمد خان با آنكه بجانشين خود گوشزد نمود كه حاجى ابراهيم خان قدرت زياد دارد و صلاح نيست كه زنده بماند ، ولى خود نسبت به او اطمينانى كه لايق نبود ابراز ميداشت . او با سربازان خود به عدالت رفتار مينمود و هروقت كه سياست ايجاب ميكرد از خود اعتدال نيز نشان ميداد ، در صورتى كه در بين پادشاهان مستبد اين صفات\r\n\r\n","description":"","footnote":"","page_name":" 427 ","page_number":450},
  {"content":"\r\n\r\nآقا محمد خان\r\n\r\n","description":"","footnote":"","page_name":" 428 ","page_number":451},
  {"content":"\r\n\r\nبندرت يافت مىشود ، چنان كه در رفتار او با شاهرخ ديده شد حرص و طمع از صفات بارز و غريزى او بود . از جمله وسائلى كه او بدان وسيله پول بدست ميآورد يكى اين بود كه قربانى خود را براى بدست آوردن آخرين سكه‌اى كه دست آن بدبخت بود ميفروخت . راستى او در اين كار يعنى تحصيل پول حالت بچگى نشان ميداد كه اين صفت در سلاطين مستبد بندرت پيدا مىشود . او يك مرتبه از يك دهقانى كه امر بقطع گوش او داده بود شنيد كه به ميرغضب ميگفت كه اگر فقط سر گوش او را ببرد چند عدد پول نقره به او خواهد داد ، ولى مقصر بسيار متعجب شد وقتىكه شاه به او اطلاع داد كه اگر آن پول را دوبرابر كند و به اعليحضرت بدهد گوش او كاملا سالم خواهد ماند .\r\nاز قساوت آغا محمد خان نمونه‌هاى كافى داده شده است . براى نشان دادن خدعه و غدر او كافى است كه مثال زير را ذكر نمائيم .\r\nبرادر او جعفر قلى خان كه سالها در نزد او با رشادت و شجاعت نمايانى خدمت مينموده در مقابل خدماتش از او تقاضاى فرماندارى اصفهان را نمود و اين تقاضا رد شد . چون او بعدا با مهارتى كناره‌گيرى كرده و هيچگونه تقاضا و خواهشى از دربار ننمود آغا محمد خان جدا مرعوب شد ، چه ميترسيد كه برادرش ضد او نيروئى به كار برد . او مادر جعفر قلى را وادار كرد به پسرش اطلاع دهد كه شاه حاضر است حكومت اصفهان را به دو تفويض نمايد مشروط بر اينكه او از راه طهران عبور كند و بخشش خود را از اين رفتار و سلوكى كه نسبت به او شده بود اعلام دارد ، علاوه بر اين پيشنهاد ، او ببرادرش امان هم بقيد قسم داد و آن شاهزاده به او اعتماد نموده و قسمش را باور داشت ، اما بامر برادرش بقتل رسيد . آغا محمد خان براى اينكه قسم قرآنش را « كه بايد برادرش فقط يك شب در تهران بماند » نگاهدارد دستور داد جسد او را نقل مكان دهند .\r\nاين عمل ناجوانمردانهء او اعمالى را كه به لوئى يازدهم پادشاه فرانسه نسبت ميدهند به ياد ميآورد .\r\nآغا محمد خان در سياست زجر و شكنجه و نفرت و ضديت با تظاهر و نمايش و شدت حرارت و عصبيت شباهت نزديكى به لوئى داشته است . او با موانع و مشكلاتى\r\n\r\n","description":"","footnote":"","page_name":" 429 ","page_number":452},
  {"content":"\r\n\r\nمانند نادر شاه مواجه نبود و مخصوصا از اين حيث كه دو همسايهء مهم او تركيه و افغانستان رويهء تجاوز و تهاجم نداشتند خيلى خوشبخت بود . هرچند كه او سرباز بزرگى نبود ولى بواسطهء درايت و كفايت عملى خويش اساسا بر تمام رقباى خودش غلبه نمود و بعلاوه او توانست يك بار ديگر ايران را متحد سازد .\r\nشعار او بايستى  « Oderint dum metuant »  بوده باشد ، چه او در عصرى ميزيست كه حق با قدرت بود . بعلاوه بايد متذكر بود كه وقتى نفوذ و قدرت او در كشور برقرار و ثابت گرديد راهها امن شد و تجارت ترقى نمود در صورتى كه در زمان نادر شاه نفوس كشور تقليل يافته بود .\r\n\r\nجلوس فتحعلى شاه\r\nبدن آغا محمد خان در اغتشاشى كه پس از مرگ او روى داد دفن نكرده روى زمين باقى ماند . قسمت عمدهء ارتش سر بطغيان برداشته و پراكنده شدند ، ولى نفوذ حاجى ابراهيم خان باعث شد كه يك عدهء كافى را نگاهداشته و براى پيشروى بسوى تهران بطرفدارى فتحعلى شاه برادرزاده و وارث سلطان مقتول آماده نمايد . يكى از خوانين قاجار پايتخت را براى او نگاهداشته بود و فتحعلى شاه كه آنوقت فرماندار فارس بود حركت نموده پس از ورود بطهران خود را شاه اعلام كرد .\r\n\r\nمدعيان مختلف\r\nصادق خان شقاقى كه پس از قتل آغا محمد خان جواهرات تاج سلطنتى را تصاحب نمود و پانزده هزار كرد فراهم كرده و براى بدست آوردن تخت سلطنت به كوشش پرداخت . او بسوى قزوين پيش رفت ولى بوسيلهء فتحعلى شاه شكست خورد ، در صورتى كه ارتش فتحعلى شاه نصف نيروى رقيبش بود . صادق خان فرار نمود و عفو خود را بيك مرتبه بلكه دو مرتبه بوسيلهء جواهرات تاج خريدارى نمود . مدعى ديگر زكى خان كه زنده بود و اصفهان را قبضه كرد ، ولى به زودى بكوههاى بختيارى رانده شد . در آنجا با كمك عده‌اى از كردها خواست يك ارتش ايران را كه در تحت فرماندهى محمد ولى خان بود غافلگير سازد ولى شكست خورده پس از اسارت كور شد . مدعى سوم حسين قلى خان برادر شاه بود . به اين شاهزاده بپاداش عملياتش\r\n\r\n","description":"","footnote":"","page_name":" 430 ","page_number":453},
  {"content":"\r\n\r\nفتحعليشاه\r\n\r\n","description":"","footnote":"","page_name":" 431 ","page_number":454},
  {"content":"\r\n\r\nبرضد صادق خان حكومت فارس داده شد و او در آنجا وقت خود را بخوشى و هوسرانى ميگذرانيد ، ولى وقتىكه از تهران سردارى براى فرماندهى نيروى فارس معين شد قبول ننمود و ياغى گرديد . محمد ولى خان هم نيز به او پيوست . در اين موقع شاه نيز در عين حال بواسطهء شورش سليمان خان قاجار والى آذربايجان بر ضعفش افزوده شده بود .\r\nسليمان خان مترصد بود كه بر هريك از دو برادر كه فاتح شدند حمله برده در نتيجه تاج و تخت را بدست آورد ، ولى دو برادر بواسطهء ميانجيگرى مادرشان باهم آشتى كردند .\r\nسليمان خان هم چون اميدش مبدل بيأس گرديد در اصطبل شاهى در تهران بست نشست .\r\nمردانگى و سخاوت شاه انقدر بود كه نه فقط او را عفو نمود بلكه دوباره بحكومت آذربايجان منصوب داشت .\r\nآخرين مدعى مهم نادر ميرزا بود كه بمحض شنيدن خبر مرگ آغا محمد خان از افغانستان بخراسان آمده و مشهد را متصرف شد . شاه براى انفاذ و اثبات حكومت خود به طرف خراسان حركت كرد . نيشابور كه دروازه‌هاى خود را به روى شاه بسته بود بحمله گرفته شد و تربت حيدرى نيز تصرف گرديد . بمحض رسيدن ارتش ايران بدروازهء مشهد نادر ميرزا تسليم شده و مورد عفو واقع گرديد .\r\n\r\n","description":"","footnote":"","page_name":" 432 ","page_number":455},
  {"content":"\r\n\r\nفتحعلى شاه\r\n\r\nفصل هفتاد و پنجم هيئت‌هاى اعزامى انگليس و فرانسه بدربار فتحعليشاه\r\nبناپارت از موقعيت قرارداد تيل‌سيت « 1 » ماهرانه استفاده نموده و الكساندر را وادار كرد در بهار آينده سپاهى بايران بفرستد تا با سپاه فرانسوى متحد شده و از قسطنطنيه و آسياى صغير به مقصد ايران عبور كنند و بدين ترتيب نيروى مسلحى در اصفهان به منظور تهيهء مقدمات عمليات خصمانه بر ضد نفوذ كمپانى هند تشكيل داد .\r\nاز يكى از اسناد و منابع آن زمان .\r\n\r\nمسئلهء افغان\r\nسراغ گرفتن آغاز مناسبات پايدار « 2 » بريتانيا با ايران تقريبا از يك قرن پيش مهم و جالب توجه است ، ولى اينرا امروز مشكل - است محقق نمود كه علت فرستادن اولين هيئت انگليسى بدربار تهران اين اميد بود كه اقدام نظامى ايران ، زمانشاه امير كابل را كه پس از تقويت و محكم كردن جا و مقام\r\n\r\n\r\n","description":"","footnote":"\r\n( 1 ) -  Tilsit \r\n( 2 ) - تاريخ ملكم در اين قسمت خاتمه مييابد . از ميان كتب زيادى كه من به آنها رجوع نموده‌ام عبارتند از « انگليس و روسيه در شرق » بقلم سر . راولينسون . « تاريخ ايران » بقلم ر . ج . واتسون . « جنگ در افغانستان » - « زندگانى سرجان ملكم » بقلم ژ . و . كى  ( Kaye )  . « ميسيون بدربار ايران » بقلم سرجونز هرفورد بريجز . ( مؤلف )\r\n","page_name":" 433 ","page_number":456},
  {"content":"\r\n\r\nخود در داخل در اين صدد بود نقش تجاوز و تهاجمى را كه احمد شاه آغاز نموده بود ادامه دهد از عمليات بازدارد . در سال 1798 لردولسلى « 1 » كه در آنوقت فرمانفرماى بنگال بود از شاهزادهء افغانى مكتوبى بدين مضمون دريافت داشت كه به او قشون‌كشى معهود خود را بهند تذكر داده و تقاضا نموده بود كه ارتش انگلستان در بيرون راندن « مهراتاها » از نواحى شمال هند با او به دكن همكارى نمايد .\r\nفرمانفرما در اين موقع با تيپو صاحب در جنگ بود كه نامبرده بر اثر كمك‌هاى فرانسويان ميكوشيد كه انگليس‌ها را از هند بيرون كند و در تعقيب همين منظور خود از زمانشاه درخواست كرده بود كه به پنجاب هجوم ببرد . تيپو خوشبختانه در موقع سقوط سرينگاپاتام در سال 1798 كشته شد . اين موفقيت سبب آن شد كه لردولسلى از پيش‌بينىها و احتياطات لازم راجع بشمال انصراف حاصل كند . زيرا او مخصوصا از مذاكراتى كه بين امير افغان بوسيلهء وزير على اود و ديگر هنديان مقتدر منجمله راجه‌هاى هندو به عمل آمده بود مطلع بود ، بنابراين براى مقابله با اين تحريك و توطئه‌هاى خطرناك ، فرمانفرما بيك ايرانى تبعهء هند موسوم به مهدى على خان كه نمايندهء مقيم شركت در بوشهر بود دستور داد كه با دربار ايران وارد مذاكره شده و ترغيب كند كه زمانشاه را بدون آنكه با او ابراز مخاصمتى نمايند در حالت حاضرباش براى جنگ نگاهدارند و نيز او را از برگشت به هند جلوگيرى كنند . اينهم نهفته نماند كه قبلا از موفقيت اين سياست و رويه كه ايران را وادار نمايند كه در امور افغانستان مداخله كند اطمينان حاصل بود ، چه زمانشاه مقارن اين ايام به وزير خود دستور داده بود كه يك نمايندهء سياسى نزد حاجى ابراهيم خان فرستاده و از دولت ايران درخواست كند كه ايالت خراسان را بافغانستان واگذار نمايد .\r\nاين تقاضا طبعا باعث رنجش و خشم و غضب شاه جوان گرديده كه در مقابل جوابى بدين مضمون ديكته نمود كه او در اين صدد است كه مرزهاى شرقى ايران را بوضعى برگرداند كه در دورهء صفويه وجود داشت . معناى اين عبارت آن بود كه بايد استقلال\r\n\r\n\r\n","description":"","footnote":"\r\n( 1 ) -  Wellesley \r\n","page_name":" 434 ","page_number":457},
  {"content":"\r\n\r\nافغان از بين برود ، چه هرات ، قندهار و كابل همگى در جزو امپراطورى صفوى بوده است . فتحعليشاه از دو برادر زمانشاه استفاده خوبى نمود . اين دو برادر محمود و فيروز نام به « آستان جهان‌پناه » پناهنده شده بودند . در سال 1798 نيروئى با اين دو شاهزاده بافغانستان فرستاده شد ، ولى نتيجه‌اى از آن گرفته نشد . در سال بعد فتحعليشاه خود ادارهء عمليات را بدست گرفت . او با يكعده سپاه براى سركوبى فرمانداران و رؤسائى كه علم طغيان برافراشته بودند به طرف خراسان حركت كرد و در آنجا سفيرى از طرف زمانشاه وارد شده و درخواست نمود كه شاه به تهران مراجعت نمايد و در مقابل او هم قبول مىكند كه در افغانستان با برادران فرارى به خوبى رفتار كند .\r\nنتيجهء واقعى عمليات نظامى ايران خيلى مختصر و جزئى بود ولى نتيجه آن شد كه زمانشاه از لاهور به پيشاور به اين منظور عقب نشست كه تا در موقع لزوم بتواند آمادهء جنگ باشد . بدين ترتيب هندوستان از فشار افغان رهائى يافت .\r\n\r\nهيئت اعزامى مهدى على خان 1799 ميلادى\r\nمهدى على خان يكنفر ديپلمات ماهر مكتب ايرانى قبلا از بوشهر نامه‌هائى بدربار تهران نوشته بود . در اين نامه‌ها او از تعديات و شرارتهائى كه افغانهاى سنى نسبت به شيعيان لاهور مرتكب شده‌اند يادآور شده و نوشته بود كه هزاران نفر از شيعيان به مناطقى كه تحت تصرف كمپانى هند شرقى است پناه برده‌اند . بدين طريق خشم و تنفر شاه را برانگيخت ، بعلاوه اظهار داشته بود كه اگر جلوى عمليات زمانشاه را بگيرد خدماتى براى خدا و خلق انجام داده است و در آخر او خاطرنشان كرده بود كه فرمانفرما ابدا از حملهء افغانها به هندوستان بيم و هراس ندارد ، چه شهرت توپخانهء انگليس بر همه آشكار است . براى اثبات اينكه نيروهاى انگليسى قادر بعمليات ميباشند كافى است همين قدر ذكر شود كه فقط هفتصد نفر از آنان ارتش سيصد هزار نفرى سراج الدوله را شكست دادند ! ! در پائيز سال 1799 مهدى على خان شخصا از طرف شاه پذيرائى شد . چون او مبالغ هنگفتى صرف هدايا براى شاه نموده بود موفق شد كه پادشاه را تحريك كند تا مخاصمات خود\r\n\r\n","description":"","footnote":"","page_name":" 435 ","page_number":458},
  {"content":"\r\n\r\nرا برعليه افغان ادامه دهد . بعدا او به بوشهر برگشت و در آنجا كاپيتان ملكم را كه اخيرا براى اولين ميسيون مشهور قابل تذكار خود در آنجا پياده شده بود ملاقات كرد .\r\n\r\nتهديد هندوستان توسط فرانسه\r\nاخلاق وهمى و غريب و عجيب ناپلئون بناپارت باعث شد كه ايران در مدار سياست اروپائى واقع شود . يكى از نقشه‌هاى بعيد و دوردست ناپلئون آن بود كه شاه ايران را بمنزلهء آلت دست در سياست‌هاى جهانى خود خصوصا براى هجوم بهندوستان به كار برد . در اين موقع نيز افكار حكمرانان بريتانيائى از آن سرزمين از ترس چنين حمله‌اى دچار خوف و هراس شده بود . براى ما كه نقشه‌هاى بزرگ را مطالعه كرده و بر خشگى و بيحاصلى ايران و افغانستان آشنا هستيم اجراى چنين نقشه‌اى را غير عملى خواهيم يافت ، ولى در سال 1800 هم ناپلئون و هم پل « 1 » امپراطور روسيه جدا اين نقشه را طرح كرده و مشكلاتى را كه با آن مواجه ميشدند در مدنظر نياوردند . فى الواقع در سال 1801 پل به قزاق‌هاى دن « 2 » فرمان حركت بسوى هندوستان را صادر نمود . اين لشكركشى بدون تهيهء آذوقه و مهمات و بعلاوه بدون كشيدن نقشه بود . بنابراين بمحض فوت تزار در نزديكى ولگا متوقف گرديد . اگر هم تصميم بانجام اين نقشه ميگرفتند با يك وضع فلاكت‌بارى خاتمه مىيافت ، چه علاوه بر كمبود آذوقه و مهمات و ناخوشى در تمام راه ارتباط كه از فرانسه و ولگا تا هندوستان ادامه داشت مورد حملات طوائف و قبايل سر راه قرار ميگرفتند .\r\nممكن است بگوئيم كه سياستمداران ما در هندوستان ميبايست ملتفت اين حقايق و نكات شده باشند ، ولى بايد در نظر داشت كه حركت بسوى هندوستان واقعا توسط روسيه شروع شده و تنها بواسطهء قتل تزار نقشهء مزبور واژگون گرديد . علاوه بر اين نبوغ ناپلئون بقدرى خيره‌كننده بود كه نميشد باور كرد كه نقشه‌اى باشد كه او نتواند بانجام آن موفق آيد و بالنتيجه حس تناسب و تطبيق بطور كلى از بين رفته بود . بعلاوه موقعيت بريتانيا در هندوستان چندان قوى نبود و ظهور نيروهاى فرانسه و روس در ايران\r\n\r\n\r\n","description":"","footnote":"\r\n( 1 ) -  Paul \r\n( 2 ) -  Don \r\n","page_name":" 436 ","page_number":459},
  {"content":"\r\n\r\nبدون شك ممكن بود باعث واكنش‌هاى مخالفى در وضعيت عمومى آنجا بنمايد .\r\n\r\nاولين هيئت سرجان ملكم 1800 ميلادى\r\nقبل از اينكه خبر موفقيت هيئت مهدى على خان بكلكته برسد تصميم باعزام هيئت ديگرى برياست كاپيتان ملكم گرفته شد و آن اول هيئت اعزامى در زمان شارل دوم بوده است و او دستور داشت كه شاه ايران را وادار نمايد كه بر فشار خويش بر زمان شاه بيافزايد و در مقابل عمل فرانسويان واكنشى از خود بروز داده و بالاخره تجارت انگلستان و هند بريتانيا را با ايران ترقى دهد .\r\nاين افسر جوان اسكاتلندى كه در ارتش درجهء مهمى نداشت و شايد ايرانيان او را به نظر يك افسر عاليمقام مىنگريستند در انجام وظيفهء مشكل خود كاملا موفق گرديد .\r\nاو با دقت كاملى ايرانيان را مورد مطالعه قرار داد و آنها را در تحت تأثير شخصيت نافذ خود درآورد . بعلاوه بواسطهء توزيع و تقسيم هداياى نفيس و گرانبها توجه ايرانيان را به خود جلب نمود . او بمحض رسيدن بتهران بواسطهء لياقت و كاردانى قابل ملاحظهء خود گزارش خوبى كه قبل از او رسيده بود تائيد كرد .\r\nبراى عقد يك معاهدهء سياسى و بازرگانى بين ملكم و حاجى ابراهيم خان وزير مذاكراتى بوقوع پيوست . شاه ايران قبول نمود كه با پادشاه افغان هيچ پيمان صلحى نبندد مگر آنكه زمانشاه ادعاهاى خود را دربارهء متعلقات بريتانيا در هند پس بگيرد .\r\nنمايندگان سياسى بريتانيا نيز در مقابل قول دادند كه اگر ايران مورد حملهء افغانها و يا فرانسويان قرار گيرد مهمات جنگى لازم را بايران برسانند . در اين معاهده مواد بسيار سختى براى اخراج و استيصال اتباع فرانسوى كه مايل بسكونت در ايران بودند گنجانيده شده بود . در قسمت بازرگانى تصريح شده بود كه بازرگانان انگليسى و هندى مىتوانند بدون پرداخت ماليات در بنادر ايران سكونت نمايند و امتعهء انگليسى از قبيل ماهوت ، آهن ، فولاد و سرب بدون پرداخت گمرك وارد ايران كنند ، بدين طريق اولين هيئت ملكم با موفقيت خاتمه يافت ، ولى راولينسون آن را يك شكست ميداند كه ميگويد « از آن زمان ببعد دولت ايران نگرانى ما را راجع بجادهء هندوستان فهميد » و اين تا\r\n\r\n","description":"","footnote":"","page_name":" 437 ","page_number":460},
  {"content":"\r\n\r\nاندازه‌اى هم درست است .\r\nبا اينكه ايرادات راولينسون خيلى قوى است ولى من فكر ميكنم ايرانيان كه در فطانت و ذكاوت سياسى بسيار برجسته و قابل ملاحظه‌اند هنوز از زمان سلطنت نادر شاه ببعد رويهمرفته هيچگونه تقاضاى شهريه و مواجب معينى براى حفاظت و سرپرستى اين جاده ننموده‌اند و ما اگر براى افتتاح مناسبات خود با ايران تأخير نموده و يا اگر بفكر چنين مناسباتى نمىافتاديم خيلى اشتباه بزرگى كرده بوديم ، ولى در همان حال چون مواد اين معاهده بر ضد فرانسويان بود بواسطهء آنكه در آن منتهاى سختى و خشونت را نسبت بفرانسويان رواداشته باعث ايجاد انتقادات مخالفى گرديد .\r\n\r\nهيئت اعزامى ايران بهندوستان 1802 ميلادى\r\nفتحعليشاه بنوبهء خود هيئتى بعنوان سفارت به رياست حاجى خليل خان ببمبئى فرستاد ، ولى بدبختانه بر اثر نزاع بين نوكرهاى شخصى او و مستحفظينى كه در خدمتش بودند اين مأمور سياسى بقتل رسيد . زمامداران انگليسى كه از وقوع اين واقعهء مولمه خيلى متأثر و پريشان شدند فورا در مقام تدارك و جبران بسيار نيكوئى برآمدند « 1 » . شاه هم ميگويند فرموده بودند اگر بدين بهاء جبران ميكنند ممكن است سفراى ديگرى نيز گسيل داشت .\r\nسه سال بعد برادرزن سفير مرحوم سابق بنام آقا نبى خان بعنوان نمايندهء دولت ايران به هندوستان رسيد ، ولى فرمانفرماى پر جبروت هند از آن كشور رفته بود و خونسردى و بىعلاقگى زيادى خاصه بعد از خاتمهء قشون‌كشى فلاكت‌بار فرانسه در مصر و سوريه نسبت بايران در كلكته حكمفرما بود و آقا نبى خان در ژانويه 1807 با حال مأيوسى به وطن خود مراجعت نمود . اين رويهء بىعلاقگى يا سكون و عطالت كه بموقعيت جديدى كه بر اثر پيشرفت‌هاى فرانسويان و روس‌ها پيدا شده بود توجهى نداشت خيلى اسفناك و بعدا باعث نتايج تلخى گشت .\r\n\r\n\r\n","description":"","footnote":"\r\n( 1 ) - به اسمعيل خان فرزند اين پيك سياسى يك مقررى دو هزار روپيه در ماه در تمام مدت عمرش داده شد و تا سن 65 سالگى كه در پاريس مرد از اين حقوق استفاده ميكرد و در آنجا در مدت پنجاه سال براى تماشاى تمام برنامه‌هاى اپرائى حضور داشت . ( مؤلف )\r\n","page_name":" 438 ","page_number":461},
  {"content":"\r\n\r\n\r\nسقوط حاجى ابراهيم خان\r\nفتحعليشاه كه تاج‌وتخت خود را مديون حاجى ابراهيم خان ميدانست بر اثر قدرت و نفوذ فوق العادهء او دچار ترس و هراس گرديد . آرى او ترسيد كه مبادا اين قدرت باعث خلع او گردد . شايد هم اين فكر بر اثر نصايح عمش بود كه براى او پيدا شد . در هرصورت تصميم گرفته شد كه به قدرت اين رجل شاه‌ساز خاتمه داده شود . بر اثر يك نقشه و توطئه قبلى تمام اعضاء خانوادهء حاجى ابراهيم خان كه شاغل مقامات مهم دولتى بودند در يك زمان دستگير و همگى بقتل رسيدند ، بعلاوه خود حاجى ابراهيم خان را نيز گرفته و در يك ديك روغن مذاب انداختند ، فقط از قتل يگانه فرزند بيمار او صرف‌نظر نمودند و او با وجود علت مزاج زنده ماند و خانوادهء قوام الملك را تشكيل داد . حاجى ابراهيم خان داراى يك شخصيت ممتاز و يك ايرانى نمونهء آن دوره بود ، او ممكن است يك آدم بىپرنسيپ و فاسدى بوده باشد ، ليكن به ارباب خود به خوبى خدمت كرد و لايق يك سرنوشت بهترى بود .\r\n\r\nدومين شورش حسينقلى خان\r\nبرادر شاه كه حاكم خراسان بود براى بدست آوردن تاج‌وتخت يك بار ديگر سر بطغيان برداشت . او بر اثر ارائه يك فرمان تقلبى و ساختگى اصفهان را در تحت تصرف درآورده و پس از آن براى بدست آوردن يك ارتش از نواحى بختيارى به كوشش و جديت پرداخت . فتحعليشاه با كمال چالاكى و سرعت شروع به عمل نمود و مسافت 280 ميل تا اصفهان را سواره در مدت چهار روز پيمود و بمحض ورود نيروئى براى محاصرهء آنجا گذاشت و خود به تعقيب برادرش روانه شد . چون شنيد كه شورش كم‌كم به طرف مرزهاى تركيه سرايت مىكند نيروئى را براى جلوگيرى از رسيدن شورش بدان نقاط فرستاد . در اينموقع مدعى كه نااميد شده بود بقم فرار كرد و بست نشست .\r\n\r\nقتل نادر ميرزا 1216 ه ( 1802 )\r\nحماقت نادر ميرزا باعث از بين رفتن تمام خانواده‌اش گرديد .\r\nهمانطور كه در فصول قبل ذكر كرديم پس از عفو او شاه با كمال ملاطفت دوباره حكومت خراسان را به او واگذار نمود ، ولى رؤساى آن ناحيه\r\n\r\n","description":"","footnote":"","page_name":" 439 ","page_number":462},
  {"content":"\r\n\r\nبقدرى از ظلم او شكايت نمودند كه فتحعليشاه مجبور بمداخله گرديد . وقتىكه شهر محاصره شد نادر ميرزا براى پرداخت حقوق افراد خود مزار امام رضا را غارت كرد و يك سيد پيشوائى را كه بر اين عمل توهين‌آميز بمقدسات اعتراض نموده بود با تبرزين جنگى خود بقتل رسانيد ، ولى اين آخرين سفاكى او بود ، چه تمام شهر بر ضد او شورش نموده و ويرا گرفته بتهران فرستادند و در آنجا بواسطهء مرگ وحشيانه‌اى كفارهء جنايات و گناهانش را داد .\r\n\r\nاخراج افغانها از نرماشير و سيستان\r\nناحيهء بم كه صحنهء سقوط لطفعلى بود و نيز سيستان و ناحيهء خرماخيز خبيص بدست رئيس قبيلهء غلجائى اداره ميشد . اين حكمران نيمه مستقل در زمان فتحعلى شاه شورش نمود . اما با زحمات و مشكلات زياد او را از آن ناحيه بيرون كردند و بار ديگر نواحى بم و نرماشير و خبيص بايالت كرمان منضم گرديد . تصرف اين نقاط بدست افغانها هنوز فراموش نشده و من از برجى كه آنها در نرماشير ساخته بودند ذكر نموده‌ام .\r\n\r\nپيشنهادهاى فرانسه جهت بازرگانى با ايران 1804 - 1802 ميلادى\r\nنقشه‌هائى كه راجع به آن مذاكراتى بين تزار و اولين كنسول او واقع شده بود به زودى براى عمليات فرانسويان مورد استفاده قرار گرفت . در سال 1802 دولت فرانسه توسط مأمورين فعال كنسولگرى خود چنين تقاضاهائى از دولت ايران نمود . راولينسون راجع به آنها چنين گويد : « اين مأمورين پس از تخليهء سوريه از ارتش فرانسه در آنجا باقى مانده و سالهاى زيادى باعث بروز حوادث سياسى شده و بفعاليت‌هاى خود ادامه داده و توطئه‌ها و دسته‌بندىهاى عظيمى در تمام كارهاى آسياى غربى ايجاد مينمودند . در ايران فعاليت‌هاى آنان را بسردى ميپذيرفتند ولى در سال 1804 دولت فرانسه پيشنهاد اتفاق برضد روسيه را بايران نمود .\r\nفتحعليشاه قبلا بوسيلهء مأمور سياسى مقيم بغداد از انگليس درخواست كمك نمود و بعلاوه هيئت ديگرى به هندوستان فرستاده بود ، بنابراين به هيئت فرانسوى هيچ جواب قطعى داده نشد .\r\n\r\n","description":"","footnote":"","page_name":" 440 ","page_number":463},
  {"content":"\r\n\r\n\r\nاولين هيئت فرانسوى 1806 ميلادى\r\nدر سال 1805 بين روسيه و فرانسه جنگ واقع شد و در ماه مه 1806 يك مأمور سياسى فرانسوى بنام مسيو ژوبر با تقاضاهاى بيش‌ازپيش وارد تهران شد . ناپلئون چون ميدانست كه از دست رفتن ايالت گرجستان خيلى باعث تأثر و ملال خاطر ايرانيان شده پيشنهاد نمود كه اگر شاه دست از اتحاد با انگلستان بردارد و هندوستان با قشون متحد ايران و فرانسه مورد حمله واقع گردد دولت فرانسه در مقابل نيروئى براى تصرف گرجستان فرستاده و نيز هزينهء ارتش ايران را تقبل مينمايد . فتحعليشاه كه بهيچ‌وجه مايل باتحاد با چنين ملت شاه‌كشى نبود در اولين برخورد با نمايندهء فرانسه از او پرسيد « احوال شما چطور است ؟ . بناپارت چطور است ؟ چرا شما پادشاه خود را كشتيد ؟ » در اين موقع فقدان طرق ارتباطيهء سريع بين كلكته و لندن و تعلل و مسامحهء حكومت بريتانيا باعث تعويق و تأخير زيادى شد . كابينهء انگلستان مباحثات زيادى در مورد دادن كمك بايران در مدت دو سال نمود بدون آنكه به نتيجهء قطعى برسد و فرمانفرماى هندوستان نيز اين قضيه را به لندن تذكر داده بود . خلاصه نتايج نيكوى سرجان ملكم تا اندازه‌اى داشت بهدر ميرفت .\r\n\r\nمعاهدهء فينكن‌شتاين 1807 ميلادى « 1 »\r\nوقتىكه فتحعليشاه كه اميد كمك و تقويت از انگليس داشت نااميد گرديد و از طرفى چون سفير بريتانيا براى برقرارى نفوذ انگليس در تهران حضور نداشت و بعلاوه شاه هم از وخامت تهديد روسيه آگاه شد به تقاضاى فرانسويان و فرستادگان امپراطور جواب مثبت داد و با نامهء جوابيهء خود ميرزا رضا را بعنوان نمايندهء سياسى بدربار فرانسه فرستاد و او هم به تيلسيت رسيد . در دستورهاى تعليماتى كه شاه داده بود چنين ذكر شده بود كه شاه ايران روسيه را نه تنها به نظر يك دشمن رسمى مينگرد بلكه او را بطور تساوى دشمن دو پادشاه ايران و فرانسه دانسته و انهدام و نابودى او را وظيفهء دو پادشاه ميداند . فرانسه بايستى از ناحيهء خود و ايران از اينطرف به او حمله نمايد . از تعليمات ديگرى كه داده شده بود به خوبى ظاهر مىشود كه شاه چگونه به انگليس‌هاى مسامحه‌كار پشت نموده بود ، چه اظهار داشته بود كه\r\n\r\n\r\n","description":"","footnote":"\r\n( 1 ) -  Finkenstein \r\n","page_name":" 441 ","page_number":464},
  {"content":"\r\n\r\n« اگر فرانسويان قصد هجوم بخراسان را دارند شاه ارتشى از راه كابل و قندهار بدان ناحيه خواهد فرستاد » بعبارت ديگر شاه حاضر بودن خود را براى هجوم بهندوستان تاكيد نموده - است و درعين‌حال به ميرزا رضا قدغن شد كه يك بندر را بفرانسويان « براى عبور آنها بهندوستان » واگذار نمايد .\r\nيك معاهدهء مقدماتى معروف بمعاهدهء فينكن شتاين و حاوى شرائط مذكورهء فوق در ماه مه 1807 بسته شد و به تهران ارسال گرديد .\r\n\r\nهيئت گاردان 1808 - 1807 ميلادى\r\nچند ماه بعد يك هيئت مهم نظامى برياست ژنرال گاردان و هفتاد نفر افسر نظامى و غيرنظامى در ايران ظاهر شده و براى تعليم دادن ارتش ايران به طرز اروپا شروع به كار نمودند . به اين ژنرال فرانسوى بدون شك دستور داده شده بود كه ارتش ايران را طورى مجهز و آماده سازد كه در موقع هجوم به هندوستان يك نيروى كمكى براى ارتش فرانسه باشد .\r\nشرحى كه در بالا تحت عنوان فصل ، مذكور داشته‌ايم منتهاى وسعت‌نظر و دور انديشى ناپلئون را نشان ميدهد . در تأييد آن اخبارى از قسطنطنيه رسيد كه مطابق آن براى عبور ارتش فرانسه از ممالك عثمانى در « باب عالى » مذاكراتى بوقوع پيوسته است . اتفاقا در همين اوان قرارداد تيلسيت « 1 » بسته شد و عموما عقائد بر آن بود كه در ملاقات تاريخى ناپلئون از الكساندر موضوع تقسيم مشرق مورد مذاكره قرار گرفته - است و اين قضيه كه او يعنى ناپلئون برادرش لوسين « 2 » را مأمور دربار تهران كرده حاكى از اين بود كه او جدا در مقام معارضه با تفوق بريتانيا در هند برآمده است .\r\nفتحعليشاه از قرارداد تيلسيت دچار حسرت و اندوه فوق العاده شده بازگشت گرجستان كه او چقدر به آن اميدوار بود حتى اسمى هم از آن برده نشده بود و چون فرانسه با روسيه صلح كرده بود دوائر دوستانه‌اى داشت جانشين ارتش فرانسه ميشدند و با وجود اين ناپلئون كه خوش‌بينى او خيلى قابل ملاحظه بود بىشك ميل داشت كه با ايران يك قرارداد تهاجمى و تدافعى داشته باشد .\r\n\r\n\r\n","description":"","footnote":"\r\n( 1 ) -  Tilsit \r\n( 2 ) -  I . ucien \r\n","page_name":" 442 ","page_number":465},
  {"content":"\r\n\r\n\r\nجنگ در افغانستان براى بدست آوردن قدرت 1808 - 1799 ميلادى\r\nحال بايد ما توجه خود را به طرف افغانستان معطوف داريم كه تا جنگى كه در آنجا در سر امارت و سلطنت رويداده باضافه قيام رانجيت‌سينگ كه باعث تغيير كلى در اوضاع آن كشور شده و به نيستى كامل ويرا تهديد مينمود شرحى به نظر خوانندگان برسانيم . زمانشاه مقام خود را به سردار پاينده خان مديون بود كه از وى طرفدارى و حمايت نموده و او را بامارت كابل رسانيده بود و چون وضعيت در افغان براى سردار مساعد نبود ناچار بر ضد اربابش توطئه نموده و در نتيجه دستگير شده بقتل رسيد . نامبرده از خود بيست و دو پسر باقى گذاشت كه بنام « برادران بار كزائى » معروف بودند ، بزرگترين آنها فتح خان به ايران فرار كرده و به محمود برادر زمان شاه پيوسته ويرا تحريك بدست آوردن تاج‌وتخت نمود . فره « 1 » در حملهء اول تصرف شد و بواسطهء كمك‌هاى برادران بار كزائى قندهار بالاخره سقوط كرد . محمود بعد بسوى كابل پيش رفت و در سال 1800 زمان شاه را شكست داده و كورش كرد . اين مرد بدبخت بالاخره به لوديانا گريخت و در آنجا از طرف كمپانى هند شرقى يك حقوق تقاعدى براى او معين و تصويب شد كه مرتبا ميگرفت . محمود شاه آنوقت تخت سلطنت كابل را تصاحب نمود . هرات را برادرش فيروز الدين و قندهار را وليعهد بالاستحقاق او كامران ميرزا در تصرف داشتند .\r\nدر سال 1803 بواسطهء حمايتى كه فتح خان از شيعيان كابل نموده و از قتل عام آنها جلوگيرى كرد توطئه‌اى بنفع برادر امير ، شجاع الملك بوقوع پيوست و شجاع الملك هم او را گرفته زندانى كرد ، ولى از كور كردن وى صرفنظر نمود . فتح خان تسليم غاصب شده و شاه شجاع هم ( چنان كه او را به همين نام ناميده‌اند ) با كمك يكى از سران لايق بار كزائى چندين سال حكمرانى كرد . او نيروهائى به سند و كشمير فرستاد ولى موفقيتى بدست نياورد .\r\n\r\n\r\n","description":"","footnote":"\r\n( 1 ) -  Farrah \r\n","page_name":" 443 ","page_number":466},
  {"content":"\r\n\r\n\r\nدومين مأموريت ملكم 1808 ميلادى\r\nدولت بريتانيا و حكومت هند هردو از نفوذ فرانسه كه بسرعت در تهران بر نفوذ بريتانيا تفوق يافته بود و در نتيجه تهديد فرانسويان را به هند زيادتر كرده بود وحشت نمودند « 1 » .\r\nسرجونز هرفورد « 2 » كه بعدها هم بريجز « 3 » خوانده ميشد و يك مدتى مقيم بصره بوده و در آنجا خدمت ميكرد به سمت نمايندهء مخصوص از طرف پادشاه در سال 1807 از لندن با كميسيونى از راه دماغهء اميد بايران فرستاده شد و با آنكه نامبرده تحت تبعيت لردمين‌تو « 4 » فرمانفرما قرار داشت معهذا به او براى مذاكرات راجع به عقد پيمان بين پادشاه بريتانيا و شاه ايران اختيارات كامل داده شده بود و مخارج او هم بعهدهء حكومت هند بوده است . در اين اثناء لردمين‌تو كه ابتدا بىخبر از اين تعيين و انتصاب بود بضرورت و فوريت قضيه پىبرده عينا براى همان شغل و خدمت ژنرال ملكم را تعيين نمود و نامبرده با يك اسكادران نيرومندى در ماه مه 1808 در موقعى كه نفوذ ژنرال گاردان « 5 » به منتها درجه رسيده بود بخليج فارس رسيد . گاردان مشغول تعليم قشون و ساختن قلاع بود و انتظار ميرفت كه بر اثر نفوذ فرانسويان گرجستان بايران مسترد گردد . در اين اوضاع و احوال بنمايندهء سياسى بريتانيا كه سخنش شايد قاطع و بى چون‌وچرا بود با احتراماتى كه در خور مقام او بود پذيرائى نشد و وزراى فتحعلى شاه به او دستور دادند كه پيشنهادات خود را بفرمانفرماى فارس تقديم نمايد و بدينوسيله از ورودش بطهران ممانعت شد .\r\nملكم از بىاحترامى كه به شخص او و كمپانى هند شرقى شده بود سخت\r\n\r\n\r\n","description":"","footnote":"\r\n( 1 ) - از جمله اقداماتى كه به عمل آمد همانا اعزام مونستوارت الفينستون  Mountstuart Elphinston  در همان سال به پيشاور بود . نامبرده با شاه شجاع قراردادى بست كه بموجب آن در صورت هجوم فرانسه و ايران بافغانستان دولت بريتانيا از حيث پول به آن كشور كمك كند . شاه شجاع در عوض قبول نمود كه در مقابل متحدين ( ايران و فرانسه ) مقاومت نموده و تمام فرانسويان را براى هميشه از خاك خود خارج سازد . متكالف نيز بمأموريت مشابهى به نزد رانجيت سينگ فرستاده شد . ( مؤلف )\r\n( 2 ) -  Sir llar Ford Jones \r\n( 3 ) -  Brydges \r\n( 4 ) -  Lord Minto \r\n( 5 ) -  Gardanne \r\n","page_name":" 444 ","page_number":467},
  {"content":"\r\n\r\nعصبانى شده به هند برگشت و اصرار داشت كه جزيرهء خارك بايستى توسط قواى هندى اشغال شود .\r\nلردمين‌تو اين پيشنهاد را براى پارهء ملاحظات قبول نمود ، ولى وقتى كه نيروها براى حركت آماده شدند معلوم گرديد كه بواسطهء موقعيت حاضرهء اروپا فرانسه نخواهد توانست براى ايران قشون بفرستد و بنابرين حكم قشون‌كشى مزبور نسخ گرديد .\r\n\r\nميسيون سرهارفورد جونز 1809 - 1808 ميلادى\r\nخط مشى و رويهء بريطانيا در موفقيت و پيشرفت آنوقت ضرب المثل شده بود و وقتى كه در پائيز همان سال پس از كناره‌گيرى ملكم سرهرفورد جونز وارد صحنه شده و با همان عبارات پرآب و تاب زمانش كه « مقدرات مخاطره‌آميز هند را تحت حمايت و صيانت پادشاه بريتانى قرار دهد » دست باقدامات زد و يك عكس العمل و واكنشى برعليه فرانسويان در تهران شروع گرديد . ايرانيان فهميدند كه ژنرال گاردان آنچه را كه قول داده بود نتوانست انجام دهد ، حقيقت اين است كه او آنچه از دستش برميآمد كوتاهى نكرده بود . بارى جونز بايرانيان حالى كرد كه داشتن ادارات خوب براى جلوگيرى از نفوذ روس‌ها كافى نيست . عاقبت او بايران اتحاد با انگلستان را بدين شرائط پيشنهاد نمود كه دولت نامبرده تا زمانىكه با دولت روسيه در حال جنك است ساليانه مبلغ 160 هزار تومان يا 120 هزار ليره بايران بپردازد و افسران انگليسى را براى تربيت قشون ايران استخدام نمايد . پس از اينكه اين شرائط پيشنهاد شد آنوقت فتحعلى شاه با دادن گذرنامه به ژنرال گاردان موافقت نمود . اين نمايندهء سياسى انگليس كه از طرف جرج سوم يك الماس قشنگى بعنوان هديه آورده بود باعث برانگيختن حس طمع شاه شد و بدينجهت از او پذيرائى شايانى به عمل آمد ، معلوم است با اين ترتيبات و شرائط و حالات مساعد ديگر جاى تأخير و تعويق نبود ، بنابرين در ماه مارس 1809 مذاكرات اوليه براى عقد پيمان به عمل آمد و چون شرائط آن مورد تصويب حكومت انگلستان و هندوستان هردو واقع شد پايه و اساس يك پيمانى گذارده شد كه آن به زودى منعقد گرديد .\r\n\r\n","description":"","footnote":"","page_name":" 445 ","page_number":468},
  {"content":"\r\n\r\nهمانطور كه تصور ميشد اين اقدام سرهارفورد جونز كه تابع فرمانفرما بود بعدم توافق برخورده مناسبات او با حكومت هند بقدرى بهم خورد كه لردمين‌تو او را از مقام و شغلش انداخته و لوايح او مورد اعتراض شديد قرار گرفت .\r\nبطوريكه گزارش ميدهند او دست بعملياتى زده بود كه از حيثيت و اعتبار فرمانفرما ميكاست ، ولى نظر باينكه او از طرف شاه نمايندگى كرده بايرانيان وقتىكه بلوايح او اعتراض شديد شد نسبت شركت هند شرقى را بدولت انگليس توضيح ميداد مشكل بود براى او ، اگر آنها عقب بهانه و رنجش ميگشتند ، كه باعث رنجش نشود « 1 » . بارى پس از انقضاى چند سالى آثار كارهاى خوبى كه بوسيلهء ملكم و جونز انجام شده بود باقيمانده و اصطكاكى كه از وقوع آن نميشد جلوگيرى كرد گوئى از خاطرها رفت .\r\nمعاهدهء مقدماتى بوسيلهء جيمزموريه « 2 » مؤلف كتاب جاودانى حاجىبابا كه منشى اين هيئت بود بانگلستان حمل شد .\r\nلردمين‌تو با مواد قراردادى را كه با شاه بسته شده بود موافقت نمود ولى از رفتار مذاكره‌كنندگان راضى نبود ، بعلاوه او اصرار داشت كه اجراى اين معاهده بايستى بعهدهء افسرى كه خودش او را نامزد كرده بود محول شود .\r\n\r\nسومين مأموريت سرجان ملكم 1810 ميلادى\r\nبنابرين ملكم بسومين مأموريت خود كه با نهايت موفقيت بپايان رسيد انتخاب گرديد . ميسيون او ببهترين وجهى آماده و مجهز شده بود . اين نمايندهء سياسى با خود يك ستاد بزرگى از افسران ارشد داشت كه بين آنها اشخاصى مانند مونتيت « 3 » . و ليندسى « 4 » وجود داشتند .\r\nليندسى حقيقتا غولى بود ، يعنى طول قامت او 6 پا و 8 اينج بود . او افسر توپخانه بود و بقدرى در ايرانيان نفوذ پيدا كرد كه او را تشبيه به رستم ميكردند و در نتيجه او بفرماندهى كل قواى ايران رسيد و بنام ليندسىبتون او چندين سال با نيكنامى\r\n\r\n\r\n","description":"","footnote":"\r\n( 1 ) - جونز در كتاب « ميسيون » خود صفحهء 209 تمام وضعيت و حالات را تشريح كرده است . ( مؤلف )\r\n( 2 ) -  James Morier \r\n( 3 ) -  Monteith \r\n( 4 ) -  Landsay \r\n","page_name":" 446 ","page_number":469},
  {"content":"\r\n\r\nزياد اشتغال به خدمت داشت . ملكم با احترام و صميميت فوق العاده‌اى پذيرائى شد و اخلاق نيكو ، عدالت و حق‌شناسى و بالاخره اطلاعات او دربارهء دنيا بقدرى ايرانيان را مجذوب خود ساخت كه هنوز انگليسىهاى مقيم ايران از خصائل نيكوئى كه نمايندهء آنها از خود نشان داد استفاده ميكنند و بافتخار همين شخص بود كه نشان « شيروخورشيد » در ايران تشكيل شد و درعين‌حال نبايستى فراموش كرد كه آنوقت سرجونزهارفورد در تمام ايران كنترل مناسبات سياسى و ديپلوماسى را در دست داشته است .\r\nپوتين‌جر « 1 » و كريستى « 2 » بنا بدستورات ملكم بيك مسافرت اكتشافى در بلوچستان پرداختند . كتاب معروف پوتين‌جر بنام « مسافرتهاى افغانستان » هنوز يك كتاب مفيدى در اين رشته بشمار است و او در اين كتاب نتايج سفرهاى خود را بسلك تحرير كشيده است .\r\nكتاب مزبور يگانه نتيجهء ادبى ميسيون بريطانيائى نبود بلكه كين‌نير « 3 » كتاب معروف « خاطرات جغرافيائى » و ملكم كتاب ذيقيمت « تاريخ ايران » و نقشه‌هاى ساده و مطبوع ايران را نوشتند .\r\n\r\nسفارت حاجى ميرزا ابو الحسن خان 1810 - 1809 ميلادى\r\nفتحعلى شاه در مقابل اين سفارت‌ها و نمايندگان سياسى حاجى ميرزا ابو الحسن خان را بسفارت بدربار سن‌جيمز فرستاد .\r\nمنظور اساسى او اين بود كه معين نمايد كمك خرجى كه قرار بود برطبق عهدنامه بايران داده شود چگونه بايستى دولت ايران آن را دريافت كند . نام اين فرزند متلون ايران را جيمزموريه كه با او در مسافرت بخارجه و داخل ايران همراه بود در كتاب حاجى بابا در انگلستان « 4 » » جاودانى كرده است .\r\n\r\n\r\n","description":"","footnote":"\r\n( 1 ) -  Poitinger . \r\n( 2 ) -  Christie \r\n( 3 ) -  Kinneir \r\n( 4 ) - چارلزلمب  ( Charles lamb )  راجع بسفير ايران مينويسد كه « اين شخص اكنون موضوع عمدهء صحبتها است . من كسانى را در ساعت شش و نيم صبح فرستادم كه او را به‌بينند آفتاب را پرستش مىكند ولى او بيرون نيامد . . . عامه او را يك آدم پوچ و مهمل ميدانند ، تصوير او كه بقلم سرويليام بىچى نقاشى شده در ادارهء هند موجود است . اين سفير در مراجعت به ميهن خود كتابى بنام « حيرت نامه نوشت » ( مؤلف ) .\r\n","page_name":" 447 ","page_number":470},
  {"content":"\r\n\r\n\r\nتعيين سرگور اوزلى 1811 ميلادى\r\nقراردادى كه بواسطهء سرهار فورد جونز منعقد شده بود در انگلستان بطوريكه بايدوشايد به تصويب رسيد و مأموريت عاقد آن در طهران تأييد گرديد . دولت وطنى يعنى انگلستان تصميم گرفت كه روابط و مناسباتش را با ايران بطور ثابت نگاهدارد ، ولى چون او از اين مقام در سال 1811 استعفا داد بجاى او سرگوراوزلى « 1 » كه در آرتش موسوم به ماژور د ، آرثى « 2 » و معروف به د ، آرسىتود « 3 » بود منصوب گرديد و هم‌چنين يكدسته از سرجوخه‌هاى انگليس رژيمان 47 براى همراهى با او تعيين شدند . سرويليام اوزلى « 4 » كه نوشتجات او راجع بايران خيلى ذيقيمت است با اين هيئت همراه بوده است .\r\n\r\nپيمان قطعى در سال 1814 ميلادى\r\nبه زودى پس از پيمان « گلستان » كه در فصل آتى راجع به آن صحبت خواهيم داشت سرگوراوزلى با دولت ايران براى عقد پيمان نهائى و قطعى كه برپايهء مذاكرات و موافقت‌هاى اوليهء سرهرفورد جونز قرار داشت شروع بمذاكره نمود . يكسال بعد مستر اليس با جيمز موريه بايران وارد شده و عهدنامهء انتهائى را در 25 نوامبر سال 1814 امضا كردند . طبق شرائط اين سند مهم سياسى كه مخصوصا جنبهء دفاعى داشت قرار شد كه تمام قراردادهاى دولت ايران با ملل اروپائى كه رويهء متخاصمانه‌اى نسبت بانگليس داشتند ملغى شده و از بين برود و كليهء ارتش‌هاى ملل اروپائى در صورت دشمنى با انگلستان از ورود بايران ممنوع باشند ، بعلاوه شاه ايران قبول نمود كه حكمرانان خوارزم ، تاتارستان ، بخارا و سمرقند را وادار نمايد كه در مقابل هرارتش بيگانه‌اى كه به منظور هجوم بهندوستان بخواهند از قلمرو آنها عبور كنند مقاومت نمايند . همچنين قرار شد كه در موقع تجاوز بايران قراردادهاى دوجانبه بسته شود . حدود روسيه و ايران نيز مقرر شد كه با « 5 »\r\n\r\n\r\n","description":"","footnote":"\r\n( 1 ) -  Gore Ouseley \r\n( 2 ) -  D . Arcy \r\n( 3 ) -  D . Arcy Todd \r\n( 4 ) -  Sir William Ouse Ley \r\n( 5 ) - « معاهدات ايچسون »  ( Aitchison )  شمارهء 7 . مقدمهء آن بدينطريق شروع مىشود « اين ورق هاى مسرت‌بخش گلدسته‌اى است كه از باغ بيخار يگانگى چيده و بوسيلهء دستهاى وزراى مختار بسته شده است » الى آخر . ( مؤلف )\r\n","page_name":" 448 ","page_number":471},
  {"content":"\r\n\r\nمشاركت بريتانيا ، ايران و روسيه معين شود . دولت بريتانيا با گذشت فوق العاده‌اى اين كمك هزينهء بايران را به مبلغ 200 هزار تومان ( معادل 15 لك روپيه يا 150 هزار ليره ) ترقى داد و قبول نمود تا موقعى كه ايران در يك جنگ مهاجمانه‌اى شركت نكند اين كمك خرج پرداخت شود . بعلاوه در قرارداد تذكر داده شده بود كه اين مبلغ در تحت نظارت سفير انگلستان به مصرف رسانيده شود . در يكى از مواد قرارداد سعى شده بود كه ايران را در انعقاد هرگونه پيمان صلح بين بريتانياى كبير و يك دولت اروپائى كه با ايران در حالت جنگ است شركت دهند و در صورت نبودن جنگ بايستى كمكهاى مالى و نظامى كرده شود و اما راجع بافغانستان بريتانياى كبير قبول كرد كه در صورت بروز جنگ بين ايران و امير دخالت نكند و ايران هم در مقابل قبول نمود كه اگر افغانستان با انگلستان وارد جنگ شود ايران فورا به آنجا حمله كند .\r\nدر اطراف مواد و فقره‌هاى مختلف اين معاهده ميتوان به آسانى انتقاد و اظهارنظر نمود . مثلا ماده‌اى كه در آن ذكر شده انگلستان براى حل و عقد حدود و مرزهاى مورد بحث بين ايران و روسيه دخالت نمايد و يا اينكه شاه ايران ميتواند بر امير و حكمران تاتارستان نفوذ يافته ويرا براى مواجههء با ارتش مهاجم آماده سازد نشان ميدهد كه از جغرافياى سياسى خيلى بىاطلاع بوده‌اند . اين سند سياسى را براى آنكه منصفانه در آن قضاوت شده باشد لازم است رويهمرفته تحت مطالعه قرار دهيم . اولا بايد در نظر داشت كه دولت فرانسه براى اغوا كردن دربار ايران و ايجاد مخاطره از ناحيهء آن كشور تا چه اندازه بذل مساعى نمود ولو اينكه اين مخاطره و تهديد فرانسه از دور خيلى بيش از آنچه كه در حقيقت بود به نظر مردان سياسى ميآمد ، بعلاوه ما نبايستى تهديدى كه از طرف افغانستان متوجه هند بود از نظر دور داريم ، چنانچه همه اينها را در نظر بگيريم نميتوانيم اذعان كنيم كه اين قرارداد تمام اين نكات مهم را بطور سياستمدارانه و رضايت‌بخشى پيش‌بينى و حل نموده است . تنها انتقادى كه نگارنده بجرئت ميتواند بكند اين است كه آن ، دولت جديدى را كه در افق سياست پديدار شده بود و اينكه روسيه از آنوقت ببعد بطور احتمال يا مسلم قادر بود كه هند را تهديد نمايد هيچ در\r\n\r\n","description":"","footnote":"","page_name":" 449 ","page_number":472},
  {"content":"\r\n\r\nنظر نگرفته است . اين مطلب معلوم بوده است كه در سال 1791 در روسيه نقشه‌هائى براى هجوم به هند از راه ارنبورك ، بخارا و كابل كشيده شده بود . بعلاوه نقشه‌هاى فتوحات ديگر روسها در آسياى مركزى انتشار يافته بود ، ليكن به اين نكته كه تجاوزات روسها به گرجستان و قراباغ يك وضعيت جديد ثابتى در امور پديد آورده است هيچ متوجه نبودند . گزارشهاى افسران انگليس كه سران ارتش ايران بوده و با روس‌ها جنگيده بودند ، تعيين يك هيئت دائمى در تهران ، مسافرت‌ها و نوشته‌هاى انگليسهاى با استعداد آن زمان تماما حاكى از اطلاعات دقيقى بود كه لازمه و پايه و اساس يك سياست صحيحى بشمار ميرفت .\r\n\r\n","description":"","footnote":"","page_name":" 450 ","page_number":473},
  {"content":"\r\n\r\nفتحعليشاه\r\n\r\nفصل هفتاد و ششم جنگهاى پر از نحوست و بلاى ايران با روسيه\r\nاعليحضرت شاه ايران بنام خود و وارثان و جانشينان خود خانات ايروان در دو طرف رود ارس و خانات نخجوان را با تمامى املاك آن بامپراطور روسيه واگذار مينمايد .\r\nمعاهدهء تركمان‌چاى مادهء ( 3 ) .\r\n\r\nالحاق گرجستان بروسيه 1800 ميلادى\r\nما مراحل اوليهء روابط و مناسبات روسيه و ايران را در فصول گذشته تشريح نموديم كه آن در اينموقع براى دولت اخير الذكر منحوس و مصيبت‌آور ثابت شد . پس از مرگ كاترين و جلوس پل « 1 » امپراطور بر تخت كشمكش بر سر گرجستان تا يك چند موقوف شد ، ولى پس از مدتى دوباره اين كشمكش شروع گرديد .\r\nگيورگى دوازدهم در سال 1798 بتخت نشسته بود ، وى طبعا مايل بود كه از مخاصمه و دشمنى با ايران اجتناب كند ولى وقتىكه فتحعلى شاه به او امر كرد كه پسر ارشد خود را بعنوان گروگان به تهران بفرستد ناچار او به طرف روسيه برگشت و دولت روسيه هم قول داد كه از او حمايت كند و بدين جهت ژنرال لازارف را برياست لشكرى\r\n\r\n\r\n","description":"","footnote":"\r\n( 1 ) -  Paul \r\n","page_name":" 451 ","page_number":474},
  {"content":"\r\n\r\nبا سازوبرگ بسوى گرجستان روانه داشت . سردار نامبرده آوارس « 1 » را كه يك حملهء سختى بدينخيال برده بود كه ايران هم در آن هنگام حمله به‌برد شكست داد ، چه حمله‌اى كه در آن حين انتظار ميرفت هيچ واقع نشد . گيورگى كه به سختى مريض بود وادار شد كه تاج‌وتخت خود را به پل واگذار نمايد و پل هم با كمال ميل آن را قبول نمود .\r\nاعلاميه‌اى كه قبولى تزار را به اين امر در برداشت در دسامبر 1800 ميلادى انتشار يافت و گيورگى چند روز بعد از اين ، زندگانى را بدرود گفت و بدين‌سان ولايت گرجستان رسما بامپراطورى روسيه ضميمه شد و بنابرين روسيه با ايران مستقيما تماس پيدا نمود .\r\n\r\nدو لشكركشى بر ضد روسيه\r\nجنگهائى كه ايران از اين ببعد با روسيه نموده به دو دوره تقسيم مىشود . دورهء اول قشون ايران تحصيل موفقيت‌هائى نموده ليكن در سال 1812 بالاخره شكست خورد و در سال 1813 معاهدهء صلحى كه معروف به عهدنامهء گلستان است بسته شد . مدت سيزده سال تمام در عمليات نظامى وقفه حاصل شد ، ولى در سال 1826 ناحيهء گوگچه را دولت روسيه ادعا كرده و آن منجر بجنگى جديد گرديد . ايرانيان دشمن‌شان را غير مجهز يافته و از اينرو پيروزيهاى ابتدائى چندى بدست آوردند ، اما در آخر روسها داخل آذربايجان شده و شهر تبريز را گرفتند . اين لشكركشى كه براى ايران كاملا فلاكت‌بار بود با معاهدهء تركمان‌چاى در سال 1828 ميلادى خاتمه يافت .\r\n\r\nقشون ايران تحت فرمان عباس ميرزا\r\nفرماندهى قشون ايران به عباس ميرزا وليعهد فرمانفرماى آذربايجان واگذار شده بود و او تعليم و تشكيل ارتش ايران را روى اصول اروپائى شروع كرد . در ابتدا مشاقان روسى به كار گماشته شدند و براى غلبه كردن بر تعصبات هم‌ميهنانش اين شاهزاده خود لباس متحد الشكل نظامى اروپائى پوشيده در تمرين‌هاى روزانه شركت مينمود . چندين سال بعد همانطور كه سابقا اشاره رفت ميسيون نظامى فرانسوى در اين صحنه ظاهر شده و آنها سربازان\r\n\r\n\r\n","description":"","footnote":"\r\n( 1 ) -  Avars \r\n","page_name":" 452 ","page_number":475},
  {"content":"\r\n\r\nزيادى به شكل سربازان اروپا تعليم داده و اقسام حركات و عمليات نظامى حتى رژه رفتن را به آنها آموختند . پس از اينكه نفوذ فرانسويان از ميان رفت معلمين انگليسى جاى آنها را گرفتند . اين مجاهدت و كوشش كه ايرانيان را باصول و تعاليم نظام اروپا آشنا سازند قاعدة قابل تمجيد بوده ولى همين قسمت به خرابى كشور آنها كمك نمود . قدرت نظامى ايران هميشه اوقات در سواران عشائر و ايلات واقع شده كه بواسطهء سرعت و فرزى حركت خود ميتوانستند در اطراف يك نيروى منظم دشمن در صحرا حلقه زده و به دستجات كوچك لشكريان سواره پياپى حمله ميبردند و از دسترس پياده‌نظام كند حركت ، خود را دور نگاه ميداشتند . بوسيلهء همين نيروها بود كه نادر شاه پس از مغلوب ساختن تركها بوسيلهء حملات مشعشع بسوى دهلى راند و هيچ چيز جز اين ارتش اميد نميرفت كه بتواند يك قشون اروپائى را برهم بزند . راولينسون « 1 » كه در دورهء بعد معلم نظام ايران شد چنين مينويسد : « ارتش ايران در پرداخت حقوق ، ملبوس ، غذا ، وسائل نقليه ، تجهيزات ، مباشرت و ترفيعات يا فرماندهى قشون و خلاصه در تمام شئون فاقد اصول و نظم و ترتيب بوده است . . . چنانچه ما يك ارتش منظم با قاعده‌اى بايران تقديم نمائيم كه تا خود را از قيد دوستىهاى غيرقانونى فرانسه بازدارد براستى آنوقت ميتوان گفت كه ما به او لباس بلند نسوس « 2 » پوشانيديم . »\r\n\r\nجنگ ايروان\r\nالحاق گرجستان بدست روسيه لطمهء فراوانى به حيثيت و اعتبار ايران وارد آورد ، چه آن كشور مدتها جزو كشورهاى خراجگذار ايران بوده است ، ليكن مخاصمات بين ايران و روسيه وقتى شروع شد كه ژنرال سىسيانوف ظاهرا بدون اعلان جنگ بسوى ايروان حركت نمود كه با دلايلى كه در دست داشت معتقد بود كه آن را حاكم و فرماندار خائنش بوى واگذار خواهد كرد .\r\nاولين جنگ در حوالى شهر اچميازين كه مركز اقامت خليفهء بزرگ ارامنه بود رويداد ، ولى نتيجهء قطعى بدست نيامد . چندى بعد اردوى ايران غافلگير شده و قشون وليعهد منهزم گرديد . پس از اين پيروزى شهر ايروان محاصره شد و فرماندار آنجا كه از\r\n\r\n\r\n","description":"","footnote":"\r\n( 1 ) -  Rawlinson \r\n( 2 ) -  Nessus \r\n","page_name":" 453 ","page_number":476},
  {"content":"\r\n\r\nواگذار كردن قلعه امتناع نموده بود مجددا باب مذاكره را مفتوح ساخت . فتحعلى شاه اينوقت با قواى امدادى نيرومندى شخصا در اين صحنه ظاهر شد . نبردهاى غير قاطعى رويداد و فتحعلى شاه از رسيدن مهمات و آذوقه به ارتش روس جلوگيرى مينمود ، بدين ترتيب ژنرال سىسيانوف مجبور شد از محاصره دست برداشته و عقب‌نشينى كند . در اين هنگام سوارنظام سبك اسلحهء ايران او را بستوه آورد .\r\n\r\nحمله كردن روسها بگيلان\r\nمهمترين عمليات بعدى همانا فرود آمدن روسها برشت بوده است .\r\nمسافرينى كه به تهران سفر ميكنند ميدانند كه بندر درياى ايران در شمال ، بندر انزلى ( پهلوى فعلى ) است . در عقب اين بندر يك مرداب كم‌عمقى بعرض 12 ميل وجود دارد كه فقط قايق‌هاى كوچك مىتوانند در آن حركت كنند . پس از عبور از اين ناحيه بيك رودخانهء باريكى وارد ميشوند كه قايق‌ها مىتوانند تا پيره بازار كه در مسافت چهار ميلى كرسىنشين گيلان واقع است پيش بروند .\r\nژنرال روسى كه قادر نبود توپخانهء خود را بوسيلهء قايق‌ها كه فقط معدودى حاضر و آماده بودند حمل نمايد كوشيد كه اين مرداب را دور زده و از يك راه شوسه‌اس كه هنوز مورد استفاده است عبور نمايد ، اما چون زمين‌هاى اين ناحيه باطلاقى و بعلاوه حملات و يورش‌هاى قبائل ساكن اين حدود موانع سترك هولناكى بودند به او دستور رسيد كه به انزلى عقب‌نشينى كند . اين نيروى اعزامى بعدا از دريا به طرف باكو رانده و آنجا را بمباران نمود .\r\nفرماندار باكو دعوت به تسليم شد ، ولى در كنفرانسى كه در پاى ديوار شهر به عمل آمد سىسيانوف را بطور خدعه و تزوير كشتند و جانشين او مجبور بعقب‌نشينى گرديد . در همين اوقات شهر گنجه به عباس ميرزا تسليم شد ولى روسها دوباره آن را گرفتند . اين لشكركشى دامنه‌اش به نتايج غير قطعى كشيده شد و با آنكه روسها قسمت اعظم سرزمين‌هاى مورد بحث را تصرف نموده بودند ، باز براى بار دوم با تلفات زياد از ايروان به عقب رانده شدند . ايرانيان خيلى مايل بودند كه ژنرال ملكم را براى اين جنگها استخدام كنند ولى اجازهء آن داده نشد . ملكم معهذا به آنها مشورت خوبى داد كه\r\n\r\n","description":"","footnote":"","page_name":" 454 ","page_number":477},
  {"content":"\r\n\r\nتوپخانه و پياده‌نظام جديد الاحداث خود را فقط براى دفاع از قلاع نگاهدارند و براى ستوه آوردن دشمن دستجات سواران سبك اسلحه را به كار برند .\r\n\r\nنبرد اصلاندوز 1812 م\r\nدر سال 1812 يك نبرد قطعى بوقوع پيوست . سرگوراوزلى در اينموقع چون شنيد دولت بريتانيا با روسيه يك معاهدهء صلح بسته كوشيد كه بين ايران و روس ميانجى شود و بدين ترتيب بافسران انگليسى دستور داد كه از خدمت دولت ايران خارج شوند ، ولى بر اثر درخواست‌هاى جدى ايرانيان مجبور شد اجازه دهد كريستى و ليندسى در خدمت ايران باقى بمانند . آرتش ايران در اصلاندوز در كنار رود ارس موضع گرفته بود و يك نيروى روسى شامل 2300 نفر و شش عراده توپ در روز روشن ايرانيان را غافلگير نمود . كريستى پياده‌نظام را جمع‌آورى كرده و خودش آن را تحت فرمان گرفت ، ولى عباس ميرزا وقتى كه تصور كرد كه تمام اميدواريها از بين رفته به او دستور عقب‌نشينى داد . كريستى به اين عمل ، اشكال و ترديد نموده و از عقب‌نشينى تعلل داشت كه وليعهد ايران خودش تاخت كرده بيرق‌هاى يك رژيمان را ربوده و به نفرات و افراد فرمان عقب‌نشينى داد . توپخانهء ايران نيز مجبور به متابعت و عقب‌نشينى گرديد . اما راجع به عمليات ليندسى كه بروس‌ها هجوم آورده و مهمات معتنابهى به غنيمت گرفت معلوم است كه آن بىنتيجه ماند . عباس ميرزا با دادن فرامين متناقض هم بر فلاكت آرتش افزود و در شب هنگام بر اثر يك حملهء ثانوى قشون او تماما نابود شد . كريستى شجاع از گردن زخم برداشت و چون از تسليم امتناع نمود توسط دشمن بقتل رسيد . لنكران كه هدف بعدى روس‌ها بود در آخر آن سال تصرف شد . ايرانيان پس از اين دو مصيبت و بلا دلسرد و مأيوس شده و در صدد صلح برآمدند .\r\n\r\nمعاهدهء گلستان 1813 ميلادى\r\nدر مقابل درخواست فرمانفرماى روسى گرجستان سرگور - اوزلى مساعى جميلهء خود را به كار برده و در 12 ماه اكتبر 1813 يك معاهدهء صلح بامضا رسيد . شرائط اين معاهده براى ايرانيان شوم و مصيبت‌آور بود . ايران دربند ، باكو ، شيروان ، شكى ، قراباغ و قسمتى از طالش را بروسيه واگذار كرده و از تمامى ادعاهاى خود در گرجستان ، داغستان ، مين گرليا ، ايمريشيا و ابخاسيا\r\n\r\n","description":"","footnote":"","page_name":" 455 ","page_number":478},
  {"content":"\r\n\r\nصرف‌نظر نمود . هم‌چنين ايران بطور غير مستقيم قبول نمود كه در درياى خزر نيروى دريائى نداشته باشد « 1 » . روسيه در عوض ظاهرا خود را مكلف به اين دانست كه عباس ميرزا را براى بدست آوردن تاج‌وتخت كومك نمايد و بدين‌سان وليعهد براى منافع شخصى خود تمام سرزمين‌هاى مورد بحث را بروسيه واگذار نمود . دولت مزبور هم بواسطهء حمله و تاخت و تازه ناپلئون نميتوانست به اين لشكركشىها ادامه دهد و شايد به كمتر از اين هم حاضر بود قبول كند . ايران از پيش خود اميدوار بود كه بوسيلهء افسران انگليسى موقعيت خود را مستحكم نموده و بار ديگر بجنگ بپردازد و بخت خود را بيازمايد . بعبارت ديگر اين صلح موقتى بود و نه تسويهء حساب آخرين .\r\n\r\nشورش در ايران\r\nفتحعلى شاه بواسطهء شكست‌هائى كه از روس‌ها خورده بود مواجه با شورش و آشوب‌هائى در چندين نقطهء مملكت شده و بعلاوه از خارج نيز حملاتى شروع شد . خوانين خراسان كه هميشه با تفوق ايل قاجار مخالف بودند بر ضد پسر شاه محمد ولى ميرزا شورش كردند . شورشيان موفق به تصرف مشهد گرديدند ، ولى بعد باهم بناى نزاع را گذاشته و پراكنده شدند . در نتيجهء اين شورش اسحق خان رئيس مقتدر ايل قرائى بدست فرمانفرما بدار آويخته شد . در همين اوقات امير بخارا بر اثر دعوت شورشيان بخراسان حمله كرد ، ولى چون ديد كه اقتدار شاه دوباره در آنجا برقرار گرديده پوزش خواسته و عقب نشست . خان خيوه نيز در اين صحنه ظاهر شد و نسبت بفرستادهء سياسى او بىاحترامى كرده و او را مجبور ساختند كه در حضور سران آرتش ايران يك آلت موسيقى را بنوازد . بعد از اين بىاحترامى شديد آرتش او شكست يافت .\r\nتركمن‌ها نيز دوباره بشورش برخاستند . در دومين بار رئيس آنها يكنفر از نجباى قاجار بود ولى شكست خورده و نامبرده اسير گرديد .\r\n\r\n\r\n","description":"","footnote":"\r\n( 1 ) - وقتىكه دربارهء اين ماده در تهران مذاكره ميشد حاجى ميرزا آقاسى كه بعدها وزير محمد شاه شد اين مطلب را خلاصه كرده چنين فرياد كرد « ما از آب شور چه ميخواهيم ! » اين معاهده در ضميمهء 5 كتاب « معاهدات اچىسون » ذكر شده است . ( مؤلف )\r\n","page_name":" 456 ","page_number":479},
  {"content":"\r\n\r\n\r\nسفارت ژنرال يرمو لوف 1817 ميلادى\r\nپس از امضاى قرارداد صلح ايرانيان بيهوده اميدوار بودند كه شايد در اثر ميانجىگرى دولت بريتانيا قسمتى از ممالك از دست رفته را مسترد دارند . تزار ژنرال يرمولوف حكمران عظيم الجثه و فرمانده كل قواى قفقاز را بسفارت به تهران فرستاد . ولى او بجاى تسليم نمودن حتى يك متر مربع از بلاد و سرزمين‌هاى واگذار شدهء بروسيه ، بايران تكليف كرد كه بر ضد تركيه با روسيه متحد شود . تقاضاهاى ديگرى كه شد يكى آن بود كه دولت ايران بيك آرتش روسيه اجازه دهد براى هجوم به خيوه از راه استراباد و خراسان عبور نمايد ، بعلاوه درخواست نموده بودند كه يك نمايندگى روسيه در رشت برقرار شود ، هم‌چنين خواسته بودند كه افسران روسى براى تعليم ارتش ايران استخدام شوند .\r\nايرانيان با كمال ادب به تمام اين درخواست‌ها جواب رد دادند . نمايندهء سياسى پس از آنكه از او پذيرائى شايانى به عمل آمد در حالى كه با خود بارهاى هدايا داشت و كاملا دشمن ايران شده بود تهران را ترك گفت .\r\n\r\nلشكركشىهاى افغان 1805 و 18 - 1817 ميلادى\r\nاكنون توجه خود را براى لحظه‌اى بايد به طرف افغانستان معطوف داريم . در سال 1222 هجرى ( 1805 ميلادى ) فيروز ميرزا حكمران هرات كه سابقا مهاجر و پناهنده بود كوشش كرد كه غوريان را يك دژى كه در مرز و در دست دولت ايران بود تصرف نمايد .\r\nنامبرده مغلوب و تا دروازه‌هاى هرات تعقيب شد . بنابراين حاضر شد كه خراج‌هاى عقب‌مانده را در عرض دو سال بدولت ايران بپردازد و پسر خود را برسم گروگان بايران تسليم كند . دوازده سال بعد در سال 1817 حسن على ميرزا يكى از پسران فتحعلى شاه بسوى هرات حركت نمود تا حملهء مجددى كه به غوريان شده بود تنبيه و سياست كند .\r\nفيروز ميرزا دوباره بوسيلهء پرداختن پنجاه هزار تومان و دادن دستور به خواندن خطبه و سكه زدن بنام فتحعلى شاه جلوى مهاجمين را گرفت . پس از خروج آرتش ايران او از عواقب و نتائج احتمالى اقدامات خود هراسان شده و از كابل درخواست كمك نظامى نمود . محمود شاه كه از زندان خارج شده و شاه شجاع را به لوديانا تبعيد نموده امير\r\n\r\n","description":"","footnote":"","page_name":" 457 ","page_number":480},
  {"content":"\r\n\r\nاسمى افغانستان گرديده بود ، ليكن وزير او فاتح خان بار كزائى بسيار قوى بود و برحسب تقاضاى او فيروز ميرزا را خائنانه دستگير ساخته و به كابل روانه نمودند . خوانين خراسان در اينموقع تحريك شده و بر ضد شاه قيام كردند و خان خيوه را نيز اغوا كردند كه به آن ايالت به منفعت افغانستان حمله و هجوم ببرد .\r\nحسن على ميرزا موقعيت بحرانى را با خونسردى تلقى نمود . در سال 1818 او به فاتح خان حمله برد و او را شكست داده و مجروحش ساخت . چندى بعد فتحعلى شاه با نيروى زيادى در اين صحنه وارد گرديد و محمود شاه با موافقت به كور كردن وزيرش كه بعد از آن به طرز فجيعى اعدام شد مصونيت خود را از حمله و هجوم ابتياع نمود .\r\nاين عمل باعث سقوط و از بين رفتن سلطنت او شد ، چه دوست محمد برادر و انتقام گيرنده شخص مقتول سلاح بدست گرفته و پس از هشت سال هرج‌ومرج سلطنت افغانستان را تصاحب نمود كه هنوز بدست اولاد و اعقاب او مىباشد . ليكن هرات به محمود و پس از فوت او نسبت به كامران ميرزا پسرش وفادار ماند « 1 » .\r\n\r\nمخاصمات با تركيه 1238 - 1236 هجرى ( 1823 - 1821 )\r\nآخرين جنگى كه بين ايران و تركيه اتفاق افتاد ظاهرا و اسما بواسطهء عمل فرماندار ارزروم بود كه دو تن از سران قبائل بدوى را كه از آذربايجان گريخته بودند در تحت حمايت خود قرار داد ، ولى واقعا آن بواسطهء آنتريك‌هاى مازاروويچ سفير روس در تهران بود كه چون از طبيعت جاه‌طلبانه و لاف‌زن عباس ميرزا آگاه شده بود او را اغوا كرد كه به ممالك ترك حمله كند . چون تركان ضعيف بودند تمام نواحى متصل بآذربايجان كه كردستان نيز شامل آن بود همگى به تصرف ايران درآمد . كمى جنوبىتر پاشاى بغداد سعى نمود كه بايران حمله‌ور شده ولى محمد على ميرزا فرزند ارشد شاه او را شكست\r\n\r\n\r\n","description":"","footnote":"\r\n( 1 ) - كامران ميرزا با فاتح خان عداوت خانوادگى داشت و به همين سبب پدرش را كه خيلى از او ترس داشت وادار نمود كه حكم اعدام او را صادر نمايد . بعد خودش شخصا فاتح خان را به هرات آورده و او را بقتل رسانيد . ( مؤلف )\r\n","page_name":" 458 ","page_number":481},
  {"content":"\r\n\r\nداد « 1 » . آرتش تارومار شدهء پاشا تا دروازه‌هاى شهر كه اميد به ترحم شاهزاده داشت تعقيب شد . اما ناخوشى او ويرا بر آن داشت كه عقب‌نشينى كند و وقتى كه به تپه‌ها و اتلال رسيد فوت كرد .\r\nدر همين اوقات مخاصمات در قسمت شمال ادامه داشت . يك دستهء اعزامى از تركان بعدهء هزار نفر بوسيلهء نيروهائى كه در ايروان به عمليات مشغول بودند اسير شدند ، ولى عباس ميرزا كه در تمام مدت مايل نبود زياد فشار بياورد آنها را بدون گرفتن خون بها آزاد ساخت . در يك ميدان نبرد ايرانيان با وجوديكه در شماره پست‌تر بودند بعد از جنگ سختى پيروزى مهمى بدست آوردند و اين لشكركشى خاتمه يافت . در قسمت جنوب تمام عمليات نظامى بواسطهء شيوع مرض و با در ميان قشون متوقف ماند و ميگويند اين بيمارى مسرى در اين موقع براى اولين بار در ايران بروز كرد . بالاخره جنگ با انعقاد معاهدهء ارز روم كه آن در 1238 هجرى ( 1823 ) بامضا رسيد خاتمه يافت .\r\nشرائط و مواد اين عهدنامه متضمن هيچگونه تغييرات ارضى نبود .\r\n\r\nنزاع بر سر گوگچه و تصرف آن بدست روسيه 1825 م\r\nمواد عهدنامهء گلستان بقدرى مبهم بود كه سه ناحيه‌اى كه بين ايروان و درياچهء گوگچه قرار داشت و مهمتر از همه شهر گوگچه بود تكليفى بر ايشان معين نشده بود و بر سر آنها نزاع جريان داشت . بين ژنرال يرمولوف و عباس ميرزا مذاكراتى در اين‌باره بوقوع پيوست ، ولى چون به نتيجهء قطعى نرسيد نيروى روس گوگچه را تصرف نمود . در نتيجهء اين دست درازى احساسات شديد و خصمانهء ايرانيان كه بر اثر فتوحات روسيه و هم‌چنين رفتار تحقيرآميز وى نسبت به اتباع جديد مسلمان خود به هيجان آمده بود باعث شد كه يك نمايش ملى بنفع جنگ وقوع يابد .\r\nعباس ميرزا شخصا خيلى مايل بود كه شهرت از دست رفتهء خود را دوباره بدست آورد ،\r\n\r\n\r\n","description":"","footnote":"\r\n( 1 ) - چنين روايت ميكنند كه وقتى محمد على ميرزا كودك بود آغا محمد خان از او پرسيد اگر شاه شود چكار خواهد كرد . محمد على ميرزا جواب داد « من شما را خواهم كشت » اين جواب جدى باعث شد كه عباس ميرزا كه پسر دوم بود بوليعهدى فتحعليشاه انتخاب شود . ( مؤلف )\r\n","page_name":" 459 ","page_number":482},
  {"content":"\r\n\r\nاز تمام ايالات ايران هزاران سرباز جديد زير لواى او جمع شدند . در جلوس تزارنيكلا به تخت يك نمايندهء سياسى روسى بنام شاهزاده منچيكوف به تهران فرستاده شد . انتظار ميرفت كه با شاه صلح‌جوى ايران قرار رضايت‌بخشى داده شود ، ولى شاهزادهء روسى دستوراتى براى واگذارى گوگچه نداشت و ميسيون او براى ترضيهء خاطر تودهء ايران كه كاملا تحريك شده بود كارى صورت نداد .\r\n\r\nموفقيت‌هاى اوليهء ايران\r\nاولين اقدام مخاصمت‌آميز ايرانيان حملهء رئيس موروثى طالش بيك سپاه روس بود كه زوجه‌اش بدست آنها افتاده بود . پس از اين ، حملهء ديگرى به لنكران شد و مستحفظين آن مجبور به تخليهء آنجا شدند .\r\nدر صحنهء اصلى نبرد روس‌ها حاضر و آماده نبودند و ايرانيان آنها را در اول از جلو راندند . يك رژيمان كامل روسى كه به طرف شوشى رهسپار بود اسير ايرانيان شد و نصف افراد آن به خدمت شاه ايران درآمدند . مسلمانان شهر گنجه پادگان روسى آنجا را قتل‌عام نمودند و ايرانيان تا به دروازه‌هاى تفليس تاخت‌وتاز كردند . ايرانيان بقدرى در عمليات خود پيروزمند بودند كه در عرض كمتر از يك ماه تمام شهرهاى شيروان ، شاخى ، طالش ، گنجه همگى دوباره به تصرف نيروهاى شاه ايران درآمدند . ولى شوشى در مقابل تمام كوششهاى عباس ميرزا مقاومت كرد .\r\n\r\nجنگ شمكور\r\nروسها در ضمن ، يك آرتش خود را در تفليس تمركز داده بودند .\r\nاولين جنگى كه بين دو دولت رويداد در حوالى گنجه بود و يك ستون روسى مركب از دو هزار نفر بيك نيروى ايرانى كه از حيث عده خيلى بيشتر بود حمله‌ور شد . سوارنظام ايران بر اثر آتش توپخانهء روس از هم پاشيده رو بهزيمت نهاد و قزاق‌هاى روسى آنها را در پشت خطوط پياده‌نظام ايران تعقيب نمودند . قشون اصلى روس‌ها كه وضعيت را بدين منوال ديد بناى پيشرفت را گذاشت . ايرانيان تارومار شده و توپخانهء خود را بدست دشمن دادند . در اين جنگ محمد ميرزا ( بعدها محمد شاه شد ) كه فرماندهى قوا را داشت بدست قزاق‌ها اسير شد ولى بر اثر شجاعت رئيس شاهسون‌ها نجات يافت .\r\n\r\n","description":"","footnote":"","page_name":" 460 ","page_number":483},
  {"content":"\r\n\r\n\r\nجنگ گنجهء 26 سپتامبر 1826 ميلادى\r\nعباس ميرزا فورا براى ترميم و جبران اين مصيبت و فلاكت با سى هزار نفر بسوى شمال حركت نمود ولى در 18 ميلى شهر گنجه بالاى رود آكستفه « 1 » با ژنرال پاسكيويچ كه سپاهش نصف سپاه او بود روبرو شد . توپخانهء ايران كه بوسيلهء افسران انگليسى اداره ميشد باعث شد كه يك لشكر روسى عقب نشيند و دو رژيمان قره‌داغ مورد حملهء سخت واقع شد . اگر ايرانيان در اين قسمت همگى پيشرفت ميكردند جنگ را برده بودند ، چه توپخانهء روس بد اداره ميشد و قادر بفعاليت نبود . بدبختانه براى ايران عباس ميرزا همان رفتارى را كه در اصلاندوز كرده بود نموده و فرزندانش فرمان مراجعت و عقب‌نشينى دريافت نمودند .\r\nاين اقدامات باعث دلسردى تمام آرتش ايران شد و بسيارى از رژيمان‌ها بدون آنكه يك تير شليك كنند متفرق شدند . عباس ميرزا كه شخص جبانى نبود منتهاى كوشش خود را براى جمع‌آورى مردانش به كار برد ، ولى آصف الدوله وزير باولين علامت خطر ميدان جنگ را ترك گفته و در همان شب خود را به رود ارس كه صد و پنجاه ميل دور از ميدان جنگ بود رسانيد .\r\n\r\nحرص و طمع فتحعليشاه\r\nحرص و طمع يكى از غرائز و جزو طبيعت فتحعلى شاه بود و از اين حيث به آخرين خلفا « 2 » شباهت داشت . او توده كردن جواهرات و طلاآلات را بر صرف پول در دفاع ملى ترجيح ميداد و بدينجهت اقداماتى كه براى تجهيز و جمع‌آورى يك آرتش جديد نمود كافى نبود . بعلاوه پسران او حاضر نشدند كه در تحت فرماندهى عباس ميرزا مسلوب الاعتبار كنونى خدمت نمايند . قورخانهء تبريز در واقع خالى شده بود و مبالغ پولى كه براى آنجا اختصاص داده شده بود باختلاس و دستبرد از بين رفته ، حتى گلوله‌هاى توپ آنجا با كاليبر توپ‌ها فرق داشت و قابل استعمال نبود . براى خريد سرب در محل كوشش‌هائى كردند ولى مقدار خيلى كمى بدست آمد . در همين اوان زمستان فرارسيد و چون شاه از دادن پول براى تجهيز خوددارى\r\n\r\n\r\n","description":"","footnote":"\r\n( 1 ) -  Akastofa \r\n( 2 ) - بايد مراد مستعصم عباسى باشد كه بدست هولاكو كشته شد . ( مؤلف )\r\n","page_name":" 461 ","page_number":484},
  {"content":"\r\n\r\nنمود ارتش ايران منحل گرديد . روس‌ها از نيروهاى امدادى كه به آنها ميرسيد منتهاى استفاده را مينمودند . پس از اينكه لشكر حاجى طرخان نيروهاى شاه را از دربند خارج ساخت يك لشكر ديگر از رود ارس عبور نموده و تبريز را كه در اختيار يك دشمن مصمم گذارده شده بود تهديد نمود ولى ژنرال روس از شهر تبريز صرف‌نظر نموده و بدون اخذ نتيجهء مهمى مراجعت كرد .\r\n\r\nتصرف ايروان 1827 م\r\nدر سال 1827 ژنرال پاسكيويچ كه در اينموقع بفرماندهى كل قواى روس انتخاب شده بود ايروان را محاصره نمود و اين دژ براى سومين‌بار با نيروى روس به مبارزه برخاست ، كمى بعد نخجوان و بعدا عباس آباد كه يك ناحيهء مستحكمى بالاى ارس و نزديك نخجوان بوده به تصرف روسها درآمدند . اين ضربت اخير ايرانيان را مأيوس و دلسرد ساخت و از اينوقت براى بستن پيمان صلح كوششهاى بيفائده‌اى از طرف آنها به عمل آمد .\r\nدر اين موقع عباس ميرزا در نزديكى اچميازين بر يك نيروى روس كه تحت فرماندهى ژنرال كراسوفسكى بود و داراى پنج هزار پياده و يك هزار سوار نظام و دوازده عراده توپ بوده ظفر يافت . ايرانيان در پياده‌نظام با روسها مساوى بودند ولى در قسمت توپخانه و سوارنظام بر آنها برترى داشتند . توپخانهء ايران به خوبى انجام وظيفه نمود و نيروهاى ايرانى كه ميخواستند شهرت از دست رفته را دوباره بدست بياورند دلاورانه حمله كردند . ژنرال روسى زخمى شد و اگر ايرانيان كه ميخواستند سر دشمنان خود را از بدن جدا كنند وقت را تلف نميكردند آرتش روس نابود ميشد . همانطور كه انتظار ميرفت نيروى زيادى از ايرانيان به اچميازين رسيدند ولى روسهاى محصور يك حملهء دلاورانه‌اى نموده و ايرانيان را عقب راندند .\r\nبا وجود اين پيروزى فتحعلى شاه از دادن پول و تهيهء ضروريات براى نگهدارى قشون امتناع نموده و در آخر ژنرال پاسكيويچ ايروان را تصرف كرده و به لقب كنت ايروان ملقب شد .\r\n\r\n","description":"","footnote":"","page_name":" 462 ","page_number":485},
  {"content":"\r\n\r\n\r\nتسليم تبريز 1827 ميلادى\r\nدورهء اين لشكركشى اينوقت قريب باتمام بود . چون فرمانده روسى نخجوان فهميد كه روحيهء ايرانيان خراب شده و استان تبريز قادر بدفاع از خود نميباشد تصميم به تصرف آنجا گرفت و با يك نيروى كوچك مركب از پنج هزار نفر بدانسوى شتافت . شهر تبريز بدون كشمكش و جنگ توسط پيشوايان خود بروسها تسليم شد . بواسطهء اين موفقيت روسها بر زرادخانهء شهر و تقريبا تمام ذخائر توپخانهء ايران و همچنين بر خانواده‌هاى سران و پيشوايان شهر استيلا يافتند ، ولى ديگر ادامهء اين كشمكش و نبرد نااميدانه سودى نداشت و ديكتهء شرائط صلح هم واگذار بروسها بوده است .\r\n\r\nمعاهدهء تركمان‌چاى 1828 م\r\nفاتحين بواسطهء خصومات و تدارك جنگ با تركيه گرفتار و دست پاچه بودند و خواهش‌ها يا مطالبات و تقاضاهاى آنها را اگرچه سبك نبود ولى نميتوان خيلى سخت و شديد هم دانست . شرائط و مواد عمده عبارت از اين بود كه ايرانيان ايالت حاصلخيز ايروان و نخجوان را بروسها واگذار نموده و مبلغ ده كرور تومان كه مساوى سىميليون روبل نقره و يا سه ميليون ليره بود بعنوان غرامت بپردازند .\r\nسرحد بين دو دولت مطابق مادهء چهار اين عهدنامه معين گرديد ، « 1 » و آن از رود ارس شروع شده و تا طول شرقى 48 درجه امتداد مىيافت . از اين نقطه مرز به طرف جنوب تمايل يافته پس از اينكه نواحى طالش را كه شامل لنكران نيز بود بروسيه واگذار ميكرد دوباره به طرف مشرق تا بحر خزر و آستارا ميرسيد . طبق مادهء هفتم عباس ميرزا رسما به وليعهدى و وراثت تاج‌وتخت ايران شناخته شد . مطابق مادهء دهم دولت روسيه حق تعيين كنسول‌ها و نمايندگان و حاميان تجارتى « در هرجا كه مصلحت بازرگانى دولت اقتضا كند » را بدست آورد . مسئله « تجارت و حفاظت اتباع » موافق معاهدهء جداگانه مورد تصديق قرار گرفت . مطابق شرائط آن قبول شد كه از صادرات و واردات مبلغ پنج درصد بعنوان حقوق گمركى دريافت شود . هم‌چنين افسران\r\n\r\n\r\n","description":"","footnote":"\r\n( 1 ) - معاهدات آچىسون ضميمهء 16 . ( مؤلف )\r\n","page_name":" 463 ","page_number":486},
  {"content":"\r\n\r\nروسى كه براى مصرف و استفادهء شخصى خود كالاهائى وارد مينمايند از پرداخت حقوق گمركى معاف باشند . هم‌چنين به آنها اجازه داده شد كه از كارمندان و اعضاء ايرانى خود حمايت و حفاظت نمايند ، بالاخره آنها براى حمايت اتباع خودشان اقتدار و اختيارى بدست آوردند .\r\nاين معاهده افتتاح يك عصر جديدى را در تاريخ ايران نشان گذاشت . دولت ايران از آن ببعد ديگر آن دولت مستقل سياسى كه با فرانسه و انگلستان رابطه داشت نبود .\r\nدولت فرانسه اين صحنهء سياست را ترك كرده بود و انگلستان هم آنقدر كند نبود كه اين تغيير را ملاحظه ننمايد . اين معاهده از لحاظ ديگرى مهم مىباشد ، چه پايهء سياستى شد كه ملل غربى مناسبات خود را با ايران روى آن قرار دادند و حقوق و امتيازات بيشمار ارضى كه مطابق آن بدولت روسيه واگذار شد راه را بدول ديگر اروپائى نشان داد و اين مسئله تا بامروز به قدرت و قوت خود باقى است . « 1 » مذاكراتى كه در ماه نوامبر 1828 شروع شده بود بواسطهء امتناع شاه سالخورده از گشودن درهاى خزانهء خود تا ماه فوريه ادامه داشت .\r\nيك علت ترس او اين بود كه مبادا ژنرال پاسكيويچ اين پول را براى تدارك لشكركشى ديگرى به مصرف رساند . خوشبختانه سفير بريتانيا سرجان مكدونلد « 2 » توانست كه شاه ايران را از بابت اين مسئله مطمئن سازد و بدين طريق بالاخره معاهده به امضاء رسيد . شاه ايران بموقع راضى شد ، چه ژنرال پاسكيويچ در اينموقع خود را براى حركت بسوى تهران آماده ميساخت و رؤساى خائن آذربايجان نيز به او وعده دادند كه 15 هزار قشون سواره بكمك او روانه سازند .\r\n\r\nتعديل و تغيير جزئى معاهدهء قطعى با بريتانياى كبير\r\nدولت ايران معتقد بود كه تصرف ناحيهء گوگچه بدست روسها باعث بروز جنگ شده و بنابرين بريتانياى بزرگ مطابق عهدنامهء قطعى 1814 موظف بود كه به كمك ايران بيايد . اما نظر\r\n\r\n\r\n","description":"","footnote":"\r\n( 1 ) - اين عهدنامه ( كاپيتولاسيون ) در دورهء سلطنت رضا شاه كبير در حدود 1305 شمسى ملغى گرديد . مترجم\r\n( 2 ) -  Sir John Macdonald \r\n","page_name":" 464 ","page_number":487},
  {"content":"\r\n\r\nانگليس‌ها مبنى بر اين بود كه دولت ايران در اول به جنگ تجاوزكارانه قيام نموده است ، ولى اگر ثابت ميشد كه دولت روسيه دولت متجاوز بوده و نيروهاى او خاك ايران را مورد هجوم قرار داده‌اند بريتانياى كبير در يك موقعيت بسيار دشوارى واقع شده و مجبور بود با دولتى جنگ كند كه با او روابط دوستانه داشت . سرجان مكدونلد كه به نجات عباس ميرزا آمده و به او در موقع احتياج مبرم پول قرض داده بود موفق شد كه يك قراردادى به‌بندد كه بموجب آن با پرداخت دويست هزار تومان مادهء سه و چهار قرارداد سابق باطل و ملغى گردد « 1 » .\r\nمبلغ مزبور مورد احتياج ضرورى و فورى « عباس ميرزا » بود . به همين سبب بمحض وصول آن ژنرال پاسكيويچ تبريز را تخليه نمود . لغو نمودن اين دو ماده بوسيلهء سرجان مكدونلد نشان ميدهد كه ديپلمات‌هاى زبردست از تغيير وضعيت ايران كه آن در بالا ذكر شد آگاه شده بودند . اين تغيير بواسطهء انتقال دادن مركز تصفيهء مهام امور در طهران از لندن به كلكته به خوبى آشكار ميگردد . بوسيلهء اين حك و اصلاح معاهده‌اى كه آن مستلزم تهيهء سيورسات و مخارج قشون ايران بود و با موقعيت جديد غيرقابل اجرا بوده است او يك خدمت شايان و درخشانى به بريتانياى كبير نمود . در حالى كه اين مبلغ نقد براى متفق از پا درآمده‌اش بىبها بود .\r\n\r\nقتل گرىبايدوف 1828 م\r\nسالى كه معاهدهء تركمان‌چاى به امضاء رسيد براى ايران يك سال بىنهايت شومى بود . مطابق شرائط عهدنامه قسط سوم غرامت بايستى در تاريخ 27 اوت به نمايندهء روسيه تحويل شده و اگر تأخيرى در آن روى دهد\r\n\r\n\r\n","description":"","footnote":"\r\n( 1 ) - معاهدات اچىسون صفحهء 57 . مادهء سوم معاهدهء قطعى پس از اظهار مقصود آن كه « كاملا دفاعى مىباشد » و بيان مواد و منظور كه « تجاوزات دشمنان را دفع نمايند » چنين اشعار ميداشت كه « حدود ارضى دو كشور روسيه و ايران بايستى با نظر دولت بريتانياى كبير و ايران و روسيه معين شود »\r\nماده 4 شرط نموده بود كه اگر يك دولت اروپائى ايران را مورد حمله قرار دهد دولت بريتانياى كبير در صورتى كه دولت ايران تقاضاى كمك نمايد « نيروهاى مورد لزوم » را از هندوستان روانه نمايد و يا بجاى آن كمك خرجى بملغ 200 هزار تومان ساليانه براى مخارج آرتش ايران به‌پردازد . ولى اگر جنگى واقع شود كه تجاوز و حمله از طرف ايران باشد اين كمك‌خرج پرداخت نميشود . ( مؤلف )\r\n","page_name":" 465 ","page_number":488},
  {"content":"\r\n\r\nدولت روسيه حق خواهد داشت كه آذربايجان را ضميمه كند . از روى بىحالى و غرور جبلى ايرانى هيچگونه اقدامى براى پرداخت اين پول به عمل نيامد و اميد آن بود كه بواسطهء اقدامات دوستانهء سفير بريتانيا وقايعى پيش نيايد .\r\nدر موسم پائيز يك ميسيون فوق العاده از طرف تزار برياست م . گرىبايدوف به تهران وارد و با عزت و احترام زياد پذيرائى شد ، ولى چون نمايندهء سياسى مزبور تقاضاى تسليم دو زن ارمنى را كه به آصف الدوله پناه برده بودند نمود باعث هيجان احساسات مردم گرديد . اين زنان به او تسليم شدند ، ليكن فتواى رئيس مجتهدين كه نجات آن زنان را از دست كفار شرعا واجب ميدانست يك شورش بزرگى به پا نمود ، بازارها بسته شده و جماعت زيادى به سفارتخانه ريخته و نمايندهء سياسى روس و اطرافيان او را بقتل رسانيدند . شاه در كمال نااميدى نوادهء خود خسرو ميرزا را براى طلب پوزش از طرف دولت ايران و ابراز تأسف از اين عمل از دولت روسيه به آن كشور اعزام داشت . روسيه در اين موقع گرفتار منازعات با تركيه بود و هيچ مايل نبود كه ايرانرا با رفتار سخت و شديد از خود رانده و در دامن تركيه بيندازد . در نتيجه نه‌تنها دعاوى روسيه فقط به تبعيد رئيس مجتهدين و مجازات افراد مقصر محدود گرديد بلكه تزار نيكلا سخاوتمندانه از مبلغ سيصد هزار ليره غرامت جنگى هم صرفنظر نمود .\r\n\r\n","description":"","footnote":"","page_name":" 466 ","page_number":489},
  {"content":"\r\n\r\nمحمد شاه\r\n\r\nفصل هفتاد و هفتم تجاوز ايران بافغانستان\r\nما به تمام دعاوى و تقاضاهاى دولت بريتانيا رضايت ميدهيم . ما وارد جنگ نخواهيم شد و اگر براى خاطر دوستى نبود ما هرگز از محاصرهء هرات صرفنظر نمينموديم .\r\nاز اظهارات محمد شاه .\r\n\r\nخطمشى ايران 1857 - 1832 م\r\nمطالب فصل اخير كتاب عبارت از شكست‌ها و خسارات هنگفت زيادى بود كه از طرف روسيه بايران وارد شده بود . اما فصل حاضر و نيز فصل متعاقب آن همانا حاوى مجاهدات و كوشش‌هاى مصرانه ولى غير موفقانه‌ايست كه از طرف دولت شكست خورده به عمل آمده كه تا براى تدارك و جبران خسارات سخت و سنگينى كه به او در غرب وارد آمده است ممالك و بلادى در سر حدات شرقى مملكت بدست بياورد . فرمانفرمايان انگليس در هند اين لشگركشىها و جنگهاى برعليه افغانستان را با نظر بدبينى نگاه ميكردند و كاملا به اين نكته متوجه بودند كه اگر ايران در اين خطمشى و رويهء خود موفقيت يافته نائل به مقصود گردد هرآينه نفوذ روسيه و جاسوسان او تا نواحى جنوب هندوكش نيز برقرار خواهد شد ، بنابراين حكومت هندوستان منتها درجه كوشش مينمود كه افغانستان را از منطقهء نفوذ ايران و روسيه خارج نگاهدارد . دولت انگليس براى پيشرفت منظور خود نه‌تنها از جنك با افغانستان جلوگيرى ميكرد ، بلكه ميسيونهاى پرخرجى اعزام و حتى از نبرد با متفق قديم خود\r\n\r\n","description":"","footnote":"","page_name":" 467 ","page_number":490},
  {"content":"\r\n\r\nايران ابا نداشت . در مدت بين سالهاى 1832 تا 1857 كه راجع به آن گفتگو ميكنيم هدف اساسى ايرانيان هرات بود كه يك بار براى مدت كمى تصرف شد ولى بيش از يك بار مورد محاصره قرار گرفت .\r\n\r\nلشگركشى عباس ميرزا در خراسان\r\nمصائب و بلايائى كه بر اثر جنك با روسيه متوجه ايران شده بود در اوضاع داخلى آن كشور خاصه در خراسان تأثير بسزائى نمود .\r\nدر اين ايالت سلسلهء قاجار مخصوصا مورد نفرت و انزجار مردم واقع شده بود . اعادهء امنيت و دفاع از حقوق ايران در اين ناحيه اين بار برعهدهء عباس ميرزا محول گرديد . او جديت و مهارتى كه در اين قشون‌كشى اخير از خود نشان داد بايد آن را برعليه شكست و ناكاميهاى قبلى او قرار داد . وى اول بسوى يزد كه سر بطغيان برداشته بود حركت نمود و بعدا بسوى كرمان رهسپار شد و در هر دوى اين ولايات موفق به تجديد اطمينان و اعتماد مردم نسبت به دولت گرديد . در ايالت خراسان خسرو ميرزا لشگركشى خود را با محاصرهء ترشيز شروع نمود . سقوط اين دژ باعث شد كه بسيارى از سران ياغيان تسليم شوند ، ولى ايلخانى قوچان با هرگونه مصالحه‌اى مخالفت نمود . اميرآباد يك نقطهء مستحكم كردى در نزديك چناران گرفته شد و عباس ميرزا براى جلوگيرى از قتل‌عام سكنهء آنجا كوشش زيادى به عمل آورد . بعدا قوچان محاصره شد و آخر الامر ايلخانى ياغى تسليم شده و به نفع فرزندش معزول گرديد .\r\nهدف بعدى ايرانيان شهر سرخس بود . خان خيوه در حوالى اين شهر پيش آمده بود ، ولى پس از شنيدن اخبار موفقيت‌آميز قشون ايران مراجعت نمود و سالار تركمان سرخس را ترك گفت . اين شهر تاريخى كه بواسطهء واقع بودن در گذرگاه تجن روى جاده بزرك بين نيشابور و مرو اهميت بسيار داشت مركز مشهور تجارت برده شده بود و چنين شهرت داشت كه در داخل حصارهاى آن سه هزار نفر شيعه در اسارت بسر مىبرند .\r\nعباس ميرزا پس از يك سلسله مذاكرات بىفايده‌اى براى تسليم بلا شرط آن دژ يك ساعت ضرب الاجل معين نمود . پس از انقضاى زمان مقرر يورش برده و آن را تصرف نمود . تركمن‌ها قتل‌عام شدند ، بردگان آزاد شده و اموال غارت شدهء بسيارى\r\n\r\n","description":"","footnote":"","page_name":" 468 ","page_number":491},
  {"content":"\r\n\r\nجمع‌آورى گرديد .\r\nاين ضربهء بزرگى كه بر تركمن‌ها وارد شد در تمام آسياى مركزى انعكاس بخشيد . به خان خيوه بعدا اجازه داده شد كه خون‌بهاى پنج‌هزار نفر سالور اسير در دست قشون ايران را از قرار سرى ده تومان بپردازد . ولى عباس ميرزا علاوه بر آن تصريح نمود كه اين سالورها بايد همراه قشون ايران آمده و مسئول سلامتى كاروان ايرانى باشند . هم‌چنين تركمن‌ها بايستى قول دهند كه منبعد ديگر به برده‌فروشى اقدام نكنند و بالاخره بايد آنها خراج و باج پرداخته و يك دسته سوار لدى الاقتضاء مجهز و آماده كنند .\r\n\r\nخصومت انگليس و روس در آسياى مركزى\r\nبايد دانست كه لشگركشى بر ضد هرات كه در اينموقع ايران بدان مبادرت ورزيده بود علت غائى جنك اول افغان مىباشد و لذا بىمناسبت نيست كه قبل از بيان عمليات در اين ناحيه شرحى راجع بوضعيت عمومى آسياى مركزى به نظر خوانندگان برسانيم . شكى نيست كه روسيه و بريتانياى كبير هردو در آسيا علىاىحال بواسطهء احساسات خصومت و عداوت مشترك در جنب‌وجوش افتاده بودند . هرچند كه روسيه هنوز خيوه را ضميمه نكرده بود و سرحد هندوستان بريتانيا سوتلج بود معهذا منافع دو امپراطورى مخالفت‌آميز تصور ميشد .\r\nپيروزىهاى روسيه بر ايران ، دولت شكست خورده را تحريك نموده بود كه حيثيت از دست رفته را در جاى ديگر بدست بياورد . دشمن قبلى او هم ويرا در اين تمايل طبيعى اغوا مينمود .\r\nدر سواحل نوا « 1 » اينطور فكر كرده بودند كه اگر ايران هرات را در تحت تصرف داشته باشد به آسانى ميتواند قندهار و كابل را تسخير كند و در اين صورت دولت روسيه بدون آنكه برايش اشكالى داشته باشد ميتواند نفوذ خود را در افغانستان مستقر سازد و بدين وسيله يك قيد محكمى بر گردن بريتانياى كبير انداخته مىشود و مواجه با\r\n\r\n\r\n","description":"","footnote":"\r\n( 1 ) - نوا رودخانه‌ايست كه از شهر مسكو ميگذرد و مقصود زمامداران روس است . ( مترجم )\r\n","page_name":" 469 ","page_number":492},
  {"content":"\r\n\r\nمطالبات و تقاضاهاى روسيه در يك چنين موقعيت تازه‌اى خواهد گرديد . از طرف ديگر اگر دولت بريتانيا براى نجات هرات مداخله كرد هرآينه سد راه جاه‌طلبىهاى طبيعى و منصفانه ايران شده و بدينطريق او را كاملا در دامان دولت روسيه ميانداخت . در اينجا نبايد تصور نمود كه عباس ميرزا در حملهء بافغانستان خيال هتك احترام نسبت به بريتانياى كبير را داشته است . عباس ميرزا در نظر خود اينرا منطقى ميدانست كه بر ايالات قديمى ايران دست يافته و آنها را بكشور خود برگرداند و غيرممكن است كه ما بتوانيم از اظهار همدردى با آرزوهاى او خوددارى كنيم .\r\n\r\nمحاصرهء هرات و مرك عباس ميرزا 1832 ميلادى\r\nهرات در اينموقع مانند يك حوزهء مستقل بوسيلهء كامران ميرزا فرزند محمود شاه اداره ميشد . وزير محيل او يار محمد خان به مأموريتى نزد وليعهد ايران فرستاده شد و به او ابلاغ گرديد كه اگر اربابش قدرت شاه ايران را بر قلمرو خود اعتراف نكند و خراج نپردازد هرآينه هرات محاصره خواهد شد . كامران ميرزا جواب طفره‌آميزى داد و بدين ترتيب لشگركشى افغانستان شروع گرديد .\r\nعباس ميرزا در اين موقع بدربار احضار شد ، فرماندهى نظامى قشون به محمد ميرزا محول گرديد و او هم در غوريان شروع به پيشرفت نمود و چون موفق به تصرف اين نقطهء مستحكم نشد آن را در پشت سر رها كرده هرات را محاصره نمود . يك افسر لهستانى موسوم به بروسكى شاهزادهء جوان را يارى مينمود و او درحالىكه حلقهء محاصره را تنك‌تر مينمود خبر مرك عباس ميرزا رسيد . حقيقتا مرك نابهنگام اين شاهزاده براى ايران ضايعهء بزرگى بود . بنابراين با عجله معاهده‌اى بسته شد كه برطبق آن كامران ميرزا قبول نمود كه بشاه ايران خراج پرداخته و استحكامات غوريان را نيز خراب كند . محمد ميرزا با عجله بطهران حركت كرده و در آنجا بوليعهدى اعلام شد ، ولى او قبل از ترك خاك افغان قسم جدى ياد نمود كه بازگشته و انتقام عدم موفقيت خود را از نژاد افغان بگيرد .\r\n\r\nمرك فتحعلى شاه 1824 ميلادى\r\nدر سال بعد فتحعلى شاه پس از يك سلطنت 27 ساله در سن شصت و هشت‌سالگى دنيا را بدرود گفت . اگر از حرص و طمع او كه\r\n\r\n","description":"","footnote":"","page_name":" 470 ","page_number":493},
  {"content":"\r\n\r\nذكر آن رفت و همان باعث بروز مصائب و بلايائى در جنگ ايران با روسيه شد صرفنظر كنيم او يك حكمران لايقى بود . در بعضى مواقع در آخرين سالهاى عمرش كارهاى او ما را به ياد حضرت سليمان مياندازد . او قطعا سرباز نبود . ايرانيان او را بيشتر بواسطهء اولاد زياد و ريش بلند ياد ميكنند . من حكايات بسيارى راجع به اين پادشاه از رفقاى ايرانى خود شنيده‌ام و بعضى از آنها را نيز ممكن است جعل كرده باشند .\r\nفتحعلى شاه خيلى از زيبائى خود مغرور بود . ميگويند يك خالى در زير چانه داشت كه ديده نميشد ولى او به نقاش دربار اصرار ميورزيد كه آن را بر روى گونه‌اش بكشد .\r\nيك حكايت ديگرى كه راجع به او نقل ميكنند آنست كه وقتىكه قشون روس از مرز ايران عبور نمود نجبا و افسران با علاقمندى زياد منتظر شدند كه به‌بينند چه اقدامى بايد بكنند .\r\nشاه ظاهر شد در حالى كه « لباس غضب » پوشيده كه تمام آن سرخ بوده است . شاه تاجى بر سر داشت كه مرصع به ياقوت بود و يك ياقوت درشت در دستهء خنجرش نشانده شده بود .\r\nنجبا گمان داشتند كه شاه فرمان مرگ كسى را صادر خواهد نمود ، چه رسم بود كه در چنين موقعى شاه اين لباس را بر تن ميكرد .\r\nبنابراين همگى با ترس و بيم بگفتار شاه گوش فرادادند . اعليحضرت به طرز جدى اظهار داشت كه روس‌هاى بدبخت به خاك مقدس ايران تجاوز نموده‌اند . اگر ما سوارنظام گارد شخصى خود را براى حملهء به آنها بفرستيم چه پيش خواهد آمد ؟ در جواب عرض كردند قربان ! آنها ممكن است روس‌ها را تا دروازهء مسكو عقب برانند . شاه دوباره پرسيد اگر ما خودمان برويم چطور خواهد شد ؟ نجبا جوابى ندادند اما خود را با سينه روى زمين انداخته و بر مصيبت و بدبختى كه بر روس‌ها در آنموقع وارد خواهد آمد گريه كردند ! هرچند اين مسئله باور كردنى نيست ، ولى فتحعلى شاه اميدوار بود كه روس‌ها بفهمند كه شاه با لباس غضب بر تخت نشسته وحشت كرده و عقب‌نشينى كنند ، ولى بدبختانه براى شاه ، روس‌ها شجاع و دلير بوده و مخصوصا مردمانى كه خيالاتى باشند نيستند .\r\nسررابرت كرپورتر « 1 » كه در ايران در سال‌هاى 20 - 1818 مسافرت نموده راجع\r\n\r\n\r\n","description":"","footnote":"\r\n( 1 ) -  Sir Robert Ker porter \r\n","page_name":" 471 ","page_number":494},
  {"content":"\r\n\r\nبه وضع و صورت ظاهر فتحعلى شاه شرح جالب توجهى ذكر نموده كه آن بدينقرار است « 1 » :\r\nاو لمعاتى از جواهر بود كه به چشم بيننده در نظر اول ميدرخشيد ، اما راجع به لباس او و آن بشرح زير است :\r\nيك جقهء داراى سه شقه بالاى سر شاه بود و شكل آن جقه مخصوصا نسبت به تاج پادشاه بزرگ دراز به نظر ميرسيد . اين جقه بطور كلى از دانه‌هاى الماس ، مرواريد ، ياقوت و زمردهاى بزرگ تشكيل مييافت كه بطور انبوهى پهلوى هم چيده شده بود و بقدرى ماهرانه آن جواهرات را كار گذارده بودند كه هنگام انعكاس نور از سطح درخشان آن ، يك اختلاط و امتزاجى از زيباترين رنگها را تشكيل ميداد . چندين پر سياه مانند دم حواصيل با جقهء درخشندهء او درهم آميخته بود . منتها اليه يا نقطهء انحنائى اين ديهيم شاهى ، مرواريدهاى گلابى شكل بسيار درشت خاتمه مىيافت . جامه‌اش زربفت و تقريبا مانند تاج او مزين بانواع جواهرات بود . روى دو شانه‌اش دو رشته مرواريد قرار داشت و شايد بزرگترين مرواريد در نوع خودش بوده است من ملبوس او را جامه نام مىدهم زيرا از گردن تا پائين كمرش را بطور چسبانى پوشانده بود و شكل برازنده‌اى به او ميداد كه با مقام و هيئت و سيماى او كاملا برازندگى داشت .\r\nاز آن نقطه به پائين مبدل بيك دامن گشاد و بازى ميشده كه جنس آن عينا از همان جنس قيمتى بالاتنه بوده است ، اما از حيث زرق‌وبرق و شكوه هيچ‌چيز با بازوبندى كه بر بازوى او بود و نيز كمرى كه بر كمرش بسته بود نمىتوانست برابرى كند . اينها حقيقتا وقتىكه در مقابل نور خورشيد قرار ميگرفتند مانند آتش از آنها شعله برميخاست » .\r\n\r\nجلوس محمد شاه بر تخت 1834 م\r\nمرگ فتحعلى شاه باعث بروز رقابت‌هاى شديدى گرديد و معلوم شد كه دو فرزند او فرمانفرما و ظل السلطان كه به ترتيب حكمران فارس و تهران بودند خود را براى تصاحب تاج و تخت آماده ساخته بودند .\r\nخوشبختانه براى وارث بالاستحقاق با كمك معنوى و مادى سفير بريتانيا سرجان كامپل\r\n\r\n\r\n","description":"","footnote":"\r\n( 1 ) - مسافرت « گرجستان ، ايران و غيره » جلد اول صفحات 326 - 325 ( چاپ لندن 1821 ) . ( مؤلف )\r\n","page_name":" 472 ","page_number":495},
  {"content":"\r\n\r\nكه آنوقت در تبريز بود و همچنين كمك نمايندگان روس شاه جديد توانست با يك نيروى نسبة زيادى كه در تحت فرماندهى سرهنرى ليندسى بتون قرار داشت بسوى تهران حركت نمايد . اين قضيه كه وزراى مختار بريتانياى كبير و روسيه با شاه همراه بودند سبب شد كه اتباع ظل السلطان او را ترك نمايند و اين مدعى براى تسليم عجله نمود و در تاجگزارى برادرزاده‌اش در تهران حاضر بود ، ولى فرمانفرما يك رقيب خيلى خطرناكى بود . ژنرال انگليسى فورا براى حملهء به او روانه شده و با يك حركت سريع و تند باصفهان رسيده و كمى پس از آن قواى ياغيان در هواى مه‌دار و تيره‌اى در نزديك قمشه غافلگير شدند .\r\nمن محل اين ميدان جنگ را ديده‌ام ، در اينجا توپخانه ، جنگ را خاتمه داد و سواران بدوى و ايلياتى در مقابل آن نتوانستند مقاومت كنند . فرمانفرما گريخت ولى دستگير شده و در عرض راه زندان اردبيل فوت كرد .\r\nدر اين موقع خراسان نيز طغيان كرده بود ولى رؤساى ياغيان و گردنكشان تسليم شدند . در لرستان و عربستان نيز طغيان‌هائى بوقوع پيوست ، ولى تمام اينها فرونشانده شد ، در هرصورت يك قسمت آن را بايستى ممنون راولينسن بود كه اخيرا بايران ورود كرده بود .\r\n\r\nدومين ميسيون نظامى بريتانيا\r\nدر سال 33 - 1832 بقدرى منافع هندوستان با ايران تماس پيدا كرده بود كه حكومت هند مقدارى اسلحه و مهمات نظامى بشاه تقديم نمود . در سال 1834 متعاقب اين هديهء عالى يك ميسيون نظامى مهمى بايران وارد شد كه از هريك از سرويس‌هاى نظام و صنوف حربى در آن نماينده‌اى وجود داشت . در بين افسرانى كه در ايران امتيازى بدست آوردند راولينسون ، ستودارت ، شيل و د . آرثى .\r\nتود بودند ، از همان اول كار ، ايرانيان نسبت بافسران انگليسى با حسادت و خصومت رفتار مينمودند . اين افسران هيچگونه كنترلى در پرداخت حقوق يا ترفيعات افراد ايرانى نداشتند و شاه جوان هم از آنها پشتيبانى نمينمود . در سال 1836 افراد ميسيون انگليسى را با حسادت و توهين از اردوگاه سلطنتى بيرون كردند ، در سال 1838 وقتىكه سرجان م . نيل بيرق .\r\n\r\n","description":"","footnote":"","page_name":" 473 ","page_number":496},
  {"content":"\r\n\r\nخود را پائين آورد و مناسبات خود را با ايران قطع نمود تمام افسران بريتانيائى ، ايران را با او ترك نمودند .\r\n\r\nحاجى ميرزا آقاسى\r\nبمحض اينكه محمد شاه بتخت نشست وزير خود قائم مقام را از تبريز بطهران احضار نمود . اين شخصيت ممتاز بر ارباب خود تسلط و نفوذ خارق العاده‌اى بدست آورده بود ، اما چون اصرار كرد كه تمام رشته‌هاى ادارى كشور حتى دستگاه خراب دولت ايران را شخصا اداره نمايد لذا در عملياتش وقفه ايجاد شد . وقتى محمد شاه از اين وضعيت آگاه شد وزير بدبخت را داد خفه كردند .\r\nحاجى ميرزا آقاسى كه معلم سرخانهء شاه بود بجاى او به صدارت منصوب شد . اين شخص علاوه بر نادانى ، بسيار متعصب بود مشى و روش او نسبت به تمام بيگانگان عبارت از يك سوءظن شديد و عميق بوده است .\r\n\r\nرويهء محمد شاه دربارهء افغانستان\r\nمرگ فتحعلى شاه كه با بريتانياى كبير مناسبات صميمانه داشت و تاجگزارى محمد شاه كه تقريبا به كلى در تحت نفوذ روس‌ها قرار داشت براى سياست بريتانيا چنان كه به زودى ثابت شد مضر بوده است .\r\nهمين كه شاه جديد بر تخت استقرار يافت براى دومين لشكركشى به افغانستان سپاه عظيمى فراهم كرد . كامران ميرزا خراج مقرره را نپرداخته بود و نيز استحكامات غوريان را خراب نكرده و علاوه بر اين بواسطهء قتل عده‌اى از ايرانيان بيشتر باعث رنجش شاه شده بود .\r\nگذشته از مسئلهء هرات ، دولت ايران سيستان را يكى از ايالات خود ميدانست و ضميمه شدن آنجا را بدست كامران ميرزا نسبت به خود يك توهين و هتك احترامى ميدانست . موقعيت سياسى بريتانيا خيلى ضعيف بود ، چه در معاهدهء قطعى با ايران بريتانيا موافقت نموده بود كه در صورت وقوع جنگ بين ايران و افغانستان از مداخله خوددارى نمايد ، با وجود اين چون وسعت يافتن قلمرو ايران باعث ميشد كه جاسوسان روسى نزديك هندوستان مستقر گردند سفير بريتانيا تمام نفوذ خود را براى متوقف ساختن اين\r\n\r\n","description":"","footnote":"","page_name":" 474 ","page_number":497},
  {"content":"\r\n\r\nلشگركشى به كار برد .\r\n\r\nقيام دوست محمد خان\r\nپس از اخراج قطعى محمود از كابل محمد عظيم برادر فاتح خان به سمت وزارت يك امير سادوزائى آلت دست ، حكمرانى مينمود . پس از مرگ او برادرش دوست محمد خان كه فرزند يك زن قزلباش و از نژاد پست بود بتدريج ثابت نمود كه قوىترين عضو اين خانواده است . چنان كه اين قضيه تقريبا بطور ثابت در افغانستان جريان دارد برادران او خونين‌ترين دشمنان او بودند ، بخصوص سلطان محمد كه پس از عدم موفقيت در محاصرهء كابل شهر پيشاور را بعنوان حوزهء پادشاهى سيك گرفت . با وجود تغييرات و تبدلات زياد باز دوست محمد خان در سال 1826 كابل را بلا منازع به تصرف درآورده بود . در طى هشت سال بعد او در حال نسبة صلح‌جويانه و با آرامشى حكمرانى مينمود . در اين مدت او نه‌تنها در تشييد مبانى حكومت خود بذل مساعى مينمود بلكه در ترقى فرهنگ ناقص و محدود خود نيز قدمهائى برداشت . در سال 1834 شاه شجاع پس از اينكه از حكومت هند مبلغى از مستمرى خود بعنوان مساعده گرفت براى بدست آوردن امارت و سلطنت مجدد كوشش مأيوسانه نمود . او كوهندل خان برادر دوست محمد را شكست داد و قندهار را محاصره نمود ولى بالاخره بوسيلهء قشونى كه خود دوست محمد شخصا فرماندهى آن را بر عهده داشت حملاتش دفع گرديد .\r\n\r\nميسيون برنزا « 1 »\r\nدر سال 1836 ميلادى لرداوكلند فرمانفرماى كل هندوستان الكساندر برنز را برياست يك ميسيون تجارتى به كابل روانه ساخت . دوست محمد خان كه اين شخص را در يك سفرى در چهار سال قبل ملاقات كرده بود با گرمى پذيرفت . امير مايل بود كه پيشاور را در مشرق و هرات را در مغرب دوباره به قلمرو خود ملحق نمايد و اميدوار بود كه بوسيلهء اتحاد با بريتانيا بتواند لااقل يكى از اين دو ناحيه را بدست آورد .\r\nبه زودى پس از رسيدن برنز يك نمايندهء بازرگانى بنام كاپيتان ويتكاويچ به\r\n\r\n\r\n","description":"","footnote":"\r\n( 1 ) -  Burnes \r\n","page_name":" 475 ","page_number":498},
  {"content":"\r\n\r\nكابل وارد شد . اين شخص از ايران از راه قندهار مسافرت نموده بود و در شهر قندهار كوهندل خان را كه به برادرش راه خيانت و بىحقوقى را ميپيمود اغوا نموده بود كه قول دهد كه با ايرانيان در حملهء بر ضد هرات همكارى كند .\r\nدوست محمد خان توجهى به اين شخص روسى ننمود و حاضر شد قوائى به يارى يار محمد خان وزير كامران ميرزا حكمران واقعى هرات بفرستد و در عوض او قيد كرد كه دولت هندوستان او را باميرى كابل برسميت بشناسد و براى نگاهدارى نيرو و سپاه به او كمك مالى نمايد . برنز كه بطور مساعدى مجذوب اين امير افغانى شده بود دانست كه تقويت اين شخص يك مشى صحيح و عاقلانه‌ايست لذا از تقاضاهاى او مبنى بر دادن كمك مالى و برسميت شناختن او هردو حمايت و پشتيبانى نمود ، اما راجع به مسئله پيشاور برنز صلاح دانست كه با رانجيت سنگه قرار بگذارد كه دوست محمد آن شهر را در تصرف نگاهداشته و مانند برادرش خراجى به لاهور بفرستد . اما لرداو كلند با اين شروط معقول و عادلانه مخالفت نموده و تقاضا كرد كه دوست محمد كاپيتان ويتكاويچ را بيرون كرده و ادعاهاى خود را نسبت به نواحى و ايالاتى كه رانجيت سنگه فتح كرده - است پس بگيرد . در تمام اين مدت فرمانفرما كلية نتوانست موقعيت خطير را درك كند و او برنز را براى اينكه به كوهندل خان قول داده بود در صورت حملهء ايرانيان كمك نمايد ملامت نمود . سلاطين شرقى به مسئلهء تحفه و هدايا خيلى اهميت ميدهند و اين نه‌فقط براى ارزش و قيمت آنهاست بلكه بيشتر از اين جهت است كه آن مقام گيرنده را در مقابل چشم درباريانش ميافزايد . در اين مورد اين ميسيون هداياى ناچيز و ناقابلى همراه داشت كه بهيچ‌وجه با پيش‌كشىهاى باشكوهى كه الفينستون به شاه شجاع داده بود قابل مقايسه نبود .\r\nدر آخر برنز با آنكه هيچ خطائى مرتكب نشده بود مأموريتش عقيم و بىنتيجه ماند . كى « 1 » انصافا تقصيراتى را كه بالاخره به گردن برنز انداخته و او را مسئول عدم موفقيت ميسيون دانسته بودند رد مينمايد . در يك رومانى كه براى كشف كارهاى بزرگ\r\n\r\n\r\n","description":"","footnote":"\r\n( 1 ) -  Kaye \r\n","page_name":" 476 ","page_number":499},
  {"content":"\r\n\r\nالدرد پوتين‌جر « 1 » نگاشته شده برنز را با كمال بىانصافى در پشت اين قهرمان ، زمينهء تاريك او قرار داده‌اند ، يعنى از او بدگوئى شده است . كى چنين مينگارد « اگر برنز را گذارده بودند كه پيشنهادات خود را عملى كرده و تجربيات خود را بمورد عمل بگذارد شايد ميتوانست سردارهاى قندهار و امير كابل را آشتى داده و برج و باروى محكمى در افغانستان در مقابل حملهء ايران و آنتريك‌هاى روسيه برپا دارد « 2 » » .\r\nدر خاتمه اين را هم بايد اضافه كرد كه نظريات م . نيل راجع به اين مسئله عملا با آن بعينه يكى است .\r\n\r\nتعهدات ويتكاويچ\r\nدوست محمد خان چون فهميد كه حكومت بريتانيا حاضر نيست به او پيشنهاد معقول عادلانه‌اى بكند در اين موقع به طرف ويتكاويچ كه به او وعدهء كمك از طرف روسيه داده بود متوجه شد از جمله موافقت‌هائى كه با او شد يكى آن بود كه روسيه شاه را در لشكركشى بر ضد هرات كمك نمايد . معهذا مأموريت او مانند مأموريت برنز بىنتيجه ماند و عاقبت دولت روس او را طرد كرده و او هم از اين صحنه ناپديد گرديد « 3 » دوست محمد خان چون از كمك و استظهار نامعلوم و مبهم دولت روسيه راضى نبود بوسيلهء بستن يك معاهده با محمد شاه بر ضد كامران ميرزا موقعيت خود را محكم ساخت « 4 » بدين ترتيب بواسطهء ناموزونى و بىلياقتى مأمورين بريتانيا دوست محمد مجبور باقداماتى شد كه آن براى سياست بريتانيا فوق العاده زيان‌آور بود .\r\n\r\nدومين محاصرهء هرات 1838 - 1837 ميلادى\r\nدر 1836 شاه تمامى موقع مناسب خود را براى عمليات بىنتيجه‌اى برضد تركمان‌هاى خدعه‌گر و گريزپا تلف نمود . در سال 1837 شاه آرتش خود را در شاهرود جمع‌آورى كرده و از راه خراسان\r\n\r\n\r\n","description":"","footnote":"\r\n( 1 ) -  Eldred Potinger \r\n( 2 ) - كتاب موصوف الذكر . جلد اول صفحهء 311 . ( مؤلف ) .\r\n( 3 ) - او بالاخره انتحار نمود . براى بدست آوردن حقائق راجعهء به ويتكاوپچ به كتاب « انگليس و روسيه در مشرق » صفحهء 152 رجوع شود . ( مؤلف )\r\n( 4 ) - در سفرنامه‌ها و ژورنالهائى كه در دبيرخانهء بمبئى محفوظ مانده شرح جالب‌توجهى از سفارت افغان به نزد محمد شاه بقلم خود سفير كه اصلا ايرانى بوده تحرير يافته است . ( مؤلف )\r\n","page_name":" 477 ","page_number":500},
  {"content":"\r\n\r\nمتوجه هرات گرديد . يار محمد خان چون قبلا از اين طوفان قريب الوقوع باخبر شده بود مقدار زيادى از محصولات را برداشته و به شهر حمل نمود و مابقى را معدوم ساخت . او هم‌چنين تمام قصبات و آباديهائى را كه در شعاع دوازده ميلى شهر هرات بود آتش زد و بعد به ده هزار نفر سوار دستور داده شد كه در صحراها مانده و دشمن را بستوه آورند .\r\nعلاوه بر آن در نقاط مستحكم مختلف و محصور آن ايالت پادگان‌هائى گماشت .\r\nبرج‌وباروهاى شهر را مرمت نموده و گودال‌ها و خندق‌ها را پاك و عميق‌تر نمود . اما عمدهء پشت‌گرمى و مايه اعتبار و استظهار آنها همانا وجود يك افسر توپخانهء انگليس بنام الدرد پوتين‌جر بود كه با قيافهء مبدل به شهر وارد شده و هويت خود را افشا نموده و به زودى جان و روح دفاع شهر گرديده و آن را از هجوم مهاجمين نجات داد . اتفاقا پوتين‌جر بر حيثيت و اعتبار بريتانيا در آسياى مركزى افزود . خان خيوه به ماژور آبوت كه ما بعدا در طى كتاب به او تصادف خواهيم كرد اطلاع داد كه شجاعت اين افسر ، اولين معرفى بريتانيا بود و وى تا آنوقت راجع به اين شخص چيزى نشنيده بود .\r\nآرتش ايران در ماه نوامبر به هرات رسيد و فورا به عمليات جنگى پرداخت . دستجات مامور تهيهء عليق و خواربار به همه نوع شرارت و سفاكى و بيرحمى دست زدند . شاه هم براى نشان دادن روحيه‌اى كه با همان روحيه جنگ ميكرد فرمان داد اولين اسير جنگى را در حضور خود با سرنيزه بقتل رسانند . در حدود يك ماه پس از شروع محاصره يكى از برج‌ها تصرف شده ولى آن به زودى پس گرفته شد . در طى زمستان عمليات ماه‌به‌ماه بدون نتيجهء قطعى ادامه داشت . سرداران ايرانى هريك مستقلا و براى خود كار ميكردند و اگر يك سردار رقيب شكست مىخورد ديگران بجاى همدردى و كمك با او بيشتر خوشحالى مينمودند .\r\nدر بهار سال 1838 ميلادى م . نيل وارد اردوگاه ايرانى شد و كوشيد شاه را كه دلسرد شده بود وادار نمايد كه از محاصره دست بردارد . بنا به خواهش شاه او داخل هرات شده و با يار محمد خان معاهده‌اى از طرف محمد شاه بست . بدبختانه در اين موقع نمايندهء\r\n\r\n","description":"","footnote":"","page_name":" 478 ","page_number":501},
  {"content":"\r\n\r\nسياسى روسيه كنت سيمونيچ ورود نمود و يك افسر روسى را براى ورود در خدمت معرفى كرد . شاه مانند يك فرزند خلف ايران از اين تازه‌وارد همه‌گونه اميد داشت ، بدين مناسبت براى دو هفته از امضاى معاهده‌اى كه سفير انگليس بسته بود امتناع مينمود . چون هرات سقوط نكرده بود شاه دوباره بفكر تسخير آن افتاد ، چه او هنوز اميد موفقيت داشت و نميتوانست خود را حاضر كند كه حيثيت و اعتبارش بواسطهء اين عدم موفقيت از دست برود ، لذا از جزئىترين فائده يا وضعيت مساعد هم استفاده مينمود .\r\nچون از قندهار به او وعده كمك داده شده بود تصميم بادامهء محاصره گرفت و درعين‌حال سفير بريتانيا را مورد بىاعتنائى قرار داده و وقتى كه يكى از قاصدهاى سفير را توقيف كردند ابدا در مقام جبران آن برنيامد . آرى ، شاه به اين عقيده بود كه بريتانياى كبير بدوستى با ايران بقدرى اهميت ميگذارد كه حتى به بىاعتنائى و بىاحترامى كه به نماينده‌اش شده وقعى نمىنهد .\r\nجريان اوضاع چنان كه ملاحظه شد بد و بر خلاف مطلوب بود كه در اين هنگام شاه در يك مجمع خصوصى موافقت نمود كه طبق شرائط عهدنامه عمل كند به شرطى كه سفير بريتانيا رسما او را مطمئن ساخته و بنويسد كه در صورت ادامهء محاصره دولت بريتانيا خشمگين خواهد شد . منظور از اين عمل بطوريكه توضيح داده شد آن بود كه شاه به همه ثابت نمايد كه علت برداشتن محاصرهء شهر آنست كه نميخواهد بريتانياى بزرگ را برنجاند . پادشاه بىثبات بعد كوشش كرد كه در مقابل موافقت با تقاضاها و خواهشهاى بريتانيا وجه نقد زيادى دستى بگيرد . چون به اسراف‌كارى و مصارف و مخارج فوق العادهء ميسيون‌هاى قبلى نظر افكنيم مىبينيم كه او حق داشت كه انتظار كمك مالى را داشته باشد . معهذا اين تقاضاى شاه رد شد . او همهء اينها را از چشم سفير و از ناحيهء او ديده فورا شرحى براى وى با عجله فرستاد دائر بر اينكه مفاد ابلاغيهء او يك تجاوز و تخطى بحقوق مستقلهء سلطنتى شاهنشاه بوده است . اين سند با روح مخاصمتى كه در بين درباريان شاه وجود داشت موجب شد كه سفير بريتانيا اردوگاه شاهى را ترك نمايد .\r\n\r\n","description":"","footnote":"","page_name":" 479 ","page_number":502},
  {"content":"\r\n\r\nدر شاهرود تعليماتى از انگلستان به او رسيد كه عدم رضايت شديد دولت عليا حضرت ملكهء انگلستان را در موضوع الحاق هرات به خاك ايران بشاه اطلاع داده و تذكر دهد كه تصرف آن شهر را بريتانيا بمنزلهء يك عمل خصومت‌آميز مىپندارد .\r\nدر آخر به او خاطرنشان شده بود كه نيروهاى بريتانيائى جزيرهء خارك را تصرف نموده‌اند .\r\nبه زودى پس از عزيمت سفير بريتانيا آرتش ايران آخرين كوشش خود را براى تصرف شهر به عمل آورد . مدت شش روز خطوط دفاعى شهر كوبيده ميشد و آنوقت ژنرال پروسكى نقشهء يك حملهء عمومى را كشيده بموقع اجرا گذارد . سه مرتبه شكاف در حصار شهر به تصرف ايرانيان درآمد ، ولى در هربار شمشيربازان افغانى محاصره‌كنندگان را عقب رانده و در حدود دو هزار نفر از آنها را كشته و يا زخمى نمودند . ژنرال پروسكى بقتل رسيد و سامسون فرمانده سربازان فرارى روس مجروح گرديد .\r\nشاه كاملا مأيوس و دلشكسته گرديد ، گرچه او مانند يك ايرانى خود را تسلى ميداد به اين كه نقشهء حمله‌اى كه بعدم موفقيت انجاميده بود توسط يك افسر روسى كشيده شده بود . شايعات در اين موقع وسعت عمل انگليس‌ها را در خليج فارس به صورت اغراق آميزى درآورده بود . بالاخره شاه حاضر شد كه نصايح كلنل ستودارت « 1 » را به‌پذيرد .\r\nاين شخص را م . نيل نزد شاه فرستاده بود . شاه پس از اصغاى پيام ستودارت جوابى كه داد ما آن را جزء عنوان فصل جارى مذكور داشتيم . شايعاتى كه در اين موقع راجع به اعزام قشون براى بازگردانيدن شاه شجاع به تاج و تخت در جريان بود به پيشرفت سياست بريتانيا كمك نمود . سيمونيچ تمام نفوذ خود را از دست داد و شاه آخر الامر هرات را بدون هيچ قراردادى با حكمران آنجا ترك نمود و محاصرهء مشهور هرات بدينسان خاتمه يافت .\r\n\r\nاولين جنگ افغان 1842 - 1838 م\r\nوقتىكه هرات محاصره شد همه گمان ميكردند كه آن شهر بدست ايرانيان خواهد افتاد و در دنبال آن تسليم و تصرف قندهار و\r\n\r\n\r\n","description":"","footnote":"\r\n( 1 ) - بعدها سرجان م . نيل ، كلنل ستودارت را براى بستن يك معاهده و آزاد ساختن اسراى روسى به بخارا فرستاد . شايد بواسطهء توطئه و دسيسه‌هاى يار محمد خان او اول محبوس شده و بعد بدست امير بقتل رسيد . ( مؤلف )\r\n","page_name":" 480 ","page_number":503},
  {"content":"\r\n\r\nشايد كابل بوقوع پيوندد . بايد دانست كه اين مسئله عكس العمل بسيار نامطلوبى در موقعيت سياسى هندوستان بخشيد . شايعات زيادى راجع به لشكركشى مسلمين بازارهاى هند را پر كرد و بهاء وثيقه‌هاى عمومى و ملى تنزل نمود . همه پيش‌بينى ميكردند كه به زودى حكومت هندوستان از دست انگليسها خارج خواهد شد . لرداو كلند و مشاورين او در مقابل اين وضعيت مخالف تصميم گرفتند يك ضربهء متقابله‌اى وارد نمايند و چون آنها با دوست محمد خان دشمن بودند براى پيش بردن سياست خود شاه شجاع را آلت دست خود نمودند .\r\nدر اولين وهله تصميم گرفتند كه رانجيت سينگه را وادار نمايند با شاه شجاع همكارى نموده و از تنگهء خيبر به طرف كابل حركت كند . در همان موقع قرار شد شاه شجاع در رأس قوائى كه خود آنها را تازه فراهم كرده بود از قندهار بسوى پايتخت پيش برود . دو شخص مذكور فوق با اين نقشه موافقت نمودند . ولى در همان هنگام به لردار كلند تذكر دادند كه اگر يك نيروى بريتانيائى با آنان همكارى نكند يقينا موفق باجراى اين نقشه نخواهند شد . كى راجع به اين قضيه چنين اظهارنظر مىكند « چون در همين اوان محمد شاه هرات را محاصره كرده بود بريتانياى كبير تصميم گرفت كه از طرف ديگر با دوست محمد بجنگ به‌پردازد و همين بود منشأ جنگ اول افغان كه بيش از تمام جنگهائى كه بريتانياى كبير در آسيا كرده بالاستحقاق مورد توبيخ و ملامت است . »\r\nبالاخره نقشه‌اى كه اختيار شد آن بود كه حركت بسوى هرات كرده و پس از مرتفع ساختن محاصرهء آنجا دوست محمد را از كابل رانده و شاه شجاع را بجاى او بر تخت نشانند . اين سياست و خط مشى كه قشون ايران را از هرات عقب برانند درست و معقول به نظر ميرسيد . ليكن از نظر نظامى اين لشكركشى ، بطوريكه از ابتدا كه نقشه كشيده شد ، ديده ميشد كه آن تقريبا از عهدهء قشون انگليس در هندوستان خارج بوده - است . مركزى كه اين قوا در آنجا مجتمع بودند كارنال بود . فاصلهء اين سرحد محل توقف نظاميان تا قندهار يكهزار و صد ميل بود . مسافت از قندهار هم تا هرات زياده از چهارصد ميل بوده است . قشون بريتانيائى فقط بيست هزار نفر بودند و آنها هم بواسطهء\r\n\r\n","description":"","footnote":"","page_name":" 481 ","page_number":504},
  {"content":"\r\n\r\nهزاران نفر از اتباع ، زير بار و گرفتار بودند . بنابراين آنها مجبور بودند كه يك مسافت طولانى يكهزار و پانصد ميلى را از يك سرزمين فقير و خشك و بىآب و شايد هم مخالف و خصومت‌آميزى عبور نمايند . اين آرتش پس از عبور از قسمتهائى كه گفته شد ميبايست با يك دشمنى روبرو شود كه چندان قوى نبوده است ، ليكن محتمل بود كه اگر دستجات روسى در كار نباشند بوسيلهء افسران روسى و پول‌هاى آنان تقويت شده و نيرومند گردد .\r\nچنانچه تلفات از مشقات و سختىهاى راه ، گماشتن مستحفظين و پادگان‌ها در اماكن و نقاط سوق الجيشى و بالاخره احتمال حمله و هجوم از طرف افغانان ، همهء اينها را در نظر بگيريم بايد اعتراف نمود كه اجرا و انجام اين لشكركشى از نظر نظامى صعب و مشكل بوده است . خوشبختانه قبل از شروع به اين حركت اخبارى بهندوستان رسيد كه محمد شاه اقدام خود را در مقابل هرات بىنتيجه ديده و به ايران مراجعت نموده است .\r\nدر آنموقع بايد اينطور فكر كرده باشند كه با از بين رفتن اين تهديد جدى و واقعى به هندوستان ، ديگر بجنگ واداشتن يك آرتش انگليسى در افغانستان مورد لزوم نبود .\r\nهرچند تصميم گرفته شد كه دوست محمد نمايندهء خاندان سلطنتى بار كزائى را از افغانستان بيرون كرده و شاه شجاع را كه از فاميل سادوزائى بود بجاى او بر تخت نشانند و علتى هم كه در اين باب اظهار ميشد اين بود كه خصومت دوست محمد خان صلح و آرامش هندوستان را تهديد مىكند ، اما بايد دانست كه تا زمانيكه محمد شاه هرات را در محاصره داشت دلايل قوى براى يك لشكركشى بدانسوى موجود بود ، ولى وقتى كه او با عدم موفقيت مواجه گرديد ديگر عذر موجه و يا دليل ارجدارى براى اين لشكركشى باقى نماند . گذشته از آن لشكركشى به افغانستان به منظور جانشين كردن يك حكمفرماى نالايق بجاى يك حكمفرماى فوق العاده لايق و مستعدى خود دور از انصاف بوده است .\r\nحتى بعد از تصميم باينكه اين نيروهاى اعزامى را تقليل دهند باز آنوقت مسئلهء خواربار و آذوقه و وسائل حمل و نقل بر موقعيت نظامى تحكم و سلطه پيدا كرد . بعلاوه تلفات افراد و شترها در معبر بولان خيلى سنگين بود . قندهار خوشبختانه بىدفاع بود و اين\r\n\r\n","description":"","footnote":"","page_name":" 482 ","page_number":505},
  {"content":"\r\n\r\nآرتش توانست در آنجا كه يك سرزمين نسبة حاصلخيزى بود استراحت نمايد .\r\nفى الواقع تا زمانى كه به غزنه رسيدند هيچگونه مقاومتى به عمل نيامد .\r\nسرهنرى دوراند ( آنوقت در صنف مهندسين بنگال درجه ستوانى داشت ) با شجاعت و دلاورى دروازهء كابل نام شهر را كه با آجر تنها ساخته شده بود منفجر ساخت .\r\nپادگان شهر با حال وحشت‌زده‌اى فرار نمودند ، اين آرتش كه در آنوقت بواسطهء مشكلات و سختى حمل و نقل گرفتار كمبود آذوقه شده بود بار ديگر مقدارى زياد آذوقه بدست آورد ، افغان‌ها كه تصور ميكردند حصار شهر غزنه قابل شكاف نيست بر اثر اين شكست دچار حيرت شدند . در نتيجه در ماه اوت سال 1839 اين آرتش فاتحانه وارد كابل شده و دوست محمد بالاخره مجبور به تسليم گرديد .\r\nدو سال بعد عكس العملى بدست پسر دوست محمد بنام اكبر خان پديد آمد .\r\nقوائى كه در كابل پادگان گذاشته شده بود بطور بدى اداره و رهبرى ميشد و بالاخره آنها هم در نيمهء زمستان مجبور شدند اردوگاه خودشان را تخليه نمايند و نتيجهء اين عمل آن شد كه چهار هزار سپاهى جنگجو و دوازده هزار نفر از اتباع آنها وقتى كه در جلال‌آباد عقب مىنشستند تارومار شدند .\r\nدر بهار سال 1842 پولوك از تنگهء خيبر عبور نموده و جلال‌آباد را رها كرد .\r\nدر ماه سپتامبر لرد الن بورو كه بجاى لرداو كلند فرمانفرماى هندوستان شده بود به پولوك كه در جلال‌آباد و نات كه در قندهار بودند اجازه داد كه بسوى كابل روانه شوند .\r\nكابل هم پس از جنگهاى چندى بوسيلهء اين دو ژنرال تصرف شد .\r\nدر همين موقع شاه شجاع مقتول شد و بالاخره به دوست محمد كه احساسات او نسبت به بريتانياى كبير مخصوصا بايستى خيلى تند و شديد باشد اجازه داده شد كه مراجعت نمايد و آنوقت آرتش بريتانيا افغانستان را تخليه نمود . به اين طريق يك كار خطير پرتهورى كه دور از انصاف و عدالت بوده و مقرون بصلاح نيز نبود در حالى كه بطور بدى هم اداره ميشد خاتمه يافت . منظور اساسى و عمده از اين لشكركشى بيرون كردن دوست محمد بود ولى چنان كه ديده شد خود بريتانيا او را آزاد و معاف كرده و به قدرت\r\n\r\n","description":"","footnote":"","page_name":" 483 ","page_number":506},
  {"content":"\r\n\r\nاوليهء خود رسانيد . درعين‌حال خيلى آسان است كه اهميت نظامى انهدام و نابودى يك لشكر را زياده از حد شرح داد ، ولى انتقام اين خسارت و زيان گرفته شد و در نتيجه زود فراموش خواهد شد . رويهمرفته ما اگر مسافت زياد و كمبود آذوقه و آب و بدى وسائل ارتباطيه را در نظر بگيريم ميفهميم كه انگلستان خيلى خوشبخت بود كه فقط گرفتار يك مصيبت و بلا شده و از آن تجاوز نكرد .\r\n\r\nميسيون بريتانيا به هرات 41 - 1839 م\r\nيار محمد خان « 1 » اولين شخصى بود كه شاه شجاع را بواسطهء تصرف مجدد تاج‌وتخت تبريك گفت . بعدا چنين تصميم گرفته شد كه از هندوستان به هرات براى بستن پيمانى با حكمران آن فرستاده شود . ماژورد . آرثىتود كه با م . نيل در موقع محاصرهء شهر همكارى مينمود براى اين كار انتخاب شد . اين ميسيون از طرف امير و وزيرش با نهايت احترام و شكوه پذيرائى شد . معاهده‌اى با اين امير بسته شد كه طبق مواد آن ، دولت هندوستان تعهد نمود ماهيانه مبلغ بيست و پنجهزار روپيه به او بعنوان كمك خرج بدهد به شرطى كه كليهء مذاكرات يا رابطه و مراودهء با ايران بوسيلهء بريتانيا به عمل آيد ، با اينحال همانطور كه ميتوان انتظار داشت اين وزير نميتوانست از توطئه و آنتريك دست بردارد ، چه طولى نكشيد كه تود توسط سفارت بريتانيا در تهران نسخهء يك نامه‌اى كه يار محمد خان به محمد شاه نگاشته بود دريافت كرد كه در آن نامه اشعار داشته بود تمام اميدهاى ما به شهريار جهان‌پناه است و تذكر داده بود كه اينكه با انگليس‌ها همراه شده‌ايم به اقتضاى وقت و مصلحت روزگار مىباشد .\r\nدولت انگليس در اين قضيه چشم‌پوشى نمود ، ولى تود پس از 18 ماه اقامت در آنجا كشف كرد كه يار محمد خان ميسيونى به مشهد روانه داشته است . بنابراين او فورا پرداخت كمك‌خرج را مقطوع ساخته و در نتيجه روابط دوستانه بهم خورد .\r\nچندى بعد هم چون نمايندهء بريتانيا فهميد كه اين وزير با انگليس‌ها شديدا مخالف است\r\n\r\n\r\n","description":"","footnote":"\r\n( 1 ) - در كتاب « مسافرت با كاروان » بقلم ژ . پ . فرير شرح مبسوطى دربارهء اين آدم رذل بىسر و بىپا داده شده است ( مؤلف ) .\r\n","page_name":" 484 ","page_number":507},
  {"content":"\r\n\r\nاز هرات خارج شد .\r\n\r\nتصفيهء حساب با ايران\r\nحال خوبست توجه خود را به طرف ايران معطوف داريم .\r\nهمانطوريكه قبلا نيز ملاحظه شد وقتىكه محمد شاه مجبور به ترك محاصرهء هرات گرديد به دست‌پاچگى قبول كرد كه تمام تقاضاهاى دولت بريتانيا را انجام دهد . ليكن او از اين قسمت كه نواحى غوريان و سبزوار افغان را تخليه نمايد فوق العاده ناراضى بود ، هم‌چنين مايل نبود كه از سفير بريتانيا بواسطهء حمله‌اى كه بقاصد وى شده بود عذرخواهى كند و خلاصه بواسطهء عدم موفقيت و شكست در جلو هرات كاملا از حال طبيعى خارج شده بود .\r\nدر همين اثناء محمد شاه ، حسين خان نامى را از ايران به انگلستان فرستاده بود كه در آنجا عزل و احضار م . نيل را فراهم سازد . اين مأمور سياسى نامهء عجيب و شگفت انگيزى همراه خود داشت ، در اين نامه شاه اشعار داشته بود كه يگانه منظورش از اين لشكركشى نجات اتباع ايرانى از قيد اسارت و بندگى بوده است و از سفير بريتانيا شديدا شكايت كرده بود . كه چرا به او نسبت ظلم و تعدى داده است . بدبختانه براى نمايندهء ايران كه در آنموقع لرد پالمر ستون وزير امور خارجه بريتانيا بود و او در شهر وين به نمايندهء ايران ابلاغ نمود كه او را يك نمايندهء سياسى نميشناسد و اما در خصوص احضار سفير بطوريكه اشعار داشته‌ايد دولت عليا حضرت ملكهء انگلستان دلائل زيادى در دست دارد كه حاكى است از اينكه سرجان م نيل با كمال وفادارى و قدرت وظائف خود را انجام داده است . نمايندهء ايران با كوشش زياد توانست با پالمرستون حضورا ملاقاتى نمايد . ديپلمات انگليس بالاخره راضى شد كه تقاضاى دولت بريتانيا را تحت فرمول درآورد و آن شامل 9 ماده بود كه از آن جمله تخليهء غوريان و ديگر نقاط مستحكم افغانى و نيز يك عذرخواهى كتبى از بدرفتارى نسبت به قاصد سفير بوده است . در آخر ذكر شده بود كه امضاى معاهدهء بازرگانى بايد با برقرارى مجدد مناسبات ديپلماسى همراه باشد .\r\nنماينده سياسى كه در مأموريت خود هيچگونه موفقيتى بدست نياورده بود در بازگشت خود چوب زيادى خورد . بعبارت ديگر او را شديدا فلك كردند .\r\n\r\n","description":"","footnote":"","page_name":" 485 ","page_number":508},
  {"content":"\r\n\r\n\r\nشورش آقا خان 41 - 1840 م\r\nقوهء زيست و نيروى حياتى فرق مختلفهء مذهبى واقعا قابل ملاحظه - است و محمد شاه در شورش آقا خان محلاتى يك نشان يا تذكاريهء ناگوارى از اين حقيقت بدست آورد . وى از اعقاب و اخلاف اسمعيل بود و فرقهء اسمعيلى در صحنهء ايران رل مهمى را بازى نموده بودند و اين وضع تا زمانىكه هولاكو خان « 1 » ريشهء اين فرقهء مضره را از ايران برانداخت ادامه داشت و اين موضوع به تفصيل در فصل شصت و يكم ذكر شده است . آقا خان كه از نجبا و ملاكين ايرانى بشمار ميرفت در سال 1840 شورش نموده و حاكم يزد را كه در سرحد كرمان واقع است مغلوب ساخت . آقا خان پس از موفقيتهاى ديگرى از كرمان خارج شده و قلعهء بم را تصرف نمود . آخر الامر اين شخص بهندوستان گريخت و بريتانيائىها را در رفع غائله‌هاى سند كمك نمود و بعدا در شهر بمبئى اقامت گزيد . در سالهاى 45 - 1844 برادر او ابو الحسن كه به سردار معروف بود به بلوچستان ايران حمله‌ور شده ولى در آخر اخراج گرديد . نمايندهء فعلى « 2 » اين خانواده يكى از مسلمانان برجسته و نيز منور الفكر هندوستان مىباشد . پيروان او به « خوجا » معروف‌اند .\r\n\r\nمناسبات ايران با تركيه 43 - 1842 ميلادى\r\nاز زمان قطع مخاصمات بين ايران و تركيه براى شكايت آن دو دولت از هم علل و اسباب زيادى جمع بوده است و اين همانطوريست كه انتظار ميرفت ، چه سرحد دو دولت به خوبى معين و تصريح نشده بود و بعلاوه در دو طرف مرز يك مشت قبائل بدوى گردنكش و شورش‌طلب مسكن داشتند .\r\nدر سال 1842 والى كرد اردلان بحمايت پاشاى معزول سليمانيه كه دولت ايران اين قضيه را با جزئى موفقيتى تعقيب كرده بود ، سواران خود را جمع نمود . براى روبرو شدن با اين نيرو سربازان ترك در سرحد جمع شدند . دسته‌اى از اكراد براى تصرف گردنه‌اى در پشت مواضع تركان فرستاده شد ، ولى اين مانور بواسطهء شكست والى اردلان بىفائده ثابت شد . در تهران اين قضيه را بد جلوه دادند و شاه فرمان بسيج يك آرتشى را صادر نمود و بروز مخاصمت و جنگ آشكار به نظر ميرسيد ، ولى بريتانياى كبير و دولت روسيه با بذل مساعى جميله از بروز جنگ جلوگيرى نمودند . در نتيجه براى تجديد\r\n\r\n\r\n","description":"","footnote":"\r\n( 1 ) - رجوع شود به « ده هزار ميل و غيره » صفحات 70 - 68 و صفحهء 105 ( مؤلف )\r\n( 2 ) - مراد آقا خان فعلى است . مترجم\r\n","page_name":" 486 ","page_number":509},
  {"content":"\r\n\r\nحدود مرز دو كشور كميسيونى تشكيل و بدينطريق بر اركان صلح خللى وارد نشد . در سال بعد بواسطهء حملهء به كربلا و قتل‌عام سكنهء آنجا به احساسات مذهبى مردم ايران توهين وارد شد . با آنكه اين شهر در خاك تركيه واقع بود ، ولى فريادهاى مردم براى جنگ عموما بلند بود و براى جنگ هم تداركات وسيع نظامى به عمل آمد ، اما دولت تركيه تأسف خود را از اين واقعه ابراز داشته و قول داد كه در مقام تلافى و جبران قضيه برآيد و بدينطريق باز از بروز جنگ جلوگيرى به عمل آمد .\r\n\r\nمرگ محمد شاه 1848 م\r\nمحمد شاه از طفوليت گرفتار ناخوشى نقرس بود . وقتىكه سنين عمرش به چهل رسيد مورد حملهء امراض پيچيده و صعب العلاجى گرديده و تسليم آنان شد ! اختلافات او با بريتانياى كبير و شكست او در جلو هرات با مزاج عليل او دست بدست هم داده او را كه بىرحم و متعصب بود تند و ترشرو گردانيده بود ، ولى با همه اين نقائص او شاه بدى نبود . حالت و وضعيت كشور ايران رضايت‌بخش نبود ، چه حاجى ميرزا آقاسى كه مدت سيزده سال حكمران و فرمانفرماى حقيقى ايران بود كاملا از سياستمدارى و فنون نظامى بىخبر و درعين‌حال بقدرى خودبين و مغرور بود كه حاضر نبود از كسى تعليماتى قبول كند ، بعلاوه آنقدر حسود بود كه ممكن نبود شخصى را براى معاونت و همكارى او اختيار نمود . در تكلم و زبان خيلى وحشى و در رفتار و كردار خيلى گستاخ و بىپروا بود ، در حركات و عاداتش تنبلى و و كاهلى كاملا مشهود بود . وى خزانهء كشور را بحدود افلاس و ورشكستگى و كشور را به مرحلهء انقلاب سوق داد مواجب قشونى معمولا سه تا پنج سال عقب‌افتاده بود و سوارنظام عشائرى تقريبا از بين رفت .\r\nاين بود كلمات وزين راولينسون كه دربارهء او گفته است و اين بود وضع كشور ايران در اواسط قرن نوزدهم .\r\n\r\n","description":"","footnote":"","page_name":" 487 ","page_number":510},
  {"content":"\r\n\r\n\r\nفصل هفتاد و هشتم اخرين تصفيهء حساب ايران و افغانستان\r\nاعليحضرت پادشاه ايران قبول ميفرمايند كه از هرنوع ادعا به سلطنت خاك و شهر هرات و ممالك افغانستان صرفنظر نموده و هيچوقت از رؤساى هرات و ممالك افغانستان هيچگونه علامت اطاعت از قبيل سكه و خطبه يا باج مطالبه ننمايند .\r\nو نيز اعليحضرت پادشاه ايران متعهد ميشوند كه من بعد از هرگونه مداخله در امورات داخلهء افغانستان احتراز كنند . اعليحضرت قول ميدهند كه هرات و تمام افغانستان را مستقل شناخته و هرگز در صدد اخلال استقلال اين ايالات برنيايند .\r\nدر صورتى كه ما بين ايران و ممالك هرات و افغانستان اختلافى بظهور رسد دولت ايران تعهد مىكند كه اصلاح آن را باهتمامات دوستانهء دولت انگليس رجوع نموده و قواى جبريه به كار نبرد مگر آنكه اهتمامات دوستانه مثمر ثمرى نشود .\r\nاز معاهدهء پاريس فصل ششم .\r\n\r\nجلوس ناصر الدين 1848 م\r\nپس از مرگ محمد شاه هيچگونه مخالفتى براى جلوس وليعهد به تخت كه در آنوقت 16 ساله بود به عمل نيامد . هرچند كه در ولايات اغتشاشات و ناامنىهائى روى داد . خصوصا كه پايتخت كانون توطئه و آنتريك‌هائى برضد حاج ميرزا آقاسى گرديد . بنا به صلاحديد سفراى بريتانيا و روسيه حاج ميرزا آقاسى از كار كنار كشيد . ناصر الدين شش هفته پس از مرگ پدرش از تبريز به تهران آمد و در نيمهء شب تاج بر سر گذاشت .\r\n\r\n","description":"","footnote":"","page_name":" 488 ","page_number":511},
  {"content":"\r\n\r\n\r\nميرزا تقى خان امير نظام\r\nبايد دانست كه در ايران وزير تقريبا بطور ثابت يك نقش مهم‌ترى را بازى مىكند . بنابراين در اين هنگام كه به نظر ميرسيد كشور در حال انحلال است انتخاب وزير اعظم از طرف شاه خيلى بجا و مهم بود . غالبا اين مقام را شخصى از خانوادهء پست اشغال مينمود و ميرزا تقى خان هم از اين قاعده مستثنى نبوده - است . پدر وى آشپز و بعدا هم ناظر قائم مقام اولين وزير محمد شاه بوده است . اين پسر بفرماندهى كل سپاه وارد خدمت شده و بنا بدرخواست خودش در موقع سفارت خسرو ميرزا به سنت پطرز بورغ رفت . اين شخص كارش بسرعت بالا گرفته تا آنكه وزير لشكر آذربايجان گرديد . بعدا نمايندهء دولت ايران در كميسيون مرزى كه در ارزروم تشكيل شد گرديد . آخرين شغل و منصب ميرزا تقى خان رياست افسران شخصى وليعهد بود و لذا وقتى كه وليعهد به تاج‌وتخت رسيد طبيعتا او را بصدارت خود برگزيد . ميرزا تقى خان براى جلوگيرى از بروز حسادت از قبول لقب صدراعظم يا نخست‌وزيرى خوددارى نمود ، فقط لقب اميرنظام را براى خود انتخاب كرد .\r\nاين وزير جديد مصمم گشت كه دوائر پوسيدهء دولتى را اصلاح كرده به تجاوزات و سوء استفاده‌هائى كه جريان داشت از قبيل خريد و فروش مشاغل و حكومات ، دادن وظائف و مستمريات زياد به اشخاص نالايق و بالاخره دزدى و غارتگرى سربازان دولت از طرف افسران و صاحبمنصبان به همه اينها خاتمه دهد ، وى در ابتدا پيشرفتش كم بود ، چه معدودى از ايران ميتوانستند وجود يك وزيرى را كه هم صديق و هم پاكدامن يعنى منزه از ارتشاء بود مغتنم و مايهء افتخار بدانند و با اينحال اين امر كه رشاء و ارتشاء بيحاصل است بتدريج در همه جا منتشر و نافذ شد . خلاصه او به پشتيبانى افكار و احساسات عده‌اى موفق باصلاح مفاسد و خرابيها يكى پس از ديگرى شده و ماليهء كشور را روى پايه و اساس محكمى نهاد .\r\nاين اصلاحات قهرا عدهء زيادى را بدشمنى او برانگيخت كه قوىتر از همه ملكه مادر پادشاه بوده است ، ليكن شاه جوان با كمال وفادارى از او نگاهدارى كرده و حتى خواهرش را به زوجيت او درآورد .\r\n\r\n","description":"","footnote":"","page_name":" 489 ","page_number":512},
  {"content":"\r\n\r\n\r\nشورش سالار\r\nدر ايران تركهاى آذربايجان نقش مهمى را در سياست بازى ميكنند . وليعهد مطابق رسوم « 1 » جارى در اين استان حكمرانى مىكند تا وقتى كه نوبت سلطنت به او برسد و بايد بر تخت جلوس نموده به تهران حركت كند ، در حالى كه اتباع و اجزائى كه دورش را گرفته‌اند از تركها تشكيل يافته و زبان مادرى آنها تركى است . آرتش ايران نيز محققا قسمتى كه زيادتر از همه محل وثوق مىباشد از اين استان گرفته مىشود و هم‌چنين افراد و اجزاء توپخانه از همين استان تهيه ميشوند .\r\nدر نتيجه كار به جائى رسيد كه سلسلهء قاجاريه با اين تركها شناخته شده و در بسيارى از شورش‌ها و طغيان‌هائى كه واقع شده بواسطهء كينه و بغض اين پادگان غريبه بوده است ، چه اهالى آذربايجان خيلى كم به فارسى تكلم ميكنند .\r\nدر اواخر سلطنت محمد شاه يكى از خوانين جوان قاجار بنام سالار فرزند آصف الدوله سر بطغيان برداشت . اين شخص بسيارى از رؤساى خراسان را تحريك نمود كه به او ملحق شوند ولى آنها ويرا ترك گفتند ، ناچار او با جعفر قلى خان رئيس ايل بجنورد به تركمن‌ها پناه برد ، اما به زودى اين دو ياغى بخراسان بازگشته و بجنورد را مجددا تصرف نمودند ، ولى باز دوباره مورد حمله واقع شده و براى بار دوم فرار نمودند .\r\nدر اين بار جعفر قلى خان به يار محمد خان حاكم هرات پناهنده شد .\r\nمرگ محمد شاه به اين مدعى تاج‌وتخت فرصت جديدى داد و چون مردم از تركها نفرت داشتند به زودى تمام سران خراسان به اين خان جوان كه داراى شخصيتى جذاب و داراى شجاعت و شهامت بسزائى بود پيوستند . يار محمد خان دو هزار سوار به امداد حمزه ميرزا فرمانفرماى خراسان به مشهد آورده و حمزه ميرزا هم در مقابل قول داده بود كه بيست عراده توپ و دو پست سرحدى در ازاء اين خدمت به او بدهد ، ولى نيروهاى سالار خيلى قوى بودند . بنابراين فرمانفرما مجبور به تخليهء شهر شده و بسوى مرز افغان عقب نشست . در همين موقع سلطان مراد ميرزا با شش هزار پياده‌نظام از تهران بخراسان وارد شد . سالار خودش اساسا براى اينكه رئيس بجنورد او را ترك كرده بود مجبور\r\n\r\n\r\n","description":"","footnote":"\r\n( 1 ) - اين رسم فقط در دورهء قاجاريه بود و برطبق آن عمل ميشده است ( مترجم )\r\n","page_name":" 490 ","page_number":513},
  {"content":"\r\n\r\nبه سكونت و توقف در مشهد شده بود ، بنابراين مدت 18 ماه در محاصره افتاد . آخر الامر سكنهء شهر مقدس با محاصره‌كنندگان وارد مذاكره شده و در نتيجه مشهد و سالار هردو را تسليم نمودند . اين مدعى را براى افشاى محل خزينه و چيزهاى نفيسش به فجيع‌ترين طرزى شكنجه نموده و بالاخره او را بدار آويختند . بعدا او را در مقبرهء خواجه ربيع دفن كردند و در آنجا قبر او را به من نشان دادند .\r\n\r\nباب\r\nآخرين مذهبى كه آسيا آن را بوجود آورده مذهب باب است .\r\nبانى آن سيد على محمد در سال 1820 به دنيا آمده و پسر يكنفر عطار شيراز بوده است . وى بواسطهء تمايل و علاقهء زياد به مشاغل و امور مذهبى به كربلا فرستاده شده و در آنجا نزد مجتهدين معروف به تحصيل پرداخته و در رياضت و اعمال سخت و عشق به علم و معرفت شهرتى بدست آورد . در سن 24 سالگى او خود را باب يعنى « در » اعلام داشت و مراد از آن اينست كه مردم بوسيلهء او و از طريق او مىتوانند به دوازدهمين امام معرفت و شناسائى پيدا كنند . در همان سال باب كه بعدا به همين نام معروف شد به زيارت بيت اللّه رفت و در مراجعت از سفر مزبور در راه بوشهر توجه مردم را بطور قابل ملاحظه‌اى جلب نموده و عدهء زيادى بدور او جمع شدند . او از اين حسن اقبال تشويق و تشجيع شده تصميم گرفت كه مردم شهرش را باصول و عقايد خود داخل نمايد .\r\nبا وجوديكه نماينده‌اش را حسين خان حاكم ( همان شخصى كه در نمايندگى سياسى خود بانگلستان مواجه با عدم موفقيت شده بود ) داد به چوب بسته و مهارش كردند معهذا او يعنى باب داخل شيراز شد ، در اينجا او با علما و مجتهدين مواجه شده صريحا اظهار كرد كه دور رسالت حضرت محمد ( ص ) به آخر رسيده و اينك او خود را براى افتتاح يك دورهء جديدى ظهور نموده است . جماعت علما برآشفته از او خواستند كه ادعاهاى خود را روى كاغذ بياورد ، ولى وقتى كه آن كاغذ به آنها ارائه داده شد ديدند كه خوانا نيست . بنابراين باب را ديوانه خوانده پس از ضرب با چوب توقيفش كردند .\r\nعدهء پيروانش در اين ميانه زياد شده بودند ، ولى همگى مورد تعقيب و شكنجه و عذاب قرار گرفتند . مردم شيراز بخانه‌اى كه باب در آنجا توقيف بود حمله بردند ، ولى او\r\n\r\n","description":"","footnote":"","page_name":" 491 ","page_number":514},
  {"content":"\r\n\r\nباصفهان فرار كرد و پس از مدتى او را تحت الحفظ به ماكو در انتهاى شمال غربى ايران فرستادند . بعدا به چهريق در نزديكى اروميه ( رضائيهء فعلى ) انتقال داده شد . باب در اينجا ادعا كرد كه همان امام مهدى مىباشد .\r\nبالاخره در سال 1850 فرمان قتل او در تبريز صادر و بتوسط يك فوج سرباز در يك ميدان بزرگى تيرباران شد ، ولى وقتى كه دود محو شد باب را نديدند و بلكه گلوله‌ها فقط ريسمان‌دار را پاره كرده و باب در رفته بود و اگر وى توانسته بود خود را به شهر برساند شايد خلاصى جسته و مذهبش بواسطهء اين معجزه چنان كه در اذهان متمركز شده بود استحكام و استقرار مييافت . اما بدبختانه او را در اطاق مستحفظين كه به آنجا پناهنده شده بود يافتند و بدينسان دوباره او را به ميدان برده و تيرباران كردند .\r\n\r\nاصول عقائد باب\r\nاصول عقائد باب بطوريكه از كتاب بيان مسطور است مرموز و مبهم مىباشد . شرحيكه ولاستون « 1 » در اين باب نوشته ما آن را ذيلا نقل ميكنيم :\r\n« خدا ابدى است و احدى غير از ذات او معرفت و دسترسى به او ندارد . تمام اشياء از او بوجود آمده و بواسطهء او موجود ميباشند . آدمى جز بوسيلهء بعض وسائط و فرستادگان مخصوص نميتواند به او راه يابد و بنابراين يك مشيت اوليه‌اى مجزا از خدا وجود دارد كه در پيغمبران ظاهر مىشود . اين مشيت اوليه در باب سخن گفته و آتيه در آن كسىكه خدا او را ظاهر ميسازد سخن خواهد گفت و بعد از او بوسيلهء مظاهر ديگر چه اين ظهورات هيچوقت انقطاع پيدا نميكند . »\r\nبرون خاطرنشان مىكند كه در اين عقائد و تعاليم در صورت تجمع و انضمام يعنى وقتىكه باهم ملاحظه شوند هرآينه از يك سيستم و طريقهء جسور و بىباكانه و نيز بكر و اصلى كه در نظر ايرانيها بطور غريبى جاذب و فريبنده است بنا شده‌اند . برعكس اگر هريك جداگانه به نظر گرفته شود مشكل است بتوان از ميان آن تعاليم يكى هم براى نمونه پيدا كرد كه باب بتواند ادعا كند كه موجد و مبتكر آن مىباشد ، حتى در اين ميانه\r\n\r\n\r\n","description":"","footnote":"\r\n( 1 ) -  Wollaston \r\n","page_name":" 492 ","page_number":515},
  {"content":"\r\n\r\nتعاليمى هستند كه قدمت زيادى ندارند ، ولى البته عدهء اينها خيلى زياد نيست . او اين بيان را ادامه داده مينويسد كه لقب باب « 1 » قبلا از طرف نواب اربعهء امام دوازدهم اختيار شده بود . ديگر عقائدى كه اظهار داشته به اسمعيليه منسوب مىباشد ، حتى اختيار عدد 19 كه عدد واحد « 2 » است فكر جديدى نبوده است .\r\nنگارنده در موضوع با بيت مطالعات بخصوصى نكرده‌ام ، چه براى يكنفر مأمور رسمى اين امر مشكل بوده و روابط با پيروان اين طريقه منحصر به‌در بردن جانشان در ايام شكنجه و آزار بوده است ، ولى صاحبان علم و اطلاع ملاحظه خواهند كرد كه آن در مراحل تكميليهء كنونى ( كه بهائيت باشد ) پيوستگى روزافزونى با عقائد و افكار مسيحى و اعمال آن در آسياى غربى دارد ، در صورتى كه در ايران پيروان جديد عملا مسلمان شيعه باقى ميمانند و بمشكل حقيقت واقعى و مقصود غائى آئين جديد را درك ميكنند .\r\n\r\nسرگذشت با بيان\r\nميرزا يحيى يك جوان نوزده ساله كه به صبح ازل معروف بود و ظاهرا باب او را به وصايت خود انتخاب كرده بود پس از قتل باب جانشين او شد و مدت چندين سال ( از سال 1850 تا 1868 م ) بدين مقام بىچون و چرا برقرار بود . در سال 1852 بواسطهء شكنجه و عذاب با بيان كه در زير ذكر مىشود وى به بغداد فرار كرد و بنا به تقاضاى شاه ايران او با پيروانش به ادريانوپل انتقال داده شد .\r\nصبح ازل بسيار آرام و صلح‌جو و نيز كم‌حرف بود و نميتوانست يك هيئت پرحرارت و جوشى را اداره كند ، بنابراين ادارهء كارها بتدريج كاملا بدست نابرادرى او بهاء الله افتاد . براى مدتى بهاء الله اسما از روى تعليمات صبح ازل كار ميكرد ولى در حدود\r\n\r\n\r\n","description":"","footnote":"\r\n( 1 ) - شيخىهاى كرمان ادعا ميكنند كه پيشواى آنان شيعهء كامل است ( كتاب ده هزار ميل و غيره صفحهء 196 ) كه بين امام غايب و امت نقش يك « واسطهء فيض » را بازى كرده يعنى مدعى است كه واسطهء دائمى فيض بين امام و امت است . من ميترسم كه پيشواى مرحوم شيخىها را كه خيلى به او احترام ميگذاشتم رنجانيده باشم براى اينكه « واسطهء فيض دائمى » اساسا با « باب » فرقى ندارد . ( مؤلف )\r\n( 2 ) - به حساب ابجد واحد عددا 19 مىشود ( مؤلف )\r\n","page_name":" 493 ","page_number":516},
  {"content":"\r\n\r\nسال 1866 او خود را « من يظهره اللّه » اعلام كرده و از برادرش خواست كه اين مقام شامخ او را اعتراف نمايد و بدين سبب يك نزاع سخت نوميدانه‌اى بين دو دسته درگرفت ، ولى در آخر بهاء الله پيروز شد . فقط يك عده از اتباع نسبت به صبح ازل وفادار ماندند .\r\nدر سال 1868 دولت عثمانى تصميم گرفت اين دو رقيب را از هم جدا نمايد ، صبح ازل به قبرس فرستاده شده و پس از چندى در سن پيرى مرد « 1 » . بهاء الله در عكا زندانى شد و در سال 1892 رحلت نمود و پسرش عباس افندى بجاى او نشست . اينجا باز اختلافاتى بين پيشواى جديد و برادر كوچكترش ميرزا محمد على رخ داد . رئيس فعلى ( يعنى زمان تأليف كتاب . مترجم ) اين مذهب معروف به عبد البها دنياى پهناورترى پديد آورده است .\r\nاو صلح و خدمت و محبت را در ميان اهالى آمريكا و اروپا تبليغ مىكند و به مسائل اخلاقى بيشتر از مسائل متافيزيك ابراز علاقه مىكند .\r\n\r\nتوطئه و شورش‌هاى با بيان 1852 - 1850 ميلادى\r\nدر سال 1850 پيروان باب تصميم گرفتند شهر متعصب يزد « 2 » را بگيرند ، ولى شكست خورده به كرمان فرار كردند .\r\nيك توطئه براى قتل امير نظام تشكيل شد ، ولى آن كشف شده و توطئه‌كنندگان دستگير شده بقتل رسيدند ، ولى مهمتر از همه آشوب زنجان در همان سال بود .\r\nزنجان شهرى در مغرب قزوين واقع شده و بواسطهء كارهاى زرگرى معروف است رئيس ملاهاى شهر مذهب جديد را با آغوش باز پذيرفته و با مريدان و شاگردان خود\r\n\r\n\r\n","description":"","footnote":"\r\n( 1 ) - وقتى كه من در كرمان قنسول بودم با صبح ازل مكاتبه داشتم ، زيرا دخترا . در موضوع قطعه ملكى ادعا داشت . صبح ازل به من نوشت كه از تمام ادعاها صرفنظر نموده است . واقعا براى انسان ممكن نبود كه دربارهء اين پيرمرد كم‌حرف كه عملا تمام پيروانش او را ترك گفته بودند اظهار شفقت و ترحم ننمايد . ( مؤلف )\r\n( 2 ) - در سال 1903 نزاعى در بازار برخاست و باعث تعقب و شكنجه و آزار شديد با بيان گرديد .\r\nهركه دشمنى داشت او را بابى ميناميد و مجتهدين حكم قتل او را ميدادند ، در اثر اين عمل ، سفاكى وحشتناكى رويداد . ( مؤلف )\r\n","page_name":" 494 ","page_number":517},
  {"content":"\r\n\r\nشهر را تصرف نمود . آنها به متابعت از خوارج تمام زندانيان را آنقدر شكنجه دادند كه مردند . اينها با يك آرتش ايران به مدافعت برخاسته و اميدوار بودند كه به زودى تمام دنيا را تصرف خواهند كرد . محاصرهء شهر در تمام تابستان طول كشيد و بالاخره پيشواى آنان ملا محمد على مجروح شده و درگذشت و موضع مستحكم آنها تصرف شد . مردان ، زنان و بچه‌ها همگى بدست محاصره‌كنندگان قتل‌عام شدند .\r\nدو سال بعد حيات شاه مورد سوءقصد چهار نفر بابى كه عريضه‌اى در دست داشتند قرار گرفت . شاه از ران زخم برداشت و خبر مرگ او انتشار يافته مجازاتى كه براى سوءقصدكنندگان معين گرديد بسيار وحشيانه بود . در اول ده زندانى بقتل رسيدند .\r\nاما در مورد دو نفر ، حكم شد آنها را شمع آجين كردند . يعنى سينهء هريك را سوراخ كرده چهار شمع گذاشتند و بعد از اين‌همه زجر و شكنجه با يك تبر كوچك آنها را چهار شقه كرده و هرشقه را بيك دروازهء تهران آويختند . پس از آن يك دوران ترور ادامه يافت . صدراعظم براى آنكه انتقام با بيان را متوجه خود نسازد زندانيان را بين افسران كشورى پخش نمود و آنها هم همه را به طرز فجيعى بقتل رسانيدند « 1 » .\r\nبا بيان كه شاعرهء معروف آنها قرة العين نيز جزو آنها بود بقدرى از خود شجاعت و دلاورى نشان دادند كه نه‌فقط هموطنان آنها بلكه اروپائيان بر حال آنها رحمت و شفقت آوردند . بعضى از اروپائيان ساكن تهران نيز شايد بر اثر رفتار قهرمانانهء آنها به دين جديد پيوستند .\r\n\r\nتأسيس ايستگاه دريائى روسى در آشوره ده 1840 م\r\nخاصيت يا غرابت سواحل جنوبى ناحيهء ساحلى درياى خزر عبارت از اينست كه يك عده دماغه‌هاى كم‌عرض تشكيل مرداب‌هاى نمك داده است . ما مرداب انزلى ( پهلوى فعلى ) بندر رشت را مذكور داشته‌ايم . در اينجا بايد ذكر كرد كه در استراباد نيز يك مرداب ديگرى وجود دارد . در اينجا دماغهء طويل و كم‌عرض از ساحل غربى سى ميل دور شده و به سه\r\n\r\n\r\n","description":"","footnote":"\r\n( 1 ) - دكتر فرانسوى شاه از قطعه‌قطعه كردن يك بابى عذر خواسته و گفت كه من بطور حرفه قتل زياد كرده‌ام و نميخواهم بواسطهء آدم‌كشى بر عدهء آنان بيفزايم . ( مؤلف )\r\n","page_name":" 495 ","page_number":518},
  {"content":"\r\n\r\nعبد البها\r\n\r\n","description":"","footnote":"","page_name":" 496 ","page_number":519},
  {"content":"\r\n\r\nجزيرهء كوچك منتهى و محدود ميگردد . شرقىترين آنها نزديك بساحل شرقى درياى خزر است .\r\nدر سال 1836 دولت ايران براى از بين بردن دزدان دريائى تركمان كه بسواحل مازندران بدون هيچ رادع و مانعى حمله ميكردند از تزار درخواست كمك دريائى نمود . اين كمك بايران داده شد و روس‌ها كه فهميدند تأسيس يك ايستگاه دريائى هميشگى در جنوب شرقى درياى خزر داراى منافع زياد است جزيرهء آشوره‌ده « 1 » را در سال 1840 قبضه نمودند . دربار ايران در مقابل تصرف عدوانى خاك ايران اعتراض نمود ولى نتيجه‌اى نگرفت . سفير دولت روسيه بدون اينكه صحت ادعاى ايران را بر آن جزيره انكار نمايد خاطرنشان نمود كه در صورتى ميتوان جلوى عمليات دزدان دريائى را گرفت كه نيروهاى دريائى از يك ايستگاهى بعمليات بپردازند و اگر روسيه جزيرهء آشوره‌ده را تخليه نمايد هرآينه اين تخليه به فعاليت كمك‌بخش روسيه خاتمه خواهد داد . چون كشتىهاى روسيه هروقت آن جزيره را ترك ميگفتند تركمن‌ها حملات خود را شروع ميكردند . اين منطق روسها معقول و حسابى درآمد .\r\nتركمان‌ها در مقابل اين وضع جديد كه از حملات آنها جلوگيرى ميكرد سكوت اختيار نمودند . در سال 1851 آنها جزيره را غافلگير كرده و پادگان آنجا را قسمتى را بقتل رسانيده و بقيه را باسارت بردند . در اين موقع چنين حدس زده شد كه شايد دولت ايران براى جلوگيرى از مقابلى با روسيه غارتگران را كمك نموده باشد .\r\nبنابراين نمايندگان روسيه خلع برادر شاه را از حكومت مازندران درخواست نمودند .\r\nدر اول اميرنظام كه اين درخواست را كاملا غيرعادلانه مىپنداشت در مقابل آن مقاومت نمود ولى پس از آنكه شديدا مورد اعتراض روسيه واقع شد او از روى عقل بقوهء شمالى تسليم شد .\r\n\r\n\r\n","description":"","footnote":"\r\n( 1 ) - در سال 1893 من در اين جزيره لنگر انداختم و از كوچكى آن بحيرت افتادم ، چه آن بقدرى است كه در موقع طوفان امواج دريا آنجا را ميشويد . آب و هواى آنجا مشهور به بدى است و زندگانى افسرانى كه در آنجا مأمورند بايد خيلى پرمشقت و شديد و سخت باشد . ( مؤلف )\r\n","page_name":" 497 ","page_number":520},
  {"content":"\r\n\r\n\r\nسقوط امير نظام\r\nناصر الدين شاه نسبت بوزير اعظم خود كمال وفادارى را نشان داد ، ليكن نظر به بسط نفوذ او كه يگانه شخص محل انتظار بود خاصه در ميان قشون و سربازان كه دريافت حقوق مرتب و لباس‌شان را مديون شخص او ميدانستند محبوبيتى بكمال پيدا كرده و بالاخره آن باعث تشويش و اضطراب شاه گرديد . در اطراف خانه‌اش يك عده مستحفظ گذاشته شد و قاصدى به نزد وزيرش فرستاد كه ابلاغ كند كه بشغل وزارت او خاتمه داده شده و فقط فرماندهى قشون با او خواهد بود .\r\nامير نظام اين ابلاغ را بحسن اطاعت پذيرفت و ميرزا آقا خان اعتماد الدوله بصدر اعظمى تعيين گرديد . ليكن اقدام بىرويه و خارج از احتياط سفير روس كه اعلام داشت امير نظام معزول در تحت حمايت تزار امپراطور روس مىباشد و بعد هم تغيير مشى داده از اين مقام خود را كنار كشيد ممكن است بيشتر باعث برافروختن شاه و شدت خشم و غضب او شده باشد ، اما رويهمرفته اين وساطت و توطئه‌هاى دشمنان او بالاخره شاه را مجبور ساخت كه او را به كاشان تبعيد نمايد . در آنجا زوجهء محبوبش از او مراقبت مىنمود . مدت دو ماه امير نظام در آنجا بسر برد ، ولى بعد تصميم بقتل او گرفته شد و او را با حيله بدست آورده در حمام قصر زيباى فين رگهاى او را گشودند و بدين ترتيب وزير اعظم ايران از دنيا رفت . ميگويند هرملتى شايستهء حكمرانانى است كه دارد و اگر همين‌طور است كه گفته شده براى ايران خيلى بايد تأسف خورد ، زيرا اين كشور مانند اروپا در قرون وسطى بوسيلهء حكامى اداره مىشود كه يگانه منظور و آمالشان جمع كردن ثروت مىباشد  . « Per fas aut nefas »  در هرصورت وقتى يك مسافر باغهاى فريبنده و غرفه‌هاى زيباى فين را تماشا مىكند دچار تأسف و حسرت شده و مخصوصا وقتىكه فكر مىكند اگر اين وزير مدت بيست سال در مقام خود باقى مانده بود ميتوانست مردان شرافتمند وفادارى را تربيت كند كه لياقت جانشينى او را داشته باشند تحسر و تأسف انسان زيادتر مىشود . واقعا قتل امير نظام براى ايران يك مصيبتى بود ، زيرا كه آن جلوى ترقى و پيشرفت‌هائى كه به زحمت و با رنج و محنت به آن نائل شده بود گرفت و همانطور كه در آتيهء نزديكى معلوم مىشود اين عمل اثرات ميشومى در روابط\r\n\r\n","description":"","footnote":"","page_name":" 498 ","page_number":521},
  {"content":"\r\n\r\nو مناسبات خارجى دولت ايران داشت .\r\n\r\nمسئلهء هرات 1853 - 1851 م\r\nيار محمد خان كه با كمال موفقيت توانسته بود استقلال هرات را در مقابل ايران و طايفهء بار كزائى كابل و قندهار حفظ كند در سال 1851 درگذشت . صيد محمد فرزند او كه جوانى تقريبا كودن و هرزه بود بجاى پدر بر تخت نشست و چون بواسطهء بىلياقتى او در كشور عده‌اى به دشمنى او برخاسته بودند صيد محمد براى تحكيم موقعيت خود با ايران باب مذاكرات را مفتوح ساخت . اين اقدام او در دولت بريتانيا تأثير نموده و دو سال بعد يك معاهده‌اى بايران تكليف شد كه بموجب آن « دولت ايران متعهد شد كه به هيچ اسمى نيرو به قلمرو هرات نفرستد مگر كه آنجا از طرف يك دولت خارجى مورد حمله قرار گيرد « 1 » » اگرچه ايران بامضاى اين معاهده تن درداد ، اما شكى نيست كه آن براى شاه نامطبوع بود و از آن هيچ رضايت نداشت ، چنان كه در حوادثى كه بعدا رخ داد معاهدهء مزبور بىتأثير نبوده است .\r\n\r\nمذاكرات روسيه با ايران 1855 - 1853 م\r\nدر پائيز سال 1853 پرنس دالگوركى « 2 » پيشنهادات مخفيانه‌اى بشاه براى همكارى ايران با روسيه بر ضد تركيه نمود ، براى اجراى اين منظور در وهلهء اول مىبايست با قوائى كه جمع - آورى شده بود ارز روم را از آذربايجان و بغداد را از عراق به ترتيب مورد تهديد قرار دهد ، بعدا اگر موقع مقتضى شد به تركيه اعلان جنگ داده شود و قلمرو عثمانى را از اين دو مركز مورد هجوم قرار دهند . قرار اينطور شد كه در صورت موفقيت ايران سرزمين‌هائى را كه به تصرف درميآورد ميتواند در تصرف خود نگاه دارد و يا آنها را به عثمانى در مقابل دريافت وجه پس بدهد . تزار براى ترغيب و تحريك ايران بجنگ قول داد كه از مابقى غرامات معاهدهء تركمان‌چاى صرف‌نظر كند و اگر هم فقط بيك نمايش قواى نظامى قناعت شود مصارف و مخارج كلى آن از مبلغ غرامات كسر شود .\r\nشاه اين مواعيد را باور كرده با پيشنهادات مزبور موافقت نمود . ولى سفير روسيه خواست\r\n\r\n\r\n","description":"","footnote":"\r\n( 1 ) - اچىسون ، شماره 17 ، صفحهء 71 ( مؤلف )\r\n( 2 ) -  Dalgurki \r\n","page_name":" 499 ","page_number":522},
  {"content":"\r\n\r\nبا صدراعظم تصفيهء حساب نمايد آن وزير زيرك و محيل اظهار داشت كه اگر راه همكارى ايران با روسيه باز باشد راه همكارى با تركيه هم به همان اندازه باز خواهد بود . بعلاوه تذكر داد كه اگر دولت فرانسه و بريتانياى كبير در آنموقع به نفع ايران در قضايا مداخله كنند ايران ممكن است بتواند كاملا قرارداد توهين‌آميز تركمان‌چاى را باطل ساخته و ايالات از دست‌رفته را بازستاند . شاه با اين دلائل قانع شد و با آنكه در حقيقت براى احضار و جمع‌آورى قشون در ايالات آذربايجان و كرمانشاه اوامرى صادر شده بود معهذا تصميم گرفته شد كه ايران در اينموقع ناظر وقايع باشد و بىجهت خود را لو ندهد . اين تغيير رأى شاه بىنهايت پرنس دالگوركى را آزرده و متغير ساخت و تلافى آن را بر سر صدراعظم درآورد .\r\nناصر الدين شاه قضيهء پيشنهاد را به اطلاع بريتانياى كبير و فرانسه رسانيد و از طرف دولت‌هاى مزبور كه در جنگ روس و تركيه اين وقت شركت كرده بودند بوى نصيحت داده شد كه بيطرف بماند . اين مشورت و نصيحت كه براى گيرندهء آن بىنهايت رنجش‌آور بود سبب شد كه صدراعظم پيشنهادات روسيه را با نظر مساعدترى مورد مطالعه قرار دهد . شايد او ملتفت اين نكته بود كه براى ايران خطرناك است با روسيه به هم بزند و نيز ممكن است بگوئيم كه عدم جديت و شدت بريتانياى كبير در جنگى كه از طرف آن دولت واقع شد و عدم استفاده از قشون هندى خود صدراعظم ايران را در همان جهت و سمت تحت تأثير قرار داده بود .\r\n\r\nبهم خوردن روابط دوستانه با بريتانياى كبير 1855 م\r\nايران بىشك از بريتانياى كبير آزرده بود . اما اين مسئلهء جزئى كه دو دولت را از يكديگر جدا ساخت نبايستى باعث قطع روابط آنها شود . ممكن است كه آن را براى اين منظور عمدا بهانه كرده باشند ، ولى همينطور ممكن است گفت كه قضيهء بهم خوردن روابط دوستانه كه دنبال اين مسئله واقع شد از طرف دولت ايران پيش‌بينى نشده و اراده و قصدى در آن نبوده است . بهرحال در سال 1854 سفارت انگليس شخصى را بنام ميرزا هاشم خان كه قبلا در خدمت دولت ايران بود ولى چندين سال پيش ، از خدمت دولت خارج شده بود\r\n\r\n","description":"","footnote":"","page_name":" 500 ","page_number":523},
  {"content":"\r\n\r\nبه سمت منشىگرى فارسى استخدام نمود . صدراعظم به استخدام اين شخص و برقرارى او به پست مزبور اعتراض نمود و سفارت هم نيز در مقابل آن تسليم شد ، زيرا واضح بود كه واسطهء ما بين دو دولت نبايست شخصى باشد كه مورد نفرت وزير وقت ايران بوده باشد .\r\nدر ابتدا صدراعظم كه تمايل خود را در اين موضوع نشان ميداد اظهار داشت كه ميرزا هاشم ميتواند به سمت يك نمايندهء انگليس بشيراز فرستاده شود ، ولى وقتى كه نامبرده بدين سمت تعيين شد مشار اليه تغيير رويه داده اظهار كرد كه چون اين شخص از خدمت دولت ايران معافيت و انفصال رسمى حاصل نكرده نمىتواند زير نظر انگليس‌ها مصدر شغلى گردد و از اين رو به او اجازهء قبول نمايندگى داده نميشود . اين ايراد سست و بىپايه به نظر آمده چه تا آنوقت در ايران لفظ انفصال رسمى به گوش كسى نخورده بود .\r\nصدراعظم بر اهانت و سوء رويه افزوده حكم توقيف و بازداشت زوجهء ميرزا هاشم را داد .\r\nمستر مورى « 1 » سفير تازه‌وارد بريتانيا براى ابقاء صلح و آرامش موافقت نمود كه اگر چنانچه دولت ايران به ميرزا هاشم شغلى بدهد كه حقوقش بيش از حقوق شغل حاضر او باشد و نيز امان جانى به او داده و بالاخره زنش را به او برگرداند وى ميرزا را از خدمت بريتانيا معاف خواهد ساخت . وزير مشار اليه نه‌فقط به اين پيشنهاد معقولانه جواب رد داد بلكه با كمال بىپروائى اظهار داشت كه سفير بريتانيا ميرزا را محض خاطر زنش نگاهداشته - است و در تعقيب آن از طرف دولت ايران مراسلهء اهانت‌آميزى رسيد كه بريتانيا را تهديد نموده بود كه اگر پرچم دولت خود را برافرازد باعث بروز وقايع ناگوارى خواهد شد . سفير بريتانيا بالاخره مناسبات را قطع نموده و در انتهاى سال 1855 تهران را ترك گفت و هفته‌ها و بعد ماهها گذشت بدون آنكه با انگلستان هيچگونه مراوده‌اى برقرار باشد . صدراعظم در نتيجه خيال كرد كه مستر مورى را مغلوب ساخته است .\r\nبنابراين در اين وجد و انبساط پيش از موقع خود تصميم گرفت كه به آرزوى ملى در تصرف هرات جامهء عمل بپوشاند .\r\n\r\nاتحاد انگليس و افغان 1855 م\r\nوضع تهديدآميز ايران به طرف افغانستان ايجاب كرد كه دوست محمد عقد يك پيمان اتحاد با بريتانياى كبير را با\r\n\r\n\r\n","description":"","footnote":"\r\n( 1 ) -  Mr Murray \r\n","page_name":" 501 ","page_number":524},
  {"content":"\r\n\r\nدل و جان بپذيرد . در اوائل سال 1855 سرجان لارنس « 1 » با نمايندگان دشمن قبلى ما يك معاهده‌اى به منظور دوستى و صلح « 2 » دائمى بست و بدين ترتيب به سوء تفاهمات و منازعات 12 ساله‌اى كه جنگ اول افغان به ميراث گذاشته بود خاتمه داد .\r\n\r\nتغيير حكمرانان در هرات 1855 م\r\nتقريبا در موقع امضاى اين قرارداد موقعيت شهرستان هرات با يك تغيير اساسى مواجه شد . صيد محمد كه رويهمرفته براى حكمرانى نامناسب بود بدست اتباع خود معزول شده و محمد يوسف كه از طايفهء سادوزائى بود بجاى او نشست و نامبرده به منظور انتقام مرگ كامران ميرزا رقيب خود را بقتل رسانيد .\r\nمحمد يوسف كه سال‌ها در حال تبعيد در مشهد بسر برده بود مانند يك ايرانى شناخته ميشد . دوست محمد نيز كه اخيرا بواسطهء مرگ كوهندل خان بر قندهار دست يافته بود خيلى شائق بود كه براى دفاع منافع بريتانياى كبير در هرات وارد عمليات شود و چون پيش از وقت به اين عمل اقدام شد او اظهار بىميلى كرده و پيشنهاد نمود كه خود شخصا با يك ارتش افغانى به شهر حمله نمايد .\r\n\r\nاشغال هرات بدست ايرانيان 1856 م\r\nدر اين اثنا همانطور كه قبلا اشاره شد دولت ايران با كمال بىپروائى هم خود را مصروف شكستن مواد عهدنامهء 1853 نموده بود . در بهار سال 1856 يك آرتش ايران بسوى هرات حركت نموده و در آنجا مورد استقبال محمد يوسف واقع گرديد . اما پس از چندى بر ضد ايرانيان مغرور شورشى بوقوع پيوست .\r\nمحمد يوسف پرچم بريتانيا را برافراشته و خود را براى كمك به دوست محمد آماده ساخت . در نتيجهء شورش ثانوى محمد يوسف دستگير شده و مانند يك زندانى به اردوگاه ايرانيان فرستاده شد . معاون او عيسى خان شهر را مدت چند ماهى نگه داشت و بالاخره در ماه اكتوبر سال 1856 علم و مهارت مهندس فرانسوى موسيو بولر « 3 » سقوط\r\n\r\n\r\n","description":"","footnote":"\r\n( 1 ) -  Sir John Lawrence \r\n( 2 ) - متن آن در كتاب راولينسون ضميمهء  II  ذكر شده است . ( مؤلف )\r\n( 3 ) -  Buhler \r\n","page_name":" 502 ","page_number":525},
  {"content":"\r\n\r\nشهر را نزديك ساخته و تصرف هرات بدست ايرانيان انجام گرفت .\r\n\r\nدومين معاهدهء بريتانيا با دوست محمد 1857 م\r\nبريتانيا در اين موقع بر ضد ايران از دو راه وارد عمل شد .\r\nيكى غير مستقيم و آن عبارت از امضاى معاهدهء دومى در ژانويه 1857 « 1 » با دوست محمد خان بود و مطابق آن ماهيانه مبلغ يكصد هزار روپيه كمك خرج در طى جنگ به دوست محمد اعطا ميشد به شرطى كه تمام آن مبلغ را صرف ارتش خود نمايد . علاوه مقدار زيادى تفنگ براى تجهيز او روانه شد . دوست محمد حمله‌اى به هرات نكرد و در جريان جنگ كه فقط مدت كمى دوام داشت تأثيرى ننمود .\r\n\r\nعمليات بريتانيا بر ضد ايران 1857 - 1856 م\r\nاما راجع باقدام مستقيم همانا اعلام جنگ بريتانياى كبير ولى از روى بىميلى بايران بود . هيچ جنگى به اين جنگ كه بعدا اتفاق افتاد شباهت ندارد ، چه مسئلهء معمول در جنگها آنست كه بدشمن حتى المقدور تلفات سخت و خسارات سنگين وارد آورند . در صورتى كه در اين مورد كوشش سياستمداران ما متوجه آن بود كه بدون وارد كردن ضربهء قوى ايران را وادار به تخليهء هرات نمايند .\r\nنقشه‌هاى مختلفى بمقامات نظامى بريتانيا عرضه شد . يكى آن بود كه آرتش هند مستقيما با يك آرتش دوست و متفق افغانى بسوى هرات حركت نمايد . نقشهء ديگر كه اجراى آن خيلى مشكل‌تر بود اينكه از بندرعباس بسوى هرات پيشروى به عمل آيد .\r\nاين هردو نقشه محتاج به كوشش زياد و مخارج هنگفت معتنابهى بود . بالاخره تصميم گرفته شد كه در خليج فارس و در محمره ( خرمشهر فعلى ) دست بعمليات زده شود و در وهلهء اول جزيرهء خارك را كه در 4 دسامبر گرفته بودند تصرف نمايند . قلعهء قديمى هلندى « رشير » بوسيلهء عدهءاى از تنگستانىها بطور ثابت و استوارى دفاع ميشد و در موقع يورش بدانجا چهار افسر انگليسى بقتل رسيدند . بعدا بوشهر بمباران شده\r\n\r\n\r\n","description":"","footnote":"\r\n( 1 ) - متن آن در كتاب راولينسن ضميمهء  III  ذكر شده است . ( مؤلف )\r\n","page_name":" 503 ","page_number":526},
  {"content":"\r\n\r\nو تسليم گرديد « 1 » .\r\nدر ژانويه سال 1857 سرجيمز اوترم « 2 » فرماندهى قواى انگليس را بدست گرفت و مصمم گشت كه به نيروهاى ايرانى كه مطابق خبر واصله در برازجان واقع در 46 ميلى بوشهر طرف شيراز موضع گرفته بودند حمله ببرد . ستون نيرومند بريتانيائى اين قلعهء مستحكم را تخليه شده يافته و ديد كه دشمن با حالت وحشت‌زده‌اى فرار كرده بدون اينكه فرصت حمل لوازم اردو و يا مهمات جنگى را داشته باشد .\r\nاوترم داراى وسائل نقليه نبود و حاضر نشد كه خود را در خطر انداخته و گرفتار گردنه‌ها و كوههاى صعب العبور نمايد . در نتيجه پس از انفجار انبار مهمات ايران شبانه بسوى بوشهر حركت نمود . سردار ايرانى كه بواسطهء انفجار چهل هزار پوند ( در حدود 18 تن ) باروت از عقب‌نشينى آنها آگاه شد نيروى انگليسى را در تاريكى تعاقب نموده و در خوشاب آنها را گرفتار ساخته با زرنگى تمام با آتش توپخانه به آنها حمله كرد « 3 » .\r\nدر سحر سوارنظام و توپخانهء انگليسى به پيشرفت پرداخت . اين عمل بوسيلهء توپخانه انجام گرفت و آرتش ايران را دچار خوف و هراس نمود . سومين سوارنظام سبك اسلحهء بمبئى به يك رژيمان ايرانى حمله كرده و از وسط آنها عبور نمود و افراد آن را بباد شمشير گرفت . اوترم از اسب خود به زمين افتاده بيهوش شد و اين حادثه سبب گرديد كه در پيشرفت پياده‌نظام تأخيرى روى دهد . هرچند كه سوارنظام و توپخانه جنگ را واقعا برده بودند ، ايرانيان با نظم تمام عقب نشستند و نظر به كمى\r\n\r\n\r\n","description":"","footnote":"\r\n( 1 ) - يك دوست ايرانى كه سنش بالغ بر هشتاد بود براى من چگونگى فرار خود را با مادر و خواهرانش از بوشهر شرح داده و ميگفت كه چگونه سربازان فرارى ايرانى او را در « احمدى » اولين منزل خارج شهر لخت كردند . پدر او كه كارگزار بود به هندوستان برده شد و چنين به نظر ميرسد كه با او در آنجا به خوبى رفتار نموده‌اند . ( مؤلف ) .\r\n( 2 ) -  Sir James Outram \r\n( 3 ) - بهترين شرح راجع به اين جنگ را ژنرال « بالارد » ( در آنوقت ستوان بود ) در مجلهء ( جنگل سياه ) شمارهء سال 1861 داده است . ( مؤلف )\r\n","page_name":" 504 ","page_number":527},
  {"content":"\r\n\r\nسوارنظام و استعمال غير لازم و بىپروائى آن بطور مؤثر تعقيب نشدند و اگر آن بطور صحيحى مصرف و استعمال شده بود ممكن بود شكست ايرانيان مبدل به تباهى و انهدام گردد .\r\nعمليات بعدى بر ضد محمره ( خرمشهر فعلى ) متوجه بود . در ماه مارس نيروى اعزامى سوار كشتى شده و بسرعت تمام بسوى شط العرب راندند . محمره كه مطابق عهدنامهء ارز روم بدست ايران افتاده بود « 1 » قويا سنگربندى شده و آتشبارهاى سنگين در هردو طرف رود كارون نصب شده بود . در نتيجه وظيفهء اوترم خيلى سنگين و سخت بود و چنين به نظر ميرسد كه او وظيفهء خود را با مهارت تمام بانجام رسانيد . يك آتشبار و خمپاره‌اى روى الوارهاى شناور تعبيه شده بود و شبانه به بالاى رودخانه در نقطهء مقابل آتشبار توپخانهء ايرانى در ساحل راست كارون كشيده شد . از طرف ايرانيان هيچگونه ممانعتى از عبور آن به عمل نيامد .\r\nدر هنگام صبح روز بعد آتش توپخانهء كشتىهاى بخار با كمك اين آتشبار قلاع را خاموش ساخت و كشتىهاى نقليه به كارون كشيده شده و نيروها در محلى از دو ميلى بالاى محمره پياده شدند . ايرانيان فرار كرده توپ‌ها ، مهمات و اردوگاه را در پشت سر جا گذاشتند . اوترم يك دسته سفائن جنگى كوچك در كارون تا به اهواز كه تصرف شد روانه ساخت درحالىكه ارتش ايران عقب مىنشست و بدين طريق عمليات خاتمه يافت .\r\n\r\nتصميم به صلح 1857 م\r\nدولت ايران پس از تصرف بوشهر مستقيما درخواست صلح نموده بود و معاهدهء صلح در حقيقت قبل از لشكركشى كارون به امضاء رسيد . اما بواسطهء نبودن وسائل مخابرهء تلگرافى خبر امضاى معاهده بموقع به اوترم نرسيده بود .\r\nطبق شرائط اين معاهده كه در پاريس صورت گرفت شاه قبول نمود كه افغانستان را تخليه نموده و استقلال و تماميت ارضى آنجا را برسميت بشناسد . علاوه بر آن شاه\r\n\r\n\r\n","description":"","footnote":"\r\n( 1 ) - براى آگاهى از اين معاهده به فصل هفتاد و نهم همين كتاب رجوع شود . ( مؤلف )\r\n","page_name":" 505 ","page_number":528},
  {"content":"\r\n\r\nموافقت نمود كه در صورت بروز اختلاف بين دو دولت براى حل آن بايستى قبل از توسل به اسلحه به اهتمامات دوستانهء دولت انگليس مراجعه نمايد . از سفير بريتانيا عذرخواهى مناسبى شد و با ميرزا هاشم آشتى نموده و تمام استنادات و تهمت‌هاى برعليه زوجه‌اش پس گرفته شد . وى كه علت اصلى قطع روابط شده بود در اينموقع ناپديد گرديد .\r\nايرانيان در اينموقع از نجابت و علو همت انگليس‌ها متعجب و متحير شدند كه نه گارانتى ( وثيقه و كروى ) از آنها خواستند و نه تاوان جنگ و امتيازى مطالبه كردند . غرض هيچگونه تحميلى بر آنها نگرديد . سرور و خوشحالى صدراعظم را نيز وقتىكه ديد هيچگونه تقاضائى براى عزل او نشده است ميتوان حدس زد تا چه اندازه بوده است « 1 » .\r\nاز نظر انگليس‌ها مناسبات آنها با ايران پس از جنگ بهتر شد و ايرانيان خيلى كم از اين جنگ به تلخى ياد ميكنند و چون در چند هفتهء بعد شورش هند شروع گرديد خيلى خوب بود كه نيروهاى انگليس در ايران و يا در افغانستان گرفتار نبودند .\r\n\r\nحكمران جديد هرات\r\nحكومت ايران كه قبلا از شرائط معاهده آگاه شده بود در تسليم محمد يوسف به خويشاوندان صيد محمد عجله نمود و آنها هم وى را گرفته بقتل رسانيدند . يك سردار مهاجر و پناهنده بار كزائى بنام سلطان احمد خان كه برادرزاده و ناپسرى دوست محمد بود بفرمانروائى هرات برگزيده شد بدين شرط كه خطبه بنام شاه بخواند . سردار جوان با عجله و شتاب روانهء حوزهء حكمرانى خود شد و زمانى وارد هرات گرديد كه سردار ايرانى يكى از شاهزادگان اصيل هنوز از اين قرارداد جديد خبر نداشت . اين شخص يك دفعه از خواب بيدار و بواسطهء سر زده وارد شدن و مزاحمت اين افغانى مبرم متغير شده امر كرد كه او را گرفته\r\n\r\n\r\n","description":"","footnote":"\r\n( 1 ) - ميگويند كه ما ابتكار لباس خاكى را مديون اين جنگ ميباشيم . خاكى واژهء فارسى است و چنين ظاهر مىشود كه بعضى از نيروهاى ايرانى كه در اونيفورم خاكى رنگ بودند از يك فاصلهء دورى ديده نميشدند .\r\nمقامات حكومتى هند بدين ترتيب اين رنگ را براى اونيفورم سپاهيان اختيار كردند . ( مؤلف )\r\n","page_name":" 506 ","page_number":529},
  {"content":"\r\n\r\nبه چوب بستند . پس از اين تنبيه مخصوص قضايا كما ينبغى شرح داده شد و سردار افغانى بر مسند امارت هرات جلوس نمود . بنابراين ايران با وجودى كه شكست خورده بود ميتوانست كه هم طبق شرائط معاهدهء پاريس عمل كند و هم بوسيلهء سلطان احمد خان بر هرات حكمرانى نمايد . سلطان احمد خان حتى تهران پايتخت را ديدار كرده و از صاحب اقتدار بخشندهء خود شاه خلعت گرفته بود . فهميدن اين مسئله مشكل است كه چرا دولت بريتانيا در تسليم اين شهرستان به دوست محمد اصرار نميورزيد و چنين به نظر ميآيد كه ايران باهوش و زرنگ بر طرف معامله بريتانيا پيشى جسته است .\r\nدر ظرف اين مدت انتقال يا عبور و مرور ، هيئتى از افسران بريتانيائى از ميسيون تهران به هرات فرستاده شد . اما امير افغانى به كمك معنوى انگلستان كه عبارت از شناسائى و موافقت باشد و نيز چيزهاى جزئى ديگر قانع نبود .\r\nيك ميسيون روسى در تحت خانيكوف كه در سال 1858 به آنجا آمد چندان موفقيتى كسب نكرد . افغان‌ها مجازات و صدماتى كه دوست محمد بواسطهء پذيرائى از ويتكاويچ ديده بود به ياد داشتند و بعلاوه دولت ايران بهيچ‌وجه حاضر نبود كه ببيند كه نفوذ روسيه بر هرات غالب آيد . در نتيجه ميسيون خانيكوف نيز بعدم موفقيت مواجه شد .\r\n\r\nبرقرارى نفوذ ايران در ناحيهء ساحلى خليج فارس\r\nمكرر در اين كتاب خاطرنشان نموديم كه ايران هيچ‌وقت يك دولت معظم دريائى نبوده است . نادر شاه همانطور كه در فصل هفتاد و دوم ذكر شد براى برقرارى نفوذ خود در خليج فارس كوشش به عمل آورد ، ولى چون از مشكلات گذاشتن مستحفظ و پادگان در بنادر اين خليج باخبر بود ناحيهء بندرعباس و جزائر هرمز و قشم را بشيخ قبيلهء بنى معن واگذار نموده و در مقابل از او يك خراج ساليانه‌اى دريافت مينمود . در اواخر قرن هيجدهم يك حاكم جنگجوى عمان بنام سلطان بن احمد « 1 » مشغول فتوحات خارجى شده چاه بهار اولين‌بار فتح شد و بعد قشم ، هرمز ، بحرين و بالاخره بندرعباس را باطاعت درآورد . در سال 1798\r\n\r\n\r\n","description":"","footnote":"\r\n( 1 ) - رجوع شود به كتاب « امام‌هاى عمان » تأليف بدجر صفحهء 226 ( مؤلف )\r\n","page_name":" 507 ","page_number":530},
  {"content":"\r\n\r\nسلطان بن احمد از دولت ايران فرمانى گرفت كه طبق آن بعوض پرداخت شش هزار تومان در سال ناحيهء بندرعباس را آباد كند . در همان سال اين حاكم با انگليس‌ها قراردادى بسته و به آنها اجازه داد مركز نمايندگى تجارتى خود را در بندرعباس مجددا افتتاح نموده و يك پادگان 700 نفرى در آنجا بگذارند . در همان موقع ايستگاه دريائى بريتانيا در باسيدو « 1 » ( باسادور « 2 » ) در جزيرهء قشم با اجازهء حاكم مسقط تأسيس يافت و هنوز آن ايستگاه در تصرف بريتانيا مىباشد ، هرچند كه در زمان حاضر مستحفظ و پادگانى در آنجا وجود ندارد .\r\nدر اواسط قرن نوزدهم دولت ايران تصميم گرفت كه اين بنادر را خود مستقيما اداره نمايد ، بنابراين در زمان غيبت سيد سعيد مسقطى كه به زنگبار رفته بود حاكم مسقط را بيرون كردند ، اما يك نيروى اعزامى از مسقط آن بنادر را دوباره تصرف نمود .\r\nولى ايرانيان بواسطهء رسيدن قواى امدادى زياد در اين موقع در مقابل سيد سعيد زياد قوى شده بودند و از آنطرف انگليس‌ها چون با حركت دستجات مسلح او در دريا مخالفت مينمودند عمليات او را فلج ساختند . بالاخره در سال 1856 صلح برقرار شد ، بدين شرط كه امام مسقط آن بنادر را مدت 20 سال اجاره كند و ساليانه مبلغ 16 هزار تومان بدولت ايران بپردازد و هرمز و قشم را جزو قلمرو خاك ايران بشناسد . در زمان حاضر « 3 » يگانه مركزى كه در تملك مسقط باقى مانده در خارج عمان شهر كوچك گوادر - است كه يكى از بنادر بلوچستان انگليس است .\r\n\r\n\r\n","description":"","footnote":"\r\n( 1 ) -  Basidu \r\n( 2 ) -  Bassadore \r\n( 3 ) - مراد زمان تأليف كتاب است . ( مؤلف )\r\n","page_name":" 508 ","page_number":531},
  {"content":"\r\n\r\nناصر الدين شاه\r\n\r\nفصل هفتاد و نهم فراگرفتن يا احاطه كردن ايران\r\nاز مرو ، آخرين منزل نيزه‌هاى آزاد ، اعضاى قبايل به اطراف متفرق ميشوند و اسب‌هاى تركمانان با تفنگ‌هاى تزار روسيه مجهز شده‌اند .\r\n« سرآلفردليال » « 1 »\r\n\r\nپيشرفت روسيه در آسياى مركزى\r\nدر نيمهء اول سدهء نوزدهم مهمترين وقايعى كه ايران را متأثر و مبتلا ساخت همانا پيشرفت روسيه در قفقاز و ضميمه شدن تمام ايالات ايران كه در منتهاى ارس قرار داشتند پس از دو لشكركشى موفقيت‌آميز به آن دولت بوده است و نيمهء دوم همان قرن كشور ايران شاهد يك پيشرفت بزرگتر نيروى شمالى در آسياى مركزى بود . اين پيشرفت باعث شد كه مرز دولت روسيه و ايران در شرق بحر خزر مشترك شود . بنابراين نگارنده در نظر گرفته كه شرحى راجع به اين جنبش و حركت و يا طرز پيشرفت فوق العادهء جنوبى به نظر خوانندگان برساند « 2 » .\r\n\r\n\r\n","description":"","footnote":"\r\n( 1 ) -  Sir Alfred Lyall \r\n( 2 ) - مآخذى كه مورد استفاده قرار گرفته‌اند ( علاوه بر كتبى كه قبلا ذكر شده ) عبارتند از « شرح مسافرتى از هرات به خيوه بقلم « ماژور جيمزآبوت » در سال 1856 ، و از هرات تا اورنبورك بقلم « سروان سرر . شكسپير » در مجلهء  ( Blackwood )  شمارهء ماه ژوئن 1842 ، « مسافرت با اسب به خيوه » بقلم سروان ف . برنابى  ( Burnaby )  ، « زندگانى و مسافرتها » بقلم « آرمى نيوس و امبرى » « واحهء مرو » بقلم ى . اودونوان » « ايران شرقى » بقلم سرف . گولد - سميد و « قلب آسيا » بقلم ح . سكرين و « اى . دى . راس » ( مؤلف ) .\r\n","page_name":" 509 ","page_number":532},
  {"content":"\r\n\r\nما در فصل شصت و دوم از اولين سفارت روسيه به خيوه و بخارا كه توسط آنتونى جنكينسون در قرن شانزدهم به عمل آمد شرحى مذكور داشتيم . در اوائل قرن هيجدهم پطر كبير با خان‌هاى خيوه و بخارا روابط و مناسباتى برقرار نمود . امير حكمران خيوه حاضر شد در عوض حمايتى كه دولت روسيه از او در مقابل بخارا مينمايد طوق اطاعت آن دولت را بر گردن نهد . در سال 1715 يك ستون روسى تحت فرماندهى كنت بكوويچ « 1 » به منظور مسافرت اكتشافى با رضايت خان بدان سمت روانه شد ولى مرگ خان موقعيت را تغيير داد و اين هيئت روسى مورد حملهء جانشينان خان واقع شده و تمامى از بين رفتند .\r\nبراى جبران اين حادثهء شوم هيچگونه اقدامى به عمل نيامد . در طى سال‌هاى بعد روس‌ها بتدريج قرقيز ( قبيلهء تاتار ميانى ) را بلع كرده و آنها در سال 1702 تسليم شدند . بعدا اورنبورگ را به منظور احداث پايگاهى براى حملات آينده مستحكم ساختند . در طى نيمهء آخر قرن هيجدهم پيشرفت روسيه به كلى متوقف شده بود .\r\nدر قرن نوزدهم روسيه رويهء تجاوز و پيشروى را دوباره از سر گرفت و در سال 1822 تاتارهاى كوچك را با حكومت اورنبورك متحد ساخت . در اين موقع حس بدگمانى و سوءظن‌هاى خيوه و بخارا بواسطهء اين عمل برانگيخته شد .\r\nموقعيت روسيه در سال‌هاى 1839 - 1838 يعنى درست پيش از اينكه پيشرفت عظيم آنها شروع شود بدينقرار بود . در سمت مغرب بحر خزر قفقاز هنوز مطيع نشده بود و در حدود يكصد هزار سرباز روسى به محاصرهء محلى مشغول گرديدند كه « بزرگترين دژ عالم » خوانده ميشد و آن بالاخره تا سال 1864 تسخير نشد تا اينكه روسيه در آن نزديكى يك خط مستقيم جديدى براى پيشرفت به طرف شرق بدست آورد . در آسياى مركزى كه اكنون بيشتر مورد دقت نظر ما مىباشد امتداد مرزهاى روسيه بانتهاى رود اورال و اورنبورك و از آنجا به ترويتزكا « 2 » رسيد . از اين مركز مرز روسيه به پطر و پاولوسك « 3 »\r\n\r\n\r\n","description":"","footnote":"\r\n( 1 ) -  Count Bekovich \r\n( 2 ) -  Troitzka \r\n( 3 ) -  Petropavlovsk \r\n","page_name":" 510 ","page_number":533},
  {"content":"\r\n\r\nو به همين ترتيب امسك « 1 » و بالاخره سمى پالاتينسك « 2 » در مرز چين رسيد .\r\n\r\nاولين لشگركشى به خيوه 1840 - 1839\r\nاولين حركت به طرف جنوب روس‌ها بر ضد ايالت خيوه بود .\r\nاين لشكركشى تا يك اندازه جوابى به تصرف افغانستان از طرف انگليس‌ها بوده است ، ولى روس‌ها به اين عمل با دلائل ديگرى صورت حق‌بجانبى ميدادند . سال‌ها بود كه اوزبك‌ها مدام به پيش قراولان روسى حمله نموده اموال اتباع روسى را بغارت برده و عدهء زيادى از مسكوىها را به اسارت ميبردند .\r\nكنت‌پروسكى « 3 » فرماندار ارنبورك بر يك نيروئى شامل سه‌هزار پياده‌نظام و دو هزار قزاق و بيست و دو عرابه توپ فرماندهى ميكرد . در نوامبر سال 1839 او به پيشروى طولانى نهصد ميلى خود دست زد . براى آذوقه و خواروبار و لوازم و احتياجات اين نيرو همه گونه انتظامات و ترتيبات داده شده بود ، بنابراين ستون نقليهء آنها خيلى مفصل و زياد بود . سرماى شديد اتفاقى باعث شد كه صدها نفر از شتران تلف شدند و اسب‌ها هم قادر نبودند كه در برف براى خود خوراك پيدا كنند . بنابراين كنت پروسكى در مقابل اين اوضاع مخالف و ناگوار مجبور شد حتى قبل از رسيدن به فلات اوست - اورت « 4 » فرمان عقب‌نشينى دهد ، دشت مزبور بين بحر خزر و درياهاى اورال قرار داشت . اين نيرو در ماه ژوئن 1840 در حالى كه تلفات سخت و شديدى متحمل شده بود به اورنبورك مراجعت كرد .\r\nاين لشكركشى با وجود آنكه بشكست و عدم موفقيت كامل مواجه شده بود باز بريتانياى كبير را شديدا دچار وحشت ساخت . ماژورد . ارسىتود « 5 » با يك پيشقدمى كه حيرت‌آور است در حالى كه بسوى مأموريت خود در هرات رهسپار بود كاپتان جيمزآبوت « 6 » و بعدا كاپتان شكسپير را از راه بيابانى به طول هفتصد ميل به نزد خان روانه ساخت تا به او خطر استهزاء و ريشخند روسيه را گوشزد نمايند .\r\n\r\n\r\n","description":"","footnote":"\r\n( 1 ) -  Omsk \r\n( 2 ) -  Semipalatinsk \r\n( 3 ) -  Count Perovski \r\n( 4 ) -  Ust - Urt \r\n( 5 ) -  Mojor D'arcy Todd \r\n( 6 ) -  Captain James Abbott \r\n","page_name":" 511 ","page_number":534},
  {"content":"\r\n\r\nميسيون شكسپير بطور قابل ملاحظه‌اى موفقيت يافت . براى اينكه او نه تنها خان را مجبور ساخت كه بردگان روسى را رها سازد بلكه خود شخصا اسراى آزاد شده را كه چهارصد نفر بودند و از مرد و زن و بچه تشكيل يافته بودند به ارنبورك راهنمائى نمود و اين كار مهم و خطير او بسيار قابل ملاحظه است .\r\nدر پائيز سال 1840 روسيه مشغول تجهيز يك نيروئى به منظور لشكركشى بر ضد خيوه شد ، اما چون رئيس اوزبك‌ها تسليم شد عملى كردن اين منظور ديگر لزومى نداشت .\r\nبالاخره روسيه در سال 1842 با او قراردادى بست به اين شرط كه معاملهء بردگان در خيوه منسوخ شود و از تجاوز و تهاجم به خاك روسيه ممانعت به عمل آيد .\r\n\r\nپيشرفت روسها به طرف درياى اورال 1844 م\r\nدر طى ده سال بعد روسيه نقايص و معايب ارنبورك را براى ايجاد يك پايگاه ملتفت شد ، بنابراين بتدريج ولى منظما براى تصرف بيابان بزرك قرقيز كه از رودخانهء اورال تا درياى اورال ادامه داشت دست‌بكار شد . در سال 1844 روسيه قسمت مهم اين آبها را تفحص نموده و در سال 1847 مصب سيرداريا « 1 » را تصرف نمود . يك دژ در اين نقطه و دژ ديگر در بندرگاه درياى اورال بنا گرديد .\r\n\r\nتصرف درهء سيرداريا 1864 - 1849 م\r\nروسيه با تصرف مصب سيرداريا با خانات خوقند تماس مستقيم حاصل نموده و خصومت و عداوت خان خوقند نيز نسبت بروسها كه سرزمين او را مورد هجوم قرار داده بودند برانگيخته شده بود . در سال 1849 يكى از قلاع اين ايالت كوچك به تصرف روس‌ها درآمد . چهار سال بعد پيشرفت بيشترى به عمل آمد . آق‌مسجد در دويست و بيست ميلى بالاى رودخانه تصرف شده و بر روى خرابه‌هاى آن قلعهء پروسكى برپا شد و بدينطريق خط سيرداريا تأسيس يافت . در سال 1845 يك لشكركشى ديگرى در طول درهء ايلى « 2 » به عمل آمد و در ورنو « 3 » يك قلعهء ديگرى ساخته شد كه بعدا آن قلعه كرسىنشين ايالت سميرچيه « 4 » شد .\r\nدر اين موقع جنك كريمه روى داد و روسيه براى چند سالى دست از تجاوز و جلوروى\r\n\r\n\r\n","description":"","footnote":"\r\n( 1 ) -  Sir Darya \r\n( 2 ) -  IIi \r\n( 3 ) -  Vernoe \r\n( 4 ) -  Semirechia \r\n","page_name":" 512 ","page_number":535},
  {"content":"\r\n\r\nكشيده فقط كوشش خود را مصروف آن نمود كه مواضع بدست آورده را در مقابل خوقند ببهترين وجهى مستحكم سازد .\r\nدر سال 1860 خان خوقند به مواضع روس‌ها در سيمرچى حمله كرد . روس‌ها در جواب آنها بسوى تاشقند پيش رفته و در سال 1856 آنجا را تصرف نمودند و پس از اين موفقيت سرزمين بين درياى اورال و ايسيك‌قول « 1 » مرز ايالت تركستان گرديد . اين عمل خاتمهء مرحلهء اول اين پيشرفت عظيم بود و بوسيلهء آن نيروى شمالى در فاصلهء مؤثر سه خانات بزرك خيوه ، بخارا و خوقند قرار گرفت .\r\n\r\nمناسبات روسيه با بخارا 1868 - 1842 م\r\nدر سال 1842 امير بخارا از تصرف كابل بدست بريتانياى كبير متوحش شده متوسل بروسيه گرديد . اين دولت نيز ميسيونى در تحت كلنل بوتنف « 2 » بدان صوب فرستاد و از آنها با احترامات زياد پذيرائى كردند . اما فاجعهء كابل در اوضاع بخارا تأثير و واكنشى شديد نمود .\r\nستودارت « 3 » و كونولى « 4 » كه بعدا به او پيوست در بخارا زندانى شدند . مأمور سياسى روسيه كه براى نجات ستودارت منتهاى كوشش را به عمل آورده بود با بىاحترامى شديد از طرف امير كه ديگر از انگلستان ترسى نداشت تبعيد شد .\r\nپس از زياده از بيست سال يعنى در سال 1865 امير بخارا عليه دولت بزرك شمالى بناى تعرض و حمله را گذاشته و خجند را اشغال نمود و چهار مأمور سياسى روسيه را كه در آن شهر بودند زندانى كرد در سال بعد روس‌ها پس از يك پيروزى قطعى كه در آريرقا بر بخارائىها بدست آورده بودند خجند را مجددا تصرف كردند . در سال 1868 آرتش بخارائىها دوباره مغلوب شده و سمرقند تصرف شد . چندى بعد با امير پيمان صلح بسته شده و او سمرقند را بروسيه واگذار نمود و غرامات جنك را پرداخت .\r\nالحاق تمام حوزهء خانى خوقند در سال 1876 به روسيه فتوحات روسيه را در صحنهء عمليات شرقى خاتمه داد . اتفاقا يك نتيجه‌اى كه از اين عمليات گرفته شد استقرار\r\n\r\n\r\n","description":"","footnote":"\r\n( 1 ) -  Issik Kul \r\n( 2 ) -  Colonel Butenef \r\n( 3 ) -  Stoddart \r\n( 4 ) -  Conolly \r\n","page_name":" 513 ","page_number":536},
  {"content":"\r\n\r\nروسيه در چارجويى در كنار سيحون بود كه او را همسايهء ايران ساخته و بر نفوذش در تهران افزود . اين لشگركشىها را ممكن است تشكيل دهندهء مرحلهء دوم اين پيشرفت دانست .\r\n\r\nفتح خيوه 1873 م\r\nسومين مرحلهء اين پيشرفت فتح خيوه بود . در سال 1869 روسها خود را در كراسنوودسك « 1 » كه امروزه نقطهء شروع راه‌آهن آسياى مركزى مىباشد و بعدا در چكش‌لر « 2 » نزديك مصب رودخانهء اترك مستقر ساختند .\r\nدولت ايران بدون اخذ نتيجه اعتراضات شديدى به اين عمل نمود . اين تازه واردين بتدريج نفوذ خود را بر تركمن‌هاى يموت بسط و توسعه داده و راههاى آن ناحيه را به داخل بازديد و نقشه‌بردارى كردند . روس‌ها اعتراف مينمودند كه منظور اساسى آنها ايجاد يك جادهء مستقيم به آسياى مركزى است . بدون شك اين رويه تا اندازه‌اى بمنافع ايالت تركستان بود . فعاليت پيش‌آهنگان روسى طبعا در همه جا باعث پريشانى خاطر و ناراحتى گرديد . خان خيوه خيال كرد كه تقاضاى روس‌ها از همكارى با او و افتتاح مرابطه و مراوده با درياى اورال از قلمرو كشور او استقلال ويرا تهديد مينمايد . از مدتها پيش نقشهء اساسى حمله و هجوم به خيوه كشيده شده بود و چون خيوه‌اىها را از بخارا پشتيبانى مينمودند دولت روسيه مجبور باجراى اين نقشه گرديد . در سال 1873 ستونهائى در يك زمان معين از كراسنوودسك ، پروسكى ، تاشقند و ارنبورك شروع به پيشرفت نمودند . سه‌تا از اين ستونها « 3 » بسلامت به آن واحهء بزرك رسيدند . اينها با هيچگونه معارضه و مقاومتى مواجه نشدند و پايتخت را با يك حمله تصرف نمودند .\r\nبدينطريق روسيه سرزمين واقع در ساحل راست آمودريا را به خاك خود ضميمه ساخته و در آنجا دو قلعه احداث نمود . خان جوان دوباره به تاج‌وتخت خود مراجعه داده شد ولى يك\r\n\r\n\r\n","description":"","footnote":"\r\n( 1 ) -  Krasnovodsk . \r\n( 2 ) -  Chikishliar . \r\n( 3 ) - ستون ودسك مجبور شد از كم‌آبى توپ‌هاى خود را در شن‌ها دفن كرده و مراجعت كند . بورنبى  ( Burnaby )  ذكر مىكند كه هيچگونه استفاده‌اى از وسائل نقليه براى آب نشد ، در صورتى كه كشتىهاى بخارى در آمودريا تا كنگراد در شمال واحهء خيوه پيش رفته بودند . ( مؤلف )\r\n","page_name":" 514 ","page_number":537},
  {"content":"\r\n\r\nغرامت جنگى كمرشكنى به مبلغ 250 هزار ليرهء استرلينك بر او تحميل شد .\r\n\r\nلشكركشىهاى ايران بر ضد تركمان‌ها 1861 - 1857 م\r\nقبل از اينكه ما بشروع آخرين مرحلهء پيشروى روس‌ها بپردازيم مناسب ميدانيم كه لحظه‌اى بمناسباتى كه در اين موقع بين ايران و تركمان‌ها وجود داشت عطف توجه نمائيم . در سال 1857 سلطان مراد ميرزا فرمانفرماى كل خراسان هشتاد نفر از سران تركمان را براى شركت در كنفرانسى در مشهد دعوت نمود ، ولى همگى آنها را به خدعه و فريب دستگير نموده زندانى ساخت . فرمانفرماى ايران پس از آنكه بدين وسيله از قدرت آدم دزدان كاست بسوى مرو حركت نموده و در نتيجهء پيروزى خود آنجا را تصرف نمود . سه سال بعد حمزه ميرزا بجاى او نشست و او براى بار دوم شهر مرو را بدون مواجههء با مقاومتى تصرف نمود .\r\nاما در يك نبرد واقع در اردوگاه طق در نزديك همان بلد كه اطراف آن محصور بخندق بود شكست خورد . سپاهيان او با بىنظمى كامل فرار كرده درحالىكه توپهاى خود را بدست تركمانان فاتح دادند « 1 » . در اثر اين شكست و فرار قيمت برده در آسياى مركزى پائين آمده و ارزان‌تر از زمان يك نسل پيش شد « 2 » . بعد از آن براى اعادهء حيثيت از دست رفتهء ايران هيچگونه كوششى به عمل نيامد . فقط در اثر حمله‌اى از سرخس دژ مرزى ايران به تركمانان شد عده‌اى از آن توپ‌ها مسترد گرديد .\r\n\r\nخورد شدن تركمانان بدست روسها 1881 م\r\nما اكنون دوباره قلم را بشرح پيشرفت روس‌ها معطوف ميداريم .\r\nپس از اطاعت و انقياد خيوه يگانه ناحيهء مستقلى كه در آسياى مركزى باقى مانده بود ناحيهء تركمن‌ها بود كه ايرانيان چنان كه ديده شد كنترل و نظارت مبهم و بىاثرى بر آنها داشتند . هرسال روسها از چكش لر « 3 » ستون‌هاى قوى بداخلهء آنجا ميفرستادند و آنها بتدريج سواحل راست رودخانهء اترك را تا\r\n\r\n\r\n","description":"","footnote":"\r\n( 1 ) - رجوع شود به « واحهء مرو » فصل دوم صفحهء 170 ( مؤلف )\r\n( 2 ) - و امبرى در كتاب خود موسوم به « زندگانى و مسافرت‌ها » قيمت متوسط يك برده را در بخارا سه ليره تعيين نموده ، ولى ذكر مىكند كه پس از پريشانى و بدبختى ايرانيان قيمت آن به سه شلينگ تنزل يافت . ( مؤلف )\r\n( 3 ) -  Chikishliar \r\n","page_name":" 515 ","page_number":538},
  {"content":"\r\n\r\nجات ضميمه كردند « 1 »\r\nدر سال 1877 ژنرال لوماقين « 2 » بسوى قزل آروات پيش رفت ولى قبل از اينكه بتواند موقعيت خود را مستحكم سازد مجبور بعقب‌نشينى شد . شروع جنگ روس و تركيه در اين موقع نيز از بروز حوادث بيشتر جلوگيرى نمود . اما در سال بعد او به گوك‌تپه باردوگاه خندق‌دار معروف طق پيش رفت . توپخانهء او به تركمانان كه در ناحيهء كوچكى جمع شده بودند تلفات موحشى وارد آورد ، ولى حملهء او منجر بعدم موفقيت شده و با تحمل تلفات سنگين عقب‌نشينى نمود . اين ضربه براى حيثيت روسيه خيلى وحشتناك بود و شايد بتوان اين واقعه را با عقب‌نشينى انگليس‌ها از كابل مقايسه نمود .\r\nژنرال سكوبلف « 3 » در اين موقع مأمور شد كه شهرت از دست‌رفتهء روسيه را دوباره به حال اول بازگرداند . اين شخص مسئلهء حمل و نقل را در درجهء اول اهميت يافت .\r\nبنابراين مانند لردكيچنر « 4 » كه بعدا با مسأله‌اى شبيه به آن مواجه شد به ساختن راه‌آهن در اين جلگهء وسيع دست زد با كمك راه‌آهن و قدرت تشكيلات خود او توانست كه هشت هزار نفر سپاهى و پنجاه و دو عرابه توپ و يازده مسلسل را به گوك تپه برساند .\r\nتركمن‌ها مصمم شده بودند كه آخرين ايستادگى خود را در اين ناحيه بخرج دهند . در ژانويه 1881 با وجود حملهء شديد محصورين طق بر مهاجمين خندقهائى كنده شده و يك شكافى در خطوط دفاعى تركمانان احداث نموده و از آنجا آتش مرگبارى به داخل محوطهء محصور ريخته شد . حملهء آخرى كاملا موفقانه بود . اعلام شروع حمله با انفجار يك مين داده شد . اين مين قسمت معظم ديوار قلعه را خراب نمود و روس‌ها كه در چهار ستون پيش ميرفتند بسرعت قلعه را تصرف نمودند . تعقيب فراريان مطابق آنچه كه اودونوان « 5 » از يك تپهء مجاور ديده و ذكر نموده است از يك فرار بانهزام\r\n\r\n\r\n","description":"","footnote":"\r\n( 1 ) - « واحهء مرو » فصل سوم . همچنين « ده هزار ميل » صفحهء 16 ( مؤلف )\r\n( 2 ) -  General Lomakin \r\n( 3 ) -  Skobeleff \r\n( 4 ) -  Lord Kitchener \r\n( 5 ) -  O'Donovan \r\n","page_name":" 516 ","page_number":539},
  {"content":"\r\n\r\nقطعى منجر شد . بدين ترتيب آخرين موضع مستحكم بزرگ آسياى مركزى سقوط نمود .\r\nچند سال پس از اين پيروزى وقتى كه براى احترام بشجاعت مهاجمين من در اين خرابه‌ها گذر مينمودم از شجاعت نااميدانه‌اى كه تركمانان با آن در مدت بيست روز تمام اين قلعه را كه داراى ديوار ساده‌اى بود در مقابل آرتش روس حفظ نمودند حيرت نمودم .\r\nاين ضربه براى تركمانان طق ساكن واحهء آخال خردكننده و آخرى بود . يك افسر روسى موسوم به آليخانوف كه اصلا يكنفر مسلمان داغستانى بود طق مرو را وادار به تسليم ساخت . در سال 1884 مرو يك قسمتى از امپراطورى روسيه گرديد .\r\nسارق‌هاى يولاتان « 1 » كه واحه‌ايست در طرف جنوب مانند ديگر قبائل كوچك به او تأسى نمودند . اين لشكركشى موفقيت‌آميز چهارمين و آخرين مرحلهء پيشرفت روسها را تشكيل داد و بدين وسيله تزار آقاى آسياى مركزى گرديد .\r\n\r\nتأثير آن در ايران\r\nوقايع بالا در ايران دو گونه تأثير بخشيد : يكى اينكه دولت ايران قادر نبود از حملات دائمى تركمانهاى طق ، يموت و گوكلان « 2 » بخراسان جلوگيرى نمايد و بالنتيجه اين اقدام و فعاليت دولت روسيه براى دهقانان بيچارهء ايرانى به نهايت درجه مفيد و نافع بود . اما در مقابل آن بايستى از دست رفتن قسمتى از خاك ايران در شمال و از بين رفتن نفوذ ايران بر اثر انضمام مرو بروسيه را هم در نظر گرفت . مرز جديد نيز كه در طول رودخانهء اترك تاجات و از آنجا به سمبار « 3 » امتداد داشت بطور غير مساعد و نامطلوبى براى ايران در قسمت شرقى آن كشيده شده تمام ناحيهء حاصلخيز اتك يا دامنهء اين رشته را روس‌ها ضميمه ساخته بودند و دهقانان ايرانى مناطق مرتفعه اجازه نداشتند كه بر وسعت اراضى متروك خود حتى يك متر بيفزايند و يا اينكه يك درخت جديد بنشانند . در صورتى كه دولت روسيه يك دولت قوى باقى مانده و مأمورين و افسران او بميل خود و خودسرانه از مرز ايران گذشته هرگونه\r\n\r\n\r\n","description":"","footnote":"\r\n( 1 ) -  Yulatan \r\n( 2 ) - بدبختانه در سالهاى اخير تركمن‌هاى ساكن وادى گورگان حملات خونين و جنايت‌آميز خود را شروع نموده‌اند . ( مؤلف )\r\n( 3 ) -  Sambar . \r\n","page_name":" 517 ","page_number":540},
  {"content":"\r\n\r\nتخلف و نقض در معاهده را از راه خراب كردن محصولات و يا بطريق ديگر سياست و تنبيه ميكردند .\r\n\r\nتصرف هرات بدست دوست محمد 1863 م\r\nاكنون براى مدتى ميرويم از اوضاع افغانستان و امور جارى آنجا سخن ميرانيم . سلطان احمد خان پس از تحكيم مبانى حكومت خود چنان كه در صفحهء 352 ذكر شد عليه اشغال فراه بدست دوست محمد خان كه در سال 1856 انجام يافته بود شديدا اعتراض نمود .\r\nبريتانياى كبير در اين مورد عدم علاقهء خود را براى مداخله نشان داد . در سال 1862 حكمران هرات از ناامنى و اغتشاش در كابل براى بيرون كردن پادگان افغانى استفاده نمود . دوست محمد نيز تقريبا بدون معطلى وارد كارزار شده پس از تصرف مجدد فراه بسوى هرات شروع به پيشرفت نمود و در ماه مه سال 1863 بدون اشكال و صعوبت زياد آنجا را تصرف نمود .\r\nسلطان احمد در هفته‌هاى آخر محاصره مرد و دوست محمد نيز بيش از چند روز نتوانست از فتح خود استفاده ببرد . دولت ايران وجود امير را در سرحدات خراسان با تشويش خاطر و دل‌واپسى نگريسته و سقوط هرات آن دولت را هراسان ساخت . اما با مرگ دوست محمد اين تهديد و خطر بر طرف شد و درعين‌حال در افغانستان نيز در همان موقع موقعيت سياسى مانند آسياى مركزى كاملا عليه شاه تغيير يافته بود .\r\n\r\nكميسيون سرحدى مكران 1871 - 1870 م\r\nحال به پيشرفت امپراطورى هندوستان عطف توجه نموده و مينويسيم كه در نيمهء اول قرن هيجدهم نادر شاه بلوچستان را مبدل به يك ايالت و استان ايرانى نموده و در سال 1739 ناصر خان براهوئى بمقام بيگلربگى يا حكمران آنجا تعيين شد . پس از قتل افشار بزرگ ناصر خان نسبت به احمد شاه اظهار تابعيت نمود ، ولى بعدا استقلال خود را اعلام داشت . ناصر خان در سال 1795 درگذشت و پس از مرگش بلوچستان مبدل به يك هرج‌ومرج ممتد و طولانى شده و اين ايالت بين عده‌اى از رؤساى قبائل تقسيم گرديد و آنها هم دائما با يكديگر در زدوخورد بوده و بايران حملاتى ميكردند . در سلطنت محمد شاه دولت ايران ادعاهاى\r\n\r\n","description":"","footnote":"","page_name":" 518 ","page_number":541},
  {"content":"\r\n\r\nخود را بر آنجا تجديد نمود و بوسيلهء مداخله و وساطت ابراهيم خان بمى ناحيه پس از ناحيه را به خاك ايران ضميمه ساخت .\r\nسرفردريك گولدسميد « 1 » كه نخستين مدير تلگرافات در ايران بود در 1864 متوجه شد كه در مغرب گوادر هيچگونه مأمور رسمى ثابتى وجود ندارد كه بتواند با او داخل مذاكره و قرارى بشود و اين حاكى از لياقت و مهارت و كاردانى اوست كه خط تلگراف در آن ناحيه تكميل و به كار انداخته شد . بنابراين نه‌تنها از نظر كشيدن تلگراف و نيز حفاظت و نگهدارى آن بلكه براى حفظ منافع استان تحت الحمايهء كلات و بالاخره حفظ منافع خود ايران چنين صلاح ديده شد كه مرز ثابت مشخصى تعيين گردد و براى اجراى اين منظور باب مذاكرات مفتوح شده و منجر به توافق نظر براى يك كميسيون مشترك از بريتانياى كبير و ايران و كلات گرديد . ليكن بواسطهء اشكال‌تراشى و تعرضات دائمى كميسر ايران و خصومت ابراهيم خان بايد گفت هيچگونه پيشرفتى حاصل نشد ، تا آنكه ژنرال گولدسميد بسوى گوادر حركت نمود . در آنجا ماژورلوت « 2 » كه مرز مورد بحث را بازديد و نقشه‌بردارى كرده و ميتوانست اطلاعات جمع شدهء قبلى را در اين ناحيه كامل سازد به او پيوست . پس از آن كميسر بريتانيا نظريهء خود را داده به اين معنى كه مرز ايران را از يك نقطه‌اى واقع در مشرق كواتار ( كه نبايد با گوادر اشتباه شود ) تا كوهك محدود و معين نمود . شاه اين خط سرحدى را كه با نظريات و دعاوى ايران موافق و مساعد بود پس از كمى درنگ قبول نمود . گولدسميد از اين موفقيتى كه نصيب او شده بود مورد تحسين قرار گرفته و براى دست زدن بيك كار مشكل‌ترى تشويق و ترغيب گرديد .\r\n\r\nمسئلهء سيستان ، مرحلهء اول 1870 - 1863 م\r\nيكى از مهمترين مسائلى كه دولت انگليس پس از امضاء معاهدهء پاريس مواجه با آن شد مسئلهء سيستان بوده است . اين ولايت دلتائى اصلا متعلق بايران بوده ولى بدست احمد شاه ضميمه شده و قسمتى از قلمرو جانشين او را تشكيل ميداد . در منازعات و كشمكش‌هاى داخلى براى\r\n\r\n\r\n","description":"","footnote":"\r\n( 1 ) -  Sir Fredric Goldsmid \r\n( 2 ) -  Lovett \r\n","page_name":" 519 ","page_number":542},
  {"content":"\r\n\r\nتحصيل قدرت و امارت كه افغانستان را بعدا مختل و آشفته ساخت ولايت مزبور وقتى به قندهار و وقت ديگر به هرات منضم گرديد . يار محمد خان در قسمت اعظم از ايام حياتش آنجا را باج گزار و تابع در تصرف داشت . پس از مرگ او دولت ايران ادعاهاى خود را بر اين ولايت از دست رفته آغاز نمود . على خان رئيس طائفه سربندى « 1 » نسبت بايران اظهار تابعيت نموده و به ازدواج با يك شاهزاده خانم ايرانى مفتخر گرديد . اين واقعه در سال 1857 اتفاق افتاد و در طى سلطنت دوست محمد خان هم على خان و هم جانشين او تاج محمد تفوق ايران را اعتراف داشتند . شاه ايران در بين سالهاى 1861 تا 1863 مكررا از دولت بريتانيا دعوت نمود كه وسط افتاده نگهدارى سيستان را در مقابل تجاوز افغانها بر عهده گيرد . جواب دولت انگلستان اين بود كه چون آن دولت سلطنت شاه را در سيستان برسميت نميشناسد نمىتواند در اين كار مداخله نمايد . اشكال قضيه در اين بود كه ايران امكان داشت اجراى معاهده‌اى را كه اخيرا به امضاء رسيده بود درخواست نمايد . ولى چون حكومت هندوستان در اين موقع شير على خان را كه براى مستقر كردن خويش در كابل ميجنگيد برسميت نشناخته بود مسئلهء حكميت خارج از موضوع بود .\r\nوزارت خارجه در سال 1863 وقتى كه براى دادن جواب صريح حاكى از نظريات وى اصرار شد نوشت كه در مشاجره و نزاعى كه برطبق اطلاع بين ايران و افغانستان بر سر حكومت سيستان روى داده دولت عليا حضرت بهيچ‌وجه نمىتواند در آن مداخله نمايد ، بلكه به خود طرفين بايد آن را واگذاشت تا به زور شمشير تملك خودشان را ثابت نمايند .\r\nاعلام اين سياست و خطمشى به حال ايران نافع بود ، چه شير على در آن زمان قادر نبود كه از منافع مرز افغان دفاع نمايد . درعين‌حال دولت شاه كه از مؤاخذه و تعرض بريتانيا خود را ايمن ديد سياستش را بطور ثابت ادامه داد و اين سياست عبارت از اين\r\n\r\n\r\n","description":"","footnote":"\r\n( 1 ) - سربندىها ساكنين قديمى سيستان بوده‌اند ، تيمور لنگ آنها را به بروجرد كوچ داد ، ولى نادر شاه دوباره آنها را به وطن خود برگردانيد . ( مؤلف )\r\n","page_name":" 520 ","page_number":543},
  {"content":"\r\n\r\nبود كه نفوذ و قدرت ايران را آنقدر اعمال كند تا همهء سكنه ايرانى سيستان را تحت كنترل و نظارت تهران دربياورد . ولى شير على عاقبت خود را بر تخت امارت كابل مستقر ساخته و ايران را بجنگ تهديد نمود . در اينموقع دولت بريتانيا رويهء عدم مداخله را كه روى كياست و مهارت بود ترك گفته به استناد مادهء شش عهدنامهء پاريس پيشنهاد حكميت نمود و دو دولت مزبور نيز با آن موافقت نمودند .\r\n\r\nكميسيون حكميت سيستان\r\nسرفردريك گولدسميد پس از موفقيت در تعيين و تصويب سرحد مكران مطابق مشروحهء بالا ، مأمور سيستان شد كه به آنجا رفته در موضوع دعاوى ايران و افغان قضاوت و حكميت نمايد . ميسيون انگليسى از بندر عباس حركت نمود و در سيستان ژنرال پولوك « 1 » كه از طرف لردمايو « 2 » فرمانفرماى هند نماينده بود و نيز دكتر بلو « 3 » مستشرق معروف به آنها پيوستند .\r\nمير عالم خان امير قائن و مأمورين ايران هردو نسبت به اين ميسيون به عداوت و خصومت رفتار نموده و اين نكته بوضوح پيوست كه در چنين مواقعى تهيه نكردن يك عده نظامى انگليسى اشتباه است . ژنرال گولدسميد كه تحمل و گذشتش قابل ملاحظه بود حتى الامكان معاينه و مساحى و نيز تحقيقات نموده و مثل سابق يعنى در مورد كميسيون مرزى پيش ، او بطهران مراجعت كرد .\r\nژنرال نامبرده در حكم داورى خود بين سيستان اصلى و سيستان رويى فرق گذاشته بود . او سيستان اصلى را از نيزار واقع در شمال كانال اصلى در جنوب معين كرده و اين ناحيه در آن موقع بوسيلهء رود هيلمند در طرف مشرق محدود بود . اين قسمت كه در حدود نهصد و پنجاه ميل مربع مساحت آن ميشد و داراى 45 هزار نفر جمعيت بود به ايران واگذار شد . سيستان رويى يا ناحيه‌اى كه در ساحل راست رود هيلمند بود بافغانستان داده شد .\r\nاز نقطه‌اى كه كانال اصلى نزديك سد بزرگ موسوم به بند سيستان شروع مىشود سرحد اعلام شده و تا كوه ملك سياه امتداد پيدا مىكند . اين محل كه در آنوقت بازديد\r\n\r\n\r\n","description":"","footnote":"\r\n( 1 ) -  Pollock \r\n( 2 ) -  Lord Moyo \r\n( 3 ) -  Bellew \r\n","page_name":" 521 ","page_number":544},
  {"content":"\r\n\r\nكلك رانى در درياچهء سيستان\r\n\r\n","description":"","footnote":"","page_name":" 522 ","page_number":545},
  {"content":"\r\n\r\nو معاينه نشد امروز محل التقاء مرز دو كشور ايران و افغانستان با امپراطورى هندوستان مىباشد . بيشك اين قرار و تصميم براى ايران مفيد و نافع بود و تمام آنچه را كه ميتوانست حقا مطالبه كند به او داده شد . از طرف ديگر شير على از قطعهء فوق العاده حاصلخيز چيزى نصيبش نشد و سيستان افغان نسبتا يك ناحيهء عقيم و غير مسكون بود . ليكن بطوريكه راولينسون اظهار ميدارد « سيستان در حقيقت جزو ممالك ايران بود و بر خلاف قاعده در دوره‌هاى مختلف به هرات و قندهار ضميمه شده است » قضاوت و داورى فاضل مشار اليه كه اين حقيقت را نشر و اعمال قوه و مجاهدت‌هاى ايران را نشان داده بسيار عادلانه و درست بوده هرچند كه به مذاق شير على نامطبوع و تلخ ميآمده است .\r\n\r\nكميسيون سرحدى ايران و بلوچستان 1896 م\r\nسر فردريك گولدسميد بدينطريق سرحد ايران را اول از گواتار كه بندرى است در درياى عرب تا كوهك و بعدا از سيستان تا كوه ملك سياه مشخص و معين نمود . بين اين دو محل سرزمينى به طول سيصد ميل واقع شده كه بيشتر آن صحرا و بيابان و فقط داراى چند بيشه خرماى قابل بحث بوده كه دولت ايران و خاران يك ناحيهء لم يزرعى در بلوچستان انگليس هردو ادعاهائى بر آن داشتند و روى همين‌ها در سال 1896 يك كميسيون سرحدى در تحت رياست كلنل هولديج ( اكنون موسوم به سرتوماس است ) تشكيل شد . نگارنده افتخار خدمت در اين كميسيون را داشت « 1 » . پس از عزيمت ژنرال گولدسميد ابراهيم خان فعال كوهك را گرفت ، ولى دولت بريتانيا هرگز انضمام آن را بايران برسميت نشناخت . بنا به فتواى كميسيون اين ناحيه بايران تعلق گرفت ، در صورتى كه بيشه‌هاى خرماى مشكل جنوبى كه شامل لادگشت نيز بود به خاران داده شد . چند بيشه خرماى ديگر در انتهاى شمال كه شامل هوك‌سوتك بود بايران واگذار شد .\r\nچون موسم سرما كه فقط در آن موسم مساحى و نقشه‌بردارى امكان‌پذير است قبل از آنكه كميسيون مشغول كار شود نزديك باتمام بود كلنل هولديچ تصميم گرفت كه سلسله جبالى كه از كوه ملك سياه به جنوب امتداد دارد و به كجه كوه و كوه مير جاوه\r\n\r\n\r\n","description":"","footnote":"\r\n( 1 ) - رجوع شود به ده هزار ميل فصل 19 ( مؤلف )\r\n","page_name":" 523 ","page_number":546},
  {"content":"\r\n\r\nموسومند مرز ناحيهء شمالى مساحت مزبور قلمداد نمايد . چنانچه دست باقدامات و انتظامات ديگرى ميخواستند بزنند مجبور بودند كه در زمستان سال ديگر شروع به كار نمايند كه ترتيب و تنظيم آن خيلى دشوار بود . روى اين تسويه و قرارى كه داده شد تعيين مرز ايران از بندر گواتار تا سيستان صورت اتمام پذيرفت . دشت هشتادان در خراسان كه مورد مناقشه بود در سال 1891 بوسيلهء ژنرال مك‌لين تحديد حدود شد و بنابراين تنها جاى خالى كه امروزه باقى مانده و تحديد نشده از جنوب ستون‌هاى مرز هشتادان تا سيستان است كه شايد به طول دويست ميل باشد .\r\n\r\nدومين كميسيون حكميت سيستان 1905 - 1903\r\nدر سال 1891 رود هيلمند مسير خود را تغيير داد . وقتى كه من در سال 1899 كنسولگرى سيستان را تأسيس نمودم ترعه روديكه بنام رود پريان موسوم است بطور قابل ملاحظه‌اى به طرف مشرق ترعه‌اى كه ژنرال گولدسميد براى مرز معين نموده بود جريان داشت . اين تغيير مسير فرستادن دومين كميسيون حكميت را در تحت فرماندهى كلنل مك ماهون ( اكنون سرهنرى مىباشد ) ايجاب كرد . در اين موقع نمايندهء بريتانيا با يك نيروى قوى و زورمندى بدرقه ميشد كه آن ويرا در يك وضع و مقامى قرار داده بود كه با وضع و مقام سرفردريك گولدسميد تفاوت زياد داشت . اين مسئلهء مشكل بطور دقيق و جامع در يك هواى طاقت‌فرسا و سرما و گرماى شديد و فوق العاده مورد مداقه و مطالعه قرار گرفت و ضمنا معلومات بسيارى از جغرافى اين گوشهء آسيا بدست ما آمد . سرحد مطابق فتواى اين كميسيون مانند سابق از كوه ملك سياه تا بند سيستان سد اصلى كشيده شد و از آنجا در امتداد هيلمند تا نقطه‌اى كه رودخانه به دو شعبه تقسيم مىشود ادامه مييابد . مرز مزبور مانند سابق دنبال ترعه ناد على را گرفته ولى خطى كه تقريبا بشمال ادامه داشت با دقت و صراحت بيشترى نسبت به كميسيون اولى معين شد .\r\n\r\nسرحد ايران و تركيه\r\nمرزهاى ايران فقط در مغرب در طى قرن اخير عملا تغييرى نكرد .\r\nدر سال 1843 يك كميسيون مركب از نمايندگان بريتانياى كبير و روسيه براى قضاوت و داورى دربارهء مرز ايران و تركيه معين شدند . چون جمعيت\r\n\r\n","description":"","footnote":"","page_name":" 524 ","page_number":547},
  {"content":"\r\n\r\nاين ناحيه از ايليات كوچ‌نشين تشكيل شده و اين ناحيه سرتاسر مرتفع و كوهستانى ، تعيين مرز خيلى مشكل به نظر ميامد . اين كميسيون در سال 1847 از روى معاهدهء ارز روم شروع به كار نمود . مطابق شرائط اين معاهده هردو دولت همجوار بعضى نواحى و خطه هائى را كه نسبت بدان ادعاهائى داشتند ترك گفته و راضى شدند كه كميسرهائى براى تحديد حدود تعيين كنند . اين كميسيون جديد در سال‌هاى 1849 ، 1850 ، و 1851 در محمره ( خرم شهر فعلى ) و بغداد جمع شده ولى به هيچگونه نتيجهء قطعى نرسيدند . در سال 1851 لرد پالمرستون « 1 » پيشنهاد كرد كه خط عمومى سرحد در قسطنطنيه معين شود و برطبق معاهدهء ارز روم نمايندگانى از پاريس و تركيه با كمك كميسرها بانجام اين امر بپردازند . تعيين مرز در سرزمين‌هاى مشكوك نيز مطابق پيشنهاد او بايستى به قراردادهاى آتيه واگذار شود . اين پيشنهاد مورد قبول قرار گرفت و عمليات مساحى و نقشه‌بردارى در يك دورهء هشت ساله ( از سال 1857 تا سال 1865 ) ادامه داشت . در نتيجه نقشه‌اى از اين ناحيه بين آرارات و خليج فارس قطعه و ناحيه‌اى به طول هفتصد ميل و عرض بيست تا چهل ميل تهيه شد . بعد از آن به باب عالى چنين اطلاع داده شد « بعقيدهء دولت هاى ميانجى و واسطه خطوط سرحدى آتيه بين دو قلمرو سلطان تركيه و شاه ايران تا آن جائى كه ممكن است بايستى از روى نقشه تعيين گردد . دو دولت مسلمان خودشان بايستى اين خط را تعيين نمايند . اگر در طى وقايع آتيه اختلافاتى در مورد يك ناحيهء معين و مخصوصى پيش آيد دو دولت بايستى حل مواد مورد بحث را به تصميم دولت‌هاى انگليس و روسيه واگذار نمايند . »\r\nدر سال 1907 تركيه از گرفتاريهاى داخلهء ايران استفاده نموده و نه تنها « سر زمين‌هاى مشكوك » را تصرف نمود بلكه نواحى كه بدون گفتگو متعلق بايران بود به خاك خود ضميمه ساخت . چند سال بعد باز يك كميسيون مختلط دوباره تشكيل شد و در ماه اكتوبر سال 1914 درست يكروز قبل از بروز مخاصمه و جنگ بين روسيه و تركيه آخرين ستون سرحدى در پاى كوه آرارات برپا شد و بدين ترتيب تعيين حدود ايران\r\n\r\n\r\n","description":"","footnote":"\r\n( 1 ) -  Lord Palmerston \r\n","page_name":" 525 ","page_number":548},
  {"content":"\r\n\r\nو تركيه باتمام رسيد .\r\n\r\nخلاصه\r\nدر اين فصل ما احاطه شدن ايران را از طرف شمال و نيز از طرف مشرق نشان داديم . قوهء بزرگ شمالى با نيروهاى غيرقابل مقاومت كه هميشه يك دولت منظم را بخرج همسايه‌هاى غيرمنظم ناتوان و غالبا بىميل از اينكه حتى اتباعشان را از غارت و تاخت‌وتاز جلوگيرى كنند به زور واميدارد كه توسعه و بسط يابد جلو رانده و با گامهاى وسيع و سريع از ارنبورك به طرف مرز ايران پيشرفت نمود . روسيه در اين پيشرفت خود درهء سيرداريا ، بخارا و سمرقند و خيوه و بالاخره كشور تركمان را كه اكنون ايالت ماوراء خزر با كرسىنشين آن عشق‌آباد را تشكيل ميدهد به تصرف درآورد . وى قدرت و نفوذ خود را در اين جلگهء وسيع پرجمعيت پراكنده محكم و برقرار ساخت و بوسيلهء راه‌آهن آسياى مركزى در مرحلهء اول و ايجاد راه‌آهن بين تاشقند و ارنبورك در سال 1905 در مرحلهء دوم سلطهء خود را بر آن ناحيه محكم و استوار ساخت . نقشهء راه‌آهن‌هاى ديگرى نيز كشيده شده است « 1 » من زياده از يك بار در آسياى ميانى مسافرت كرده و ميتوانم پيش‌رفت يكنواخت ثابتى را كه از همه طرف محسوس و مشهود است تصديق نمايم و اين پيشرفت به خوبى با فقدان امنيت ، بىنظمى ، بىعدالتى مختصهء به رژيم‌هاى بومى بطوريكه قلم تواناى وامبرى توصيف نموده به كلى متباين است .\r\nاين پيشرفت روسيه باعث انتقاد شديد در انگلستان شد . اما بسيارى از منقدين كه اطلاعات‌شان ناقص و بد به آنها حالى كرده‌اند حاضر نيستند بفهمند كه در همان موقع پيشرفت روسها بريتانياى كبير هم ولايات و ايالات وسيع و حاصل‌خيز و پرجمعيتى را در هندوستان ضميمه ساخته است . در خارج هندوستان نيز ايالت بزرگ بيابانى كه بنام بلوچستان انگليس موسوم است ضميمهء خاك انگليس شد و مناسبات خارجى افغانستان در زمان حاضر نيز بوسيلهء حكومت هندوستان اداره مىشود . در مرز غربى تنها تغيير اساسى كه قابل ذكر باشد به عمل نيامد و مرز قطعى و درست بين امپراطورى ايران و تركيه بوسيلهء يك كميسيونى كه اعضاى آن بريتانيائى و روسى بودند معين شد .\r\n\r\n\r\n","description":"","footnote":"\r\n( 1 ) - در زمستان سال 1915 من آخرين انگليسى بودم كه از آسياى مركزى عبور كردم قبل از اينكه نظم قديم جاى خود را به ظلم و ستم حاضره كه كشور را به خرابى و ويرانى ميكشاند بدهد . ( مؤلف )\r\n","page_name":" 526 ","page_number":549},
  {"content":"\r\n\r\n\r\nفصل هشتادم بيدارى ايران\r\nسيل تجدد و اصلاح با كمال سرعت به طرف مشرق جارى مىباشد ،\r\nسيد جمال الدين .\r\n\r\nمسئله ارتباط تلگرافى بين انگلستان و هندوستان\r\nما در فصل پيش نشان داديم كه با طى چه مراحلى سرحدات ايران آنطوريكه امروز هستند معين گرديد . در فصل حاضر قدم‌هائى كه ايران به طرف استفاده از مزاياى مادى و بازرگانى برداشته سخن خواهيم راند .\r\nيك فرق بزرگ اساسى كه بين غرب مترقى و شرق غيرمترقى وجود دارد در نوع ارتباط آنان مىباشد . در كشور ايران همانطوريكه در فصل دوم مذكور داشتيم تا آنجا كه خود ايرانيان مسئول ميباشند از زمان كورش كبير تا به حال « 1 » در اين رشته پيشرفت‌هائى كه قابل ذكر باشد پيدا نشده خوش‌بختانه ايران در شاهراه ملل واقع شده و بواسطهء مزيت موقعيت خود توانست كه گيرنده يك رشته خطوط تلگرافى عالى شود .\r\nقبل از اينكه ما بشرح اين قضايا بپردازيم خوبست نظرى به يك مسئلهء بزرگترى كه ارتباط تلگرافى بين انگلستان و هندوستان بوده و خطوط تلگرافى ايران جزئى از آن را تشكيل ميداد بيفكنيم . در زمان شورش بزرگ هند در انگلستان لزوم تأسيس يك رشته خطوط تلگرافى مستقيم جدا آشكار گرديد . بنابراين در سال 1859 براى كشيدن\r\n\r\n\r\n","description":"","footnote":"\r\n( 1 ) - يعنى تا زمان تاليف كتاب و الا امروزه پيشرفتهاى خيلى زيادى در اين قسمت به عمل آمده است . ( مترجم )\r\n","page_name":" 527 ","page_number":550},
  {"content":"\r\n\r\nيك كابل زيردريائى در بحر احمر كوشش به عمل آمد . منظور از كشيدن اين كابل آن بود كه آن را با كابلى كه از مارسيز تا اسكندريه كشيده شده بود مرتبط سازند . اما اين عمل با عدم موفقيت كامل مواجه شد .\r\nدر همان اوان تركيه نيز مزيت استفاده از خطوط تلگرافى را براى كنترل امپراطورى وسيع خود دريافت . بالاخره براى مقاصد خودش تصميم گرفت يك خطى از قسطنطنيه از راه آسياى صغير تا بغداد بكشد . تركيه در آنموقع پيشنهاد كرد كه دولت بريتانيا از آنجا اين خط را تا هندوستان ادامه دهد و نظر باينكه مساعى بريتانيا براى كشيدن كابل زير دريائى در بحر احمر به عدم موفقيت مواجه شده بود اين نقشه را با كمال ميل پذيرفت .\r\nمدت چند سالى صرف مذاكرات و مساحى شد و بالاخره در سال 1863 « قرارداد تلگراف زمينى » در قسطنطنيه به امضاء رسيد . چون دولت تركيه بر قبائلى كه در جنوب بغداد زندگى ميكردند كنترل ضعيفى داشت و نيز آب و هواى مالاريائى ( بعدها ثابت شد كه اين موانع آنقدرها كه در اول به نظر ميآمد مهم نبود ) در آن خطه وجود داشت ، بنابراين تصميم گرفته شد كه يك خط تلگرافى نوبه به نوبه از وسط ايران ساخته شده كه در بوشهر با كابلى كه در خليج فارس كشيده مىشود متصل گردد .\r\n\r\nاولين خط تلگرافى در ايران 1864 م\r\nبدين قرار مذاكرات براى بنا و ساختن خط تلگرافى پيچاپيچى توسط افسران انگليسى با شاه شروع گرديد . اين خط قرار بود از مرز ايران در نزديكى بغداد شروع شده به كرمانشاه ، همدان و تهران كشيده شده و دوباره از تهران به بوشهر ادامه يابد . در اول اين پيشنهاد با مخالفت و مقاومت شديد احزاب ارتجاعى مواجه شد ، ولى شاه تصميم گرفت از اين نقشه استفاده كند ، لذا در اواخر سال 1864 اولين سيم يك رشته‌اى تلگرافى بنا شد . موانعى كه در پيش بود و ميبايستى آنها را از ميان برداشت خيلى بزرك بود . اين موانع شامل حملات و تركتازى ايلات و اشكال‌تراشىهاى جاهلانهء مأمورين محلى ايران بود . اما افسران انگليسى و مأمورين غيرنظامى عدهء زياد و قابلى بودند و بايستى مديون لياقت و استعداد آنها بود كه در امتياز اصلى خطوط تلگرافى تغييرات زيادى داده شده و پيشرفت‌هاى مهمى\r\n\r\n","description":"","footnote":"","page_name":" 528 ","page_number":551},
  {"content":"\r\n\r\nبه عمل آمد .\r\n\r\nخطوط تلگرافى هند و اروپا\r\nدر سال 1870 كمپانى زيمنس « 1 » خطوط تلگرافى بين لندن تا شهر الكساندروسك « 2 » در مرز روسيه را از دولتهاى بريتانيا و آلمان اجاره نموده و از اين نقطه آنها يك خط تلگرافى دورشته‌اى از راه اودسا ، تفليس و تبريز به تهران كشيدند و در اينجا اين خط با خط سابق متصل شد . اين خط كه توسط كمپانى تلگراف هند و اروپا كار ميكرد مخابرهء مستقيم را بين لندن و هندوستان انجام داد . بوشهر بوسيلهء كابل زيردريائى به جاسك مربوط بود و جاسك نيز به كراچى هم بوسيلهء كابل زير دريائى و هم سيم زمينى اتصال داشت .\r\nدر سال 1873 يك قرارداد ديگرى دربارهء خطوط تلگرافى منعقد شد و مطابق مواد آن سه رشته خط تلگرافى تهيه شد ، دو رشته براى مخابرات بين المللى و يك رشته براى استفادهء محلى . تا سال 1898 در اين سيستم تغيير عمده‌اى حادث نشد ، ولى در آن سال قرار شد كه يك خط مستقيم تلگرافى زمينى ( خشكى ) از راه جنوب شرقى ايران به كراچى كشيده شود . در آن سال من براى تأسيس كنسولگرى در سيستان از شيراز بدان صوب حركت مينمودم . در اصفهان من با مرحوم مستر كينك‌وود « 3 » كه مأمور مساحى براى اين خط بود ملاقات كردم و باهم به سيتان مسافرت نموديم . مستر كينك‌وود بالاخره خط تلگرافى آسياى مركزى را تا مرز بريتانيا كشيد . در اين موقع افسران ايرانى رويهء دوستانه‌اى نسبت به انگليس‌ها پيش گرفتند ، ولى اشكالات طبيعى به جهت عبور از كوير لوت بيشمار بود ، با وجود اين اشكالات اين خط تلگرافى با موفقيت تمام ساخته شد و يك يادگار ديگرى بر آثار انگليسها در ايران باقى گذارد .\r\n\r\nنفوذ و تأثير آنها در ايران\r\nايران علاوه بر داشتن اين خط اصلى داراى خطوط ديگرى - است كه بوسيلهء وزير تلگرافات اداره مىشود . اين وزير يك مستشار انگليسى در اختيار خود دارد . ايران ساليانه يك حق الامتيازى دريافت نموده\r\n\r\n\r\n","description":"","footnote":"\r\n( 1 ) -  Siemens Brothers . \r\n( 2 ) -  Alexandrovsk . \r\n( 3 ) -  Mr . Kingwood . \r\n","page_name":" 529 ","page_number":552},
  {"content":"\r\n\r\nو براى مخابرات داخلى و خارجى اجرت داده مىشود . ولى علاوه بر استفاده‌هاى مادى هنوز فوائد و منافع بزرگترى هستند كه ايران از آنها منتفع مىشود . توضيح اينكه كشور مزبور قبل از اينكه داراى خطوط مواصلاتى الكتريكى شود بر ايالات دوردست كنترل مؤثرى نداشت و تاريخ ايران بيشتر شامل شورش‌هائى است كه بدست مدعيان يا رؤساى ياغى و گردنكش واقع شده ، ولى وقتىكه اين خطوط برقرار شده و اخبار محلى روزانه به مركز ميرسيد اين اوضاع به كلى تغيير نمود . بعلاوه سيم‌هاى تلگراف را بطور شايع در ميان عوام خيال ميكنند كه در پاى سرير شاه در قصر سلطنتى خاتمه مىيابد و بدين سبب ادارات تلگراف تحصن‌گاه يا بست شده است و ازاين‌رو دفاعى در مقابل ظلم و تعدى مىباشد . گذشته از اين ايران سابقا از دنيا عليحده و جدا بوده و به حال انفراد ميزيست ، اما بدين وسيله كم‌كم وارد جرگهء ملل ديگر شد و از اين راه نه‌تنها بر مقام و حيثيتش افزوده شد ، بلكه افكار و خيالات مترقى و اصلاح‌طلبانه بتدريج از خارج وارد ايران شده و در آنجا ريشه دوانيدند ولو بعضى اوقات زمينه براى اين افكار ابدا حاضر نبوده است .\r\nنقشى كه افسران بريتانيائى در اين قسمت بازى كردند قابل ملاحظه بوده است .\r\nمخبر الدوله مرحوم كه اولين وزير تلگراف و زياده از يك نسل شاغل آن پست بود يكوقت به نگارنده اظهار داشت كه احترام و محبت او نسبت به افسران و مأمورين بريتانيائى عميق بوده براى اينكه آنها را او از همقطاران نمونهء كامل انسانيت و آدميت يافته است و اضافه نمود كه وى مدتهاست كه گزارشهاى آنها را خط نزده و جرح و تعديل نمىنموده - است . در سرتاسر ايران افسران و مأمورين انگليسى كه با وسائل خوشى و سرگرميهاى كم منفرد زندگانى ميكنند عناصرى فعال و سودمند ميباشند و در مواردى كه اخبار صحيح قيمت زياد داشته خدماتى كه آنها در دادن اطلاعات و خبرهاى دقيق گرانبها بدولت ايران كردند خالى از وصف و بيان است . از خدمات مهم و ذيقيمت ايشان يكى آن بود كه گاهى پيام‌هائى از دولت ايران به قبايل ياغى ميرسانيدند .\r\n\r\nتيپ قزاق\r\nدر فصول سابق شرحى راجع به ميسيون‌هاى نظامى بريتانيائى و فرانسوى گزارش رفت . اين ميسيون‌ها ميكوشيدند كه آرتش\r\n\r\n","description":"","footnote":"","page_name":" 530 ","page_number":553},
  {"content":"\r\n\r\nايران را مبدل به يك ماشين جنگى مؤثرى بنمايند . پس از بازگشت ميسيون نظامى انگليس در دورهء سلطنت محمد شاه افسران فرانسوى دوباره در اين صحنه ظاهر شدند .\r\nبعدها افسران ايتاليائى بار ديگر افسران فرانسوى در ايران پديدار شدند . در سال 1878 بريتانياى كبير از كمك و مساعدت بايران مضايقه نمود و در نتيجه يك ميسيون اطريشى بايران آمدند ولى آنها جز يك پيشرفت جزئى در آرتش كار ديگرى نكردند و افسران آن بتدريج دست از كار كشيدند . روس‌ها اين وظيفه را بر عهده گرفته و درست در موقع حضور ميسيون اطريشى رژيمانى به شكل قزاق تشكيل و مرتب شد . تزار يكهزار تفنگ بردان « 1 » و چند توپ بايران هديه نمود و بواسطهء لياقت و پشتيبانى افسران روسى اين رژيمان به يك بريگاد ( تيپ ) توسعه يافت و اين تيپ با توپخانهء خود نمونهء مؤثرترين واحد آرتش ايران گرديد .\r\n\r\nامتياز رويتر 1872 م\r\nدر سال 1871 شاه سفير و نمايندهء خود را در قسطنطنيه به مقام صدراعظمى كه مدتى بود كسى عهده‌دار آن نبود برگزيد . ميرزا حسين خان نخست وزير جديد از روى صداقت خيال ميكرد كه نجات ايران فقط در انجام تعهدات مندرجهء در معاهده‌اى كه با روس‌ها بسته شده قرار دارد ، در صورتى كه اصلاح كشور را معتقد بود كه بايد به انگليس‌ها بسپارد . بنابراين او براى تعقيب سياست خود تصميم گرفت كه يك انحصار فوق العاده معظمى را براى ساختمان راه‌آهن ، استخراج معادن و تأسيس يك بانك ملى ايجاد نمايد . در مقابل آن حقوق گمركى و در حقيقت تمام منابع عايدى امپراطورى را به گرو و وثيقه بگذارد . اين امتياز عظيم به بارون جوليوس دورويتر « 2 » كه به تابعيت دولت انگلستان درآمده بود واگذار شد . اين شخص نيز نقشه‌اى كشيده و تصميم گرفت كه اجراى اين كار بزرگ را برعهدهء چند كمپانى بگذارد تا با يكديگر شروع به كار نمايند .\r\nشاه با بىاطلاعى كامل از سياست اروپائيان در چنين زمانى شروع به اولين سفر اروپاى خود كرد . در محافل پطرو گراد بر ضد اعطاى اين امتياز عظيم فوق العاده رنجش شديدى احساس نمود . علاوه بر اين اعليحضرت انتظار داشت در انگلستان استقبال و حرارتى\r\n\r\n\r\n","description":"","footnote":"\r\n( 1 ) -  Bardan \r\n( 2 ) -  Baron Julius de Reuter \r\n","page_name":" 531 ","page_number":554},
  {"content":"\r\n\r\nناصر الدين شاه\r\n\r\n","description":"","footnote":"","page_name":" 532 ","page_number":555},
  {"content":"\r\n\r\nدر اين موضوع مشاهده كند ، ولى در آنجا نيز نسبت به اين مسئله با خونسردى و بىاعتنائى توجه نمودند . احساسات مردم ايران نيز با دادن چنين امتيازى به اروپائيان كه تقريبا بر همه چيز نظارت داشته باشند مخالف بودند و در اين مورد بايد گفت كه عقيده و نظر مردم كاملا صحيح بوده است . بالنتيجه شاه به محض مراجعت به تهران اين امتياز را لغو كرد .\r\n\r\nافتتاح كارون 1888 م\r\nدر ميان امتيازاتى كه از طرف ناصر الدين شاه داده شده يكى امتياز افتتاح قسمت سفلاى رود كارون براى بازرگانى بود . « 1 » مطبوعات انگليس از اين امتياز استقبال شايانى كردند ، اما وقتىكه خوب دقت شود و بفهميم كه قطعه رودخانه‌اى كه به امتياز داده شده فقط يكصد و هفتاد ميل طول داشت و طول آن از راه خشكى فقط هشتاد ميل بود كم‌اهميتى اين امتياز آشكار مىشود و حتى دستورات مخصوصى كه داده شد كم‌ارزشى آنچه را كه شاه با بىميلى داده بود تاييد نمود . مطابق پيمان تركمان‌چاى اذن و اجازه داده شده بود كه « اتباع اروپائى خانه براى سكنى و انبار و مكان براى وضع امتعهء تجارت هم اجاره نمايند و هم به ملكيت تحصيل كنند . » اما از مقررات معكوس و قهقرائى كارون ما مىفهميم كه « ساختمانهائى مانند انبار ذغال يا مال التجاره ، دكانها كاروانسراها يا كارخانجاتى در سواحل رود كارون رسما قدغن شده بود » .\r\nاز اينجا ظاهر و آشكار مىشود كه شاه بطور بدى تحت تأثير قرار گرفته بود و ميخواست آنچه را كه با يكدست به امتياز ميدهد با دست ديگر پس بگيرد .\r\nآقايان برادران لينچ بايستى خيلى افتخار داشته باشند كه در تحت چنين شرائط نامساعدى پيش‌قدم شده و انجام اين امر را بر عهده گرفتند . نه‌تنها دولت ايران نسبت به بازرگانى انگليس كه در ايران نفوذ يافته و استفاده ميبرد حسادت ميورزيد ، بلكه رئيس موروثى اعراب كعب كه نفوذ و سلطهء او از خرمشهر تا ويس كه قريه‌اى در شمال اهواز است امتداد داشت نظريهء خصمانهء شديدى نسبت به انگليس‌ها داشت ، زيرا در تعقيب گشايش رود كارون يك عده پادگان ايرانى در خرمشهر و اهواز\r\n\r\n\r\n","description":"","footnote":"\r\n( 1 ) - رجوع شود به كتاب « ايران » تأليف لرد كرزن فصل 15 و ده هزار ميل فصول 21 و 22 ( مؤلف )\r\n","page_name":" 533 ","page_number":556},
  {"content":"\r\n\r\nگذاشته ميشد .\r\nيك مسئلهء مشكل در رود كارون وجود سد اهواز است كه كشتىهاى بخارى در اغلب فصول سال نميتوانند از آن عبور كنند . علاوه بر آن فاصلهء آنجا تا شوشتر از راه خشكى شصت ميل است . شاه خيال ميكرد كه اين قطعهء آب داراى قوه و توانائى زيادى مىباشد و به همين سبب آن را براى استفادهء اتباع ايرانى نگاه داشته بودند . اينها موظف بودند در عوض امتيازات مبالغ هنگفتى به كيسهء شخص شاه بريزند . آقايان لينچ كه داراى معلومات گرانبهائى از اوضاع ايران بودند اين خار راه و مانع بزرگ را توانستند بوسيلهء تقديم يك كشتى بخارى به شاه بر طرف سازند . اين كشتى بخارى كه بتوسط عمال و نمايندگان اعليحضرت در بين اهواز و شوشتر كار ميكرد ساليانه ضرر هم ميداد .\r\nاز زمانيكه من در سال 1896 حوزهء كارون را ديده‌ام تا به حال پيشرفت‌هاى قابل ذكرى در آنجا بوقوع پيوسته . استخراج معادن مهم نفت در دامنهء جبال بختيارى مبالغ هنگفت و بيشمارى پول آورده و بعلاوه يك جامعهء انگليسى اصلاح‌طلب به آن نقطه رفته‌اند . به رؤساى قبائل محلى نيز در كمپانى « 1 » منافع نقدى داده مىشود . باز افتتاح جادهء اهواز و اصفهان بوسيلهء آقايان لينچ باعث عبور و مرور و توسعهء امور تجارت شده - است . حسادت ايرانيان در آن منطقه نيز بتدريج از بين برده شد ، چه بر آنها ظاهر شد كه اين ناحيه در تحت رژيم جديد منافع بيشترى خواهد داد . تاريخ اخير حوزهء كارون يك پيروزى آرامى را بر ليست پيروزىهاى گذشتهء افسران و بازرگانان بريتانياى كبير علاوه مىكند .\r\n\r\nبانك شاهنشاهى ايران 1889 م\r\nبارون دورويتر در مقابل لغو امتياز عريض و وسيعش هيچگونه پاداش يا غرامتى دريافت ننمود . حقيقتا پول سپردهء او كه بالغ بر 45 هزار ليره بود در نزد او باقى ماند . در سال 1889 شاه براى تلافى و جبران اقدام شديد خود يك امتيازى را بنفع اين شخص براى تأسيس بانك كه موسوم به بانك شاهنشاهى ايران بود صحه گذاشت . اين مؤسسهء مهم بريتانيائى با يك\r\n\r\n\r\n","description":"","footnote":"\r\n( 1 ) - اين مسئله در انتهاى فصل  XC  مورد بحث قرار گرفته است . ( مؤلف )\r\n","page_name":" 534 ","page_number":557},
  {"content":"\r\n\r\nميليون ليره استرلينك « 1 » و نيز با حق طبع و نشر اسكناس شروع به كار نمود . بعلاوه امتياز استخراج معادن قيمتى ايران باستثناى معادن احجار كريمه يا طلا و نقره « 2 » به آن اعطا شد .\r\nدر اول مديران و مباشرين اين مؤسسه تجربه و آزمايش‌شان را به قيمت گزافى حاصل نمودند و ظاهرا كاهش دائم قيمت نقره باعث ضرر هنگفت آنها شد . اما امروزه پس از آنكه اين بانك بيش از يك چهارم قرن به كار خود ادامه داده موقعيت مهم آن كاملا و به خوبى شناخته شده و آن ميتواند ادعا كند كه يك مؤسسهء ايرانى بوده كه هم براى دولت و هم براى بازرگانان منتها درجه قدر و قيمت داشته است .\r\n\r\nامتياز تنباكو 92 - 1890 م\r\nبايد دانست كه طالع امتياز تنباكو كمتر ميمون بود تا بانك شاهنشاهى ايران . اين امتياز بد داورى شده كنترل وسيعى بر تمام محصول تنباكو در ايران و فروش و صادرات آن را بدست صاحب‌امتياز ميداد . در مقابل اين حق مقرر شد كه ساليانه مبلغ 15 هزار ليرهء انگليسى به شاه پرداخته شود و علاوه بر آن پس از وضع مخارج و كسر پنج درصد اعليحضرت شاه ميتوانست باز يك چهارم از سود حاصله را دريافت كند . اين امتياز در وضع و حالت عمل‌آورندگان تنباكو و فروشندگان و نيز استعمال‌كنندگان تأثير بخشيد . در ايران چه زن و چه مرد همگى مرتبا استعمال دخانيات مينمايند . چون بسيارى از كارمندان و كارگران ادارهء اين امتياز از طبقهء پست بودند و در رعايت حقوق مردم ايران و رفتار با آنها از خود بىعقلى و بىكفايتى نشان دادند غيرمنصفانه بودن اين امتياز بيشتر جلوه نمود . خلاصه در مرحلهء اول تنفر مردم و بعدا تعقيب آنها تحريك شد . حاجى ميرزا حسن شيرازى سردستهء مجتهدين استعمال تنباكو را تحريم نمود و تمام مردم كشور حتى كاخ و اندرون سلطنتى اين حكم را اطاعت و اجرا كردند . بالاخره پس از به پا شدن اغتشاشات و بروز خصومت‌هاى شديد و سخت نسبت به اروپائيان شاه مجبور شد اين امتياز را لغو نمايد و مبلغ نيم مليون ليره استرلينك غرامت\r\n\r\n\r\n","description":"","footnote":"\r\n( 1 ) - در زمان تأسيس بانك بارون دورويتر سپردهء خود را مسترد داشت . علاوه بر آن از هرسهمى دو ليره صرف يا نفع دريافت نمود . من بايستى از مسترج نيول رئيس مرحوم بانك براى دادن اين اطلاع فوق تشكر كنم . ( مؤلف )\r\n( 2 ) - حقوق استخراج معادن به « شركت استخراج معدن بانك ايران » فروخته شده و آنها بعدم موفقيت برخوردند . ( مؤلف )\r\n","page_name":" 535 ","page_number":558},
  {"content":"\r\n\r\nبپردازد . اين مبلغ از بانك شاهنشاهى ايران به قرض گرفته و ميتوان گفت كه اين اول وام ملى ايران را تشكيل ميدهد .\r\n\r\nقتل ناصر الدين شاه 1896 م\r\nمطابق حساب سال هجرى قمرى تا سال 1896 ناصر الدين شاه مدت پنجاه سال سلطنت كرده بود . براى جشن اين واقعهء فرخنده در آن سال تهيهء كامل ديده شده بود كه ناگهان يكنفر قاتل از اين عادت شاه كه عريضهء صاحبان عرايض را شخصا از روى ملايمت دريافت ميكرد استفاده نموده و به طرف او شليك كرده ويرا بقتل رسانيد . بدينسان ناصر الدين شاه كه در نظر اتباعش تواناترين رجل كشور خود بود از دنيا رفت . وى داراى هيبتى مردانه و قيافه‌اى گيرنده بود و كليهء امور مهمه را خود شخصا اداره ميكرد . در سال 1894 اعليحضرت به من افتخار يك مصاحبه را عطا فرمود و در ضمن مصاحبه تقريبا مدت يك ساعت پشت سر هم از من سئوالاتى راجع به مسافرت اخيرم در بلوچستان مىنمود . حتى من بايشان عرض كردم كه در اين ايالت يك آتش‌فشان نيمه مشتعل وجود دارد . در اول اعليحضرت از صحت اظهار من در شك و ترديد افتاده بود . ولى وقتىكه من ايشان را مطمئن ساختم كه خودم شخصا گوگرد و املاح آمونياك را از دهانهء پردود آن برداشته‌ام از شك بيرون آمد . او بعد فرمود كه « من بايد از شما بخصوص از دادن اين خبر كه دال بر عظمت ايران است تشكر كنم و ديگر اينكه ثابت مىكند كه افسران انگليسى اخبارى را كه به من مىدهند خيلى گرانبهاتر از مأمورين خود من مىباشد » .\r\nبراى اينكه از طبع شوخ او اطلاع حاصل شود ذكر حكايت زير بىمناسبت نمىباشد . اعليحضرت وقتى بتماشاى طاق كسرى معروف رفت . هنگامىكه در وسط خرابه‌هاى اين قصر ساسانى ايستاده بود از درباريان خود پرسيد كه به نظر آنها او عادل تر است يا نوشيروان . ايرانيان زيرك در اين موقع كاملا خودشان را گم كردند ، زيرا اگر بشاه ميگفتند كه او از نوشيروان كه در تمام دنيا بعدل معروف مىباشد عادل‌تر - است شاه اظهارات آنها را حمل بر تملق و چاپلوسى مينمود و در صورتى كه جواب مخالف مىدادند ممكن بود شاه جواب آنها را ببدى دريافت كند . بالنتيجه آنها با حال فروتنى\r\n\r\n","description":"","footnote":"","page_name":" 536 ","page_number":559},
  {"content":"\r\n\r\nتعظيم كرده و سكوت اختيار نمودند . پس از يك مكث طولانى شاه با ذوق چنين گفت :\r\nمن خودم اين سئوال را جواب مىدهم « من خيلى از انوشيروان عادلترم » درباريان از اين جواب پادشاه نفس راحت كشيده همه باهم فرياد برآوردند « بله قربان ! بله قربان ! ! » شاه كه در اين موقع در حالت طعنه و نيش زدن بود دوباره لب به سخن گشوده و گفت شماها بدون اينكه انتظار بكشيد من دلايلم را بگويم حرفم را تصديق و تحسين نموديد و اين كار احمقانه‌ايست . اكنون من دلائل خود را بشما ارائه مىدهم نوشيروان داراى وزيرى معروف بنام بزرگمهر بوده و هروقت كه سلطان از طريق عدالت منحرف ميشد وزيرش او را مؤاخذه كرده از انحراف بازش ميگردانيد . اما وزير من شماها هستيد و با وجود اين داراى شخصيت عادلانه‌اى هستم . و بنابراين من از نوشيروان عادل‌ترم . »\r\nاكنون يك تمايلى خاصه بين طبقهء « جوانان ايرانى » در ملامت و بدگوئى از ناصر الدين شاه پيدا شده و حقيقت اينست كه او جوانان را كه ميخواستند براى تحصيل به مدارس اروپا بروند نااميد ساخت . اما در اين شكى نيست كه سطح فكر شاه فوق فكر ملت خود بوده . مقاصد و مساعى او براى اصلاح هرچند كه به موفقيت نه‌پيوست ولى آن در يك زمان بدون شك مبنى بر حقيقت بوده است . ناصر الدين شاه البته يك شاه بزرگى نبود و مخصوصا در اواخر سلطنت خود بىتعصب و لاقيد و خودخواه و بالاخره مرتجع شد ، ولى با اين وصف او بهترين حكمرانى بود كه سلسلهء قاجاريه بيرون داد .\r\n\r\nاشكالات مالى مظفر الدين شاه\r\nمظفر الدين شاه وليعهد در زمان قتل پدرش در تبريز بود و در - مسافرت بطهران وى سفراى روس و انگليس با او همراه بودند .\r\nدر اين هنگام بيم آن ميرفت كه برادرانش با او بر سر تاج‌و تخت جنگ كنند . ولى آنها به عجله اظهار اطاعت و فرمانبردارى كردند . بدين ترتيب سلطان جديد بدون معارض وارد تهران شده و در صلح و صفا تاجگزارى نمود .\r\nدر آن موقع چنين گمان ميرفت كه ناصر الدين شاه خزانهء پرى براى جانشين خود باقى گذاشته ، ولى بعد از تحقيق معلوم شد كه پول خيلى كم و يا هيچ پولى باقى نمانده و شايعات اينكه ميليونها پول در آنجا جمع شده همگى مجعول درآمد . شاه جديد كه حالت مزاجيش خوب نبوده تقريبا پس از تاجگزارى شوق مسافرت باروپا بسرش افتاد .\r\n\r\n","description":"","footnote":"","page_name":" 537 ","page_number":560},
  {"content":"\r\n\r\nوى مىخواست خود را بوسيلهء مسافرت معالجه كند ولى بدون شك او نيز مانند پدرش ميخواست از چيزهاى فرح‌بخش و لذائذ اروپا تمتعى بردارد ، بعلاوه يك جماعت گرسنه‌اى از اتباع دور او را گرفته بودند كه در خلال تبريكات و تهنيت‌هايشان اميد پاداش‌هاى زيادى براى خدمات گذشتهء خود در دل مىپرورانيدند . بنابراين تهيهء وسائل و منابع عايدات از جمله مسائل فورى بود .\r\n\r\nبانك روس\r\nچون راجع به تأسيس بانك شاهى ايران شرحى گزارش رفته اكنون مختصرى از بانك رقيب و همكار روسى او مذكور ميداريم .\r\nاين بانك در اوائل موسوم به بانك استقراضى بود ولى حاليه به بانك تنزيلى ( يا اسكنت ) ايران » ناميده مىشود چيرول « 1 » در كتاب گرانبهاى خود مينويسد كه طريقه و اصولى را كه روسها براى بدست آوردن قدرت مالى در ايران دنبال كردند مانند همان طريقه و اصول آنها در چين با موفقيت كامل مواجه گرديد . بانك روس شعبه‌اى از وزارت ماليهء روسيه مىباشد و مثل يك آلت سياسى مورد استفاده قرار ميگيرد . عمليات اين بانك از روى موازين مالى اداره نميشود ، بنابراين كسر عائدى ساليانه آن بايد خيلى زياد باشد . زيرا نه‌تنها عمليات و معاملات بانكى كسر زيادى دارد بلكه ساليانه مبلغ هنگفتى خرج ساختمان‌ها شده و به مديران آن حقوق‌هاى گزافى داده مىشود . روسيه بوسيلهء دادن وام‌هاى فراوان به صاحبان مستغلات و متدهاى مالى ديگر توانسته است نفوذ مالى خود را در ايران كاملا محكم و استوار سازد . بدين ترتيب نتيجه‌اى كه از صرف چندين مليون روبل بدست ميآيد رضايت‌بخش است . « 2 »\r\n\r\nقروض ايران\r\nمسئلهء قرضه بدولت ايران بدوا در انگلستان مطرح گرديد ، ولى درست در همين هنگام قضيهء انحصار تنباكو و نيز ادارهء امتياز استخراج معادن ايران در بورس لندن انعكاس بدى بخشيد و در اينموقع اميد آن نميرفت كه اين قرضه بدون مداخله و پشتيبانى مستقيم دولت انگلستان صورت عمل به خود گيرد . وثيقه‌اى\r\n\r\n\r\n","description":"","footnote":"\r\n( 1 ) - « مسئله شرق ميانه » بقلم سر والتين چيرول چاپ سال 1903 . ( مؤلف ) .\r\n( 2 ) - امتياز بانك مزبور بعد از انقراض امپراطورى روس و تاسيس دولت اتحاد جماهير شوروى حزو ساير امتيازات دورهء تزارى در ايران به كلى ملغى شده و آن از بين رفت . ( مترجم )\r\n","page_name":" 538 ","page_number":561},
  {"content":"\r\n\r\nكه براى قرض جديد از ايران تقاضا شد حقوق گمركات جنوب ايران بود كه در مقابل قرض وثيقهء كافى بود ، ولى سرمايه‌داران انگليس در عوض حق نظارت نهائى نسبت بحقوق و عوارض گمركى در صورت عدم استهلاك قرضه نظارت فورى عوارض مزبور را جدا خواستار شدند و ظاهرا روى همين زمينه اساس قرضهء مزبور بهم خورد .\r\nاين مسئله زمينهء خوبى بدست روسيه داد و راه را براى دادن قرضه براى آن دولت باز كرد ، چنان كه در سال 1900 حاضر شد كه مبلغ 325 ميليون روبل باربح پنج درصد بايران قرض دهد كه بطريق وجوه استهلاكى پس داده شود . وثيقهء اين قرض تمامى گمركات ايران باستثناى گمركات بنادر خليج فارس بود . يكى از شروط قرضهء جديد آن بود كه دولت ايران بقيه قرضى را كه به مبلغ نيم مليون از بانك شاهنشاهى ايران گرفته بود و در مقابل خسارت امتياز انحصارى تنباكو به گيرندگان امتياز پرداخته بود از اين پول كارسازى دارد و تمامى قروض ديگر را نيز در همان هنگام تاديه نمايد علاوه بر اين در قرارداد قرضهء جديد قيد شده بود كه دولت ايران تا مدت ده سال از هيچ دولت خارجى قرض نگيرد و همچنين بدون رضايت دولت روسيه ايران حق ندارد كه حقوق گمركى را تنزل دهد . اين قرضه اسما از قرار 3 / 2 86 با حق العمل 3 / 2 1 درصد انتشار يافت . درنتيجه وقتىكه يك مبلغ از بابت انحصار تنباكو و ديگر قروض كه به بانك داشتند از اين محل پرداخته شد كمى بيش از يك ميليون ليره استرلينك باقى ماند و آن هم براى پرداخت حقوق‌هاى پس افتاده و مصارف و مخارج ديگر مورد استفاده قرار گرفت و نتيجه اين شد كه تمامى مبلغ قرضهء اول در يك مصارف غيرانتفاعى ته كشيد . در سال بعد دوباره قراردادى براى قرض ديگر به مبلغ ده ميليون روبل يا در حدود يك ميليون ليره استرلينك با همان شروط قبلى بسته شد . يك مادهء ديگر در قرارداد قرضهء جديد اضافه شد و آن امتياز ساختن يك راه شوسه‌اى از جلفا شهر سرحدى در روى رود ارس تا تهران از راه تبريز بود . علاوه بر اين حقوق و امتيازات ديگرى براى استخراج نفت و ذغال سنگ تقاضا شده بود و اين ثابت مىكند كه در موقعى كه صحبت ساختمان راه مبدل به ساختمان راه آهن شده بود اين مواد اضافى داراى ارزش زياد بودند .\r\n\r\n","description":"","footnote":"","page_name":" 539 ","page_number":562},
  {"content":"\r\n\r\nاين دو قرضه براى ايران از نظر اقتصادى پرمصيبت و منحوس بود . درآمد ايران در آنموقع ساليانه در حدود 5 / 1 ميليون ليره بود و با اين وصف ايران در مدت سه سال مبلغى كه تقريبا مساوى آن مقدار بود به وام گرفته و بدون آنكه از آن منافعى بدست بياورد آن را مصرف كرده بود . از اين موقع به بعد قروض ايران روزبروز بطور ثابت در تزايد است و مطابق آخرين احصائيه اين قرض اكنون به چندين ميليون بالغ شده است . اينموضوع در فصل 90 به تفصيل ذكر شده است .\r\n\r\nادارهء گمركات بلژيكى\r\nبيست و هفت سال پيش كه من براى اولين‌بار بايران رفتم سيستم وضع حقوق گمركى مانند تمام رشته‌هاى ادارى ايران خراب و پوسيده بود . هريك از گمرك‌خانه‌هاى مهم از طرف حكومت مركزى به يك شخص متمول و معروف و يا در بعضى مواقع به رؤساى محلى به اجاره واگزار ميشد . وضع حقوق گمركى به روى هيچ پايهء معين و صحيحى استوار نبود . طريقهء جارى و معمول آن بود كه خود بازرگانان يا اجاره‌دار در اين قسمت موافقت مينمودند . اروپائيان هيچ حاضر نميشدند كه اضافه بر نرخ مقرره كه پنج درصد است ماليات بيشترى بپردازند . اما بازرگانان ايرانى پس از آنكه در بندر يا گمرك معامله‌اى مينمودند وقتى وارد داخلهء خاك ايران مىشدند ماليات‌هاى سنگينى بر آنها تحميل ميشد . براى اينكه از اين وضعيت وقوف و آگاهى حاصل شود من جز اينكه يك واقعه‌اى را كه براى خودم اتفاق افتاده نقل كنم كار ديگرى نميتوانم كرد . كمى پس از تاسيس قونسول‌گرى در كرمان در سال 1895 من شرحى به اجاره‌دار گمركات نوشتم كه چون هنديها جزو اتباع بريتانيا ميباشند و در بندرعباس حقوق گمركى صدى پنج را پرداخته‌اند نبايستى در داخله براى ماليات متعرض آنان شد . نامهء مزبور مأمور ايرانى را سخت عصبانى كرده و از من مدرك و سند خواست . در جواب به « قرارداد » استناد نمودم . او يك دفعه فرياد زد گفت « چه قراردادى ، ! من قراردادى را امضاء نكرده‌ام ! » .\r\nاما امروز تمام اين اوضاع تغيير كرده است . در سال 1898 يك افسر بلژيكى برياست گمرك‌خانه‌هاى كرمانشاه و تبريز برگزيده شد . اين شخص در كار خود بقدرى موفقيت پيدا كرد كه بتدريج تمام گمركخانه‌هاى ايران را ( باستثناى گمركخانهء خرمشهر ) در\r\n\r\n","description":"","footnote":"","page_name":" 540 ","page_number":563},
  {"content":"\r\n\r\nتحت نظارت خود درآورد . در سال 1901 او موفق شد كه درآمد گمركى ايران را صدى پنجاه افزايش دهد . چون اين ممر عائدى يگانه دارائى بود كه بدان وسيله ممكن بود قروض ايران را پرداخت نمود ، شاه مسرف از خدمات مستر نوز قدردانى نموده و او را بوزارت رسانيده حقوق گزافى بوى عطا نمود . گمرك‌ها هنوز در دست بلژيكىهاست و بوسيلهء يك دسته بلژيكىهاى توانا و ايرانيان باتجربه اداره مىشود .\r\n\r\nتعرفهء گمركى جديد\r\nوقتى شاه از روسيه براى دومين‌بار تقاضاى وام كرد تصريح شد كه در قرارداد ايران و روس تجديد نظر شده و تعرفهء كلى گمرك ازدياد يابد . در آنموقع براى روسيه آسان بود كه شاه را براى بستن يك قراردادى راضى كند كه بوسيلهء آن درآمد بيشترى تحصيل نموده و درعين‌حال مقدار گمركات را براى وثيقهء قروض آتيه زيادتر نمايد . تعرفهء جديد بدست مستر نوز با كمك يك مأمور روسى تنظيم شد . اين سر بقدرى خوب نگاهدارى شد كه مستر نوز بلژيكى تا مدتى توانست يگانه اشكال و مانع واقعه در جلوى اين قرارداد را از بين بردارد . اين مانع همانا معاهدهء ارزروم بود ، ولى مستر نوز توانست بوسيلهء گرفتن بعضى امتيازات بنفع ايرانيان با استظهار و پشتيبانى مستقيم روسيه مأموريت خود را بطور موفقيت‌آميزى بانجام رسانده در نوامبر سال 1901 قرارداد بازرگانى به امضاء رسيد و در ماه دسامبر سال 1902 تصويب قرارداد روس و ايران بدين جهت تغيير يافت . اما اين سر تا فوريه سال 1903 كه نتايج آن علنا اعلام شد در خفا نگاهداشته شده بود .\r\n\r\nتجزيهء تعرفهء جديد\r\nانتشار تعرفهء جديد با ذوق و شوق زياد در روسيه پذيرفته شد ، ولى بازرگانان بريتانيائى به آن با چشم ترس و تعجب مىنگريستند .\r\nاين تعرفه كاملا به منافع روسيه و بر ضرر بريتانياى كبير بوده و بدين لحاظ يك موفقيت ديپلماسى قابل ملاحظه‌اى براى روسيه بشمار ميآمد . در بين واردات مهم ايران از كشور روسيه نفت و شكر قابل ذكر ميباشند . حقوق صدى پنج گمركى در مورد نفت به 5 / 1 درصد و در مورد شكر به 4 / 1 2 درصد تقليل داده شد . از طرف ديگر ماليات بر چائى كه از واردات مهم ايران از بريتانيا بود از 5 درصد به صددرصد ازدياد يافت . وضع اين ماليات غيرمعقول\r\n\r\n","description":"","footnote":"","page_name":" 541 ","page_number":564},
  {"content":"\r\n\r\nكه براى وارد شدن چائى بود نتيجهء معكوس داد ، يعنى باعث تشويق قاچاق‌چيان شد ، زيرا چائى هم جنس پرقيمت و هم كالاى قابل حملى بود .\r\nامروزه از معمول كردن اين تعرفهء جديد بيست سال ميگذرد و آن كسانىكه پيش‌بينى ميكردند كه بازرگانى بريتانيا از بين خواهد رفت متعجب ميشوند وقتىكه مىبينند كه بخطا رفته بودند . در يك گزارشى كه توسط يك كميسر ويژه و صلاحيت‌دارى در سال 1904 « 1 » تهيه شده تجارت ايران را با امپراطورى بريتانيا چنين ذكر مينمايد .\r\nدر صادرات ايران نيم ميليون و واردات دو ميليون است و اين مقدار نيز حد متوسط بازرگانى در سال اخير است . در سال 1911 مقدار واردات بر چهار ميليون افزايش يافته بود و صادرات نيز بهبودى محسوسى را نشان ميداد .\r\n\r\nاقدام حكومت بريتانيا\r\nموقعيت حكومت بريتانيا در اينموقع سخت و مشكل بود . تقريبا مدت يك قرن بود كه براى حفظ منافع تجارتى بريتانيا هيچ نوع مداقه و دورانديشى بوسيلهء قرارداد به عمل نيامده بود . ما راضى بوديم كه همان شرائطى را طلب كنيم كه مطابق عهدنامهء تركمان‌چاى براى روس‌ها منظور شده بود . اما همانطور كه چيرول متذكر مىشود ما نفهميده بوديم كه « ابقاى اين قرارداد منوط به نظر ايران و ما نيست بلكه بستگى به نظر ايران و روسيه دارد . »\r\nبدين‌سان موقع يكى از مواقع اضطرارى و محتاج به اقدام فورى بوده است . ما مواجه با يك تعرفهء جديدى شده بوديم كه قرار بود از فوريه سال 1903 بموقع اجرا گذارده شود . دو راه باز بود : يكى آنكه به اين تعرفهء جديد اعتراض نموده و منتظر فرصت و موقع مناسبى باشيم كه ايران در تحت فشار شديد مجبور به مذاكره براى عقد يك پيمان جديد بشود . اعتراضى كه بر اين طريق ميشد آن بود كه روسيه شايد از لحاظ تجربه‌اى كه در به كار انداختن تعرفهء جديد دارد ساكت نه‌نشسته و براى وارد كردن صدمه و لطمهء بيشترى به تجارت بريتانيا وسائل ديگرى پيدا كند . اما راه دوم آن بود كه براى عقد يك پيمان جداگانه مذاكراتى نموده و اين مسئلهء انجام يافته را برسميت شناخته و از\r\n\r\n\r\n","description":"","footnote":"\r\n( 1 ) -  Blue Book ( Cd 2146 ) \r\n","page_name":" 542 ","page_number":565},
  {"content":"\r\n\r\nبروز وقايع بدتر جلوگيرى نمائيم . اين طريق به نظر ميآمد كه زيانش كمتر است و بنابراين بوسيلهء يك قرارداد بازرگانى كه در ماه فوريه 1903 بسته شد در مقابل يك كار بد بهترين مساعى مبذول شد .\r\n\r\nعلى اصغر خان اتابك اعظم\r\nپس از سقوط ميرزا حسين خان در سال 1873 ناصر الدين شاه تا تعيين على اصغر خان با لقب امين السلطان به صدارت عظمى فقط يكنفر ديگر را به صدراعظمى انتخاب كرد . نامبرده فرزند يك آبدار شاهى و نوهء يك آشپز گرجستانى ساكن قريه‌اى نزديك اصفهان بود . امين السلطان در موقع‌شناسى يا ذكاوت و زيركى سياسى ، روش و آداب فريبنده و شيرين و بالاخره فقدان قابليت و صفات مربوط باداره و كار نمونهء كامل يك ايرانى بود .\r\nدر طى سلطنت ناصر الدين شاه او كاملا و به تمام معنى نوكر آن پادشاه مستعد و قابل بود . برعكس در دورهء مظفر الدين شاه ضعيف نفوذ و اقتدار خيلى زياد داشته است و علت آن هم اين بود كه جلوس بلا منازع شاه بر تخت بيشتر مديون ترتيبات و انتظامات برجسته‌اى بود كه بدست اين وزيراعظم داده شده و او در اين مورد نصيحت سرمورتيمر دوراند « 1 » سفير بريتانيا را عاقلانه گوش نموده بود . اما پس از يكسال از تاجگذارى شاه جديد صدراعظم ( چون به اين لقب ملقب شده بود ) در اثر سعايت و كوشش يك دسته‌اى تحت رياست فرمانفرما از شغل خود افتاد . فرمانفرما پسرعمو و داماد و برادرزن پادشاه جديد بود و يقينا از تواناترين مردم كشور بشمار ميآمده است .\r\nصدراعظم بعد از يكسال كه در تبعيد بسر برد دوباره با لقب اتابك اعظم بشغل خود برقرار شده و مدت پنج سال بدين سمت باقى بود . در اين مدت براى آنكه ايران از نظر مالى گرفتار و او اقدامى در اين باب نكرد سخت مورد بىمهرى بوده و معهذا شاه براى مصارف بىپايان و بيهوده و ناشايست خود دائما احتياج به پول داشته و از وى درخواست پول مينمود . پس از آنكه اين وزير عدم امكان استقراض جديد را بعرض رسانيد شاه طوطىوار فرياد برآورد « پول ميخواهم » اتابك اعظم مىترسيد كه در اين راه مخوف\r\n\r\n\r\n","description":"","footnote":"\r\n( 1 ) -  Sir Mortimer Durand \r\n","page_name":" 543 ","page_number":566},
  {"content":"\r\n\r\nو هولناك قدمى جلوتر بردارد و همين مسئله مقام او را نزد شاه متزلزل ساخت . علاوه بر اين خبر رسيد كه در اغلب نقاط ايران اغتشاش و ناامنىهائى بروز نموده و اين مسئله نيز از حيثيت و اعتبار او كاست . بالاخره مرك رقيب او حكيم الملك به وضع سوءظن‌آورى ظاهرا شاه را بوحشت انداخت . بهر صورت بعد از اين واقعه انفصال خود او صورت وقوع پيدا نمود .\r\n\r\nرقابت انگليس و روس :\r\nدر ظرف مدتى كه در اين فصل راجع به آن سخن رانديم رقابت بريتانياى كبير و روسيه سال‌بسال شديدتر ميشد . هردو دولت براى پيش بردن منافع مخصوص بخودشان زيركانه با يكديگر مشغول جنك و نزاع بودند و در نتيجه اگر بين آنها موافقت محدودى پيدا نميشد بدون ترديد بينشان تصادم روى ميداد .\r\nايرانيان هميشه به من گفته‌اند كه « انحصار تنباكو » يك ضربهء سنگين به حيثيت و اعتبار معنوى بريتانياى كبير وارد آورد . در تعقيب آن ضربهء دو قرضه بود كه هردو را روسيه بايران داد ، ولى ضربهء خوردكنندهء واقعى تعرفهء گمركى جديد بود . اين ضربات در موقعى وارد آمد كه بريتانياى كبير گرفتار جنك آفريقاى جنوبى بوده و براى جلوگيرى از اين ضربات دستش آزاد نبود .\r\nاما در مقابل اين ضربات شديد كه مادتا و معنا بر حيثيت دولت بريتانيا وارد آمد بايستى مسافرت لردكرزن را در خليج فارس ، كميسيون سرحدى سيستان و گشايش راه نوشكى سيستان را ذكر نمود . ظهور نايب السلطنهء هندوستان در خليج فارس در زمستان 1903 درحالىكه اسكادران ( اسواران ) هند شرقى با او همراه بود در موقعيت سياسى انعكاسى بطور مطلوب بخشيده ، چه آن سياست بريتانيا را كه لرد كرزن در بهار سال پيش اظهار داشته بود تأييد و تقويت نمود . وزير امور خارجهء بريتانيا در طى صحبت خود در مجلس لردها چنين اظهار داشته بود « من بدون تأمل مىگويم كه ما تأسيس يك ايستگاه دريائى يا يك بندر محصون و بارودار را در خليج فارس بوسيلهء هردولتى باشد بايد يك تهديد جدى به منافع بريتانيا بدانيم و بايستى با تمام وسائل ممكنه‌اى كه در دسترس داريم از وقوع آن جلوگيرى نمائيم » اين گزارش بموقع بود و باعث\r\n\r\n","description":"","footnote":"","page_name":" 544 ","page_number":567},
  {"content":"\r\n\r\nتشويق و تحريك افسران بريتانيائى در ايران شد . حاجت به بيان نيست كه در زمان تصدى مقام نايب السلطنه‌گى هندوستان توسط لرد كرزن هميشه حكومت هند ازدياد منافع را در ايران تحت‌نظر قرار ميداد . به همين سبب قنسولگرىهاى جديدى در ايران تأسيس نموده و يك ميسيون بازرگانى به جنوب شرقى ايران فرستاد و با تمام وسائل ممكنه تجارت بريتانيا را ترويج نمود و از آن پشتيبانى مينمود . بوسيلهء همين اقدامات بود كه حيثيت و اعتبار بريتانيا در ايران بتدريج عودت نموده تا اينكه نتايج جنك روس و ژاپن سياست روسيه را در سوق بيك توافق نظر با بريتانياى كبير تعديل كرد .\r\n\r\n","description":"","footnote":"","page_name":" 545 ","page_number":568},
  {"content":"\r\n\r\nپادشاه قبله عالم سلطان اعليحضرت همايونى اعليحضرت شهريارى شهنشاه اعليحضرت ملوكانه اعليحضرت ظلّ اللّه خاقان\r\nالقاب شاه\r\n\r\nفصل هشتاد و يكم وضعيت ايران قبل از انقلاب\r\n\r\nنظام قديم و جديد\r\nراجع به نهضت جديدى كه بوسيلهء آن نظام قديم جاى خود را به نظام و مقررات جديد واگزارد ما در فصل آتى صحبت خواهيم كرد و در اينجا سروكار ما با وضع ايران پيش از مشروطيت است . يعنى از حالات زمانى مطابق علم و اطلاعى كه دارم سخن ميرانم كه فكر يا عقيدهء تحصيل مشروطيت به تقليد اروپا در آن زمان ابدا در كار نبود .\r\n\r\nقدرت شاه\r\nپادشاه ايران ديكتاتور و مطلق العنان بوده است . اين قول كه « قانون ماديها و پارسيها لا يتغير است . » به اين عقيدهء سلطنت مطلقه يا ديكتاتورى در دورهء هخامنشيان گواهى داده و القاب پر از غرور بلكه نخوت‌آميز كه ما آن را عنوان فصل حاضر قرار داديم عقيده و فكر ايرانى را نسبت بمقام پادشاه از قرنهاى گذشته بطوريكه به ارث گذاشته شده به نظر مجسم مينمايد .\r\nشخص شاه داراى سه وظيفهء حكمرانى مىباشد كه عبارتست از : تقنينى ، اجرائى\r\n\r\n","description":"","footnote":"","page_name":" 546 ","page_number":569},
  {"content":"\r\n\r\nو قضائى . پادشاه محورى است كه تمام ماشين زندگى عموم مردم روى آن گردش مىكند . « 1 » براى نظارت در اختيارات شاه نه مجمع بزرگى از نجبا چنان كه در بين پارت ها بود وجود دارد و نه يك مجمع روحانى و معهذا اختيار پادشاه محدود بود . سلطان تركيه خليفه يا جانشين پيغمبر شناخته مىشود و اين ادعا باعث احترام آميخته به ترس رعايا نسبت به اوست ولى پادشاهان ايرانى يعنى شاهان فعلى ايران كه مراد قاجاريه‌اند نميتوانند چنين ادعائى كنند چه در نظر مقننين و مجتهدين شيعه قدرت و اختيارات دنيوى و غير مذهبى آنها غيرقانونى و صرف تحميلى مىباشد . به همين نظر بود كه آنقدر ملاها ( در نهضت جديد ) راغب به پيوستن به دستجات مشروطه‌خواه شدند . هرچند كه بعضى از آنان بايستى ملتفت شده باشند كه اين نظامات جديد براى آنها شگون خوبى نخواهد داشت .\r\nنفوذ و اختيارات مذهبى در دست مجتهدهاى كربلا و نجف است كه در خارج از ايران زندگى مىكنند . اين مطلب قابل تذكر است كه همانطور كه هيجان و آشوب بر ضد « رژى تنباكو » ثابت نمود نفوذ آنها را بايد يك قوهء بزرگى بشمار آورد .\r\nمسئلهء تعيين محدوديت‌هائى كه شاه تابع آن باشد بطور صحيح صعب و مشكل است .\r\nدر مورد شورش و يا توطئه و سوءقصد بر ضد تاج‌وتخت سلطان ميتواند صدها تن از رعاياى خود را اعدام نموده و اموال آنها را مصادره كند .\r\nبعلاوه افراد خانوادهء سلطنتى ، وزراى كشور و تمام صاحب‌منصبان عمومى و اتباع كاملا در تحت قدرت شاه قرار دارند و شاه ميتواند حكم مجازات آنها را بدهد و مطابق قانون اين مجازات فورا بمورد اجرا گزارده مىشود . در موارد ديگر كه محكوميت جانى در پيش بيايد شرع و عرف كشور در آن رعايت مىشود .\r\nماليات‌ها وصول ، امتيازات اعطا ميشوند و هدايا و تحف توزيع و تقسيم ميگردند تماما به منفعت و سود پادشاه و درباريان او مىباشد كه اسراف و تبذير آنان ايران را فقير نموده - است . از طرف ديگر سلطان براى خاطر شخص خود مجبور بوده كه آرتشى را براى حفاظت تاج‌وتخت سلطنت تشكيل دهد . پادشاهان مذهبى و روشن فكر هم مبالغ زيادى براى\r\n\r\n\r\n","description":"","footnote":"\r\n( 1 ) -  Currzon , 1 . 433 \r\n","page_name":" 547 ","page_number":570},
  {"content":"\r\n\r\nساختن پل‌ها و كاروانسراها و بناى مساجد و مشاهد مقدسه صرف مينمودند .\r\nسلسلهء قاجار يك نيروى نظامى تشكيل دادند ولى بعلل رواج رشوه و ارتشاء و از بين رفتن روح نظامى در طبقات عاليه از روى نوميدى بقدرى بىكفايت و نالايق شده بودند كه در ايام انقلاب اخير مشكل بود اسمى از آنها برد . هيچ كار عام المنفعه‌اى يافت نميشود كه بتوان آن را به سلسلهء قاجاريه نسبت داد .\r\n\r\nوظائف پادشاه\r\nوظائف پادشاه سنگين بود . او در هرروز وزراى عمده را به نزد خود مىپذيرفت كه گزارشات و اطلاعات را به نظر او رسانيده و احكام شاهى را دريافت كنند . پس از آن شاه در دربار عام با حضور وزرا و افسران ارشد كشور حاضر ميشد . در اينجا كه آن را ديوان عام ميگفتند هركارى كه جنبهء عموميت داشت صورت گرفته دستور پاداش يا مجازات داده مىشود و پادشاه نظريات خود را در هرموضوعى صلاح بود علنا اظهار ميداشت . هنگام ظهر پادشاه به اندرون ميرفت و بعدازظهر اين عمل تجديد شده و برنامهء آن تقريبا همان برنامهء صبح بود ، با اين فرق كه عدهء واردين نسبت به صبح خيلى كمتر بوده است . اين مجلس را بنام ديوان خاص يا محكمهء خصوصى مىشناختند .\r\nپادشاه كه وظائف خود را مطابق روشى كه ذكر شد انجام ميداد در تماس دائمى با رعاياى خود بود و هميشه عدهء زيادى از آنها اجازه داشتند خدمت شاه برسند . بدون شك اين دسترسى به شخص پادشاه خيلى باعث اعتبار اين طرز حكومت بوده است .\r\nشاه خيلى كم وقت پيدا ميكرد كه به كارهاى مهم كشور برسد ، چه بيشتر اوقاتش مصروف كارهاى خيلى جزئى در محاكم مزبور بوده است . هم‌چنين بواسطهء وزراء كه هرروز چندين ساعت در حضور بوده‌اند وقت ضايع ميشده است . در صورتى كه آنها بايستى در ادارات خودشان به كار مشغول باشند .\r\n\r\nوزير اعظم\r\nموقعيت وزير اعظم داراى اهميت زياد بوده است . معمولا او تمام ادارات دولتى را شخصا اداره ميكرد . وى از حسن اعتماد اربابش برخوردار بود و كليد سياست بدست اوست . چنان كه مىشود تصور نمود مرض توطئه و دسيسه بيشمار بود و نارضايتى پادشاه معنى سقوط او را ميداده است . تقريبا تا اين اواخر\r\n\r\n","description":"","footnote":"","page_name":" 548 ","page_number":571},
  {"content":"\r\n\r\nسقوط يك وزير اعظم زود منجر باعدام او ميشد ، ولى اكنون ممكن است جزاى ملايمترى داشته باشد . مطابق معمول وزير نبايد از خاندان يا صاحب قبيله و طائفه باشد ، چه چنين تصور ميشد كه تعيين يك شاهزاده يا يك نفر از اعيان مهم كشور بوزارت مخالف با سياست است .\r\n\r\nماشين دولت\r\nادارهء كشور ايران با روشى مشابه همان سيستمى كه در قسمت اصلاحات داريوش قبلا ذكر شد انجام ميگيرد . امپراطورى ايران در قديم و حال به ايالاتى تقسيم مىشود كه هريك در تحت اداره و حكمرانى يك استاندار كه از طرف پادشاه انتخاب مىشود مىباشد . اين ايالات نيز خود به نواحى و بخش‌هاى كوچكترى قسمت ميشوند . ماليات‌هاى اين ايالات به مقاطعه داده ميشده است . مقاطعه كار بايستى داراى شخصيت و موقعيت ممتاز بوده و مسئوليت جمع عوائد و ماليات را مطابق قوانين موضوعه تقبل نمايد ، باضافه اين شخص مجبور بوده پيشكش زيادى به شاه و پيشكش كوچكترى به نخست‌وزير بدهد . شخص فوق بعد از ورود بحوزهء مأموريت خود بنوبت تمام مشاغل را ميفروخت ، تا هم مخارج خود را تامين نمايد و هم براى روز مبادا چيزى بياندوزد . اين رسم رشوه و ارتشاء است كه بنام مداخل يا عوائد موسوم است و در بين تمام مردم ايران نفوذ نموده و روح سياست ايران را فاسد نموده است .\r\nدر حقيقت هرشغلى به مزايده و حراج گذاشته مىشود و تا زمانيكه موائد و پيشكشى ها بطور مرتب برسد استاندار را مؤاخذه نخواهند نمود و البته اين عمل باعث كارهاى بسيار ظالمانه و شقاوت‌انگيز ميگردد . در بعضى از مواقع حاكم به ندما و نوكران خود دستور جنايت ميداد و در بعضى مواقع ديگر حتى شخصا دستجاتى را براى راهزنى به منظور استفادهء شخصى ميفرستاد .\r\nدر مواقع محاكمه حق نيز مانند چيزهاى ديگر فروخته ميشد . اين مطلب همانطور كه در جاهاى ديگر ذكر نمودم نبايد فراموش شود كه ايران در يك مرحلهء تمدن قرون وسطائى بوده و مطالعهء اين قسمت از تاريخ ايران در نظر يك خوانندهء متمدن جديد در اروپا خيلى شايان توجه خواهد بود ، چه صفحات مزبور پر از ظلم ، حق‌كشى ، رشوه و ارتشاء\r\n\r\n","description":"","footnote":"","page_name":" 549 ","page_number":572},
  {"content":"\r\n\r\nمىباشد . اينجا بايد متذكر گرديد كه در ايران كسادى بازرگانى و كمبود كار در قسمت عمل آوردن مواد اوليه و خام براى توليد ثروت سبب شده كه عشق به استفاده مطابق رسوم فقط در موردى انجام پذيرفته و ايفاء مىشود كه از زحمت و دسترنج ديگران بدست آيد . طبقهء حاكمهء ايران كه از شاهزادگان ميباشند نه تنها در مطالبات جابرانهء خود بدون رحم و شفقت ميباشند ، بلكه هيچ فكرى براى بهبود اوضاع كشور خود نمىكنند .\r\nوقتى من در حضور يك شاهزادهء پير ايرانى از فعاليت‌هاى حاكمى در اعادهء نظم و امنيت و دستگيرى و اعدام دزدان تمجيد مينمودم شاهزاده جواب داد « حاكم كار خطائى نموده - است ، ولى بايستى فقط به زندانى نمودن راهزنان قناعت نمايد و از آنها پولى گرفته و در موقعى كه از حكومت منفصل مىشود آنها را نيز آزاد نمايد . چنانچه او در ايالت خود انتظام و امنيت را چنان برقرار كند كه بعدا يك پسر بقال نيز بتواند به آسانى حكومت نمايد پس او دشمن طبقهء حاكمه مىباشد . »\r\n\r\nعدالت و انصاف يا دادگسترى\r\nدر اينجا بدوا لازم است تذكر داده شود كه تئورى قوانين در ايران با اروپا فرق دارد . در غرب جنايت و بزه بمنزلهء تخطى و تجاوز در مقابل حكومت و عليه او نگريسته مىشود و دولت موظف است كه مطالبهء جريمه و تاوان را بنمايد ، ولى در شرق جنايت تخطى به حقوق يك فرد بشمار ميرود و آن فرد حق دارد مطالبهء غرامت يا جبران آن را بنمايد .\r\nدر ايران دو قسم قانون وجود دارد : قانون شرع و قانون عرف . قوانين شرع يا مذهبى برپايهء قرآن ، اقوال و نظريات ائمه و تفاسير فقه شيعه يا فتاوى فقها و قانون دانان بزرگ بنا شده - است . اين قانون به چهار قسمت اساسى تقسيم مىشود كه به ترتيب مربوط به حقوق و اعمال و وظائف مذهبى ، بيع و شرى ، امور و قضاياى شخصى و مرافعات قضائى مىباشد .\r\nقوانين شرع در دست مجتهدين و ملاها بوده و بوسيلهء آنها انجام مىشود و تمام مسائل مربوطهء به اراضى و املاك ، ازدواج ، طلاق و غيره مشمول آن مىباشد . در حقيقت كمتر مسائلى پيدا ميشوند كه خارج از حوزهء قضاوت و تئورى احكام شرع و قوانين دين اسلام باشند . دون همتى و بىانصافى اين ملاهاى قانون‌دان بطوريكه شخصا با تجربه در كرمان و خراسان ديده‌ام\r\n\r\n","description":"","footnote":"","page_name":" 550 ","page_number":573},
  {"content":"\r\n\r\nآنقدر مىباشد كه مال يتيمان و بيوه زنان را ربوده و در عرض چند سالى ثروت هنگفتى بدست ميآورند . هرچند كه رفقاى ايرانى من به من اطمينان ميدهند كه در ميان آنها مردمانى شريف نيز استثنائا وجود دارد . بايد دانست كه مجتهدين كربلا و نجف مردمانى هستند كه درجهء اخلاق آنها از اين عده كمى بالاتر است . « 1 »\r\nطبقهء حاكمهء ايران هرچند كه متدين به دين اسلام ميباشند ، ولى قوانين و رسوم پيشينيان خود را باز از دست نداده و اين قوانين كه تدوين نشده و با قوانين اسلام فرق دارد ( ممكن است آنها را بنام قوانين دولت ناميد ) به عرف موسوم است . در ايران بعضى عصرهاى تاريخى مانند دورهء شاه سلطان حسين همه چيز را با قوانين مقدس شرع مىسنجيدند ، در صورتى كه در دورهء نادر شاه تمام احكام از روى مراجع قوانين عرفى عمل ميشد . در اين دوره‌اى كه ما از آن صحبت ميكنيم دعاوى حقوقى داخله و قضاياى مذهبى بوسيلهء يكى از علماء دين قطع و فصل مىشود . در موارد قتل ، دزدى و تعدى و جور متهم در محاكم عرفى محاكمه ميگردد ، اگرچه در شرع اسلامى حكم قتل را همواره بايستى حاكم شرع صادر نمايد .\r\nحكم قتل دزدان مشهور و قاطعان طريق معمولا توسط حاكم صادر مىشود و مجتهد نيز در اين مورد اعتراضى نمىكند . اگر اتفاقا قاتلى پول و دوستان خوبى داشت آنها به مجتهدى رو آورده و او واسطه شده بازماندگان مقتول را وادار ميكرد كه خون‌بها را قبول نمايند . در اين مورد هم مجتهد و هم حاكم از قاتل يا بستگان او پول مىگرفتند . هنوز قانون « النفس بالنفس » در ايران وجود دارد و اگر بستگان مقتول از گرفتن خون‌بها امتناع مينمودند قاتل را به بستگان مقتول تسليم مينمودند تا آنها قربانى خود را به قتل برسانند ، در چنين حالتى فرزندان مقتول تشجيع شده و قاتل را با خنجر ضربه زده و خود را با خون او مىآلايند . بىعدالتى وحشت‌زا و رشوه و ارتشاء محاكم دولتى مانند محاكم\r\n\r\n\r\n","description":"","footnote":"\r\n( 1 ) - در اروپا در قرون وسطى رهبانان رل مهمترى را بازى نموده قسمتهاى زيادى از املاك را تحت تصرف خود درميآوردند . چون آنها مجرد بودند اموال و املاك را بنام جامعه و مردم در تملك نگاه ميداشتند . ( مؤلف )\r\n","page_name":" 551 ","page_number":574},
  {"content":"\r\n\r\nمذهبى است . و تا زمانيكه اين اصطبل‌هاى « اوژين » « 1 » پاك نشده هيچ اميدى براى اصلاحات داخلى ايران نميتوان داشت .\r\nدر مسائل بازرگانى حكم و دعوى بوسيلهء دو نفر حكم كه از طرفين انتخاب ميشوند صادر ميگردد و معمولا رأى آنها قطعى است . طبقهء بازرگانان قابل اعتمادترين طبقات ايران مىباشد . در اينجا بايد متذكر گرديد كه حكم محكمهء شرع يا عرف و دلائل محكوميت هرگز و در هيچ محكمه‌اى به ثبت نرسيده و نميرسد .\r\n\r\nمجازات‌ها\r\nمجازات‌ها هنوز در ايران خيلى ظالمانه است و هرنوع شكنجه‌اى كه تصور شود به موقع اجراء گذاشته مىشود . يك حاكم جديد در ابتدا دستهء دزدان و ياغيان را كه دستگير مىكند مورد شكنجه قرار ميدهد . اين عمل نه از جهت قساوت است بلكه ميخواهد بدين وسيله از سايرين زهر چشم بگيرد . به تدريج كه اروپائيان در قوانين ايرانيان نفوذ انسانيت را بيشتر ميكنند ديگر از شكنجه‌هائى مانند زنده گچ گرفتن ، نعل كردن و مجازاتهاى مشابه آن كمتر شنيده مىشود . چوب و فلك در ايران تنبيه معمولى محسوب مىشود و عموم اشخاص از وضيع و شريف ممكن است لذت آن را بچشند و آن هرگز شرافت و حيثيت كسى را لكه‌دار نميسازد . بيست و پنج سال قبل قوام الملك فرماندار موروثى شيراز بدستور استاندار فارس فلك شده بود . موقع چوب زدن براى رعايت احترام يك قالى ابريشمين روى زمين پهن نمودند . در اصطلاح ايرانيان مردى كه تنبيه مىشود ميگويند چوب مىخورد . بارى بايد بخاطر داشت كه در كشور فقيرى مانند ايران غيرممكن است كه زندانهاى منظم داشت . در نتيجه مجازات هرچه سريع‌تر باشد بهتر است . به شرطى كه رعايت عدل و انصاف در آن بشود و پول آن را تحت نفوذ قرار ندهد .\r\n\r\n\r\n","description":"","footnote":"\r\n( 1 ) - اشاره به طويلهء « پادشاه اليس » در يونان است . وى طويله‌اى داشت كه سه‌هزار گاو در آن ميزيستند و مدت سى سال صحن طويله و آخورهاى آن را پاك نكرده بودند . هركول خداى قوت رود آلفوس را برگردانيده و طويله را شست . ( مترجم )\r\n","page_name":" 552 ","page_number":575},
  {"content":"\r\n\r\n\r\nعوائد و درآمدها\r\nبراى تشريح موضوع ماليات بهتر است كه براى مثال يك استان مخصوص را در نظر بگيريم و براى اين منظور من خراسان را كه با وضع آن خيلى آشنائى دارم ( مؤلف چندين سال در خراسان قونسول بوده است . مترجم . ) انتخاب ميكنم .\r\nماليات در قديم و حال « 1 » از اقلام زير گرفته مىشود .\r\n1 - ماليات غلات و صيفىجات .\r\n2 - ماليات بر كسبه و صنوف .\r\n3 - ماليات اغنام و احشام .\r\n4 - ماليات سرشمارى .\r\n5 - ماليات معادن .\r\nجمع ماليات و عوائد خراسان از منابع فوق در سال 1905 ميلادى مبلغ يكصد و سى و هفت هزار و هفتصد و سيزده ( 137713 ) ليره نقد و بيست و يكهزار و هفتصد و هفتاد و هشت ( 778 خ 21 ) تن غلات ( گندم و جو ) جنسى بود . مقدار زيادى از غلات به جيره خوران و قشون داده ميشد ، فقط يكهزار و صد و شصت ( 1160 ) تن براى فروش باقى ميماند . مسئلهء تعيين قيمت غلات اشكالات زياد داشت و بديهى است كه در آخر از اين طريق هم چيزى عائد دولت نميشد . والى خراسان مبلغى در حدود سى هزار ليره بيش از حدنصاب ماليات خراسان جمع مينمود . بعدا چهارده هزار ليره به شاه و شش هزار ليره به صدراعظم بعنوان پيشكش مىپرداخت . بدينطريق ده هزار ليره باقى مىماند كه بين وزير و والى ( استاندار ) تقسيم ميگرديد .\r\nاين مبلغ فقط چند صدم منافع والى را نشان ميدهد و ارقام زير را بايد بدان افزود :\r\nالف - چند درصد از حقوق كليهء مستمريات نقدى بعلاوه بيست درصد از وظائف\r\n\r\n\r\n","description":"","footnote":"\r\n( 1 ) - تا سال 1913 ماليات توسط بلژيكىها گرفته مىشد . اكنون هم همان رويه با اصلاحاتى معمول است . ( مؤلف ) .\r\n","page_name":" 553 ","page_number":576},
  {"content":"\r\n\r\nو انعامات جنسى .\r\nب - منافعى از محل دادگسترى كه فوقا بدان اشاره شد .\r\nج - منافعى از فروش حكومت‌هاى كوچك و بخشداريها و ديگر مشاغل . مثلا شخصى چهارصد ليره مىپرداخت تا به شغلى منصوب گردد . چند ماه بعد او را از آنكار منفصل مينمودند ، جانشين او مبلغ دويست ليره براى همان شغل مىپرداخت و اميد داشت كه آن پست را تا شب عيد نگاه دارد .\r\nد - فرستادن مأمورين مخصوص براى بازجوئى در شكايات واقعى يا ساختگى كه حكام محلى مبالغ زيادى به اين مأمورين مىپرداختند و آنها هم بنوبهء خود مىبايستى آن پول را به ارباب‌هاى خود پرداخته فقط صدى چند آن را براى خود نگاه دارند .\r\nه - تمول‌هاى باد آورده مثلا مرگ ثروتمندان كه در چنين مواقع استاندار يا فرماندار به زور مبالغ زيادى از وراث ميگرفتند .\r\n\r\nماليات‌گزارى\r\nاز بين پنج نوع مالياتهاى بالا اول ماليات بر محصول و غله است واحد اين ماليات از روى شخم است ، يعنى از هرسه شخمى يك شخم بدولت تعلق ميگيرد . هرشخمى به مقدار يك دهم محصول حقيقى خود يعنى ششهزار و پانصد پوند ( در حدود 2925 كيلوگرم ) گندم تقديم ميگردد و بدين ترتيب مالياتى كه گرفته مىشود يك دهم مىباشد و به عشر موسوم است . اساس اين ماليات از زمان خيلى قديم بوده و اگرچه معمولا پنجاه درصد بيش از حد معمول گرفته مىشود معهذا چندان سنگين نبود . در بعضى دهات محصول بمرور ايام افزايش يافته بود و چون در ميزان ماليات تغييرى داده نشده بود بدين جهت ميزان آن بسيار ناچيز و فقط اسمى از آن باقى بود .\r\nماليات بر كسبه و صنعتگران بر روى اصناف بسته ميشد و هرصنف مسئول پرداخت ماليات خود بود . ميزان ماليات سرشمارى از هرخانوارى هشت شلينك بود ، اصولا ماليات بر درآمد جمع‌آورى ميشد نه از هرخانوارى . ميزان ماليات گله از هرراس شش پنس بوده ولى اين‌جا نيز طرز جمع‌آورى خيلى ناقص بود . ايلات و عشائر ايران كه بزرگترين گله‌داران ميباشند ماليات خود را توسط رؤساى ايل مىپردازند . ماليات بر معادن فقط\r\n\r\n","description":"","footnote":"","page_name":" 554 ","page_number":577},
  {"content":"\r\n\r\nشامل معادن مشهور فيروزه در نيشابور ميگرديد .\r\nدر ايران نه‌فقط مالياتهاى قانونى جمع‌آورى مىشود بلكه در پاره‌اى موارد مالياتهاى عجيبى نيز اجرا و معمول ميگردد . مثلا دهى در يك قرن پيش براى تهيهء گهواره براى پسر فرماندار مجبور به پرداخت مبلغى پول شده بود و اين هنوز كماكان باقى بوده و هرساله آن مبلغ به همان نام دريافت ميگرديد . در بعضى نقاط ديگر مالياتهائى به عنوان مخارج تهيهء سوار براى مبارزه با تركمن‌ها ، تهيه فشنگ و نيز اسب براى طويلهء شاهى و غيره تا هم اكنون گرفته مىشود .\r\n\r\nيك دهات ايرانى\r\nاكنون شرحى بطور نمونه از وضع يك ده و دهقان ايرانى مذكور ميدارم و اين فصل را به پايان ميرسانم و قبلا تذكر مىدهم كه من « 1 » در اينجا قريه و زارع ايرانى را با مال پنجاب كه از حيث پوشاك و خوراك بهتر و عاليتر از ساير جاهاى هندوستان است مقايسه نموده‌ام .\r\nيك فرق اساسى بين يك دهات ايرانى و يك دهات پنجاب آنست كه در دهات مذكور فوق يعنى ايران دهاتى ميتواند همه نوع كارى را انجام دهد . در نتيجه او بر خلاف دهاتى پنجاب مجبور به نگاهدارى يك عده مردمان طفيلى براى پوست كندن احشام خود و يا انجام اعمال ديگرى كه مذهب يا رسوم او را از انجام آن منع نموده باشد نيست .\r\nبعبارت ديگر مسئلهء اختلاف نژاد يا دستجات مذهبى در دهات ايران وجود ندارد .\r\nدهات ايرانى اغلب محصور در يك ديوار گلى بلند مىباشد . در داخل داراى خانه‌هاى كوچك ولى كثيف مىباشد . اين خانه‌ها معمولا مساحت زيادى را اشغال مىكنند . ضمنا هرده داراى يك عده باغات محصور بارور و خوش منظر نيز مىباشد .\r\nمركز و در واقع كلوب ده حمام آنست . اغلب هزينهء بناى حمام را مالك ده ميدهد و در بعض موارد پول ساختن آن را مردم ده مشتركا پرداخته و بابت پول حمام مبلغ معينى از گندم ساليانه به حمامى ميدهند . در ده‌هاى خيلى كوچك ساكنين سه يا چهارده يك\r\n\r\n\r\n","description":"","footnote":"\r\n( 1 ) - اقتباس از « گزارش كشاورزى خراسان » كه بقلم نگارنده تهيه و در سال 1910 بوسيلهء حكومت هندوستان انتشار يافت . ( مؤلف ) .\r\n","page_name":" 555 ","page_number":578},
  {"content":"\r\n\r\nحمام را مشتركا بنا ميكنند .\r\nقريه‌اى كه من وضع آن را مشاهده كردم متعلق به يك نفر تاجر بود . در آنجا سى و دو خانهء مسقف از خشت خام در اطراف يك ميدان محصور بنا شده بود . حمام ، مسجد و كاروانسرائى وجود نداشت . مساحت آن معادل يك جريب بود . دو باغ محصور و مشجر از درخت‌هاى ميوه يا مو و درخت بيد و غيره به ده متصل شده و رويهمرفته مساحت آن يك جريب و نيم ميگرديد ( و جريب معادل 4840 يا رد مربع است )\r\nجمعيت ده از اينقرار بود .\r\nمردان و جوانان 20 نفر\r\nزنها 15 نفر\r\nاطفال ( كه قادر بانجام كارهاى كشاورزى نبودند ) 15 نفر\r\nجمع 50 نفر\r\nاغنام و چهارپايان :\r\nالاغ 14 رأس\r\nگاو نر و ماده 20 «\r\nبز و گوسفند 150 «\r\nمرغان خانگى 50\r\nمساحت مجموع زمين‌هاى داير 946 جريب ، از اين مقدار مساحت 346 جريب از آب قنات مشروب ميشد و بقيهء كشت ديمى است . جنس خاك مرغوب و خوبست . در ده فقط يك قنات وجود داشت كه آن هم متعلق به مالك بوده است و او خود مرمت آن را مراقبت مينمايد . براى تعمير قنات مالك ده رعايا را به كار گرفته مزد كمى به آنها ميپردازد . هر دهقانى هرده روز يك مرتبه شش يا هفت ساعت آب دارد .\r\nزمين‌هاى ده برسم اجاره بهر گاوبند واگزار ميگردد . مالك ده نماينده‌اى در ده دارد . وظيفهء او نظارت در پخش آب ، جمع‌آورى مال الاجارهء ارباب خود و معمولا كار يك ناظر و نمايندهء دارائى را دارد . اين ناظر ماهيانه حقوقى معادل 12 شلينگ از ارباب دريافت\r\n\r\n","description":"","footnote":"","page_name":" 556 ","page_number":579},
  {"content":"\r\n\r\nمىكند . بعلاوه او يك سهم كوچكى از محصول را به حساب خود از مستأجرين ميگيرد .\r\nدشتبان ده نيز ساليانه مبلغ 2 ليره پول نقد ، 1300 پوند ( 585 كيلوگرم ) غله و 65 پوند ( تقريبا 37 كيلوگرم ) پنبه دريافت ميداشت .\r\nكليهء مخارج كشت و تهيهء بذر برعهدهء رعيت است . آب را مالك ميدهد و نصف محصول از زمين‌هاى مشروب و غير مشروب سهم مالك است . بهرهء مالكانه يا جنسى است و يا نقدى . بهرهء نقدى به نرخ بازار محاسبه و تعيين ميگردد و اين در مورد محصولى است كه تقسيم آن مشكل باشد ، اين ده رويهمرفته ده نفر مستاجر يا گاوبند داشت . حد متوسط زمينى كه آنها در دست داشته 94 جريب بود و همگى داراى هشت جفت گاو ميباشند . محصول عمدهء آنها گندم . جو ، دانه‌هاى روغنى ، ترياك و يونجه بوده و پنبه ، ارزن ، شلغم محصول شتوى آنهاست .\r\nمالك قريه به تنهائى مسئول پرداخت ماليات دولت است . اين ماليات در دو قسط جمع مىشود : يكى در موقع برداشت محصول يعنى پائيز و ديگرى محصول بهاره . مطابق قانون ، ماليات بايستى نقدا پرداخت شود ولى ممكن است دولت قسمتى از ماليات را نقدى و قسمت ديگر را جنسى تعيين كند . ماليات اين قريه 86 ليره است ولى مبلغى كه واقعا از آن وصول ميگرديد 140 ليره در سال كمتر بوده است . رقم اخير مقدار يك هفتم قيمت خالص كل محصول ده است ، در صورتى كه من خيال ميكنم در پنجاب يك ششم قيمت محصول را بابت ماليات دريافت مينمايند .\r\nيكى از درآمدهاى كوچك دهاقين فروش بوته است كه از بيابان جمع نموده و براى مصرف سوخت به فروش ميرسانند . پوستهاى گوسفند را در شهرهاى مجاور ميفروشند .\r\nزارع ايرانى در مدت زمستان چند روباه نيز با تله گرفته پوست هريك را به 2 شلينگ به فروش مىرساند . پشم هرگوسفند به مبلغ 2 شلينگ فروخته مىشود . تربيت مرغان خانگى از درآمدهاى زارع ايران است . زنان قريه يك نوع البسهء زبر و خشن و همچنين گونى مىبافند كه فقط براى مصرف خودشان كافى است .\r\n\r\n","description":"","footnote":"","page_name":" 557 ","page_number":580},
  {"content":"\r\n\r\n\r\nدهقان ايرانى\r\nاينجا لازم است خانوادهء دهقان ايرانى كه واحد قريه و بالاخره ملت ايران را تشكيل ميدهد مورد مطالعهء دقيق قرار دهيم . لباس دهقان ايرانى و زنش كه در آب و هوائى سردتر از پنجاب زندگى مينمايند از لباس زارع پنجابى بهتر و گرم‌تر است ، اگرچه شايد اين لباس هم براى آب و هواى سخت خراسان كافى نباشد . در عوض زارع ايرانى در مدت زمستان صبح زود از خانه بيرون نمىآيد ، مگر وقتىكه بارى براى فروش ببرد . در اين صورت هم اگر هوا خوب نباشد در خانه ميماند .\r\nعدهء اطفالى كه بواسطهء نقصان لباس در هردو كشور ميميرند خيلى زياد است .\r\nدهاقين شلوار و پيراهن‌هاى پنبه‌اى مىپوشند . اين البسه از پارچه‌هاى آبى رنگى است كه معمولا در خود ده مىبافند . دهقان ايرانى يك لبادهء بلندى هم با آستين‌هاى بلند روى لباسها دارد كه آن تا زير زانوى او را فرامىگيرد . اين لباس از جنس متقال است كه داخل آن را پنبه‌دوزى كرده‌اند . يك شال از چلوار سفيد اين روپوش آبى را نگاه ميدارد كه در آن نان و چيزهاى ديگر خود را مىبندد . علاوه بر اين زارع ايرانى يك جليتقهء كوتاه پشمى قهوه‌اى رنگ نيز مىپوشد كه تا روى كمر را فرامىگيرد . در زمستان يك ملبوس دراز پشمى كه تا زانو ميرسد نيز بر تن مىكند ، چوپانان ، شتربانان و بعضى دهاقين ديگر در زمستان نمدى ميپوشند كه آن خيلى گرم است و نيز يك كلاه نمدى دارند كه تا جمجمه را مىپوشاند و لبه ندارد ، يا كلاه ديگرى كه سر را مىپوشاند و يك عمامه مانندى دور آن مىپيچند . زارعين در مواقع معمول كفش مىپوشند و مچ پيچ را در موقع احتياج و لزوم به كار مىبرند .\r\nزن دهقان لباسى از همان جنس ولى معمولا با رنگ‌هاى زيباترى مىپوشد . زن دهاتى معمولا يك شلوار گشاد تا زير زانو ، يك پيراهن بلند و يك ارخالق بلند بر تن مىكند .\r\nگاهى زنها چهارقد بر سر مىكنند و بعضى اوقات بدور چهارقد يك دستمال ديگرى محكم مىبندند . بر روى آن يك چادر بلند ، معمولا آبى رنگ و گاهى سفيد بسر مىكنند .\r\nمقدار غلهء خوراكى براى هرنفر در ماه بطور متوسط پنجاه پوند ( 22 كيلو گرم ) است . گندم غذاى معمولى ايران است . جو و ديگر غلات در درجهء دوم است\r\n\r\n","description":"","footnote":"","page_name":" 558 ","page_number":581},
  {"content":"\r\n\r\nو فقط مواقعى استعمال ميشوند كه گندم كمياب باشد . نان را هفته‌اى دو مرتبه در تنور مىپزند . ايرانيها به ماست ، پنير ، تخم‌مرغ ، لبو ، شلغم ، پياز ، سير و ساير سبزيجات عادت دارند . نان را معمولا با ماست و نعناع و ترخان ميخورند . زارع ايران بندرت چاى مينوشد . مصرف چاى همه روزه بتدريج زياد مىشود ، ولى فعلا دهاقين متمول مىتوانند آن را بطور تجمل مرتب مصرف نمايند . گوشت نيز از جملهء تجملات است ولى در زمستان گاهگاه مصرف مىشود . دهقان ايرانى معمولا سه‌بار در روز غذا مىخورد كه صبح و ظهر و شب باشد و از اين سه نوبت ، غذاى صبح سبك و دو وعدهء ديگر غذاى كامل - است . وى ميتواند سالى يك ليره ذخيره كند ، ولى اگر او مجرد باشد پس‌انداز او خيلى بيشتر مىشود . دهاقين موقعى استفادهء خوبى مىبرند كه نرخ گندم گران باشد .\r\nدر پنجاب دهاقين معمولا با جو و ارزن گذارن نموده و گندم را به فروش ميرسانند .\r\nسطح زندگى زارع پنجابى خيلى پائين‌تر از زارع ايران است . وقتى يكنفر هندى به من گفت كه « در ايران نان و گوشت ورد زبان اهالى است ولى در هندوستان فقط نان خالى مىباشد . »\r\nبيشتر دهاقين ايران از زن و مرد دخانيات استعمال ميكنند . توتون را معمولا خودشان از زمين‌هاى خود به عمل ميآورند .\r\nزارع ايرانى در زمستان كرسى ميگذارد و با لحاف و منقل خود را گرم مىكند و گاهى بر اثر دود ذغال بعضى دهاقين خفه ميشوند .\r\nخرج عروسى فرزند يك دهقان ايرانى معمولا از اينقرار است :\r\nالبسه و زينت آلات 15 تومان يا 3 ليره\r\nمخارج پذيرائى مهمانان 20 تومان يا 4 ليره\r\nجمع كل 35 تومان يا 7 ليره « 1 »\r\n\r\n\r\n","description":"","footnote":"\r\n( 1 ) - شرحيكه مؤلف راجع بمصارف عروسى و غيره در بالا ذكر نموده مربوط بدوره‌هاى پيش و زمان تأليف كتاب است ولى حاليه سطح زندگى بالا رفته مصارف مزبور بمراتب زيادتر و هيچ طرف نسبت با سابق نيست . « مترجم »\r\n","page_name":" 559 ","page_number":582},
  {"content":"\r\n\r\nوالدين دختر مبلغ 4 تا 20 ليره بعنوان شيربهاى دختر ميگيرند و اين مبلغ معمولا صرف خريد لباس براى داماد و زينت‌آلات ميگردد . در پنجاب برعكس صدها روپيه براى عروسى خرج مىشود كه گاهى خانوادهء داماد را براى ابد ورشكست مىكند .\r\nرويهمرفته وضع زندگى ، لباس و خوراك يك دهقان ايرانى بويژه آنهائى كه در نواحى سردسير كشور زندگى ميكنند از وضع طبقهء دهاقين پنجاب بهتر - است . در پنجاب اغلب دهاقين بدست رباخواران و صرافان گرفتار و زندگانيشان در گرو آنهاست ، در صورتى كه در ايران اين قضيه به‌ندرت ديده مىشود . عدهء زيادى از دهاقين خراسان در فصل زمستان براى كار به تركستان روسيه ميروند و بدين ترتيب درآمدى براى خود تهيه ميكنند . ايرانيان مانند تودهء مردم هند اشخاص صرفه‌جو نيستند . هنديها صرفه‌جوئى ميكنند ، ولى هستى خود را در راه عروسيها از بين مىبرند .\r\nدهقان ايرانى از حيث قوهء بدنى و هوش از زارع پنجابى بالاتر است و با همهء مظالمى كه به او وارد ميآيد از بسيارى از جهات از هنديان آسوده‌ترند .\r\n\r\nعشاير ايران\r\nدر تشريح وضع كامل ايران ناچاريم به عشاير ايران نيز كه يك چهارم اين كشور را تشكيل ميدهند اشاره كنيم . در خراسان ايلات كرد ، تركمان ، تيمورى ( كه از نژاد عرب ميباشند ) ، هزاره‌اى ، بلوچى ، ترك و عرب سكونت دارند . هرچند كه در اغلب موارد بزبانهاى متفاوتى تكلم ميكنند ، ولى در آداب و رسوم خود متشابه ميباشند . اين قبائل معمولا در سياه چادر زندگى نموده و گله‌هاى خود را در بهار به طرف كوهستانها برده ميچرانند و در پائيز دوباره به دشت و جلگه برميگردند . اينها عملا هيچ با خارج از قبيله ازدواج نميكنند و در نتيجه خونشان پاك مانده و به همين نسبت است كه عادات و رسوم خود را تا اين تاريخ حفظ نموده‌اند . اين عشائر رسما مسلمان ميباشند . اين فرزندان آزادهء دشت‌هاى ايران از هيچكس بجز رئيس خود اطاعت نميكنند . رئيس ايل فقط در مواقع مهم شورائى از سران ايل تشكيل و با آنان مشورت مينمايد .\r\nنفوذ رئيس ايل بسته به شخصيت اوست . هرگاه وضع داخلى قبيله‌اى را از\r\n\r\n","description":"","footnote":"","page_name":" 560 ","page_number":583},
  {"content":"\r\n\r\nنزديك مطالعه كنيم به يك عده حسادت‌ها ، رقابت‌ها و عداوتهاى خانوادگى ديرين برخواهيم خورد . فعلا ايل بختيارى بواسطهء رلى كه در موقع مشروطيت ايران بازى نموده فوق العاده اهميت دارد . ولى در داخلهء همين ايل اختلافات زياد وجود دارد ، حتى يك قسمت از آنها به نفع شاه مخلوع بر ضد اكثريت ايل بختيارى مبارزه نموده و جنگيده است .\r\nآزادى زنان و روح پرشهامت و زنده‌دلى و سلامت و تندرستى مردان از خصائص عشائر ايران است و براى يك نفر مسافر انگليسى اين عشائر دوست داشتنى مىباشند و رويهمرفته انسان مىبيند كه جنبه‌هاى خوب و پسنديدهء آنها بر نواقصشان برترى و رجحان دارد .\r\n\r\n","description":"","footnote":"","page_name":" 561 ","page_number":584},
  {"content":"\r\n\r\nمظفر الدين شاه\r\n\r\nفصل هشتاد و دوم اعطاى مشروطه به ايران\r\nهيچكس نميداند كه چگونه مشروطه را بدست آورديم ، به نظر ميآيد كه مشروطه خودبخود از زمين سبز شده است . از گفته‌هاى عوام .\r\n\r\nمنشأ جنبش مشروطه‌خواهى\r\nدر فصول گذشته بيان نموديم چگونه ايران كه اوضاع آن بىشباهت باوضاع اروپا در قرون وسطى نبود كم‌كم رو به بيدارى رفت . اين امر معلول علل چندى بود و مهمتر از همه تأسيس خطوط تلگرافى بود كه اساسا بدست مأمورين انگليسى اداره ميشد . اين مأمورين دائما در تماس نزديك با مردم بوده و براى بهبود اوضاع نيروى بزرگى بودند . بعلاوه مبلغين مذهبى انگليسى و آمريكائى نيز با تعليمات اخلاقى و جانفشانىهاى خود توانستند در بعضى نقاط هزارها جوانان و دختران ايرانى را با تعليم و تربيت صحيح پرورش دهند . اين مبلغين در مريضخانه‌هاى خود صدها نفر را معالجه نموده و با حسن اخلاق و فداكارى بهترين كمك و معاونت عمومى را به تودهء ايران نمودند . « 1 »\r\n\r\n\r\n","description":"","footnote":"\r\n( 1 ) - نگارش اين فصل بيشتر برپايهء تحقيقات نگارنده از عدهء زيادى از رفقاى ايرانى بود كه بيشتر آنها رلهاى مهمى در انقلاب مشروطه بازى نموده‌اند . بعلاوه به كتابهاى آبى نيز رجوع شده . پروفسور برون در كتاب خود بنام « انقلاب ايران » نيز اطلاعات گرانبهائى را جمع نموده است . ( مؤلف )\r\n","page_name":" 562 ","page_number":585},
  {"content":"\r\n\r\nولى اينها تنها وسيلهء اشاعهء تعليمات اروپائى در ايران نبود ، زيرا ، در همين اوان ناصر الدين شاه مدرسهء عالى دار الفنون را براى جوانان طبقات عاليهء ايران تأسيس و در آنجا معلمين اروپائى از كشورهاى مختلف تدريس مينمودند . بعلاوه ورود هيئت‌هاى نظامى سبب شد كه اعضاى آنها جوانان ايرانى را تحت تأثير قرار داده و بالاخره نفوذ كارمندان بانك و كنسولگريهاى انگليسى كه در تمام نقاط ايران پراكنده بودند نيز تأثير عمده در روشن ساختن افكار عمومى ايران داشته است .\r\nاما ايرانيان كه شيفتهء تمدن اروپائى بودند عقيده داشتند كه بايد از تشكيلات عالى آنها تقليد صرف نمود ، بدون اينكه كوچكترين تغييرى در روش حكومت خود بدهند .\r\nطبقهء محدود منور الفكر تمام هم خود را مصروف مذهب ، ادبيات و فلسفه مينمود . در حقيقت نميتوان گفت كه منشأ جنبش مشروطه‌خواهى در ايران فقط از آخرهاى قرن نوزدهم سرچشمه گرفته است .\r\nناصر الدين شاه با آنكه شخصا شيفتهء مسافرت باروپا بود و در آنجا هم با احترام تمام پذيرائى ميشد اتباع كشور خود را از مسافرت باروپا بازميداشت و حتى فرزندان خود را نيز اجازه نميداد كه در خارجه تحصيل نمايند . اين نظر شاه از موقعى كه ( سال 1876 م ) جنبش مشروطه‌خواهى تركيه منجر بعدم موفقيت گرديد قوىتر شد و از آن تاريخ تا آخر دوران سلطنتش سعى مينمود ايران را در يك حالت عقب‌افتاده‌اى نگاه دارد .\r\nشاه ايران نسبت به اين مسئله بىنهايت مصر بود و معروف است كه يك بار گفته بود « من مايلم درباريان من بىهوش و بىاطلاع باشند و حتى ندانند بروكسل نام شهر است يا كلم . »\r\nاو اروپائيان را دوست ميداشت ، اما مىترسيد كه عقائد آنها مانند شراب تازه‌اى باشد كه در كالبدهاى پير اثر مىبخشد و البته شاه ايران در اين قضيه حق داشت و از نقطهء نظر منافع شخصى او البته همينطور بود . در اواخر دوران سلطنت وى ، شاه ايران و همچنين امين السلطان و رقيب او نايب السلطنه فرزند محبوب شاه مملكت ايران از هرطرف بوسيلهء دستگاه سلطنت مورد استثمار قرار گرفته بود . ايرانيان با چشم تنفر مشاهده\r\n\r\n","description":"","footnote":"","page_name":" 563 ","page_number":586},
  {"content":"\r\n\r\nميكردند كه منابع ملى آنها براى تهيهء مخارج مسافرتهاى پر عيش و نوش شاه به گرو بيگانگان رفته است . در نتيجه وقتىكه ناصر الدين شاه بقتل رسيد ملت ايران كاملا از وضع گذشته ناراضى و خود را براى قبول انقلابات بيشترى مهيا ساخته بود . چون مظفر الدينشاه اصولا ترسو و ضعيف النفس بود در دورهء سلطنت او ترس و احترام از شاه از ميان رفت . بعضى عوامل خارجى نيز مانند شكست روسيه از ژاپن ايجاد عكس العمل‌هائى در وضعيت داخلى ايران نمود و بالاخره احساسات شديد مردم در مقابل امتيازات و قرض‌هاى خارجى و نتايج وخيم آن ناشى از سوء سياست دولت و همچنين حكومت مستبدانهء عين الدوله مزيد بر علت گرديد .\r\nدر نتيجهء اين حوادث مردم تقاضاى عزل عين الدوله را نمودند ، ولى عين الدوله ناچار از ترس جان خود بست نشست . در اينموقع بود كه يك عده از ايرانيان اروپارفته بتدريج فكر ايجاد حكومت مشروطه را ترويج و بتدريج آن را تقويت نمودند . « 1 »\r\n\r\nسيد جمال الدين\r\nسرسلسلهء اين جنبش مشروطيت سيد جمال الدين بود كه از مبلغين و مروجين اتحاد اسلام و يكى از نقادان پرحرارت حكومت فاسد استبدادى ايران و حامى افكار آزاديخواهى بود . سيد جمال الدين فرزند يكى از سادات همدان و در سال 1838 در نزديكى آن شهر متولد شده بود . سيد پس از طى تحصيلات خود در نجف مدت چند سالى در افغانستان سكنى گزيده و از آنجا به لقب افغانى ملقب گرديد . او مسافرتهاى زيادى به هند و مصر و قسطنطنيه نيز نموده است . در قسطنطنيه سيد از در تسنن درآمد و بدين سبب شهرت زيادى يافت و يكى از مجتهدين فصيح و متبحر آن سامان بشمار ميرفت ، ولى بالاخره شيخ الاسلام ترك او را تكفير كرد و سيد ناچار آن شهر را ترك گفت .\r\nنخستين وسيلهء ارتباط سيد با ناصر الدين شاه مقالاتى بود كه او در روزنامهء عربى كه ترجمهء نام آن « حلقهء زنجير غيرمنفصل « 2 » » مىباشد انتشار ميداد . مقالات مزبور در طبع شاه ايران تأثير كرد و سيد به تهران احضار شده و به عضويت مجمع شوراى سلطنتى\r\n\r\n\r\n","description":"","footnote":"\r\n( 1 ) - شايد عده محدودى از ايرانيان مفهوم مشروطه را درك مينمودند . هنگام مشروطيت يك نفر ايرانى يك افسر انگليسى را ملامت كرده بود كه « ما سه روز تمام بست نشسته‌ايم و شما هنوز بما مشروطه را نداده‌ايد ! » ( مؤلف )\r\n( 2 ) - مراد مجلهء « عروة الوثقى » مىباشد . ( مترجم )\r\n","page_name":" 564 ","page_number":587},
  {"content":"\r\n\r\nانتخاب گرديده و عقائد او همواره در شخص شاه تأثير زيادى داشت . اين مسئله باعث تحريك حس حسادت امين السلطان گرديده و بدين جهت سفير عثمانى را وادار كرد تا تقاضاى تبعيد سيد را بكند . چون او ميدانست كه شاه از لفظ « قانون » متنفر است به شاه چنين گوشزد نمود كه سيد باعث اغتشاش و ناامنى شده و بواسطهء اختيار و انتشار قوانين ثابت از هندوستان ، مصر و تركيه نيز تبعيد شده است . به اين ترتيب وجود چنين شخصى با داشتن عقائد انقلابى در ايران خطرناك است . شاه نيز با امين السلطان موافقت نمود و سيد جمال الدين از ايران تبعيد گرديد .\r\nسيد جمال الدين ناصر الدين شاه را در سفر سومش در اروپا ملاقات نمود .\r\nناصر الدين شاه اين‌باره فكر كرد كه بودن سيد در خارجه از اقامت او در ايران خطرناك‌تر - است و به همين سبب او را همچون مهمان عزيزى با خود بايران آورد . سيد اين دفعه از موقعيت استفاده نموده شروع به انتشار عقائد انقلابى خود نمود و چنان بشدت عقائد سيد انتشار يافت كه نزديك بود در اثر آن انقلابى ايجاد گردد . ناصر الدين شاه خواست او را دستگير كند ولى او فرار كرده در شاه عبد العظيم بست نشست . وى مدت هفت ماه در آنجا مانده و شاه را تهديد نموده خلع او را تبليغ ميكرد . از جمله پيروان سيد يكى ميرزا رضا نوكى « 1 » بود كه بعدها ناصر الدين شاه را بقتل رسانيد . سيد جمال الدين بالاخره در منزل خويش كه نزديك حضرت عبد العظيم بود دستگير و دوباره در سال 1890 از ايران تبعيد شد . رفتار شاه ايران ظاهرا با سيد و رويه‌اى كه او اتخاذ نموده بود نسبت به وضع آنروزى ايران فوق العاده آرام و ملايم بوده است . خلاصه سيد از ايران تبعيد و به دولت تركيه تحويل گرديد . تركها هم او را به بصره منتقل و در آنجا زير نظر گرفتند .\r\nسيد با يك كشتى بخارى از بصره فرار كرده و در لندن نزد ملكم خان رفت . در آنجا هردو باهم روزنامهء « قانون » را تأسيس كردند . پس از اندكى سلطان عثمانى از نفوذ تأثير اين روزنامه دچار وحشت شد و در صدد برآمد تا سيد جمال الدين را مجددا به قسطنطنيه\r\n\r\n\r\n","description":"","footnote":"\r\n( 1 ) - نوك يك بخش كوچكى از شهرستان يزد است . اهالى كرمان از اين اسناد كه ميرزا رضا كرمانى بود خيلى اظهار تنفر مينمايند . ( مؤلف )\r\n","page_name":" 565 ","page_number":588},
  {"content":"\r\n\r\nدعوت نمايد و او را تحت‌نظر بگيرد .\r\nبه محض قتل ناصر الدين شاه دولت ايران تقاضاى تسليم فورى سيد و سه نفر انقلابى ديگر را نمود . « 1 » سلطان سه نفر اخير را تسليم نمود و آنها هم فورا بقتل رسيدند ، ولى از تسليم سيد جمال خوددارى نمود . سيد هم پس از مدت قليلى فوت نمود . بدين ترتيب زندگانى يك نابغهء ايرانى كه داراى استعداد قابل ملاحظه و قوهء انجذاب شخصى بود بپايان رسيد . سيد جمال الدين هرچند كه او نيز پاىبند ترديد و وسوسه بود ، ولى در فداكارى خود براى اتحاد اسلام و در افكار انقلابى خود با ايمان و درستكار بود .\r\n\r\nپرنس ملكم خان\r\nاز پيشقدمان و سردسته‌هاى كسانى كه رژيم كهنهء سلطنت ايران را انتقاد مينمودند ملكم خان بود كه روش زندگانى او به كلى با ديگران تفاوت داشت . ملكم خان فرزند يعقوب خان ارمنى بود كه بدين اسلام درآمده بود .\r\nوى در يك مؤسسهء ارمنى در پاريس تحصيل نموده و اولين‌بار بعنوان يك نفر جادوگر و شعبده‌باز وارد ايران شد و اعمال تردستى او ايرانيان ساده را دچار تعجب و حيرت ساخت .\r\nهمانطور كه مانند قرون وسطاى اروپا انتظار ميرفت مهارت او در اين اعمال باعث رنجش احساسات مذهبى شد و شاه هم كه با او در سر مسائل ديگر « 2 » ناراضى بود او را امر به خروج از ايران داد . چند سال بعد وى در سن شصت سالگى دوباره در تهران ظاهر شده و يك فراموش‌خانه تأسيس نمود . فراموش‌خانه « 3 » چنان كه از نامش برميآيد چون تازگى داشت\r\n\r\n\r\n","description":"","footnote":"\r\n( 1 ) - از مدتها پيش تقاضاى تسليم اين اشخاص شده بود و به همين جهت آنها را در طرابوزان محبوس نموده بودند ، ولى تا قبل از قتل ناصر الدين شاه سلطان از تسليم آنها به حكومت ايران خوددارى نموده بود . ( مؤلف )\r\n( 2 ) - يكى از ايرانيان كه خود ناظر اين واقعه بوده ميگفت كه « روزى ملكم خان يك فرمان حقوق به مبلغ هزار تومان درآورده به شاه گفت « چرا حقوق مرا نپرداخته‌ايد ؟ » شاه صدور چنين فرمانى را انكار نموده گفت با آنكه اين سند رسمى درست و صحيح است ولى من سندى را قبول مينمايم كه ممهور به مهر شخص شاه بوده و در مركب مخصوص شاه فروبرده شده باشد . ملكم خان فورا از جيب خود فرمانى را كه تمام شرائط مقرره را حاوى بود درآورد . پس از آن شاه ايران متوجه گرديد كه اين مرد خيلى باهوش‌تر از آنست كه بتوان در ايران او را نگاه داشت . ( مؤلف )\r\n( 3 ) - اگر از يك ايرانى راجع باسرار فراموش‌خانه سئوال كنيد جواب ميدهد كه آن را فراموش كرده است . ( مؤلف ) .\r\n","page_name":" 566 ","page_number":589},
  {"content":"\r\n\r\nو اسرارآميز بود مردم را به خود جذب نمود و بسيارى از اعضاى خانواده‌ها وارد آن انجمن شدند .\r\nناصر الدين شاه در اول اين اجتماع مردم را به نظر يك رسم و آئين مىنگريست و خيال ميكرد پس از چندى از بين ميرود ولى فرخ خان كه در امضاء عهدنامهء پاريس از طرف دولت ايران نمايندگى داشت شاه را ترسانيده و گفت اگر به مردم اجازهء اجتماع بدهد ممكن است آنها برعليه شاه توطئه‌اى به‌چينند . شاه بر اثر اين حرف تكان خورده رئيس فراموش‌خانه را كه يكى از شاهزادگان اصيل بود و ديگر اعضاى آن را گرفته زندانى نمود و ملكم خان را دوباره امر به خروج از ايران داد . اما طولى نكشيد كه ملكم خان به پشتيبانى ميرزا حسين خان سفير ايران در قسطنطنيه و در اثر نفوذ او در سال 1872 وزيرمختار ايران در لندن شد . در همين مأموريت بود كه به لقب پرنس ملقب گرديد .\r\nدر سال 1889 كه ناصر الدين شاه به انگلستان رفت به ملكم خان امتياز يك بخت‌آزمائى را در ايران داد . ملكم آن را به مبلغ معتنابهى فروخت و يك شركت انگليسى براى اجراى آن تشكيل شد . علماى اسلام با اين لاطارى مخالفت نموده و گفتند كه لاطار قمار است و قمار را هم قرآن منع نموده است . امين السلطان نيز طرف آخوندها را گرفت و سعى نمود كه ملكم خان را به واگذارى اين امتياز وادار نمايد ، ولى ملكم خان ادعا نمود كه آن را فروخته است . در نتيجه امين السلطان بعدا تلگراف اهانت‌آميزى به ملكم خان مخابره كرد و او هم معاملهء به مثل نمود . بدين ترتيب ملكم خان از شغل خود منفصل شده و در رديف دشمنان امين السلطان و شاه قرار گرفت .\r\nملكم خان كمر به انتقام بربست و با همكارى سيد جمال الدين روزنامهء « قانون » را منتشر ساخت و در آن بدوا پيشنهاد تدوين قانون اساسى و مجلس شوراى ملى را نمود ضمنا امين السلطان را نيز با عبارات شديد مورد حمله قرار داد . امين السلطان دستور داد تا روزنامهء قانون « 1 » را در دست هركس به‌بينند او را مجازات نمايند . روزنامهء قانون به زبان\r\n\r\n\r\n","description":"","footnote":"\r\n( 1 ) - اين جريده بطور قاچاق در لاى عدل‌هاى قماش يا بوسيلهء اتباع خارجى وارد ايران ميشد و به ندرت با پست فرستاده ميشد . ( مؤلف ) .\r\n","page_name":" 567 ","page_number":590},
  {"content":"\r\n\r\nفارسى فصيح و بليغى نوشته ميشد و در مردم تأثير فوق العاده داشت و ملكم خان كه به وطن پرستى علاقه‌اى چندان نداشت بدين وسيله بيش از هرنويسندهء قبلى در برانگيختن مردم ايران موفق گرديد .\r\n\r\nعين الدوله\r\nدر سال 1903 مظفر الدين شاه براى بار دوم على اصغر خان اتابك اعظم را عزل نموده و يك مجمع پنج نفرى از وزراء براى ادارهء امور كشور و دولت تشكيل داد . ولى طولى نكشيد كه عين الدوله داماد خود را بمقام وزارت داخله منصوب و زمام كليهء امور را در دست او داد . عين الدوله يك سال بعد به لقب صدراعظم ملقب گرديد و تا ماه اوت سال 1906 به اين مقام باقى بود . نهضت مشروطه‌طلبان ايران در اين دوره پيشرفتهاى زيادى نمود و اغلب ايرانيان معتقدند كه علت اين پيشرفت‌ها بيشتر همانا عكس العمل خود سرى و رويهء مستبدانهء عين الدوله است .\r\nعين الدوله در جوانى در دار الفنون تهران تحصيل ميكرد . ولى او هرگز از معلمين خود فرمانبردارى نمىكرد . بالاخره استادان او عريضه‌اى به شاه نوشته و اظهار داشتند كه اين جوان را با هرگونه تنبيه از شلاق و گرسنگى مجازات نموده‌اند ولى هيچيك در او مؤثر نيفتاده است . در خاتمه تقاضا نموده بودند كه او را از مدرسه خارج نمايند .\r\nشاه موافقت كرد و شاهزادهء جوان را نزد مظفر الدين به تبريز فرستاد . عين الدوله در نزد مظفر الدين بزرگ شده و به رياست اصطبل منصوب گرديد و بعدها مظفر الدين دختر خود را نيز به او داد . من عين الدوله را يك بار در حدود 24 سال پيش وقتىكه او رئيس اصطبل وليعهد بود و بار ديگر وقتىكه از مقام خود سقوط نموده بود ملاقات نمودم . به نظر من عين الدوله پيرمردى محافظه‌كار كه جدا با هرگونه روشن‌فكرى مخالف بود جلوه نموده ولى ايرانيان او را شخص مقتدر و مجربى مىشناختند . به نظر نگارنده مسائل خارجى نيز خارج از قوهء فهم و ادراك او بود .\r\n\r\nسفر مظفر الدين شاه به انگلستان در 1902 ميلادى\r\nمظفر الدين شاه پس از اجراى دومين قرضهء خود براى بار دوم باروپا سفر كرد و اين بار سفرى نيز به انگلستان نمود . « 1 »\r\n\r\n\r\n","description":"","footnote":"\r\n( 1 ) - در هنگام اولين مسافرت مظفر الدين شاه به اروپا دربار انگلستان عزادار بود . در نتيجه شاه ايران دعوت نشد . ( مؤلف )\r\n","page_name":" 568 ","page_number":591},
  {"content":"\r\n\r\nمظفر الدين شاه پيه عبور از تنگهء آب‌هاى انگلستان را كه از آن بىاندازه وحشت داشت بر تن ماليد ، بدين خيال كه مانند پدر خود بدريافت « نشان بند جوراب » « 1 » مفتخر گردد .\r\nدولت انگليس در اين سفر يك تصوير ادوارد پادشاه انگلستان را كه در الماس نشانده بودند به شاه ايران داد . مظفر الدين شاه از قبول آن امتناع نموده و با كمال ياس خاك انگلستان را ترك گفت . شاه ايران از اين سفر رنجيده خاطر بود و به همين لحاظ نيز در سال بعد يك هيئت فوق العاده براى اهداء « نشان بند جوراب » بايران اهدا گرديد . اتفاقا و شايد هم عمدا اسرار تعرفهء جديد گمركى كه مدتها مخفى نگاه داشته شده بود درست در ايامى كه هيئت نشان بند جوراب در تهران بود بوسيلهء دولت روس افشاء گرديد .\r\n\r\nايران قبل از انقلاب مشروطيت\r\nقبل از ذكر وقايعى كه منجر به اعطاى مشروطيت ايران . گرديد در اينجا قسمتى از يادداشت‌هاى سفارت انگليس « 2 » راجع به وضع ايران قبل از مشروطه را نقل ميكنيم .\r\n« مدتها بود كه وضع ايران روزبروز تحمل‌ناپذيرتر ميشد . شاه كاملا در دست يك دسته از درباريان فاسد بود كه از يغماى دولت و كشور اعاشه مينمودند . ثروتهائى كه شاه از پدر به ارث برده بود و هم‌چنين بيشتر منابع ثروت سلطنتى و ملى را شاه خرج كرده و ناچار مجبور به توسل به استقراض از دول بيگانه شده بود و آن پول‌ها را تماما يا خرج مسافرت‌هاى اروپا نموده و يا با درباريان خود تبذير نموده بود . هرساله كسر عوائد مشهود بود و كسر بودجه روزبروز افزايش مىيافت .\r\n« دولت ايران تصور ميكرد با انتخاب اين صدراعظم جديد از قيد نظارت دول بيگانه آزاد خواهد بود . اولين قدم او هم ظاهرا اقدام به بعضى اصلاحات اقتصادى و در نتيجه بىنيازى از استقراض از دول خارجى بود . اما همين كه بر مسند خويش استقرار يافت معلوم گشت منظور اساسى و اصلى او استفادهء شخصى است . اين صدراعظم با مشاور شاه تبانى نموده و مشاغل حكومت را به معرض فروش ميگذاشتند . گندم و جو احتكار و به قيمت\r\n\r\n\r\n","description":"","footnote":"\r\n( 1 ) -  Order of the Garter \r\n( 2 ) - مراجعه شود به كتاب آبى شمارهء 1 سال 1909 صفحهء 2 . ( مؤلف )\r\n","page_name":" 569 ","page_number":592},
  {"content":"\r\n\r\nگزاف به فروش ميرفت . املاك دولت حيف و ميل ميشد . ثروتمندان را از شهرستانها به تهران احضار و از آنها باج و رشوه ميگرفتند . ظلم و تعدى رايج و اموال و دارائى و حتى جان ملت ايران در دست عمال دولت بود . بقرارى كه شايع بود مردم در صدد توطئه‌اى بودند تا بدان وسيله شاه ضعيف النفس ناتوان و وليعهد را مخلوع و شعاع السلطنه پسر كوچك شاه را كه حتى در ايران هم ضرب المثل ظلم و ستم بود بسلطنت بنشانند .\r\n« سياست اين اتابك و ياران او باعث دشمنى تمام طبقات ايران شده بود . سياستمداران ميهن‌پرست ميدانستند كشور چگونه روبزوال ميرود . آخرها حس مينمودند قدرت قديم و اوليهء آنها در شرف از بين رفتن است . تودهء عظيم مردم و طبقه تاجر هرروزه قربانى ظلم و جور عمال دولت بودند . »\r\n\r\nاولين بست . دسامبر 1905 م\r\nجنبش آزاديخواهانه‌اى كه منجر به اعطاى مشروطيت ايران گرديد در به دو امر به صورت اعتراضى برويهء عين الدوله آغاز شد .\r\nمردم عين الدوله را مسئول قرض‌هاى خارج از استطاعت ايران ، مسافرتهاى پرخرج و گزاف شاه و بخصوص مسئول فساد و ظلم و جور حكومت كشور ميدانستند .\r\nمقدمهء اين عمل بدين طريق آغاز گرديد كه حاكم تهران عده‌اى از سيدها و بازرگانان را كه شكر احتكار نموده بودند فلكه نمود . در نتيجه عدهء از بازرگانان در مسجد شاه بست نشستند . در آنجا بعضى از بزرگان و آخوندها نيز به آنان ملحق شدند .\r\nامام‌جمعه امام رسمى مسجد مخالف با اين انقلاب بود و بنا به تقاضاى عين الدوله آشوب گران را با عصا از مسجد بيرون كرد . اين عده بعوض پراكنده شدن يكراست به حضرت عبد العظيم رفتند و عدهء آنها روزبروز بيشتر ميشد . تعجب در اينجاست كه محمد على ميرزا هم خود براى پشتيبانى از اين آشوب مبالغى پول داد . نظر محمد على ميرزا اين بود كه عين الدوله را كه شاه به او ظنين شده و خيال مىكرد نقشهء جانشينى شعاع السلطنه را مىكشد از كار بيندازد . بطوريكه يكى از رفقاى ايرانى نگارنده نقل ميكرد به محض آنكه والاحضرت همايونى از اين جنبش اطلاع يافت آخوندهاى تبريز را براى پشتيبانى از مردم احضار نمود . هواخواهان اتابك اعظم تبعيد شده نيز جدا از اين آشوب پشتيبانى كرده و به آن كمك مالى مينمودند\r\n\r\n","description":"","footnote":"","page_name":" 570 ","page_number":593},
  {"content":"\r\n\r\nبالاخره شاه نماينده‌اى به حضرت عبد العظيم فرستاد و به مردم دستور تفرقه داد ، ولى مردم مقاومت كردند . شاه در محظور افتاد و آخر الامر شاه تسليم مردم شده نامه‌اى به آنها نوشته قول داد كه عين الدوله را از كار انداخته و يك عدالت‌خانه‌اى تأسيس نمايد .\r\nسران انقلاب با اين نامه در كالسكه‌هاى سلطنتى به تهران مراجعت نمودند . بدينطريق بست اول به نفع مردم بپايان رسيد ، ولى تا اين تاريخ هرگز تقاضاى اعطاى مشروطيت نشده بود .\r\n\r\nمهاجرت به قم . سال 1906 م .\r\nاختلاف و نفاق بين آخوندها و پيشوايان ملى و اجتماع عده‌اى از اشخاص طرف اعتماد برعليه مشروطيت دولت را بر آن داشت تا تصور نمايد خطر انقلاب مشروطيت از ميان رفته است . بدين ترتيب دولت كوچكترين قدمى براى اجراى فرمان مشروطيت برنداشت . تنها در اعلاميه‌اى كه منتشر گرديد شاه وعده داد كه به تشكيل محاكم دادگسترى ، تدوين قانون اساسى و شوراى اصلاحات كشورى اقدام نمايد .\r\nدر بهار سال 1906 از طرف مردم عريضه‌اى به شاه تقديم شده و تقاضا نمودند تا اعليحضرت به وعده‌هائى كه در دستخط شاهانه داده بود دستور اجرا صادر نمايند . در اواسط ماه مه مظفر الدين شاه سكتهء ناقص كرد و عين الدوله كه در اين موقع كليهء اختيارات را در دست داشت سياست اختناق را بموقع اجرا گذارد . سيد جمال از وعاظ درجهء اول تهران به قم تبعيد شد . سيد محمد از مخالفين عين الدوله توقيف گرديده ولى مردم ازدحام نموده در نتيجهء تيراندازى كه منجر به قتل يك طلبه گرديد آقا سيد محمد مجتهد آزاد گرديد . تشييع جنازهء اين طلبه كه بدست قواى نظامى قربانى شده بود باعث اغتشاش بيشترى شد كه منجر به مرك 15 نفر ديگر گرديد . از اين به بعد مسجد جمعه محل دومين بست شد . طولى نكشيد كه قواى دولت از رسيدن خواربار به آنجا جلوگيرى نمودند و مشروطه‌طلبان در صدد مهاجرت به قم برآمدند . بالاخره دولت به مجتهدين اجازه داد تنها به قم مهاجرت نمايند . در راه علما يادداشتى به شاه نوشته و اظهار نمودند كه اگر شاه وعده‌هاى خود را انجام ندهد دسته جمعى ايران را ترك خواهند\r\n\r\n","description":"","footnote":"","page_name":" 571 ","page_number":594},
  {"content":"\r\n\r\nگفت . چون غيبت آنها باعث وقفهء مرافعات و معاملات حقوقى ميگرديد اين تهديد خيلى جدى بود و براى كشور گران تمام ميشد .\r\n\r\nبست بزرك در سفارت انگليس . اوت 1906 م .\r\nدر زمان مهاجرت به قم دومين و مهمترين قسمت انقلاب شروع شد ، هنگام مهاجرت علما كسبه و تجار دكانهاى خود را بسته بودند .\r\nعين الدوله به آنها امر كرد مغازه‌هاى خود را باز كنند و هر دكانى كه بسته بماند اموال آن غارت مىشود . چون اين دستور صادر شد عده‌اى از بازرگانان و صرافان سفير انگليس را در قلهك ملاقات نموده و استفسار نمودند كه اگر آنها در زمينهاى سفارت انگليس در تهران متحصن شوند آيا آنها را بيرون خواهند نمود ؟ سفير انگليس جواب داد آنها را البته به زور نميتوان بيرون كرد . فورا عدهء كمى از بازرگانان در باغ سفارت متحصن شدند . عدهء آنها روزبروز ازدياد يافت تا آنكه در حدود 12 هزار نفر در باغ سفارت چادر زدند . اينها تقاضا داشتند عين الدوله عزل ، قانون اساسى اعلام و مهاجرين قم دعوت شوند . بالاخره شاه تسليم گرديده عين الدوله را از كار انداخت و ميرزا نصر إله خان مشير الدوله را كه يكى از آزاديخواهان بود به جانشينى او منصوب كرد و مجتهدين را دعوت نمود كه از قم مراجعت كنند . ولى مردم كه بدست بعضى ايرانيان اروپا ديده تحريك شده بودند بدين هم راضى نشده و تقاضا نمودند كه شاه مجلس شوراى ملى را تشكيل دهد و قسم بخورد كه مشروطيت را نقض نخواهد كرد .\r\n\r\nفرمان مشروطهء ايران\r\nمردم تا مدتى حاضر به مذاكرهء مستقيم با دولت نميشدند . تا اينكه آخر الامر در نتيجهء اقدامات سفارت انگليس باب مذاكرات بازو دستخط مشروطيت تهيه و مورد قبول مردم واقع شد .\r\nفرمان مشروطيت ايران : محل صحهء همايونى\r\nجناب اشرف صدراعظم - از آنجا كه حضرت باريتعالى جل شانه سررشتهء ترقى و سعادت ممالك محروسهء ايران را به كف كفايت ما سپرده و شخص همايون ما را حافظ حقوق قاطبهء اهالى ايران و رعاياى صديق خودمان قرار داده لهذا در اين موقع كه رأى و ارادهء همايون ما بدان تعلق گرفت كه براى رفاهيت و امنيت قاطبهء\r\n\r\n","description":"","footnote":"","page_name":" 572 ","page_number":595},
  {"content":"\r\n\r\nاهالى ايران و تشييد مبانى دولت اصلاحات مقتضيه بمرور در دوائر دولتى و مملكتى بموقع اجرا گذارده شود چنان مصمم شديم كه مجلس شوراى ملى از منتخبين شاهزادگان و علماء و قاجاريه و اعيان و اشراف و ملاكين و تجار و اصناف بانتخاب طبقات مرقومه در دار الخلافهء طهران تشكيل و تنظيم شود كه در مهام امور دولتى و مملكتى و مصالح عامه مشاوره و مداقهء لازمه را به عمل آورده و به هيئت وزراى دولتخواه ما در اصلاحاتى كه براى سعادت و خوشبختى ايران خواهد شد اعانت و كمك لازم را بنمايد و در كمال امنيت و اطمينان عقائد خود را در خير دولت و ملت و مصالح عامه و احتياجات قاطبهء اهالى مملكت بتوسط شخص اول دولت بعرض برساند كه به صحهء همايونى ما موشح و بموقع اجرا گذارده شود . بديهى است كه بموجب اين دستخط مبارك نظامنامه و ترتيبات اين مجلس و اسباب و لوازم تشكيل آن را موافق تصويب و امضاى منتخبين از اين تاريخ مرتب و مهيا خواهد نمود كه به صحهء ملوكانه رسيده و بعون اللّه تعالى مجلس شوراى مرقوم كه نگهبان عدل ماست افتتاح و اصلاحات لازمهء امور مملكت و اجراء قوانين شرع مقدس شروع نمايد و نيز مقرر ميداريم كه مواد دستخط مبارك را اعلان و منتشر نمايند تا قاطبهء اهالى از نيات حسنهء ما كه تماما راجع به ترقى دولت و ملت ايران - است كما ينبغى مطلع و مرفه الحال مشغول دعاگوئى دوام اين دولت و اين نعمت بىزوال باشند » .\r\nدر قصر صاحبقرانيه بتاريخ چهاردهم شهر جمادى الثانى 1324 هجرى در سال يازدهم سلطنت ما .\r\nبتاريخ 15 اوت 1906\r\nمطابق اين سند تاريخى كه خطاب به صدراعظم ايران بود شاه وعده داد مجلس شورايملى و وزارت دادگسترى تشكيل و عفو عمومى اعلام و برنامهء اصلاحات را اجرا نمايد . بدين ترتيب بالاخره ايرانىها توانستند بدون خونريزى و جنك داخلى آنچه را كه بوسيلهء سران خود تقاضا مينمودند لااقل در روى كاغذ بدست آورند . فرمان مشروطيت در سفارت انگليس براى مردم بصداى بلند خوانده شد و با شور و شعف فراوان استقبال گرديده سپس باغ سفارت تخليه شد و چند روز بعد مهاجرين قم مراجعت نموده\r\n\r\n","description":"","footnote":"","page_name":" 573 ","page_number":596},
  {"content":"\r\n\r\nو مردم جشن ملى گرفتند .\r\n\r\nقانون انتخابات\r\nدر اينموقع هنوز استبدادطلبان مأيوس نشده بودند ، زيرا در همين اثنا بود كه ناگهان عين الدوله وارد معركه شده و شاه را وادار نمود كه قانون انتخابات را امضاء نكند . در محافل عمومى احتمال ميدادند دوباره اغتشاش آغاز گردد . ولى بنابه توصيهء نمايندگان روس و انگليس عين الدوله مجبور شد به املاك خود در خراسان برود و در نتيجه قانون انتخابات امضاء شده انتشار يافت ، اين قانون شامل مواد زير بود :\r\nالف - ايران به يازده ( يا سيزده ) ناحيهء انتخاباتى تقسيم مىشود .\r\nب - مجلس بايستى از 200 نماينده تشكيل گردد .\r\nج - انتخاب شوندگان بايستى مردهاى بين 30 سالگى تا 70 سالگى باشند بشرطيكه باسواد بوده و در خدمت دولت نباشند و بعلاوه داراى هيچ نوع سابقهء جنحه و جنايتى نيز نباشند .\r\n\r\nافتتاح مجلس شوراى ملى اكتبر 1906 م\r\nمردم بقدرى براى افتتاح مجلس شورايملى ابراز احساسات و اشتياق مينمودند كه به مجرد انتخاب 64 تن نمايندگان براى تهران مراسم گشايش رسمى مجلس از طرف شاه در حضور مجتهدين و نمايندگان سياسى خارجى به عمل آمد . شاه در اينموقع سخت مريض بود ، فقط توانست خود را بدون كمك به جايگاه سلطنتى برساند ، ولى چنان ضعيف بود كه قادر به نگاهداشتن نىقليان كه در اين گونه مجالس مرسوم بود ميآوردند در دست خود نبود . خطابهء افتتاح مجلس از طرف شاه به نظام الملك كه مخاطب سلام است داده شد و او هم آن را براى نمايندگان مجلس شورى خواند .\r\n\r\nامضاى قانون اساسى\r\nاولين وظيفهء مجلس شورايملى انتخاب يك كميتهء مركزى براى تدوين قانون اساسى بود . وقتىكه قانون اساسى تهيه شد اين زمزمه آغاز گرديد كه البته قانون بايستى در مجلس سنا نيز رسيدگى شود كه در آنجا دولت اكثريت خواهد داشت . وكلا از اين قضيه ناراضى بودند و معتقد بودند كه اگر چنين باشد حق مردم پايمال شده و بالنتيجه رئيس مجلس را مورد حمله قرار دادند ، ولى بالاخره قانون اساسى هم بامضاى شاه و مجلس رسيد و اين آخرين عمل مظفر الدين شاه بود ، چه چند روز بعد از دنيا رفت .\r\n\r\n","description":"","footnote":"","page_name":" 574 ","page_number":597},
  {"content":"\r\n\r\nمحمد على شاه\r\n\r\nفصل هشتاد و سوم سوءقصد براى برانداختن مشروطه\r\nرفتار شما قلب هرمتدينى را جريحه‌دار ساخته و بمنزلهء محاربه با امام زمان مىباشد . خداوند ستمگران را در قرآن لعنت كرده است . شما اكنون فاتح مىباشيد ، ولى هميشه به اين حال باقى نخواهيد ماند .\r\nپيام از مجتهدين نجف به محمد على شاه .\r\n\r\nجلوس محمد على شاه در ژانويه 1907 به تخت سلطنت\r\nسلطان جديد يكى از بدترين پادشاهان مطلق العنان ، مستبد ، بىپرنسيب ، غيرقابل اعتماد و لئيم و طماع مشرق بود . خيلى كم احتمال داشت كه او اساس مشروطه را كه اختيارات او را محدود نموده بود و جلوى اسراف او را در خرج ميگرفت استقبال كند . او نيت و قصدش را در موقع تاجگذارى نشان داد ، يعنى نمايندگان مجلس را دعوت ننمود . بعلاوه او به اين حركت خارج از نزاكت و ادب قناعت ننموده از وزراء كه در مجلس براى استيضاح حاضر نشده بودند پشتيبانى نمود . در اين زمان وقتى كه براى يك قرضهء جديد به مبلغ 400 هزار ليره كابينهء ايران با سفارت‌خانه‌هاى روس و انگليس مذاكره مينمود مجلس شورى را بالكل ناديده انگاشته و حال اينكه در قانون اساسى قيد شده بود كه بدون رضايت مجلس هيچگونه مالياتى نميتواند وضع شود و هيچگونه قرض يا امتياز خارجى ممكن نيست تصديق گردد . يگانه منظور شاه تحصيل پول بود و بنابراين مجلس از تصويب آن امتناع\r\n\r\n","description":"","footnote":"","page_name":" 575 ","page_number":598},
  {"content":"\r\n\r\nنمود و بطور وضوح ثابت شد كه نظم جديدى به روى كار آمده است . پيشوايان ملت فهميدند كه اگر از قروض آتيه ممانعت به عمل نياورند استقلال ايران زود از بين خواهد رفت .\r\nدر صورتى كه شاه در تحت نفوذ ميشوم امير بهادر جنگ منفور المله هيچگونه توجهى براى بهبود كشور خود نمىنمود و منظورش اين بود كه هرقدر بتواند پول قرض نموده و صرف خوش‌گذرانى و عياشىهاى خود و درباريانش كند .\r\n\r\nقتل اتابك اعظم . اوت 1907 م\r\nمحمد على شاه زود ملتفت اين نكته شد كه ايران آنقدر بزرگ نيست كه هم او و هم مجلس شورى هردو بتوانند در آن دوام بياورند و بنابراين يكى از آنها بايستى برود . بدين جهت وى اتابك اعظم را كه در سه سال اخير در اروپا و آسيا به مسافرت ميگذرانيد احضار نمود . وى پس از مراجعت و تصدى شغل و مقام ملتفت شد كه از او انتظار دارند كه مشروطه را براندازد . بنابراين فورا شروع كرد كه موقعيت را در دست بگيرد . وى تمامى كشور را ديد در حال هرج‌ومرج افتاده است .\r\nدر شيراز ، اصفهان و تبريز شورش‌هائى برپا شده بود . سالار الدوله برادر شاه سر بطغيان برداشته ولى در محل تاريخى نهاوند شكست خورده و زندانى شده بود . خزانهء كشور خالى و اميد پر كردن آن بطريق معمولى خيلى كم بود .\r\nدر مجلس دو دستهء اعتدالى و افراطى وجود داشت و دستهء اخير داراى نفوذ زياد بود .\r\nاتابك كوشيد كه پادشاه را بر ضد مجلس وارد معركه نموده و رضايت دستهء اعتدالى را براى گرفتن قرضهء جديد بدست آورد . پيشواى دستهء افراطىها سعد الدوله سفير اسبق ايران در بروكسل بود و بعدا او با موسيو نوز و چند بلژيكى ديگر براى تجديد تشكيلات گمرك استخدام شده بود . وى يك سياستمدار مصلحت‌جو بود و قول او بقدرى مورد سوءظن و بدگمانى بود كه بالاخره مجبور شد از مجلس شورى كناره‌گيرى نمايد .\r\nممكن به نظر ميرسيد كه اتابك محيل و مكار بتواند وكلا را به لزوم چنين قرضه‌اى راضى سازد ، ولى در ماه اوت وقتىكه از عمارت مجلس شورى خارج ميشد مقتول شد . اين عمل سياه خيلى مورد تكريم و تجليل مردم واقع شد و چهلمين روز انتحار قاتل تعطيل همگانى گرديد . شاه هيچ سوگوارى براى اتابك نكرد و حتى خوشحال هم شد كه يك چنين\r\n\r\n","description":"","footnote":"","page_name":" 576 ","page_number":599},
  {"content":"\r\n\r\nآلت ضعيف سياست او از بين رفته است . او يك وزير خونخوار و آهنين ميخواست . عمل اتابك براى تحبيب و جلب اعتدالىها به نظر او توهينى به مقام سلطنت بود . در نتيجهء اين قتل موضوع قرضهء خارجى به حال وقفه افتاد و هيچ‌يك از نمايندگان مجلس جرئت طرح مجدد اين مسئله را نداشتند .\r\n\r\nنمايندگان مجلس\r\nذكر اين نكته جالب توجه است كه در صورتى كه در شمال ايران يك برنامهء تقريبا معين سياسى تنظيم شده و پيشوايان متنفذ لايق تماما از آن پيروى ميكردند ، در جنوب اين جنبش عمومى بيشتر متوجه مسائل مالى و شخصى شده و آن را بطور جدى تلقى نميكردند . در بين شهرهاى شمال تبريز ، تهران و رشت جزء پيشقدمان مشروطه بودند . ولى نمايندگان تبريز بيش از همهء همقطارانشان از خود قدرت و اراده و عزم نشان دادند . پيشواى آنها تقىزاده يك شخص مستعد و كافى و ناطقى بليغ بود و تفوق و غلبهء شخصى او مجلس شورا را تحت نفوذ خود درآورده بود .\r\nهمقطارهاى او نيز هريك داراى وزن و مقامى بودند و شهرستان آذربايجان بيشتر از همه‌جا در پيروزى نهضت مشروطه افتخار دارد . در بين نمايندگان تهران از مجتهدين سيد عبد الله بهبهانى ، سيد محمد و سيد جمال از آغاز كار با احزاب ملى صميمانه ارتباط داشتند .\r\nاينها به عين الدوله اعتراض نموده و اولين كسانى بودند كه بالاى منبر به سلطنت و حكومت مطلقه و جور و استبداد بد گفته و آن را مورد تهديد قرار دادند . پيشوايان ديگر ملك المتكلمين يك ناطق بزرگ و ميرزا جهانگير خان مدير روزنامه بود كه هردو پس از كودتاى موفقانهء شاه بدار آويخته شدند . بسيارى از نجبا و اعيان به دستجات ملى پيوستند ، معروفترين آنها جلال الدوله فرزند ارشد ظل السلطان و علاء الدوله و شيخ الرئيس بودند .\r\nرويهمرفته مجلس شورا نمايندهء طبقات عالى و پائين هردو بوده است .\r\nايرانيان هنوز آموخته نبودند كه باهم كار كنند . اختلافات داخلى ، استفاده‌هاى شخصى ، مسائل مادى و غيره و بالاخره دشمنى و عداوتهاى شخصى در مجلس تأثير نموده و از همكارى و كلاباهر كابينه‌اى ممانعت به عمل آورد . بعلاوه بيشتر از پيشوايان افراطيون بىتجربه و يا اشخاص خيال‌باف داراى عقائد و افكار هرج‌ومرج‌طلبى بودند . اينها روى\r\n\r\n","description":"","footnote":"","page_name":" 577 ","page_number":600},
  {"content":"\r\n\r\nهيچ عقيده‌اى استوار نبودند و حاضر بودند براى مستمعين‌شان در هررشته‌اى سخنرانى كنند .\r\nايرانيان به آسانى تحت تأثير فصاحت و بلاغت واقع ميشوند ، بنابراين نظريات افراطيون در مجلس تفوق جسته و شانس‌هائى كه آن براى موفقيت داشت همه را خراب كردند .\r\n\r\nانجمن\r\nانجمن‌ها ستون فقرات انقلاب را تشكيل ميدادند و اينها بر دو نوع بودند : يكى انجمن‌هاى رسمى شامل انجمن بلدى ، ادارى و نيز كميته‌هاى ايالتى و ولايتى و ديگر انجمن‌هاى غيررسمى يا كلوب‌ها بودند . هيئت‌هاى رسمى سهم اساسى وافرى در نظامات جديد داشتند ، برعكس كلوب‌ها كه عموما سياسى و اغلب هرج‌ومرج‌طلب بوده و يك شباهت قابل‌توجهى به كلوب‌هاى فرانسه در زمان انقلاب كبير داشتند . شاه با دقت تمام مراقب هيئت‌ها يا انجمن‌هاى اخير بود و مايل شد كه با انجمن آدميت كه به او چنين وانمود شده بود كه قوىتر از همه است رابطه پيدا كند .\r\nدر صورتى كه اين كلوب در واقع يك كلوب ساختگى بود . حقيقة اين از درماندگى انقلاب ايران بود كه نتوانست خود را از قيد پنجهء آشوب و هرج‌ومرج كه در اين كلوب‌ها تبليغ ميشد نجات دهد و همين امر باعث عدم موفقيت انقلاب گرديد ، هرچند انجمن ملى بدون شك شهر تبريز را نجات داد . قاتل اتابك اعظم از خود كاغذى بجا گذاشت كه در آن خود را بدين طريق معرفى كرد « عباس آقا ، صراف آذربايجانى ، عضو انجمن فدائيان ملى ، شمارهء 41 » واژهء شوم « فدائى » ما را به ياد فدائيان اسماعيلى ميآورد كه شرح آن گذشت .\r\n\r\nكابينهء ناصر الملك\r\nپس از قتل اتابك اعظم شاه با تشكيل يك دولت ارتجاعى موافق بود ، ولى بعدا مجبور شد كابينه‌اى كه مورد اطمينان مجلس باشد تشكيل دهد . اين وظيفهء مشكل بر عهدهء ناصر الملك كه در اين موقع مقدر شده بود كه رل عمده‌اى را بازى كند گذاشته شد . حضرت و الا كه در آكسفورد تحصيل كرده بود قبلا مشاغل مهمى را به عهده داشت . از حيث هوش و ذكاوت وى از تمام ايرانيان معاصر خود بالاتر و برتر بود . بعلاوه شخصى منزه از ارتشاء و ميهن‌پرست و بىطمعى بود . صفات و مزاياى فكرى و عقلانى او باعث يك نوع كناره‌جوئى و عدم تماس با تودهء هم وطنانش\r\n\r\n","description":"","footnote":"","page_name":" 578 ","page_number":601},
  {"content":"\r\n\r\nشده بود و نتوانست درست آنها را شناخته يا قدردانى نمايد . شايد او عزم و ارادهء قوى و ثابتى كه براى يكنفر پيشوا در مواقع باريك و بحرانى لازم است فاقد بوده و معذلك او يگانه سياستمدار زمان خود بود كه حقيقة لياقت كشور خويش را داشته است .\r\nناصر الملك كه علاوه بر مقام نخست وزيرى وزارت ماليه را نيز به عهده داشت فورا شروع به تهيهء اولين بودجه براى نظامات جديد يا دولت مشروطه نمود . اين نكته بوضوح پيوست كه افزايش ماليات‌هاى موجوده و يا وضع ماليات جديد در صورتى كه بازديد و مميزى منابع عايدى سالها وقت را ميگرفته مقرون به مصلحت نيست . بنابراين براى راه نجات عاقلانه تصميم گرفته شد كه از هزينهء كشور كاسته و در مخارج صرفه‌جوئى كنند . خاصه مستمرى و حقوق‌هاى گزافى كه به اعضاى خانوادهء سلطنتى ، درباريان و به طفيلىهاى تمام طبقات داده ميشد قطع شود . پس از مجاهدت و مرارت‌هاى زياد كسر معادل 600 هزار ليره مبدل بيك اضافهء جزئى گرديد ولى متأسفانه تمام زحمات ناصر الملك بواسطهء بروز طوفان مخالفت در سراسر ايران بىفايده شد .\r\n\r\nكودتاى بىنتيجهء دسامبر 1907 م .\r\nدر ايران غيرممكن است كه بتوان از وقوع واقعات آينده بواسطهء پيش‌بينى جلوگيرى نمود . در پائيز محقق شد كه شاه بواسطهء آنكه مجلس اختيارات او را به كلى خنثى كرده است عصبانى شده و ميخواهد آن را پايمال سازد . در 12 نوامبر اعليحضرت از قرار معلوم براى اغفال و فريب دادن مخالفين خود و اعطاى يك نوع اعتماد دروغى به آنها و يا شايد از ترس قتل به مجلس رفته و در آنجا براى مرتبهء چهارم به وفادارى خود نسبت به مشروطه‌اى كه خيال برانداختن آن را داشت قسم خورد . در 15 دسامبر او ضربهء خود را زده يعنى در پاسخ تقاضاى انجمن براى عزل سعد الدوله و امير بهادر شاه كابينه را كه چند روز پيش استعفا داده بود احضار نموده و ناصر الملك را توقيف كرد ، ولى بر اثر وساطت فورى سفارت انگليس وى فورا آزاد شد . او بعدا قزاق‌هاى ايرانى ، سربازان محافظ خود ، نوكران و عده‌اى از لوطىها يا اجامر و اوباش را احضار نموده و با اينكه همهء وسائل و اسباب كار جمع و حاضر بود براى عمليات بعدى بانتظار شب نشست و در نتيجهء همين تعويق\r\n\r\n","description":"","footnote":"","page_name":" 579 ","page_number":602},
  {"content":"\r\n\r\nمجلس وقت پيدا كرد كه دست بيك رشته اقدامات بزند . انجمن‌ها خود را براى دفاع از دست يافتن شاه به بهارستان كه مجلس در آنجا بود حاضر نموده و مسجد ( مدرسه ) مجاور را نيز در تصرف خود نگاه داشتند . از ولايات تلگرافات با حرارتى رسيد مشعر بر اينكه همگى جانا و مالا حاضرند از آنها پشتيبانى كنند . اهالى كرمان مخصوصا اظهار داشته بودند كه آنها فعلا كفن‌هاى خود را آماده ساخته و خود را براى مرك حاضر ساخته‌اند . از قزوين دسته‌اى از مجتهدين مسلح شده و براى « جهاد » با عجله بسوى تهران روانه شدند . از تبريز نيز دسته‌اى سوار بدين منظور عزيمت نمود . غرض يك حميت و غيرت و جوش و خروش فوق العاده‌اى از تمامى كشور برخاست كه شاه مجبور به تسليم شد .\r\nآرى شاه با فرستادن يك قرآن مهر كرده « 1 » قسم خورد كه مشروطه را نگاه دارد . در نتيجهء اين آزمايش قوت شاه در چنان حالت غيرقابل رشكى قرار گرفت كه عهدشكنى و نقض قسم او مدلل و ثابت گشته و بعلاوه واضح شد كه او بقدرى احساسات تند و شديد مردم را برانگيخته كه كنترل آن از عهده‌اش خارج است . اما او از سلطنت خلع نشد ، شايد به اين علت كه بريتانياى كبير و روسيه با اين اقدام شديد مخالف بودند ، درحالىكه يقين بود كه او با تمام وسائل براى برانداختن مشروطه در اولين فرصت اقدام خواهد نمود .\r\n\r\nقرارداد روس و انگليس 1907 م :\r\nشكست روسيه از ژاپن نتايج و اثرات دورودرازى داشت و از ميان آنها يكى حاضر شدن اندولت يعنى دوست شمالى براى تصفيهء حساب با بريتانيا در آسيا بود و اين بوسيلهء يك قراردادى صورت گرفت كه آن بهترين و آخرين درجهء مساعى را براى برانداختن رقابت‌هاى انگليس و روس در ايران ، افغانستان و تبت نمايش ميداد . از شرائط و مواد مندرجهء در آن چنين تصور ميرفت كه آن ، همهء سوءتفاهم و اصطكاك را در آتيه مرتفع خواهد نمود .\r\nنگارنده در اين كتاب ، قرارداد نامبرده را آنقدرى كه مربوط به ايران است در\r\n\r\n\r\n","description":"","footnote":"\r\n( 1 ) - اين عمل كه شديدترين لحن قسم در ايرانست مطابق اطلاعات نگارنده بارها بوسيلهء صاحب منصبان عالىرتبه شكسته شده است . ( مؤلف )\r\n","page_name":" 580 ","page_number":603},
  {"content":"\r\n\r\nاينجا ضميمه ميكنم .\r\n« نظر باينكه دولت بريتانياى كبير و دولت روسيه خواهشمند پرهيز و اجتناب از موجبات مناقشات بين منافع و فوائد متعلقهء بخودشان در بعض نواحى ايرانند كه آن از يكطرف متصل يا مجاور مرز روسيه و از طرف ديگر مرزهاى افغانستان و بلوچستان مىباشد لذا در شرائط و مواد پائين باهم اتفاق نموده‌اند .\r\n« دو دولت نامبرده باهم متعهدند كه احترام استقلال و تماميت ارضى ايران را كاملا رعايت نمايند و نيز تاكيد ميكنند كه آنها نه فقط صادقانه خواستار برقرار داشتن فوائد متساويهء تجارت و صناعت ملل ديگرند بلكه ترقى صلح‌جويانه آن كشور را نيز مايل و خواستار ميباشند . بعلاوه هريك از دو دولت متعهد ميشوند كه از جلب و تحصيل هرگونه امتياز از مناطقى كه متصل يا مجاور منطقهء دولت ديگر است خوددارى نمايند .\r\n« نواحى مصرحهء در قرارداد مذكور فوق از آنجهت بطور وضوح تعيين ميشوند تا در آينده از پيشامد هرگونه سوءتفاهمى اجتناب شود و همچنين بهيچوجه وضعيتى ايجاد نشود كه در نتيجه براى دولت ايران اشكالى فراهم سازد . دولتين روسيه و بريتانيا قبول ميكنند و عوائد مربوطه بوام دولت ايران را به بانك استقراضى و بانك شاهنشاهى در قرارداد ذكر مينمايند تا در آينده نيز به همان منظور مربوطه دريافت شود و در صورت پس افتادن اقساط اصل و فرع سابق الذكر دولتين تعهد ميكنند كه براى اقدامات مشترك جلوگيرى از عدم پرداخت نظريات دوستانه‌اى بين يكديگر مبادله خواهند كرد و از هرگونه مداخله‌اى كه منافى با اصول مندرجهء در قرارداد باشد اجتناب كنند .\r\nدولتين در امضاء قرارداد با كمال استحكام اصل اساسى استقلال و تماميت ارضى ايران را مراعات كرده و كاملا محترم داشتند . منتها منظور قرارداد اجتناب از هرگونه سوءتفاهم در موضوع كارهاى ايران از نظر امضاكنندگان بوده است . دولت اعليحضرت شاهنشاه قانع خواهد شد كه قرارداد امضا شدهء بين روس و انگليس بهيچ‌وجه مانع پيشرفت و ترقى و امنيت و تعالى آتى ايران به نيكوترين وجهى نخواهد بود .\r\nدو منطقهء مصرحه بدين ترتيب ميباشند :\r\n\r\n","description":"","footnote":"","page_name":" 581 ","page_number":604},
  {"content":"\r\n\r\nخط منطقهء روس‌ها از قصر شيرين شروع شده پس از عبور از اصفهان ، يزد و خاف در منطقه‌اى كه مرز ايران و افغان و روسيه يكديگر را قطع ميكنند خاتمه مىيابد ، خط منطقهء انگليس‌ها از مرز افغان شروع شده پس از عبور از قازيك ، بيرجند ، كرمان به بندرعباس منتهى مىشود . »\r\nدر اروپا اين را بطور كلى قبول داشتند كه اين قرارداد چون بجاى رقابتهاى شديد و تلخ بين دو قوهء بزرك آسيائى مناسبات دوستانه برقرار داشته است داراى اهميت زياد مىباشد . اگرچه مأمورين رسمى قديمى از طرف روسيه در تغيير وضع خصومت‌آميز خود نسبت به دولت رقيب در هرصورت عجله‌اى نشان ندادند . من تصور نميكنم كه روسها در ايران از اين قرارداد طرفدارى كرده باشند ، چه آنها ملتفت اين نكته بودند كه اين قرارداد نه فقط جاه‌طلبىهاى آنها را براى تحصيل يك بندر در چاه بهار و بندرعباس مسدود كرده است ، بلكه نقشه‌هاى آنها را در ايران خنثى كرده ، چنانچه هروقت بخواهند قدمى بر خلاف شرائط و قيود آن بردارند هرآينه مورد ايراد و سرزنش و ملامت قرار ميگيرند .\r\nمن خيال ميكنم كه احساسات مخالف در روسيه در اين موضوع بقدرى شديد بود كه وزارت امور خارجهء انگلستان مجبور شد كه در بعضى مواد تسليم نظر روس‌ها شود مبادا كه بواسطهء تأخير در امضاى آن مذاكرات قطع شود .\r\nاز نقطهء نظر انگليس‌ها اين قرارداد درستكارانه براى خاتمه دادن بر رقابتهاى منحوس انگليس با روسيه طرح و مرتب شده بود . بعلاوه چنين تصميم گرفته شده بود كه به ايران براى حفظ استقلال خود كمك شود و از مفاسد و مضار طريق حكومتى كه داشت بكاهند ، چه برطبق آن اگر هرگونه امتيازى به يكى از دو دولت رقيب داده مىشد رقيب ديگر در اهميت آنچه كه داده شده مبالغه نموده و از دولت بدبخت ايران امتيازى مساوى آن تقاضا مينمود .\r\nاجزاء و فقرات قرارداد هريك قابل دقت نظر مىباشد و شايد مهمتر از همه مساحت و اتساع كمى است كه از طرف انگليسها تقاضا شده و بيشتر آن صحراست كه در مقابل ولايات شمالى نسبتا حاصلخيز جزو منطقه روس‌ها فقير به نظر ميرسيد . در آن زمان\r\n\r\n","description":"","footnote":"","page_name":" 582 ","page_number":605},
  {"content":"\r\n\r\nلردكيچنر « 1 » در هند سردار كل بود و عقيده داشت كه اين بصرفه ماست كه بگذاريم روسيه و آلمان به خليج فارس يا درياى عرب بيايند و دليلش هم اين بود كه ميگفت نيروى دريائى ما هنگام ضرورت به آسانى ميتواند به بندر روسى يا آلمانى در خليج فارس حمله ببرد . او هم‌چنين معتقد بود كه ما بايستى مسئوليت‌هاى خودمان را در اماكن و نقاط نيمه بيابان بلوچستان ايران ، قاين ، سيستان و كرمان كم كرده و تمام نيروهاى كمكى و اعزامى خودمان را عقب بكشيم و بطور كلى چنين وانمود كنيم كه ايران ارزشى ندارد .\r\nاما راجع به نظريهء اول لردمشار اليه ميتوان چنين اظهار داشت كه اگر روسيه از ايران گذشته و در خليج فارس يك ايستگاه دريائى برقرار ميكرد حكومت هندوستان مجبور ميشد يك نيروى دريائى قوى و نيرومند در آن منطقهء گرم و آبهاى ناسالم با مخارج هنگفت و زياد نگاه دارد . بعلاوه از حيثيت و اعتبار انگلستان در آسيا كاسته ميشد . اما در خصوص نظريهء دوم او بايد گفت كه منطقهء بيطرف در جنوب غربى ايران شامل تنها قسمت جنوبى ايران احتمالات تجارتى بسيار مهم را داشته و بايستى در منطقهء نفوذ دولت بريتانيا گذارده شود . به دو جهت يكى آنكه معلوم بود كه دير يا زود امتيازات گرانبها در آن حدود جستجو خواهد شد و ديگر مسئلهء بيطرفى آنجا بود كه دائما آلمان را اغوا و تحريك ميكرد كه آن را كه مطابق نظر وى در نواحى بسيار ثروت‌خيز و در جوار بصره بوده است درخواست نمايد . ولى هنوز يك مسئلهء مهمترى باقى ميماند كه آن عبارت از ابقاء سيادت و تفوق بريتانيا در خليج فارس بوده است .\r\nحكومت هندوستان « 2 » جدا اصرار داشت كه اين مسئله حائز نهايت درجه اهميت - است كه قسمت فوقانى خليج فارس و كارون سفلى و همچنين بغاز يا تنگهء كلارنس « 3 » كه اولياى امور دريائى تأكيد زيادى دربارهء آن نموده‌اند بهر صورت بايستى در منطقهء نفوذ بريتانيا قرار داده شود . اين نمايش آنها بدون شك موجب تعديل و تغيير منطقهء بريتانيا\r\n\r\n\r\n","description":"","footnote":"\r\n( 1 ) -  Lord Kitchener \r\n( 2 ) - لرد كيچنر در آنموقع در چيترال بود . بنابراين در موضوع نامبرده با او مشاوره نشد . ( مؤلف )\r\n( 3 ) -  Clarence Straits \r\n","page_name":" 583 ","page_number":606},
  {"content":"\r\n\r\nگرديد و شايد ممانعت كرد كه خط فاصل انگليس از جنوب ولايت قاين كشيده شود .\r\nهمانطور كه قبلا نيز ذكر شد چون در روسيه براى نقض قرارداد دستهاى قوى در كار بودند تمام مواد قرارداد را بدون اينكه دقت كافى براى مذاكره باشد به عجله ترتيب دادند .\r\nاين موضوع باقى ميماند كه ذكر شده كه تأسيسات عظيم نفت در درهء كارون خود به تنهائى كافى است كه ثابت كند كه نظريهء حكومت هند صائب و درست بود . چنان كه راه‌آهن بغداد و وضع كويت از نتايج جنگ بزرگ در اين مورد براى بريتانياى كبير مفيد و نافع ثابت ميشدند .\r\nحال ما به شرح اثرات اين قرارداد در مناسبات بين ايران و دو دولت امضاءكننده مىپردازيم . بايد دانست كه در آن زمان نفوذ و محبوبيت عامهء بريتانياى كبير بواسطهء همدردى عميقانه با آمال و آرزوى ايران براى تأسيس حكومت و دولت بهترى باوج كمال بوده ، بر خلاف روسيه را به نظر سوءظن و ترس مىنگريستند ، چنان كه دولت روسيه كوشيد كه از قرارداد استفاده نموده منطقهء نفوذش را جذب و بلع كند . در صورتى كه بريتانياى كبير كه تمايل و آرزوى حقيقى او ابقاء استقلال ايران بود با موفقيت كمى سعى نمود كه دولت روسيه را وادار نماند روح قرارداد را در نظر گرفته و درعين‌حال با يكديگر درهم بياميزند . وقتى كه تمايل واقعى سياست روسيه فهميده شد وظيفهء سفير بريتانيا در تهران منتها درجه مشكل و سخت گرديد ، چه ايرانيان روى اصل ادغام جزء در كل معتقد شدند كه مناسبات بين دو دولت هروقت به هم بخورد منافع آنها كمتر دچار خسارت و ضرر مىشود ، البته آنها در نظريهء خود محق بودند . چه دستورات مشابهى كه به دو سفير دو كشور داده شده بود آن بود كه با يكديگر همكارى نزديك نموده و از بروز هرگونه اختلاف جلوگيرى نمايند .\r\nحال بايد ديد كه ايران راجع به خود قرارداد چه فكر ميكرد ! هيچ كشورى هر چند ضعيف و ناتوان و زوال‌پذير هم باشد دوست ندارد كه او را مورد بىاعتنائى قرار دهند و سخن اينجاست كه اين قرارداد بدون مراجعه و مشاورت با ايران تنظيم شده بود . علاوه بر اين مسائل ديگرى هم در ميان بود . ايرانيان سياست خود را برپايهء رقابت دائمى بين\r\n\r\n","description":"","footnote":"","page_name":" 584 ","page_number":607},
  {"content":"\r\n\r\nدو دولت مزبور بنا نهاده بودند و وقتى كه ترتيب مناطق نفوذ را ديدند يقين كردند كه آن مرحله‌اى است از مراحل تقسيم ايران و وقتى كه روسيه تصميم به تصاحب منطقهء خود گرفت معلوم گرديد كه حق بجانب ايران بود و آن نتيجه‌اى كه داد اين بود كه با وجود يك يادداشت از طرف سفارت انگليس كه ايران را از هدف و مرام و مقصود قرارداد مطلع ساخته و اطمينان داده بود كه زيانى از آن متوجه ايران نيست انگلستان از موقعيت و مقامى كه در ايران داشت به كلى افتاد و او را كه به چشم يك دوست مورد اعتماد و حامى نگاه ميكردند حال به نظر سوءظن نگريسته شد . برون با ذكر يك ضرب المثل ايرانى اينموضوع را گوشزد مىكند « دشمنان آدمى سه گونه‌اند : دشمن ، دشمن دوست و دوست دشمنان » شكى نيست كه موفقيت قابل ملاحظهء تبليغات آلمان در مدت جنگ بزرگ ايران و خصومتى كه ايرانيان نسبت به بريتانيا نشان دادند بيشتر بدان علت بوده كه بريتانيا دوست روس‌هاى دشمن ايران بود . اشعار زير خطاب به سرادواردگرى ( وزير خارجهء آنوقت ) نظر ايرانيان را از يك حيث معلوم ميدارد چه بوده است :\r\n سوى لندن گذراى پيك نسيم سحرى * سخن از من ببر گو به سرادواردگرى\r\nنه همين زير پى روس شده ايران پست * بلكه افغانى ويران شده و كاشغرى\r\nور همى گوئى روس از سر پيمان نرود * رو بتاريخ نگر تا كه عجائب نگرى\r\nدر بر نفع سياسى نكند پيمان كار * اين نه من گويم كاين هست ز طبع بشرى\r\nخاصه چون روس كه او شيفته باشد بر هند * همچو شاهين كه بود شيفته بر كبك درى\r\nورنه اين روس ز مشروطه چرا در ايران * راند قزاق و نهاد افسر بيدادگرى \r\n* * *\r\n گرچه خود بىثمرى نيست كه اين جيش كذى * سفرى كردن خواهند به صد نامورى\r\nسفر ايشان هند است و تمناشان هند * هند خواهند ، بلى نرم‌تنان خزرى \r\n\r\n","description":"","footnote":"","page_name":" 585 ","page_number":608},
  {"content":"\r\n\r\nمقصود اصلى از اين قرارداد كه يقينا جلوگيرى از جنگ بين بريتانياى كبير و روسيه سرآقائى آسيا بود حاصل شد و اين قضبه كه انگلستان از بسيارى از چيزها در هنگاميكه خصم و مدعى او ضعيف بود چشم پوشيده عشق و علاقهء ويرا به صلح و سلامت ثابت مينمايد . اما آن در ايران يك عائق و مانع مخوفى تشكيل ميداد و مقدر شده بود كه از آن من دچار زحمات سخت در ايام جنگ بين الملل گردم . خوشبختانه امروز آن خصومت و رنجش از بين رفته است .\r\n\r\nدست‌اندازى تركيه 7 - 1906 م\r\nتركها هميشه آماده بودند كه از گرفتاريهاى ايران استفاده نمايند و از اينرو در ماه اوت 1906 يك نيروئى كه عدهء آنها به 6000 تفنگدار تخمين زده ميشد با توپخانه و نيروى سوار از مرز ايران گذشته و اروميه را تهديد نمودند . در قسمت جنوبىتر كه فرمانفرما فرمانده كل قوا بود و براى جلوگيرى از آنها نيروى كافى نداشت مهاجمين ساوجبلاغ را تصرف نمودند . بديهى است كه تركيه ميخواست كه معابر شمال را كه به داخل ايران كشيده ميشد در كنترل داشته باشد . چه اشغال آن معابر مزيت‌هاى نظامى معينى در مقابل روسيه به او ميداد ، مگر اينكه روسيه براى برقرارى تعادل اقداماتى به عمل ميآورد . ما راجع به اين مسئله در فصل هشتاد و پنج باز صحبت خواهيم داشت .\r\n\r\nكودتاى موفقانهء 23 ژوئن 1908 م\r\nبعد از كوشش غير موفقانهء اولى براى نابود كردن مشروطه يك خاموشى مطلقى حكمفرما گرديد براى بهبود مناسبات بين شاه و رعاياى وى كوشش‌هائى به عمل آمد . از جمله يك كميتهء آشتى تشكيل شد كه آن در هدف و منظورى كه داشت جزئى موفقيتى هم حاصل نمود ، ولى خليجى كه بين دموكراسى و استبداد وجود داشت بقدرى عريض بود كه ممكن نبود روى آن بتوان پلى نصب نمود . در فوريه سال 1908 وقتى كه يك نارنجك در اتومبيل اعليحضرت افتاده و يكى از راكبين را بقتل رسانيد تمام اميدواريهائى كه براى آشتى موجود بود از بين رفت ، شاه خود در يك كالسكه‌اى بود و رو به گريز نهاد . بر اعليحضرت مبرهن بود كه اين توطئه و سوءقصد بدست دشمنان سياسى او كه ويرا در مجلس و مطبوعات\r\n\r\n","description":"","footnote":"","page_name":" 586 ","page_number":609},
  {"content":"\r\n\r\nمورد حمله قرار ميدادند تنظيم شده بود . در اواخر ماه مه آخرين كوشش و اهتمام براى آشتى به عمل آمد . شاه راضى شد شش نفر از درباريان خود را تبعيد نمايد به شرطى كه تمام حمله‌هائى كه بوسيلهء پيشوايان ملى عليه او ميشد فورا موقوف گردد ، ولى چون اين درباريان مطرود از حوالى تهران دور تر نرفتند براى بهبود مناسبات پيشرفت صحيحى حاصل نشد . در ظرف اين مدت نمايندگان روس و انگليس در فعاليت بودند و سفير روسيه بدون شك از پادشاه پشتيبانى مينمود . در صورتى كه نمايندهء ما ( سفير انگليس ) خيلى مايل بود كه يك ميانجى صحيح و واقعى باشد .\r\nدر اوائل ماه ژوئن شاه ناگهان تهران را ترك گفته به يكى از باغهاى خارج حصار تهران رفت و علنا شروع به جمع‌آورى قوا نمود . شاه از آن محل امن و پناه يعنى باغ شاه چند نفر از خان‌ها و اصل زاده‌ها را كه طرفدار ملت و مشروطه بودند طلبيده و بلافاصله امر داد سه نفر از ممتازترين آنها را توقيف كردند . اين حركت باعث وحشت عميقى گرديد .\r\nپس از آن توسط سرهنگ لياخوف فرمانده بريگاد قزاق حكومت نظامى برقرار شد .\r\nچون با آن مقاومتى نشد به مجاهدينى كه در مسجد سپهسالار متصل به عمارت مجلس مستحفظ و نگهبان گذاشته بودند فرمان داد پراكنده شوند . اين امر مورد مخالفت شديد انجمن‌ها واقع شد ، ولى رؤسا و ليدرها از اين تقاضا پشتيبانى نمودند و در نتيجه دستجات مسلح به تفنگ و فشنگ متدرجا منحل شده به خانه‌هاى خود پراكنده شدند .\r\nدر اول صبح 23 ژوئن بريگاد قزاق و قواى ديگر بهارستان را محاصره كرده و از توپهائى كه در اطراف عمارت كار گذاشته شده بود بسوى عمارت بناى شليك و تيراندازى را گذاشتند . تلفاتى بر محصورين وارد آمد و در نتيجه وحشت همه را گرفت . مليون پراكنده شده و بعضى خود را به پناه سفارت انگليس انداختند ، ولى هفت نفر از هشت پيشوا دستگير شدند . ميرزا جهانگير خان و ملك المتكلمين خطيب كه بواسطهء حملات سخت و زننده و دشنام و بدگوئى خود را منفور شاه كرده بودند بدار آويخته شدند .\r\nلياخوف فرماندار نظامى تهران شده و حكومت نظامى در شهر برقرار گرديد . بدين‌سان تا يك مدت چنين به نظر ميآمد كه شاه مرتجع مجلس را مغلوب كرده است .\r\n\r\n","description":"","footnote":"","page_name":" 587 ","page_number":610},
  {"content":"\r\n\r\n\r\nمحاصرهء تبريز\r\nبه اين ضربت موفقانهء وارده بر پيكر مشروطه در تهران جوابى كه داده شد از ناحيهء آذربايجان بود و آن انقلابى بود كه در تبريز برپا شد . چنان كه در اين تاريخ نشان داده شده شهرستان مزبور در دلاورى ساكنين خود هميشه معروف بوده است . آنها از اخلاق شاه باخبر بوده و در اياميكه شاه فرمانفرماى آذربايجان بود از جور و بيدادى او به تنگ آمده بودند . اين انقلاب بواسطهء اقدام بعضى از علما و روحانيون مستبد و مرتجع كه در 22 ژوئن تلگرافى بر ضد مشروطه به شاه نموده و تقاضاى برهم زدن آن را كرده بودند تسريع شد . مليون به آنها حمله كردند و در ابتدا چنان فشار سختى بايشان وارد آوردند كه مجبور به برافراشتن بيرق سفيد شدند ولى ستار خان كه با باقر خان مقدر شده بود وقايع تبريز را بر عهده بگيرند پيروان خود را تهييج نموده و سلطنت‌طلبان را عقب رانده و بدين ترتيب يكى از سى محلهء تبريز را به تصرف درآوردند .\r\nپس از اين موفقيت ابتدائى سلطنت‌طلبان را بتدريج از شهر بيرون كردند و جريان امور تا يك چند بروفق مرام بود . اخبار انقلاب موفقانه در تركيه در ماه اوت طبعا مشروطه خواهان را بغايت تهييج نموده و دانستند كه از همسايگان غربى خودشان گذشته از اينكه جاى هيچگونه نگرانى براى اظهار خصومت نيست تا اندازه‌اى از همدردى و حمايت آنها هم برخوردار خواهند بود .\r\nدر مدت پائيز و زمستان نفرات آرتش شاهى شروع به جمع‌آورى شده و بتدريج راهها يك‌يك مسدود و در آخر نيز جادهء جلفا بسته شد . بالاخره در ماه فوريه 1909 محاصرهء شهر تبريز كامل شد . عين الدوله فرماندهى نيروهاى محاصره‌كننده را بدست گرفت . اين نيروها بيشتر از طوائف بدوى راهزن تشكيل ميشد . در ماه اوت 1908 و بعدا 400 قزاق ايرانى و شش توپ بعنوان كمك به آنها رسيد ولى تصادمات سخت زورمندى بوقوع نه پيوست . منظور نظر آرتش شاه در جديت‌هائى كه بخرج ميداد همانا بيشتر براى غارت و چپاول بوده است . ولى عاقبت تبريز را قحط فراگرفت . در اين موقع شاه ما بين دو فرمان مردد بود كه كدام‌يك را صادر نمايد و آن دو يكى فرمان گشايش مجلس جديد و ديگرى اعلام اينكه مجلسى كه توسط مجتهدين تأسيس شود مخالف با شرع اسلام است\r\n\r\n","description":"","footnote":"","page_name":" 588 ","page_number":611},
  {"content":"\r\n\r\nبر تمام طبقات اين مطلب معلوم بود كه شاه قصد ندارد مطابق قانون مشروطيت حكمرانى كند و حتى سفارت انگليس از اين وضعيت دچار ياس و نوميدى شد . شايد حمايت و پشتيبانى علماى نجف بيش از هرعامل ديگرى براى روشن نگاهداشتن آتش مشروطه‌خواهى و جنبش‌هاى ملى در بيشتر نقاط مانند اصفهان و مشهد مؤثر بوده است .\r\nدر اصفهان بختياريها در تحت رياست صمصام السلطنه وارد صحنه شده و خود را طرفدار اصول مليت و مشروطيت قلم دادند كه آن براى شاه يك خبر بد شومى بود . رشت هم به زودى از اصفهان پيروى كرده و در تحت پيشوائى محمد ولى خان معروف به سپهدار اعظم قيام نمودند . نامبرده سپاهيان تحت فرمان عين الدوله را راهنمائى مينموده و تصور ميرود كه براى نجات املاك وسيع خود از غارت و چپاول به مليون پيوست . او را يكمرد جبان و غيرقابل اعتماد توصيف نموده‌اند ، ولى رويهمرفته چون از ملاكين درجهء اول شمرده ميشد پشتيبانى او خيلى گرانبها بوده است .\r\nوضعيت در تبريز تا آنجا كه مربوط به عمليات نظامى است در حال ركود بود .\r\nدو كشور اروپائى ( روس و انگليس ) طبعا براى اقليت اتباع خود مضطرب بودند . بالاخره تصميم گرفته شد كه در آوريل 1909 آرتش روسى براى حفاظت اتباع بيگانه بدانجا فرستاده شود . اين تصميم بموقع اجرا گذاشته شد و بدين ترتيب محاصره خاتمه يافت .\r\nاين عمل نظامى روس‌ها تمام اميدواريهاى محمد على شاه را از بين برد ، چه نيروهاى او با بارهاى غارت پراكنده شده و به خانه‌هاى خود برگشتند .\r\n\r\nپيشروى از رشت\r\nدفاع طولانى مليون از تبريز به نقاط و مراكز ديگر اجازه داد كه قوائى ترتيب دهند . در ميان آنها عمده رشت و اصفهان بود . در رشت عناصر اصلى جنگجويان مشتمل بر قفقازيها يا تركهاى مسلمان و ارمنىها بودند .\r\nمهمتر از همه يفرم يا يپرم يك ارمنى ترك بود كه در انزلى ( پهلوى فعلى ) به شغل بنائى اشتغال داشت . چون هم شجاع و هم متدين و درستكار بود به زودى نفوذ زيادى پيدا كرد .\r\nسپهدار با جان و دل هيچوقت با مشروطه همراه نبود ، بلكه همان صورت ظاهر تنها بوده است ، ولى او فهميد كه اگر كوچكترين علامت تردد و دودلى از خود نشان بدهد\r\n\r\n","description":"","footnote":"","page_name":" 589 ","page_number":612},
  {"content":"\r\n\r\nانقلابيها او را خواهند كشت . مليون كه با اصفهان در مراوده و ارتباط نبودند بتدريج راه قزوين را پيش گرفته و آن شهرستان را غافل‌گير كردند . از آنجا آهسته به طرف تهران پيش رفتند . تعداد آنها زياد نبود ولى هركشتى بخارى كه از بادكوبه ميآمد يك عده جنگجو از كسانى كه از شدت يأس ديوانه و بى خود شده بودند با خود ميآورد كه فورا براى امداد به خط جنگ فرستاده ميشدند .\r\n\r\nبختياريها\r\nبازيگر مهم درام حاجى على قلى خان سردار اسعد رئيس ايل بختيارى بود . او بعنوان گروگان در تهران بسر ميبرد و در آن اوان با بعضى از اعضاى سفارت انگليس دوستى پيدا كرد . نگارنده او را مانند يك شخصيت مردانه‌اى بخاطر ميآورم كه با او در بيست و پنج سال قبل صحبت‌هاى جالب توجهى داشته‌ام . وى در مسافرتش به پايتخت‌هاى اروپا تمدن آن نقاط را مورد مطالعه قرار داده و وقتىكه آتش انقلاب در ايران مشتعل شد بايران مراجعت نمود و هرچند كه قلبا مايل به استبداد بود ولى فهميد كه اقدام و عمليات صمصام ويرا مجبور بورود در كار نموده و سرنوشت او معلوم شده است . وى به محمره ( خرمشهر فعلى ) سفر كرده و در آنجا با شيخ خزعل يكى از رجال مقتدر قضايا را حل كرده و شيخ هم قبول نمود كه بيطرفى دوستانه را رعايت نمايد . بعدا او به اصفهان رفت و در آنجا چنين به نظر ميرسيد كه وى راجع به رويه و خط مشى خود هنوز تصميمى اتخاذ نكرده بوده است ، ولى حقيقتا او براى متحد ساختن رؤساى قبائل برله مشروطه و جمع‌آورى قواى آنها جديت و كوشش زيادى به عمل آورد . در اين كار او موفقيت هم حاصل نمود ، ( اگرچه طوائف بدوى طرفدار استقلال انفرادى ميباشند ) هرچند كه يك نيروى كوچكى از طوائف او برله شاه جنگيدند . سردار اسعد بدون شك خيال داشت كه مخفيانه سلطنتى از بختيارى تشكيل دهد ، ولى در آخر ملتفت شد كه خيالات جاه‌طلبانه‌اش عملى نميباشد . سزاوار است كه هم عشيره‌هاى او خاطرهء ويرا هميشه در بين خود تازه نگاهداشته و بخير يادش كنند ، چه در سايهء او توانستند پول‌ها و مهمات هنگفت زياد و هزاران چيزهاى نفيس ديگر بكوههاى خود حمل كنند . رويهمرفته ايشان ايران را بباد غارت دادند .\r\n\r\n","description":"","footnote":"","page_name":" 590 ","page_number":613},
  {"content":"\r\n\r\nپس از مراجعت باصفهان دو رئيس بختيارى به سفارت تلگراف نموده و مراتب حق‌شناسى خود را براى آزادى تبريز ابراز داشتند ، ولى در ضمن تمنا كرده بودند كه بعد از اين از هرگونه مداخله‌اى در آنجا خوددارى نمايند . در خاتمه پس از اعتراضات بىاساس صداقت و وفادارى ، اخطار كرده بودند كه اينك در جناح حركت به تهرانند تا شاه را مجبور كنند عهود و مواثيق خود را با ملت بانجام برساند . محمد على شاه كه در اينموقع به خطر جدى كه تخت و تاج او را تهديد مينمود پى برده بود قول داد كه مشروطه را دوباره « بدون هيچ تغييرى » اعاده دهد ، ولى ديگر وقت گذشته بود .\r\nپيشوايان ملت ديگر به روسيه اعتماد و اطمينان نداشتند و فهميدند كه آندولت مايل به در دست گرفتن كنترل و نظارت نواحى شمالى است و شاه را براى اين منظور آلت خود نموده . همچنين ملتفت شدند كه بريتانياى كبير با آنكه صميمانه با مشروطه همراه و موافق است وى بواسطهء « قرارداد انگليس و روس » دست و پايش بسته و كاملا در قيد نفوذ روسها است . ايرانيان مخصوصا مايل بودند كه ديگر زير بار هيچ قرضه‌اى نروند ، زيرا به اين نكته متوجه بودند كه در ازاء آن وثيقه‌هائى كه از منابع ملى داده مىشود قهرا سلطهء خارجى را در ايران زياد مىكند .\r\n\r\nحركت بسوى تهران ژوئن 1909 م :\r\nپس از شور و مشورت و ترديد زياد بالاخره بختياريها حركت خود را به طرف شمال كه آن مقدر بود شروع نمودند . نمايندگان دو دولت به سردار اخطار نمودند كه اين اقدام « باعث كدورت و رنجش دو دولت شده و مقصودى را كه او در نظر گرفته است به مخاطره مياندازد . » اما وى جواب داد كه فشار عقائد عمومى او را مجبور به حركت به طرف تهران نموده است . دولت روسيه در مقابل نيروهائى در باكو تمركز داده تا در موقع لزوم بايران اعزام دارد .\r\nوضع و ترتيب نظامى بدينطريق بود : شاه در چادرى در خارج شهر تهران با پنج هزار نيروى ايرانى مهيا بود . از بين بريگاد قزاق هشتصد نفر مأمور نگاهدارى تهران ، سيصد و پنجاه نفر مأمور محافظت پل كرج واقع در 25 ميلى معزب تهران و يك دستهء دويست نفرى در طرف جنوب انتظار بختياريها را ميكشيدند . يك دسته 1500 نفرى با شش توپ\r\n\r\n","description":"","footnote":"","page_name":" 591 ","page_number":614},
  {"content":"\r\n\r\nكه در كاشان با بختياريها تصادم نموده بود در مقابل آنها به سوى تهران عقب مىنشست .\r\nعدهء افراد بختيارى دو هزار نفر با چندين عرابه توپ بود و نيروى نظامى رشتىها شايد نصف اين عده بود . در شاه آباد بريگاد قزاق با كمك بختياريهائى كه برله شاه ميجنگيدند با بختياريهاى مليون تصادم نمودند ولى به طرف تهران عقب رانده شدند . پس از آن سردار اسعد به طرف رود كرج پيشرفته با نيروى رشت تماس حاصل نمود .\r\n\r\nتصرف تهران و خلع شاه از سلطنت ژوئيه 1909 م\r\nقشون روس در اينموقع بعدهء سه هزار نفر در انزلى ( پهلوى فعلى ) پياده شدند و بنابراين ، وضعيت عمليات فورى را ايجاب ميكرد ، چه براى مليون نهايت درجه مهم و حياتى بود كه قبل از اينكه در اين نمايش ظاهر شوند شاه را از سلطنت خلع كنند . بين دو دسته در 11 و 12 ژوئيه زدوخورد و مصادمات غيرقاطعى بوقوع پيوست . بالاخره در شب هنگام مليون از خط جبههء سلطنت‌طلبان كنار كشيده و بدون اينكه با مقاومت جدى روبرو شوند راه تهران را پيش گرفتند . شاه در روز از يك مسافت يك ميلى پايتخت را به منظور حملهء مقدماتى بتوپ بست و تا سه روز شليك زياد ولى نامرتب دوام داشت كه به آسانى دفع شد .\r\nدر 16 ژوئيه محمد على شاه وقتى ديد كه بازى را باخته است در سفارت روس تحصن گزيد و خلع او توسط فاتحين رسما به عمل آمد . بدين ترتيب اين لشكركشى فوق العاده خاتمه يافت . بطوريكه برون تذكر ميدهد اين جنگ كاملا از هرحيث مشابه با جنگى بود كه يكسال پيش در تركيه بوقوع پيوسته بود . اين مسئله كه مليون در صدد تعقيب و اذيت و آزار سلطنت‌طلبان برنيامدند بر حيثيت و اعتبار آنها افزود و البته آنها هم بلافاصله از شاه مخلوع بناى بدگوئى و مذمت و انتقاد را گذاشتند . براى حفاظت جان و مال اتباع اروپائى در اينموقع كوشش قابل ملاحظه و موفقانه‌اى به عمل آمد . در خاتمه بايد يادآور شد كه دولت روسيه خلع محمد على شاه را قبول نمود و چون ناامنى و نيز تخطى و دست‌درازى نسبت به اتباع روس به عمل نيامد نيروهاى آنها بتدريج عقب نشستند . در خاتمه مناسب ميدانم كه اين فصل را با اشعار تفريحى زير خاتمه دهم .\r\n\r\n","description":"","footnote":"","page_name":" 592 ","page_number":615},
  {"content":"\r\n\r\n گفت شيطان دغا آخ چه كنم واخ چه كنم * گشت مشروطه به پا آخ چه كنم واخ چه كنم\r\nمرغ مشروطه به گلزار وطن شهپر زد * معدلت بر رگ شريان ستم خنجر زد\r\nنام مشروطه به چشم ظلمه خنجر زد * مستبد گشت فنا آخ چه كنم واخ چه كنم \r\n* * *\r\n من كه شيطانم از اين غصه زمين‌گير شدم * مستبدين همه مردند ز غم پير شدم\r\nراستى من كه ز اوضاع جهان سير شدم * گشتم انگشت‌نما آخ چه كنم واخ چه كنم\r\nگفت شيطان دغا آخ چه كنم واخ چه كنم * من كه ديوانه شدم اى عقلا دور شويد\r\nميزنم سنگ بسرهاى شما دور شويد * مستبدين همه گشتند فنا دور شويد\r\nزده مشروطه لوا آخ چه كنم واخ چه كنم * گفت شيطان دغا آخ چه كنم واخ چه كنم\r\nسال‌ها بود كه خون همه را ميخورديم * پول‌ها از طرف بيوه زنان مىبرديم\r\nدل ملت را بسيصد جور مىآزرديم * همه گشتيم گدا آخ چه كنم واخ چه كنم\r\nگفت شيطان دغا آخ چه كنم واخ چه كنم \r\n\r\n","description":"","footnote":"","page_name":" 593 ","page_number":616},
  {"content":"\r\n\r\n هفت مه بود كه مشروطه در اين ملك نبود * زارعين را بدن از قمچى ما بود كبود\r\nجوجه و مرغ و فسنجان ز سر خوان رنود * پر زد و رفت هوا آخ چه كنم واخ چه كنم\r\nگفت شيطان دغا آخ چه كنم واخ چه كنم * مستبد گشت فنا آخ چه كنم واخ چه كنم\r\nگفت شيطان دغا آخ چه كنم واخ چه كنم \r\n\r\n","description":"","footnote":"","page_name":" 594 ","page_number":617},
  {"content":"\r\n\r\nسلطان احمد شاه\r\n\r\nفصل هشتاد و چهارم عدم موفقيت حكومت مشروطه\r\n تو منتظرى رشوه ز ايران رود از ياد * آخوند ز قانون وز عدليه شود شاد\r\nترياك بريد عرق حميت بجهنم * خوش باش تو با مطرب و سازنده آكبلاى\r\nاسلام ز رمال و ز مرشد شود آزاد * يك دفعه بگو مرده شود زنده آكبلاى\r\nهستى تو چه يك پهلو و يك دنده آكبلاى \r\nصور اسرافيل\r\n\r\nسلطان احمد شاه\r\nپس از محمد على شاه فرزندش كه 12 ساله بود بجاى او نشسته و عضد الملك كه رئيس محترم و كهن‌سال ايل قاجار بود نايب السلطنه گرديد . وى تشكيل كابينهء وزراء داده و فاتحين پست‌هاى عمدهء وزارت را به عهده گرفتند . سردار اسعد وزير داخله و سپهدار وزير جنگ گرديد . بپرم به فرماندهى پليس منصوب شد و در رفع اغتشاش و ناامنى و جلوگيرى از غارت و دستبرد جديت‌هاى زيادى از خود بخرج داد . پس از چك و چانه زدن زياد شاه مخلوع بالاخره قبول نمود كه حقوقى به مبلغ يكصد هزار تومان يك ميليون ريال به او داده شود و بعد به طرف اودسا حركت نمود . مخصوصا قرار اينطور شد كه هروقت در آتيه معلوم شود كه او دست به تحريكات سياسى زده و باعث اختلال امور و اغتشاش و ناامنى شده مقررى او قطع گردد ، بالجمله عزيمت و حركت او اوضاع را روشن نمود .\r\n\r\n","description":"","footnote":"","page_name":" 595 ","page_number":618},
  {"content":"\r\n\r\nمجلس جديد در نوامبر تشكيل جلسه داد و سپهدار از مقام سلطنت نطقى را كه مشعر بر نيات حسنه بود خواند . روسيه كه جام پيروزى را به زمين زده بود « 1 » نه فقط سفير جديدى داراى افكار آزاديخواهانه براى ايران تعيين كرد ، بلكه شروع به تخليهء نيروهاى خود از قزوين و تبريز نمود .\r\n\r\nاختلاف داخلى\r\nاولين اشكالى كه پيش‌آمد همانا منحل شدن دستهء مجاهدين بود .\r\nاين اشخاص قابل‌تحسين بيشتر سربازان متمول بودند و پس از آنكه مخاصمات قطع شد روش و وضع تقريبا تهديدآميزى اتخاذ نموده و دولت را تهديد نمودند كه اگر تقاضاهاى زياد آنها را براى دادن حقوق اجابت نكند هرآينه شورش خواهند نمود . بالاخره وقتىكه اين قضيه هم فيصله يافت باز مليون به دو دسته منقسم شدند . انقلابيون ( اكنون آنها را اشتباها دموكرات ميخوانند ) با اعتداليون جدا مخالف و دشمن بودند بدبختانه دستهء انقلابيون بواسطهء فعاليت و خشونت و تندى و بالاخره تشكيلات سرى خود در مجلس تفوق حاصل نمود ، هرچند كه رؤسا و قائدين آنها هم عاقل‌تر نبودند . سردار اسعد با كمك انقلابيون توطئه‌اى برعليه سپهدار چيده و تقىزاده قائد انقلابيون كه با مجتهدين كربلا به مبارزه برخاسته بود مورد لعن و تكفير آنها واقع شد ، ولى سردار اسعد از او پشتيبانى مينمود . انقلابيون براى تهديد دشمنان خود قتل و ترور را پيش كشيدند . آخر الامر تقىزاده مجبور به ترك تهران شد و سپهدار هم فهميد كه بايد استعفا دهد . هم‌چنين رئيس مجلس كه يكنفر اعتدالى بود از كار كناره گرفت .\r\n\r\nيك كابينهء افراطى\r\nدر تحت نظر سردار اسعد و حزب انقلابيون يك كابينه‌اى توسط مستوفى الممالك تشكيل شد . اميد ميرفت كه اين حزب پس از آمدن روى كار كمى حس مسئوليت پيدا كند ولى آنها فقط طالب « نان و آب » بودند و همان سياست قتل و تهديد را ادامه دادند . بعلاوه نظريهء افراطيون نسبت به حكومت\r\n\r\n\r\n","description":"","footnote":"\r\n( 1 ) - در روسيه رسم است در موقع پيروزى پس از آنكه بسلامتى هم نوشيدند گيلاس‌هاى مشروب را به زمين زده مىشكنند ( مترجم )\r\n","page_name":" 596 ","page_number":619},
  {"content":"\r\n\r\nروسيه شديدتر ميشد و نواب حسين قلى خان كه سفير ايران بود بىجهت اشكالات زيادى مىتراشيد و حتى براى انجام كارها و مسائل جزئى از خود اراده نداشت . آخر الامر در تحت فشار روسيه مجبور به استعفا شد .\r\n\r\nمسئلهء نيابت سلطنت 1910 م\r\nپس از مرگ عضد الملك لازم شد كه يك نايب السلطنهء ديگرى انتخاب شود . دموكرات‌ها قواى خود را جمع‌آورى نمودند تا شايد بتوانند اين پست مهم را براى يكى از رفقاى خودشان درست كنند . آنها چون از سردار اسعد تنفر داشتند به مستوفى الممالك رأى دادند . سردار نامبرده فورا با آنها بناى خصومت را گذاشته و با سپهدار بار ديگر رابطهء دوستى برقرار نمود . اكثريت زيادى به ناصر الملك كه در آنوقت در انگلستان بود رأى دادند ، ولى او از باب اينكه بين دو حزب عداوت حكمفرما بود از قبول نيابت سلطنت سرباز زد ، ولى افكار عمومى دچار هيجان و اضطراب شده و بالاخره ناصر الملك بايران برگشت و اين پست عالى ولى طاقت‌فرسا و غير قابل تشكر را قبول نمود . مستوفى الممالك در نتيجهء عقائد عمومى مجبور به استعفا شد و سپهدار دوباره كابينه‌اى تشكيل داد . سردار اسعد هم به اروپا رفت .\r\n\r\nكوشش شاه مخلوع 1911 م\r\nدر پائيز سال 1910 دولت ايران به سفارتخانه‌هاى روس و انگليس گزارش داد كه از روى اطلاعات واصله شاه مخلوع بين تركمان‌هاى نزديك استرآباد ( گرگان فعلى ) مشغول تبليغات به منظور مراجعت خود بايران است . بدين مناسبت آنها پيشنهاد كردند كه مقررى او را قطع كنند ، ولى سفارتخانه‌ها در اين باب اعتراض كردند . در ماه ژوئيه 1911 شاه مخلوع با لباس مبدل از روسيه عبور كرده با اسلحه و مهمات به قصد آب‌هاى معدنى در نزديكى استرآباد پياده شد .\r\nمراجعت شاه سابق توليد اضطراب و وحشت عجيبى در تهران نموده و يك چند حالت ياسى حكمفرما بود . بتدريج براى مبارزهء با اين پيش‌آمد تصميماتى گرفته شد .\r\nاولين قدمى كه برداشته شد آن بود كه سپهدار را كه وفادارى او نسبت به نظامات جديد\r\n\r\n","description":"","footnote":"","page_name":" 597 ","page_number":620},
  {"content":"\r\n\r\nمورد شك و ترديد بود وادار به استعفا كردند ، بجاى او صمصام السلطنه را سركار آوردند و او هم ميدانست كه اگر شاه تاج‌وتخت خود را بدست بياورد هيچ اميد عفوى براى او باقى نخواهد بود . محمد على شاه نيروئى فراهم كرده و بسوى تهران حركت نمود ، ولى مغلوب گرديد . سالار الدوله نيز كه با دسته‌اى از طوائف بدوى در همان زمان از سمت كرمانشاه حركت كرده بود مغلوب شد . روسها بدون شك با شاه مخلوع مساعدت ميكردند .\r\nمن بخاطر دارم كه همكار روسى من در مشهد علنا براى شاه و بنفع او كار ميكرد . مخصوصا بشاه اظهار داشته بود كه بهتر است وى شهر مقدس مشهد را پايتخت كرده و قواى خود را در آنجا تمركز دهد . خوشبختانه براى ايران حكومت انگلستان براى بازگشت شاه به تخت سلطنت هيچگونه تمايلى از خود بروز نداد و در آخر هم نظريهء آنها باعث بيرون راندن محمد على شاه از ايران باروپا گرديد .\r\nسوگوارى شاه سابق كه به نظم بوده و توسط برون ترجمه شده چنين است :\r\n اگر سوى تهران نمايم گذر * كنم جمله را شقه قصاب‌وار\r\nهمه خلق را از صغير و كبير * به توپ شرپنل به بندم قطار\r\nبه برم سر نايب السلطنه * كه كار مرا كرده از عقل زار\r\nبرآرم بچاقوى ذلت برون * دو چشمان احمد شه نامدار\r\nز سردار اسعد بدرم جگر * سپهدار را مىكنم پارپار\r\nهمان پارلمان را به‌بندم به توپ * كه حلواى مشروطه شد زهرمار \r\n\r\nميسيون مالى آمريكائى 1911 م\r\nمشكلات و گرفتاريهاى مالى دولت ايران خيلى مهم بود . دولت براى گرفتن وام از سنديكاهاى خصوصى كوششى به عمل آورد ، ولى روسيه چون سياست خود را در ايران بر بسط نفوذ قرار داده بود تمام آن عمليات را عقيم ساخت و اصرار ميورزيد كه فقط از دو دولت بايد قرض گرفته شود .\r\nدر كابينهء دموكرات‌ها بود كه توانستند با دولت آمريكا قراردادى براى اعزام مستشاران بيغرض مالى به‌بندند . اين هيئت تحت رياست مستر مورگان شوستر در ماه مه 1911 بايران رسيدند . هيئت مزبور اوضاع تيره و تاريك كارها و جريان خراب امور را\r\n\r\n","description":"","footnote":"","page_name":" 598 ","page_number":621},
  {"content":"\r\n\r\nتحت مداقه قرار داده و شوستر دانست كه اين اصطبل اوژين « 1 » كه پر از رشوه و فساد است جز بوسائل غيرعادى پاك نميشود بنابراين تقاضاى اختياراتى كه در واقع او را يك ديكتاتور غيرمسئول قرار ميداد نمود . اين اختيارات به زودى از تصويب مجلس گذشت . پس از آن در صدد حامى و پشتيبان براى خود افتاد و چون زمام قدرت در دست دموكراتها بوده لذا متمايل به اين دسته شده دفعتا با آنها متحد و يكى شد .\r\nوظيفهء مشكلى كه او به عهده داشت و روسيه به آن به نظر بدخواهانه مىنگريست تسهيل نشد بدان علت بود كه وى داراى فقدان بصيرت در امور و عدم رعايت نزاكت و آداب بود .\r\nقضيهء ابا و امتناع او از ملاقات‌هاى مرسوم سفارتخانه‌ها و اروپائيان ساكن كشور گواهى - است بر اين معنى . نگارنده در اين باب با يكى از اعضاى مطلع هيئت ميسيون آمريكائى كه شوستر را بواسطهء اين عمل ملامت كرده بود صحبت داشتم و او به اين عقيده بود كه بسيارى از مشكلات موجوده را او خودش فراهم ساخته است . مثلا نائب السلطنه به او نصيحت داد كه تا وقتىكه از اصلاح تمامى امور فارغ نشده است در كارهاى گمركى دخالت نكند ، ولى اينمرد اصلاحات خود را اول از همين اداره كه نسبتا نمونه و سرمشق بود شروع كرد . بدين ترتيب باعث برانگيختن خصومت سخت افسران بلژيكى گرديد و او در تمام مدتى كه سر كار بود از حقائق امور بىاطلاع بود .\r\nشوستر تصميم گرفت يك ژاندارمرى مخصوص خزانه‌دارى تشكيل دهد و پيشنهاد فرماندهى آن را به ماژورس . ب . استوكز كه اتاشه نظامى بريتانيا بود و قراردادش منقضى ميشد نمود . اين افسر بطورى دوست خالص و فدائى ايران شده بود كه هيچگونه روابط معاشرتى هم با روسها نداشت . چه معتقد بود كه قوهء شمالى نخواهد گذاشت كه او باقى بماند . سفارت روس با تشكيل ژاندارمرى تحت فرمان يكنفر مخوف براى سياست روس كه قرار بود در تمام ايران به فعاليت بپردازد قهرا مخالف بود و بنابراين اعتراض سخت نمود . بعد از اصطكاكى كه به علت اين انتصاب بوقوع پيوست به استوكز امر شد كه به هندوستان مراجعت نمايد . شكست شوستر هرچند كه عمدى نبود خيلى سخت\r\n\r\n\r\n","description":"","footnote":"\r\n( 1 ) - سابقا به آن اشارت رفته است . ( مترجم )\r\n","page_name":" 599 ","page_number":622},
  {"content":"\r\n\r\nو شديد بوده است .\r\n\r\nاولتيماتوم روس‌ها در نوامبر 1911 م\r\nدولت روسيه تصميم به اخراج شوستر گرفت ، ولى براى اجراى آن بهانه‌اى كه داشت خيلى ضعيف بود . دولت ايران تصميم به توقيف دارائى شعاع السلطنه برادر شاه مخلوع كه با او براى بدست آوردن تاج‌وتخت اخيرا معاونت و همكارى كرده بود گرفت . شوستر به ژاندارم‌هاى خزانه‌دارى فرمان داد كه دارائى عمدهء شعاع السلطنه را تصرف كنند ، ولى جنرال قونسول روس بيك بهانهء سست كه شاهزاده به بانك روس مقروض است دو نفر از منشيان خود را به معيت ده قزاق روسى براى پيشدستى كردن بر اقدام شوستر سر املاك نامبرده فرستاد . اين عده ژاندارمهاى ماليه را تهديد به شليك نموده فرمان مراجعت دادند و سپس آنها را گرفته توقيف كردند . روز بعد يك دستهء قوىتر از ژاندارمهاى ماليه به طرف املاك شعاع السلطنه حركت نمودند . در آنجا عده‌اى از قزاق‌هاى ايرانى را ديده و فورا همگى را خلع سلاح نمودند . بعدا نسبت دادند كه قراول‌هاى ژاندارم ماليه تفنگ‌هاى خودشان را به طرف دو نفر افسر روسى كه با اونيفورم بودند و از آنجا ميگذشتند نشان كرده‌اند . ولى آيا اين عمل واقعا اتفاق افتاده مورد شك و ترديد است و شايد جعل اين خبر براى تقويت يك سبب ضعيف يا بزرگ كردن يك بهانهء كوچك بوده است . اين مطلب واضح است كه جنرال قونسول روسيه هم در بهانه و دليلى كه آورده و هم در اقدام خود هردو راه خطا پيموده و كاملا باشتباه رفته بود و مخصوصا كه شعاع تبعهء دولت تركيه بود نه روسيه . ولى حماقت شوستر كه يك عدهء زيادى از ژاندارم‌ها را براى بيرون كردن قراول و پاسبانهائى كه در تحت تعليمات جنرال قونسول روس بانجا رفته بودند فرستاد كاملا يك قضيهء بسيار ساده و روشنى را پيچيده و خراب كرده و ايران را در يك وضع تيره و بحرانى قرار داد . در ابتدا هيچ علائم و اماراتى ظاهر نبود و دموكراتها با وجد و شادى گمان ميكردند كه يك فتح بزرگى كرده‌اند ، ولى اين شادى آنها كم عمر و بيدوام بود . در پنجم ماه نوامبر روسيه يك اولتيماتومى بايران تسليم نموده و تقاضاى عذرخواهى و پوزش از جسارتى كه نسبت به جنرال قونسول شده بود نمود . پس از آنكه اين تقاضا قبول شد تقاضاى ديگرى براى\r\n\r\n","description":"","footnote":"","page_name":" 600 ","page_number":623},
  {"content":"\r\n\r\nعزل شوستر نمود . مجلس از قبول اولتيماتوم ثانوى سرباز زد و فريادهاى « مرگ يا استقلال » بلند شد . در تبريز و رشت مليون به سپاهيان روسى حمله‌ور شدند و آنها هم تلافى نموده كيفرهاى سخت و شديد دادند . مخصوصا در تبريز علنا پيشوايان مذهبى و ديگر زعماى قوم را بدار آويختند . در اينموقع لشكريان روس به طرف تهران روانه شدند و ايرانيان كه از خيال باطل بيرون آمده بودند يگانه چاره را در لزوم تسليم ديدند . لذا بفوريت كميسيونى تشكيل شده و شرائط اولتيماتوم را قبول نمودند و بدين ترتيب پيشرفت بعدى مهاجمين متوقف شد .\r\nعدم موفقيت شوستر در برقرارى و به روى كار آوردن نظم و نظام معتدل و ميانه‌اى خارج از هرج‌ومرج فوق العاده تاسف‌آور و باعث دلسردى و نوميدى دوستان ايران بوده - است . محققا انتخاب او براى اين مقام موجب تأسف و حاكى از بدبختى بود ، چه او صفات و مزاياى فوق العاده‌اى كه براى مواجههء با كارهاى سخت و پيچيده لازم مىباشد فاقد بود ، ولى اگر شوستر بجاى عدم كفايت و لياقت لايق و برازنده هم بود هيچوقت روسيه نميگذاشت او در كارش موفقيت حاصل كند . از اينجا بايد گفت كه او در تسميهء اعتذار خود به « اختناق ايران » محق بوده است .\r\n\r\nبمباران مزار مشهد . مارس 1912 م\r\nدر ميان عمليات روسها در ايران عملى كه بيش از بمباران مزار امام رضا باعث بدنامى آنها باشد خيلى كم است . همانطور كه سابقا در اين فصل ذكر شد همقطار روسى من در شهر مقدس مشهد براى منافع شاه مخلوع جدا كار ميكرد . او حتى تا اينقدر جلو رفت كه يوسف هراتى را كه يك اجنت ( جاسوس ) مفسد و بدنامى بود تحريك نمود كه از مامن و پناه كنسولگرى برله شاه تبليغات نمايد .\r\nمن اين وقايع را به سفارت بريتانيا گزارش دادم و نتيجه اين شد كه مطابق تعليمات سفير روس يوسف و همكارانش از كنسولگرى به خارج رانده شدند ، ولى او فورا به مزار و مكان مقدس شتافت . همقطار من باز توانست او را در همان مكان استخدام نمايد . چون او خود را در آن مكان مقدس مستقر ساخت توانست كه عدهء زيادى زن و مرد را دور خود جمع نمايد . از بين اين عده صدها نفر از زائرين بودند كه به نطق‌هاى مهيج مرتجعانهء\r\n\r\n","description":"","footnote":"","page_name":" 601 ","page_number":624},
  {"content":"\r\n\r\nعكس گنبد طلاى مزار امام رضا در بمباران روسها كه علامت گلوله در گنبد نمودار است .\r\n\r\n","description":"","footnote":"","page_name":" 602 ","page_number":625},
  {"content":"\r\n\r\nاو گوش ميدادند . اينجا بود كه روس‌ها اظهار داشتند كه جان اتباع آنها در خطر افتاده و نيروهاى زياد به آنجا وارد گردند . اهالى عمده و بزرگان مشهد كه من با آنها تماس نزديك داشتم بطور وضوح دامى را كه تعبيه شده بود ديدند و تمام كوشش آنان براى نجات از اين بحران بىنتيجه ماند . روسها تصميم به بمباران مزار مقدس كه در دست جاسوسان خودشان بود گرفتند و آنها به اين مطلب كه تودهء مردم ساكت و آرام باشند يا نه هيچ اهميت نميدادند . در 29 ماه مارس توپخانهء آنها شروع به فعاليت و شليك نمود . عملا هيچگونه مقاومتى به عمل نيامد . هرچند كه يوسف هراتى و مردان وى مطابق تعليماتى كه به آنها داده شده بود چند تيرى خالى كردند ، ولى فقط يك عده زوار بىگناه و مردم بدبخت كشته و مجروح شدند . پس از آنكه تاريكى همه جا را فراگرفت يوسف و ديگر مزدوران و جاسوسان را در يك واگونى از يك دروازه كه روس‌ها در حصار شهر باز كرده و در تحت مراقبت و محافظت داشتند بخارج فرستادند . چند روز بعد يوسف هراتى به من نامه‌اى نوشته و شكايت كرد كه همقطار من پاداش زحمات و خدمات او را بطور كافى نداده است . روس‌ها در اينموقع مقامات ايرانى را تحريك نمودند كه وارد در عمل شوند . يوسف هراتى دستگير شده و بدون محاكمه بقتل رسيد و نعش او را براى عبرت مردم در كوچه‌ها گردانيدند .\r\nچون نتوانستم از بمباران جلوگيرى نمايم بر ضد آن به سختى اعتراض كرده بودم و روز بعد اصرار نمودم كه از آن مزار ديدن نمايم . البته اجساد مقتولين و مجروحين را از آنجا برده بودند ، ولى خسارات و زيانهاى وارده بر اثر بمباران بىجهت كه بدون آن روس‌ها معتقد بودند كه در پى فرمان يك آدم احمقى رفته‌اند كاملا ظاهر و آشكار بود .\r\nخزانهء حضرتى كه داراى نفايس و هداياى گرانبهاى امراء و سلاطين و ديگر زائرين بود به بانك روس انتقال داده شده بود . پس از بازديد نگارنده آن را پس دادند ، هرچند كه بعضى از آن اشياء قيمتى و گرانبها را دستبرد كرده و از بين برده بودند ، ولى متولى حرم را با تهديد به مرك حاضر كردند تا سندى را امضاء كند كه تمام خزانه را تحويل گرفته است .\r\nغرض ، بازديد من بدرستى يا به غلط باعث اعادهء خزانه شد . ايرانيان هميشه قادر نيستند\r\n\r\n","description":"","footnote":"","page_name":" 603 ","page_number":626},
  {"content":"\r\n\r\nكه بين سفسطه و مغالطه و حقيقت موضوع فرق بگذارند « 1 » و من نه فقط از ايرانيان بلكه از حاكم سنى هرات نامه‌هاى تشكرآميزى دريافت كردم . همقطار من ( قونسول روس ) در اول گزارش داد كه به خود مقبره و مزار هيچ گلوله‌اى اصابت نكرده ولى من گفتار ناصواب او را با فرستادن عكس‌هائى كه مخصوصا مطابق تعليمات من برداشته شده بود به سفارتخانه و نيز سفارت بريتانيا در سن پطرزبورغ تكذيب نمودم .\r\nاحساسات مردم در تمام ايران و تا يك اندازه در تمام دنياى اسلام برانگيخته شد ، چه مشهد مركز مهم زيارتى ايران است . مع التعجب اين بمباران در لندن چون با حادثهء وحشتناك تيتانيك « 2 » مصادف شده بود خيلى كم جلب‌توجه نمود ، چه مردم بريتانيا طبعا در شرح آن واقعهء شوم كه تمام ستون‌هاى مطبوعات را بجاى مقالات ديگر گرفته بود مستغرق بودند . ولى در نظر من بمباران اين مزار كه قبلا از وقوع آن به سفارت اطلاع دادم و تمام جزئيات آن را ميدانستم و بعلاوه خود شاهد آن بودم يك تخطى و تجاوز علنى به حقوق يك ملت بىگناه بشمار آمده و مقاصد شومى را كه روسيه در پردهء سياست داشت ظاهر و آشكار ساخت .\r\n\r\nمطالعه در نظامات جديد 1909 م\r\nپس از آنكه مشروطه دوباره در تهران برقرار شد مأمورينى براى اشغال پست‌هاى نيابت و ايالت ، فرماندهى كل قوا ، رياست ديوان دادگسترى و رياست شهربانى به شهر وارد شدند . آنها مرا ملاقات كرده و اظهار داشتند كه دولت به آنها اختيارات تام داده و آنها هم در نظر دارند كه بدون فوت وقت باصلاح امور پرداخته و هرچيز را در جاى خود قرار دهند و اضافه كردند كه به آنها دستور داده شده كه از من شور و اطلاع خواسته و كمك بگيرند . آنها اظهار داشتند كه ميخواهند استاندار و كارگزار يا نمايندهء وزارت امور خارجه را بفوريت معزول كنند و مايلند من با اقدامات\r\n\r\n\r\n","description":"","footnote":"\r\n( 1 ) -  Post hoc and propter hoc \r\n( 2 ) -  Titonic  نام كشتى بزرگ مسافرى و اقيانوس پيماى عظيم انگليسى است كه در وسط اقيانوس اطلس غرق شد و تمام مسافرين آن از زن و مرد و بچه بجز عدهء معدود و انگشت‌شمارى كه نيمه مرده توسط كشتى مسافرى ديگرى نجات يافتند با رقت‌آورترين وضعى دستخوش امواج گشتند . ( مترجم )\r\n","page_name":" 604 ","page_number":627},
  {"content":"\r\n\r\nآنها موافقت كنم . در جواب ، من اظهار داشتم هرچند چرخ قديم خراب و ناكافى بوده ولى باز به كار خود ادامه ميداد . بنابراين من با عزل افسران قديمى تا مادامى كه جانشينان آنها اقلا چند ماهى براى مطالعهء در مسائل مختلف و درهم وقت نداشته باشند مخالفم .\r\nنوواردين از خود عقل و هوش درستى نشان داده و با من در اين قضيه موافقت نمودند كه اين افسران تا فصل بهار در مشاغل خود باقى بمانند . بدين ترتيب تهديد عزل آنها بمورد عمل گذارده نشد .\r\nمن طبعا خيلى مايل بودم كه در طرز كار و رفتار اين « جاروهاى جديد » مطالعه كنم و از تزريق اين خون و افكار جديد آنها خيلى اميدوار بودم ، ولى بعد به كلى دچار يأس و نااميدى گرديدم . رئيس دادگسترى بدبختانه فرزند آخرين متصدى و شاغل اين پست بود و به زودى در همان طريق رشوه و ارتشاء افتاد و در اين راه بقدرى تجرى پيدا كرد كه مأمورين همقطارش تقاضاى عزل او را در ظرف يك ماه نمودند . رئيس ادارهء شهربانى از خود جديت و فعاليت زيادى نشان داد ، ولى در ضمن ناشيگرى و فقدان بصيرت و مهارت خود را نيز ظاهر ساخت . در خيابانهاى عمدهء مشهد مانند تمام نقاط ايران بالكون و ايوانهائى ساخته شده بود كه به طرف خيابان جلو آمده و قسمتى از شارع عام را ميگرفت . اين بالكون‌ها را نامبرده بدون هيچ موجب و ضرورتى داد بيرحمانه خراب كردند و از اين راه مالكين دچار خسارت زياد گرديدند . از اوائل كار اين افسر پرحرارت و جوش از قبول رشوه پرهيز مينمود ، ولى به زودى او هم مانند رئيس قبلى فاسد شده و بالاخره چون در قتل رئيس بازرگانان روس دخالت داشت شبانه با كمال عجله از مشهد فرار كرد .\r\nسرلشكر يا فرمانده قوا هيچوقت از يادم نميرود ، چه او گوئى از صفحات كتاب حاجى بابا بيرون آمده است . كمى بعد از ورود او به مشهد در دره گز اغتشاشى به پا شده و در نتيجه فرماندار آنجا را بيرون كردند . « قهرمان جنگ » در قوچان نيروئى جمع‌آورى نمود ولى تا وقتىكه فرماندار بر سر پست خود برنگشت و آنجا را از آشوب‌طلبان پاك نساخت از حركت خوددارى نمود . او با نيروهاى خود در عقب حاكم به دره گز روانه شد ولى بدبختانه هيئتى از دهاتيان حامل تعارف و پيشكشى را ديده و آنها را اشتباها دشمن خيال\r\n\r\n","description":"","footnote":"","page_name":" 605 ","page_number":628},
  {"content":"\r\n\r\nكرد كه در كمين هستند . اين پهلوان نامى ما قبل از آنكه ستادش بتواند او را از اشتباه بيرون آورد به تاخت به قوچان مراجعت نمود ، او دوباره حركت كرده و به مردانش ملحق گرديد و بالاخره به دره گز رسيد . البته فتنه و آشوب پيش اينوقت كهنه و قديمى شده بود ، ولى او با اين صورت دستور داد دروازه‌ها را قفل كرده كليدها را پيش او بياورند .\r\nپس از آن تلگرافى بدين مضمون براى نيابت سلطنت مخابره نموده كه « پس از دوازده ساعت جنگ مأيوسانه تلفات زيادى به ياغيان وارد شده و دره گز يك‌بار ديگر مطيع دولت ايران گرديده است » جواب آن تلگراف چنين بود كه « اگر فرماندهان شيردل مانند فاتح دره گز زياد بودند همه در ايران سعادتمند ميشدند » . يك وقت ديگر قهرمان ما با بيست نفر از ملازمان خود به شكار رفته بود . يك عده از راهزنان تيرهائى بسوى او شليك كردند .\r\nوى با حال وحشت به طرف منزل گريخت و باز به تهران گزارش داد كه وقتى كه در مرز افغان به نگهبانى مشغول بوده مورد حملهء 200 نفر افغانى شد ولى همگى آنها را خرد نموده و اينك آن را برسم هديهء پست و ناچيزى از اخلاص و فداكارى خود تقديم ميدارد . اين سرباز برجسته و عاليقدر مدت دو سال در مشهد باقى بوده و پس از آن بيك مقام عاليترى منصوب گرديد .\r\nكفيل حكومت هرچند كه مردى باشرافت بود ولى آدم خيالى و كله‌اش پر از طرح‌هاى عجيب و غريب بود . او وقتى به من اظهار داشت كه تمام مردم به پرداخت مالياتى دوبرابر حاليه موافقت دارند و او فقط ميخواهد يكهزار نفر سرباز مجهز با مسلسل داشته باشد تا بتواند خراسان را بهشت روى زمين گرداند . بعد اضافه كرد كه او اطمينان دارد كه من ميتوانم يك قرضه‌اى به مبلغ دويست هزار ليره براى او ترتيب دهم تا بتواند مهمات و تجهيزات براى اين نيرو مهيا كند . من به او تذكر دادم كه اگر مردم به پرداخت دوبرابر ماليات موافقت دارند نصف مبلغى را كه اظهار نموده براى تهيهء چنين نيرو كافى است .\r\nاما خير ، او نميخواست جزئيات نقشهء خود را تغيير دهد . متأسفم بگويم كه او ترسو هم بود . يك شب به من پيغامى بدين مضمون فرستاد كه منشى او ويرا تهديد بقتل نموده و چون از اعضاى شخصى خود اعتماد ندارد تقاضا كرده بود كه چهار افسر هندى براى محافظت او روانه كنم . من بوى تذكر دادم كه فرستادن هنديها براى محافظت او مقام ويرا متزلزل\r\n\r\n","description":"","footnote":"","page_name":" 606 ","page_number":629},
  {"content":"\r\n\r\nخواهد ساخت . بدين سبب هم من از فرستادن آنها امتناع نمودم . نامبرده بدين جهت شبانه فرار كرد . اينها حقائقى بود كه من روزانه با آن مواجه بوده و همه را جمع‌آورى مينمودم . در خاتمه اين را اضافه ميكنم كه هرچند كه اين صاحب‌منصبان نظامات جديد يعنى مشروطه بدتر از اسلاف خود نبودند ولى سلف‌ها ميدانستند كه مردم را چگونه غارت كنند بدون آنكه حس عداوت و تنفر آنها را برانگيزند ، در صورتى كه اين جديديها نسبت به همه متكبر و گستاخ بوده و حتى به خود من گفتند كه ايرانيان را بايد مانند شتر كتك زد . بعلاوه اينها راجع بامور ادارى يا فلاحت و كشاورزى و نيز راجع به حوزهء مأموريت خود هيچگونه تجارب و معلوماتى نداشتند .\r\n\r\nخاتمهء دورهء تسلط و نفوذ بختياريها\r\nنائب السلطنه در ماه ژوئن 1912 براى مدت زياده از يك سال ايران را ترك گفت و كابينهء بختيارى در اينموقع خود را فرمانرواى مطلق تصور مينمود ، ولى چون در برقرارى نظم و انتظام شكست كامل خورده و از حيثيت و مقامى كه در ميان احزاب و دستجات داشتند افتادند ، بالاخره مصمم گشتند كه سعد الدوله را كه نقش‌هاى زيادى در سياست ايران بازى كرده بود احضار نمايند و چون او به ايران برگشت به زودى نه فقط دوباره منفور مردم واقع شد ، بلكه در نتيجهء اين پيش‌آمدها بختياريها كه او را رقيب خود ميدانستند با او به مخاصمت پرداختند . كابينه مجبور به استعفا گرديد و علاء السلطنه كه چندين سال بعنوان نمايندهء ايران در دربار سن جيمز خدمت ميكرده مأمور تشكيل كابينه گرديد .\r\nبختياريها وقتى ديدند كه زمام حكومت از دست آنها خارج مىشود بر جسارت و نخوت و كبريائى كه داشتند افزوده شده و باعث شد كه يك وضع متخاصمانه‌اى نسبت به ژاندارمرى اتخاذ كنند . « 1 » اما فرماندهان سوئدى كاملا قادر به مقاومت در مقابل اين پيش‌آمد بودند ، چنان كه افراد ايل مغلوب شده و مراكز آنها محاصره گرديد . بالاخره رؤسا مجبور شدند كه افراد مسلح خود را منحل ساخته و به اين اهانت تن در دهند و در نتيجه نفوذ و قدرت آنها خاتمه يافت . اين واقعه در تاريخ مشروطه اهميتى بسزا دارد ، چه آن\r\n\r\n\r\n","description":"","footnote":"\r\n( 1 ) - در فصل هشتاد و هفت راجع به پيدايش اين نيرو صحبت خواهيم كرد . ( مؤلف )\r\n","page_name":" 607 ","page_number":630},
  {"content":"\r\n\r\nخاتمهء تسلط حكمروائى بختيارىها را كه خواب يك سلسلهء جديدى را در ايران ميديدند خاتمه داد .\r\n\r\nسالار الدوله\r\nمرغ طوفانى سياست ايران سالار الدوله برادر شاه و يك شخص حادثه‌جوى ترسو و ناراحت و بيقرارى بود . او بواسطهء ازدواج با دختر والى پشت كوه ميتوانست از لرها نيروئى جمع‌آورى كند و اينها هم حاضر به خدمت او بودند به شرطى كه جنگ كم باشد و غارت و چپاول زياد . همانطور كه قبلا ذكر شد او در سال 1907 براى بدست آوردن تاج‌وتخت كوششى نمود اما مغلوب شد وقتىكه شاه مخلوع در ناحيهء تركمان‌ها پياده شد سالار الدوله دوباره با نيروى معتنابهى از مردان قبائل بسوى تهران حركت نمود ، ولى بدست يپرم مغلوب شد . در سال 1912 اين شاهزاده كه نميشد او را مغلوب ساخت كردستان را به تصرف درآورده و همدان را مورد تهديد قرار داد . فرمانفرما به حكومت كل كردستان منتخب شده و كرمانشاه را بر ضد او واداشته حملهء متقابله‌اى نمود كه باعث فرار سالار گرديد . اين ضربه باعث شد كه او حيات يكنفر راهزن را پيش گرفته سبب بروز اغتشاش و ناامنىهاى محلى شده و از ثروتمندان باج سبيل بگيرد . پس از تشكيل كابينهء علاء السلطنه تصميم گرفته شد كه با اين شاهزاده مصالحه شود و بواسطهء ميانجىگرى سفارت روس او را فرماندار گيلان ساختند . نائب السلطنه به او اجازه نداد كه بطور مستقيم بر اين شهرستان مهم حكومت كند و بالاخره او را از ايران بيرون كردند . در مدت جنگ بين الملل اول سالار نقش مهمى را بازى نكرد . وقتى كه او در ماوراء بحر خزر ميخواست وارد سرزمين تركمان‌ها شده و براى بدست آوردن تاج و تخت دست باقدامات ديگرى بزند بتوسط انگليس‌ها دستگير شد .\r\nرلى كه او بازى كرد هم باعث اتلاف جان و هم مال مردم بيچارهء كشور كرديد و اين ضعف و ناتوانى دولت ايران را ثابت كرد كه نميتوانست حتى در درون مرزهاى خود نظم و انتظام برقرار سازد .\r\n\r\nفعاليت‌هاى آلمان در خليج فارس\r\nبراى توضيح و تشريح اهميت خليج فارس كه كنترل و نظارت بر آن تقريبا با تسلط خاورميانه مساوى مىباشد يك كوشش ثابتى\r\n\r\n","description":"","footnote":"","page_name":" 608 ","page_number":631},
  {"content":"\r\n\r\nدر سراسر اين تاريخ به عمل آمده است . اين حقيقت را يك نسل پيش در هندوستان درك نميكردند و حتى امروز هم در انگلستان جز چند نفر از محققين مسائل آسيائى كسى اهميت آن را نمىشناسد . سياستمداران برلين كه منظورشان تحصيل راهى بود كه آنها را از هامبورك به خليج فارس برساند اهميت اين مسابقه و شرطبندى سياسى و بازرگانى را خوب فهميده بودند ، لذا از يك نسل پيش مصمم شده بودند كه به يك لشكركشى به منظور تحصيل روابط و مناسبات و در صورت امكان بدست آوردن بندرگاه در خليج فارس مبادرت كنند . البته مقصود آنها از بين بردن نفوذ بريتانيا و برقرار نمودن نفوذ آلمان بوده است . « 1 »\r\nاين لشكركشى در سال 1896 شروع شد و در آنموقع يك شركت آلمانى بنام ونك هاوس « 2 » در بندر لنگه تأسيس شده و شروع به معاملات صدف نمود . در سال بعد در بوشهر يك كنسولگرى آلمان افتتاح شد . در سال 1900 يك ميسيون آلمانى براى معاينه و بازرسىهاى مقدماتى اتصال خطآهن بغداد به كويت رسيدند . رئيس آنان به شيخ مبارك اظهار داشت كه اگر انتهاى اين خط در خاك او قرار گيرد ثروت بىپايان بدست او خواهد آمد ، ولى آن شيخ زيرك با آلمانها كنار نيامد و از فروش يك جايگاه و يا اجارهء زمين بآلمانها خوددارى نمود . حقيقت اين است كه او در سال قبل با بريتانياى كبير يك معاهدهء سرى بسته و مطابق آن قبول نموده بود كه بدون رضايت بريتانيا هيچ قسمت از قلمرو خود را نه باجارهء كسى دهد و نه به فروش رساند ، ولى آلمان اين عدم موفقيت را شكست قطعى نمىپنداشت . اقدام بعدى آلمان آن بود كه تركيه را اغوا نموده كه يك نيروئى براى تصرف كويت بفرستد . اما بريتانيا از قضيه آگاه شده و حضور يك ناوشكن نقشهء آنها را عقيم ساخت . اعضاى خانوادهء مبارك و وهابى كه در اين كار دست داشتند همگى مغلوب نيروى دريائى بريتانيا گرديدند . پس از اين نقشهء ديگرى كه نقشهء سومى باشد كشيده شد . توضيح اينكه در پشت جزيرهء بوبيان كه خليج كويت را از طرف شمال\r\n\r\n\r\n","description":"","footnote":"\r\n( 1 ) - من از « تاريخ جنگ تايم » در اين قسمت و فصل آتى كمك گرفته‌ام . ( مؤلف )\r\n( 2 ) -  Wonckhaus \r\n","page_name":" 609 ","page_number":632},
  {"content":"\r\n\r\nاحاطه مىكند دو خليج كوچك بنام خور عبد اللّه و خور زبير وجود دارد كه به طرف شمال تا بيست ميلى بصره امتداد دارد . آلمانها مصمم شدند كه انتهاى خطآهن را در خور عبد اللّه قرار دهند و به اين مسئله كه آن در قلمرو خاك شيخ مبارك واقع ميشد اهميت ندادند . تركها كه جاسوسان آنها بودند در نقاط مختلف كه جزيرهء بوبيان نيز جزو آن بود پست‌هائى درست كردند و با وجود اعتراض رسمى بريتانياى كبير در آنجا باقى ماندند .\r\nدر اين ضمن شركت ونك هاوس كه از دولت آلمان كمك ميگرفت بسرعت توسعه يافت . در سال 1901 مركز آن به بحرين انتقال يافت و شعبات آن در بصره و بندرعباس افتتاح شد . به محض اينكه آنها خود را در مركز صيد مرواريد مستقر ساختند از سلطان كه ادعاهاى او در خليج فارس خالى و واهى بود تقاضا نمود كه انحصار صيد مرواريد را به يك سنديكاى آلمانى واگذار نمايد . او نزديك بود كه تقاضاى اربابهاى خود را به‌پذيرد و بعلاوه موضوع اجارهء جزيرهء هالول نيز مورد مذاكره بود كه بريتانياى كبير مداخله نمود و اين نقشهء جديد را هم باطل ساخت .\r\nكوشش‌هاى بعدى خيلى جدىتر بود . شيخ شرقه يكى از رؤساى قبيله كه با او قرارداد موقتى بسته شده بود و بموجب عهدنامهء 1892 متعهد شده بود كه با هيچ دولتى جز بريتانياى كبير وارد در معاهده‌اى نشود امتياز استفاده از خاك سرخ حوالى جزيرهء ابو موسى را به سه نفر عرب واگذار نمود . دو نفر از اين اعراب در بندر لنگه و سومى آنها در شرقه ميزيستند . شركت ونك هاوس اين امتياز را بدست آورد . ولى شيخ مطابق مواد عهدنامه فورا آن را لغو نمود . او آخر الامر يك دستهء بزرگى از اتباع خود را براى بيرون كردن صاحبان امتياز فرستاد اين عمل باعث برخاستن يك طوفانى در مطبوعات آلمان شد ، ولى چون اين وضعيت قابل آن نبود كه وزارت امور خارجهء برلين از آن دفاع كند پس از يك اعتراض رسمى از اهميت افتاد . يك كوشش ديگر آلمانها نيز بايد در اينجا ذكر شود . آلمانها سعى نمودند كه امتياز آبيارى درهء كارون را بدست بياورند كه در نتيجهء آن يك حريم طولانى از رودخانه در خرمشهر بدست آنها بيفتد ، ولى باز نفوذ زياد بريتانيا\r\n\r\n","description":"","footnote":"","page_name":" 610 ","page_number":633},
  {"content":"\r\n\r\nدر اينجا كار كرده و آلمانها نائل به مقصود نشدند .\r\nدر سال 1906 كمپانى هامبورك آمريكا وارد خليج فارس شد و شركت لجوج و خودسر ونك هاوس نمايندهء او گرديد و در اولين كشتى بخارى يقينا احساساتى در مردم توليد كرد . سرنشينان آن از اعراب در داخل كشتى پذيرائى شايانى نمود و كاملا توجه آنها را به طرف خود جلب نمودند . ميزان تجارت در اول خيلى كم بود ولى بسرعت در بصره بر مقدار آن افزوده شد و علت آن بارگيرى مواد زيادى براى راه‌آهن بود . درست قبل از بروز جنگ بين الملل اول وزارت امور خارجهء بريتانيا مشغول مذاكرات و قرارهائى با آلمانها و نيز تركها بود ، كه نتيجه تا جائى كه به آلمان مربوط بود اين شد كه دولت مزبور يك موقع مستحكمى ( اگر بگوئيم سيطره و نفوذ ) در بصره آخرين ايستگاه خطآهن مقدر آيندهء بغداد بدست آورد .\r\nدر خود ايران نيز آلمانها در اين بيست سالهء اخير براى بدست آوردن نفوذ كوششهاى زياد نمودند و شايد آخرين درجهء موفقيت وى افتتاح يك كالجى در پايتخت بود كه معلمين آن آلمانى بودند و دولت ايران ساليانه به آنها كمك خوبى مينمود . واردات آلمان كه مخصوصا رنگهاى مصنوعى بود بتدريج افزايش يافت و سفراى او در آبهاى گل‌آلود تهران ماهى ميگرفتند .\r\n\r\nايران قبل از جنگ بزرگ\r\nدر ظرف هفت سالى كه بين قرارداد انگليس و روس و بروز جنگ بين الملل فاصله بود ايران در يك حال تشنج و بسيار بدى قرار داشت . روسيه مانند يك دولت غارتگرى با وى رفتار مينمود و دائما از موقع استفاده نموده و يا مواقع بحرانى ايجاد ميكرد و براى دخالت خود بهانه‌هائى ميتراشيد . انگلستان براى جلوگيرى از اين اعمال و حركات ژاندارمرى سوئدى را تقويت نموده و سعى ميكرد براى جنوب ايران حكام لايقى انتخاب نمايد ، نائب السلطنه فقط براى ترتيب جشن تاجگزارى شاه جوان كه در ماه ژوئيه 1914 اتفاق افتاد بايران آمد و پس از آن دوباره به طرف اروپا حركت كرد . مجلس شوراى ملى تا خاتمهء جنگ باز نشد و شاه هم در نطق خود بيطرفى ايران را اعلام داشت . در مدت اين هفت سال اميران و شاهزاده‌گان مانند حكام\r\n\r\n","description":"","footnote":"","page_name":" 611 ","page_number":634},
  {"content":"\r\n\r\nو ملاكين از كمك و امداد بعوائد دولت استنكاف نموده و نيز مثل مستمرى خورها از خون كشور خود را فربه ميكردند . شرح زير نمونه‌ايست از افكار و روحيهء آنان :\r\n« فرمانفرماى خراسان پيرمردى بود بسيار متمول و املاك زيادى در نيشابور داشت و اولادى هم نداشت . وى طورى بيرحمانه به تمامى طبقات ظلم و ستم روا ميداشت كه من يكوقت او را سخت مؤآخذه كرده و گفتم كه چرا بايد يك شخص ثروتمندى مثل او اينطور مردم را بيرحمانه بچابد . در جواب گفت صاحب ، حق با شماست ولى من در تمام عمرم اين كار را كرده‌ام ، حال اگر بخواهم آن را ترك كنم تمام مشغوليت و سرگرمى و لطف زندگانى من از دستم خواهد رفت . »\r\nراستى اگر روسيه عمليات خود را براى تملك شمال ايران كه آن عبارت بود از حمايت ملاكين عمده و بازرگانان در خراسان ، قبول و جمع‌آورى عوائد و درآمدهاى متعلقهء بدولت ايران از اتباع ايرانى در آذربايجان ، خريد دهات و قصبات در ولايت استراباد ( گرگان فعلى ) به قيمت‌هاى اسمى بوسيلهء فشار زياد و وارد كردن اتباع روسى براى كار كردن در آنجا و بالاخره تشبث بوسائل وقيح و نگفتنى ديگر را همينطور ادامه ميداد هرآينه ايران در مدت يك نسل به كلى محو و نابود ميشد ، ولى اضمحلال و انهدام روسيه ( يعنى روسيهء تزارى ) شانس ديگرى يا بخت و اقبالى بايران براى نجات داد .\r\n\r\n","description":"","footnote":"","page_name":" 612 ","page_number":635},
  {"content":"\r\n\r\nاز يك قالى كرمانى برداشته شده\r\n\r\nفصل هشتاد و پنجم اولين سال جنگ بزرگ ( بين المللى )\r\nديروز سوءقصدى به گراهام « 1 » قونسول انگليس شد . نامبرده جراحت خفيفى برداشت ولى يك هندى كشته شد . البته آن كار من بود ، چون ترور تنها وسيله باقيمانده است .\r\nاقتباس از يك نامهء سر راه گرفته شده كه بدست سيلر « 2 » يك مأمور آلمانى نوشته شده بود .\r\n\r\nوضعيت ايران در شروع جنگ بزرگ\r\nدولت ايران در زمانى كه جنگ شروع شد در نهايت سكون و آرامش بود ، بطوريكه بايستى بيطرفى كامل خود را اعلام نموده و مانند ديگر دولتهاى بيطرف « از جنگ خارج مانده و فاتح را تشكيل دهد » . غالب اميران و خوانين « 3 » تصميم گرفتند كه تا حد امكان از طرفى و حتى از هردو طرف پول بگيرند . باستثناى معدودى بقيهء آنها احساسات موافق يا مخالفى نسبت به هيچيك از متحاربين نداشتند و هيچ در تحت نفوذ ميهن‌پرستى نبودند . درعين‌حال اشغال عملى قسمتهاى شمالى ايران توسط روسيه دشمنى تودهء مردم را برانگيخته بود و انگليس‌ها از اتحاد و موافقت جنگى با قوهء شمالى متحمل صدمات زيادى شده ولى در ضمن از نام نيكى كه از رفتار روشن و منصفانه و نيز صداقت و درستى بدست آورده بودند و آن يگانه ميراث پربهاى آن در شرق است استفادهء زيادى بردند . شاه هم جوان بود . البته ميل داشت رفتارش\r\n\r\n\r\n","description":"","footnote":"\r\n( 1 ) -  Grahame \r\n( 2 ) -  Seiler \r\n( 3 ) - بايستى مراد رؤساى عشائر باشند . ( مترجم )\r\n","page_name":" 613 ","page_number":636},
  {"content":"\r\n\r\nرا خوب كند اما قادر نبود كه وزراى خود را كه بعضى هشتاد ساله بودند تحت كنترل در آورد . در ميان اهالى شهر و قصبات كه بعد از امراء و خان‌ها و خان‌زاده‌ها زياد به حساب گذارده ميشوند نسبت به تركان در جاهاى معينى اظهار همدردى شده اغلب ميگفتند « بگذاريد مسيحيان همديگر را از بين برده و نيست و نابود شوند » . در ميان ايرانيان يك بغض و عداوت آميخته به خوف و ترس نسبت بروس‌ها وجود داشت . اما در مراكز و مقامات مطلع احساسى كه وجود داشت اين بود كه ميگفتند بريتانياى كبير مغلوب‌كنندهء ناپلئون بالاخره جنگ را خواهد برد ولى رويهمرفته ما از اينكه متفق روسيهء منفور بوديم خيلى مورد تنفر واقع شديم .\r\nنيروى نظامى در آنزمان شامل بريگاد قزاق بود كه در تحت فرماندهان روسى قرار داشت . عدهء اين دستجات در حدود هشت هزار نفر بود كه مركز ستاد آن در تهران و دستجات آن در تبريز ، قزوين و همدان و جاهاى ديگر بودند . ژاندارمرى سوئدى به هفت هزار نفر بالغ بوده و در اغلب شهرهاى مختلف ايران مخصوصا فارس دسته‌هائى داشت .\r\nاينها شوارع عمومى و جاده‌هاى عمده را حفاظت ميكردند . دستجات سربازان دولت ايران كه فقط افسران ايرانى داشتند بايد دانست كه داراى ارزش نظامى نبوده و از هردو طرف متحارب در ظرف مدت جنگ كاملا ناديده انگاشته ميشدند . اين دستجات نه فقط بىثمر بودند بلكه در واقع يك خطر جدى براى جاده‌هائى كه محافظت ميكردند بشمار ميآمدند ، زيرا كه آنها تحت رؤساى غارتگرشان دزديهائى بندوبست كرده و باج سبيل ميگرفتند .\r\nاما نيروى دريائى و آن در ايران اصلا وجود خارجى نداشت .\r\n\r\nتجاوزات روس و ترك در آذربايجان\r\nدر بروز جنگ بزرگ بين الملل ، ايران بطوريكه ذكر شد بيچاره بود . چه او عملا نه قشونى داشت كه بتوان به آن اعتماد نمود و نه پول و بدتر از همه يك روح جنگى هم بين ايرانيان وجود نداشت و چون قادر بدفاع خاك خود از هجوم متحاربين نبود نواحى شمال غربى و غرب ايران از جزرومد آرتش‌هاى روس و ترك صدمات و خسارات هنگفت زياد ديد . در ابتداى امر به نظر مستبعد ميآمد كه ايران كه دوردست واقع شده بود صحنهء جنگ گردد . ليكن در واقع\r\n\r\n","description":"","footnote":"","page_name":" 614 ","page_number":637},
  {"content":"\r\n\r\nموقعيت جغرافيائى آن طورى بود كه ايجاب ميكرده جنگ در خاك آن جريان و دامنه پيدا كند مگر اينكه اهالى براى حفظ بيطرفى خود جنگ كنند .\r\nدر آخر فصل هفتاد و نهم راجع به مرز ايران و تركيه سخن رفت . ابهام و نامعلومى آن باعث برانگيختن نيروى سنى شد كه به تجاوز و حمله عليه شيعهء ضعيف‌تر بپردازد و نيز ذكر شد كه در اكتبر 1914 شب پيش از شروع مخاصمه بين روسيه و تركيه اين مسائل سرحدى كه از مدتى معوق مانده بود بالاخره به روى كاغذ آورده شد ، ولى در اين موقع بايستى آنها قضيه را به حكميت سخت و شديد جنگ واگذار كنند . يك نگاه به نقشه نشان ميدهد كه يك پيشرفت در خاك ايران بهر يك از دو طرف وضعيت مساعدى داده ميتواند جناح دشمن را بخطر انداخته و براى عمليات بعدى صحراى بازداشته باشد . تركان در ظرف ده سال قبل از جنگ چنان كه در فصل 83 ذكر شد منافع كنترل و نظارت بر معابر مختلف نقاط شمالى مرز مورد بحث را خوب تشخيص داده و از ضعف ايران در اينموقع استفاده نموده و توانستند تمام پست‌هاى نظامى خود را حركت داده جلو بياورند . تا اينكه تمام مواضع سوق الجيشى را در مغرب درياچهء اروميه در تحت تصرف درآوردند . بعبارت ديگر در صورت جنگ بين روسيه و تركيه ، آنها نه فقط ميتوانستند بمرز غربى حمله كنند بلكه قادر بودند بدشت بازى كه در غرب و شمال درياچه قرار دارد دست‌اندازى كنند . اين تجاوزات ترك كاملا مورد دقت نظر اولياى امور روسيه بوده و مضطربانه منتظر فرصتى براى آوردن نيروهاى خود در آنجا بودند . آنها هم مانند رقيب خود از ضعف و بىنظمى داخل ايران استفاده نمودند . در سال 1909 وقتىكه دستهء مشروطه‌خواه تبريز سخت در تحت فشار قرار داده شده و دچار قحط و غلا گرديد همانطور كه در فصل 83 ذكر شد موقع آنها هم رسيد . روسيه قشون خود را بحمايت بريتانياى كبير كه از قتل‌عام اروپائيان بدست تبريزيان گرسنه مىترسيد وارد آذربايجان نموده و به طرف تبريز حركت داده محاصره را خاتمه داد . از اين وقت لشكريان روس در بين جلفا شهر سرحدى روس و تبريز كه در سال 1916 خطآهن بدانجا امتداد داده شد باقيماندند . محافظين نيرومند قونسولگرى نيز\r\n\r\n","description":"","footnote":"","page_name":" 615 ","page_number":638},
  {"content":"\r\n\r\nدر سرحد در خوى و اروميه ( رضائيهء فعلى ) قرار داده شد . تركان هم بفوريت بطور مقابلهء به مثل در ساوجبلاغ در جنوب درياچه يك عده نيرو مستقر نمودند .\r\n\r\nعمليات روس و ترك در آذربايجان و ماوراء قفقاز\r\nدر بروز مخاصمات در اين قسمت از صحنهء جنگ روس‌ها از خود قدرت بيشترى نشان داده و بناى تعرض را گذاشته تركان را به پشت وان راندند . كردها هرچند از دو طرف مرز بعدهء زياد دور تركها جمع شده بودند ، ولى اساسا بيشتر بطمع غارت و چپاول جلب شده و چون تبريز را بيدفاع ديدند در ژانويه 1915 وارد آنجا شدند و بعدا به طرف شمال در امتداد جادهء جلفا پيش رفتند ، ولى يك فوج روسى آنها را ريشه‌كن كرده و تبريز را در 30 ژانويه پس گرفتند . جنگهاى اروميه ( رضائيهء فعلى ) خيلى سخت‌تر بود . كردهاى مهاجم كه در جلوى خود آشوريهاى مسيحى « ترگوار » را ميراندند به شهر حمله كردند و اميدوار بودند كه تعصب خود را بوسيلهء يك قتل‌عام سكنه فروبنشانند . اما مسيحيان اروميه كه توسط قونسول روس مجهز شده و يك دستهء كوچكى از قشون روس و هم مذهبان ترگوارشان به آنها پيوسته دشمن را عقب راندند . بدبختانه روسها بواسطه موقعيت تهديد آميزشان در ماوراء قفقاز مجبور شدند افواج ماوراء سرحدى خود را عقب بكشند تا بتوانند در مقابل تركها در « ساريقاميش » مقاومت نمايند و بنابراين در حدود ده هزار مسيحى براى مصونيت به خاك روسيه پناهنده شدند و بقيه زير نفوذ و در اختيار مجيد السلطنه فرماندار ايرانى باقيماندند كه چند بار ترتيب قتل‌عام آنها را داد .\r\nدر بهار سال 1915 روسها رضائيه را دوباره تصرف كرده و تاوان پيش رفتند . آسوريهاى كردستان هم به آنها پيوسته و در حالى كه سرود جنگى خود را بدين مضمون ميخواندند :\r\n« ما روى كوهها با غيظ و خشم براى جنگ جلو ميرويم ، دلهاى ما همه آرزوى ديدار دشتهاى حاصلخيز موصل را در جلو دارد .\r\nشهر زيباى نينوا پسران خود را مىطلبد ، ما براى پيكار بنام تواناى مارشيمون پيش ميرويم » .\r\nاكراد به پشتيبانى نيروهاى ترك از موصل به آنها حمله كردند . آشورىها\r\n\r\n","description":"","footnote":"","page_name":" 616 ","page_number":639},
  {"content":"\r\n\r\nشجاعانه از خود دفاع كردند ، ولى به طرف كوهها رانده شدند . در پائيز آنها خود را به اختيار يكى از اين دو شق ناگزير ديدند كه يا مهاجرت كنند و يا نابود شوند . چون خود و مواشيشان در برف تلف ميشدند شق اول را اختيار نمودند . اين عشائر بعدهء بيست هزار نفر وسط كردها را شكافته بسلامت كه بطور موقت بود با فاميل و مواشى خود به نزديك اروميه رسيدند و در خاك ايران باقى ماندند . اينها گاهى به دشمنان خود كردها حمله برده و خدمات ديگرى به روس‌ها ميكردند ، تا در پائيز 1917 علائم تجزيه و تفريق در بين محافظين آنها شروع به بروز و ظهور نمود .\r\nوقتى كه تركيه در اواخر پائيز 1914 اعلان جنگ داد عموما تصور ميكردند كه بواسطهء صعوبت و سختىهاى موحش يك اردوكشى زمستانى در منطقهء كوهستانى كه بين ارز روم و قارص واقع است نبردهاى جدى تا رسيدن موسم بهار در نخواهد گرفت ، ليكن كارفرمايان آلمانى اميدوار بودند كه در اثر مبادرت بيك حملهء جدى در جبههء قفقاز روسيه را در جبههء جنگ لهستان ضعيف كرده و وادارش سازند كه لشكريانش را از هم جدا كرده و براى تقويت جبههء قفقاز روانه دارد . حقيقت اينست كه روسيه خود را براى ورود تركيه به جنگ حاضر نكرده بود . چنان كه آرتش‌هاى دوم و سوم قفقازى و نيز قسمت سوارنظام خود را به صحنهء اصلى فرستاده بود ، از اينرو براى تهيهء نيروى كافى به منظور مقابلى با تركها به مشكلات زيادى برخورد .\r\nسرحد روسيه و تركيه عبارت بود از سدى از كوه بزرگ داراى قله‌هائى بارتفاع يازده هزار پا كه از درياى سياه تا كوه آرارات امتداد دارد . قارص و ارز روم مراكز عمدهء نظامى بفاصلهء 100 ميل مواجه يكديگر بودند . روس‌ها از خط آهنى كه از تفليس تا قارص و از آنجا به ساريكاميش موضع مستحكمى نزديك زنجيره جبال اصلى كه از سطح دريا 6720 پا ارتفاع داشت ممتد بود استفادهء زيادى نمودند . در حقيقت تمامى دشت مرتفع - است . قارص در ارتفاع 5720 و ارز روم بارتفاع 6250 پا قرار گرفته . تركان براى ارتباط با ارز روم هيچ خطآهن نداشتند . نيروها و مهمات از راه دريا از قسطنطنيه به طرابوزان كه يك حادهء صافى آن را به ارزروم متصل مينمود فرستاده ميشد . در اين‌جا\r\n\r\n","description":"","footnote":"","page_name":" 617 ","page_number":640},
  {"content":"\r\n\r\nيك راه‌آهن سبكى در 40 ميلى اول اين جاده ساخته شده بود در صورتى كه در مشرق ارز روم فقط كوره‌راهى وجود داشت نه جاده .\r\nدر تحت تعليمات آلمانها نقشهء يك لشكركشى زمستانى كشيده شده بود . اين مطلب معلوم بود كه ساريكاميش توسط قشون عمدهء روس نگاهدارى خواهد شد ، زيرا كه آن مشرف به قارص و بعلاوه بالاى خطآهن و در فاصلهء چند ميلى از مرز در خود جادهء ارزروم واقع بود . نقشه اين بود كه روسها را در ساريكاميش با آرتش يازدهم ترك مشغول دارند و در همانموقع جناح راست آنها را بوسيلهء آرتش نهم و دهم به تله بياندازند .\r\nاين نقشه بىباكانه و جاه‌طلبانه بود و تا اندازه‌اى هم موفقيت حاصل شد . علت شكست آن همانا دليرى و شجاعت روس‌ها بود . همچنين فقدان توپخانهء متحرك و اشكال رسانيدن مهمات و آذوقه از يك برف ضخيم مانع بزرگى براى آرتش مهاجم بوده است .\r\nآرتش يازدهم كه حمله را شروع نمود روسها را تا خرسون در امتداد ارس عقب راند كه در حدود 30 ميل در جنوب ساريكاميش قرار داشت . در اين ضمن آرتش نهم و دهم پس از كشمكش و زدوخورد سخت در برف عميق در ارتفاعات بلند موفقانه در روز تولد مسيح به حوالى ساريكاميش رسيدند ، اما نتوانستند به شهر داخل شوند . در جناح چپ آرتش اول حمله كرده و اردهان را كه بوسيلهء چهارهزار روس دفاع ميشد تصرف كرد .\r\nتا اينجا نقشهء تركها موفقانه بود . اما از اينجا وضعيت تغيير كرد . در 29 دسامبر شايد بواسطهء عدم موفقيت در رساندن مهمات و آذوقه آرتش دهم شروع به عقب‌نشينى نموده و در چند روز بعد هم آرتش اول از اردهان بيرون رانده شد . آرتش يازدهم براى نجات آرتش دهم سخت جنگيد ولى در آخر هردو فرارى شدند . همچنين با تلفات وحشتناكى كه بيشتر بواسطهء عمليات جنگى و قسمتى هم بواسطهء عقب‌نشينى به ارزروم بود . فلاكت و بدبختى تركها بواسطهء حملهء روس‌ها به خطوط مواصلاتى دريائى آنها زيادتر شد و در اين رستاخيز يك ناوشكن و يك كشتى حمل و نقل وعدهء ديگرى از جهازات كوچك تركان در نزديكى سينوپ غرق شدند .\r\n\r\n","description":"","footnote":"","page_name":" 618 ","page_number":641},
  {"content":"\r\n\r\n\r\nتصرف بصره نوامبر 1914 م\r\nاكنون توجه خود را به جنوب غربى ايران معطوف ميداريم .\r\nقبل از اعلام جنگ توسط تركيه حكومت هند بواسطهء درك وخامت اوضاع و حتمى بودن جنگ يك تيپ سپاه به جزيرهء بحرين فرستاد . در شروع مخاصمات سپاه مزبور قلعهء ترك را در « فو « 1 » » گرفته بسوى شط العرب براى محافظت تصفيه گاههاى نفت انگليس و ايران در جزيرهء آبادان كه اهميت آن در فصل « نودم » ذكر شده راندند . سرتيب و . س . دلامن « 2 » در هفتهء دوم نوامبر در ساحل تركى رودخانه در نقطه‌اى درست بالاى آبادان پياده شده و پس از تلاقى با دشمن موضع خود را مستحكم نمود . اين تيپ فورا به يك لشكر تحت فرماندهى سرلشكر سرآرتوبارت « 3 » ترقى داده شد و او هم تركها را در چند ميلى بالاى شط العرب در ساحل شكست داده و بصره را در 23 نوامبر تصرف كرد . قرنه كه در نقطهء قديمى ملتقاى دجله و فرات قرار دارد در 14 روز بعد پس از يك مقاومت سخت تركها به تصرف درآمد .\r\n\r\nعمليات در حوالى اهواز براى محافظت لولهء نفت\r\nطول زياد لولهء نفت كه از ميدان نفتون به اهواز و آبادان بفاصلهء 150 ميل امتداد دارد آن را بىنهايت قابل صدمه و خسارت قرار داده چنان كه پيش از تكميل وسائل دفاعيه در چندين نقطه قطع و آتش زده شد ، بعلاوه بيشتر عشائر و ايلات مجاور بواسطهء تعصب مذهبى و تبليغات آلمان با انگليس‌ها دشمن شدند . ايل بختيارى كه سالها با ما روابط خصوصى داشتند اينوقت به كلى با ما دشمن شده بودند و قضيه طورى شده بود كه مثلا پدر نسبت به انگليس‌ها حس همدردى اظهار ميكرد در صورتى كه اولادش با ما مىجنگيد .\r\nپس از تصرف مظفرانهء قرنه تصور ميرفت كه تركان از جنگ فرسوده شده و جوش مبارزهء آنان از بين رفته است ، ولى قضيه اينطور نبود و از مدتى پيش معلوم بود كه آنها در تهيهء حمله‌اى در اهواز براى قطع كردن لولهء نفت هستند . يك تيپ انگليسى براى محافظت اهواز فرستاده شد . اينجا خبر وصول قشون دشمن در غرب رسيد . يك نيروى اكتشافى بدانطرف فرستاده شد و آنها با كمال تعجب ديدند كه عدهء دشمن در حدود دوازده\r\n\r\n\r\n","description":"","footnote":"\r\n( 1 ) -  Fao \r\n( 2 ) -  W . S . Delamain \r\n( 3 ) -  Sir Arthur Barrett \r\n","page_name":" 619 ","page_number":642},
  {"content":"\r\n\r\nهزار نفر به ضميمهء سه رژيمان سپاه ترك مىباشد . انگليسهائى كه عقب نشسته بودند در يك موقعيت خطرناكى قرار گرفته و با وجود دلاوريهاى زياد باز نزديك به محاصره بودند . رويهمرفته اينها تلفات زيادى را متحمل شدند ، اما دشمن از خود عزيمتى براى حمله به قشون اصلى در اهراز نشان نداد . خصوصا وقتىكه خبر شكست شيبه در چند ميلى بصره را شنيدند به كلى از اين خيال منصرف شدند . درعين‌حال نيروى قابل ملاحظهء ترك در آن حوالى شروع به يك نمايش نظامى تهديدآميزى نمود .\r\nدر ماه آوريل ژنرال سرجان نيكسون « 1 » به كمك سرلشكر سرآرتر بارت كه صحت مزاجش مختل شده بود آمد و تقريبا به فوريت پيشرفت به طرف شمال آغاز شد .\r\nدر اينجا بيان اين مطلب به تفصيل كه آيا اين اقدام او عاقلانه بود يا نه خارج از گنجايش كتاب است . ولى همينقدر مينويسم كه بسيارى از اعتراضاتى كه در اين باب شده منشأ آن عدم اطلاع از اين حقيقت بوده و نميدانستند كه مقصود آن اساسا جلوگيرى از قشون ترك بوده است كه از راه ايران به طرف افغان حركت نكند و چنانچه ما به تصرف بصره قانع ميشديم و دفاع ايران را به روسيه واگذار ميكرديم اين عمل واقع ميشد ، يعنى تركها خود را از راه ايران بافغانستان ميرسانيدند و بمحض رسيدن قواى ترك با افسران آلمانى بافغان ديگر محال بود كه امير حبيب الله خان بتواند در جريان جنگ به معاهداتى كه با انگليس داشته است عمل نموده و وظائف خود را انجام دهد . خود او يا از امارت خلع شده بقتل ميرسيد و يا او را مجبور ميكردند كه به معيت تركيه به هندوستان حمله برد .\r\nاحتمال قوى داشت كه لشكريان ترك به معيت سپاه افغان و هزاران عشائر جنگى به هند حمله برده و با همان پادگان‌هاى تهى مغز ما كه آشوب داخلى هند آنها را از كار بازميداشت بالاخره توليد مشكلات بزرگى براى ما بنمايند . همانطور كه كشتى جنگى آمدن « 2 » آنوقت راه عبورومرور بحرى را سد كرده و توليد آن همه خسارت نمود . از جمله اقدامات سرلشكر سرچار لزتون شند « 3 » رئيس كل قوا اين بوده است كه در اين نقطهء مهم تاريخى\r\n\r\n\r\n","description":"","footnote":"\r\n( 1 ) -  Sir John Nixon . \r\n( 2 ) -  Emden \r\n( 3 ) -  Sir Charles townshend \r\n","page_name":" 620 ","page_number":643},
  {"content":"\r\n\r\nيعنى مداين در اثر دفاع ممتد طولانى و دليرانهء خود در كوت العماره لشكر انبوه ترك را مشغول نگاه داشت . تا قبل از سقوط كوت تركها به خوبى ميتوانستند شديدا بايران حمله ببرند ، ولى اتفاق اينطور افتاد كه آنها قسمت اعظم وقتشان را صرف نقطهء مزبور نمايند و وقتى به خود آمدند كه موقع از دست رفته و وسائل موفقيت را به روى خود مسدود ديدند .\r\nوقتىكه سرجان نيكسون فرماندهى نيرو را كه دو لشكر بود به عهده گرفت ترتيب جبهه اينطور بود كه او با يك دسته سپاه خود كه مركز آن بصره بود از جلو به سمت شمال غربى با دشمن كه بغداد را مركز قرار داده بود مقابل بوده است و يك گروهانى هم در اهواز طرف راست و دستهء ديگرى در نخيله طرف چپ قرار گرفته بودند . نيكسون چنين فرمان داد كه اصل جنگ از اهواز شروع شود و لذا لشگر 12 تحت رياست سرلشكر سرجرج - گورينج « 1 » گرد آمده و دشمن را متدرجا طرف عماره كه قواى امدادى ترك در آنجا جمع بودند عقب نشانيدند . جنگهائى كه در اين ميانه شد در نهايت شدت و سختى بود . رودخانهء كرخه هم كه در آن موسم دويست و پنجاه يا رد پهنا داشت و علاوه بر عمق زياد جريان آبش در نهايت درجهء سرعت بود داخل در منطقهء جنگ بوده است . گورينج لازم ديد كه به مهم قبيلهء بنى طرف كه دشمن بود به‌پردازد . اين بود كه بدوا به طرف ساحل رودخانه روانه شد و مواضع مهم آنها را به كلى منهدم ساخت . نتايج عمومى اين اقدامات كه عبارت بود از يك سلسله عمليات نظامى سخت برعليه تركها و بدين وسيله جلوگيرى و بازداشتن آنها از اينكه متوجه مراكز شده و قواى امدادى بدان سمت بفرستند خيلى عالى و قابل توجه بوده است . دشمن از ورود و حمله به خاك ايران بازداشته شده و هنگاميكه آنها به طرف عماره عقب نشستند محل مزبور كه از مدتى پيش دست سرلشكر تون‌شند بوده - است عدهء زيادى از آنان اسير يا به كلى متفرق و پراكنده شدند . عشائر محلى كه دشمن بودند سر باطاعت فروآوردند . لوله‌هاى نفت ترميم شده و مقدار استخراج نفت كماكان شروع گرديد .\r\n\r\n\r\n","description":"","footnote":"\r\n( 1 ) -  Sir George Gorringe \r\n","page_name":" 621 ","page_number":644},
  {"content":"\r\n\r\n\r\nسياست آلمان در خاورميانه\r\nمقصود اصلى دول مركزى ( يا آلمانها ) اين بود كه اغتشاش و آشوب در ايران و افغان و نيز سرحدات هند برپا كرده و از اين راه براى انگليس و روس توليد مشكلات نمايند و بالاخره ايران را خواهى نخواهى داخل در جنگ عالمگير كنند . اين نقشه چنان كه ملاحظه مىشود خالى از نقص و كاملا درست بود ، چنانچه آلمانها در اين كار موفق ميشدند و دومين دولت مستقل اسلامى را برعليه روس و انگليس وارد در جنگ ميكردند هرآينه اينموضوع تقويت مىيافت كه قسمت اعظم عالم اسلامى بدشمنان ما پيوسته و بر ضد ما داخل در جنگ ميشدند . اين مسئله فوائد عظيمه‌اى در آسيا بآلمانها عائد ميداشت كه از آن جمله اتحاد با افغانها و طغيان و آشوب عشائر متعصب سرحد شمال غربى هندوستان بوده است .\r\nفعاليت نمايندگان آلمان در ايران بسى قابل ملاحظه بود . چنان كه در اين باب اسنادى كه بدست آمد ثابت نمود كه آنها نقشه‌هاى بسيار وسيعى كشيده بودند كه از جمله سازشهائى براى تهيهء مهمات در آرتش هند ، به پا كردن شورش در آن كشور و حمله به نمايندگان هيئت‌هاى انگليسى در سراسر ايران بوده است . نقشهء اين عمليات تا آنجا كه مربوط به ايران بود شامل دو قسمت است . عمال و نمايندگان آلمان با پولهاى هنگفت زياد ، مسلسل و هفت‌تير مجهز شده و با تفنگ‌هاى زياد مأمور بودند عشائر و ايلات را تحت سلاح درآورند و در سرتاسر كشور آشوب و هرج‌ومرج راه بيندازند و نيز مأمور بودند كه تمامى اتباع و رعاياى روس و انگليس را كه در شهرهاى ايران ميزيستند بيرون كرده و اموالشان را غارت كنند و ديگر نمايندگان آنها را كشته و خزانه‌هاى بانك شاهنشاهى ايران را تصرف كرده و نيز اموال و نقود شركت‌هاى روسى و انگليس را از بين ببرند . اين جماعت قدمهاى وسيعترى برداشته يك هيئتى فراهم كردند كه دستور داشتند خود را از راه ايران به افغان و بلوچستان برسانند و اوراقى را كه يك كتاب ميشد دست آنها دادند كه در آن حدود انتشار دهند . اوراق و برگهاى مزبور بامضاى وزير خارجهء آلمان بعنوان امير افغان و پادشاهان بومى هند نوشته شده بودند . مبلغين آلمانى برعليه مسيحيت مشغول تبليغات شده و بديانت اسلام اظهار عقيده مينمودند و اين مأمورين انتشار ميدادند كه ملت\r\n\r\n","description":"","footnote":"","page_name":" 622 ","page_number":645},
  {"content":"\r\n\r\nآلمان دين اسلام را قبول كرده و حتى قيصر امپراطور آلمان داخل در دين اسلام شده تا اين حد كه اسم او را حاجى ويلهلم گذارده بودند . در صورتى كه همين قيصر بود كه در آخر ژوئيه 1914 با خط خودش نوشت كه اگر بريتانيا از جنگ اطريش و صربستان چشم‌پوشى كند و از دخول در آن خوددارى نمايد ممكن است ايران را آنها در عوض داشته باشند .\r\nبرگشت سفراى آلمان و اطريش با عدهء قابل ملاحظه‌اى از افسران در ماه مه همان سال به تهران وضعيت را خيلى سخت نمود . آنها براى اسراى بيشمار آلمانى و اطريشى كه از حبس روس فرار كرده بودند مخصوصا قرار دادند كه در پايتخت جمع شوند .\r\nرويهمرفته سفارتخانه‌هاى آنها در تهران شبيه به يك اردوگاه نظامى بود كه مردان جنگى اروپا و ايرانى در آنجا به كثرت جمع بودند . طهران يك مخزنى شده بود از باروت و اين جاى تعجبى نيست كه ايرانيان در مقابل چنين پيش‌آمدهائى كه از عهده علاج آن برنميآمدند واقعا مات و مبهوت بودند .\r\n\r\nفعاليت‌هاى واسموس\r\nدر ميان وكلا و مأمورين آلمان در ايران واسموس فوق العاده زبردست بود و بيش از همه توانست در كار خود موفقيت حاصل نمايد . در چند سال قبل از جنگ او در بوشهر قنسول بود . نامبرده بواسطهء پذيرائىهاى زياده از حد و دادن هدايا و تحف زياد به تنگستانىها و قبائل مجاور توانست مردم آن حدود را به طرف آلمانها جلب كرده و يك پارتىهاى خيلى قوى تشكيل دهد . وقتىكه جنگ بزرگ شروع شد واسموس به مرخصى رفته بود ولى او در ژانويه 1915 با يك دستهء كوچك آلمانى و هنديهاى شورش طلب در شوشتر دوباره ظاهر شد . واسموس براى تبليغات ضد انگليسى مثل ريك پول خرج ميكرد . بعد رو بمشرق به سمت نواحى پشت سر بوشهر حركت كرد . يكى از خان‌هاى دوست انگليس او را دستگير كرد ولى واسموس فرار كرد . در همين اوان قونسول آلمانى در بوشهر توقيف شده و به هندوستان تبعيد شد . واسموس با موفقيت قابل ملاحظه‌اى يك اتحاديهء ضد انگليسى ترتيب داد ، هرچند كه در آن ناحيه دستهء موافق انگليس هم وجود داشت . از سپاهيان هندى دستهء مختصرى در آن ناحيه اقامت داشتند كه مأمور مراقبت و حفاظت جان\r\n\r\n","description":"","footnote":"","page_name":" 623 ","page_number":646},
  {"content":"\r\n\r\nاتباع انگليس و سيم تلگراف و نيز ايستگاه تلگراف بىسيم از حمله و دستبرد عشائر و ايلات بودند ، ولى عداوت و خصومت تنگستانىها انگليس‌ها را مجبور كرد كه بر عدهء دستهء مزبور بيفزايند . دفاع و حفاظت بوشهر براى اين زحمت داشت كه مركز سيم تلگراف در رشاير پنج يا شش فرسخى واقع شده و ديگر اينكه مقر مأمورين سياسى ( باليوزخانه ) و ساير منازل انگليسىها از هم پراكنده و بفاصلهء زياد واقع شده بودند ، و بدينجهت تنگستانىها به آسانى ميتوانستند به آن جزيره حمله بياورند ، زيرا بوشهر را ميتوان اينطور تعريف كرد كه آن قطعه شن‌زارى است بمساحت هفت ميل مربع معروف به مشيله كه گاهگاهى آب آن را ميپوشاند . حمله‌اى كه در ماه ژوئيه رخ داد سبب شد كه دو نفر افسر انگليسى كشته شوند . وضع مخالفت‌آميز سخت دولت ايران منجر به اين شد كه بريتانيا بوشهر را موقتا اشغال نمايد و اين موقع خوبى بآلمانها براى تبليغ داد و آنها هم از آن استفادهء زياد كردند . در ماه سپتامبر حملهء ديگرى به بوشهر اتفاق افتاد و انگليس‌ها اينوقت خط دفاعى براى خود ترتيب داده و بعد از نبرد خيلى سختى دشمن را با تلفات زياد بوسيلهء آتش توپخانه از مشيله منهزم ساختند . از طرف ما فقط يك فرمانده انگليسى و يك فرمانده هندى در اثر حملهء دليرانهء سوارنظام كشته شدند .\r\nواسموس در فارس هم آشوبى به پا كرد . در ماه مارس او وارد شيراز شد . استاندار شيراز مخبر السلطنه بود كه تحصيل‌كردهء برلين و از طرفداران جدى و آلمان دوست‌هاى قوى بود . افسران ايرانى و سوئدى ژاندارمرى نيز با آلمانها همراه بودند و در سرتاسر فارس براى آلمانها كار ميكردند . براى يك شاهد مثال جامعى ميگوئيم كه لوندبرگ يكى از افسران ژاندارمرى سوئدى به طرف بوشهر حركت نمود و در آنجا قونسول آلمان را ملاقات نموده و مقدار زيادى مهمات جنگى كه براى استعمال پارتيهاى آلمانى در داخله اختصاص يافته بود از او گرفته و حمل نمود . او تمام اين بسته‌هاى مهمات را تا شيراز آورد و بنابراين حادثه‌جويان آلمان را قادر ساخت كه دستجات خود را مسلح ساخته در كشورى كه حقوق از آن ميگرفت توليد هرج‌ومرج نمايند .\r\nبا يك چنين رفقا و همراهان قوى و مقتدر واسموس در آنجا توانست كارهاى\r\n\r\n","description":"","footnote":"","page_name":" 624 ","page_number":647},
  {"content":"\r\n\r\nبزرگى بنمايد و البته سادگى و زودباورى شيرازيها هم بيشتر به او كومك ميداد . حماقت و سادگى كسانى كه گول او را مىخوردند از مثال زير معلوم مىشود تا چه اندازه بوده است .\r\nواسموس يك تاجر متمول شيرازى را جلب و اغوا نمود كه جاسوس آلمان شده و به او خبر داد كه قيصر شخصا با بىسيم به او خبرى خواهد فرستاد . نامبرده وارد اطاقى شد كه واسموس تلگرافى را مخابره ميكرد و دستگاه تلگراف را به تيرى وصل نموده بود .\r\nواسموس با كمال جرئت به تاجر مزبور خبر داد كه الآن قيصر خودش شخصا در دفتر تلگراف برلين حاضر شده و ميخواهد با او صحبت كند . بعد به او گفت كه زمين را سه مرتبه بوسه زند . پس از چند تق‌تق مخابره به او خبر داد كه اينك قيصر از حال او پرسش مىكند و ديگر مطابق رسوم ايران به او اظهار داشت كه درازاى اين اظهار مرحمتى كه از طرف قيصر آلمان به او شده مبلغ هنگفتى به او تقديم شود . بالاخره از راه همين نيرنگ يك حواله‌اى معادل ده هزار ليره واسموس از آن تاجر دريافت نمود . قيصر با كمال بزرگوارى مبلغ مزبور را قبول نموده و قول داد كه عكس خودش را بوسيلهء تلگراف بىسيم براى آن بازرگان بفرستد ، حقيقة اين عكس در ظرف دو روز بدان شخص رسيد . نامبرده بدين خيال موهوم كه مورد توجه امپراطور آلمان واقع شده است مشعوف بود . تا در نوامبر سال 1916 با ورود نگارنده به شيراز تمام اين نقشه‌ها به هم خورده و بساط حقه‌بازى برچيده شد ، تاجر نامبرده به من شكايت ميكرد و ميگفت « من گه خوردم » .\r\nدر پائيز سال 1915 هنوز قونسول آلمان وسترو « 1 » بهمراهى افسران سوئدى و ايرانى و اعضاى ژاندارم اهالى را بر ضد انگليسها تحريك و به فتنه و فساد خود ادامه ميداد .\r\nمخبر السلطنه بر اثر نفوذ بريتانيا به تهران احضار شد ، ولى قوام الملك هم كه بعد از او به سمت فرماندار كل معين شده بود اقتدارى در كار خود نشان نداد . اين مرد با وجود نفوذ خانوادگى چند صد ساله و رياست ايل خمسه معهذا نميتوانست در مقابل ژاندارمرى كه داراى اسلحهء خوب و توپهاى خود كار شنيدر بودند جنگ و مقاومت نمايد . علامت رسيدن موقع بحرانى و خطرناك قتل نايب كنسول افتخارى انگليس نواب غلامعلى خان\r\n\r\n\r\n","description":"","footnote":"\r\n( 1 ) -  Wustrow \r\n","page_name":" 625 ","page_number":648},
  {"content":"\r\n\r\nدر روز روشن بود . اين واقعه در ماه اكتبر رخ داد . ماه بعد طوفان و رستاخيز عمومى برپا شد . دستجات ضد انگليس به سركردگى قونسول آلمان و ژاندارمرى براى دست زدن به عمليات نظامى و پيكار عازم شدند . بدوا آنها سيم تلگراف را قطع نموده و نيرو و توپ در نقاط مختلف فرماندهى و مواضع نظامى قرار دادند . قنسول‌گرى انگليس كه يكى از هدف‌هاى ممكن الوصول آنها بود سخت مورد تهديد و خطر واقع شد . اعضاى « انجمن ملى حفظ استقلال ايران » كه در تحت تعليمات قونسول آلمان كار ميكردند به سرهنگ دوم و . ف . او . كونر « 1 » اطلاع دادند كه يا تسليم شود و يا حاضر به بمباران گردد .\r\nاو . كونر مجبور به تسليم گرديد . بنابراين تمام اتباع انگليسى را گرفته تحت الحفظ به طرف بندر فرستادند . خانم فرگسون « 2 » زوجهء ناظم بانك روح مخصوصى در كالبد بانوان انگليس دميد بطوريكه هيچ نگرانى و اضطراب از خود نشان نميدادند . حتى وقتى كه در كازرون از طرف يك دسته مردم وحشى نسبت به آنها بىاحترامىهائى شد اطوار و صفات ويژه‌اى كه از آنها در چنان موقع و همچنين در حين بازرسى و تحقيقات سخت ديده شد حقيقتا اثبات اعتبار نژاد انگليس بوده است . عاقبت اين دسته را جدا كرده خانم‌ها را به بوشهر فرستاده و مردان را در اهرم قلعهء مستحكم زائر خضر يكى از رؤساى نامى تنگستان زندانى نمودند . در اين‌جا با آنها بد سلوك نكردند ، ليكن از حيث بهداشت صدمهء زيادى به آنها رسيد ، تا بالاخره پس از هفت ماه اسارت با اسراى آلمانى معاوضه شدند .\r\nدر اينميانه به قوام الملك در فارس خبر دادند كه دولت ايران به انگلستان اعلان جنگ داده است . وقتىكه او از حقيقت امر باخبر شد تا مدتى مقابل ژاندارمرى پافشارى كرده و دفاع نمود ، ولى پس از آنكه مهمات جنگى او تمام شد ناچار به طرف لنگه هزيمت اختيار نمود و از آنجا به بوشهر رفته سرپرسى كاكس را ملاقات كرد . املاك و مستغلات او تا حدى به غارت رفت ، ولى خراب و ويران نشد . ژاندارمرى دشمن بزرگ او را در شيراز به استاندارى معين نمود ، بعلاوه يكنفر از رؤساى عرب را كه در كندوزنجير\r\n\r\n\r\n","description":"","footnote":"\r\n( 1 ) -  W . F . O . Conner \r\n( 2 ) -  Mrs . Fergason \r\n","page_name":" 626 ","page_number":649},
  {"content":"\r\n\r\nقوام بود بر ايلات خمسه رئيس كردند . اين سال در فارس تا آنقدريكه مربوط به انگليس‌ها بوده در نهايت سختى و تيرگى گذشت .\r\n\r\nدستجات آلمانى در كرمانشاه اصفهان ، يزد و كرمان\r\nراه عمده‌اى كه دستجات آلمانى وارد ايران ميشدند بين كرمانشاه و همدان بود . در ماه آوريل 1915 تركها با قشون چريك خود در كرمانشاه شروع به پيشرفت نمودند و البته اين واقعه ايجاب مينمود كه اتباع و رعاياى انگليس به طرف همدان رانده شوند . قونسول آلمان در كرمانشاه پشت كار غريبى از خود نشان داده عشائر و ايلات آنجا را جمع‌آورى نموده و جدا مشغول تبليغات گرديد . حتى او به قونسول‌هاى انگليس و روس هنگامى كه با يك اسكورت ايرانى از همدان به كرمانشاه برميگشتند حمله برده و آنها را به عقب راند . يكى ديگر از جاسوسان آلمانى يك بازرگان آلمانى بود بنام پوگين « 1 » كه لباس ايرانى پوشيده و خود را به ظاهر مسلمان جلوه ميداد . اين مرد در اغواى قسمت زيادى از اهالى اصفهان كه علما هم در آن داخل بودند موفقيت زياد حاصل نمود . وى به آنها ميگفت كه ملت آلمان بدين اسلام درآمده و قيصر نيز حقيقتا « حاجى » است . قتل و ترور سلاح مطلوبى شمرده ميشد و اول از همه نايب قونسول روسيه در اصفهان هدف قرار گرفته و كشته شد .\r\nبعدا جنرال قونسول انگليس مسترج . گراهام زخمى شد ، ولى مصدر هندى او بقتل رسيد .\r\nهمانطور كه در سرفصل جارى اشاره شد اصفهان بقدرى خطرناك شده بود كه تمام اتباع اروپائى آنجا در اول پائيز شهر را ترك نمودند و رهسپار اهواز شدند . اينجا هم مانند شيراز ژاندارمرىها تحت نفوذ صاحب‌منصبان سوئدى به تمام معنى جزء قواى آلمان محسوب ميشدند . در همين اوان دسته‌اى قوى از سربازان چريك با جمعى آلمانى و اطريشى مراكز مهم غرب ، مركز و جنوبى ايران را ديدن نمودند . در يزد آنها خزانهء بانك شاهنشاهى را غارت كرده و كلنىها و مهاجرين را بخارج راندند . در كرمان نيز برنامه‌اى مشابه آن بمورد عمل گزارده شد . فرماندار كل آنجا كه يك رئيس بختيارى بود به نظر ميآمد كه موافق متفقين باشد ، ولى در حقيقت معلوم شد او يك آدم اشتراكى مسلك بوده و مقيد به\r\n\r\n\r\n","description":"","footnote":"\r\n( 1 ) -  Pugin \r\n","page_name":" 627 ","page_number":650},
  {"content":"\r\n\r\nپر كردن جيبش مىباشد ، بعلاوه ميخواست خود را از هرمسئوليتى دور دارد . جماعتى كه دور دشمن را گرفته بودند تماما مردمى بودند جوشى و پرسروصدا چنان كه يكنفر از بابوهاى بنگال در اين ميانه ريش و سبيل خود را مثل مسلمانها درست كرده و نامش را هم داود على خان گزارده و وارد كرمان شد و از او استقبال و پذيرائى شايانى به عمل آمد . بعد از چندى دكتر زوك‌ماير « 1 » پروفسور تاريخ طبيعى كه به او اجازه داده شده بود در سال 1911 بلوچستان انگليس را سياحت كند با عده‌اى از سپاهيان چريك در چنين هنگامه‌اى وارد شده و بالاخره با جمعى از آلمانيها و اطريشيها كه عدهء آنها بالغ بر سى نفر بود و نيز باضافه هفتاد نفر ايرانى حركت كرده و قسمت اعظم آنها به طرف افغان و بلوچستان روانه شدند .\r\nژاندارمرى نيز به آنها پيوست و اين قوا رويهمرفته يك قوهء مهمى شده و خيلى زود آنها نيروى خود را با قتل فرخ خان برادرزادهء آقا خان و نيز تأسيس يك حكومت ترور به معرض نمايش گذاشتند .\r\nحكم احضار دستهء ژاندارمرى به شيراز كه از تهران صادر شده بود در اين موقع باعث هيجان عمومى شده و اعتراض سختى به تهران نمودند و دامنهء آن توسعه يافته نزديك به يك انقلاب شد . كميته‌اى كه در رأس اين جنبش بود تقاضاى ابقاى ژاندارمها ، خروج افراد انگليس و روس و تسليم بانك و دفاتر تلگراف را مينمود . در اينموقع در مخيلهء احدى اين مطلب خطور نميكرد كه بتوان با تعليمات صادرهء از كميته مخالفت نمود . مخصوصا در زمانى كه فرماندار كل براى كمك حاضر به بلند كردن يك انگشت نيز نبود . بنابراين اتباع انگليس و روس كرمان را ترك گفته و سالما به بندر عباس رسيدند .\r\n\r\nمقدرات ايران در اين موقع باريك و بحرانى\r\nدر پائيز 1915 بحران فوق به تهران سرايت نمود . بواسطهء خطرى كه براى سفارتخانه‌هاى متفقين وجود داشت روسها در ماه مه در بندر انزلى ( پهلوى ) نيرو پياده كرده و به طرف قزوين روانه گرديدند .\r\nاز آنجا هم بواسطهء اينكه بر اهميت و باريكى موقع افزوده شده بود به طرف رودخانهء كرج بفاصله 25 ميلى تهران حركت نمودند . وزير امور خارجهء ايران طرفدار دشمن بود ،\r\n\r\n\r\n","description":"","footnote":"\r\n( 1 ) -  Dr . Zugmayer \r\n","page_name":" 628 ","page_number":651},
  {"content":"\r\n\r\nيعنى همان دشمنى كه تصميم گرفته بود دسته گلى را كه در قسطنطنيه به آب داده بود اينجا هم نظير آن را تكرار نموده و دولت ايران را به حقه با متحدين همراه ساخته وارد در جنگ نمايد . استنادى كه ميكردند اين بود كه لشگر روس به تهران هجوم آورده و اعليحضرت را دستگير خواهند نمود . سفراى دشمن با نيروهاى عجيب مختلف خود پايتخت را ترك گفته و پيشواى دموكراتها و افسران آنها بعلاوه بعضى از اعضاى كابينه كه حقوق بگير آنها بودند بايشان ملحق شدند ، در حالى كه انتظار داشتند كه شاه هم پشت سر آنها حركت خواهد نمود .\r\nدر 15 نوامبر يك آزمايش زورآزمائى بين دو نيروى متخاصم به عمل آمد . شاه مضطرب با حال رقت‌آورى از هرطرف چاره مىجست . يك مرتبه هم ظاهرا تصميم گرفت كه پايتخت را ترك گفته به شاه عبد العظيم كه وزراى مختار متحدين در آنجا بانتظار او جمع بودند حركت كند ، ولى وزيرمختار انگليس و روس صريحا به او اظهار داشتند كه اگر شاه بيطرفى خود را بشكند و به نمايندگان متحدين به‌پيوندد هرآينه تخت‌وتاج او در معرض خطر خواهد افتاد . در همين حال فرمانفرما يك شاهزادهء قاجار در صحنه ظاهر شده و خود را به شاه رسانيده اظهار داشت كه كارى نكند كه سلسلهء قاجاريه منقرض گردد . دلائلى كه او خاطرنشان نمود بقدرى عاقلانه و منطقى بود كه شاه را اقناع كرده و بالاخره حاضر شد كه در پايتخت باقى ماند . معهذا وقتى كه شب شد او بغتتا هراسان شده ميل كرد سوار بر اسب شده خود را به آلمان‌ها برساند ، ولى فرمانفرما كه مواظب او بود او را از اين حركت خارج از عقل بازداشت . كمى كه از اين قضيه گذشت او كابينهء جديدى تشكيل داد و تا چندين ماه ممكن بود گفت كه سياست ايران نسبت به متحدين يك سياست بيطرفانهء نافعى بود . در آن موقع شايعات زيادى دربارهء يك اتحاد و اتفاق در جريان بود .\r\n\r\nعمليات موفقانهء روس در همدان ، قم و كاشان\r\nوزراى مختار دشمن بالاخره مأيوس شده به طرف قم روانه شدند و آنجا را مركز قرار داده تاخت‌وتازهاى چند بيفائده‌اى بردند تا آنكه در ماه دسامبر دو ستون از نيروهاى روس به آنها حمله برده و\r\n\r\n","description":"","footnote":"","page_name":" 629 ","page_number":652},
  {"content":"\r\n\r\nقواى آنها را در جادهء همدان نزديك تهران و هم‌چنين در قم شكست داده منهزم ساختند .\r\nقبل از انتهاى سال روس‌ها كاشان را تصرف كرده و اصفهان را مورد تهديد قرار دادند .\r\n\r\nعمليات روس و انگليس در ايران شرقى\r\nاز جمله مخاطراتى كه لازم بود از آن جلوگيرى به عمل آورد از ناحيهء ميسيون‌هائى بود از دشمن كه از خاك ايران به طرف افغانستان يا بلوچستان حركت مينمودند ، لذا در اين امر مراقبت و كوشش زيادى به عمل آمد . در خراسان جمع كثيرى از اهل هزاره بودند كه قسمت اعظم آنها جزء سپاه هندى بوده و دوباره عده‌اى از آنها را به خدمت داخل نموده بودند . اينها خود يك عدهء زياد و كافى ميشدند . در سيستان نيز از عشائر و ايلات بلوچى و گرازير عدهء زيادى بطور چريك داخل در قشون شدند . اين دسته كه بتدريج ترقى كرده و داراى اوصاف نظامى بود در گشت و پاسبانى سرحدات افغان خدمات خوبى انجام دادند . در قسمت شمال قزاق‌هاى روسى به كار برده شده و آخرين انتظامى كه به عمل آمد همانا قبضه كردن خط قسمت شمال به قائن بوده است كه بروس‌ها واگذار شده بود . قسمت جنوبى نيز به عهدهء انگليس‌ها واگذار شد . مركز مهم نظامى انگليس‌ها قاچه در مرز بلوچستان ايران بوده است . در سيستان ، دهنه باغى در لوت و نيز در نه ، و آخر از همه در بيرجند و نواحى مجاور آن پست‌هائى نظامى گذاشته شد . مسئلهء رساندن خواروبار و آذوقه به اين دستجات يكى از مسائل بغرنج و خيلى مشكل بوده ، ليكن بتدريج مسئلهء فوق بطور دلخواه و رضايت‌بخشى حل شده و تمام نقاط سرحدى كه تقريبا چهارصد ميل عرض آن ميشد آرتش در موقع لزوم نگاهبانى ميشد .\r\n\r\nميسيون اعزامى آلمان به افغانستان\r\nايران چون يك كشور بسيار وسيعى است كاپيتان ا . نيدرماير « 1 » كه يك پارچه آتش بوده و رياست ميسيون آلمانى را بر عهده داشت ميتوانست با يك حركت سريع قبل از اينكه دستجاتى منظم شوند از مرز افغان عبور كند . اين افسر متهور شجاع در 1913 چندين هفته در مشهد مهمان من شده بود و عازم بود كه به طرف شمال ايران مسافرت كند و ظاهرا داشت\r\n\r\n\r\n","description":"","footnote":"\r\n( 1 ) -  Captain O , Nidermayer \r\n","page_name":" 630 ","page_number":653},
  {"content":"\r\n\r\nبراى بعض جهات مخصوص زمان جنگ خود را حاضر ميساخت . از هيت مزبور در هرات بگرمى پذيرائى شد ولى بعد بتدريج از اهميت آنها كاسته شده و از نظر مردم افتادند .\r\nزيرا اعضاى هيئت ، افغان‌ها را پست و وحشى شمرده و حتى در رديف حبشىها قرار ميدادند .\r\nبعلاوه هرچيزى را كه در آنجا ميديدند علنا انتقاد كرده و بد ميگفتند . اين حركت كاملا باعث تنفر مردم ميشد . پس از چند هفته اقامت اين هيئت سى و چهار نفرى بسوى كابل حركت نمودند . در آنجا نيز از ايشان با كمال احترام پذيرائى شد . معهذا وقتى كه آنها مقصودشان را اظهار داشتند امير جواب مطالب آنها را به تأخير انداخته و دستور داد كه مجمعى مركب از نمايندگان قبائل و عشائر كه خود كارى بود كه خيلى طول ميكشيد تشكيل شود . بعد هم جلسات و مذاكرات زيادى با آلمان و نيز شور و مشورت‌هاى تمام نشدنى با مشاورين و معتمدين خود در اين باب به عمل آورد . تا آنكه حضرات بتدريج فهميدند كه بىكمك قشون ترك ممكن نيست امير را جلب كرده و از وى استفاده نمود . عاقبت براى اعضاى ميسيون در حال ياس اين فكر پيدا شد كه كودتائى در آنجا ترتيب دهند . اعليحضرت آخر الامر آنها را جواب داده و گفت كه تا وقتى كه يك عدهء زيادى از قشون ترك با سازوبرگ وارد كابل نشود صلاح نميداند از حكومت هند رشتهء ارتباط خود را قطع نمايد . ميسيون تيرشان به سنگ خورده و در آخر با عدهء كمى دوباره از مرز گذشتند . نيدرماير نيز لباس زنانه پوشيده و بدين سبب از توقيف خود جلوگيرى نمود .\r\nيك دستهء ديگر از آلمانها در ماه ژوئيه به قائن رسيد ، ولى بواسطهء ورود عده‌اى قزاق روسى برگشته مقدار زيادى اسلحه و مهمات جنگى بجا گذاشتند . قدرى پائين‌تر در جنوب هيئتى كه قبلا ذكر نموديم تهيهء زيادى ديده بودند كه از راه خبيص از صحراى لوت عبور كنند . چون اين راه پيچ خورده به جادهء معروفى ميرسيد كه فقط در آنجا آب بود هيئت مزبور در نزديكى ده سلم ( يا ده ملا ) به سواران پاسبان هندى برخوردند . يكى از آلمانها گرفتار شده و بقيه با نهايت تردستى به طرف كرمان برگشتند . آخرين كوششى كه از آنها به عمل آمد اين بود كه براى عبور از بم به منظور رفتن نزد بهرام خان بمپورى به نظر تاخت‌وتازهائى به بلوچستان انگليس كوششهائى به عمل آوردند . اما بلوچ‌هاى\r\n\r\n","description":"","footnote":"","page_name":" 631 ","page_number":654},
  {"content":"\r\n\r\nطماع پس از اينكه از ميسيون دشمن كه شامل دكتر بياچ « 1 » يك عتيقه‌شناس استراليائى با يك افسر پروسى بودند با گرمى تمام پذيرائى نموده نقشه را طورى كشيدند كه آنها را يك روز پس از حركت در ميان راه لخت كردند . دكتر بياچ و همراهانش خيلى خوشوقت شدند كه توانستند با يك عده سرباز چريك كه همراه داشتند فرار كنند . در سال 1916 استاندار كرمان دكتر بياچ را نزد من در بندر عباس فرستاد و او به من اظهار داشت كه با يك توصيه بعنوان من بايران آمده است . من نهايت درجه از او احترام به عمل آورده تا اين درجه كه از مقامات عالى هند خواستم كه دكتر مزبور را اجازه دهند به مطالعات خويش در اين حدود ادامه دهد . او مردى نبود كه با سردار آدم‌كش بلوچ با موفقيت معامله كند .\r\n\r\nراجع به اوضاع ايران در اواخر 1915 م\r\nدر انتهاى سال 1915 نفوذ آلمانها در جنوب ايران باستثناى حدود بنادر بدرجهء كمال بود . يك دليل سختى اوضاع اين بوده است كه از ميان هيفده شعبه بانك شاهنشاهى ايران هفت شعبهء آن بدست دشمن و دستجات آنها افتاده بود . اين شعب عبارت بودند از شعبهء بانك كرمانشاه ، همدان ، سلطان‌آباد ( اراك ) ، اصفهان ، يزد ، شيراز و كرمان . آلمانها از صندوق بانك يكصد هزار ليره غارت كردند و اين غير از خساراتى بود كه به ابنيه و عمارات و ديگر راهها وارد كردند . بعلاوه تلگرافخانه‌ها را تصرف كرده و بيشتر لوازم و اسباب آنها را معدوم ميكردند ، ولى چون از خطوط تلگرافى استفاده مينمودند خرابيهاى واردهء بر آن نسبتا كمتر بوده - است . عدهء آنها بطوريكه تخمين زده شد عبارت بود از سيصد نفر آلمانى و اطريشى و پنجاه نفر ترك و آشوب‌طلب‌هاى هند و بالغ بر يكهزار نفر هم سربازان چريك ايرانى بودند . اينها تا وقتى مهيب و هولناك به نظر ميآمدند كه براى جلوگيرى قوه‌اى كه از او بترسند در مقابل نبود ، اما در سمت شمال وضعيت بالنسبه تسلىبخش بوده است . واقعا بايد از قواى روس ممنون بود كه آنها يك دفعه بناى حملهء سخت را گذاشته قواى غيرمنظم دشمن و همراهان او را با قواى ژاندارم به كلى متفرق ساخته و بريك موقع سخت باريكى فائق آمدند و معلوم گرديد كه تمام نمايندگان دو دشمن با حال فضاحت پس زده و كنار كشيدند .\r\n\r\n\r\n","description":"","footnote":"\r\n( 1 ) -  Dr . Biach \r\n","page_name":" 632 ","page_number":655},
  {"content":"\r\n\r\nاز يك قالى كرمانى برداشته شده\r\n\r\nفصل هشتاد و ششم 1916 - يك سال پرجذرومد\r\nحركت سرپرسى سايكس خيلى قابل ملاحظه بود و شايسته است كه در روايات آرتش هندوستان در اين صد سالهء اخير يا بيشتر ثبت شود .\r\nلرد كريو در مجلس لردها ، 20 فوريه 1917 .\r\n\r\nكشمكش بين روس و ترك در مغرب ايران\r\nدر جاهاى مختلف جادهء تاريخى كه بغداد را به قلب ايران مربوط مىكند جذرومد جنگ در سال 1916 ميلادى قابل بسى توجه بوده است . ابتدا موفقيت با ترك‌ها بود كه پس از عقب‌نشينى انگليسيها از طيسفون فورا از مرز ايران گذشته و به كرمانشاه حمله برده آنجا را به تصرف درآوردند . سپس به حدود مجاور همدان حمله بردند اما آنها را به حال خود باقى نگذاشتند ، چه در ماه مارس آرتش روس كه بواسطهء فتح نمايان ارزروم بسى مغرور بود پيش رفته و دشمن را تا كرند عقب راند . تقريبا در همين هنگام يك ستون ديگر روسى طوائف متخاصم بختيارى را از اصفهان بيرون كرده و خطوط ارتباطيهء روس و انگليس را باهم متصل نمود .\r\nدر تابستان تركها دوباره پيش رفتند . چنان كه در نتيجهء تصرف كوت نيروهاى دشمن آزاد شده و در حدود دوازده هزار نفر پياده‌نظام و چهار هزار سوارنظام و 54 عرابه توپ\r\n\r\n","description":"","footnote":"","page_name":" 633 ","page_number":656},
  {"content":"\r\n\r\nكه بوسيلهء دو هزار نفر سرباز چريك تقويت ميشدند براى حملهء به روس‌ها روانه شدند .\r\nروسها فقط ميتوانستند شش هزار پياده‌نظام ، شش هزار قزاق و 19 عرابه توپ جمع‌آورى نمايند . بنابراين تركها ميتوانستند نيروى ضعيف‌تر را با وارد آوردن تلفاتى از جلوى خود برانند ، زيرا توپخانهء آنها بر دشمن تفوق داشت ، يعنى در حدود سه برابر روسها بود .\r\nكرمانشاهان و بعد همدان تخليه شده و عقب‌نشينى تا كوههاى سلطان بولاق كه مشرف به قزوين است ادامه داشت . اين وقت تهران مورد تهديد و مخاطرهء دشمن واقع شد .\r\nتخليهء شهر در ابتدا از طرف سفارت انگليس توصيه شد ، ولى بعد نظريهء بهترى پيدا شده و فقط زنان و بانوان قرار شد به طرف انزلى ( پهلوى فعلى ) حركت كنند كه از آنجا هم بعد از چند هفته اقامت به طهران مراجعت كردند .\r\nبا اينحال موقع خيلى باريك و سخت بود ، زيرا روسها قادر به تجديد قوا و رساندن نيروى امدادى در اين صحنهء كوچك جنگ نبودند ، بلكه كمك آنها اساسا محدود بود باينكه جاى تلفات واردهء در قشون را پر كنند . لباس قزاق‌هاى روسى خيلى كلفت و ضخيم و براى مناطق گرم ابدا مناسب نبود و لذا از بيمارى متحمل صدمات زياد شده و عدهء زيادى از اسبانشان تلف شدند . اما اين مطلب بطور عموم فهميده شد كه اين فرار و عقب‌نشينى امرى نيست كه دائمى باشد . با اينكه خبر دادند كه افسران آلمانى با آرتش ترك خيال حملهء به تهران را دارند با اين وصف تا آخر سال تغييرى در وضعيت روى نداد .\r\nروس‌ها در تحت فرماندهى ژنرال باراتوف فرمانده قزاق مواضع خود را در دست نگاه داشتند و بتدريج ضايعات و تلفات خود را جبران و ترميم نمودند .\r\n\r\nيك هيئت اعزامى به جنوب ايران\r\nپس از بحرانى كه در فصل اخير ذكر شد مسئلهء برقرارى قانون و حفظ امنيت و انتظام را دولت ايران جدا تحت‌نظر گرفته و در اول سال 1916 قرار شد ميسيونى بدين منظور به طرف جنوب اعزام دارند . وظيفهء آنها اين بود كه يكدسته قوائى در حدود يازده هزار نفر كه ايرانى باشند ترتيب داده و بجاى ژاندارمرى كه بيشتر آنها تحت نفوذ صاحب‌منصبان سوئدى خود براى مقاصد و منظورى كه عملا در نظر داشتند بدشمن ملحق شده و يا در نتيجهء نرسيدن\r\n\r\n","description":"","footnote":"","page_name":" 634 ","page_number":657},
  {"content":"\r\n\r\nحقوق متفرق شده بودند قرار دهند . مقصود هيئت برقرارى قانون و اعادهء امنيت و نظم بود و قرار شد بطوريكه منافع دولتين ايران و انگليس ايجاب كند قوائى پديد آورند . در شمال هم همينطور قرار شد تيپ قزاق مشغول انجام وظيفه باشد . تجهيز اين دو قوه و نگهدارى آنها در مدت جنگ قرار شد بدست انگليس و روس صورت گيرد . بعلاوه يك كميسيون مختلط مالى معين گرديد كه مسئلهء فوق را تحت نظر بگيرند و بالاخره پس از پيدا شدن توافق نظر قرار شد كه دولتين مزبور ماهيانه دويست هزار تومان از اين بابت بدولت ايران بدهند .\r\nنگارنده براى فرماندهى كل ميسيون انگليسى تعيين شده و در ژانويه سال 1916 وارد دهلى گرديدم . در آنجا امر تأسيس و ترتيب قواى مزبور به من محول شد . قسمت وزارت خارجهء آنوقت تحت كنترل و نظارت بود و برطبق اطلاعاتى كه سريعا بدست آوردم معلوم شد كه خيلى كم ممكن است در اين باب به من مساعدت و همراهى شود و به ملاحظهء اينكه آلمانها تمام رعاياى انگليس را از داخلهء ايران بيرون كرده بودند چندان اميدوار نبودم كه بتوانم از اهالى ايران قوائى جمع‌آورى نمايم و يا از حدود بنادر كه امن بود بتوانم بداخلهء ايران حركت كنم . در آن ايام آنچه كه محل حاجت من بود ابدا در هندوستان يافت نميشد . مثلا يكى از چيزهائى كه با كمال ادب پيشنهاد كرده و براى خودم تقاضا نموده بودم چند عدد توپ كوهستانى بوده است . جوابى كه در اين باب ابتدا به من رسيد يأس‌آور بود . در آخر قرار شد همين قدر به من همراهى شود دو عدد از توپهاى سرپر به من بدهند . مسلسل سنگين هم چيزى حاضر نبود و به من اطلاع دادند كه در هندوستان چيزى بطور ذخيره باقى نيست . بالاخره من با سه نفر صاحب منصب انگليسى و سه تن افسر هندى و نيز بيست نفر از صاحب‌منصبان جزو هندى به طرف ايران حركت كردم . از سوارنظام هند مركزى هم بيست و پنج نفر سوار هندى به من داده شد كه همراه من باشند . اين بود كمكى كه به من داده شد و ظاهرا چنين مينمود كه آن براى انجام خدمتى كه به من سپرده شده بود كافى نبود ، ليكن ديدم كه هندوستان آنچه موجود داشته براى عراق عرب فرستاده است و من هم اميدوار بودم كه اگر خرابى جنوب ايران آنطوريكه\r\n\r\n","description":"","footnote":"","page_name":" 635 ","page_number":658},
  {"content":"\r\n\r\nدر دهلى معلوم ميشد نباشد ممكن است كمك زيادترى نسبت به من به عمل آيد .\r\nبالجمله من در ماه مارس وارد بندرعباس شدم . در اينجا پذيرائى كه از من رسما به عمل آمد از طرف دوست قديمى خودم دريابيگى حكمران كل بنادر بوده است كه به همين نيت از بوشهر به بندر مزبور آمده بود . مستر و . ر . هوسن مرحوم نايب قونسول و نيز شجاع نظام نايب الحكومه از هيئتى كه همراه بودند استقبال كرده و در تمام مدت اقامت كمال مساعدت و همراهى را نسبت به آنها مبذول داشتند .\r\n\r\nسربازگيرى در بندرعباس\r\nعمليات سربازگيرى به محض ورود ما شروع شد و در عرض بيست و چهار ساعت اول پنجاه و سه نفر پس از امتحان در دفتر آنجا نام‌نويسى نمودند . معذلك دستهء ضد انگليس هم وجود داشت كه خيلى مهم هم بوده است ، چنان كه روز بعد اتفاق افتاد كه تمام نفرات مذكور فوق آمده و تمام پولهائى را كه از بابت حقوق بطور مساعده گرفته بودند حاضر شدند پس بدهند ، براى اينكه مايل نبودند با آنها جنگ كنند . اين وضع دامنه‌اش بالا گرفت و حقيقتا از كاپيتان ر . س . راك بايد ممنون بود كه بروز لياقت داده نفرات خود را با تحمل و بردبارى خاصى اداره نموده .\r\nرضايت خاطر آنها را كاملا جلب نمود . بارى تمرين‌هاى نظامى منظم با برپا نمودن اردوگاهى در نايبند در سه ميلى مشرق بندرعباس شروع گرديد . دوازده روز كه از ورود ما گذشت پرچم سه رنگ ايران بر فراز اردوگاه با تشريفات مخصوص برافراشته شد . از اين به بعد ديگر هيچوقت ديده نشد كه سربازان پشت به خدمت كنند و طولى نكشيد كه تا اين درجه كارشان بالا گرفت كه توانستند بندرعباس و قسمت جادهء كاروان‌رو را از دزدان و غارتگران محافظت نمايند .\r\n\r\nقتل در لنگه ، پنج گور و سقوط كوت العماره\r\nدر بيان مشكلاتى كه پس از ورود ما به بندر عباس در عرض چند هفته پيش آمد خالى از اهميت نيست كه دو سانحهء كوچك و نيز يك حادثهء خيلى بزرگ را از نظر خوانندگان بگذرانيم . محافظينى كه حكومت لنگه از تنگستانىها ترتيب داده بوده به تحريك آلمانها يكى از مأمورين محترم قديمى و پير انگليس را با دو برادرش را بقتل رسانيده و بعد به هفت نفر سپاهى هند\r\n\r\n","description":"","footnote":"","page_name":" 636 ","page_number":659},
  {"content":"\r\n\r\nكه در آنجا بودند حمله برده دو نفر را مقتول و چهار نفر را مجروح ساختند و بعد خود را از معركه بيرون كشيده و غايب گرديدند . مخصوصا در همين تاريخ باز در نزديكى مكران دو نفر از صاحب‌منصبان جوان انگليس بنام ستوان هوغز « 1 » و هورست « 2 » بقتل رسيدند .\r\nاين بار نيز قتل آنها در نتيجهء تحريكاتى بوده است كه از طرف عمال و نمايندگان آلمانى بدست يكنفر بنام ريند « 3 » كه خود نيز بدست سپاهيان خود كشته شد به عمل آمد . بالاخره در ماه آوريل خبر سقوط كوت العماره هم رسيد و آن نه تنها يك آبروريزى و ننگى بود بلكه براى ارتش انگليس بزرگترين حادثه و مصيبتى بود كه تا آنوقت در آسيا رويداده بود . اثر مجموعى حوادث و پيش‌آمدهاى ناگوار فوق كه در ماه ميشوم آوريل واقع شد نهايت درجه طاقت‌فرسا بود ، ولى تحمل و بردبارى كه در نهاد نژاد انگليسى است موقع را محفوظ نگاهداشت . با اينكه تعصبات مذهبى غيرقابل ترديد و سختى در مكران انگليس حكمفرما بود و جمعى از ماها را هم سخت پريشان و متوحش ساخته بود ، ولى تمام آن بىنتيجه مانده و نتوانست از خط ايران تأثيرى در هندوستان بخشد .\r\n\r\nحركت يك ميسيون به مكران\r\nدر سال 1916 يك هيئت نظامى تحت فرماندهى ماژورت . ح .\r\nكيز « 4 » از ادارهء سياسى بسوى مرزهاى بلوچستان حركت نمود تا از دسائس و آنتريك‌هاى آلمانها در آنحدود جلوگيرى كرده و بوسيلهء قرارهاى صلح آميز با سران محل و فرونشاندن آتش فساد آنها را از حمله و هجوم بازدارد . نامبرده در ماه آوريل با اسكورتى مركب از يك دسته پياده‌نظام و عده‌اى از سپاهىهاى محلى از گوادر روانه شده و در بلوچستان ايران به تأنى قطع مسافت مينمود . او در نزديكى خاش .\r\nژنرال داير « 5 » را ملاقات نمود . از آنجا راه مغرب را پيش گرفته و در بمپور بهرام خان را ديدار كرده و بالاخره در فوريه سال 1917 به چاه بهار رسيد . در تمام اين اماكن و نقاط بواسطهء حسن انتظامات سياسى و تدابير عقلى كه بدرجهء كمال بود و ديگر بواسطهء عمليات داير هيچ‌گونه حادثهء سوء و تصادمى روى نداد . يك سردار بلوچى در نامه‌اش چنين نوشته\r\n\r\n\r\n","description":"","footnote":"\r\n( 1 ) -  Hughes . \r\n( 2 ) -  Horst . \r\n( 3 ) -  Rind . \r\n( 4 ) -  Major T . H . Keyes \r\n( 5 ) -  General Dyer \r\n","page_name":" 637 ","page_number":660},
  {"content":"\r\n\r\nبود كه او ناخن و محاسنش را به آرزوى شهادت با حنارنك بسته است ، ولى در نامهء ديگرش مينويسد كه او براى هيئت نظامى مشغول جمع‌آورى علف و سوخت بوده است . نتايج حاصله از ميسيون فوق حقيقتا رضايت‌بخش بوده است و مخصوصا با تمام رؤساى نامى آن حدود روابط و مناسبات دوستانه ايجاد گرديد با در نظر گرفتن اين حقيقت كه بلوچستان ايران سالها بود كه ياغى و روابط خود را قطع نموده بود و بهرام خان هم سر به طغيان برداشته و به بلوچستان انگليس حملهء سرتاسرى به راه بود بايد گفت كه خدمات كيز جالب توجه و در خور تقدير بوده است .\r\n\r\nخط جنگى شرقى ايران در 1916 م\r\nدر فصل گذشته اشاره‌اى به انتظامات و ترتيبات معجلانه‌اى كه براى جلوگيرى از عبور آلمانها از سرحد افغان داده شد به عمل آمد . در ابتداى سال 1916 سرتيپ ر . اى . داير براى محافظت اين خط تعيين گرديد . خطوط ارتباطيهء اين نقاط وسيعه ولى مغشوش و خطرناك دائما مورد هجوم و حملات عشائر واقع شده و از آن جمله مخصوصا عشاير دمانى و اسماعيل‌زائىها بودند كه منازل و خانه‌هاى مسكونى را ويران كرده و كاروانها و شتران را غارت ميكردند .\r\nداير متوجه اين نكته شد كه قبل از هرچيز لازم است كار اين راهزنان صحرائى را خاتمه دهد ، لذا با قواى خويش به آنها حمله برده و منهزمشان ساخت و خاش را كه دهكده‌اى بشمار ميآمد ولى كرسىنشين سرحدى مىباشد تصرف نمود . ايل دمانى و اسمعيل‌زائى قبول اطاعت نمودند ولى از قراردادى كه امضا كرده بودند تخلف نموده دوباره بناى تمرد و شرارت را گذاشتند . لذا داير دوباره به آنها حمله برده و هزاران اغنام و مواشى آنها را گرفته و خسارات و تلفات زيادى به آنها وارد آورد . نتيجه اين شد كه اين ايلات دزد و راهزن تسليم شده و مانند سربازان داوطلب زير سلاح آمده مشغول خدمت گرديدند . اين خط يا باصطلاح انگليس‌ها كوردون « 1 » اينوقت داراى يك اسكادران سوارنظام هندى بود متمركز در بيرجند و يك اسكادران كه در دهنه باغى جمع بودند ، كه 1200 نفر سرباز\r\n\r\n\r\n","description":"","footnote":"\r\n( 1 ) - در نظام ، كوردون خطى است كه بفاصله‌هاى معين پاسبانهائى ايستاده و از عبور بيگانه ممانعت ميكنند . ( مترجم )\r\n","page_name":" 638 ","page_number":661},
  {"content":"\r\n\r\nداوطلب ضميمهء آنها بود و سيستان مركز اين پادگان بوده است ، ليكن آنها در تمام نقاط سرحدى يعنى از رم  ( Rum )  واقع در بخش قائن تا گورك در لوت تقسيم شده و بهمهء اين حدود مستولى و مسلط بوده‌اند .\r\n\r\nموفقيت قوام الملك و مرگ ناگهانى او\r\nاين مطلب در فصل پيش ذكر شد كه قوام الملك فرار كرده و در بوشهر سرپرسى كاكس را ملاقات نموده و از وى مقدارى تفنگ و ساير مهمات جنگى و نيز مبلغى پول تقاضا نمود كه به او داده شود و ضمنا اظهار داشت كه اگر بدين ترتيب به او كمك شود وى ميتواند ژاندارم‌هاى ياغى و دشمنان ديگر را مغلوب نموده و نفوذ حكومت ايران را در فارس مستقر خواهد ساخت .\r\nاگر دقت كنيم مىبينيم او هيچ گزافه و اغراق نگفته بود . نمايندهء او تفنگ و مهمات جنگى را كه من از هند آورده بودم تحويل گرفت . بعلاوه كاكس چند توپ كه از تركها گرفته شده بود با چند نفر توپچى هندى به اختيار او گذاشت . قوام حركت نمود و مقدارى كه از لنگه دور شد رؤساى عشائر عرب كه راجع به توپخانه و ساير مهمات جنگى او چيزهاى اغراق‌آميز شنيده و مرعوب شده بودند به نزد او آمده و قبول اطاعت نمودند « 1 » خلاصه با كمك آنها قوام ژاندارمرى را در لار كاملا مغلوب نموده و سپس با غرور سرشارى به طرف شيراز روانه شد . ولى مقدر نشده بود كه او به كاخ و كاشانه‌اش برسد ، چه هنگاميكه در دنبال غزالى اسب مىتاخت طورى سخت به زمين خورد كه گردنش به كلى خورد شد . ولى وى خدمتى را كه به عهده گرفته بود باتمام رسانيد و پسرش كه در آن وقت 28 سال داشت توانست وارد شيراز شده و به سركوبى رؤساى اشرار و مفسده جويان بپردازد .\r\n\r\nاوضاع سياسى در كرمان\r\nپس از مطالعهء اوضاع عمومى در بندرعباس آرزو داشتم به حالات كرمان عطف توجه نمايم تا بدين ترتيب عمليات دسته‌هاى آلمانى\r\n\r\n\r\n","description":"","footnote":"\r\n( 1 ) - نائب الحكومهء بندرعباس به من خبر داد كه حتى در يك نامهء خصوصى به پسرش اظهار داشته بود كه دو آتشبار كامل توپخانه و سى هزار تفنگ كه براى هريك پانصد گلوله و فشنگ تهيه شده حاضر كرده‌اند ، بايد دانست كه قوهء پروپاكاند و تبليغ در ايران خيلى زياد است . ( مؤلف )\r\n","page_name":" 639 ","page_number":662},
  {"content":"\r\n\r\nرا در جنوب ايران عقيم نمايم . بعلاوه بايد بيكى از شهرهاى مهم ايران ورود كنم كه در آنجا مدت چندين سال قونسول بوده و در نتيجهء اقامت زياد و روابط و آشنائى با اهالى انتظار داشتم كه بتوانم بدون تصادمى در آنجا سربازگيرى نموده و يك بريگاد كرمانى تشكيل دهم .\r\nكابينهء دوستم فرمانفرما آنقدر دوام نكرد و جانشين او سپهدار تشكيل كابينه‌اى داد كه يك بيطرفى خيرانديشى را حفظ نموده و كمك قابل‌توجهى به جريان امور نمود .\r\nهيئت آلمانى در كرمان آنچه كردند كه سردار ظفر بختيارى استاندار كرمان را با خود همراه كنند نتوانستند و نيز زحمت‌ها كشيدند كه سردار نصرت رئيس قشون كرمان و يكى از متنفذين محل را جلب و موافق خود كنند ولى خوش‌بختانه موفق نشدند .\r\nدرعين‌حال استاندار بختيارى كه مردم را از تعديات زياد به تنگ آورده بود سردار نصرت با او مخالف بوده است . وقتى كه آلمانها ديدند كه سردار نصرت نوهء وكيل الملك « 1 » دوست و همراه انگليسىهاست چندروز پس از پياده شدنم به بندرعباس خواستند با بمب دستى كار اين مرد را تمام كنند ، ولى اتفاقا بمب به بعضى از همراهانش اصابت كرده و خود با جراحت خفيفى از ميان گردوغبارى كه فضا را تاريك كرده بود گريخت .\r\n\r\nفرار ميسيون آلمانى از كرمان و دستگيرى آنها در شيراز\r\nاوضاع از حالا تغيير نموده و امور بر خلاف ميل دشمن بناى جريان را گذاشت . آرى موفقيت قوام الملك ، هزيمت دسته‌اى كه از خط لوت به ده سلم وارد شده بودند ، شكست بياچ در بمپور ، اعمال و حركات نفرت‌انگيز آلمانها و اطريشىها در كرمان و بالاخره پياده شدن ميسيون نگارنده در بندرعباس تماما سبب گرديد كه موفقيت آلمانها در كرمان رو به ضعف و تزلزل گذارد . اتفاق افتاد كه يكى از هواخواهان زرنگ سردار نصرت تيرى چند به طرف قلعه « 2 » خالى كرد و اين سبب شد كه بختياريها به هيجان آمده دست به تفنگ و شليك گذاردند . سردار ظفر متلون يك دفعه تحت فشار افراد ايل قرار گرفته و آنها هم دموكراتها و ژاندارمرى را خلع سلاح كردند . دستهء زوگ ماير كه در بم بود به طرف\r\n\r\n\r\n","description":"","footnote":"\r\n( 1 ) - ده هزار ميل در ايران صفحهء 70 - ( مؤلف )\r\n( 2 ) - گويا مراد دار الحكومه باشد ( مترجم )\r\n","page_name":" 640 ","page_number":663},
  {"content":"\r\n\r\nسيرحان فرار كرد ، ولى در اثناى راه مورد حملهء بختيارى واقع شد ، دكتر بياچ دستگير و مبلغى هم پول كه همراه داشتند بغارت رفت . دسته‌اى هم كه در كرمان توقف داشت راه سيرجان را پيش گرفت ، ليكن در وسط راه گرفتار ايل بوچاقچى كه زير فرمان سردار نصرت بودند شده صدمات و خسارات زيادى از طرف آنها متحمل شدند . قوام بنا به پيشنهاد و اشارهء نگارنده وارد اين كشمكش شده توانست عملا تمامى اين دسته را كه مركب از هفت تن آلمانى و اطريشى ، دوازده نفر ترك و چند نفر افغانى كه از آرتش فرار نموده بودند دستگير نموده و در قلعهء شيراز زندانى كند ، من هفت ماه بعد آنها را ملاقات نمودم .\r\n\r\nحركت بسوى كرمان 280 ميل\r\nقبل از اينكه مدت توقفم در بندرعباس طول بكشد دريافتم عده‌اى از دوستان كرمانى من كه علاقمند به امنيت و حسن انتظام كشورند از حركت من به آن شهرستان خوشحال بوده و حاضرند مرا به حسن استقبال به پذيرند . رؤساى دوايل صحرانشين آن استان هيئتى تحت رياست منسوبين خودشان با نامه‌هاى چندى به نزد من فرستادند . من مراتب را بمقامات رسمى خود گزارش داده و ضمنا اظهار داشتم كه اگر يك اسكورت با توپهاى كوهستانى و يك اسكادران سواره و پانصد پياده در اختيار من گذارده شود اميدوارم بتوانم آلمانها را بخارج رانده و نفوذ و اقتدار دولت ايران را در آن استان برقرار ساخته و تأسيس پليس جنوب را كه بعدا به همين نام خوانده شد ادامه دهم . پيشنهاد مزبور مورد قبول واقع گرديد و در آخر ماه آوريل يك قسمت توپخانهء كوهستانى شماره 33 تحت فرماندهى ماژور ر . س . رات‌ول « 1 » و يك دسته از نيزه‌داران شمارهء 15 تحت فرماندهى ماژور س . م . بروس « 2 » و نيز يك جناح 124 نفرى بلوچ تحت فرمان سرهنگ دو ا . ف . تويك « 3 » از بوشهر وارد بندرعباس شدند . اين دستهء خيلى كوچك يا آرتش مختصر در ايام جنگ بزرگ مسافتى كه سير كرده و پيشروى كه كرده الحق قابل ذكر و شايد بتواند ادعا كند كه خدمتى را كه انجام داده است درخور همه نوع تقدير مىباشد ، چه قسمت اعظم اين سپاهيان\r\n\r\n\r\n","description":"","footnote":"\r\n( 1 ) -  Major R . S . Rothwell \r\n( 2 ) -  Major S . M . Broce \r\n( 3 ) -  E . F . Twigg \r\n","page_name":" 641 ","page_number":664},
  {"content":"\r\n\r\nدر جريان سه سال بعد پنجهزار ميل مسافت را طى و محافظت نموده و نيز در ميدان نبرد ( چنان كه در نتيجه معلوم مىشود ) موفقيتهائى كه حاصل نمودند قابل بسى توجه است .\r\nولى بدبختانه اينها جز يك دسته ارتش خشك و خالى چيز ديگرى با آن‌ها نبوده است .\r\nيعنى از ملزومات و وسائل نقليه و يا افسران خزانه‌دار و امثال آن اسمى نبود و هيچ كمكى هم در اين باب نشده بود و لذا اين قسمت يعنى فراهم كردن ما يحتاج و لوازم و مهمات مزبور دوش خود ما بار بود و به وظائف سنگينى كه داشتيم ضميمه گرديد .\r\nواقعا از سردار نصرت و نائب الحكومهء عباسى بايد خيلى ممنون بود كه همراهى كرده و آذوقه و خواربار و عليق را از اماكن و نقاط چندى تهيه كرده و بتدريج حمل نمودند .\r\nدر ضمن وكلا و نمايندگانى به آباديهائى كه در خط سير ما واقع شده بودند فرستاديم تا به آنها حالى كنند كه اين حركت ما دوستانه است و مقصود حفظ امنيت طرق و دائر كردن امور بازرگانى است . عمدهء نگرانىما سر مسئلهء نقليه بوده است . گرماى بندرعباس در آخر ماه مارس تا اين درجه سخت و شديد مىشود كه هيچ مكارى و شتردارى از داخلهء ايران از خوف ناخوشى و مرگ‌ومير ، مالها و چهارپايان خود را به طرف گرمسير حركت نمى دهند و شترانى هم كه در محلند جز گندم و جو خيلى كم بارهاى ديگر حمل ميكنند و محمولات تجارتى بوسيلهء الاغ حمل مىشود . اين حيوان هم علاوه بر اينكه خيلى سست حركت مىكند صندوقها و بسته‌هاى بزرگ و سنگين را نمىتواند حمل نمايد . مكاريان و صاحبان دو قسم وسائط نقليهء فوق اينطور نيست كه در يك ساعت مخصوص حركت كنند و بهر چيزى كه روى نظم و ترتيب صحيحى باشد به نظر بد نگاه كرده و غضبناك ميشوند .\r\nچنانچه فشارى در اين ميانه به آنها داده ميشد كوشش ميكردند كه حيوانات خودشان را جا گذاشته فرار كنند . يا اگر مورد حمله واقع ميشديم يقينا همين كار را ميكردند ، يعنى چهارپايان‌شان را گذاشته و ميرفتند .\r\nدر سابق گفتيم كه براى ادارهء حمل و نقل يك افسر هم موجود نبود ، ليكن خوشبختانه ما يكنفر مأمور قابل تلگراف را در خدمت داشتيم و نيز ناظم بانك كرمان در بستن كنتراتهاى لازم كمك فراوان بما نمود . بواسطهء كمى آب در بعضى منازل و ديگر اشكال اداره كردن تعداد زياد نقليه كه قطار و رديف هم نيستند و همچنين چون مجبور بوديم براى\r\n\r\n","description":"","footnote":"","page_name":" 642 ","page_number":665},
  {"content":"\r\n\r\nآرتش كرمان اسلحه ، خواربار ذخيرهء عليق و لوازم و مهمات حمل كنيم تصميم گرفته شد كه در دو ستون حركت كنيم . چنان كه ستون اولى در 17 ماه مارس بندرعباس را ترك گفته عازم كرمان گرديد . اين راه و خط سيرى كه بود در دو حصه يا دو منطقه واقع شده بود . اولى كه از وسط گرمسير ميگذرد مركب از هشت منزل ولى نهايت درجه گرم و مالاريائى بود ، در حالى كه حصهء بعدى آن شبهاى بسيار سرد داشت و اين باعث بروز تب و نوبه گرديد . در دهات و قصبات ما را با كمال محبت مىپذيرفتند و هيچ اتفاق نيفتاد كه آبادىشان را ترك گفته به نقاط كوهستانى فرار بكنند . راستى يكى از خوانين آن سامان به من در ضمن ملاقات بطور خصوصى گفت كه در مواقع عبور آرتش ايران از اين حدود ديارى باقى نميماند ، بلكه مردم آباديهاى خودشان را گذاشته بيرون مىروند .\r\nالبته اين يك موضوعى بود كه من آن را از پيش تجربه داشته و ميدانستم . در اوايل ، گرما شديد و طاقت‌فرسا بود ، چه حد متوسط حرارت 110 درجه فارنهايت ( 61 درجه سانتيگراد تقريبا ) بود اما سايبان و پناهگاه به آسانى پيدا مىشد و شبها هم هوا سرد بوده است . عبور ما در اين راه به تنگ زندان مخوف افتاد كه بسيارى از كاروانها را سيل ناگهانى به ته دره برده بود . بخت بما يارى كرد و قواى ما سالما از تنگه عبور كرده وارد آبادى پور احمدى شدند . خان حاكم اينجا كه از سران معروف دزدان و غارتگران بود براى ما خواربار تهيه كرد و فرستاد اگرچه معلوم بود از روى رضا و رغبت نيست . دو روز بعد ما وارد دولت‌آباد شديم . در اين محل يك عده از دوستان قديمى از ما پذيرائى كرده و نامه‌هائى هم بامضاى وجوه اهالى آنجا مشعر بر تهنيت ورود به من دادند .\r\nتا اينجا انديشه و اضطرابى كه در ما بود مرتفع شد و از اين نقطه به بعد هرقدر كه جلو ميرفتيم اميدوارى ما بيشتر و علائم فتح و پيروزى نمودارتر ميگرديد . در هرمنزلى رفقا و دوستان بما ملحق شده در صورتى كه آب و هواى اين نقاط كوهستانى متصل بهم اگرچه قابل اطمينان نبود اما بعد از حرارت و گرماى طاقت‌فرساى بنادر براى ما فوق العاده مطبوع و فرح‌بخش بوده است . بارى ما از سلسله جبال زيباى لاله‌زار گذشته و ناحيهء بردسير را از گدار قافانو كه ارتفاع آن بالغ بر نه هزار پا از سطح دريا مىباشد پيموده پس از چند\r\n\r\n","description":"","footnote":"","page_name":" 643 ","page_number":666},
  {"content":"\r\n\r\nروز سردار نصرت با عده‌اى از نجباى كرمان باستقبال ما آمده و ما را از وسط بازار كرمان با كمال احترام عبور دادند . ادارهء تلگراف و بانك بسرعت شروع به كار كردند . شهر كرمان يك مرتبه امن‌وامان شده و آشوب‌طلبان يا فرار كرده و يا ناپديد گرديدند . يكى از ملاكين كرمان به من گفت تا شب قبل از ورود شما سى تن از رعاياى خود را براى محافظتم گذارده بودم ، ولى بعد از ورود قواى شما شبها بدون هيچ پاسبانى براحت خواب ميكنم .\r\nورود نيروى بريتانيا در كرمان و خوش‌آمد و استقبال شايانى كه از ما به عمل آمد يكى از واقعاتى است كه از چند جهت داراى اهميت است . نخست اينكه آن نشان داد كه دولت انگليس تصميم گرفته است كه باستقرار امنيت در طرف جنوب و اعادهء نظم و انتظام در آن صفحات دولت ايران را يارى كند ، در صورتى كه اين امر ايادى سفير انگليس را در تهران تاييد و تقويت مينموده است . چيزى كه اهميت آن شايد بيش از همه باشد تأثير اين قضيه در بلوچستان و افغانستان بوده است . چه وقايع ايران عكس العملى كه در اين اماكن و بلاد بخشيد زياده از آن مقدارى بود كه عموما تصور ميكردند . ذكر اين نكته خالى از اهميت نيست كه مسئلهء استقرار امنيت و آسايش در جنوب ايران و اعادهء نظم در آن صفحات بدست آرتش انگليس وضعيت سرحد افغان و شمال غربى هند را بهبود بخشيد و بر رونق آن افزود و موقع داد كه از قواى آن نواحى براى امداد بخارج فرستاده شود كه در غير اين صورت لازم بود تمامى آنها را در خود هند به منظور دفاع داخلى نگاهدارند .\r\n\r\nعزيمت به يزد 220 ميل\r\nپس از ورود نيرو بكرمان به زودى تصميم حركت بشيراز گرفته شد .\r\nبراى رفتن بدان صوب دو راه است كه يكى از آن دو كه من آن را پسنديدم در امتداد خط تلگراف يزد و از آنجا از خط اصفهان و شيراز كه در ده بيد متصل مىشود واقع بود . در اين راه اولا اطمينان داشتم كه آذوقه و خواربار فراهم خواهد شد و ديگر ارتباط بين ما با مقامات سياسى و اولياى امور محفوظ مىباشد . اما جادهء سيرجان و نيريز يعنى راه ديگر البته بشيراز نزديك‌تر بود ولى در اين راه سيم تلگراف نبود و نيز معلوم نبود سيورسات يعنى آذوقه و عليق وجود داشته باشد و در صورت يافت شدن هم احتمال خطر در ميان بود . حتى گزارشى كه از اين راه رسيده بود اشعار داشت كه به زحمت ميتوان خواربار بدست آورد . بعلاوه اين راه از آباديهائى ميگذشت\r\n\r\n","description":"","footnote":"","page_name":" 644 ","page_number":667},
  {"content":"\r\n\r\nكه ايلات عرب در آن‌جا سكونت داشتند و آنها از قوىترين ايلات و عشائر بشمار ميآمدند .\r\nمخصوصا ايل بهارلو كه با آلمانها همراه بوده و تشكيل سپاهيان محلى آنها را داده بودند اين مسئله از عقل دور بود كه با چارپايان كرايه‌اى از نقاط ييلاقى آنها عبور كنيم كه صاحبان آنها به آسانى ممكن بود كه با اندك تحريكى به طرف آن ايلات جلب شده و اسباب زحمت ما را فراهم سازند . پس از تبادل نظر زياد با افسران و صاحب‌منصبانى كه بودند بالاخره نظريهء من مورد توجه واقع شد و قرار شد كه برطبق آن عمل شود . بالجمله كلنل ج . ل . فارن « 1 » را كه بعد از ورود ما به كرمان بلافاصله شروع به كار كرده بود با سه نفر صاحب‌منصب ديگر در آنجا گذاشتيم كه مشغول تشكيلات كرمان باشند . نامبرده در اين وظيفه‌ايكه بعهدهء او گذاشته شده بود كاملا هم موفق گرديد . البته نظر به روابط دوستانهء سكنهء آن شهرستان با ما ، مخاطره و بيم اينجا خيلى كم بود . و الا اگر الفت و علاقهء مردم اينجا نسبت بما نبود او را تنها گذاشتن خالى از مخاطره نبوده است . ولى بايد دانست كه اين پيشرفت او مزيد بر اعتبار او و ستادش گرديد .\r\nبالاخره ستون در 28 ژوئيه به طرف يزد كه مقصد اولى بود روانه گرديد . اين راه تماما در يك دشت وسيعى واقع شده كه نگارنده مكرر از آنجا گذشته است . در دو نقطه يكى بهرام‌آباد و ديگرى انار كه دو محل عمده است ادارهء تلگراف مىباشد كه بدست مأمورين يا تلگرافچىهاى لايق ارمنى اداره ميشد . روزها كه هوا گرم بود براى اين‌كه جاى سايه‌اى داشته باشيم وسط روز به پناه باغها مىرفتيم و از تماشاى درخت‌هاى پستهء زيادى كه با ترتيب خاص قابل ملاحظه‌اى كه در كشت آنها رعايت شده بود محظوظ ميشديم .\r\nاهالى انار مخصوصا در انتظار هجوم و حمله ايل بهارلو به آن حدود بودند . چنان كه كمى پس از حركت سپاهيان ما اين هجوم هم واقع شد . آنها از من خواستند كه قسمتى از قواى خودمان را آنجا بگذاريم در صورتى كه اين مسؤل آنها قابل اجابت نبود . ولى به آن ها گفتم كه تيپ كرمان شروع به سربازگيرى نموده و در موقع خود به كمك آنها خواهد آمد . در اينجا من متوجه اين نكته شدم كه وظيفه‌اى را كه به عهده گرفته‌ام بيش از اندازه‌اى كه خيال ميكردم سنگين و اوضاع آن سامان زياده از حدى كه تصور مىرفت خراب است .\r\n\r\n\r\n","description":"","footnote":"\r\n( 1 ) -  Colonel G . I . . Farran \r\n","page_name":" 645 ","page_number":668},
  {"content":"\r\n\r\nاعراب و سائر عشائر متصل حمله آورده و استعدادشان هم از حيث قوه و عده چندين برابر بود .\r\nدر 14 اوت به يزد رسيديم و در آنجا اتباع و رعاياى انگليس كه تازه بازگشته بودند از آرتش ما استقبال كردند . البته ساير طبقات هم از ما پذيرائى به عمل آوردند . دكتر وائت « 1 » جزو ميسيون مذهبى فورا بيمارستانش را در اختيار من گذاشت و نظير آن را دكتر كار « 2 » در اصفهان با من معمول داشت ، يعنى بيمارستانش را به من واگذاشت ، البته وظيفه‌ام در مقابل اين همه محبت و مهربانى كه از اتباع انگليس نسبت بما شد حق‌شناسى و سپاس گذارى است .\r\n\r\nحركت به اصفهان 190 ميل\r\nما در اوائل اين فصل اوضاع و احوالى كه پيش از اين آرتش حكم فرما بود از نظر تغييرى كه يك دفعه در حالت نظامى و جنگى روى داد كاملا بيان نموديم . چون فرمانده كل قواى روسى در اصفهان تقاضائى از جنرال قونسول ما نموده و آن مورد قبول واقع شده بود لذا به من تلگراف شد كه با نيروى خودم به او ملحق گردم ، چه مشار اليه مورد تهديد سخت جمع كثيرى از ايل بختيارى واقع شده و بواسطهء كمك نظاميان ترك و صاحب‌منصبان آلمانى با توپهاى صحرائى كه داشتند بر جرئت و جسارت ايل مزبور افزوده شد بود . براى مقابلهء با اين حريف فرمانده مزبور كلنل بيلومستنوف « 3 » قوائى كه در اختيار داشت عبارت بود از ششصد نفر قزاق و دو توپ صحرائى كه در خود اصفهان بود و يكعده نيروى امدادى كه در كاشان و قم متفرق بوده‌اند .\r\nاتباع انگليس به اصفهان بازگشته و جماعت زيادى هم از ارامنه‌اى كه در اصفهان سكونت داشته مسلما اگر تركها آن شهرستان را تصرف ميكردند تمام ارامنهء آنجا را قتل‌عام مينمودند . براى همين مسئله من عازم شدم كه همراهى كرده اين پايتخت قديم ايران را از چنگ دشمن نجات دهم . اگر اين اقدام را نكرده بودم اروپائيها و نيز ارامنه شايد از آن ديار به طرف يزد فرار كرده و در بين راه اصفهان و يزد علاوه بر اينكه از دزدان و راهزنان بىرحم صدمات زيادى ميديدند در خود يزد هم بواسطهء كمى خواربار و ما يحتاج\r\n\r\n\r\n","description":"","footnote":"\r\n( 1 ) -  Dr . Whit \r\n( 2 ) -  Dr . Car \r\n( 3 ) -  Colonel Bielomestonov \r\n","page_name":" 646 ","page_number":669},
  {"content":"\r\n\r\nزندگانى كار طورى سخت ميشد كه يقينا آرتش من در عرض يكهفته پس از ورود آن‌ها مجبور به حركت ميشد . علاوه اين نكته بر من معلوم بود كه اگر اصفهان تحت تصرف دشمن درآيد قهرا قواى من در شيراز گرفتار شده و مورد حملهء عشاير و ايلاتى كه عدهء آنها زيادتر است واقع خواهند گرديد . بنابراين ديدم قبل از تأمين اصفهان و خلاصى آن از چنگ دشمن خطاست به طرف شيراز حركت كنم . اين را هم لازم ميدانم تذكر دهم كه در صورت بروز يك سانحه و حملهء ناگهانى جاى محفوظى هم نبوده است كه به آنجا عقب‌نشينى كنيم ، همچنين وسائل نقليه يعنى كاروانهاى آزموده‌اى هم نداشتيم و آن معلوم است باعث كندى و عقب افتادن عمليات يك نيرو ميگردد . اينها بود نظريات من و پس از تبادل‌نظر و مذاكرات زياد به من دستور رسيد كه فورا به سمت اصفهان حركت كنم .\r\nهنوز توقف داشتم كه خبر رسيد در اصفهان يك عده قاطر خريدارى شده و توسط سواران هندى قونسول خانه به يزد فرستاده شده و در عرض راه يعنى در عقدا واقع در شصت ميلى شمال غربى يزد يكصد و پنجاه نفر دزدان ايل لشنى آنها را گرفته‌اند . بنابراين فورا يك دسته سوارنظام بهمراهى عده‌اى پياده‌نظام سوار قاطر شده براى استرداد مال‌هاى غارتى و تعقيب دزدان روانه شدند . آنها لشنىها را منهزم و قاطرها را بما رسانيدند كه در آن وقت بىنهايت براى ما مفيد و كارآمد بوده‌اند و ما هم بلافاصله يك عده قاطرچيهاى قابلى كه محل اعتماد بودند فراهم كرديم .\r\nبالاخره ما حركت كرده و راهى را كه روانه شديم منزل اول آن تپه‌هائى است از شن و ريك و بقيهء آن تماما صاف و هموار مىباشد . هنگام حركت خبر رسيد كه روس‌ها عده‌اى از بختياريهاى دشمن را شكست داده ولى يكعدهء زيادى از آرتش دشمن كه از سپاهيان محلى و چريك بوده‌اند با توپخانهء آلمانها وارد دم بينه شده‌اند كه در هشتاد ميلى شمال غربى اصفهان واقع است . از ما خواستند كه در رسيدن باصفهان تعجيل نمائيم و بنابراين در حركت خيلى شتاب كرديم . ما از ناحيه‌اى گذشتيم كه اثر پاى دزدان در هرنقطهء آن ظاهر بود . بعلاوه راجع به ناامنى راهها يك سلسله اخبار موحشى بما ميرسيد . كاروان‌ها چنان كه عموما همين‌طور بوده است از آرتش ما استفاده نموده در مشايعت ما ميآمدند . در تمام راه اطلاعاتى كه از عشاير دزد و راه‌زن و رؤساى آن‌ها بدست آورديم بعدها براى ما خيلى مفيد\r\n\r\n","description":"","footnote":"","page_name":" 647 ","page_number":670},
  {"content":"\r\n\r\nواقع شده و به درد ما خورد .\r\n\r\nوضعيت اصفهان\r\nما در يازدهم سپتامبر وارد اصفهان شديم . اتباع انگليس و روس و نيز ارامنهء آنجا و عمال و مأمورين عالىرتبهء ايران از ما استقبال شايانى كرده و به كمال محبت پذيرائى نمودند . در اينجا خبر رسيد كه دشمن از دم بينه رو به هزيمت نهاده و علت اصلى اين شكست و هزيمت دشمن بنا به عقيدهء عموم شايعات اغراق‌آميزى بوده است كه راجع باستعداد جنگى و آرتش ما انتشار پيدا كرده بود .\r\nروس‌ها به مناسبت ورود ما مجلس جشن و ضيافت باشكوهى ترتيب داده و در آنجا از من خواهش شد كه تلگرافى مشترك بامضاى خود با همقطارانم دائر بر تقديم مراتب اعزاز و احترام به پيشگاه اعليحضرت تزار ترتيب داده توسط ژنرال باراتوف ارسال داريم . نظر به آنچه كه بعدا به فاصلهء كمى اتفاق افتاد من آن تلگراف را ذيلا به نظر خوانندگان ميرسانم .\r\nدر شهر قديمى اصفهان كه قلب كشور ايران است آرتش روس تحت فرمان كاماندان بيلو مستونوف و قواى انگليس زير فرمان ژنرال سايكس اينك بهم اتصال پيدا نمودند . مطابق رسومى كه هيئت قزاق از زمان تأسيس تا به حال داشته و با نان و نمك از ميهمانان خود پذيرائى مينمودند ، اكنون ما ورود متفقين عزيزمان را خوش‌آمد گفته و با صداى رعدآساى توپ‌ها ، قشون متفقين در اصفهان بسلامتى سرداران بزرگ نامى قواى متفقين و سلامتى ژنرال باراتوف فرمانده سپاهيان متفق در ايران جامهاى خود را مىنوشند . اينك بمناسبت اين مجلس جشن و بر اثر احساسات درونى صميمانه ، ژنرال سايكس و اين جانب از حضرت اشرف محترما تمنا نموده و به مقام محترم آن فرمانده كل قشون نيرومند قفقاز معروض ميداريم كه به خاك پاى سلاطين محبوب ما احساسات بيكران چاكرانه و فداكارانهء ما را تقديم نموده و معروض دارند كه همه ما در آفتاب سوزان ناحيهء مركزى و جنوبى ايران براى حفظ منافع مشترك نقد جان خود را به كف دست نهاده و با كمال افتخار حاضر شده كه آن را نثار نمائيم .\r\nچند روز بعد از طرف تزار جواب تلگراف فوق كه مبنى بر اظهار مرحمت ملوكانه بوده بما رسيد .\r\n\r\n","description":"","footnote":"","page_name":" 648 ","page_number":671},
  {"content":"\r\n\r\nدستهء افسران روسى و انگليسى در اصفهان\r\n\r\n","description":"","footnote":"","page_name":" 649 ","page_number":672},
  {"content":"\r\n\r\nروسها در مهماندارى ما نهايت اهتمام را بجا آورده و ساعت بساعت بر محبت آنها افزوده شده و ما را سر ميز دعوت كرده و پشت سر هم بزدن ساغر مشغول بوده و رقصهاى عجيب و جذاب قزاق‌هاى روسى را تماشا مينموديم . در اصفهان در چنين روزى در سال 1915 بود كه اتباع انگليسى را مجبور كرده بودند كه از شهر خارج شوند و بدينجهت مراسم جشنى كه در اينموقع به عمل آمد دو مقابل بوده است . ساغرهائى كه در اين مجالس زده ميشد با شليك توپ توام بوده است و اين صدا و غرش توپ طبيعتا موجب وحشت و بهت اهالى در شهر ميشد . ميهمانى دومى كه بافتخار ما داده شد از طرف حكمران پسر ظل السلطان بوده است . سفرهء اين مهمانى در عمارت چهل‌ستون تاريخى انداخته شد . در اينجا خاطراتى از سلسلهء درخشان صفوى به ياد ما آمد كه ترقى و اعنلاء آنها شگفت‌انگيز و انحطاط و سقوطشان مايهء تأسف و رقت بوده است .\r\nسان دو ستون در ميدان شاهى به عمل آمد و نگارنده از نظر تفرقه و انحلالى كه بعدا در قشون روس رويداد هرگز آن را فراموش نمىكنم . من فرماندهى اين‌سان قشون را از لحاظ يك افسر ارشد برحسب خواهش آنها قبول نمودم . من هم با كمال دقت كلمات و جملات طولانى يا بهتر بگويم تحيات و « به سلامت » ها را كه مجبور بودم در روسى ادا كنم درست آموخته و در اين زبان حاضر كردم . سربازان به طرز خوبى حركت كرده و گذشتند . اسكادران سوارهء بنگال به تاخت حركت نمود ، در صورتى كه اسكادران اول قزاق بطريق عادى حركت نموده و دومين در راه پياده شده تيرهائى خالى كردند . دستهء سوم نيز به تاخت گذشت . رويهمرفته بين افسران مواسات و برادرى زياد وجود داشت ، برعكس بين افراد هندى و قزاق گرداب بسيار عميقى حائل بود .\r\nدر پايتخت صفوى يعنى اصفهان ما اوضاع را بطور وضوح جالب توجه ديديم .\r\nچه قبل از اينكه ستون در آنجا ظاهر شود بسيارى از سكنهء متمول دارائى قابل حمل خودشان را بسته و مهيا بودند كه به مجرد اطلاع فرار كنند . ليكن بواسطهء اتصال قواى انگليس و روس به يكديگر وضع به كلى تغيير كرد و آن باعث سكون و آسايش خيال اهالى گرديد . زيرا ما هرچند يك ستون كوچكى بوديم ولى ظاهرا در جلوگيرى از\r\n\r\n","description":"","footnote":"","page_name":" 650 ","page_number":673},
  {"content":"\r\n\r\nحملهء منظور تركها موفق شده بوديم . ازاين‌رو وضعيت در اصفهان بطور قابل ملاحظه‌اى بهبود يافته و ما توانستيم توجه خود را به تأمين راههاى بازرگانى معطوف داريم .\r\nروسها تحت تعليمات فرمانده جدى كه داشتند جادهء بزرگ و اصلى تهران را كم و بيش امن نموده بودند ، ولى براى حفاظت راه شيراز و نيز راهى كه از جبال بختيارى به اهواز ميرفت چندان جديتى ننمودند . يگانه اهتمامى كه در اين باب به عمل آوردند فقط به دسته‌هاى اشرار و راهزنان اين ناحيه حملات كوچكى به منظور سركوبى به عمل آوردند كه چندان خالى از موفقيت هم نبوده است و اگر اين قزاق‌هاى روسى نبودند دولت ايران براى دفع اين اشرار و راهزنان هيچ تهيه‌اى نداشت . هرچند كه يك نيروئى از قزاقهاى ايران تحت تعليمات معلمين روسى تشكيل شد . اما اين نفرات جديد از لحاظ مادى و لوازم و اسباب خوب نبودند . در هرحال مدتى لازم بود كه آنان زير دست معلمين و مشاقان خوب تعليم بگيرند تا اينكه بتوانند در ميدان جنگ حاضر به خدمت شوند .\r\nروس‌ها از بختياريها بهيچ‌وجه صرف‌نظر نكرده و تمام هستى ليدرهاى متخاصم را ضبط كردند . از جمله مايملك بىبى مريم خواهر سردار ظفر را كه رل مهمى را بازى كرده بود غارت نمودند . آنها تمام فروش و اثاثيه ، اسبان و نيز نقود و جواهراتى را كه بدست ميآوردند يا فروخته و يا خود نگاه ميداشتند . اما اراضى و خانه‌ها را جزو املاك خالصهء امپراطورى تزار قرار داده و بمعرض حراج و مزايده ميگذاشتند و اين در حقيقت يكى از اقداماتى بود كه قابل ايراد و اعتراض بوده است . قزاق‌ها هرجا كه ميرفتند از مردم هر چيز كه مىخريدند قيمت و بهاى آن را نمىدادند و اين اگرچه عادت معمول ايران بوده - است معهذا راه توبيخ و ملامت و هرگونه شكايت را مفتوح ميساخت .\r\nهيچ طائفه‌اى در ايران به قدر ارامنه با ما گرم نگرفتند . رئيس مذهب آنها به من اظهار داشت كه وقتى كه خبر ورود ترك باصفهان بما رسيد به منتها درجه در تشويش و اضطراب بوديم . لذا رئيس كليسا تلگرافى به گراندوك نيكلا كرده و از وى حفاظت فرقهء ارامنه را تقاضا نمود . او هم اظهار داشته بود كه بيشتر سلامتى جامعهء ارامنه بسته به ورود ستون ما به اصفهان است .\r\n\r\n","description":"","footnote":"","page_name":" 651 ","page_number":674},
  {"content":"\r\n\r\n\r\nگشايش جادهء اهواز\r\nاوقات اقامت آرتش در اصفهان مسئلهء باز كردن راه اهواز پيش آمد ، در اينجا راهى است متعلق به لينچ كه قدرى دور تر هم مىباشد ، ولى در همه‌جا از خاك بختيارى گذشته و درست امن بوده است ، به همين جهت در حدود شانزده هزار لنگه بار از اين خط عبور داده شده و تا قهوه رخ آخرين منزلى كه تحت حكومت بختيارى است رسانيده و در آنجا تمامى اين بارها جمع شده و نميتوانستند جلوتر حركت بدهند ، چه از آنجا تا اصفهان كه پنجاه ميل مسافت دارد بواسطهء جعفر قلى يكى از سركرده‌هاى اشرار بند بوده است . بازرگانان اصفهانى نهايت درجه در مرارت و زحمت بودند ، چه نه تنها نقدينه‌هاى آنها در وقفه بود بلكه بسته‌هاى بازرگانى آنان ماهها در صحرا افتاده و از جهاتى ضايع و خراب شده نفله ميشدند ، چون اين مطلب از خارج معلوم بود كه قشون روس در باز كردن راه مزبور ابدا داخل نخواهد شد لذا توقعى كه بود از سپاهيان ما بوده است كه فقط آنها براى نگاهدارى و حفظ منافع بازرگانى انگليس و ايران در اين باب اقدامى كنند . بنابراين يكدسته از قوا باساز و برك تمام به طرف قهوه رخ اعزام شدند و آنها سه هزار شتر و قاطر بىبار با خود برداشته بودند . اين راه كه در درهء زاينده‌رود واقع مىباشد تماما صحرا و زمين هموار و مسطح مىباشد ، ولى يك معبر خيلى صعب العبورى دارد كه به خود قهوه رخ كشيده شده است . اين كاروان جسيم و بزرگ اول صبح فرداى روز ورود بار كرده و به طرف اصفهان مراجعت نمود . اسكورت كاروان پس از پاك كردن حاده از راهزنان ديد كه جعفر قلى اتباع خود را جمع نموده و در بعضى تپه‌هاى پست واقع در دامنهء معبر مزبور آماده براى جنگ است . لذا اسكورت اول كاروان را تحت پشتيبانى عده‌اى پاسبان بجلو فرستاده و بعد يك دفعه به اشرار كه عده‌شان در حدود سيصد نفر و همگى مسلح و جنگى بودند حمله برد . ولى آنها در تپه‌هاى كوچك و پست پراكنده شده و آنجاها را سنگر قرار دادند . بدين جهت هدف‌گيرى بسوى آنان رضايت‌بخش نبود . با وصف احوال تمامى آنها را به كلى قلع‌وقمع و پراكنده ساخته و بارها را سالما وارد اصفهان نمودند . عدهء تلفات جعفر گويا بيست نفر بوده است .\r\nجعفر قلى كه مقدر شده بود عمليات او بدست سپاهيان انگليسى مقطوع شود در نتيجهء\r\n\r\n","description":"","footnote":"","page_name":" 652 ","page_number":675},
  {"content":"\r\n\r\nاين اقدام ظاهرا دچار وحشت شده بهرحال باقيماندهء مال التجاره نيز بدون هيچ آسيب و نقصانى باصفهان رسيد و اين جاده تا مدت چندين ماه امن و آرام بوده است .\r\n\r\nحادثهء سيرجان ، اوت - اكتوبر 1916\r\nزمانيكه من وارد كرمان شدم عبيد الله افندى كه گويا از طرف تركها سفير افغان بود با دو تن آلمانى كه از عشق‌آباد فرار كرده بودند ديدم در آنجا هستند . عبيد الله در مجلس اول تركيه نماينده بود و زبان انگليسى را خوب ميدانست . وقتى هم برياست يك هيئت اعزامى به لندن رفته و آنجا را سياحت كرده بود . او بطوريكه اظهار ميداشت با دولت انگليس سخت دشمن بود ، ولى افراد انگليس را دوست ميداشت ، چنان كه مناسبات بين من و او در جريان احوال بقدريكه ممكن بود روشن بوده و باهم خيلى گرم بوديم . اين اتباع دشمن ديرينه طبعا مشغول مزاحمت و فتنه بودند و من با تصويب اولياى امور ايران تصميم گرفتم كه آنها را به هندوستان تبعيد كنم . بعلاوه بعضى افراد اطريشى مجروح هم كه در سيرجان عقب مانده بودند بنا بود خارج شوند . ولى اشكال كار در تهيهء يك اسكورت نظامى تا بندر بوده است و تضعيف يا تقليل قوه و نيروى خود را نيز صلاح نميديدم . فارن هم طبعا با اين قضيه كه من اين اسرا را در كرمان بگذارم به كلى مخالف بود و اشكالات او هم به قدر كفاف كما فى السابق بود . لذا من مطالب را به هندوستان مخابره كرده و گزارش دادم كه هرچند ترتيب چندان رضايت‌بخش نبود ولى يكنفر شاهزادهء ايرانى را كه سالهاست مىشناسم و ساكن كرمان است استخدام نموده‌ام كه اين اسرا را تحت حفاظت گرفته از راه سيرجان به بندرعباس ببرد . بدبختانه پس از ورود اين هيئت به سيرجان اخبار پيشرفت آرتش ترك رسيد در صورتى كه چندين هفته بود كه راه بغداد را ايل بهارلو مسدود كرده بود . نتيجه اين شد كه شاهزادهء مزبور مردد و دودل شده ، حتى وقتى كه حسين خان رئيس ايل بوچاقچى به او پيشنهاد تسليم اسرا را نمود وى هيچ مخالفتى ابراز نكرد و حتى با آن دسته نيز موافقت نمود . بدين ترتيب حسين خان اسرا را آزاد كرده و آنان را با خود به تلال و جبال برد و در آنجا به جمع‌آورى افراد طائفهء خويش و قسمتى از دزدان و راهزنان به منظور حمله به انگليس‌ها مشغول شد .\r\n\r\n","description":"","footnote":"","page_name":" 653 ","page_number":676},
  {"content":"\r\n\r\nدر اين اثنا مقامات رسمى هند يك دسته پياده‌نظام برياست يك افسر انگليسى براى تحت‌نظر گرفتن اسرا فرستادند . يك دستهء ديگر مركب از هفتاد پياده براى محافظت كاروان حامل مهمات و اسلحهء جنگى براى تيپ كرمان فرستاده شد ، همچنين يك دستهء سومى كه براى تقويت اسكورت اصلى بوده است . كاروان مزبور بسلامت بكرمان رسيد ، هرچند كه در يك مسافتى مورد تعقيب عده‌اى از افراد بهارلو واقع گرديد . بارى اين اسكورت بعدهء 140 نفر كه با يك توپ كوهستانى و عده‌اى توپچى تقويت مىشد به سعيد آباد شهر سيرجان حركت نمود . چند روز بعد ماژور ل . س . واگستف با دو دستهء متحد ديگر بعدهء پنجاه نفر تيرانداز از راه بافت به سيرجان آمد ، حسين خان و عبيد الله به طرف داراب فرار كردند و دستهء كرمان در تعقيب خود نتوانست آنها را بگيرد . اينجا قسمت اول حادثه خاتمه يافت .\r\nحسين خان پس از دو هفته از فرارش به مدد عده‌اى از مردان عشائر و اسراى آزاد شده ناگهان سعيدآباد را گرفت . بىشك او با سكنهء شهر در ارتباط بوده است . چه آن‌ها ويرا استقبال نموده و به روى اردوى سپاهيان انگليس نيز شليك نمودند . با وجوديكه زمينهاى اطراف شهر برهنه و خالى از پناه و حفاظ بود واگتف فورا به حمله پرداخت و چون در طرف شمال شهر ديوارهائى وجود داشت وى با استفاده از توپخانهء پياده‌نظام موفق شد كه با پيشرفت تدريجى خود در شامگاهان به شهر وارد شود . حسين خان و همدستان او در تاريكى شب فرار نمودند . اين واقعه يعنى اولين پيروزى درخشان مسلح كه در ايالت كرمان توسط نيروهاى هندى بدست آمد در بهبود موقعيت اثر نيكوئى داشت .\r\nچه اخبار اين موفقيت بطور مبالغه‌آميزى در تمام جنوب ايران پراكنده شد .\r\n\r\nوضعيت فارس\r\nپس از مرگ تأسف‌آور قوام الملك پسر او بعد از تحكيم و بهبود موقعيت خود در شيراز به گشايش روابط دوستانه با دشمن ديرينه و اجدادى خود صولت الدوله رئيس طائفه قشقائى كه از شخصيت‌هاى مبرز در جنوب ايران بود پرداخت . فرمانفرما با نيروى خود يعنى محافظين شخصى كه به تعداد دويست نفر با دو مسلسل سنگين بودند در فصل تابستان به اصفهان رسيده بود . در آنجا\r\n\r\n","description":"","footnote":"","page_name":" 654 ","page_number":677},
  {"content":"\r\n\r\nقونسول جديد انگليس سرهنگ دو ح . گوق « 1 » با ناظم بانك و عده‌اى از مأمورين تلگرافخانه كه مأمور گشايش مجدد ادارات خود در شيراز بودند نيز به او پيوستند . حضرت اشرف نمايندهء ( معاون ) خود را براى انجام مهام امور بشيراز فرستاده بود . اين شخص داراى سابقهء به دو مشهور به فساد اخلاق بود . وى دست به تعدياتى زد و به عبارت روشن قلق‌هائى گرفت كه ارتكاب آن در آنزمان به كلى بر خلاف مصلحت و عقل بوده است . در همين اوان صولت در قوميشه با فرمانفرما ملاقات نمود . وى بطوريكه ملاحظه كرد با او خوب رفتار نشد و از وى احتراماتى كه لازم بود به عمل نيامد و چون وى مايل نبود كه مبلغ ده هزار ليره‌اى كه حضرت اشرف بعنوان تعارف يا حق الورود انتظار دريافت آن را داشت تقديم كند به همين سبب منصب رياست ايل قشقائى به او اعطا نشد . بنابراين وى فورا به شيراز مراجعت نموده و مصمم گشت كه باعث اغتشاش گردد . در نتيجه وقتى فرمانفرما به ده بيد رسيد مستحضر شد كه نماينده و معاون او توقيف شده و اگر او هم جلوتر برود مورد حمله و هجوم نيروهاى متحدهء صولت ، قوام و ژاندارمرى خواهد گرديد . چون در ده بيد هيچگونه سازوبرگى وجود نداشت حضرت اشرف به آباده عقب‌نشينى نموده و در آنجا وارد مذاكرات شد كه در نتيجهء آن آخر كار اكثريت دشمنان را به خود جلب نمود .\r\nنتيجه‌اى كه از اين عمل عائد شد آن بود كه او دوباره به طرف شيراز حركت نموده و در ماه اكتبر به آنجا رسيد . در يك منزلى شيراز قوام از او استقبال نمود . صولت هم با حال عبوسى به قبيلهء خود رفت .\r\n\r\nحركت بسوى شيراز 326 ميل\r\nدر اواخر ماه اكتوبر موقعيت روس‌ها خيلى تحكيم يافته بود و اين قضيه آشكار بود كه ترك‌ها ديگر بهيچوجه نمىتوانند كوچكترين پيشرفتى در ايران بنمايند . بنابراين چون وجود ستون در شيراز ضرورى بود تصميم به حركت آن بدان صوب گرفته شد . اما اشكال راجع به آذوقه و عليق بود كه آن هم در سايهء جديت مأمورين تلگراف خيلى كم شده بود ، چه آن از اصفهان براى قسمت اين راه تهيه شده بود . ولى قونسول بما اطلاع داد كه در شيراز آذوقه هيچ\r\n\r\n\r\n","description":"","footnote":"\r\n( 1 ) -  Lt . Colonel H . Gough \r\n","page_name":" 655 ","page_number":678},
  {"content":"\r\n\r\nنيست . بدين جهت ما مقدارى گندم با خود همراه برديم .\r\nدر قوميشه فرماندار از ما درخواست كرد كه عده‌اى گوسفند و اموال مسروقهء ديگر را كه دزدان به يكى از دهات واقع در چند ميلى جاده برده‌اند پس بگيريم . به نظر ميرسيد كه زدن ضربت به دزدان از لحاظ عدالت و امنيت كار عاقلانه‌اى باشد . بنابراين در حركت شتاب شده و قريهء مزبور محاصره گرديد . دزدان اسير شده و اموال مسروقه پس گرفته شد . دو تن از اسرا كه جزو سردسته‌هاى دزدان بودند به مقامات صلاحيت‌دار محلى تحويل داده شد ولى آنها پس از مدتى بواسطهء رشوهء هنگفتى كه دادند آزاد شدند افسوس اين است وضع كشور ايران ! !\r\nوقتى ما وارد شهرستان فارس شديم يك افسر و چندين سوار از ژاندارم‌هاى سوئدى را ملاقات كرديم و در تمام راه پست‌هائى كه توسط اين نيروها نگاهدارى ميشد بازرسى نموديم . در ايزد خاست باده آن كه روى يك صخرهء مجزائى به شكل يك كشتى بنا شده بود ما دريافتيم كه در منطقه‌اى واقع شده‌ايم كه دزدان آنجا را كاملا به باد يغما داده‌اند . قبايل بوير احمدى بدون ترس از مجازات از چهار معبر از طرف مغرب حمله مينمودند . نتيجه اين شده بود كه جاده كاملا متروك شده و ما در تمام مدت حركت فقط يك كاروان در جاده مشاهده نموديم .\r\nدر آباده ما محمد على خان قشقائى را ملاقات نموديم . نامبرده ادعا ميكرد كه براى انگليس‌ها خدمات زيادى نموده و ازاين‌رو تقاضاى پول هنگفتى مينمود . من به اين شخص اعتماد ننمودم و اين عدم اعتماد من در سال 1918 كه او برعليه انگليس‌ها حمله كرد بر من كاملا ثابت شد كه درست بوده است . آباده شهر كوچكى است كه در 150 ميلى جنوب اصفهان يا تقريبا در نيمهء راه شيراز واقع شده و بواسطهء موقعيت و وسعت خود پس از شيراز مهمترين مركز و پايگاه ما در فارس شد . اهالى آنجا كه بين آنها عدهء زيادى بهائى و دموكرات بودند هيچوقت با ما مناسبات دوستانه نداشتند .\r\nنواحى فارس شمالى خيلى مرتفع است . ارتفاع متوسط آن به شش هزار پا ميرسد .\r\nجلگهء مرتفع كه ارتفاع آن افزايش مييابد در تنگهء كولىكش بالغ بر نه هزار پا\r\n\r\n","description":"","footnote":"","page_name":" 656 ","page_number":679},
  {"content":"\r\n\r\nمىشود . كمى جنوب‌تر قريهء ده بيد واقع است كه در ارتفاع 7500 پا قرار دارد . در آنجا يك بازرس انگليسى تلگراف معمولا ساكن بود . در فصل تابستان اينجا براى ادارهء ايلات و عشائر كه هزاران نفر آنها در اين نواحى چادر ميزدند يك مركز مهمى بود . هرچند كه اين نواحى خيلى باز و سهل العبور بود ولى پس از سرازير شدن از ده بيد ما وارد بيك سلسله از تپه‌هائى كوتاه پرپيچ‌وخم شديم كه بين آنها معابر و در بندهاى زيادى بود . ما نزديك مقبرهء كورش كبير خيمه زديم و بعدا با زحمت زيادى از معبر صعب العبورى كه در امتداد رودخانهء تاريخى پلوار در كوهستان از سنگ بريده شده عبور نموديم . چون معلوم شد كه ارابه‌هاى ما از اين معبر غير قابل عبور است يك دسته از همراهان ما از راه مشرق قادرآباد از تنگ كمين كه بعدا شارع عام شد به طرف مشرق حركت نمودند .\r\nدر تخت جمشيد ما توقف كرديم كه هم ستون استراحتى نموده و هم بتوانند خرابه‌هاى تاريخى آنجا را مشاهده كنند . بالاخره در يازدهم ماه نوامبر وارد شيراز شديم . در آنجا فرمانفرما ، قوام الملك و اشخاص برجسته با تشريفات زيادى از ما استقبال نمودند و بدين ترتيب ما يك حركت كامل يكهزار ميلى را در قلب كشور ايران بانجام رسانيديم .\r\n\r\n","description":"","footnote":"","page_name":" 657 ","page_number":680},
  {"content":"\r\n\r\n شيراز و آب ركنى و آن باد خوش نسيم * عيبش مكن كه خال رخ هفت كشور است\r\nفرقست زاب خضر كه ظلمات جاى اوست * تا آب ما كه منبعش الاه اكبر است \r\nحافظ\r\n\r\nفصل هشتاد و هفتم اعادهء نظم در جنوب ايران - 1917\r\n\r\nمنشاء ژاندارمرى سوئدى\r\nدر سال 1910 جادهء كاروان رو اصلى بوشهر ، شيراز ، اصفهان بواسطهء وجود دائمى دستجات دزدان و غارتگران مسدود گرديد .\r\nشيراز مخصوصا مركز بلوا و شورش ننگين بود كه كليمىها را كشته و اموالشان را بغارت مىبردند . اين اغتشاشات را صولت الدوله بدين منظور برپا كرده بود تا قوام الملك را كه سعى داشت امنيت و انتظامى در خود شهر و حول‌وحوش آن برقرار سازد بدنام كند .\r\nدولت انگلستان بواسطهء خسارات بيشمارى كه دائم بر بازرگانى وى وارد ميشد مجبور شد كه تصميم بگيرد يك نيروى كوچكى از سربازان انگليسى را براى حفظ امنيت به اين ناحيه اعزام دارد . بنابراين در خزان سال 1911 اين كار بىارزش به « اسب‌سواران هند\r\n\r\n","description":"","footnote":"","page_name":" 658 ","page_number":681},
  {"content":"\r\n\r\nمركزى » واگذار كرديد . در همين اوان انگليس‌ها تمايل دولت ايران را دربارهء تشكيل ژاندارمرى تحت نظر افسران سوئدى تأييد و تقويت نمودند ، هرچند از اين نظر كه روس‌ها در شمال ايران قواى قزاق را تحت نظر افسران روسى تربيت نموده و مدت يك نسل بود كه آن وجود داشت مناسب بود كه اين كار به افسران انگليسى سپرده شود . اين اشتباه كه در آنوقت رخ داد خيلى براى ما گران تمام شد .\r\n\r\nافسران سوئدى - مشى و رويهء و عدم موفقيت آنها\r\nافسران سوئدى كه عدهء آنها بيست نفر بود و در ماه اوت 1911 بايران رسيدند با مشكلات زيادى مواجه شدند . اين افسران هيچگونه اطلاعى از كشور ايران و مردم و زبان آن نداشتند .\r\nبعلاوه به طرز سلوك با مسلمان نيز آشنا نبودند . دولت روسيه كه قواى قزاق را در دست داشت با ايجاد نيروى جديد كه رقيبى براى او بود به چشم دوستانه نمىنگريست . دولت ايران هم هرچند شائق بود كه اين افسران در كار خود موفقيت حاصل كنند معهذا اغلب به آنها كمك‌هاى لازم را نميداد . مخصوصا موضوع پرداخت حقوق خيلى نامرتب بود . اما برعكس سفارت انگليس از اين نيرو پشتيبانى نموده و به آنها از طريق دادن مساعده و طرق ديگر كمك مينمود . چه ميدانست كه در صورت عدم موفقيت اين دسته در اعادهء نظم و امنيت ، ايران به ولايات متعددى كه دزدان و غارتگران آنها را جاروب كرده‌اند منحل خواهد شد .\r\nدر مرحلهء اول دستهء نادرستى براى ژاندارمرى نام‌نويسى كرده ، ولى بتدريج افراد بهترى به آنها پيوستند و بر اثر آن بناى ترقى و پيشرفت را گذاشتند . سوئدىها افراد خود را به خوبى تعليم ميدادند ، ولى در مواقع غيررسمى و غيررژه نتيجهء اين تعليمات كمتر از طرف افراد بظهور ميرسيد . سوئدىها پرداخت حقوق نفرات را به افسران ايرانى محول داشتند كه آن باعث اختلاس زيادى گرديد . سوئدىها خود را فقط بعنوان يك معلم و راهنما محسوب ميداشتند ، ولى در شمال ايران كاملا و زياده از حد موفقيت بدست آورده و همانطور كه در فصل هشتاد و چهارم ذكر شد قضيهء بختيارى را در تهران با كمال خوبى فيصله دادند ، بدين جهت بر اعتبار و شهرت اين نيرو بطور قابل ملاحظه‌اى افزوده شد .\r\n\r\n","description":"","footnote":"","page_name":" 659 ","page_number":682},
  {"content":"\r\n\r\nاما در فارس آنها مواجه با عدم موفقيت گرديده و ملتفت نبودند كه در آنجا با يك مسئلهء بسيار جدى و خطيرى مواجه ميباشند . سرهنگ يالمارسون « 1 » درخواست نمود كه هزار و پانصد نفر براى نگاهبانى جاده و هزار و هشتصد نفر براى تشكيل يك دستهء سيّار براى او فرستاده شود و حال آنكه عده‌اى كه وى بدان احتياج داشت دوبرابر آن عده بود . بعلاوه افسران سعى داشتند كه عده‌شان را پيش از تكميل تعليم و تربيت ، در جنگ به كار ببرند و اين نتائجى كه بار آورد فلاكت‌بار بوده است . چنان كه در يك مواجههء با قشقائىها نزديك شيراز اين ژاندارمها بدون اينكه ضربه‌اى بدشمن وارد كنند تسليم شده و خلع سلاح گرديدند .\r\nاساسا اشتباه سوئديها در اين بود كه براى حفظ امنيت يك جاده پست‌ها و پاسگاه هاى بزرگ يا كوچك در امتداد آن به پا كرده هيئتى از سربازان را زياد يا مختصر در آنها مستحفظ ميگذاشتند و كوچكترين اين پست‌ها كه چهار يا پنج ميل از هم فاصله داشت فقط توسط هشت نفر محافظت ميشد و تصديق ميكنيد كه آن ، عشائر و ايلات غارتگر را براى ربودن چنين طعمه‌اى اغوا مينمود . چنان كه مكرر در مكرر آنها را دستگير كرده و تفنگ هائى كه چشم بدان دوخته بودند بدون تلفات از آنها ميگرفتند . اين مستحفظين و پادگان‌ها كه آنها را براى تعليم به مراكز و پاسگاههاى عمده نبرده بودند هيچگونه عقيده‌اى به انضباط نداشتند . آنها از كاروانها در حين عبور باج راه ميگرفتند و هيچ از قراسوران يا سربازهاى محلى كه جانشين آنها شده بودند بهتر نبودند ، در حالى كه دولت ايران براى آنها متحمل بودجهء سنگينى شده و مبالغ هنگفتى صرف آنها مينمود . اين مطلب را نمىتوان بطور وضوح فهميد كه تنها طريقهء حفظ امنيت يك جاده در ايران حملات ناگهانى توسط ستونهاى تعليم ديدهء سيّار به عشائر مهاجم و غارتگر است . تعجب در اين است كه ايرانيان اين طريقه را « كريكت » كه يكنوع بازى است خيال ميكنند كه اگر به هدف اصابت كند تصادفى است . فرمانفرما هميشه اظهار ميداشت كه ما نبايد عشائر را\r\n\r\n\r\n","description":"","footnote":"\r\n( 1 ) -  Colonel Hjalmarson . \r\n","page_name":" 660 ","page_number":683},
  {"content":"\r\n\r\nمجازات كنيم مگر هنگاميكه با دستهء غارتگران آنها مواجه شويم و يا آنها را تعقيب نمائيم . زائد است گفته شود كه چون فواصل خيلى زياد و از هم دور بودند و اين غارتگران همگى سيار بودند ما بدون اينكه بتوانيم نتيجهء رضايت‌بخشى بگيريم هم اسبان و هم مردان خود را خسته ميكرديم و تازه آنوقت مىتوانستيم به صحنهء دزدى برسيم و بعد ، از روى نشان ياردپا آنها را تعقيب نمائيم . ولى به زودى وقتى كه اين عشائر بويژه خوانين و رؤساى آنها فهميدند كه اين دزدى و غارتگرى دير يا زود منتج به تنبيه و مجازات سخت خواهد شد قهرا از اين شكار كه خيلى شيفتهء آن بودند طمع بريده و پيرامون آن نگشتند .\r\n\r\nتحويل ژاندارمرى نوامبر 1916 م\r\nزمانيكه ستون ما به شيراز رسيد قواى ژاندارمرى بعدهء سه هزار نفر از سرحد فارس تا خود شيراز و از آنجا تا كازرون كه رويهمرفته به مسافت سيصد ميل بود منتشر بودند . افسران سوئدى در اينجا متصدى كار نبودند . يكى از مسائل بسيار سخت و مشكلى كه با آن مواجه بوديم عبارت بود از اينكه من از حيث سازوبرگ و نيز افسر در مضيقه بودم . فى الواقع باستثناى خود ستون كه « 1 » فقط در مواقع ضرورى و خطر ميتوانست يك افسرى كمك بدهد من افسر ستاد خود و يك مشاور سياسى براى ادارهء ستون و دو قوه‌اى كه در كرمان و بندرعباس در نمو و ازدياد بودند در اختيار داشتم . بعلاوه در فارس بكمك دو افسر موقتى كه جلوتر از ستون به شيراز\r\n\r\n\r\n","description":"","footnote":"\r\n( 1 ) - از گزارشى كه كميسيون بين النهرين داده اينك قسمتى را كه مربوط باينجانب است نقل مينمايم .\r\n« از سرتيپ موريس استفسار شد كه آيا راجع به اين موضوع كه ژنرال سايكس از حيث سازوبرگ و نيز افسر در مضيقه است اطلاعى داريد ؟ در پاسخ گفت آرى بىشك او در مضيقه بوده است . ولى ما به مجرد اطلاع به حكومت هند سخت فشار آورديم كه اقدامات فورى به عمل آورد و اينك اميدوارم كه اوضاع از حالا تغيير كرده و آن رضايت‌بخش باشد . »\r\nمن بايد بگويم كه حكومت هند در تمام مدت از همه جهت و از هرحيث از من تقويت و پشتيبانى نمود .\r\nچنان كه از وقتىكه در تحت فرماندهى كل قواى هند در عوض وزارت امور خارجه قرار گرفتم اوضاع بسرعت بهبود يافته و آن رو به ترقى نهاد . درعين‌حال بواسطهء بازرسى دوگانهء حكومت هند و سفارت انگليس در تهران موانع و عواثقى در كار من ايجاد ميشد . اين مطلب معروف است كه هيچ نوكرى نمىتواند به دو ارباب خدمت كند ، ولى براى من گاهى اتفاق ميافتاد كه مىبايست سه نفر را خدمت نمايم . ( مؤلف )\r\n","page_name":" 661 ","page_number":684},
  {"content":"\r\n\r\nآمده بودند مشغول تجهيز قوائى بودم . دولت ايران در اين زمان البته با ما معاند نبوده ليكن با تحويل گرفتن ژاندارمرى موافقت نداشت و در نتيجه فرمانفرما هم نميتوانست به من اجازهء اين عمل را بدهد . اغلب افسران ايرانى هواخواه آلمان بودند . اين افسران اوكونر با اتباع انگليسى را در سال قبل توقيف نموده و در نتيجه بعدا قوام را از شيراز بيرون كردند و اين عمل يك قانونى براى آنها شده بود . بعلاوه آنها در اوائل سال با صولت قراردادى با شرائط زير منعقد نموده و امضاء كردند :\r\n1 - در تمام مواردى كه مربوط به كشور ايران باشد بويژه در مورد جنگ برعليه روس‌ها و انگليس‌ها ما ( امضاءكنندگان ذيل ) متعهد ميشويم كه از هيچگونه حمايت و كمك نسبت به يكديگر كوتاهى نكنيم .\r\n2 - در موقع مقتضى ما با دستجات خود قيام نموده و جنگ را برعليه دو دولت نامبرده شروع خواهيم نمود .\r\n3 - دوستان و دشمنان هريك از دو طرف ، مشترك يعنى دوستان و دشمنان طرف ديگر خواهند بود .\r\nبراى تحويل گرفتن ادارهء ژاندارمرى بدون داشتن يك ستاد كافى به نظر ميآمد كه از عهده‌ام خارج است . بايد اين را هم بخاطر آورد كه اگر آنان از اينكه در اختيار من درآمده و جزو پليس جنوب قرار گيرند سرباز مىزدند چون داراى توپخانهء صحرائى و مسلسل بوده و نيز عده‌شان زياد بود ميتوانستند دست بهر عملى بزنند . بعبارت ديگر هرگاه من آنها را تحويل نگرفته و به آنها حقوق نمىپرداختم هرآينه يا از ما به زودى گسسته و بدشمنان ما مىپيوستند و يا آنكه به دزدان عادى تبديل شده ما يحتاج و آذوقه و خواربارى را كه حيات شيراز وابسته به آن بود در راه غارت مينمودند .\r\nيك اشكال سخت ديگر آن بود كه در ظرف مدت تشكيلات جديد يا تعليم مجدد اين واحدها ممكن نبود جادهء كاروان رو را بدون مستحفظ و نگهبان باقى گذاشت . علاوه بر مسئوليت‌هاى ديگر يك مسئوليت بيرحمانهء ديگرى به من محول شده بود يعنى بواسطهء كمبود ارزاق مجبور بودم كه از خارج فارس گندم بخرم . با وصف احوال چون معروف است\r\n\r\n","description":"","footnote":"","page_name":" 662 ","page_number":685},
  {"content":"\r\n\r\nكه بهترين روش‌ها دلاورانه‌ترين آنهاست لذا من روز بعد از ورود خود به شيراز افسران ايرانى را جمع كرده و به آنها شرح دادم كه در نظر گرفته شده آنها جزو تفنگداران جنوب ايران يعنى پليس جنوب قرار گيرند . اين نيرو براى دولت شاهنشاهى ايران تشكيل شده و تابعيت ايرانى دارد . آنچه كه توانستم خبر بگيرم اكثريت صاحبمنصبان و افراد از اينكه حقوق آنها از اين به بعد مرتب پرداخت خواهد شد جلب شده و فهميدند كه ما براى منافع ايران كار ميكنيم . اما يك اقليت مهمى كه شامل افراد فعالى بودند به اين تغيير با چشم خصومت مىنگريستند . چه به آنها تذكر داده شده بود كه به اين هرج و مرج خاتمه داده خواهد شد در صورتى كه آنها از اين اوضاع استفاده ميكردند .\r\nمن تجديد تشكيلات مجدد ژاندارمرى را به نيت تبديل آن به تيپ فارس به يك كانادائى جدى و با پشت‌كارى محول نمودم . كوشش‌هاى ما در ابتدا به پرداخت حقوق ، جيره‌بندى و ملبس نمودن افرادى كه در لباس مندرس بوده و گرسنگى كشيده بودند تمركز داشت . در موقع حركت سپاهيان ما در سرتاسر فارس در هرمركزى بامور آنجا رسيدگى نموده و توانستيم به كارهاى آن قسمت تا جائى كه مربوط به احتياجات اوليه بود سر و صورتى بدهيم و در همان هنگام يك افسر انگليسى به كازرون فرستاده شد كه تا حوائج و نيازمنديهاى آن محل را معين كند .\r\n\r\nمسئله ارتباطات\r\nبراى اينكه به خوانندگان در درك وضعيت حقيقى جنوب ايران كمكى شده باشد مناسب ميدانيم از چگونگى ارتباطات آن صفحات شرحى مذكور داريم . بايد دانست كه راهها در اين‌جا فقط نشان و جاپائى بودند كه بوسيلهء حيوانات و چهارپايان كاروان‌ها ساخته شده بودند و اينان در ايران يگانه مهندسين ميباشند . « 1 » در بعضى نقاط جاده‌هاى عرابه‌رو وجود داشته اما دائما مواجه\r\n\r\n\r\n","description":"","footnote":"\r\n( 1 ) - اين وضعيت كه مؤلف بدان اشاره كرده مربوط به زمان تأليف كتاب است ، ولى مدتهاست كه تغييرات عظيمه‌اى در طرق و شوارع ايران روى داده و پيشرفتهاى شگفت‌انگيزى در آن حاصل شده است . من شرحى مبسوط در اين باب در حاشيهء صفحهء 36 جلد اول كتاب مذكور داشته‌ام و خوانندگان مىتوانند به آنجا مراجعه كنند . ( مترجم ) .\r\n","page_name":" 663 ","page_number":686},
  {"content":"\r\n\r\nبا خطر از پا افتادن و خراب شدن بوده است . از بندرعباس دو جادهء اصلى به طرف داخله وجود دارد كه از آن دو يكى راه تنگ زندان است كه ما از همان راه بكرمان رفتيم و ديگرى در طرف انتهاى غربى آن كه از تنگ زاغ و گاكوم ( تاروم ) به سيرجان ميرود كه تقريبا بدون آذوقه و خواربار بود . علت عمدهء آن اين بود كه قبائل عرب احشام و اغنام ده‌نشينان را بغارت برده و در بعضى موارد ، آن بيچاره‌ها منازل و خانه‌هايشان را ترك گفته و فرار نموده بودند . ولى از لحاظ سيل و ديگر مخاطرات ، اين جاده سالم‌تر بود .\r\nشهر سيرجان بهترين نقطه‌اى بود كه بعنوان نقطهء التقاء يا محل تقاطع بما خدمت ميكرد . باستثناى قسمت‌هاى شن‌زار درست پشت بندرعباس ، تنگ زاغ و چند قسمت ديگر اين سرزمين براى اتوموبيل‌رانى مناسب بود . خوش‌بختانه از اين وسائل حمل و نقل سريع از كويت براى ما رسيد كه صدها ميل از وسط بيابان به طرف بم حركت نموده و به كرمان آمدند و اين يك شاهكار و عمل خطيرى بود كه رانندگان آنها ميتوانستند از آن به خود ببالند . از آن به بعد بتدريج جاده‌هائى قابل عبور براى موتور در تمام اطراف مهيا ساختيم . چنان كه از كرمان ما راههائى به يزد ، بم و سيرجان كه آن از گردنهء سخت و مشكلى عبور ميكرد احداث كرديم . در سيرجان جادهء قابل عبورى به طرف جنوب به حاجى آباد كه در 25 ميلى شمال تنگ زاغ بود ساختيم . هم‌چنين جادهء ديگرى به طرف مغرب به نيريز كه يك گردنهء صعب العبورى در اين راه واقع بود كه گاهى بارتفاع يكهزار و دويست پا ميرسيد ساخته شد و آن با كمك ماژور علىدوست صوبه‌دار افسر يك رژيمان مهندس براى عبور عرابه و اتوموبيل به طرز عجيبى مهيا گرديد . بالاخره از شيراز به نيريز ، به خان زينيان در سر راه بوشهر و هم‌چنين طرف شمال به اصفهان راههائى مفتوح گرديدند . در قسمت شمالى ما بواسطهء بودن يك شاهراه از ساختن دو پل به روى رودخانهء پلوار احتراز كرديم . بايد دانست كه مسافرت در ايران با موتور خاصه در وهلهء اول خطرات زيادى در برداشته است . ولى ما رويهمرفته بيش از هزار ميل جاده‌هاى اصلى ساختيم و هيچيك از كارهائى كه كرده بوديم در نظر چارواداران و دهقانان به قدر اين كار پسنده نيامد . خان‌ها هم آرزوى روزى را مىكشيدند كه بتوانند اتوموبيل يا عرابه‌اى خريده براحتى املاكشان\r\n\r\n","description":"","footnote":"","page_name":" 664 ","page_number":687},
  {"content":"\r\n\r\nرا سركشى كنند . بدبختانه تنگ زاغ كه بمنزلهء شريان اصلى يا گردن بطرى حاده بود هيچوقت شكافته نشد . چه دسته‌هاى كارگر و مأموريتى كه براى تركاندن و خرد كردن كوه لازم بود تا آخر پائيز 1918 در دسترس نبود . پس از متاركهء جنگ هم عمليات موقوف شد . عمدهء كار تركاندن چهارصد پا كوه بود و انجام بقيهء كار در حدود قدرت كارگران ايرانى كه تحت نظر مهندسين اروپائى كار ميكردند بود ، ما يك جادهء اسفالته به طول شش ميل در اراضى شن‌زار ساحل دريا ساختيم . در جاهاى ديگر از وسط گدوكها و گردنه‌ها راهها بريده ، صخره‌ها را تركانده ، جاده‌ها را از سنگ‌ها پاك نموده ، پل‌هاى جديد ساخته و يا قديمىها را مرمت نموديم . ولى ما بواسطهء مخارج عظيم جادهء كاملى درست نكرديم . زيرا با وجود كمبود مواد و لوازم بويژه آب براى كوبيدن و سفت كردن جاده ، كمبود آذوقه و خواربار و نيز كارگر انجام آن مشكل بود . اتومبيل‌هاى سوارى به آسانى از سطح سخت جاده عبور مينمودند ، ولى باركش‌هاى بزرگ و سنگين در جاده فرورفته شيار عميقى باقى ميگذاشتند . روشن‌تر بگويم راههاى جنوب ايران فقط براى وسائل حمل و نقل سبك مناسب و براى بارىهاى سنگين نامناسب بودند .\r\n\r\nشورش در كازرون\r\nتازه ما به زحمت توانسته بوديم كه ژاندارمرى را تحويل بگيريم و افسران انگليسى مذكور هم تازه از كازرون مراجعت كرده بودند كه مواجه با يك وضعيت بسيار مشكلى شديم . ما در اول مدارك و دلائلى از يك توطئهء وسيعى بر ضد خودمان كه تحت نظر صولت با كمك عده‌اى از افسران ژاندارمرى و يكى از افسران عمدهء قوام صورت گرفته بود بدست آورديم . سه افسر ايرانى كه سر حلقهء توطئه بودند توقيف شدند . قونسول انگليس قوام را تحريك به اخراج مشاور خطرناك خود نمود . اين توطئه به نتيجه نرسيد .\r\nچندين سال پيش ناصر ديوان يكى از سران كازرون شورشى برعليه ژاندارمرى كرده بود . در موقع حاضر اين مرد بطوريكه بعدها بر ما محقق شد كه توسط صولت اغوا شده بود خائنانه به پادگان پليس جنوب حمله برده و آنها را لخت نموده و فرار كرد .\r\nدرعين‌حال فرماندار را نيز گرفته و حبس نمودند . نامبرده با قبائل متمرد و ياغى كه پشت\r\n\r\n","description":"","footnote":"","page_name":" 665 ","page_number":688},
  {"content":"\r\n\r\nبوشهر سكنى داشتند متصل در ارتباط بود و اين سبب شده بود كه موقع باريك و خطرناك گردد . در ابتدا اين شورش به نظر ميآمد كه چندان داراى اهميت سياسى نباشد و اميد ميرفت كه اقدامات فورى موقع را از خطر نجات بخشد ، ولى در حقيقت دامنهء شورش تا وقتىكه حقائق تازه‌اى كشف نشد در توسعه بود و نتوانستيم بر آن فائق آئيم .\r\nبين شيراز و كازرون دو معبر يا گردنهء بسيار سخت و مشكلى وجود دارد كه يكى از آن دو كتل پيره‌زن است كه از ارتفاع 7400 پا ميگذرد و بعد در يك سراشيبى چهار ميلى سه هزار پا از ارتفاع آن كاسته مىشود . بعد از آن گردنهء دختر است كه داراى شيب خيلى تندى بوده و بايستى از آن بالا رفت ، در اينموقع فصل زمستان فرارسيده و برف باريده بود . بنابراين تصميم گرفته شد كه يك نيروئى شامل قسمت عمدهء ستون و يك دسته از پليس جنوب فرستاده شود كه در صورت عدم مقاومت به كازرون حمله برند ، ولى اگر گردنهء جنگل‌دار بالا كه پر از درخت است بدست دشمن افتاده باشد با كمال احتياط عمل كنند . من از اين قسمت كشور دو بار عبور نموده و كاملا به وضع آنجا آشنا بودم و ميدانستم كه اگر كوهستانيها به ناصر ديوان پيوسته باشند با يك نيروى كوچكى عبور خصمانه از آنجا غيرممكن خواهد بود . حقيقتا مقاومت آنها شديدتر از آنچه كه پيش‌بينى ميشد بوده و سلسلهء جبال بوسيلهء صدها تفنگچى حفاظت ميشد . خوشبختانه قبل از اينكه ستون وارد تپه‌ها شود از پيشرفت آنها جلوگيرى شد و به زودى فهميده شد كه براى روبرو شدن با اين وضعيت يك نيروى عظيمى لازم است . بنابراين پس از جنگ و زدوخورد جزئى كه بهر دو طرف تلفات جزئى وارد آمد فرمان عقب‌نشينى به شيراز داده شد .\r\nاين يگانه موقعى بود كه اين ستون در تمام مدت خدمت سه سال خود در ايران به عدم موفقيت برخورد كرد .\r\nنتيجهء شورش اين شد كه تفنگداران جنوب ايران ( پليس جنوب ) جاده را فقط تا چند ميلى آنطرف خانه زينيان محافظت ميكردند و فاصلهء بين اين قريه تا نزديكى بوشهر بر ضد حكومت ايران در شورش بودند و تا وقتى كه بتوان رئيس قشقائى را كه سلسله جنبان اين شورش بود شكست داده و مغلوبش ساخت براى افتتاح مجدد جادهء كاروان‌رو\r\n\r\n","description":"","footnote":"","page_name":" 666 ","page_number":689},
  {"content":"\r\n\r\nبين بوشهر و شيراز بطور دائمى اميد چندانى نبود .\r\n\r\nاسراى آلمانى\r\nاين مطلب در پيش گفته شد كه آلمانىها و اطريشىهائى كه از كرمان فرار كرده بودند بوسيلهء قوام دستگير و توقيف شدند .\r\nوقتى كه فرمانفرما وارد شيراز شد آنها را در قلعه‌اى كه بر كاخ ايالتى مسلط بود ديد كه توسط اعراب قوام محافظت و پاسبانى ميشوند ، درست از اسرا نگاهدارى شود وى اعتماد زيادى به آنها نداشت . حضرت اشرف بدين عقيده بود كه بايستى ما مسئوليت اين اسرا به عهده بگيريم .\r\nبنابراين ما براى يافتن خانه‌اى كه بشود از آن محافظت نمود به تلاش افتاديم . چون نتوانستيم چنين خانه‌اى پيدا كنيم در آخر او بعد از رسيدن اوامر و تعليمات سريع از تهران راجع به اين قضيه خود شخصا آنها را تحويل گرفت . اين اسرا بدست خدمتگزاران خودشان و بوسايل ديگر با دشمنان ما رابطه يافته مشغول آنتريك شدند . بنابراين تصميم گرفته شد كه آنها را به طرف شمال تا سرحد فارس برده و به مقامات روسى تحويل دهند .\r\nبراى نيروى كوچك من كه مجبور بود قسمت شده و براى حفاظت اسرا و جلوگيرى از كوشش‌هائى كه به منظور نجات آنها كه ممكن بود بمورد عمل گذارده شود يك خطر قطعى بود ، ولى رويهمرفته نتيجه‌اى كه از حركت دادن اين اسرا بدست آمد بسيار عالى و نيكو بود .\r\nدر ميان اوراق و كاغذهائى كه بدست ما افتاد يكى سياه قلمى بود كه يك افسر آلمانى كشيده و نشان داده بود كه ايرانى از يك خوك ، يك روباه ، يك گفتار ، يك خرگوش و يك كركس يا لاشخور بوجود آمده . يعنى لاشخور تخم گذارده و از آن ايرانى پيدا شده است .\r\nيادداشت روزانهء زوك‌ماير هم يك داستان عجيب ديگرى بود . تصرف تهران بدست تركان ، ورود كشورهاى اسكانديناوى در جنگ برله متحدين ، شكست‌هاى پىدرپى ستون بدست بختيارىها و ديگر قبائل و بالاخره اسارت من نزديك ده بيد تماما نتيجهء زودباورى و بىتزويرى بوده است . اين اسناد باعث سرگرمى زياد ما گرديد .\r\n\r\nبرسميت شناختن پليس جنوب مارس 1917 م\r\nزمستان بدون حادثهء حمله‌اى از كازرون سپرى شد و موفقيت ما در ماه ژانويه بواسطهء رسيدن تلگرافى از نخست‌وزير وقت وثوق الدوله كه از مساعى و زحمات من در اعادهء نظم و امنيت\r\n\r\n","description":"","footnote":"","page_name":" 667 ","page_number":690},
  {"content":"\r\n\r\nتشكر نموده بود بهتر شد . در 21 مارس پليس جنوب از طرف دولت ايران برسميت شناخته شد . اين عمل طبعا كمك قابل ملاحظه‌اى به پيشرفت امور نمود . فرمانفرما هم در يك مجلس پذيرائى يك نطق عالى براى افسران ايرانى كه جمع بودند ايراد نمود و در وحدت منافع دو دولت و نيز و داد و دوستى كه از قديم بين آنها موجود بود شرحى سخن راند .\r\n\r\nورود قواى امدادى آوريل 1917\r\nمن گزارش داده بودم كه در بهار هنگاميكه ايليات چادرنشين باراضى مرتفعه و كوهستانها برميگردند اگر قواى من تقويت نشود وضعيت من خيلى خطرناك خواهد شد . بنابراين نيروى امدادى فرستاده شد و در آوريل كلنل اى . اف . اورتون « 1 » و كلنل ج . ب . گرانت « 2 » با يك اتومبيلى كه سفر عجيبى از كويته نموده بود وارد شدند . قبل از اينكه جادهء نيريز ساخته شود گردنهء نزديك آن را با اقدامات متحدهء يك رژيمان پياده‌نظام و عده‌اى از طناب‌كشهاى قوى درست كرده بودند . مدتى بعد قواى كمكى وارد شدند . اين نيروها شامل يك اسكادران از تيراندازان سوارهء برمه كه از گاكوم آمده بودند و همچنين سه اسكادران از دستهء 16 راجپورت كه در تحت فرماندهى كلنل ج . ر . وانرنن « 3 » بود كه بر فرماندهى من افزوده شد . اين كمكى كه از اين افراد مجرب بما رسيد قابل وصف نيست . ما ساعت‌هاى متمادى كار نموده بوديم و هنوز حس ميكرديم كه كارهاى ما تمام نشده است . راجع به حساب هزينه‌ها خيلى اضطراب داشتيم ، چه كه فرصت نظارت كافى در آن نبود ، ولى در آخر كار معلوم شد كه بطور رضايت‌بخشى انجام يافته است .\r\nحقيقت اينكه ستاد من كه از يك نفر به هشت نفر و بعدا به 12 نفر ازدياد يافت و اين‌ها هم از صبح تا شام مشغول كار بودند خود گوياى وضعيت ما بود .\r\n\r\nتشكيلات پليس جنوب\r\nمن رئوس مطالب تشكيلات پليس جنوب را در اين‌جا ذكر ميكنم و زياده بر اين محال است بتوان در اين باب صحبت داشت . ما فكر مينموديم كه همان حقوقى كه سوئديها براى ژاندارمرى معين كرده بودند بپردازيم .\r\n\r\n\r\n","description":"","footnote":"\r\n( 1 ) -  Colonel E . F . Orton \r\n( 2 ) -  Colonel G . P . Grant \r\n( 3 ) -  Colonel C . R . Vanrenen \r\n","page_name":" 668 ","page_number":691},
  {"content":"\r\n\r\nبعلاوه در بين آن‌ها رسوم و عاداتى چند از قبيل دخل‌هاى متفرقه و سوء استفاده‌هائى بود كه توجه دقيق لازم داشت . در اوائل امر ، افراد حضور افسران انگليسى حقوق خود را دريافت ميكردند و آنها با وجود توطئه و دسيسه‌هاى خصمانه با افسرانشان بناى دوستى را گذاشتند و از انصاف شخصى و صداقت انگليسى قدردانى مىنمودند . مخارج اين نيرو گزاف و آن خيلى براى ما گران تمام ميشد و اين در نتيجهء بعد مسافت دو مركز ستاد واقعهء در كشور و هم‌چنين گرانى خواربار در محل بواسطهء ملخ‌خوارگى و خشكسالى و نيز هرج‌ومرج بوده است . بعلاوه كسانى كه با ما طرف معامله بودند هيچگونه نظر خوب و مساعدى با ما نداشتند . در مدت ده سال قبل از جنگ بين الملل ارزش يك ريال مساوى 4 پنس بود ، ولى در اينموقع بواسطهء جريان روبل كاغذى در شمال ايران و ترقى بهاى نقره ، كمبود سكه و محدود شدن بازرگانى ، يك ريال به ارزش 8 پنس رسيد . بنابراين مخارج ما به پول هندى يعنى روپيه دوبرابر شد .\r\nپليس جنوب ايران به اين منظور تشكيل شد كه عدهء آن يازده هزار نفر باشد ، ولى آخرين و حداكثر عدهء آن‌ها به هشت هزار نفر بيشتر نرسيد . اين نيرو به دو بريگاد يكى در نواحى فارس و ديگرى در نواحى بندرعباس و يك رژيمان در كرمان تقسيم شده بود .\r\nوظيفهء بريگاد فارس از همه مشكل‌تر بود ، چه آن‌ها مجبور بودند با ايل بسيار نيرومند قشقائى ، اعراب قوى و ديگر قبائل كوچك و هم‌چنين راهزنان لشنى ، چهارراهى و طوطكى دست‌وپنجه نرم كنند . بنابراين در مقابل يك رژيمان كرمان به آنها دورژيمان سوارنظام داده شد . رويهمرفته دو بريگاد كرمان و فارس هريك مقرر بود كه از سه باتاليون پياده‌نظام ، يك توپخانهء كوهستانى مشتمل بر چهار عرابه توپ ، يك دسته توپخانهء صحرائى ، يك قسمت مسلسل و دسته‌اى از مهندسين استحكامات تشكيل شود . طريقى كه افسران جوان انگليسى و رفقاى غيررسمى آنها به كار مىپرداختند ، پيشقدمى آن‌ها ، صبر و بردبارى و رفتارى را كه در مقابل آنتريك و دسيسه‌هاى خصمانهء دائمى نشان ميدادند باعث شد كه من از داشتن چنين هموطنانى كه در بحبوحهء جنگ بزرگ قوه‌اى تشكيل داده و با وجود تغييرات اوضاع اينطور خوب از آب درآمده و خود را يك وجودهاى گرانبهائى براى كشور ايران نمايش دادند به خود ببالم .\r\n\r\n","description":"","footnote":"","page_name":" 669 ","page_number":692},
  {"content":"\r\n\r\n\r\nقشقائىها\r\nاز جمله مسائل بسيار مهمى كه ما با آن مواجه شديم يكى مناسبات با قشقائىها ، ايلات خمسه و ديگر قبائل بدوى و چادرنشين بود .\r\nالبته مهمترين آنها قشقائىها بودند كه از نژاد تركمان مىباشند و زبان تركى را هنوز در بين خود نگاه داشته‌اند . عدهء اين ايل در اين ايام در حدود يكصد و سى هزار نفر است .\r\nقشلاق و ييلاق قشقائىها خيلى از هم دور است و آنها بيش از هرايل و قبيلهء ديگرى در ايران راه پيمائى ميكنند . مهاجرت زمستانى آنها تا گله‌دار نزديك خليج فارس ادامه مىيابد و نقل و انتقال آنها در تابستان در حوالى قوميشه 200 ميل شمالىتر است و آنها در اين قسمت با بختياريها اتصال مىيابند . چندين نواحى و بلوكاتى كه فارس در آن ، قسمت شده كاملا در دست قشقائىها بوده و آنها بدين ترتيب يك جمعيت يكصد هزار نفرى از ده‌نشين‌ها را در كنترل داشته‌اند . مطابق رسوم ، هرخانوارى در اين ايل يك مرد جنگى تهيه مىكند ، اما در حقيقت بيشتر بواسطهء سختى از لحاظ خواربار هيچوقت بيش از پنج هزار قشقائى براى جنگ حاضر نبوده‌اند . قشقائىها 25 هزار تفنگ موزر در تصرف داشتند ، بعلاوه در موقعى كه با ما وارد نبرد ميشدند مقدار زيادى مهمات در اختيار داشتند . مهمترين طوائف و ايلات مهم آنها عبارت بودند از در شورى ، كشكولى ، فارسىمدان ، شش بلوكى ، صفى خانى و گله‌زن اوغرى . نيروى بدنى آن‌ها خوب و در شجاعت آنها حرفى نبود .\r\nمناسبات ما با صولت عموما كش‌دار بود . مراجعه بكتابهاى آبى ده سال قبل از جنگ نشان ميداد كه او نمونهء كامل يك باديه‌نشين يعنى غيرقابل اطمينان . كينه‌جو ، بدگمان ، طماع ، حريص و در بعضى مواقع داراى اخلاق بچه‌گانه بود . وى با بودن ما در فارس مخالف بود . زيرا ميدانست كه اگر ما موفق باعادهء نفوذ حكومت ايران در فارس بشويم مقام « پادشاهى بىتاج » او از بين خواهد رفت . هم‌چنين منبع بزرگ ثروت او كه از راههاى نكوهيده و گرفتن باج سبيل از ملاكين بدست ميآمد قطع خواهد شد .\r\nوى يك اكراه مغلوب نشدنى در پرداخت هرمالياتى از خود نشان مىداد در صورتى كه آن را به تمام كمال جمع ميكرد و در نتيجه او بسيار ثروتمند شده بود . رويه و مشى ما با او اين بود كه به قدر مقدور با وى دوست باشيم و به تمام وسائل ممكنه او را از غارت و\r\n\r\n","description":"","footnote":"","page_name":" 670 ","page_number":693},
  {"content":"\r\n\r\n\r\nملاقات با قشقائىها\r\nنشسته : - سرهنگ فريزرهانتر .\r\nسرهنگ اورتون .\r\nژنرال سرپرسى . سايكس .\r\nصولت الدوله .\r\nسرهنگ 2 ح . كوق . عليخان ( برادر صولت )\r\n\r\n","description":"","footnote":"","page_name":" 671 ","page_number":694},
  {"content":"\r\n\r\nراهزنى بازداريم . مخصوصا از بهم خوردن مناسبات با او پرهيز نمائيم .\r\nورود قواى امدادى و نيز تصرف بغداد در بهبود موقعيت محلى ما تأثيرى بسزا بخشيد و بدين جهت صولت از خود ابراز تمايلى براى موافقت حاصل كردن با ما نشان داد .\r\nما هم كه آرزوئى غير از اين نداشتيم ترتيب ملاقاتى با او در نزديكى خانه زينيان داديم .\r\nاما او مايل به آمدن شيراز نبود ، چه در آن صورت مجبور ملاقات با فرمانفرما كه به او كاملا بىاعتنا بود ميگرديد . وقتى من او را ملاقات كردم بنظرم يك شخص خوش قيافهء چهل ساله آمد كه چانه‌اى كوچك و رفتارى كاملا متفرعن و خودپسندانه داشت . براى يك نفر رئيس بدوى اطلاعاتى از حوادث و وقايع كه او خود اظهار داشت نسبتا مهم و قابل ملاحظه بود و او ظاهرا از مراودهء با صاحبمنصبان نظامى و كشورى انگليسى در سال‌هاى گذشته استفاده كرده بود . ما راجع بمسائل مختلف به طرز و آئين بدوىها بحث كرديم و او ابا داشت از اينكه در اولين ملاقات جوابى به آنها دهد . روزها را او در يك چادر دو پوشه ميگذرانيد ، ولى شبها از ترس قتل هيچوقت دو شب متوالى در يك قسمت معين اردوى خود نمىخوابيد . بلكه هرشب در يك جا بيتوته ميكرد . عاقبت الامر پس از مذاكرات زياد با ما يك قراردادى بست كه نسبت بدولت ايران مطيع و وفادار بوده ماليات مقرره را پرداخته و افراد قبايل را از راهزنى ممانعت نمايد . ما هم در مقابل از طرف فرمانفرما موافقت نموديم كه اگر او به عهد خود وفا كرد ما هم در مقابل او را به سمت ايلخانى بشناسيم .\r\nنتيجهء اين ملاقات رضايت‌بخش بود ، چه در اثر آن صولت از دشمنى علنى با ما در مدت تابستان 1917 در موقعى كه ما ضعيف بوده و نه‌فقط مشغول تجهيز پليس جنوب بلكه ساختن راههاى ارتباطى و نيز پستهاى نگهبانى بعلاوه ساختن جاده‌هاى اتومبيل‌رو بوديم دست كشيد . صولت يقينا افراد قبايل خود را از راهزنى در گردنه‌ها به نسبت زيادى ممانعت نمود و دست ما را براى مقابلى با ديگر قبائل مزاحم آزاد گذاشت . ما ميدانستيم كه اين موافقت هميشگى نيست و صولت كاملا غيرقابل اعتماد است . همچنين ما از اين قضيه آگاه بوديم كه عدم ابراز خصومت با ايل قشقائى كه شايد قوىترين ايلات در ايران\r\n\r\n","description":"","footnote":"","page_name":" 672 ","page_number":695},
  {"content":"\r\n\r\nباشد بصرفهء ما خواهد بود .\r\n\r\nايلات خمسه\r\nاز لحاظ اهميت پس از قشقائىها ايلات خمسه يا پنج قبيله‌اى مى باشند كه احشام خود را در منطقهء وسيعى در مشرق منطقهء تحت اشغال قشقائيها مىچرانيدند . اين ايلات در زمستان به نواحى بندرعباس و لار كوچ ميكنند و در تابستان به حوالى نيريز و ده‌بيد نقل‌وانتقال مىيابند . اين پنج قبيله عبارتند از عرب ، آينلو ، بهارلو ، باصرى و نفر . عرب‌ها كه نصف اين ايلات را تشكيل ميدهند خود نيز به دو دسته شيبانى و جباره تقسيم ميشوند . اينان كسانى هستند كه از نجد و عمان مهاجرت نموده‌اند ، ولى چهار عشيرهء ديگر از احفاد تركان هستند . زبان عمومى آنها عربى مخلوط با فارسى ، تركى و لرى است . عدهء آنها رويهم هفتاد هزار نفر است و مىتوانند در موقع احتياج سه هزار نفر تجهيز كنند . اين افراد به خوبى قشقائىها مجهز نيستند و اسلحه هاى مختلف بدون داشتن مهمات زياد در اختيار دارند . خمسه‌اىها متهاجم زائيده شده‌اند .\r\nبهارلوئىها مخصوصا در جاده‌اى كه به طرف داخل از بندرعباس منشعب مىشود و از آنجا از كرمان به يزد ميرود بطوريكه در فصل هشتاد و ششم ذكر شد مرتبا راهزنى ميكردند .\r\nدر موقع ورود ما به شيراز قوام كه رياست خمسه‌اىها را داشت مصمم به يك مسافرت براى استقرار امنيت و نظم در منطقهء حكمرانى خود كه مشتمل بر لارستان ، سبا ، فسا و كوهستان است بود . در فسا دويست نفر ژاندارم وجود داشت . چون او مايل بود كه در اين مسافرت حتى الامكان قوى باشد بنابراين لازم به نظر آمد كه اين نيرو را بدون تأخير تجهيز نموده و وجه به آنها پرداخته دنبال او روانه كنيم . وى در مسافرت خود كاملا موفق شد و بهارلوها را كه نميخواستند از او اطاعت كنند بطور سختى مجازات نموده نظم را برقرار نمود و ماليات را جمع‌آورى كرد . مناسبات شخصى ما با قرام كه پدر و پدربزرگش را من ميشناختم خوب بود . ما او را دوست داشتيم و نظريات او را پسنديده و او را يك آدم درستى ميدانستيم . وى همچنين يك تيرانداز ماهرى بود .\r\n\r\nتغيير در سياست ايران ژوئن 1917\r\nكابينهء وثوق الدوله كه سياست بيطرفى خيرانديشى را نسبت به بريتانياى بزرگ ادامه داده بود در ماه ژوئن سقوط كرد . كابينهء\r\n\r\n","description":"","footnote":"","page_name":" 673 ","page_number":696},
  {"content":"\r\n\r\nجديد در تحت نخست‌وزيرى علاء السلطنه جانشين او شد . نخست‌وزير شخصا با انگليسها درست بوده و رفتار دوستانه‌اى داشت ، ولى اعضاء كابينه همگى با ما دشمن بودند . براى شاهد مثال كافى است همين‌قدر ذكر شود كه پليس جنوب چنان كه در بالا ديده شد بوسيلهء دولت ايران به رسميت شناخته شده بود ، ولى كابينهء جديد از شناسائى آن امتناع ورزيد . اين حركت ناروا و غيرقابل تصديق بود و بر مشكلات نگارنده مادتا افزود .\r\n\r\nعمليات بر ضد ايلات راهزن در 1917 م\r\nدر موقع تعليم پليس جنوب وظيفهء حمله به عشائر راهزن كليتا به عهدهء دستجات هندى قرار گرفت و آنها بويژه بريگاد كرمان و پادگان ايرانى آباده خدمات خوبى انجام دادند . سياست عمومى ما اين بود كه در مراكز مهم پادگان‌هاى قوى و كافى براى تنبيه قبائلى كه راهزنى كرده و مقصر بودند قرار دهيم و در برداشتن صورت جامع و دقيقى از تمام دزدىها و دستجات مقصرين منتهاى جديت و كوشش را به كار بريم و اين به زودى ثابت نمود كه قبائل ويژهء معينى بودند كه از راه راهزنى امرار معاش مينمودند و قبائل ديگر اتفاقا و گاهگاه دستجات راهزن به جاده‌ها ميفرستادند . ما تصميم گرفتيم كه تمام كوشش‌هاى خود را روى قبائل راهزن متوجه كنيم كه آن بمنزلهء يك اخطارى به قبائل تازه‌كار خواهد بود . چه بدون دادن نمونه محال بود كه به اين قبائل بتوان فهماند كه بايد براهزنى و غارت خاتمه دهند . ژاندارمرى اگر بطور كلى صحبت شود يك نيروى غيرمتحرك بود و نمىتوانست در مناطق دور از جاده‌ها به حمله به‌پردازد . بعلاوه دزدى يك عادت ديرينهء اين سرزمين بوده و چادرنشينان كه با سنن قديم مأنوس بودند از اين نظامات جديد تنفر داشتند .\r\nكشور ايران بواسطهء ناامنى از حيث جان و مال به فقر و بدبختى كشيده شده و چادرنشينهاى بدوى هم كه مرتكب اين‌گونه تعديات و تجاوزات پشت‌سرهم ميشوند مادتا جمعيت ايران را از حيث عده و دارائى تقليل داده‌اند . ما اين را بطور مثال ذكر ميكنيم كه در سيرجان آنطور كه من در بيست سال پيش خبر داشتم مردم چندين هزار شتر خوب داشتند ، ولى تمام آنها به غارت رفته بود و در مدت جنگ بزرگ حتى ده نفر هم از اين شتران براى نمونه باقى نمانده بود . احشام هم همينطور به مقدار يك پنجم عدهء قديم تقليل يافته بود .\r\n\r\n","description":"","footnote":"","page_name":" 674 ","page_number":697},
  {"content":"\r\n\r\nاين جريان در همه جا و در تمام جنوب ايران بويژه پس از مرگ ناصر الدين شاه كه قبائل بدوى ترسشان از دولت رفت ادامه داشت . اگر اين وضعيت در ظرف ده بيست سال ادامه يابد ده‌نشينان ايرانى كه فلاح صبور و نيك انجام بوده و بمنزلهء ستون فقرات ايران بشمار ميروند نابود شده و جاى خود را به اين جماعت بدوى خواهند داد .\r\nدر فارس ايالت قدرت مقاومت با قشقائىها را كه در تحت فرمان صولت بودند نداشت . سال‌به‌سال نيز قدرت شيطانى اين رئيس ايل افزايش مىيافت ، درحالىكه راهزنان مقلد و فرمانبردار او از حيث عده دوبرابر ميشدند . آنان از ملاكين تقاضاى پرداخت پول و آذوقه ميكردند . اگر آن بيچارگان به اين تقاضاهاى باج سبيل تسليم نمىشدند قصبه‌شان غارت ميشد . عدهء كمى از بزرگزادگان ايرانى از اين حقايق آگاه بودند ، اما دولت ايران در طى سال‌هاى زيادى كه من اطلاع داشتم كوششى براى دفع اين قضيهء مشكل و اساسى نكرده بود .\r\nدر ميان راهزنانى كه اين حرفهء پست را پيشه كرده بودند كورشولىها بودند كه از ايل قشقائى جدا شده و بعلاوه بجاى مسافرت و مهاجرت به مقتضاى فصل از مناطق پست به مناطق مرتفعه فقط به چند ميلى حركت مينمودند . رئيس آنها يك دسته راهزن فرستاده و ششصد رأس گوسفند از حوالى ده‌بيد به غارت برده بودند و او نيز از پس دادن آنها به كلى امتناع نمود . شايد منظور از اين تهاجم و راهزنى به مبارزه طلبيدن افراد پادگان هندى بود . چه اين بدويان خصائل جنگى هنديان را كه داراى پاهاى نازك بودند مورد تحقير قرار ميدادند . براى اينكه به آنها درس عبرتى داده شود فرمان حركت سپاه از ده‌بيد به آن طرف كه سى ميل مسافت داشت داده شد . ولى اين مسافت بيش از آنچه كه در اول خيال ميكرديم بود . سپاهيان ، دشمن را در انتظار خود يافتند و با آنكه آنها خسته و گرسنه بودند باز به نبرد چند ساعته پرداخته و به دژ كورشولى در دشت باز حمله نمودند . عشائر تا وقتى كه اين نيروها به سيصد ياردى قلعه رسيده و بواسطهء زدن سرنيزه به تفنگ‌هايشان آنها را مورد تهديد قرار دادند قلعه را نگاه داشتند ، ولى در اينموقع به تپه‌ها رو بهزيمت نهادند . چون ما قبلا پيش‌بينى كرده و در دو جناح خود عده‌اى تيرانداز\r\n\r\n","description":"","footnote":"","page_name":" 675 ","page_number":698},
  {"content":"\r\n\r\nقرار داده بوديم بنابراين به راهزنان در موقع عقب‌نشينى تلفات سختى وارد آمد و اين يك درس عبرت سختى براى كورشولىها بود ، چه آنها 23 نفر مقتول باضافه عدهء بسيارى زخمى از خود باقى گذاشتند . در صورتى كه از طرف انگليس‌ها يكى كشته و دو نفر مجروح شده بودند . تصرف 200 رأس از احشام يك وثيقه و گروى كافى براى اين بود كه تمام 600 رأس گوسفند نامبرده را پس بدهند . اين پيروزى نمايان بر حيثيت و اعتبار سرهنگ 2 و . ب . پ . ويليامز و افسران و مردانش افزود . بعلاوه چون همه از طول راهى كه سپاهيان پيموده با عدهء كوچك آنها ، موقعيت مستحكم كورشولىها كه انتظار حمله را ميكشيدند و نيز از قبائل مجاور كمك‌هائى دريافت داشته بودند باخبر بودند اين فتح يك اثر معنوى و روحى نيز دربر داشت . از اين زمان يك فصل جديدى شروع شده و جادهء كاروان‌رو كه شايد مدت دو سال بود كه متروك شده بود دوباره بطور ناگهان به راه افتاده و كاروان‌ها در آن به آمدوشد پرداختند و صاحبان آنها نيز در همه حال از اعادهء اين امنيت جديد قدردانى مينمودند .\r\nدر پائيز نيروى مزبور به بريگاد كرمان كه در تحت فرماندهى فارن به سرعت به يك نيروى كارآمدى تبديل شده بود پيوسته و متحدا شروع به عمليات نمودند . اولين عشيره‌اى كه براى سركوبى در نظر گرفته شد عشيرهء لشنى از بدنام‌ترين راهزنان جنوب ايران بود . من موقعى كه در كرمان قونسول بودم مرتبا خلاف‌كاريهاى آنان را گزارش ميدادم . دولت ايران به فرمانده كل دستور داده بود كه اين قبيله را در فصل بهار مجازات و تنبيه نمايد ، ولى اين امر از عهده قدرت او خارج بود . در پائيز بقدرى كاسهء شرارت آنها لبريز شده بود كه بيك دسته از افسران ايرانى در نزديكى انار حمله نمودند . فارن يك اسكادران از بريگاد خود را با يك توپخانهء كوهستانى به آن محل فرستاد . ستون هم سه ساعت پس از صدور فرمان به حركت 150 ميلى پرداخت . اين نيروهاى تازه تربيت شده در تحت فرماندهى يك افسر شجاع جوان بنام كاپيتان د . ن . كار از خود ابراز لياقت نموده به راهزنان حمله برده و علاوه بر وارد آوردن تلفات زياد اموال غارت شدهء بسيارى را كه شامل يك گارى پست بود پس گرفتند . آخر الامر فارن يك اسكادران از تيراندازان\r\n\r\n","description":"","footnote":"","page_name":" 676 ","page_number":699},
  {"content":"\r\n\r\nسوار برمه با يك اسكادران ديگر از پليس جنوب ، يك دسته پياده‌نظام و يك توپخانهء 2 تهيه نموده و خود را براى همكارى با ستون مقيم فارس آماده ساخت .\r\nنقشهء عمليات به خوبى طرح شده بود و باعث افزايش زيادى به اعتبار اورتون و گرانت گرديد . دو ستون از فارس در يك زمان ، يكى از قوام‌آباد ( در شمال شيراز ) و ديگرى از نيريز سرزمين لشنىها را مورد هجوم قرار دادند . ستونى كه از قوام‌آباد به طرف مشرق از ارسنجان به تشت اولين ده لشنىها حركت نموده بود در تحت فرماندهى راتول قرار داشت . آنها اين دو را مانند ديگر دهات كه روز بعد مشاهده نموده به كلى خالى از سكنه يافتند . خوشبختانه لشنىها تصميم گرفتند كه در خوجه جمالى قريه‌اى بالاى تپه‌ها مقاومت كنند . نيروهاى ما توانستند در حدود سى نفر به آنها تلفات وارد سازند .\r\nاين نيروها بعدا بيك نيروى كوچك تحت فرماندهى بروس ملحق شده و به طرف نيريز حركت كردند . هرچند كه عدهء تلفات كم بود ، ولى تمام غله‌ها و خرمن‌ها را به مقدار زيادى نابود و نيز قلعه‌هاى زيادى خراب و ويران شده بودند . لشنىها يك درس خوبى كه استحقاق آن را داشتند آموختند كه هرگز از خاطر نخواهند برد .\r\nاورتون فرماندهى اين دو نيروى مختلط را در نيريز بدست گرفته و به طرف شمال به سرزمين‌هائى حركت نموده كه پاى هيچ سرباز ايران بدانجا نرسيده بود . او از قصبات زيادى عبور نمود كه از دزدان و راهزنانى كه اين شغل طبيعى آنها بوده مسكون بود . وى به دزدان اخطاريه‌هائى داد و همچنين به اعراب لب محمدى كه مورد سوءظن در راهزنى بودند ولى هيچگونه دليل مقنعى در دست نبود اخطار نمود . در هرات خوره ده‌نشينان بما بطور سختى شكايت نمودند كه اين اعراب از 7 سال پيش در سه چهار ميلى قريه چادر زده و از آن وقت به بعد متدرجا خود را به قريه نزديك نموده و حاليه ادعاهائى نسبت به آب و زمين پيدا كرده‌اند . اينان حتى دو قصبهء كوچك را نيز اشغال نموده بودند . اين قضيه فقط يك نمونهء تنهائى از اين اعمال تجاوزكارانهء ايلات چنان كه در بالا شرح آن داده شد بود .\r\nاورتون به حركت خود بسوى مروس ادامه داده و در آنجا با فارن كه ستون وى يك مركز دزدان را در جاوازين ريشه‌كن نموده بود تلاقى نمود . وى بعدا يك دسته از دزدان\r\n\r\n","description":"","footnote":"","page_name":" 677 ","page_number":700},
  {"content":"\r\n\r\nرا در حوالى شهر بابك به سختى مجازات نموده و يكى از استحكامات تقريبا نفوذناپذير آنها را تصرف نمود .\r\nاورتون در مراجعت بمقر خود بيك حركت سريع ديگرى براى سركوبى و مجازات دسته‌اى از چهارراهىها كه اخيرا مرتكب چند فقره راهزنى شده بودند پرداخت . ويليامز با دستجات سواره دزدان را در سه قريه غافل‌گير نموده و در نتيجه تلفات جديدى به آنها وارد آورده و مقدار زيادى از احشام و ديگر اموال مسروقه را مسترد داشت . دژ اصلى چهارراهىها ويران شد و رئيس آنها كه دستگير گرديد التزام داد كه ديگر براهزنى نپردازد و بنابراين با اخطار شديد و جدى آزاد شد . اين عمليات در اعادهء امنيت و استقرار عدالت اثر بسيار نيكوئى داشت ، از اين تاريخ به بعد بين اين قبايل دزد و راهزن مشاهدهء يك ستون كوچك كه بين تپه‌هاى ناهموار حركت نموده و عدالت را با كمال موفقيت برقرار ميساختند يك قانونى پريشان‌كننده شده بود و اين براى آنها مفيد و نافع بوده است .\r\nفائدهء بزرگ و بىپايان براى نفرات ( وابستهء ) پليس جنوب از اين قضايا آن بود كه از سربازان كار آزموده و كهنه‌كار استفاده‌هاى زيادى برده و آموختند كه چه قسم حركت نموده ، چگونه خيمه برافراشته و بالاخره چه نوع جنگ كنند . اما براى حكومت ايران و آن برقرارى نظم و امنيت در جنوب ايران بود كه بسرعت انجام گرفت ، ولى مادام كه هرحاكمى در ايران خود عملا يك دزد و راهزنى بيش نبوده و هيچگونه كوششى براى بهبود اوضاع اتباع خود نمىكند افزودن امنيت مخصوصا براى طبقهء حاكمه كه خون ملت را مىمكند سود بيشترى دارد . بارى در آخر سال 1917 در جادهء اصلى و عمومى جنوب ايران دزدى و راهزنى عملا موقوف شده بود و امنيت آنجا از آنقدر كه من در ده سال پيش ديده بودم بمراتب بيشتر و رضايت‌بخش‌تر گرديده بود . اما افسوس ! اين وضعيت رضايت‌بخش قضايا فقط نشانه‌اى از سكوت و آرامشى قبل از طوفان بوده است .\r\n\r\n","description":"","footnote":"","page_name":" 678 ","page_number":701},
  {"content":"\r\n\r\nاز ظرف سفالين لعابدار\r\n\r\nفصل هشتاد و هشتم اضمحلال روسيه و مأموريت ژنرال دنسترويل « 1 »\r\nوادى بىپايان را بىمنت راه‌نما گزاره گردم .\r\nنه در آغاز حركت دليل راهى هادى من بود و نه ميدانستم از اين بيابان بكر كه سراسر پر از مخافت بود و همه‌جا زحمات طاقت‌فرسا با من مواجه ميگشت چگونه بيرون آيم .\r\nملكهء پريان ، كتاب 6 . بند 1 .\r\n\r\nلشكركشى موفقانهء بهار روس‌ها در 1917 م\r\nغم‌افزاترين سال‌ها در تاريخ روسيه با لشكركشى موفقانهء آنها در ايران غربى شروع شد . تركها همانطوريكه قبلا گفته شد در سال 1916 همدان را در تصرف داشتند و در قزوين با روس‌ها در نبرد بودند ، در موسم زمستان موقعيت ما در تمام بين النهرين كاملا تغيير نمود . بجاى ستون‌هاى ضعيف با سازوبرگ بد و نيز بواسطهء وضعيات نامساعد استثنائى آب و هواى آن منطقه كه در جلوكوت شكست خورده بودند حال ما يك تصوير بشاش از يك نيروى غيرقابل مقاومتى تحت فرماندهى اميدبخش ژنرال سراستانلى ماد « 2 » در مقابل خود داشتيم . وى كوت را در ماه فوريه پس گرفت و بدين ترتيب حيثيت و مقام از دست رفتهء انگليس را بطور مشعشعى اعاده داد . در همان ماه بغداد تسليم شد و دوستان ما آن را يك پيروزى بزرگ محسوب داشتند و دشمنان از دست دادن آن را يك واقعهء اسفناك شمردند .\r\nمظفريت و پيروزى در كوت واكنش قوى و شديدى در موقعيت ايران داشت .\r\n\r\n\r\n","description":"","footnote":"\r\n( 1 ) -  Dunstervills . \r\n( 2 ) -  Sir Stanleymaude . \r\n","page_name":" 679 ","page_number":702},
  {"content":"\r\n\r\nيعنى تركها در ايران غربى ديگر نميتوانستند موقعيت خود را حفظ كنند . زيرا از طرفى انگليس‌ها در بين النهرين پيشرفت مينمودند و روسها به زودى آرتش سيزدهم آنها را در شاهراه تاريخى تعاقب نموده و آنان را از مركز بيرون ميكردند . روزى كه بغداد تصرف شد تركها كرمانشاه را تخليه نموده و پس از دفاع بسيار سختى از گردنهء پايتاق در يازدهم ماه مارس در حالى كه خسته و فرسوده شده و از گرسنگى نيز در رنج بودند بقصر شيرين رسيدند ، ولى انتظام آنها به كلى كسسته نشده بود . در اينموقع انگليس‌ها با وجود كوششى كه براى قطع رابطهء نيروهاى فرارى تركيه نمودند ولى آن به نتيجه نرسيد .\r\nيك نيروى مشتمل بر دو بريگاد كه از بغداد فرستاده شده بود در 25 مارس به جبل حمرين رسيد ولى ديد كه اين كوه بوسيلهء نيروهاى بزرگى از لشكر 18 اشغال شده و تا وقتى كه لشكر 13 در عقب‌نشينى خود به محل امنى نرسيد اين لشكر مواضع خود را ترك ننمود . روسها چون راه را خالى ديدند يك اسكادران قزاق در 2 آوريل حركت نموده و در قزل رباط به انگليسها پيوستند ، ولى شب بعد دوباره مراجعت نمودند . در اينموقع حفظ تماس و اتصال بين دو نيرو وجود نداشت . ولى انگليس‌ها به متفقين خود براى برقرار شدن و تحكيم مواضع خود در رود دياله كمك ميكردند .\r\n\r\nتجزيه يا انحلال آرتش روس در ايران\r\nماه مارس 1917 كه بواسطهء تسخير بغداد قابل يادداشت است ، همچنين شاهد خلع تزار و انتشار اولين فرمان مشهور آرتش ( شماره يك « 1 » ) كه مقدمهء انقراض و اضمحلال امپراطورى روس بود نيز مىباشد . نيروهائى كه متجاوز از مدت 2 سال با چه لجاجت و سرسختى جنگيده بودند روحيه‌شان فاسد شده و شرافت و ديسيپلين نظامى خود را به كلى از دست دادند . در ماه ژوئن 1817 من يك ناظر افسردهء اين رژيم نو و نظامات جديد بودم . قزاق ها در اصفهان كه در سال پيش نيروى خوبى بودند حاليه از نگهبانى و قراول دادن امتناع نموده به افسران خود سلام نداده و حتى آنها را از اردوگاه‌ها نيز بيرون كردند . بعضى\r\n\r\n\r\n","description":"","footnote":"\r\n( 1 ) - اين دستور به سربازان القاء گرديد كه چون از حيث حقوق سياسى با افسران مساوى هستند بنابراين نبايد به آنها سلام بدهند ، و آن بوسيلهء سويت‌ها به مجمع سربازان و كارگران انتشار يافت . ( مؤلف )\r\n","page_name":" 680 ","page_number":703},
  {"content":"\r\n\r\nاز آنها به دزدى در سر گردنه‌ها رفته و عده‌اى ديگر تا آنجا كه شراب و عرق بگيرشان ميآمد مست شده و در گوشه و كنار ميافتادند . نگاهبانى جاده‌ها از بين رفت و تمام ناحيهء اطراف اصفهان دوباره پر از دسته‌هاى راهزن گرديد .\r\nقبل از پائيز آرتش روس در تمام ايران از هم پاشيده و وضعيت افسران آرتش الحق قابل ترحم بود ، چه آنها براى جلوگيرى از نابودى بهر كارى تن درميدادند .\r\nمطابق پيمانى كه در برست ليتوسك در سوم مارس 1918 امضا شد مقرر گرديد كه ايران از قشون روس و تركيه تخليه شود . در زمستان 18 - 1917 اين حركت و نقل‌وانتقال شروع گرديد . روس‌ها قبل از تخليهء سنگرهاى خود مهمات و سازوبرگ خويش را به ترك ها فروخته و بعد به طرف شمال حركت مينمودند ، در حالى كه براى بدست آوردن غذا و سوخت خانه‌ها را غارت مينمودند . يكى از رفقاى من در تبريز اينطور به من نوشت « سربازان روس در اينجا هزارها سرگردان ميباشند و تفنگ‌هاى خود ، مهمات ، ذخائر اسبها و در حقيقت آنچه را كه از آن بشود پولى بدست آورد ميفروشند . قيمت اسب به چند شلينگ رسيده بود . در صورتى كه قيمت علوفه بقدرى گران بود كه چهارپايان مانند يك هديه‌اى ثمين و گرانبها بودند . » ايران غربى و شمالى غربى در حقيقت بواسطهء ضعف و بيچارگى دولت متحمل خسارات سنگينى شد . حالت قحطى در سراسر كشور كه از غله و مواشى و حيوانات خالى شده بود استيلا يافت .\r\n\r\nسقوط و اضمحلال روسيه به منزلهء تهديد جدى براى امپراطورى هندوستان\r\nوقتىكه روسيه در طرف متفقين مىجنگيد آرتش او در سمت جنوب از جبههء اروپا تا حدود قفقاز و شمال غربى ايران امتداد داشت ، تا در سال 1917 كه انتهاى جناح چپ آرتش روس با جناح راست آرتش انگليس در بين النهرين تقريبا بهم اتصال يافت ، بعبارت ديگر نيروهاى روس از نزديك شدن آلمان و اطريش و يا تركيه به مرزهاى هندوستان جلوگيرى مينمود .\r\nقبل از جنگ بزرگ ، آلمان در تعقيب نقشهء دورودراز خود براى حكومت بر دنيا توانسته بود كنترل راه‌آهن بغداد يك وسيلهء محكم و قوى را بدست آرد ، چون سياستمداران انگليس نيز تسليم تقاضاهاى آلمان شده بودند آلمان بدون شك ممكن بود نفوذ و\r\n\r\n","description":"","footnote":"","page_name":" 681 ","page_number":704},
  {"content":"\r\n\r\nبازرگانى خود را نيز به خليج فارس امتداد دهد . اين راه جنوبى براى پيشرفت آلمانىها بواسطهء تصرف بغداد مسدود شده بود ، ولى پيشوايان آلمان شايد از اين حيث خوشوقت بودند كه ديدند يك راه شمالى كه قبلا تكميل و تمام شده بود اكنون تقريبا در چنگال آنها قرار دارد . اين راه در سرتاسر درياى سياه كشيده تا باتوم ، تفليس و باكو در درياى خزر امتداد داشت . دنبالهء آن در شرق دور تر خط آسياى مركزى بود كه از عشق‌آباد ، مرو ( محل تلاقى با كوشك كه بفاصلهء سهل الوصولى از هرات واقع شده ) عبور نموده از بخارا و سمرقند و تاشقند مركز ادارى متصرفات روسيه در آسياى مركزى ميگذرد .\r\nتقريبا تعداد صد و ده هزار نفر از اسراى آلمانى و اطريشى در داخل تركستان روسيه نگاهدارى ميشدند . من در سال 1915 صدها از آنها را در تاشقند ديدم . بارى همين كه راه ارتباط و مواصلات برقرار ميشد نسبتا تجهيزات اين جنگجويان ورزيده و تربيت شده بيك نيروى قوى آسان بود و ميشد آنها را به طرف كابل حركت داده و افغان ها را براى سهم داشتن از غارتيهاى سنگين و قيمتى هند دعوت نمود .\r\nبا در نظر گرفتن مراتب بالا موقع براى امپراطورى انگليس باريك و خطرناك بود . امير حبيب الله خان در مقابل قوىترين فشارهاى معنوى و مذهبى بيطرفى افغانستان را حفظ نموده بود و بفرمانده هيئت اعزامى آلمانها در كابل بطور مناسبى چنين جواب داد كه آرتش آلمان قبل از آنكه وى جرئت نقض معاهدات و قراردادهاى خود را با بريتانياى كبير بكند بايستى در معركه ظاهر شود و اين لااقل امكان داشت كه لشگريان دشمن در همانوقت بمرزهاى افغانستان رسيده و يك دولت متفق ما را مغلوب نمايند .\r\n\r\nارمنستان ، گرجستان و جمهورى آذربايجان\r\nوقتى تجزيهء امپراطورى روسيه شروع گرديد هيئت اعزامى نظامى فرانسه و انگليس در قفقاز اميدوار بودند كه خط دفاعى اين ناحيه را بوسيلهء آرتش روسيه كه مخصوصا براى اعزام بجنوب در نظر گرفته شده بود با كمك ارامنهء وان ، آشوريهاى اروميه و رئيس كرد قبيلهء شكاك كه كوهستانهاى اين حوالى را در دست داشت نگاهدارى كنند . اما بتدريج معلوم شد كه در اين نقشه راجع بعواملى كه در نظر گرفته شده بود تندروى به عمل آمده و براى موفقيت\r\n\r\n","description":"","footnote":"","page_name":" 682 ","page_number":705},
  {"content":"\r\n\r\nدر آن و نگاهدارى اين عناصر بايد اقدامات معينى بوسيلهء انگليس‌ها بجا آورده شود .\r\nدر اين اوان ارمنىها و گرجستانىها تصميم گرفتند كه استقلال خود را مطالبه كنند و ايالت سومى در تحت نام جمهورى آذربايجان كه باكو پايتخت آن معين شد بوجود آمد .\r\n\r\nسبب اعزام ميسيون دنسترويل ژانويه 1918 م .\r\nاعزام سپاهيان زيادى از آرتش انگليس براى حمايت و پشتيبانى گرجستانىها و ارمنىها غيرممكن بود ، چه بغداد از باكو 800 ميل فاصله داشت ، بعلاوه بيشتر راه ارتباط و مواصلات خراب و ناهموار بود و در بعضى نواحى و نقاط هم كه راهش كوبيده و هموار شده بود خيلى بد تعمير شده و از سرتاسر مناطق قحطىزدهء شمال غربى ايران عبور مىنمود . بنابراين مقامات صلاحيتدار تصميم گرفتند كه يك هيئت اعزامى نظامى به منظور تجديد تجهيزات دسته‌هاى مختلفى كه در آن ناحيه بودند فرستاده شود كه آنها را براى مقابلى با تركان آماده كند . چون معلوم بود كه تركها آن قدرتى را كه در دو سال قبل نشان داده بودند حالا دارا نيستند و چنين اميد ميرفت كه گرجىها و ارامنه براى دفاع از اوطان خود دليرانه خواهند جنگيد ، ولى ارامنه در هرصورت چنين كارى نكردند . انقلاب جرئت و جسارت مردم را برده بود . آنها حاضر براى يارى و كمك بودند ولى براى اوطان خود حاضر بمرگ نبودند . اعزام ميسيون يكى از آن قمارهاى بزرگ در جنگ بود . هيئت مزبور در انجام مقصود اصلى موفق نشد ، ولى چنان كه بعد معلوم خواهد شد به علت نتايج حاصله موجه گرديد و ثابت شد كه حق بجانب وى بود . سردار اين هيئت ماژور ژنرال ال ، سىدنسترويل پهلوان داستان « استالكى » اثر كيپلينگ « 1 » ، مردى خوش جثه ، جدى و فعال با شخصيت نافذ بود . اطلاعات و معلومات ذى قيمتى راجع باهالى روس و زبان روسى داشت و درعين‌حال داراى مشربى بس شوخ و ظريف بوده است .\r\n\r\nحمله به انزلى از راه ايران فوريه 1918 م\r\nنقشهء اصلى اين بود كه نيروئى شامل 150 افسر و 300 سرباز خارج از صف از تمام جبهه‌ها انتخاب شوند ، مثلا شش افسر از پليس جنوب تهيه شد . چون وقت خيلى تنگ و حائز اهميت بسيار بود بدين جهت قبل از اينكه اعضاى اين ميسيون جمع شوند دنسترويل از بغداد با يك\r\n\r\n\r\n","description":"","footnote":"\r\n( 1 ) -  Kipling . \r\n","page_name":" 683 ","page_number":706},
  {"content":"\r\n\r\nدسته جلودار شامل 12 افسر در چهار اتومبيل‌سوارى كه حامل اشياء و اموال ، ذخائر و مهمات آن‌ها بود و 36 اتومبيل فردبارى كه حامل پول‌هاى مسكوك بودند عازم حركت از راه ايران گرديد .\r\nهدف فورى اين ميسيون انزلى ( بندر پهلوى فعلى ) بود . سرزمينى كه خط سير اين هيئت بود داراى اختلافات خيلى زياد بوده و هرقسمتش به كلى مغاير قسمتهاى ديگر بود .\r\nملاحظه كنيد طرف خانقين كه 94 ميل شمال شرقى بغداد است جاده سهل العبور بود ، زيرا كه آن از دشت مسطحى كه خاكش از جنس شن بود ميگذشت و هوا هم خوشبختانه خشك بود . فاصلهء خانقين كه در مرز ايران واقع شده تا همدان 240 ميل است . جاده بطور يكنواخت بر ارتفاع خود ميافزايد و زنجيره جبال پشت‌سرهم بزاويهء قائمه تقاطع مىكند .\r\nپس از عبور از كرمانشاه به همدان ميرسد كه در ارتفاع 6280 پا مىباشد . در طول اين قسمت راه اتومبيل‌ها توانستند بواسطهء وضعيت مساعد هوا به خوبى عبور كنند و اين جاده در تمام مدت سال كمى سفت و محكم و مضبوط بوده است . قسمت سوم راه كه از همدان تا انزلى است 267 ميل مىباشد كه از جاده‌اى شوسه كه بوسيلهء يك كمپانى راهسازى روسى در چند سال قبل درست شده بود ميگذشت ، ولى آن بواسطهء استفاده و به كار رفتن زياد در مدت جنگ خيلى خراب شده بود . اين راه تا بقزوين از فلات خشك و برهنهء ايران عبور مىكند و بعد پس از صعود بجبال البرز دوباره به جنگلهاى انبوه گيلان كه داراى آب و هواى مالاريائى است سرازير مىشود .\r\nآنچه تا اينجا راجع به جاده گفته شد كافى است ولى بايد موقعيت محلى را اكنون تحت مطالعه گرفته شرحى در اطراف آن صحبت داشت . ما بين مرز ايران و كرمانشاه خطر حمله و هجوم از طرف كردها و سنجابيها در بين بود ، ولى اين حمله براى نيروئى كه در نظر اين قبائل خيلى بزرگ جلوه مينمود جزئى بود . قطع نظر از اينكه راهزنان و غارتگران غالبا در اواسط زمستان در اماكن و منازل خود مانده معلوم بود كه از عبور آنها از كشور ايران جز جنگليها كه نقش كاملا مهمى در صحنهء ايران بازى مىنمودند هيچگونه مانعى ديگر وجود نداشت .\r\n\r\n","description":"","footnote":"","page_name":" 684 ","page_number":707},
  {"content":"\r\n\r\n\r\nكوچك خان و جنگلىها .\r\nاولين بار كه من راجع به جنگلىها و پيشواى آنها چيزى شنيدم در سال 1917 بود كه در تهران بودم . اين مرد در اوائل يك نفر طلبه و بعدها عامل سپهدار شده بود . وى در سال 1909 در حركت بسوى تهران بعنوان رياست و پيشوائى بر يكصد تن شركت نمود . آخر الامر به گيلان برگشته و در آنجا او عمل پرسود گرفتن ايرانيان ثروتمند و نگاهداشتن آنها را براى پرداخت خون‌بها يا باج سبيل ادامه داد . در آن اوان مخصوصا امين الدوله يكى از رجال عمدهء كشور باسارت وى درآمده بود . وى يك اتحاديه‌اى بنام اتحاد اسلام تشكيل داد . اعضاى اين اتحاديه قسم ياد كرده بودند كه تمام متجاوزين خارجى را از خاك مقدس ايران بيرون كنند و تا وقتىكه اين وظيفه‌شان را بانجام نرسانده‌اند سر خود را نتراشيده و ريش را حنا نبندند . لفظ جنگلى به منظور اهانت به اين اشخاص اطلاق ميشد . پيروان او شايد در حدود سه هزار نفر بودند ، ولى نفوذ و شهرت او خيلى خارق العاده بود . بدون شك محرك كوچك خان احساسات ميهن‌دوستى بود . او جدا اظهار ميداشت كه نمىتواند خود را در شمار بهترين اشخاص قرار دهد ، بلكه خود را در شمار پست‌ترين افراد محسوب مىدارد . او هيچگونه ترديدى در اذيت و آزار رساندن به دولت ايران كه وى را بدترين بدكاران ميدانست نداشت . او قول خود را در معامله با انگليسىها كه آنها را بطور مساعد تحت مضيقه و فشار ميگذارد نگاه مىداشت . كوچك خان كارش بواسطهء عبور دستجات تجزيه شدهء آرتش روس كه تفنگ و مهمات و سازوبرگ خود را در مقابل غذا به او مىفروختند خيلى آسان شده بود . بعلاوه او با دشمن در مراوده و اتصال دائم بود و از كمك و معاونت يك افسر جدى و فعال آلمانى استفاده نموده و چندين مشاق اطريشى كه با مسلسل سنگين مجهز بودند در اختيار خود داشت . حكومت ايران در مقابل اين جنبش تقريبا ناتوان بود و اگر راهنمائيهاى بريتانياى كبير نبود احتمال ميرفت كه سلطنت را منقرض كند .\r\nاكنون برميگرديم بشرح حادثاتى كه براى ميسيون اتفاق افتاد و مينويسيم كه پس از همدان به جهت حمل و نقل نفرات روسى كه با كمال بىنظمى بسوى شمال مىرفتند جاده مسدود شده بود . اينها هيچگونه خصومت علنى برعليه افسران ما ابراز نميداشتند ،\r\n\r\n","description":"","footnote":"","page_name":" 685 ","page_number":708},
  {"content":"\r\n\r\nولى بطور وضوح نشان ميدادند كه ديگر مايل نيستند انگليس‌ها را به نظر متفق بنگرند .\r\nتكيه كلام طوطىوارى كه اظهار ميداشتند اين بود « ما با آلمان صلح نموده‌ايم و فقط شما مايليد كه جنگ را ادامه دهيد » . پيش‌بينى شده بود كه از طرف كوچك خان از ميسيون ممانعتى به عمل خواهد آمد ، ولى جز چند جنگجو كه مسلح بودند كس ديگرى ديده نشد و ميسيون وارد رشت شد و از طرف كنسول و مديران بانك استقبال گرديد . از كرسىنشين گيلان جاده از ساحل پست دريا به طرف غازيان كه مركز كسب و كار و در طرف مقابل مرداب انزلى بود ادامه داشت . مساحت 20 ميل جاده از درون جنگل پر از درخت و خفه ميگذرد ، ولى اين حادثه‌جويان بدون برخورد به مقاومتى و بدون وقوع سانحه‌اى به بندر مهم ايران در بحر خزر رسيدند .\r\n\r\nعقب‌نشينى بسوى همدان\r\nدر اين موقع كوشش براى رسيدن به باكو منجر بعدم موفقيت گرديد . روسهاى بلشويك كه در بندر انزلى بودند و با كوچك خان همكارى مىنمودند بدون شك در تحت نفوذ جاسوسان آلمان و تركيه قرار گرفته بودند .\r\nاينان كاملا كنترل بندر ، كشتىرانى ، تلگراف و نفت را در دست داشتند و از هدف و منظور اين ميسيون كاملا آگاه بودند . بعلاوه از حكومت بلشويك باكو امريه‌اى دريافت داشته بودند كه از پيشرفت اين ميسيون بدان صوب ممانعت كنند . اينها با آنكه اتومبيلهاى زره‌پوش زياد در اختيار داشتند و براى جلوگيرى از ميسيون نامبرده همه نوع قوه حاضر داشتند معهذا در اين امر تأمل و ترديد نموده از حكومت باكو عده‌اى گارد و نگهبان سرخ براى اين منظور تقاضا نمودند . نگهبانان سرخ نيز از باكو فرستاده شدند ولى خيلى دير به اين صحنه رسيدند . جنگلىها هم حاضر نبودند خود را بخطر اندازند ، بنابراين روسها را ترغيب مينمودند كه آتش را از محوطه‌هاى شاه‌بلوطهاى آنان دور سازند . اگر به ضعف و ناتوانى واقعى اين ميسيون پى برده مىشد مسلما در عرض چند روز مورد حملهء قواى بيشمار جنگلىها و نگهبانان سرخ هردو واقع شده و تا آخرين نفر نيست و نابود ميشدند . عليهذا تصميم دانسترويل به اينكه به همدان مراجعت نموده و در انتظار موقع مناسب ديگرى باشد چاره‌ناپذير بوده است ، ولى او بواسطهء طالع مساعد خود هرچند\r\n\r\n","description":"","footnote":"","page_name":" 686 ","page_number":709},
  {"content":"\r\n\r\nكه به حيثيتش لطمه‌اى وارد نشده بود بسلامتى فرار نمود . ولى بطوريكه بعدا قضيه كشف شد و حقيقت امر ظاهر گرديد مسلم شد كه ميسيون مواجه با يك شكست حتمى شده بود و شايد اگر به پيشرفت خود از انزلى ادامه ميداد دچار فلاكت ميگرديد . دنسترويل متوجه شد كه اين كار مهم او جز قمارى بيش نبوده و اينك كه با وضعيت دشوارى مواجه شده اگر گلاويز گردد ممكن است فاتح درآيد .\r\nدر زمستان متعاقب آن وضعيت وى رضايت‌بخش نبود . بدنامى اين شكست در موقعيت محلى ما تقريبا از همه حيث عكس العمل شديدى بخشيد . چون برف سنگين هم راه همدان به بغداد را مسدود كرده بود و از طرف ديگر احتمال بروز عمليات خصمانه از طرف نيروى تركها از آنجا تا غرب تا فصل خاتمهء زمستان نميرفت و تا آنوقت هم نيروى كمكى انگليسى مىتوانست برسد . در اين موقع وضعيت داخلى ايران هم بحرانى بود .\r\nكوچك خان را مردم به نظر يك قهرمان ايران مىنگريستند . پشتيبان او رعاياى وى ، آلمانىها و تركها بوده و اگر او در آنموقع بسوى تهران حركت كرده بود شهر مانند يك سيب رسيده بدست او ميافتاد . ولى او و پيروانش صفات لازمه را فاقد بودند و به همين جهت آخر الامر وقتىكه كوچك خان عازم حركت به تهران شد ديگر وقت خيلى گذشته بود .\r\n\r\nژنرال باراتوف و بيچراكوف\r\nوقتى دنسترويل در همدان بود با ژنرال باراتوف و بيچراكوف داراى روابط و مناسبات نزديك بود . همانطوريكه قبلا ذكر شد ژنرال باراتوف رل مهمى در نگاهداشتن تركها از پيشروى در مدخل ايران بازى كرده بود . در اين موقع او شاهد انحلال و تجزيهء سريع و تند نيروى خود بود و چون او سرمايه و وجهى نداشت از طرف انگليسها به او كمك مالى ميشد . ژنرال بيچراكوف نيز قادر بود كه فرماندهى خود را بر 1200 نفر نيروى دست نخورده و سالم خود بواسطهء نفوذ و شخصيتى كه داشت حفظ كند . ولى او هم شايد دقايق پراضطرابى را ميگذرانيد . در ماه مارس آخرين نفرات باراتوف ويرا ترك نمودند . قزاق‌هاى بيچراكوف هم مضطرب شده و فرمانده آنها مايل شد كه بقيهء آرتش خود را بروسيه بفرستد . اگر او قصد خود را بموقع اجراء\r\n\r\n","description":"","footnote":"","page_name":" 687 ","page_number":710},
  {"content":"\r\n\r\nگذاشته و نيروهايش را فرستاده بود يقينا جنگلىها قزوين را تصرف مىنمودند و شايد ترك‌ها براى حركت به تهران با آنان همكارى مينمودند . خوشبختانه دنسترويل توانست كه فرمانده شجاع روسى را تشجيع كند كه نيروهاى خود را تا ورود نيروهاى انگليسى به آن صحنه از آنجا خارج نكند . همچنين بيچراكوف موافقت و قبول نمود كه در صورت درخواست از او به كوچك خان نيز حمله نمايد .\r\n\r\nمحافظت خطوط ارتباطى دنسترويل\r\nدر اين موقع ژنرال سرويليام مارشال براى حفظ خطوط ارتباطى وارد عمليات شد . اين اقدام بواسطهء دو عمل مشعشعانهء كه در آوريل بموقع اجراء گذارده شد خيلى اثر بخشيد . حملهء اول به سنجابيها بود كه در شمال جادهء قصر شيرين به كرمانشاه سكونت داشته و رئيس آن‌ها از آلمانها كمك مالى دريافت مينمود . اين قبيله از حيث نفرات ، ذخائر و حيوانات اهلى دچار تلفات شديدى گرديدند . هواپيماها نيز از نيروهاى زمينى پشتيبانى نموده و شكست آن ها را مبدل به قلع‌وقمع نمود . عمليات مرحلهء دوم اهميت بيشترى داشت و به منظور بيرون كردن تركها از ناحيهء قره‌تپه و قفرى و راندن آن‌ها بشمال خانقين و قصر شيرين بود و آن با وجود صعوبت منطقهء عمل با كمال موفقيت انجام گرفت . البته اين عمليات كمك هاى مهم عده‌اى بود كه بطور مستقيم به عمل آمد و درعين‌حال دنسترويل بواسطهء ورود اولين هواپيما مستقيما تقويت شد . چه هواپيما آنوقت يك اثر خيلى مهمى در روحيهء افراد داشت . همچنين يك اسكادران از نيروهاى دستهء 14 اسواران و سى نفر از همپ شاير و چهار اتومبيل زره‌پوش به كمك رسيدند .\r\n\r\nسربازگيرى\r\nدنسترويل قمار جسورانه و دليرانهء خود را با يك عده نيروى قريب به صفرى ادامه ميداد . چه در آخر ماه مه قشقائيها نيروهاى مرا به خود مشغول ساخته بودند و شايعات زيادى راجع به فلاكت آنها كه دولت ايران را در تحت نفوذ قرار مىداد در تهران به حد وافر اشاعت يافته بود . به علىرغم اين خسارات و زيانها دنسترويل فقط و فقط با نيروى شخصيت خود با ساختن راه براى كمك بمردم قحطىزده و آشنائى با پيشوايان كشور نه‌فقط توانست موقعيت خود را حفظ كند بلكه موفق شد كه\r\n\r\n","description":"","footnote":"","page_name":" 688 ","page_number":711},
  {"content":"\r\n\r\nخويشتن را بر دشمنانش تحميل نمايد . يك قدم مفيدى كه در اين راه برداشته شد سرباز گيرى بود ، كلنل ر . ل . كنيون « 1 » قونسول لايق انگليس در كرمانشاه قبلا نيروئى از كردها براى محافظت جاده‌ها تا حوالى مرز تركيه تشكيل داده بود . دنسترويل نيز در اين موقع نيروهاى همانندى در همدان و بعدا در قزوين تشكيل داد . او از اين نيروها انتظار زيادى نداشت و آنها هم بيش از انتظار كارى صورت ندادند ، ولى با موقعيت او كه عملا سپاه جنگجوئى وجود نداشت بايد تصديق كرد كه قواى مزبور به اين بازى يا قمار جسورانهء او كمك نمودند .\r\nتركها كه دو لشكر ضعيف در نزديكى درياچهء اروميه موجود داشتند از آنجا خطى را به طرف جنوب تا سقز و سنه در اختيار داشتند . دستهء كوچكى پيش قراول در بيجار مراقب آن‌ها بود و همان باعث تشكيل يك دستهء انگليسى در آن ناحيه گرديد در زنجان نيز همين عمل با موفقيت صورت گرفت . در هردو مورد اين قوا با مخالفت شديد روبرو شدند و افسران جوان در مقابل از خود لياقت بخرج دادند كه بر اعتبار آن‌ها بسى افزود . در صورتى كه تركها در اينموقع از خود ابتكارى نشان ندادند .\r\n\r\nورود كمك و لشكركشى بر ضد جنگلىها\r\nبعد از عقب‌نشينى دنسترويل طولى نكشيد كه جنگلىها بانك رشت را تصاحب نموده مدير آنجا و قونسول انگليس را توقيف نمودند . در ماه مارس آنان خود را براى تصرف قزوين كه از ايشان در آنجا استقبال به عمل آمد حاضر ساختند ، معلوم است كه پس از تصرف قزوين آنان در 90 ميلى پايتخت قرار گرفتند . اما بيچراكوف ناگهان به طرف شمال حركت كرده و درست بموقع جلوى آنها را گرفت . صمصام السلطنه بختيارى كه جدا و علنا مخالف با متفقين بود آنوقت در رأس دولت ايران قرار داشت و كوشش نمود كه بيچراكوف را مجبور بخروج از ايران كند ، ولى نامبرده كه ميدانست چگونه در اينموقع رفتار كند چنين اظهار داشت كه وى مايل است هرچه زودتر ايران را ترك كند ولى تأخير او به علت وجود نيروهاى كوچك خان است .\r\nدر ماه ژوئن يك ستون مركب از اسواران چهاردهم ، يك آتشبار ، يك هزار تفنگچى\r\n\r\n\r\n","description":"","footnote":"\r\n( 1 ) -  Colonel R . L . Kennion \r\n","page_name":" 689 ","page_number":712},
  {"content":"\r\n\r\nهامپشاير و نيم فوج گورخه ( سربازان هندى ) از بغداد به اين صوب اعزام شدند . پياده‌نظام و باروبنه توسط 500 اتومبيل بارى فرد حمل گشت . آخر الامر به بيچراكوف اجازهء حمله به جنگلىها داده شد . جنگلىها يك موضع مستحكم طبيعى در منجيل در سفيدرود كه مسافرين تهران آنجا را مىشناسند در تصرف داشتند . انفجار فقط چند خمپاره رعب و وحشتى در دلها انداخت و جنگلىها با تلفات زياد به طرف مساكن و منازلشان روانه شدند . كوچك خان تا اندازه‌اى به اعادهء روحيهء آنان موفق گرديد ، يعنى به آنها چنين گفت كه جنگجويان روس آنها را مغلوب كرده‌اند نه انگليس‌ها . او انگليسها را بنام قابل استهزاء ميخواند . نتيجه اين شد كه وقتى بيچراكوف ايران را براى رفتن بقفقاز تخليه مىنمود دنسترويل هم قدم‌بقدم او را متابعت نموده و امكنهء نظامى را پشت سر او اشغال ميكرد و توانست بدين ترتيب جاده را با نيروى كم خود در تحت تصرف درآورد .\r\nجنگلىها نيز در تحت نفوذ و تعليمات آلمانها تصميم گرفتند يك كوشش ديگرى براى آزمايش صحت گفتار ارباب خود بنمايند . در 20 ماه ژوئيه نيروهاى عمدهء آنها بدستهء انگليس‌ها كه در خارج شهر رشت اردو زده و داراى 450 تفنگ‌چى و دو عرابه توپ و نيز دو اتومبيل زره‌پوش بودند حمله نمودند . در همانحال يك دسته سپاه نيرومند ديگر آنها به كنسولگرى انگليس يورش برده و شهر را نيز تصرف نمودند ، ولى جنگلىها با دادن تلفات سخت شكست خوردند . كنسولگرى شجاعانه آزاد شد و بالاخره دشمن در خارج بازار بمباران شده و در نتيجهء اين موفقيت كوچك خان پيشنهاد صلح داد . با پيشنهاد او موافقت شد و او با انگليس‌ها كنتراتى بست كه برنج مورد نياز آنها را تأمين نمايد . او به اين خوش بود كه پولى در آورد تا اينكه جريان حوادث موقع مناسبى به او بدهد كه بتواند از آب گل‌آلود ماهى بگيرد .\r\n\r\nكوشش دلاورانه براى دفاع باكو\r\nدنسترويل در اينموقع آماده بود كه پرهيجان‌ترين قسمت حادثه جوئى بزرگ خود را آغاز كند . حكومت بلشويك باكو از بين رفته و بجاى آن حكومتى بروش « ديكتاتورى خزر مركزى » تشكيل شده بود . عمليات ناحيهء باكو با تاريخ ايران ارتباطى ندارد ولى ذكر خلاصه‌اى از وقايع آنجا شايد چندان از موضوع خارج نباشد . حكومت جديد تقاضاى مساعدت و كمك نمود و\r\n\r\n","description":"","footnote":"","page_name":" 690 ","page_number":713},
  {"content":"\r\n\r\nدنسترويل هم كه در اين موقع بكنترل بندر غازيان و انزلى دست يافته بود فورا در جواب يك دستهء كوچكى بدان صوب روانه داشت و بتدريج نيز هرموقع به قوائى دسترسى پيدا مىكرد به امداد دستهء مزبور ميفرستاد . وى در ضمن سه كشتى با ظرفيت كافى براى حمل تمام نيروى خود فراهم كرده محفوظ داشت كه چنانچه حادثه‌اى رخ دهد و مجبور به تخليهء آنجا شود وسائل حركت داشته باشد . خلاصه وى در اول ماه اوت ستاد خود را به باكو منتقل نمود . موقعيت نظامى از همان روز حركت يأس‌آور بود . تركها چون با مخالفت و مقابلى شديدى مواجه نشدند سپاه باكو را كه مركب از ارامنه بود از جلو خودشان رانده بودند .\r\nبيچراكوف هم كه فرماندهى آرتش سرخ واگذار به او شده بود نيروهاى خود را از باكو به طرف دربند عقب كشيد و اين عمل تا جائى كه مربوط به شانس موفقيت دنسترويل بود مهلك بوده است .\r\nنيروهاى دشمن در نزديكى باكو موضع گرفته و در هرموقع كه ميخواستند قادر به بمباران شهر و بندر بودند ، ولى خوشبختانه توپهاى سنگين در اختيار نداشتند . يگانه عقيدهء ساخلو اين بود كه انگليسىها بايستى جنگ را در تحت‌نظر گرفته و شروع به نبرد كنند و درعين‌حال تمامى وسايل زندگى و خواربار طرف احتياج عمومى را فراهم كنند .\r\nآذوقه خيلى كم بود و حتى به قدر سدجوع پيدا نميشد . چون عدهء نفرات انگليسىها در باكو هيچوقت از 1200 نفر تجاوز نكرده بود اين مطلب صاف و روشن بود كه در صورتى كه قواى محلى دلاورانه پيكار نكنند شهر بطور حتم مىبايد سقوط كند . در حقيقت نيروى بزرگ تركها بايستى آنجا را بدون محاصره گرفته باشد .\r\nدر 14 ماه سپتامبر وقتىكه تركان حملهء عمومى را در باكو شروع نمودند نيروهاى مقيم آنجا ترس و جبن ذاتى خود را نشاندادند . گرچه انگليسىها شجاعت ملى خود را بروز دادند و عدهء تلفات در آخرين نبرد بالغ بر بيست درصد عدهء اصلى شد معهذا ناگزير به تخليه شدند . جاى شكر است كه در نتيجهء حسن انتظامات و عمليات ستاد آرتش و نيز بواسطهء فقدان جسارت در بين دشمن اين عقب‌نشينى به نحو مطلوبى صورت گرفته و افراد قشون همگى سالما و بدون وقوع حادثهء ديگرى به بندر انزلى رسيدند . بدين ترتيب داستانى از قهرمانى\r\n\r\n","description":"","footnote":"","page_name":" 691 ","page_number":714},
  {"content":"\r\n\r\nيكعده بپايان رسيد و كسانى كه در بحبوحهء جنگ گذشته خدمت كرده‌اند مىتوانند از آنها به بهترين وجهى قدردانى كنند .\r\nدر اوايل فصل پائيز نيروهاى اضافى انگليسى بسوى شمال غربى ايران براى جلوگيرى از خطر تهديد تركها در صورت پيشروى از آذربايجان اعزام شدند . نقشه اين بود كه جادهء سنه ، بيجار ، زنجان و انزلى را مفتوح نگاهدارند . در حقيقت اين تهديد وجود خارجى پيدا نكرد ، زيرا نيروهاى دشمن در تمام طول اين خط عقب‌نشينى مىنمودند .\r\nدر مارس 1921 اين نيرو هنوز جادهء اصلى بغداد را مفتوح نگاهداشته و از ايران در مقابل بلشويك‌ها دفاع مىنمود . ولى بالاخره در 1921 اين نيروها عقب‌نشينى نمودند .\r\n\r\nفرار ارامنهء آشورى از اروميه .\r\nدر فصل هشتاد و پنجم راجع باموال و دارائى آشوريها شرحى گفته شد . تغيير رژيم روسيه آنها را در يك حال خطرناكى باقى گذارد ، چه آنها ممكن بود بوسيلهء دشمن آباء و اجدادى خود به كلى منهدم و نابود شوند . آنها مورد حملهء تركان ، ايرانيان و نيز اكراد واقع شدند و با وجوديكه وقايع و اتفاقات هم بيشتر برعليه آنها بود مدت سه ماه از خود دفاع نمودند . در اين اوان يكدسته از قواى انگليسى در بيجار بود كه بيش از صد ميل با آشوريان فاصله نداشت . عليهذا قرار بر اين شد كه يكعده از آشوريها از خطوط ضعيف تركها عبور نموده و كمكهائى از حيث مهمات و پول از انگليسىها دريافت نمايند . يك هوانورد انگليسى باروميه پرواز كرد و در آن‌جا پس از اينكه از بين يك شليك پىدرپى آتش شديد دشمن خود را نجات داد مورد نوازش و احترام مسيحيان حق شناس واقع شده و بقدرى او را بوسيدند كه مشرف بمرگ گرديد . نامبرده براى آقا پطروس ژنرال آنان حامل پيامى از طرف دنسترويل بود . در نتيجه قوائى از مسيحيان خطوط تركها را شكافته و دستهء انگليس‌ها را ملاقات نمودند . ولى بواسطهء اشاعهء شايعات بىاساس و دروغ راجع به فلاكت آنان كه به افراد عمدهء قبائل رسيد آنها هم خانواده و گلهء خود را جمع نموده با حال وحشت‌زده‌اى به بيجار فرار كردند ، در صورتى كه ايرانيان و نيز تركها و اكراد آنها را تعقيب مينمودند . انگليس‌ها در مدت مساعدت و كمك به اين مردم بدبخت از هيچ اقدامى فروگذار نكردند ، ولى قبل از اينكه اين طائفه از طرف مقامات\r\n\r\n","description":"","footnote":"","page_name":" 692 ","page_number":715},
  {"content":"\r\n\r\nانگليسى و مصادر امور پذيرفته شود عدهء زيادى بضرب تيغ و نيز از قحطى و خستگى در عرض راه جان سپردند و عدهء نفوسشان به پنجاه هزار نفر ( كه شايد نصف عدهء اصلى نفوس آنها بوده باشد ) تقليل يافت\r\nاين خروج و جلاى وطن ارامنه در يك درام جالب توجهى بقلم دوكين‌سى چنان روشن بيان شده كه آن مهاجرت يا فرار مغولان تورگو را از ولگا به ايلى تحت - الشعاع قرار داده است . امروز تشكيلات آشوريها كاملا تازه شده ، كارهاى تعليم و تربيتى و بهداشت و بازگشت محاسن اخلاقى در ميان آنها كه بوسيلهء مهربانى آميخته با سخت‌گيرى صورت گرفته در عالم نوع‌پرورى يك موفقيت قابل ملاحظه‌اى بشمار ميرود كه خود پناهندگان آشورى نيز به آن قيمت گذارده و قدردانى ميكنند .\r\n\r\nميسيون نظامى در تحت فرمان سرلشكر سرويلفريد مالسون\r\nحكومت هندوستان علاوه بر ميسيون دنسترويل ميسيون ديگرى به ماوراء قفقاز فرستاد . خطر عمومى كه براى هندوستان پيش آمده بود در فصل پيش مذكور افتاد . بنابراين هدف ميسيون مالسون اين بود كه بلشويك‌ها را از كنترل و دست يافتن بر قسمت غربى جادهء آسياى مركزى و همچنين بندر كراسنوودسك بازدارد .\r\nدر تابستان 1918 يك دستهء كوچكى از سربازان هندى كه من با ارسال چند افسر صفى و خارج صفى به آنان كمك نموده بودم بمشهد فرستاده شد . آنها مأمور بودند كه در اولين وهله خطوط نظامى شرق ايران را كه از طرف روسيه تخليه شده بود اشغال كنند . اين را هم نبايد نگفته گذاشت كه خط آهنى كه چندين سال قبل از جنگ بسوى نوشكى ساخته شده بود ادامه يافته در سال 1917 به دلباندين و در بهار سال 1918 به مرز ايران رسيد . از سر اين خطآهن يك سرويس باركشىهاى موتورى بسوى شهر هاى بيرجند و مشهد كه فاصلهء آن بالغ بر 400 ميل بود درست شد . خوش‌بختانه در اين جاده به موانع بزرگ طبيعى برخورد نشد و آن دائما اصلاح ميشد تا اينكه حاليه يكى از دارائىهاى پرقيمت دولت ايران بشمار ميرود .\r\nاز اقامت سربازان هندى در شهر مدتى نگذشته بود كه حكومت بلشويك عشق‌آباد\r\n\r\n","description":"","footnote":"","page_name":" 693 ","page_number":716},
  {"content":"\r\n\r\nبرانداخته شد . روسها و تركمانان كه خود را بنام اقليت يا منشويك مىناميدند بر ضد بلشويك‌ها بودند و براى از بين بردن دشمن مشترك از انگلستان تقاضاى كمك و پشتيبانى نمودند و در عوض موافقت شد كه بندر كراسنوودسك تحويل ما شود . اگر كومك انگليس ها نبود يقينا آنان بدست نيروهاى بلشويك كه از تاشقند اعزام ميشدند از پا درميآمدند ، با وجود طول خارق العادهء اين خط ارتباط كه از قطه بوده و بالغ بر 1100 ميل طول داشت به استدعاى آنها جواب مساعد داده شد .\r\nسرلشكر سرويلفريد مالسن به فرماندهى هيئت نظامى كه بنا بود بتعقيب عمليات قطعى و مخاطره‌آميز پردازد منصور گشت . شرح موضوع از حدود بحث اين كتاب خارج است ، ولى من چند سطرى بوقايع برجسته تخصيص مىدهم . تركمن‌هاى متفق قابل اعتماد نبودند ، چه از وسوسهء غارتگرى خوددارى نمىتوانستند كرد . بنابراين بار واقعى هرگونه تعهدى بر دوش عدهء قليل افراد انگليسى و هندى واقع ميگشت و اينان نيز با نجابت تعهدات خود را تحمل كردند . به علت وضع طبيعى دشت ، طرفين در اطراف راه‌آهن متمركز شدند و تاكتيكهاى مختلفى نميشد به كار زد و هردسته كه باندازهء كفايت استعداد مىيافت سعى ميكرد حمله نموده و رابطهء حريف را قطع كند .\r\nدر ماه‌هاى اوت و سپتامبر در كاخه ايستگاه نزديك مرز ايران كه من به خوبى ميشناسم سه جنگ درگرفت ، حملهء بلشويك‌ها در جنگ اول با تلفات سنگينى عقب رانده شد و سومين درگيرى روحيه‌شان را به كلى خراب كرد . سقوط بادكوبه باعث اعزام قواى امدادى شده و در اكتبر پيشروى به طرف دوشاك انجام گرفته و دشمن از اين مركز مهم بيرون رانده شد . متفقين ما روس‌ها و تركمان‌ها دست به چپاول زدند و وقتى حملهء متقابلهء بلشويكها شروع شد قشون ما پشتيبانى نداشت و در خطر مقابلهء با كثرت جمعيت قرار گرفته بود . ولى شجاعتشان باعث نجات از وخامت اوضاع گشته و در بلشويكها چنان تأثير كرد كه بالاخره به چارجوى كنار رود جيحون عقب نشستند . در بهار سال 1919 هيئت به مشهد مراجعت كرد و در پائيز سال 1920 به هندوستان بازگشت .\r\n\r\nبحريهء انگليس در بحر خزر\r\nبراى تكميل شرح كارهاى انگليس‌ها در سرحدات شمالى ايران از خدمات فرمانده د . ت . نوريس « 1 » نيز بايد ذكرى شود .\r\n\r\n\r\n","description":"","footnote":"\r\n( 1 ) -  Commondor D . T . Noris \r\n","page_name":" 694 ","page_number":717},
  {"content":"\r\n\r\nاين افسر باتفاق چند افسر جزو كارمندان دريائى در تابستان 1918 به انزلى رسيده و مشغول تجهيز چند كشتى بخارى شدند . پس از تخليهء بادكوبه او به كراسنوودسك رفته و توسط منشويك‌ها با گرمى پذيرائى شد . در اين بندر پايگاه دريائى ايجاد كرده و به تسليح كشتيهاى تجارتى مشغول شد بطوريكه در اواخر اكتبر 1918 چهار كشتى مهيا و مجهز براى كارزار داشت . در اين فاصله هم با ژنرال بيچراكوف رابطه برقرار كرده و اين ژنرال ناوگان مركزى خزر را كه همكار قابل اعتمادى براى دنسترويل نبود با انگليس‌ها همراه ساخت اين دو ناوگان متحد در 17 نوامبر در باكو ظاهر شده و باراندازهاى ويران را تصرف كردند . تركها از شهر خارج شده و انگليس‌ها آن را تصرف كردند . پس از اين واقعه طولى نكشيد كه ناوگان مركزى خزر كه مركز دسيسهء بلشويكها و سرچشمهء خطر شده بود سعى كرد فرار كند ، ولى مجبور به تسليم بانگليسها گشت .\r\nنوريس كه استعدادش با چند ناوچهء موتورى ساحلى و يك واحد هواپيمائى و چند كشتى مجهز بازرگانى افزوده شده بود مشغول تسخير تمام بحر خزر گشت . در بهار سال 1919 پس از آنكه يخها ناوگان بلشويك‌ها را در حاجى طرخان رها كردند قسمت اعظم كشتىهاى دشمن به الكساندروسك حركت كردند . نوريس در 21 ماه مه خود را در آنجا حاضر كرده و ناوگانش با كمك تواناى هواپيمائى سى فروند از كشتىهاى جنگى را مورد حمله قرار داد و چهارده فروند آنها را نابود ساخت . بحريهء بلشويك‌ها محققا مغلوب شد و تا موقع عقب‌نشينى انگليسها در ماه اوت و واگذارى ناوگان به روس‌ها كه زحماتشان را نوريس با خرابى پايگاه آشوره‌ده كم كرده بود تفوق انگليس‌ها در بحر خزر بىمدعى بود و يك صفحهء درخشان ديگرى بر اقدامات بحريهء انگلستان افزوده شده بود .\r\nضمنا افراشتن پرچم سفيد يادداشت آنتونى جنكينسن « 1 » را بخاطر مىآورد كه مينويسد « صليب قرمز سن‌جرج را برافراشت در پرچم‌هاى ما . . . . . كه من تصور ميكنم هرگز قبل از آن در درياى خزر ديده نشده بود . »\r\n\r\n\r\n","description":"","footnote":"\r\n( 1 ) -  Antony Genkinson \r\n","page_name":" 695 ","page_number":718},
  {"content":"\r\n\r\nاز يك لنترمسى\r\n\r\nفصل هشتاد و نهم محاصرهء شيراز توسط قشقائىها و آخرين شكست آنها\r\nها ، قبائل وحشى كه در آن تنگه‌ها زندگى ميكنند آزادى خدا و كشمكش يگانه قانونشان مىباشد\r\nلرمونتوف ، اسمعيل بيك\r\n\r\nابراز خصومت به انگليس‌ها در جنوب ايران\r\nخصومت دولت ايران و دمكراتها در ابتدا پس از افتادن كابينهء وثوق الدوله در ژوئن 1917 ظاهر شد . در مدت پائيز و زمستان بر شدت آن افزود و هم افراد و هم افسران پليس جنوب بنابر سائقهء طبيعى تحت تأثير قرار گرفتند . پيشواى تبليغات ضد انگليسى مخبر السلطنه بود كه طولى نكشيد بوزارت داخله منصوب گشت . آلت اجراى كارهايش فخر السلطنه يكى از دمكراتهاى دو آتشه بود و تصور ميرفت كه از آلمانها كمكهاى مادى دريافت مينمود .\r\nشرح زير نمونه‌اى از تأثير آن تبليغات است :\r\nجادهء شيراز و اصفهان كه شش ماه امن بود دفعتا توسط اعراب مشدى جان خانى مورد حمله واقع شد . اينها بيكى از پاسگاههاى پليس جنوب حمله كرده و چندين كاروان را غارت كردند . يك اسكادران از تيراندازان سوار برمه با راه‌پيمائى سريع از شيراز عزيمت و شديدا قبايل را تنبيه كردند و عده‌اى از شتران غارتى را پس گرفتند . مطلب قابل ملاحظه اين است كه پيش از وقت اعراب همه شترها را باستثناى آنانى كه محمولات پليس\r\n\r\n","description":"","footnote":"","page_name":" 696 ","page_number":719},
  {"content":"\r\n\r\nجنوب را حمل ميكردند رها كرده بودند . چند ماه بعد مشهدى جان خان به كلنل گرانت اعتراف نمود كه در مدت غيبت او فخر السلطنه طايفه‌اش را اغوا نموده و از جانب دولت ايران حكم كرده بود كه بهر صورت كه ممكن بشود به انگليس‌ها حمله كرده و مزاحمتشان را فراهم آورند . يك طرز ديگر ابراز خصومت دولت ايران اين بود كه كسانى را كه براى فروش آذوقه بانگليس‌ها نزديك ميشدند باقسام مجازات و آزارهاى شديد تهديد نموده و تنبيه ميكردند . بالاخره نمايندهء وزارت امور خارجهء ايران در شيراز مأمور شد بابت قبائل غارتگرى كه تنبيه شده بودند مطالبهء غرامت نمايد .\r\n\r\nمبادلهء يادداشت بين دولتين انگليس و ايران\r\nدر ماه مارس درست ده روز قبل از اينكه پردهء آخرين عمليات جنگ بين الملل در فرانسه بالا رود دولت انگليس يادداشتى جهت دولت ايران فرستاد . پس از تذكر باظهارات رسمى اخير دولت انگليس كه استقلال ايران را بطور دائمى تضمين نمايد در يادداشت ، از ايران تقاضا كرده بود رفتار دوستانه پيش گرفته و سرحدات كشور را براى جلوگيرى از مراجعت جاسوسهاى دشمن حراست كند . همچنين شناسائى رسمى پليس جنوب تا خاتمهء جنگ درخواست شده بود ، با توجه باينكه دولتين پس از آن نسبت به تشكيل يك قوهء متحد الشكلى مذاكره خواهند كرد ، بالاخره ذكر شده بود تا اختتام جنگ قشون انگليس سرحدات آذربايجان را حفاظت خواهد كرد . در ازاء مناسبات دوستانه كمك مالى سرشار و همچنين تعليق قرار داد منفور 1907 وعده داده شد .\r\nدر ماه آوريل موقعى كه در چشم ناظر عادى عقب‌نشينى قشون انگليس در مقابل نيروى غلبه‌ناپذير دشمن دلالت بر نزديكى پيروزى آلمان مينمود دولت ايران جواب داد كه فرستادن قشون انگليس به ايران سعى در نگاهدارى بيطرفى كشور را كاملا بيهوده خواهد ساخت . بعلاوه پليس جنوب را قوهء خارجى شناخته و آن را تهديدى باستقلال و تماميت ايران ميشمارد . در خاتمه اظهار اميدوارى نموده بود كه حكومت بريتانيا ايران را واگذارده و آن را تخليه نمايند و اجازه دهند ايران به اصلاحات لازمه بپردازد . ولى بنابر معمول تنها پيشنهادى كه رد نشده بود موضوع استعانت مالى بود .\r\n\r\n","description":"","footnote":"","page_name":" 697 ","page_number":720},
  {"content":"\r\n\r\nيادداشت دولت بريتانيا و پاسخ دولت ايران بنابر دستور تهران در شيراز و نقاط ديگر منتشر گشت . نتائج آن مبسوط بود . دوستان ما مأيوس شدند در حالى كه دشمنانمان مسرور شده و از غرور و نخوت باد به آستين انداختند . در صورتى كه عدم رضايت در پليس جنوب باعث شروع دلنگرانى شديد و ايجاد موقعيت بحرانى جديد گرديد . تصور ميرود كه تسليم يادداشت بدان جهت بجا آورده شد كه يك فوج از قشون انگليس كه در همدان حضور داشت از آن پشتيبانى كند . ولى بايد متذكر شد كه يك لشكر حداقل قوه‌اى بود كه براى تهديد دشمنان كثير و اميدوار ساختن دوستان ما كفايت ميكرد و با اوضاع جاريه تا موقع برداشت خرمن غيرممكن بود با كمبود وسائل حمل و نقل قواى عظيمى در كشور وارد كرد\r\n\r\nفرار افراد پليس جنوب\r\nپس از شنيدن جواب دولت ايران من مقامات مسئول را مطلع ساختم كه فرار دسته جمعى از پليس جنوب ممكن است زياد اتفاق افتد و بدبختانه پيشگوئى من به حقيقت پيوست . يك هفته نگذشت كه يك افسر جزء و ده سوار از آباده فرار كردند . دوازده نفر ديگر هم در جادهء نزديك ده‌بيد فرار نمودند و در هرمورد فراريان اسب و اسلحه را همراه مىبردند . فراريان آباده از خود سندى جا گذاشتند كه مدلل ميساخت فرارشان جنبهء سياسى دارد . فراريان توسط يك افسر انگليسى بنام كاپيتان وينتر « 1 » و يكدسته افراد كه وفاداريشان مشكوك بود و دو نفر آنها هم در راه فرار كردند تعقيب شدند . بهرجهت شش نفر از فراريان نزديك اصفهان دستگير گشتند و من دستور اعدام آن‌ها را صادر نمودم . حكم مزبور توسط نايب سرهنگ ت . و . هايگ « 2 » سركنسول انگليس كه همراهىهاى دائميش ذيقيمت بود اجراء گرديد . وقتى خبر اين فرارها رسيد دو گردان از شانزدهمين دستهء راجپوت‌ها ( سربازان هندى ) از شيراز به آباده اعزام گشت ، چه حمايت افسران صف و خارج صف منفرد انگليسى بىنهايت مورد احتياج بود و حضور اين قوا از اتفاقات سوء جلوگيرى كرد .\r\n\r\n\r\n","description":"","footnote":"\r\n( 1 ) -  Captain Winter \r\n( 2 ) -  Lieut . Colonel T . W - Haig \r\n","page_name":" 698 ","page_number":721},
  {"content":"\r\n\r\n\r\nتنبيه و مجازات عشاير در سر خطوط مواصلات\r\nادارهء اطلاعات ما بسيار خوب و منظم بود و طولى نكشيد كه ما دانستيم با اتحاد قبائل جنوبى ايران به سركردگى قشقائيها مواجه خواهيم شد . بعلاوه كشف شد كه ايشان در اواخر ماه مه كه در اطراف شيراز علف فراوانست بما حمله خواهند كرد . ما اميد داشتيم قوام الملك اقلا بتواند بعض از قبائل عرب را بىطرف نگاهدارد ، ولى ميدانستيم لابو محمدىها كه از تقصيرشان در دزدى دلايل زيادى در دست داشتيم و هم‌چنين همسايهء ايشان چاهكىها كه حين ارتكاب دزدى در موقع بازديد شخص من تقصيرشان فاش شده بود با دشمنان ما موافقت كرده‌اند .\r\nدر شمال قسمتى از چهارراهىها كه سال گذشته از تنبيه سالم جسته بودند دستبردهاى متوالى ميزدند . چنين به نظر مىآمد كه اگر به آنهائى كه در حوالى نيريز متمركز بودند يك ضربهء شديد و سختى وارد شود باعث نجات پادگان كوچك انگليسى كه مقيم آن مركز مهم بودند خواهد شد . بعلاوه پس از آن ، از حملهء قشقائيها با عدهء غلبه‌ناپذير آنها در موقع افتتاح مخاصمات در امان خواهند بود و ديگر قبائل عرب عموما دلسرد شده و جرئت پيوستن به قشقائيها را نخواهند داشت .\r\nاولين اقدامى كه شد فرستادن تفنگچيان سوار برمه به نيريز بود تا كمكى به آنان باشد . قواى متحده با يكدوره راه‌پيمائىهاى سريع تحت فرماندهى نايب سرهنگ گرانت هريك از قبائل نامبرده را غافلگير كرده و تنبيه مناسب نمودند . ضمنا مقدار زيادى از اشياء غارتى بچنگ آمد و دلائل و نشانه‌هاى تقصير لابو محمدىها هم كشف شد . در ضمن اين عمليات كه هم خوب طرح شد و هم خوب اجرا شد افراد سوار در عرض 19 روز 421 ميل طى طريق نمودند و اين حركت سريع كه معمولا در شب انجام ميگرفت باعث آن شد كه ستون قواى دشمن را غافلگير كند . در صورتى كه كارهاى شايان دقت اطلاعات بسرپرستى صوبه‌دار ميجر على دوست يكى از افراد شاخص قشون هند توانست وسائل اجراى عمليات را در منطقهء ناشناس و نقشه‌بردارى نشده فراهم كند . بقسمى كه من مترصد بودم قبائلى كه در اين عمليات سركوبى شدند و نيز همسايگانشان به صولت نه پيوستند و به اين ترتيب نتائج عمليات فوق خيلى خوب و عالى بود .\r\n\r\n","description":"","footnote":"","page_name":" 699 ","page_number":722},
  {"content":"\r\n\r\n\r\nاوضاع در ماه مه 1918\r\nبراى جلوگيرى از وقوع هرگونه نزاع و تصادم با رئيس مقتدر ايل قشقائى كه كازرونىها به سرپرستى ناصر ديوان و ابواب جمع قبائل دشتستان و دشتى و عشائر ناراضى عرب با او همراه بودند هرگونه كوششى به عمل آمد . عقب‌نشينى قواى متفقين در فرانسه شايد دشمنان ما را جرئت بخشيد تا به فعاليت و كوشش خود بيفزايند . شكى نيست كه صولت اگر توسط همهء هيئت دولت پشتيبانى و استظهار نميشد اقلا چند نفر از اعضاى كابينه پشتيبان او بودند . تصميم وى به مبارزه‌جوئى برعليه ما ، اعلاميه‌اى « 1 » كه صادر كرد ، لحن نامناسب تلگرافهائيكه توسط صمصام السلطنه بختيارى نخست‌وزير مخابره ميكرد و كاغذهاى محرمانه‌اى كه صولت به معاضدين خود نوشته و بسيارى از آنها را من خواندم همه دلالت ميكرد بر اينكه او تصور مينمود در حملهء به انگليسها و پليس جنوب اطاعت از اوامر دولت مىكند . همچنين نبايستى در اينجا نفوذ قادرهء واسموس را فراموش كرد .\r\nقواى شگرفى كه در اختيار صولت بود در شروع كارزار 4500 نفر از نخبهء مردان جنگى قبيلهء قشقائى و 1500 كازرونى و به همين تعداد از ابوا بجمعى دشتى ، دشتستانى و ساير نقاط بودند و رويهمرفته عده‌شان به 7 تا 8 هزار نفر ميرسيد و آن تا وقتى كه معلومش شد قدرت شكست دادن ما را ندارد به همين مقدار باقى ماند . افراد قبائل باموزر مسلح بودند و تجهيزات بسيارى داشته و دليرانه مىجنگيدند . بعلاوه تحرك و استتارشان در تپه‌ها قابل ملاحظه بود . وضع انگليس‌ها از هروقت ديگر محكمتر بود ، چه افراد حاضر در شيراز جمعا از حيث تعداد به 2200 نفر ميرسيد . « 2 » ثلث اين عده افراد تازه واردى\r\n\r\n\r\n","description":"","footnote":"\r\n( 1 ) - قسمتى از اين اعلاميه كه بتاريخ 22 ماه مه بود چنين است « من به همه اعلام ميدارم كه قشون پليس جنوب كه در نزد حكومت ايران رسميتى ندارد باعث آن شده كه قشقائيها و ساكنين كازرون ، دشتى ، دشتستانى و ساير نقاط بموجب دستور دولت ايران براى دفاع اسلام اقدام نمايند » . ( مؤلف )\r\n( 2 ) - اين قوا تشكيل ميشد از : يك اسكادران پانزدهمين دستهء نيزه‌داران بنگالى تحت فرمان ماژور س . م . بروس . سه اسكادران تفنگ‌چيان سوار برمه ( افراد غالبا پنجابى بودند ) تحت فرمان نائب سرهنگ ح . ر .\r\nداير ، سى و هشتمين آتشبار كوهستانى تحت فرمان س . ر . ويليز ، شانزدهمين دستهء راجپوت‌ها تحت فرمان نائب سرهنگ ج . ر . وانرنن و صد و بيست و چهارمين دستهء بلوچ‌ها تحت فرمان نائب سرهنگ ب . ف . ر .\r\nهولبروك . ( مؤلف )\r\n","page_name":" 700 ","page_number":723},
  {"content":"\r\n\r\nبودند كه كمتر از شش ماه تعليمات داشتند . آتشبار كوهستانى هم تماما از سربازان جوان مركب شده بود و جنگ ديدگانشان به هندوستان مراجعت كرده بودند . دويست نفر هندى ( بانضمام پادگان ده‌بيد ) در آباده متوقف بودند . تعداد افراد ايرانى پليس جنوب در شيراز اندكى بيشتر از قشون هندى بود ، ولى چون دولت ايران به انگليس‌ها اعلام مخاصمه نموده بود و همچنين بواسطهء تبليغات سوء زياد وجود آنان باعث خطر براى امنيت انگليس‌ها گرديده بود . افسران و افراد در پست‌هاى دوردست يا سرپيچى كرده و يا تسليم شدند ، ولى ويليامز و دستهء دلير افسران صفى و خارج صف انگليسى در شيراز با بىباكى و مراقبت دائم مانع سركشى گشتند . بهر صورت مجبورا دسته‌هاى قشون هندى\r\n\r\n","description":"","footnote":"","page_name":" 701 ","page_number":724},
  {"content":"\r\n\r\nدر بين مواضع حساس صفوف ايرانيان قرار داده شدند و اين خود عمل خطرناكى از جهت پخش كردن قشون محسوب ميشد و با وجود اين پشتيبانى مثل آن بود كه افسران روى دهانهء آتش‌فشان خفته باشند .\r\nقوام در حدود دو هزار نفر عرب در اطراف شيراز جمع كرده بود . اينان قشقائىها را دشمن داشته و از انگليس‌ها بيزار بودند و اگر پيش از آنكه فاتح معلوم شود دست اندركار نميشدند به حملهء طرف فرسوده مبادرت مينمودند و جدا به اشكالات مالى افزودند .\r\nبعلاوه باعث كمبود همه گونه مهمات و خواربار و ما يحتاج نيز مىشدند .\r\nحال خوبست توجهى به شيراز و فرمانفرما بنمائيم . وضع حضرت و الا خيلى مشكل بود ، چه بين كابينهء تهران و تقاضاهاى ما در محل گير افتاده بود و شايد تنها او بود كه ميتوانست اين موقع باريك را حفظ كند . در بسيارى مسائل او محققا نمىتوانست با ما موافقت كند ، ولى تا اندازهء تحت‌تأثير پسرانش واقع شده و در آخر راه مناسب را اختيار ميكرد . ساكنين شيراز توسط ملايان برعليه انگليس‌ها تحريك شده و به جهاد دعوت و موعظه ميشدند . تهديد به مرگ آزادانه ابراز ميشد و اعلاناتى در بازار منتشر مىگشت كه مردم را بقيام دعوت مىنمود . در زير بطور نمونه يكى از اين اعلانات را ذكر مينمائيم :\r\n« اى مردم شيراز ! اى مردم غفلت‌كار خفته ! اى مردم نادان ! اى مردم لامذهب ، بىناموس و تنبل ! از زنان پست‌تر مباشيد ! خائنين را بقتل برسانيد ! دشمنان را در خانه‌شان بكشيد ! تمام دشمنان خارجى را بقتل برسانيد ! »\r\n\r\nاشكالات تهيهء آذوقه\r\nدر اينموقع خرمن جمع ميشد و موضوع تهيهء آذوقه مشكل ميگشت .\r\nذخيرهء عليق بسيار كم و منابع منطقهء عمليات تماما مصرف شده بود . از طرفى كاه و يونجه هم باندازه‌اى پرحجم و مزارع اطراف كم‌وسعت بود كه اگر هم خريدارى ميشد وقت و كار براى حمل با الاغ و تحويل آن آنقدر زياد بود كه با مصرف آن مطابقت نميكرد . حقيقتا موضوع عليق باندازه‌اى مهم شده بود كه بيش از يك بار ما راجع به امكان مسئلهء دل فكار خارج فرستادن قشون سوار يا نابود كردن اسبهايشان صحبت\r\n\r\n","description":"","footnote":"","page_name":" 702 ","page_number":725},
  {"content":"\r\n\r\nكرديم . خوش‌بختانه جيرهء كافى جهت افراد فراهم بوده و نايب سرهنگ ر . ت . مك‌انرى « 1 » در فراهم كردن آسياها و ساير كارها جديت زيادى بخرج داد .\r\n\r\nاردوگاه شيراز\r\nما در يك حلقه‌اى از باغهاى حصاردار شمال شرقى شيراز مستقر شده بوديم . از اين جهت از هرحيث جز تيراندازى از دور تأمين داشتيم .\r\nو به علت انتظار اغتشاش چاهها حفر كرده و بتدريج موقعيت خود را با بناى برجها و ايجاد راههاى عبور داخلى مستحكم ساخته بوديم . بين اين اردوگاه و شهر ميدان خالى بفاصلهء قريب يك ميل وجود داشت . يك شكاف ربع ميلى هم بين اين ميدان و ناحيهء باغها بود .\r\nقونسولگرى و ادارهء تلگراف در اردوگاه بود ، ولى منزل اعضاء بانك را كه در خارج قرار گرفته بود مىبايستى تخليه كنيم . صفوف پليس جنوب قريب نيم ميل در جنوب اردو و نزديك شهر واقع بود .\r\n\r\nشروع تعرض توسط صولت الدوله\r\nدر تاريخ دهم ماه مه دسته‌اى از قشقائىهاى دره شورى قسمتى از وسائل نقليهء پليس جنوب را در خانه زينيان بيست و شش ميلى غربى شيراز غارت كردند . مهاجمين فورا تعقيب و دستگير شدند .\r\nدر اينوقت كلانترشان تهديد حملهء به پست‌خانه زينيان كرد مگر اينكه گرفتار شدگان رها شوند . چون با اين تقاضاى تحريك‌آميز موافقت نشد قشقائىها كاروانسرا را محاصره و شروع به تيراندازى كردند ، ولى سروان ا . و . ويل دليرانه بخارج هجوم آورده و موقتا متفرقشان ساخت و دسته‌اى از قواى پليس جنوب با پشتيبانى قواى هند بدان صوب مأموريت يافتند و ايشان هم حول‌وحوش خانه زينيان را از وجود دشمن پاك كرده تلفات چندى وارد آوردند و تعدادى از عشائر و گوسفندان را دستگير ساختند .\r\nآنان بعد بشيراز مراجعت كرده و پست‌خانه زينيان را با ساختمان محكمش رها كرده و به پادگان پليس جنوب سپردند . صولت راجع به اين واقعه با فرمانفرما شروع به مكاتبات تندى نمود و او هم در تلاش جلب همراهى كابينه افتاد . مضمون اين تلگرافهاى رسمىشان رضايت‌بخش بود ، ولى پيغامهاى صمصام السلطنه به صولت بطور وضوح براى\r\n\r\n\r\n","description":"","footnote":"\r\n( 1 ) -  R . T . Mc Enery \r\n","page_name":" 703 ","page_number":726},
  {"content":"\r\n\r\nتشجيع او بود . منظور ما اين بود كه گفتگوها را آنقدر طول بدهيم تا ستون تحت فرماندهى گرانت وارد شده و اين عمل با موفقيت انجاميد يعنى اعلام تعرض صولت در 23 مه ، همانروزيكه گرانت به شيراز رسيد دريافت گشت .\r\nقواى تحت فرماندهى ماژور ژنرال ج . آ . دوگلاس كه در بوشهر متوقف بودند در مدت تابستان زياد شده بودند ، ولى بواسطهء آب و هواى سخت و اشكال منطقه بما اطلاع دادند كه اقلا تا اكتبر از جانب آنها كمكى وصول نخواهد شد . يك دستهء كوچكى مركب از دو قسمت سوار ، قسمتى از آتشبار كوهستانى و چهارصد پياده در اوايل ماه ژوئيه به سيرجان فرستاده شد تا كرمان را آرام نگاهدارد . وقتى ما مبارزه‌طلبى صولت را قبول كرديم به خوبى ميدانستيم كه يا بايستى او را درهم بشكنيم و يا توسط قشقائيها نابود شويم .\r\n\r\nعمليات ده شيخ 25 ماه مه\r\nقسمت علياى درهء شيراز تا شش ميل كاملا مسطح است ، ولى رشته كوههاى اطراف در كاروانسراى چنار راهدار متصل شده و از اينجا جاده وارد ناحيهء كوهستانى پر از تپه و گردنه شده تا ده شيخ كه دهكده‌اى در 16 ميلى شيراز است ادامه مىيابد . جادهء اصلى به طرف مغرب تا خانه زينيان و كازرون امتداد مىيابد ، ولى راه فرعى به طرف جنوب به ناحيهء كوچكى معروف به خانه خبيص ميرود . صولت در اين محل كنار رودخانهء قره‌قاچ خيمه زده بود . در اطرافش 4500 نفر از افراد ايل بودند در حالى كه 1500 نفر از كازرونيها خانه زينيان را در محاصره داشتند . نقشهء صولت محققا اين بود كه انگليس‌ها را مستقيما متوجه خانه زينيان بكند و در اين صورت برايش ممكن ميشد خط عقب‌نشينى ما را از خانه خبيص يا خبيس قطع كرده و ستون را به همراهى كازرونيها محاصره كند .\r\nبر ما جنگ قاطعى تحميل شده بود و هرچه زودتر ما مىتوانستيم جواب اين مبارز طلبى را بدهيم بهتر بود . از اين جهت هيچ استراحتى به افراد ستون داده نشد و در 23 ماه مه آنان خارج شدند و فرداى آن روز هم در حالى كه عده‌شان به 1600 نفر ازدياد يافته بود در تحت فرماندهى اورتون براى حملهء به قشقائيها عازم شدند . اينها شب را در چنار راهدار توقف كرده و صبح زود با سرعت بجلو تاختند ، ولى نزديك ده شيخ به مقاومت شديدى\r\n\r\n","description":"","footnote":"","page_name":" 704 ","page_number":727},
  {"content":"\r\n\r\nبرخوردند . اورتون نقشهء صولت را فهميد كه ميخواهد ويرا به خانه زينيان طرف مغرب بكشاند . بنابراين او براى خنثى كردن آن نقشه كم‌كم بجنوب طرف اردوى قشقائيها متوجه شد . در مركز صحنهء عمليات تپهء مرتفع كوه‌پهان قرار داشت كه به طرف جنوب تا هشت هزار پا ارتفاع ميگرفت و دستهء كوچكى از دشمن آن را محافظت ميكرد .\r\nتپه‌اى كه قلعهء آن 2500 پا از ده شيخ بالاتر بود بوسيلهء جنگجويان دلاور « 124 » بلوچى تسخير شد . ستون آهسته به طرف گردنهء سقاوى كه مجاور ارتفاعات اطراف درهء قره‌آقاچ بود پيش رفت . بروس كه بعدا در گيرودار كشته شد با فوجش به طرف مغرب كوه‌پهان و عمدهء قوا طرف مشرق آن حركت كردند .\r\nما بعدها شنيديم قشقائيها انتظار داشتند بر « هندى » منفور به آسانى تفوق حاصل كنند و پيشاپيش غنائم را تقسيم كرده بودند و حتى راجع به تصرف قاطرهاى خوب آتشبار بينشان نزاع شده بود . اينها از حيث عده سه برابر انگليس‌ها بودند و يك مسلسل هم داشتند كه باعث تلفاتى چند شد و مهمات زيادى مصرف كردند . اينان چندبار يورش موحشى مخصوصا در جناح چپ بردند ، ولى عمليات درخشان آتشبار و پشتيبانى توپهاى لويس از اين جناح اوضاع وخيم را نجات بخشيد ، در نتيجه از يورش‌ها جلوگيرى به عمل آمده و دشمن را دور نگاهداشته و از دقت در هدف‌گيرى تيرهاشان كاست و ستون كه بسيار گسترده شده بود به آهستگى طرف ارتفاعات حركت كرد . داير با دو فوج قسمتى را متصرف شد و آنوقت توقف كرد تا عمدهء قوا بالا آمده و ضمنا مهماتش هم كه تمام شده بود برسد . قشقائيها كه متوجه توقف و قطع آتش شدند به خيال آنكه انگليسها عقب‌نشينى كرده‌اند با قوهء زيادى به كوه حمله كردند ، ولى داير شجاع پس از اتمام مهماتش افراد خود را از خط آتش كنار كشيده و دستور داد به روى زمين دراز كشيده و خود را مهياى حملهء با سرنيزه كنند . وقتى دشمن از روبرو بالاى تپه رسيد از اسبها پياده شده و چهارپايان را در قله رها كردند . در اينوقت افراد داير از جا جسته و با سرنيزه حمله كردند و در نتيجه 36 نفر را كشتند .\r\nدر گرماى سخت روزهاى بلند تابستان افراد خسته و تشنه آنقدر پيشروى كردند\r\n\r\n","description":"","footnote":"","page_name":" 705 ","page_number":728},
  {"content":"\r\n\r\nتا در دشمن آثار فتور پديدار شده و از سماجت دفاعشان كاسته شد . دشمن بكرات و دفعات منتهاى سعى و كوشش را نمود تا مگر در ستون رخنه كند ولى شكست خورده و دليران خود را ده ده از دست داد . هدف ما در اينموقع اردوگاه صولت و چادرهاى سفيد و بزرگش بود كه اول از دور به توپ بسته شده و پس از آنكه قشقائيها در غروب آفتاب در گردوغبار فرار ناپديد شدند تصرف گشت . عمليات ده شيخ به اين قسم خاتمه پذيرفت .\r\nقشقائيها كه 250 كشته و 450 زخمى در مقابل تلفات ما كه 18 كشته و 33 زخمى بود دادند دچار ضربت سختى گشتند و اين شكست نه‌تنها از جهت تلفات سنگينى بود كه بر آنها وارد آمد بلكه بيشتر به علت از دست دادن اعتقاد مقبول و مشهور شكست‌ناپذيرى ايشان بود . اعتبار سربازان هندى كه بر آنها فائق آمده بودند به همان ميزان افزايش يافت .\r\nتمام مردان جنگى از اورتن گرفته تا سربازان خسته و كوفته شايان تمجيد بودند و وقتى تبريكات صميمانهء رئيس كل قوا در هندوستان رسيد مورد قدردانى قرار گرفت .\r\nاورتون شبانه خبر خوش روز را براى من فرستاد و تقاضا كرده بود دو توپ باقى مانده را با يكدسته پياده برايش بفرستم كه مبادا صبح قشقائيها مراجعت كرده و حمله كنند . گرچه فرستادن آخرين ذخيرهء ما در شيراز باعث پيدايش اين گمان ميشد كه ما در زحمت افتاده‌ايم و تا چند روز هم هيچ ايرانى پيروزى ما را باور نميكرد بيك دسته دشمن فرصت عالى ميداد كه بر اردوگاه تقريبا بىدفاع ما در شيراز حمله كنند . معذلك من تصميم گرفتم كمك را بفرستم ، چه پيروزى يا شكست نهائى ما در اين‌جا فقط و فقط به عمليات ستون اعزامى بستگى داشت . در ضمن من اورتون را از اوضاع خطرناك شيراز مستحضر ساختم .\r\n\r\nشورش در خانه زينيان\r\nدر حينى كه ستون با قشقائيها مشغول جنگ بود در فاصلهء چند ميلى در خانه زينيان يك خيانت در شرف وقوع بود . ويل در 23 ماه مه گزارش داده بود كه تا هروقت لازم باشد ميتواند مقاومت كرده پست خود را نگاه دارد . ما هم اميدوار بوديم روز پس از پيروزى او را از آنجا منتقل سازيم ، ولى تقدير بر خلاف اين بود . صولت كاغذى براى افسران ايرانى پادگان فرستاد به اين مضمون كه او از طرف\r\n\r\n","description":"","footnote":"","page_name":" 706 ","page_number":729},
  {"content":"\r\n\r\nدولت ايران مأموريت يافته است انگليسىها را بيرون كند و اين كار اكنون در شيراز با موفقيت انجام يافته و در آن شهر آنان يا كشته و يا گرفتار شده‌اند . اين نامه يك توطئهء قبلى را آشكار ساخته و باعث شورش پادگان شد . ويل « 1 » و سارجنت كومبر « 2 » خائنانه كشته شدند . دروازه‌ها روى كازرونىها باز شده تفنگ و مهمات و انبارها غارت شدند ، آخرسر هم شورش‌كنندگان را لخت كرده و بيرون راندند .\r\nاورتون پس از رسيدن به ده شيخ جزئيات اين شورش را از افسران و افراد پادگان كه اغلب آنها به شيراز برگشته بودند شنيد . تمام ايشان محاكمهء نظامى شده و سه افسر صف باضافه يازده نفر افسران و افراد خارج صف اعدام شدند .\r\n\r\nعمليات احمد آباد 16 ژوئن\r\nچند روز پس از مراجعت ستون به شيراز معلوم شد كه شيرازيهاى مخالف ، تصرف خانه زينيان را جبران شكست قشقائىها محسوب ميداشتند . براى دشمن از هرسو از دشتى و دشتستانى و ساير نقاط كمك وافر ميرسيد و طولى نكشيد كه صولت توانست به خانه خبيص مراجعت كند . كازرونىها و تفنگ‌چيان ديگر بتدريج باغهاى بزرگ و حصاردار شمال غربى اردوگاه را متصرف شده و راههاى آب را بريدند و به اين ترتيب نه‌تنها شيراز را از آب محروم كردند بلكه آسياها را نيز از كار انداختند . پول بسيار كم شد ، ولى ما از داشتن شخص قابلى مانند فرگوسن رئيس بانك شاهنشاهى خوشوقت بوديم ، چه سالها تجربهء او در شيراز از بسيارى جهات بما كمك كرد .\r\nدر تمامى مدت ، كمبود آذوقه نگرانى شديدى در ما ايجاد كرد . ما از حيث تلفاتى هم كه در نتيجهء و با از چند نفر افراد پرقدروقيمت خود داديم در رنج و ملال بوديم ، گرچه در مورد ما تلقيح واكسن از شدت بلاى و با كاست . پليس جنوب ايران شايد بزرگترين مايهء اضطراب ما بود و ما بتدريج افسران و بعضى افراد را مرخص مينموديم ، ولى تصميم به نگاهدارى اين نيرو داشتيم .\r\nاز دست دادن خانه زينيان و متعاقب آن اجتماع ما در حوالى باغهاى حصاردار دشمن را به شهر نزديكتر ساخت . بقسمى كه گفته شد كازرونىها باغات و قشقائيها تپه‌هاى\r\n\r\n\r\n","description":"","footnote":"\r\n( 1 ) -  Captain . E Will \r\n( 2 ) -  Sergeant Comber \r\n","page_name":" 707 ","page_number":730},
  {"content":"\r\n\r\nكم‌ارتفاع دورهء جنوبى درهء شيراز را اشغال كردند . دسيسه و توطئه و نيرنگ و آنتريك در شيراز خطرناكتر شد و ما كشف كرديم كه قشقائيها با كمك شيرازيها خيال داشتند در روز 17 ژوئن به ما حمله كنند . ما تصميم گرفتيم كه اين نقشه را با حمله و يورش با تمام قوا بدشمنان خطرناك خود در خارج شهر برهم زنيم . در جنوب غربى شيراز يك رده دهكده هاى محصور ( حصاردار ) بفاصلهء ربع ميل از هم قرار گرفته كه آخرين آنها احمدآباد است .\r\nما تصميم گرفتيم كه تا احمدآباد رانده و از آنجا آهسته عقب‌نشينى كنيم تا قشقائيها از تپه‌ها به تعداد زياد سرازير شده و فرصت ضربهء سختى بما بدهند . قشون صبح زود حركت كرده و كازرونيها را تنبيه سختى نموده و آنها را وادار به عقب‌نشينى به ارتفاعات پرنشيب كوه برفى كرد . دور تر از احمدآباد هم هنديها دشمن را با تلفات چندى از تپه‌ها رانده و كاروانسراى چنار راهدار كه پر از افراد مسلح بود با نتيجهء خوب به توپ بسته شد .\r\nموقع ظهر عقب‌نشينى شروع شد و بقسمى كه انتظار ميرفت هجوم سواران قشقائى هم آغاز گشت . آتش بسيار شديدى كه به روى آنها گشوده شد باعث گرديد كه عدهء زيادى از آنها با حال تاخت بسوى منطقهء شمالى ميدان مخصوصا باغ جنت فرارى شوند . اورتون با پيش‌بينى صحيح و هميشگى خود قسمتهاى نيرومندى از افراد خود را در بين توقف‌گاه نظاميان و اين باغ مستقر كرده بود كه جلوتر از همه تحت فرماندهى وانرنن در نزديك استخر آبى واقع و ارزش خود را ثابت نمود .\r\nتفنگ‌چيان سوار برمه‌اى در حين عقب‌نشينى خطى را انتخاب كردند كه از تيررس اين باغها ميگذشت . بدين‌جهت در حين دفاع از حملهء خوبى كه توسط سيصد نفر قشقائى شده بود از جناح دچار آتش تير شدند . داير و يكى از افسرانش به سختى مجروح شدند و در بين افراد و افسران هم تلفاتى واقع شد . ولى هولبروك فورى تعدادى از بلوچىهاى خود را بدان طرف حركت داده و بدين ترتيب سواران برمه‌اى به عقب‌نشينى ادامه دادند .\r\nگرچه آنها يعنى سواران برمه‌اى 19 نفر تلفات دادند ، ولى يورش جسورانهء قشقائيها هم فرصت مناسبى براى استعمال مسلسل‌ها داد و حداكثر استفاده از آنها به عمل آمد . داير و افسر هم قطارش خوشبختانه معالجه شدند . بطوريكه ما حساب نموديم تلفات دشمن\r\n\r\n","description":"","footnote":"","page_name":" 708 ","page_number":731},
  {"content":"\r\n\r\n200 كشته و 300 زخمى بود ولى بعدها شنيديم كه از اين عده بيشتر بوده است . همچنين عشائر تعداد زيادى اسبهاى خوبشان را كه از حيث ارزش با افراد قبيله برابر است از دست دادند . نظاميان به توقفگاه خود برگشتند ، در حالى كه از عمليات خود نتايج نيكوئى كه گرفته بودند خوش و راضى بودند . صولت بدوستان خود در شهر نوشت كه تلفاتش فقط يك مهتر بوده در صورتى كه صدها هندى كشته شده‌اند و ايرانى آنقدر خوش‌باور - است كه ابتدا اينموضوع را كاملا راست مىپنداشت .\r\n\r\nتصرف مراكز مهم در شيراز 17 ژوئن\r\nاستحضار و اطلاع ما بسيار صحيح بود و بلواى منتظره اتفاق افتاد ، ولى صولت نتوانست از آن پشتيبانى كند ، چه اينكه مشغول تسليت و دلدارى افراد مأيوس ايل خود بود . به هنديها و اعضاء پليس جنوب حمله شد . بازارها را بستند و ملاهاى خشك و متعصب فتوا صادر كردند كه كشتن هركسى كه با انگليسها مربوط است جائز مىباشد . دسته‌هاى مردها و بچه‌ها با نوحه در خيابانها راه افتادند . نزد ما موضوع تصرف سه عمارت از نقاط مهم شيراز مطرح شد و ما متوجه شديم كه اگر به زودى اين كار را نكنيم بهترين كمينگاه را براى تيراندازى شبانه بدست دشمنان داده‌ايم . ما راجع به اين موضوع با دلنگرانى گفتگو كرديم و چون من ميدانستم شيرازيها هميشه تصور ميكردند اين سه نقطه مشرف بر شهر است مصمم شدم باز خطر متفرق ساختن قوا را تحمل كنم و دستور دادم بلادرنگ آن نقاط تصرف شوند .\r\nنصف‌شب به اين تصميم مبادرت شد و تا ساعت دو بعد از نيمهء شب پاس‌هاى هندى و پليس جنوب كه از موقع فهميدن موفقيت ستون و دشمنى اهالى نسبت بخودشان رفتارشان تغيير كرده بود در آن نقاط مستقر شده بودند . صبح شيرازيها برخاسته و ديدند نقاط مهم توسط دسته‌هاى ما اشغال شده است . بنابراين آشوبها تمام شده و بازارها باز شد و احساس اينكه انگليسها واقعا مشغول شكست دادن قشقائيها هستند منتشر گشت .\r\n\r\nانتصاب ايلخانى جديد و متفرق شدن دشمن\r\nوقتى من به شيراز آمدم و متوجه شدم كه بايستى با قشقائيها جنگ كنم دقت نمودم كه با برادر بزرگتر و رقيب صولت الدوله سردار احتشام طرح دوستى بريزم . او قبلا دوبار به ايلخانى منصوب شده\r\n\r\n","description":"","footnote":"","page_name":" 709 ","page_number":732},
  {"content":"\r\n\r\nبود ، ولى برادر كوچكترش لياقت بيشترى نشان داد و او از مقام خود كنار رفت . از ابتداى تصادفات من به فرمانفرما اصرار ميكردم صولت را معزول و برادرش را منصوب كند ، ولى شاهزادهء پير مكار مايل نبود رنجش تهران را فراهم سازد . خوش‌بختانه دشمن در 19 ژوئن سيم تلگراف را قطع كرد و من توانستم موافقت فرمانفرما را در اين تغيير و تبديل بدست بياورم ، چه متوجهش ساختم كه با قطع سيم ، او در اجراى منافع حقيقى دولت مطلق و آزاد است . وقتى اين قضيهء اساسى حل شد قوام محققا تحت تأثير دو ضربت سختى كه بدشمن منفورش وارد شده بود راضى باتفاق با ما شد . فرمانفرما بالاترين هنر سياسى خود را به كار زد . محمد خان كشكولى دشمن خونين صولت با ششصد نفر از همراهان خود وارد شد و پس از آن چيزى نگذشت برادر ناتنى صولت بنام على خان او را ترك نموده به برادرش سردار احتشام پيوست .\r\nدر 29 ماه ژوئن به تپه‌اى كه در يك ميلى محيط شهر واقع بود و بر محوطه باغات تسلط داشت حمله شد و ما هم آن را بتوپ بستيم . در حدود سى نفر به كازرونىها تلفات وارد شد . در حالى كه بما هيچ آسيبى وارد نشد و بعلاوه ملاحظه شد كه روحيهء آنها هم خراب شده است .\r\nبه زودى اين تفنگ‌چيان كه بايشان سهم بزرگى از نفائس و ذخائر انگليسى و ثروت شيراز وعده داده شده بود ، ولى تاكنون جز صدها نفر تلفات چيز ديگرى نديده بودند شروع به تفرقه نمودند . قشقائيها هم حصهء غارت بيشترى را انتظار داشتند شكايت كردند كه جز تلفات سنگين اسب و نفرات در جنگ با انگليس‌ها طرفى نه‌بسته‌اند . بعلاوه اينها بواسطهء نگاهداشتن احشام و گوسفندان خود در سرزمين‌هاى پست كه علف‌هاى آن‌رو با تمام گذارده بود هزاران راس از احشام خود را در اثر بروز امراض مسريه از دست دادند .\r\nبين قشقائيها و كازرونىها هم بر سرخرمن‌هاى غارت شده نزاع دائم در جريان بود كه باعث ريخته شدن خون‌هائى هم ميشد . كازرونىها هم با ساير متحدين و قسمت عمده‌اى از خود قشقائىها عهدشكنى كرده و متفرق شدند . بدينطريق فساد و انحلال در بين آنها بروز نمود .\r\n\r\n","description":"","footnote":"","page_name":" 710 ","page_number":733},
  {"content":"\r\n\r\nنشسته از سمت چپ : نصر اللّه خان - كلنل ج . پ . كرانت - كلنل ى . ف اورتون . سرتيپ سرپرسى سايكس . كلنل ح . بردن . ر . واترفيلد ( مشاور مالى ) . كلنل هميلتون .\r\nمركز ستاد . شيراز . 1918\r\n\r\n","description":"","footnote":"","page_name":" 711 ","page_number":734},
  {"content":"\r\n\r\n\r\nعمليات چنار راهدار 7 و 8 ژوئيه\r\nحال لازم بود كه ضربه‌اى به بقيهء قواى صولت وارد ساخته و با ايلخانى جديد براى تعقيب صولت نقشه‌اى طرح شود . رسم كهن چنين بود كه اطرافيان شخص معزول از او روى بگردانند و شاغل مقام جديد دارائى او را غارت كند . در تعقيب اجراى اين رسم موافقت شد كه اورتن به صولت حمله كرده و او را از اردوى خود چند ميل در جنوب ده شيخ بيرون براند . ازاين‌رو قرار شد قشقائيها كه به ايلخانى جديد پيوسته بودند از كوه سياخ به طرف جنوب عبور كرده و خط عقب‌نشينى صولت را قطع نمايند ، در حالى كه قوام هم قسمتى از اعراب خود را ميفرستاد تا به اردوى دشمن بتازند . همراهان صولت دلاورانه جنگيدند و به اطراف اردوى انگليس‌ها در چنار راهدار شبانه حمله كرده و صبح بآهستگى عقب نشستند . متفقين عرب ما خيلى دير در صف خود در جناح چپ انگليسها حاضر شدند و بدين جهت به تيراندازى از فاصله دور خود را قانع ساختند . سردار احتشام در سياخ دير رسيد ولى همراهانش دو سه نفر از جنگجويانرا كشتند . وقتى اورتون به گردنهء سقاوى رسيد و دره را ديد اثر و صدائى از دشمن پديدار نبود . قشقائيها با سر به طرف فيروزآباد فرار كرده بودند .\r\n\r\nتعاقب صولت الدوله\r\nپس از فرار صولت ، سردار احتشام و قوام موافقت كردند كه او را تعقيب نموده و در مركزش فيروزآباد مورد حمله قرار دهند . ما قسمتى از آتشبار كوهستانى و دو مسلسل از پليس جنوب با مقدارى اسلحه و مهمات همراهشان فرستاديم . ستون مأمور مركب ميشد از هشتصد عرب ، ششصد و پنجاه قشقائى و چهارصد و پنجاه كشكولى برياست محمد على خان . قوام با معاونت على دوست رئيس كل اين قوا بود . او قشون را جمع نگاهداشته و پيشقراولان صولت را از پيش رانده و وارد درهء فيروزآباد شد . در اينجا قشقائيها مقاومت مختصرى نشان دادند ، ولى روحيه‌شان خراب شده بود و هنگام شب فرار كردند . صولت ، فقط با تنى چند از مردمى كه با وى وفادار مانده بودند به حال بدى فرار كرد .\r\n\r\n","description":"","footnote":"","page_name":" 712 ","page_number":735},
  {"content":"\r\n\r\n\r\nدفاع آباده - يك واقعهء پهلوانى\r\nدر فارس بعد از شيراز مركز عمدهء پليس جنوب آباده بود .\r\nپادگان آنجا مركب از 600 نفر ميشد و بقسمى كه گفته شد من دستهء كوچكى از قشون هندى را با دستور تصرف قلعهء خشتى و حفاظت كليهء ذخيرهء مهمات و آذوقه به آنجا فرستادم . شهر كوچك آباده تحت تأثير عشائر اطراف قرار گرفته بود و در جزو ايلات محمد على خان قشقائى بود كه بدستور صولت 600 نفر قوائى جمع كرده و اعلاميه‌اى صادر كرد كه دولت ايران او را مأمور ساخته تا « خارجيان و كفار » را بيرون براند . با وجود اين در حمله شتاب نداشت و اميدوار بود كه مقصود خود را آسان‌تر به چنگ آورد .\r\nشخص دوم اين صحنه صولت السلطنه برادر سردار احتشام بود كه مدتها سعى كرد كه از جنگ و جدال جلوگيرى كند . بدبختانه رسيدن قافلهء پول مسكوك از اصفهان جهت بانك شيراز باعث شد او همه چيز را جز حب پول فراموش كند و او هم به دشمن پيوست . در 18 ژوئن يك كاغذ جعلى توسط محمد على خان تهيه شد به اين مضمون كه همهء انگليسىها در شيراز كشته شده‌اند و اين مدرك همراهانش را آمادهء جنگ ساخت و به آباده حمله كردند . در اين موقع پليس جنوب هم نافرمانى را شروع كرد و هركس را كه تصور ميكردند از طرفداران انگليس‌هاست مىكشتند . عدهء قليل افسران صف و خارج صف انگليسى خوش‌بختانه توانستند خود را به قسمت هنديها برسانند ، ولى تا چهار روز اول به علت حملات دائم و وحشت و اضطراب وضعيت آنها خيلى وخيم بود .\r\nدر دوم ژوئيه دشمن موفق شد تمام آب نهرها را بيك جوى انداخته و بپاى ديوار قلعه بفرستد . كاپيتان گوين گريفيت با كمال شجاعت در تحت حمايت آتش شديدى جسورانه از قلعه بيرون آمد . سارجنت ل . بارنز نيز او را همراهى كرد و در حينى كه گريفيت مشغول اصلاح شكستى بود كه در ديوار احداث شده بود به سختى مجروح گرديد .\r\nماژور و . ا . ك . فريزر « 1 » از دسته سواران هند مركزى كه فرمانده بود شخصا\r\n\r\n\r\n","description":"","footnote":"\r\n( 1 ) -  Major W . A . K . Fraser \r\n","page_name":" 713 ","page_number":736},
  {"content":"\r\n\r\nدلاورانه به نجات آنان آمده و شكست ديوار را ترميم و اصلاح نمودند . اضافه بر تمام اين مشكلات مرض و با در بين سربازان راجپوتىها انتشار يافت ، ولى از سرايت آن جلوگيرى به عمل آمد ، چنان كه عدهء مرگ‌ومير آن فقط سه تن بود . اما عدهء مرگ‌ومير در بين دشمن خيلى زياد بوده است . در بين اولين قربانىها محمد على خان بود كه مرگ او باعث پراكندگى نيروهايش شد ، ولى شورشيان با كمال نااميدى جنگيدند . بعلاوه بايد ذكر نمود كه آنان دو راه زيرزمينى كندند كه تا يك يا ردى سنگر و خندق‌هاى مخالف ما رسيد ، ولى در شب 16 و 17 ژوئيه شورشيان فرار نمودند و در صبح روز بعد آباده نجات يافت .\r\nپادگان آنجا دفاع عالى نموده و يقينا عده‌اى از دشمن را مساوى عدهء خود بقتل رسانيده بودند .\r\n\r\nاستخلاص آباده\r\nروزى كه در چنار راهدار عمليات اتفاق افتاد قاصدى از آباده به شيراز رسيده و كاغذى از فريزر « 1 » با خود داشت كه اوضاع آنجا را تشريح كرده تقاضاى مساعدت فورى را نموده بود . سى و شش ساعت پس از مراجعت لشكريان فاتح يك ستون هندى و يك اسكادران و دور سد از نيروهاى پليس جنوب بفرماندهى ويليامز « 2 » به طرف شمال حركت كردند . گرماى هوا بشدت بود و چندين فقره آفتاب‌زدگى حادث شد ولى ويليامز تعجيل كرده و پس از 180 ميل راه‌پيمائى در مدت 169 ساعت به آباده رسيد و با گرماى تابستان ، اين كار بسيار شايان تقدير بوده - است . اتفاق افتاد كه ياغيان از نزديك شدن ستون مستحضر شده و به اين ترتيب از تنبيه جستند . اينمطلب قابل توجه است كه حركت ويليامز به اوضاع اصفهان نيز كمك كرد ، چه آنجا هم توسط غارتگران بختيارى تهديد شده بود . هايك موقعيت دشوار و خطرناكى را با شجاعت و مهارت مقابلى كرد . با وجود اين تمام مساعى خود را در استخلاص آباده به كار برد و چندروز پس از رسيدن ويليامز يك افسر روسى با صد نفر قزاق ايرانى و يك قبضه توپ كوهستانى و دو مسلسل در صحنهء عمليات حاضر شده و آمادهء كمك در صورت لزوم گشتند . خوش‌بختانه ويليامز در آن هنگام كارى نداشته جز اينكه از\r\n\r\n\r\n","description":"","footnote":"\r\n( 1 ) -  Fraser \r\n( 2 ) -  Williams \r\n","page_name":" 714 ","page_number":737},
  {"content":"\r\n\r\nزحماتى كه كشيده بودند اظهار تشكر و امتنان نمايد .\r\n\r\nآخرين شكست ايل قشقائى در اكتبر 1918\r\nسردار احتشام براى استقرار خود در فيروزآباد كار آسانى در پيش نداشت ، چه از طرفى از جانب انگليسىها مأمور شده بود و از طرفى هم دسيسه‌هاى داخلى ايل دائما برقرار بود . ما بدقت ناظر اوضاع بوديم و روزى كه قاصدى خبر آورد صولت الدوله 1500 نفر كه بيشترشان از افرادى كه با ما نه‌جنگيده بودند جمع كرده و ايلخانى جديد را محاصره كرده است تعجب ننموديم . اورتون « 1 » با ستون خود عازم شده و بسرعت به جنوب سرازير شد .\r\nدرهء فيروزآباد در جنوب تنگهء دراز و باريكى قرار گرفته و قشقائىها اميدوار بودند كه انگليسىها را در پيچ‌وخم آن بدام بيندازند ، ولى ستون از روى تپه‌ها و از جادهء مشكلى عبور كرده و با وجود آنكه دشمن در بعضى نقاط مستقر شده بود دلاوران هندى تأمل ننموده به آنها يورش بردند و در هرمورد به آنها تلفاتى وارد ساختند . داير كه پيش‌قراول بود از بين بوته‌ها خود را به درون دره وارد كرده و بدون آنكه از حضور او مطلع شوند قصبهء متروك ده بارم را تصرف نمود . پس از آن گشتىهاى خود را بجلو فرستاد ، ولى به زودى اينها به تاخت برگشتند در حالى كه ششصد نفر قشقائى به دنبالشان بود . داير از موقعيت استثنائى و اتفاقى خود حداكثر استفاده را براى استعمال هشت مسلسل لويس و آتش تفنگ خود نمود و بدين ترتيب در عرض چند دقيقه 103 تن كشته در دشت باقيماند و زخميها را هم دشمن از معركه بيرون برد .\r\nاين ضربت ناگهانى به مبارزهء با قشقائىها خاتمه داد و صولت الدوله كه بالاخره قدرتش درهم شكسته شده بود ناچار فرار نمود .\r\n\r\nرفتار پسنديدهء پليس جنوب\r\nدر ماه سپتامبر ما نيروى پليس جنوب فيروزآباد را از قرار 25 سواره و صد پياده افزوديم و دستهء كوچك مقيم آنجا تحت فرماندهى يك افسر شجاع و با تصميم ايرانى بنام محمد تقى خان رفتارى شايسته از خود نشان داد .\r\nقشقائيهائى كه با سردار احتشام متحد شده بودند قابل اعتماد نبودند و در نتيجه ايلخانى\r\n\r\n\r\n","description":"","footnote":"\r\n( 1 ) -  Orton \r\n","page_name":" 715 ","page_number":738},
  {"content":"\r\n\r\nجديد كاملا به پليس جنوب متكى بود . محاصره چندين روز به طول انجاميد و دشمن عماراتى را كه بيش از بيست يا رد از قلعهء سردار فاصله نداشت به تصرف درآورد ، ولى مدافعين تمام حملات را دفع نموده چهل نفر تلفات در مقابل يك كشته و سه تن زخمى بدشمن وارد نمودند . اين رفتار با وضع قطع كامل رابطه و نداشتن هيچ اميد كمك بىشك ثابت ميساخت كه پليس جنوب آتيهء خوبى در پيش دارد .\r\n\r\nناخوشى عمومى بزرگ آنفلوانزا ( ذات الريه )\r\nجنگ با قشقائىها هنوز تمام نشده بود كه غالب و مغلوب هردو مبتلاى بلاى وحشتناك انفلوانزا در سال 1918 شده و به زمين ريختند . اين بيمارى به تلخ‌ترين و ناگوارترين شكلى در فارس ظهور نمود . در ابتدا ما باور نمىكرديم كه اين مرض چنين مقدر شده كه يك خمس از جمعيت آن نواحى را قتل‌عام كرده و نيروهاى نظامى ساكن شيراز و فيروزآباد را با همان حدت از بين ببرد . خوش‌بختانه پيش‌بينى سرهنگ ح . بردن « 1 » مايه تشكر بود ، زيرا لوازم آسايش طبى را به حد وافر تهيه نموده بود . بعلاوه افسران بهدارى و صفى غالبا به قيمت جان خود خويشتن را وقف نجات افراد ميكردند . از پنجاه هزار نفر جمعيت شيراز ده هزار نفر تلف شدند . ذكر اينمطلب شرم‌آور است ولى با وجود اين بايد گفت كه مقامات ايرانى كفن را احتكار نمودند و ما هم بقدرى مشغول مواظبت افراد خود بوديم كه نتوانستيم جهت مردم شهر كارى بكنيم . ايشان هم نااميدانه صد صد بجانب مساجد خزيده و در آنجا جان مىسپردند . تلفات ما رقت‌بار بود و بيش از ششصد نفر انگليسى و هندى از اين بلاى عمومى كه تاكنون نظيرش ديده نشده بود قربانى شدند . فرمانفرما به زحمت جان بدربرد و پس از رفع نقاهتش از او ملاقات كرديم و او با فرانسهء عجيب خود بيان كرد كه نصف شيراز مرده است .\r\nوقتىكه خبر متاركهء جنگ بما رسيد به زحمت توانستيم شليك شادى نمائيم و افرادى كه مسلح نبودند با مشقت خود را از زمين بلند كردند كه خوشحالى كنند . با تمام اينها موفقيت با هرمعنى كه داشت مانند يك داروى مقوى شفادهنده‌اى بود و ستون بتدريج\r\n\r\n\r\n","description":"","footnote":"\r\n( 1 ) -  Colonel H . Burden \r\n","page_name":" 716 ","page_number":739},
  {"content":"\r\n\r\nروحيهء عالى خود را كه باعث پيروزى پشت‌سرهم او شده بود به دست آورد .\r\n\r\nموقعيت در كرمان\r\nدر تمام مدت محاصره ، موقعيت كرمان يكى از نگرانىهاى عمدهء ما بشمار ميرفت . فارن « 1 » هيچ سپاه انگليسى در شهر نداشت ، ولى در نتيجهء كوشش‌هاى او و مساعى كنسول انگليس مستر س . پ . اسكراين « 2 » وضعيت اين استان آرام مانده و بريگاد آنجا باوفا باقى ماند ، بقسمى كه وقتى پس از شش هفته قطع مواصلات باب مرابطه مفتوح شد ما حبر بسيار مسرت‌بخشى دريافت كرديم مشعر بر اينكه ايالت كرمان و بندرعباس از طوفانى كه در فارس برپا شده بود بيخطر دررفته است .\r\n\r\nافتتاح جادهء بوشهر - شيراز\r\nدر فصل حاضر اشاره‌اى به نيروهاى مقيم بوشهر به عمل آمد . وقتى ستون تحت فرماندهى من در شيراز محاصره شد پادگان بوشهر كه عبارت از يك اسكادران سوارنظام ، دو دسته توپخانهء كوهستانى ، و يك باتاليون پياده‌نظام و در تحت فرماندهى ماژور ژنرال دوگلاس « 3 » تقويت شده و دو باتاليون به آنها افزايش يافت .\r\nرسيدن اين قوا محققا به ممانعت همراهى قبائل اطراف با صولت كمك كرد . در تابستان پيشروى ديگرى به عمل نيامد ، ولى مركز عمليات منظم گشت . ناخوشى عمومى و موحش انفلوانزا در اكتبر به آنجا هم سرايت كرد ولى چندان سخت و مرگبار نبود و رويهمرفته كشتار افراد در ميان قشون به بيش از دو درصد بالغ نگشت ، در صورتى كه در شيراز به هيجده درصد رسيد . ضمنا همهء افراد مبتلا را ضعيف نموده و براى عمليات سنگين نامناسب ساخت و مجبور بودند كه كاملا قواى تحليل رفته را بازيابند . تلفات نواحى اطراف بمراتب بيشتر بود و فرصت مقاومت را كمتر ميساخت .\r\nقوائى كه جهت افتتاح جاده به كار رفت از بيست هزار نفر مرد جنگى و همراهان كمتر نبود . در نتيجه مقدار هنگفت آذوقه‌اى كه براى اينها لازم ميشد يكى از نگرانيهاى مهم قشون‌كشى بود . اشكال بزرگ حمل و نقل با ساخت يك خط راه‌آهن سبك به برازجان كه در 37 ميلى بوشهر بود كمتر شد . تا برازجان اين راه در جلگهء مسطح عبور مينمود .\r\n\r\n\r\n","description":"","footnote":"\r\n( 1 ) -  Farran \r\n( 2 ) -  Mr . C . P . Skrine \r\n( 3 ) -  Major - General Douglas \r\n","page_name":" 717 ","page_number":740},
  {"content":"\r\n\r\nاز آنجا عرابه و گاريها در زمين ناهموار و خراب به داليكى كه در دامنهء رشته جبال پيچ در پيچ قرار داشت تردد مينمودند .\r\nدر اواخر ماه اكتبر نظاميان دست به كار جاده‌سازى شدند ، چه تهيهء راه شتر رو پيش از پيشروى به طرف كازرون ضرورى به نظر ميرسيد . مقاومت منظمى در طول راه نمودار نشد ، ولى تنگهء كمارج را يكصد الى يكصد و پنجاه نفر تفنگ‌چى متهورانه محافظت ميكردند .\r\nبه آنها شبانه از كمينگاهها تير خالى ميكردند و گاهى هم حمله به گشتىها و پاسدارها ميشد .\r\nوقتى قشون به كمارج رسيد كازرون كه هدف عمليات بعدى بود بفاصلهء 20 ميل قرار داشت . ستون شيراز تحت فرماندهى اورتون در اين مدت از نقاهت ناخوشى بيرون آمده و از دو گردنهء پيره‌زن و دختر عبور كرده در وسط زمستان ميان كنل را در روز 27 ژانويه يعنى درست همان روزى كه نيروهاى ديگر وارد كازرون شدند اشغال نمود . دشمن ديرين ما ناصر ديوان درحاليكه بيشتر پيروانش از او روى گردانده بودند فرار نمود .\r\nكفيل حكومت جديد كه تازه وارد شده بود به معيت معاريف محل به پيشواز ژنرال ا . م . س . السمى « 1 » و لشكريانش آمدند . اين قشون‌كشى كه مستلزم كار دشوار و دايم براى همهء افراد و درجه‌داران بود با موفقيت برقرارى نظم و قانون را تكميل كرده و جادهء كاروان‌رو را مفتوح ساخت .\r\nانگليس‌ها فعاليت‌هاى مفيد خود را ادامه دادند و در ماه مارس 1919 وقتى دستور مراجعت قشون داده شد جادهء هموار شتررو كه اتوموبيل هم ممكن بود از آن عبور كند تا شيراز ساخته شده بود آن هم در يكى از ناهموارترين مناطق آسيا . اميد است اين جاده‌ها كه باعث آسايش همه طبقات است مرتب نگاه داشته شود ، ولى ايران پيش از آنكه يك وزارت‌خانه قابل براى كارهاى عام المنفعه ايجاد كند كارهاى بسيار ديگرى در پيش دارد كه بايد آنها را انجام دهد .\r\n\r\nنتيجه\r\nبراى من مشكل است كه ارزش حقيقى مساعى دلاورانهء افسران\r\n\r\n\r\n","description":"","footnote":"\r\n( 1 ) -  General A . M . S . Elsmie \r\n","page_name":" 718 ","page_number":741},
  {"content":"\r\n\r\nو افراد لشگريان تحت فرماندهى خود را بسنجم و از طرفى هم نبايد كارهاى مفيد قواى مقيم بوشهر را از خاطر برد . ولى بطوريكه در مقاله‌هاى روزنامهء تايمز « 1 » توضيح داده شده از جنبهء مخصوصى ستون تحت فرمان من راه هندوستان را محافظت ميكرد . عمل اين لشكر به كارهاى دسته‌هاى كوچكى كه توسط آلمانها اداره ميشد و سعى در محو كردن تمدن مختصرى كه هنوز در ايران جنوبى باقى مانده بود ميكرد خاتمه داد . بعلاوه كمك به عدم موفقيت نمايندگان آلمان در دربار امير نمود . اگر عكس موضوع را در نظر بگيريم ديده مىشود كه در صورت شكست ما ، چنان كه در همان اوان به شكست نيز خيلى نزديك بوديم نتائج وخيمى در هندوستان و ايران بروز ميكرد . در پنجاب بقسمى كه فعلا بر ما معلوم شده روحيهء انقلابى در غليان بود و در ژوئن سال 1918 تكرار واقعه‌اى نظير حادثهء كوت العماره ممكن بود توليد طغيان تعصب نمايد يعنى همان عاملى كه آنقدر در بهار سال 1916 باعث بيم ما بود .\r\nبعلاوه در ايران ممكن بود حكومت كه بما در نهان نظر خصمانه‌اى داشت اعلان جنگ بما بدهد . در صورتى كه پس از اطمينان از پيروزى ما شاه در انداختن كابينهء مخالف تشجيع شده و كابينهء موافقى به روى كار آورد . در آخر كار وقتى دولت بريتانيا با ايران قرارداد بست فارس و كرمان امن ، جاده‌ها باز و ايلات نسبت به حكومت تهران مطيع بودند ، در صورتى كه لااقل ده سال ميگذشت كه به دستورهاى دولت ايران اعتنائى نميشد .\r\nما لااقل ميتوانيم اينرا حقا ادعا كنيم كه وظائف و كارهامان را به خوبى انجام داديم و نيز ميتوانيم بگوئيم كه به رعيت و دهقان كمك كرديم كه كاشانه‌اش را در سرزمين بومى خود نگاهدارد . يكى از شيرين‌ترين خاطرات من از ايران ياد كشاورزانى است كه در دهكده‌اى كه زياده از يك نسل بر اثر فشار و حملات و تعديات ايلات باير افتاده بود زمين را شخم ميزدند در اينميان از يك پير محاسن‌سفيد صاف‌دلى شنيدم كه گفت « اين از بركت شماست » خدا كند ايران تخمى را كه ما كاشته‌ايم از آن نتيجه گرفته و حاصل بردارد .\r\n\r\n\r\n","description":"","footnote":"\r\n( 1 ) - شماره‌هاى 26 و 27 فوريه سال 1917 ( مؤلف )\r\n","page_name":" 719 ","page_number":742},
  {"content":"\r\n\r\nشيروخورشيد ، نشان ايران\r\n\r\nفصل نودم ايران پس از جنگ بزرگ ( 1914 )\r\nحقيقت بالاخره خود را ظاهر و آشكار ميسازد و چون با اميد توام شد كيست كه آن را پيروى ننمايد ؟ .\r\nوردزورت ، پارسا\r\n\r\nنمايندگان ايران در كنفرانس صلح\r\nاز زمان متاركهء جنگ وقايع بسيارى كه در ايران تاثير داشته اتفاق افتاده است و اگرچه دربارهء حوادث جاريه نميتوان قضاوت تاريخى نمود ، ولى ضبط آنها به نظر پسنديده و مستحسن ميآيد ، بعلاوه در نظر دارم شرحى بطور اختصار از اوضاع اقتصادى و جريان امور مالى كنونى كشور به نظر خوانندگان اين كتاب برسانم .\r\nنخستين مسأله‌اى كه اهميتى بسزا دارد ورود هيئت نمايندگان ايران به پاريس بود كه دعاوى ايران را به انجمن صلح عرضه دارد . اين دعاوى در يك جزوه‌اى انتشار يافته و آن به سه قسمت استقلال سياسى ، قضائى و اقتصادى تقسيم شده و حق برگرداندن متصرفات سابق و دريافت غرامات نيز جزو آن بوده است . در سرلوحهء قسمت اول تقاضاى الغاء فورى قرار داد 1907 انگليس و روس بود كه در اين درخواست بايد گفت محق\r\n\r\n","description":"","footnote":"","page_name":" 720 ","page_number":743},
  {"content":"\r\n\r\nبوده‌اند و تا آنجا كه مربوط به بريتانيا بود قبول هم شده بود ، ولى ساير تقاضاها مانند برداشتن گاردهاى قونسولى و برانداختن محاكم كارگذارى به نظر غيرعملى مىآيند و علت آن هم مخاطراتى است كه اتباع اروپائى ساكن ايران دائما مواجه با آن مىباشند . در كتابهاى آبى گزارشهاى سوء رفتار با اروپائىها توسط دزدان و راهزنان و خطر كشته شدن با تيرهاى اتفاقى در مواقع اغتشاش و بلواهاى هميشگى و اتفاقات ناپسند ديگر كه از امور غيرعادى شمرده نمىشوند درج است و اين اوضاع هنوز برقرار و ادامه دارد . وقتى من هفت ماه با خانواده‌ام در مشهد بسر ميبردم اغلب در باغ قونسولگرى گلوله افتاده و گاهى از بين درختان در بالاى سرمان ميگذشت و يا جلوى ما در زمين فرومىنشست . چون از بهبودى اوضاع خبرى نيست صحبت بيرون بردن مستحفظين قونسونگريها نيز خيال بىاساسى است .\r\nهمچنين غيرعادلانه است اگر اروپائيان در محاكم ايرانى محاكمه شوند .\r\nحتى تا اين اواخر يعنى تا سال 1917 حاكم اصفهان با راهزنان اطراف حوزهء حكمرانى خود همدست بود و از اين كار او دو منفعت ميبرد يكى اجاره دادن جاده‌هاى مختلف در عوض مبلغ معينى در روز و يكى هم بابت حصهء معينى از غارتىها . مثال ديگر چند سال قبل در خراسان يكى از فرمانداران محلى كه از شاهزادگان بزرگ بود يكدسته راهزن در اختيار داشت ، ولى بختش يارى نكرد دزدان بقافله‌اى طمع كردند كه يك دسته از مستحفظين قونسولخانه از سپاهيان هند در دنبال آن بودند كه به آنها حمله برده و همگى را دستگير كردند و من وقتى دلائل ارتباط فرماندار را با دزدان به استاندار ارائه دادم تنها جوابى كه داد اين بود كه « صاحب ! شما ميدانيد كه اين عادت شاهزادگان است » در نتيجهء تحقيقات و\r\n\r\n","description":"","footnote":"","page_name":" 721 ","page_number":744},
  {"content":"\r\n\r\nرسيدگى به همكار روسى من پيشكشى داده شد و او از كمك در عزل و انداختن فرماندار مقصر امتناع نمود . بديهى است تا وقتى كه ايران مملكت خود را منظم نكرده حق محاكمهء اتباع اروپائى را نميتوان به او واگذار كرد .\r\nحال به ذكر قسمت دوم تقاضاهاى ايران مىپردازيم . بىخبر از اين حقيقت كه هرج‌ومرج دائمى و فساد در داخلهء كشور حكومت مىكند ايران درخواست داشت كه حدود قلمرو حكومتش بوسعت ايام گذشته بازگردد و جيحون سرحد شرقى كشور شاهنشاهى شناخته شود . واضحتر بگوئيم ايران در شرق ، مرو و ايالات ماوراء خزر و خيوه را خواستار بود . در شمال غربى نيز ادعاى قفقاز تا سرحد در بند را بانضمام ايروان شهر مهم ارمنستان و باكو را مىنمود . در مغرب هم مايل بود كه آسياى صغير را تا حدود فرات ضميمه كند . بدين ترتيب تمام ولايت كردستان و مراكز مهم ديار بكر و موصل را ميخواست شامل حكومت خود نمايد .\r\nادعاى غرامت در قسمت سوم وارد مرحلهء مشگل ديگرى مىشد . همچنان‌كه در سابق بيان داشتيم قشونهاى روس و عثمانى در پيشرويها و عقب‌نشينهاى خود در مغرب و شمال غربى ايران و دستهء لشگريان متفرق روسى و آشوريهاى فرارى همه علاوه بر غارت آذوقه و ما يحتاج خسارات هنگفت و تلفات جانى نيز وارد آوردند ، در حقيقت ايران غربى در سال 1918 بيشتر از همين جهت دچار قحطى شد . از طرف ديگر شكى نيست كه قشون روس ايران را از تسلط تركها نجات داد و در درجهء دوم استقرار نظم و امنيت در جنوب ايران و صرف مبالغ خطير توسط دول متحارب و پيشرفت وسائل ارتباط در ايران جنوبى و شرقى و مركزى اين كشور را غنىتر از سابق ساخت .\r\nخيلى جاى تأسف است كه به هيئت نمايندگى ايران اجازه داده نشد تا تقاضاهاى خود را به كنفرانس صلح تقديم نمايد . نپذيرفتن ايشان چنين وانمود شد\r\n\r\n","description":"","footnote":"","page_name":" 722 ","page_number":745},
  {"content":"\r\n\r\nكه بر اعضاء هيئت توهين وارد آمده است ، ولى بيشتر بايستى از اين مسئله تأسف داشت كه ايران به علت فقدان كامل سياستمداران قابل چنين دعاوى عجيب و غريبى از طرف نمايندگانش اقامه داشت . گرچه ايران در نتيجهء اين عدم مراعات تناسب كه از طرف دولت آن كشور ابراز شد خساراتى نديد ، زيرا وضع مالى كشور را توسط فيروز ميرزا نصرت الدوله در پيشگاه انجمن عالى مطرح شد و حرفهاى او را كه به عنوان وزير خارجهء هيئت وزيران جديد به اروپا آمده بود با دلسوزى تمام گوش دادند .\r\n\r\nقرارداد ايران و انگليس 1919\r\nكمى پيش از ختم جنگ سرچارلزمارلينك « 1 » ايران را ترك گفت و سفير ديگر رى بجاى او بنام سرپرسى كاكس « 2 » تعيين شد . از اعمال اين شخص چنين برمىآيد كه اميدهاى خطيرى از ايران و بين النهرين داشته است . نه ماه تبادل‌نظر بين بريتانيا و ايران انجام گرفت تا در نتيجه قرارداد زير جمع و تدوين شد .\r\nشمارهء يك - قرارداد بين حكومت بريتانياى كبير و ايران\r\nمقدمه - نظر به روابط محكم دوستى كه از قديم بين دولتين ايران و انگليس موجود بوده است و نظر به اعتقاد كامل به اينكه مسلما منافع مشترك و اساسى هر دو دولت در آينده استحكام اين روابط را ايجاب مينمايد و از آن جائى كه ترقى و سعادت ايران بايد به حد كمال پيشرفت كند بين دولت ايران از يكطرف و وزيرمختار اعليحضرت پادشاه بريتانياى كبير به نمايندگى از دولت خود از طرف ديگر مواد ذيل مقرر مىشود :\r\n\r\n\r\n","description":"","footnote":"\r\n( 1 ) -  Sir Charles Marling \r\n( 2 ) -  Sir Percy Cox \r\n","page_name":" 723 ","page_number":746},
  {"content":"\r\n\r\n1 - دولت انگلستان با قطعيت هرچه تمامتر تعهداتى را كه در سابق نسبت به احترام مطلق از استقلال و تماميت ايران نموده است تكرار مىنمايد .\r\n2 - انگلستان به خرج دولت ايران خدمت مستشاران متخصص را كه جهت قسمت‌هاى تابعهء ادارات ايرانى لازم تميز داده شود پس از مشورت با دولت ايران فراهم خواهد ساخت . اين مستشاران بنابر قرارداد استخدام شده و به ايشان اختيارات كافى اعطا خواهد شد . كيفيت اين اختيارات بسته به توافق بين دولت ايران و مستشاران خواهد بود .\r\n3 - دولت انگلستان به هزينهء دولت ايران تعداد صاحب‌منصبان و مقدار ذخاير و مهمات نوع جديدى را كه لزوم و كفايت آن توسط يك كميسيون مختلط از متخصصين نظامى ايران و انگليس تصديق شود در اختيار دولت ايران خواهد گذاشت . اين كميسيون كه فورى جمع خواهند شد به منظور تخمين اختيارات قشون متحد الشكلى است كه دولت ايران در نظر دارد جهت استقرار و حفظ نظم در داخلهء كشور و سرحدات آن تشكيل دهد .\r\n4 - دولت انگلستان براى تهيهء وسائل نقدى اصلاحات مذكور در مواد 2 و 3 اين قرارداد پيشنهاد تهيه يا ترتيب انجام قرضهء كافى را به دولت ايران مىنمايد و تضمين مناسب آن توسط دولتين در مطالعهء عوائد گمركى با منابع ديگرى كه در دسترس دولت ايران باشد جستجو خواهد شد . در مدت تكميل مذاكرات اين وام دولت انگلستان از بابت آن بطور مساعده وجوه لازم براى شروع اصلاحات مذكور خواهد پرداخت .\r\n5 - دولت انگلستان با تصديق كامل به احتياج مبرمى كه دولت ايران براى توسعهء وسائل حمل و نقل هم براى پيشرفت بازرگانى و هم جهت جلوگيرى از قحطى دارا مىباشد حاضر است به منظور تشويق اقدامات مشترك ايران و انگليس با دولت ايران در زمينهء ساختمان راه‌آهن يا انواع ديگر حمل و نقل همكارى نمايد ، ولى هميشه مشروط است\r\n\r\n","description":"","footnote":"","page_name":" 724 ","page_number":747},
  {"content":"\r\n\r\nبر آنكه مسائل مربوط توسط متخصصين مطالعه شده و مورد موافقت دولتين قرار گيرد تا طرحهائى كه لازم‌تر ، سهل‌تر و مفيدتر باشد اجرا شود .\r\n6 - دولتين موافقت مينمايند كه فورى هيئت مختلط متخصصين براى مطالعه و تجديدنظر در تعرفهء گمركى موجود تعيين شود تا مجددا تنظيم آن برپايهء حفظ منافع حقهء كشور و سعادت آن استوار گردد .\r\nدر تهران - در تاريخ 9 اوت 1919 به امضاء رسيد .\r\nقرارداد دوم ترتيب دريافت قرضه را كه به مبلغ 2 ميليون ليره و از قرار نرخ 7 % و به مدت بيست سال تعيين شده بود معلوم ميكرد .\r\nدو مراسله هم بود كه در اوّلى دولت بريتانيا براى تجديدنظر در كليهء قراردادهاى موجوده بين دو دولت و ترميم خسارات وارده در ايام جنگ و رسيدگى بهرگونه دعاوى حقه‌اى نسبت بسرحدات وعدهء همكارى ميداد . در مراسلهء دوم اظهار شده بود كه بريتانياى كبير مخارج نگاهدارى قشون انگليس را در خاك ايران براى حفاظت بيطرفى كشور مطالبه نخواهد كرد و در ازاء تقاضا داشت كه ايران ترميم خسارات واردهء از اقامت قشون را در حراست نكند .\r\nبه نظر قابل تاسف است كه اين قرارداد گرچه قبل از تصويب عهدنامهء صلح تنظيم شده بود به فوريت به انجمن اتفاق ملل تسليم نشد . بقول لردگرى اف فالادن « 1 » « اين نمونهء مساعدت بيك كشور ضعيفى بود كه حقا انجمن اتفاق ملل بايستى در آن مداخله داده شود و جاى تأسف بسيار است كه دخالتى بانجمن داده نشد . » نتيجهء حذف اين امر تأثير غلطى بود كه در دنيا مخصوصا فرانسه و آمريكا ايجاد گشت مبنى بر آنكه ما ايران را يك لقمهء چرب اختصاصى حساب ميكنيم . انجام هركارى در كشورى نظير ايران آنقدر دشوار است كه فقدان دلسوزى از طرف اين دو دولت ممكن است باعث گسيخته شدن قرارداد شود . قطع‌نظر از اينموضوع در صورت وجود محيط اعتماد مشترك ، قرارداد بسيار نافع است . ايران محتاج دست زورمند فداكارى است و بريتانياى كبير تنها همسايه‌اى است\r\n\r\n\r\n","description":"","footnote":"\r\n( 1 ) -  Lord Grey of Falladan \r\n","page_name":" 725 ","page_number":748},
  {"content":"\r\n\r\nكه ميتواند ويرا با شرائط سخاوتمندانه‌اى كمك كند همچنانكه بكرات و دفعات در گذشته ديده شده دست خود را براى همراهى پيش آورده است . باز هم در اينجا بايد گفت كه در كومك و كار كردن براى ايران ، صلح آسيا و آرامش مرزهاى ما بدون شك نهفته است . اعليحضرت پادشاه ايران در پائيز سال 1919 از انگلستان ديدن كرد و از طرف كليهء طبقات استقبال شايانى از او به عمل آمد . چند بارى هم كه ايشان به قرارداد اشاره‌اى نمودند از آن قدردانى كردند . بالاخره اعليحضرت زمستان را در فرانسه گذرانده و از راه بغداد در بهار سال بعد بايران معاودت كردند .\r\nبه نظر شخص خارج از جريان چنين ميرسيد كه كار اصلى فراخواندن و تشكيل فورى مجلس و پيشنهاد تصويب قرارداد بوده است ، ولى اين عمل انجام نگرفت . دليلى كه بر آن اقامه شد ترس وثوق الدوله از سقوط و عدم انتخاب مجدد وى بود ، چه بنابر مواد قانون اساسى رئيس الوزراء بايد استعفاى خود را به مجلس جديد تقديم دارد . بهر صورت پس از مراجعت شاه به ايران كابينهء وثوق الدوله كه وجههء ملى خود را از دست داده بود ساقط شد و بجاى آن هيئت وزيران ديگرى كه شامل وزراى طرفدار آلمان در دورهء جنگ بود انتخاب شدند . اين كابينه تصميم گرفت كه قرارداد را تا تصويب مجلس معلق تلقى نمايد . اينك كه مجلس فراخوانده شده بايستى تأمل كرد و ديد كه آن ، قرارداد را تصويب خواهد كرد ؟ بعبارت ديگر نجات ايران در دست خود ايرانيان است و اميد ميرود كه فوائد كلى اين قرارداد را به حال ايران تاريخى دريابند .\r\n\r\nماليه و تعرفهء گمركى\r\nتشريح اوضاع مالى ايران در حال حاضر كار دشوارى است همان قسم كه گفته شد بايد از جنگ بزرگ شكرگزار بود كه مبالغ هنگفتى پول كه بيشتر آن طلا بود توسط دول متحارب در ايران خرج شد . نرخ مبادله نيز بقدرى مناسب گشت كه مبلغ چهار ميليون و ششصد و پنجاه و نه هزار ليره وام به نصف رسيد . قرضهء سى و پنج ميليون و سيصد هزار روبل به صفر تنزل كرد . « 1 »\r\n\r\n\r\n","description":"","footnote":"\r\n( 1 ) - من در اينجا صورت قروض را از سالنامهء  ( the Stateson's join Book )  سال 1921 استخراج و ضميمه ميكنم ، با تمام اقساط عقب‌افتاده كه در جمع وارد شده مجموع قروض ايران را در 31 *\r\n","page_name":" 726 ","page_number":749},
  {"content":"\r\n\r\nبىشك طبقات زيادى منافع كلان بردند و با وجود آنكه پول در كشور ايران بيشتر شده بود دولت قادر بجمع‌آورى ماليات نبود . چندين سال است كه اين وضعيت ادامه دارد . بعلاوه مبالغى هم كه حقيقتا بخزانهء دولت ميرسد اغلب در راه ناچيزترين امور صرف مىشود .\r\n\r\n\r\n","description":"","footnote":"\r\nدسامبر سال 1920 بقرار زير است :\r\nصورت قروض / مبلغ اصلى / پس افتاده\r\n1 / قرضهء روس از قرار 5 % وام سال 1900 و 1902 ( روبل ) / 000 ، 500 ، 32 / 170 ، 223 ، 31\r\n2 / قرضهء روس « يك كاسه شده » از قرار 7 % وام سال 1911 ( قران ) / 000 ، 000 ، 60 ليره / 501 ، 524 ، 31\r\n3 / قرضهء هندى از قرار 5 % / 281 ، 314 16 شلينك و 4 پنس / 421 ، 180\r\n4 / قرضهء بانگ شاهنشاهى ايران از قرار 5 % وام 8 ماه مه 1911 ليره / 000 ، 25 ، 1 / 061 ، 223 ، 1\r\n5 / مساعدهء انگليس از 1912 تا 1914 از قرار 7 % ليره / 000 ، 490 / 000 / 490\r\n6 / مساعده روس ( روبل ) / 500 ، 891 ، 1 / 250 ، 576 ، 1\r\n7 / مساعدهء انگليس از 1915 تا 1917 ليره / 000 ، 817 / 000 ، 817\r\n8 / ايضا ( قران ) / 000 ، 000 ، 1 / 000 ، 00 ، 10\r\n9 / ايضا سال 1918 ( قران ) / - / 000 ، 500 ، 92\r\n10 / قرضهء انگليس 9 اوت سال 1919 ليره / 000 ، 000 ، 2 / هنوز پرداخت نشده\r\nصورت فوق اوضاع مالى را آنچنان‌كه بايد روشن ميسازد . اقساط وام روسى و مساعدهء آنها خيلى عقب افتاده است . از قرضه شماره ( 1 ) مبلغ 208 ر 503 ر 2 روبل عقب افتاده . از شماره ( 2 ) از سال 1914 چيزى پرداخت نشده و بدين ترتيب 948 ، 110 ، 35 قران پس افتاده است . بنابراين مبالغ مذكور بايد بجمع بالا افزوده شود . كوپن‌ها و منافع شماره‌هاى ( 3 ) و ( 4 ) و ( 5 ) تا تاريخ تنظيم پرداخت شده است و ترتيبى براى پرداخت شماره‌هاى 7 و 8 تاكنون داده نشده است . شمارهء 9 مساعدهء جديدى است كه از ماه اوت 1918 جمع شده است . شمارهء 10 قرضه‌ايست كه بموجب مادهء يكم قرارداد وام برقرار شده و باقساط پس از استقرار مشاور مالى انگليس و شروع اجراى وظائف خود در تهران قابل پرداخت است . ( مؤلف )\r\nمترجم : از مطالبات فوق آنچه متعلق بانگليس‌ها بود در سالهاى بعد تماما پرداخت گرديده و آنچه كه متعلق بروسيه بوده است از طرف دولت شوروى مطابق قرارداد 1921 بايران بخشيدهء شد .\r\n","page_name":" 727 ","page_number":750},
  {"content":"\r\n\r\nدر سال 1920 يك مشاور مالى انگليسى بنام مستر سيدنى آرميتاژسميت « 1 » كه در امور شرقى بىتجربه و كارمند خزانه‌دارى كل بود توسط دولت ايران استخدام شد .\r\nوقتى نامبرده به تهران رسيد تصور ميرفت كه اشكالات اساسى اوضاع را درك نموده باشد .\r\nتا اندازه‌اى ممكن بود كه او وقت خود را با صرفه در راه نظارت پولى كه جهت هزينهء بريگاد قزاق و ساير مخارج بايران پرداخت ميشد صرف كند ، ولى تا وقتى كه قرارداد از تصويب مجلس نگذشته او البته قادر بانجام كليهء وظائف خود نبود . يك تعرفهء كمركى جديد هم توسط نمايندگان دولتين طرح شده بود كه هم‌چنان در انتظار تصويب است تا آنكه قانونا قابل اجرا گردد .\r\n\r\nهيئت نظامى ايران و انگليس\r\nدر بين مسائل عمده‌اى كه در دنبالهء قرارداد ايران و انگليس مى بايستى حل گردد موضوع تشكيل قشون متحد الشكل جهت ايران بود . ازاين‌رو يك هيئت نظامى مركب از افسران ايرانى و انگليسى منتخب شده و گزارش متحدى تهيه كردند ، خطرات احتمالى داخلى و خارجى كه ممكن بود ايران را تهديد كند در نظر گرفته شد . در ضمن قواى موجود در آنوقت ( پليس جنوب شش هزار نفر - لشكر قزاق هشت هزار - تشكيلات ژاندارمرى سوئدى هشت هزار و چهار صد نفر ) مورد دقت قرار گرفت . بعلاوه در مواصلات و منابع كشور و اوضاع مالى آن تماما رسيدگى شد . پس از تشريح اوضاع جاريه هيئت تشكيل و تاسيس دو نيرو را پيشنهاد كرد ، بدين ترتيب كه نيروى آرتش تحت ادارهء وزارت جنگ و نيروى تامينيه به اختيار وزارت كشور تأسيس گردد و وجود هيچ قوهء ديگرى در كشور مجاز نباشد . عدهء كل اين نيروها را شصت هزار نفر تعيين نمودند ، ولى بعدا همه فهميدند كه ماليهء ايران تحمل هزينهء اين نيرو را نخواهد داشت ، مگر اينكه كشور از توسعهء منابع ثروت خود استفاده كند يعنى امرى كه اتفاقش بدون امنيت داخلى مشكل مينمود . در نتيجه پيشنهاد شد كه قواى نامبرده را قبلا به تعداد 40 هزار نفر تشكيل دهند و با هزينهء ساليانه 15 ميليون\r\n\r\n\r\n","description":"","footnote":"\r\n( 1 ) -  Mr Sydny Armitage Smith \r\n","page_name":" 728 ","page_number":751},
  {"content":"\r\n\r\nتومان شروع به كار نمايند .\r\nبعدا قرار شد مشاور كامل نظامى كه يك افسر ايرانى با او ارتباط خواهد داشت انگليسى باشد ، ولى رئيس كل ستاد يك افسر ايرانى تعيين گردد . محققا توصيهء اين پيشنهاد از آنجهت بود كه ميخواستند ايرانيان پايه و اساس اين نيرو را از ابتدا تحت اداره بگيرند . زيرا فعلا ( يعنى زمان تاليف كتاب . مترجم . ) هيچ افسر ايرانى نيست كه لياقت اشغال اين مقام را داشته باشد ، ولى از طرفى ميل ياد گرفتن و قبول راهنمائى اميدوارى ميدهد كه پس از مدتى افسران لايق ايرانى براى ستاد تربيت شوند .\r\nپليس جنوب كه تاكنون پنج سال تحت تعليمات افسران انگليسى گذرانيده بودند انتظار ميرفت در اين موقع رل مهمى را بازى نموده و مقام شامخى را احراز نمايند .\r\nجاى خوشوقتى است كه ذكر كنيم اين نيروها پس از اعلان متاركهء جنگ چندين بار بواسطهء عمليات جنگى خود را مشهورتر نموده و در بين افسران سرافراز شده بودند .\r\nبراى شاهد مثال يكى از واقعات مهم سال 1919 را ذكر ميكنيم . در آن سال دسته‌هاى مختلف راهزنان در ولايت اصفهان متحد شده دهكده‌اى را نزديك شهر اشغال كردند .\r\nحاكم بختيارى درخواست كومك كرد و دو ستون كوچك يكى از شيراز و ديگرى از كرمان حركت كرده و پس از سيصد ميل راه‌پيمائى در اصفهان بهم نزديك شدند . در آن جا به راهزنان حمله كرده دسته‌هاى متحد و رؤساى آنها را اسير كرده و مقدار زيادى غنيمت از ايشان گرفتند . در نتيجهء اين كار شايان تقدير دولت ايران خود را قادر باعدام نايب حسين يافت . اين شخص سالها كاشان و اطراف آن را دچار ناامنى ساخته بود و حتى توسط دولت ضعيف مركزى به قراسورانى راهها منصوب شده بود . در مورد ديگر در ژوئيه 1920 بود . شيخ حسين نامى كه مدتها حكومت بوشهر را قابل اعتنا نميدانست و دائما در جادهء بازرگانى راهزنى ميكرد مورد حملهء پليس جنوب قرار گرفته خود و پسرش هردو كشته شدند . اما راجع به ديويزيون قزاق ابتدا در راندن بلشويك‌ها از مشهد سر و رشت كار خوبى انجام داد ، ولى روحيه‌اش بعدا متزلزل شده و عاقبت با كمال خفت و افتضاح از بين خطوط انگليسها در رشت عقب‌نشينى كردند . در نتيجهء اين\r\n\r\n","description":"","footnote":"","page_name":" 729 ","page_number":752},
  {"content":"\r\n\r\nاتفاق افسران روسى استعفا داده و قواى متفرق قزاق جزو واحدهاى ژنرال ديكسن « 1 » درآمدند و محققا به علت اوضاع آشفتهء آنها وظيفهء سنگينى براى اين ژنرال در پيش بود .\r\nگزارش هيئت نظامى معوق و موكول به انتخابات مجلس شوراى ملى است . پس از تشكيل مجلس هم ممكن است كوشش‌هاى سختى جهت مخالفت اجراى پيشنهادات ايشان به كار رود و چنانچه اين طرح مقبول نيفتد چندان اميدى به پيشرفت و ترقى ايران نخواهد بود .\r\n\r\nجمهورى آذربايجان\r\nدر تجزيهء عمومى امپراطورى روسيه باكو پايتخت دولت تاتارى آذربايجان قرار گرفت و استقلال آن موافق قاعده در ماه مه 1918 اعلام گشت . بايد دانست كه اين دولت با آذربايجان ايران ابدا اتصالى نداشت .\r\nبطوريكه در فصل هشتاد و هشت ذكر شد ژنرال دنسترويل « 2 » سعى كرد اين شهر را در مقابل تركها حفظ كند ، ولى مجبور شد در سپتامبر همان سال آن را ترك گويد ، شش هفتهء بعد تركها نيز بنوبهء خود پس از اعلام ختم جنگ در 31 اكتبر عقب نشستند . از اين تاريخ جمهورى مزبور با دول فاتح مناسبات ظاهرى دوستى داشت ، ولى رفتارش با پناهندگان ترك كه مورد تعقيب متفقين بودند بسيار صميمانه بود . به همين سبب تركها حكومت آنجا را در تاريخ ژانويه سال 1920 مخصوصا برسميت شناختند . پس از چند ماه بلشويكها كودتا كرده و باكو به چنگشان افتاد و از آن جائى كه مايل به همدستى با مليون ترك بودند تصرف باكو گام تازه‌اى در اين راه بشمار ميرفت . شايد هم براى بدست آوردن نفت باكو كه پربهاتر از هرمعدن طلائى بود نگران و در اضطراب بودند .\r\n\r\nهجوم بلشويكها به ايران\r\nدر ماه آوريل 1920 پانزده فروند كشتى كه شامل نيروى دريائى دنيكين « 3 » بحر خزر بود از باكوبه انزلى فرار كردند . در نتيجهء مذاكرات با مقامات مسؤل ايرانى كه نمايندهء نظامى انگليس نيز در آن شركت جست\r\n\r\n\r\n","description":"","footnote":"\r\n( 1 ) -  Dickson \r\n( 2 ) -  Dunsterville \r\n( 3 ) -  Denikin \r\n","page_name":" 730 ","page_number":753},
  {"content":"\r\n\r\nقرار شد كشتىها خلع سلاح شده و توقيف شوند . پس از كودتاى باكو روزنامه‌هاى تهران محققا با الهام پول بلشويك‌ها تبليغاتى شروع كردند . مثلا روزنامهء نيم‌رسمى ايران بنا بقول خبرنگار « تايمز » ثابت ميكرد كه « اصول تعاليم بلشويسم بىاندازه شبيه به دستور هاى قرآن است و متمم نوظهور كارهائى است كه رسول خدا در عالم مذهب شروع كرده بود . »\r\nدر ماه مه بلشويكها همانطور كه انتظار ميرفت بحريهء دنيكين را تعقيب كردند .\r\nبه محض ورود يكدستهء سيزده‌تائى از كشتيهايشان انزلى را بمباران نمودند . افراد قسمت انگليسى كه پانصد نفر و در جزو آخرين دسته از صفوف طولانى و ضعيفى بودند كه در شمال غربى ايران مستقر بوده و واسطهء اتصال بين النهرين و بحر خزر بودند ابتدا برشت و بعد به قزوين عقب‌نشينى كردند . بلشويكها با فرصت رشت را تصرف كرده و در تحت رياست ميرزا كوچك خان شخص زرنگى كه از آب تيره و گل‌آلود خوب ماهى ميگرفت حكومت موقتى تشكيل دادند . تهران متوحش شده و بلافاصله انگليسها مورد سرزنش قرار گرفتند كه چرا از خاك مقدس ايران دفاع نميكنند . دولت سخت بمسكو و همچنين به انجمن تازهء اتفاق ملل اعتراض نمود ، ولى نمايندگان فرانسه به صراحت اظهار داشتند چون قرارداد ايران و انگليس به انجمن تسليم نشده لذا رسيدگى به قضيهء ايران از صلاحيت او خارج است . روزنامهء « تايمز » جريان امر را بىپروا يك « مسخره‌بازى باشكوه » توصيف كرد .\r\nخلاصه بلشويكها و جنگلىها به طرف مشرق تا مشهدسر پراكنده شدند . ولى مصادف با حملهء بريگاد قزاق گشتند . قزاقها رشت را تصرف كردند ، ولى بقسمى كه ذكر شد بالاخره با روحيهء خرابى به سنگرهاى انگليسها در دو منزلى جنوب شهر عقب‌نشينى كردند . در موقع تحرير كتاب - مارس 1921 - هنوز بلشويكها ايران را تهديد مى كنند . عدهء آنها 8500 نفر و بالنسبه منظم و داراى توپخانهء صحرائى و مسلسل ميباشند .\r\n\r\nارمنستان .\r\nشكست اروپا در ارمنستان در مجاهدت بىرغبت و بىتناسبى كه در جلب دوستى ارمنىها به كار رفت از هركجا واضحتر مىباشد .\r\n\r\n","description":"","footnote":"","page_name":" 731 ","page_number":754},
  {"content":"\r\n\r\nهميشه در دوران ساسانيان و همينطور در حكومت سلطان عبد الحميد حمايت اروپائيان از رعاياى مسيحى باعث غضب فرمانروايان ايشان ميگشت و نتيجهء شوم آن كشتار دسته‌جمعى آنها ميشد . من كمى پس از قتل‌عام 1896 در اسلامبول و طرابوزان بودم .\r\nقصابى مشابه ديگرى در سال 1909 در تعقيب آن به عمل آمد . ولى هيچيك از اين تجاوزات به حقوق انسانيت قابل مقايسه با كشتارهاى فجيع ايام جنگ نبود . اين قصابىهاى متوالى بقدرى موحش و با موفقيت كامل انجام گرفت كه در موقع ختم جنگ فقط چند درصد از ارامنه باقى مانده بودند . اكثر آنها را بانواع زجرهاى دلخراش يا بوسيلهء گرسنگى و تشنگى و يا وسائل ديگرى كه شيطان نفس آدمى ميتوانست تصور و اجرا كند كشته بودند .\r\nپس از پيروزى متفقين بازماندگان ارامنه بآرزوى تشكيل دولت ارمنى تشويق شدند . تقاضاى ايشان خيلى زياد و مفصل بود ، چه نه تنها درخواست الحاق ايالت ايروان را ميكردند بلكه شش ايالت اناطولى را كه عبارت از سيواس ، ارزروم ، خارپوت ، ديار بكر ، بيتليس و وان را نيز ادعا مينمودند . متأسفانه در اين ايالات اكثريت با كردها مىباشد . اينها ارامنه را كشته و زمينهايشان را تصاحب كرده بودند و از انتقام بيداد گريهائى كه در حق ايشان روا داشته بودند مىترسيدند . از اينرو كردها ناسازگار شده و بيم قتل‌عامهاى تازه‌اى ميرفت و بوضوح پيوست كه بخاطر استفادهء خود ارامنه بهتر - است تقاضاشان كم و معتدل باشد . بهر صورت قلمرو كوچك حكومت جديد در اطراف مركز اقامت اسقف اعظم در اچميازين و ايروان تشكيل شد كه از شمال ، قارص را جزو خود گرفته و از جنوب تا رود ارس امتداد يافته و با ايران همسايه ميگشت . اگر امتناع كمال پاشا از اطاعت از اسلامبول و تمايل بلشويكها به همدستى با وى نبوده بازماندگان ارمنى فرصتى براى رفع مصائب خود داشتند . ولى در دسامبر 1920 به علت مراجعت قسطنطين پادشاه و عكس العملهاى نامناسب اين امر در اوضاع سياسى آسياى صغير ارامنه دوباره مستاصل شده و گرفتار نااميدى شدند و بااستعداد كمتر پس از مدتى تحمل مبارزه بالاخره مورد حملهء قواى بسيار و فراوان تركها قرار گرفته قارص و الكساندر ويول\r\n\r\n","description":"","footnote":"","page_name":" 732 ","page_number":755},
  {"content":"\r\n\r\nاسلحه و مهمات خود را تسليم كردند . در نتيجه دولت آنها استعفا داد و دستهء افراطى كه يك حكومت سويتى ( شوروى ) تشكيل داد جانشين آنها شد . مسئله سرحدات اين دولت به حكميت رئيس‌جمهور ويلسن واگذار شده بود و او در اينمدت مشغول تهيهء راى يا فتواى خود بود كه با اوضاع كنونى شوخىاى بيش نبود . انتظار ميرفت كه از بارى كه روى دوش ملل فاتح قرار گرفته بود امريكا سهمى قبول نموده و با قيمومت خود بارمنستان كمك كند ، ولى او شانه خالى كرد و فقط غذا و لباس زيادى پخش نمود . شايد مردم امريكا روزى متوجه شوند كه با امتناع خود باعث نابودى يكى از قديمترين كليساهاى مسيحى شده‌اند .\r\n\r\nمواصلات و حمل و نقل\r\nقسمت عمدهء مال التجارهء ايران توسط كاروانهاى شتر ، قاطر و الاغ حمل مىشود « 1 » . در ايام جنگ هزارها از اين حيوانات مورد استفاده قرار گرفت و مرگ‌ومير در بين شترها خيلى زياد بود . از طرفى همانطور كه گفته شد جنگ نعمت جاده‌هاى بهتر را بايران اعطا كرد . مهمترين آنها جادهء شوسه‌ايست كه انتهاى خطآهن سبك بغداد تا قره‌تو ( نزديك خانقين ) را در سرحد ايران با كرمانشاه و همدان وصل مىكند . در شهر اخير با جادهء روسى كه از قزوين به رشت و انزلى ميرود پيوسته و نيز جادهء غير شوسه‌اى قزوين را بتهران متصل مىكند . جادهء بغداد - همدان راه تاريخى بزرگ ايران است و داير شدن آن از وسط سلسلهء زاگرس اگر مرتبا تعمير و نگاهدارى شود ارزش بسيارى براى امور بازرگانى و كشورى دربر دارد . يكى ديگر از جاده‌هائيكه در نتيجهء جنگ براى عبور اتوموبيل ساخته شد راهى است كه از مرز كشور هاى بريتانيائى تا به مشهد ميرود . در بين سالهاى 1916 و 1918 دولت هندوستان از نوشكى راه‌آهنى به دزداب ( زاهدان ) كشيد . از انتهاى اين خط نزديك سرحد ايران و بلوچستان يك جادهء موتور رو و قريب ششصد ميل به بيرجند ، قائن و مشهد احداث شده و با راه عشق‌آباد كه از قوچان ميگذرد متصل مىشود . ايران جنوبى داراى جادهء شيراز و بوشهر و چند راه ديگر كه در فصول 87 و 89 ذكر شد مىباشد . بالاخره جادهء ديگرى از اهواز از وسط كوههاى بختيارى به اصفهان ميرسد و همچنانكه در فصل 86 گذشت توسط ستون\r\n\r\n\r\n","description":"","footnote":"\r\n( 1 ) - امروز اين وضعيت به كلى سپرى شده و تمام ايران داراى جاده‌هاى شوسهء و خطآهن سرتاسرى است . ( مترجم )\r\n","page_name":" 733 ","page_number":756},
  {"content":"\r\n\r\nنيروى من در 1916 افتتاح شد و آن واقعا از جادهء بوشهر قبل از جنگ هم بدتر بود ولى كمپانى لينچ « 1 » دو پل روى آن ساخته و تعميرات چند ديگرى هم انجام داده و مناسب عبور قاطرهاى باربرى شده است . در دوران جنگ يك خط راه آسان‌ترى در بين كوهها كشف شد كه به منافع مشترك ايران و بريتانيا اميد است به زودى ساخته شود .\r\n\r\nراه‌آهن\r\nدر دوره‌هاى اخير بكرات مسئله راه‌آهن در ايران مورد توجه قرار گرفته بود و ما قبلا اشاره‌اى به رويتر نموديم كه ميخواست در سال 1872 امتياز ساختن راه‌آهن ايران را بگيرد . سالهاى درازى تهران شكارگاه صيادان امتياز بود ، گرچه صيدى بدام نمىآوردند و تنها موفقيتى كه بدستشان افتاد همان ساختن راه‌آهن به طول چهار ميل از تهران تا بقعهء مباركهء شاهزاده عبد العظيم بود . در سال 1912 اصولا اوضاع تغيير كرد ، چه بجاى امتياز خواهانى كه بخاطر منافع شخصى طالب موافقت بودند دولتين بريتانيا و روسيه در صحنه ظاهر شدند .\r\nشكى نيست كه روسيه شايق ساختن راه‌آهن سرتاسرى ايران بود . شخص تزار باينكار مانند راه‌آهن سرتاسرى سيبرى علاقه نشان ميداد و محافل نظامى هم باميد دسترسى به بندرعباس يا چاه‌بهار به اين امر اظهار تمايل مينمودند . حكومت بريتانيا در محظور افتاده بود ، چه محققا با تاسيس راه آهنى كه در صورت بروز جنگ قشون روس را نزديك سرحدات هندوستان ميآورد مخالف بود . از طرف ديگر از مذاكرهء در اين باب نيز نمىتوانست خوددارى كند . در سال 1912 يك سوسيته براى بررسى و مطالعات مركب از نمايندگان انگليسى و فرانسوى و روسى به منظور مقبول ساختن راه‌آهن سر تاسرى ايران تشكيل و قرار شد كه مقدمتا يك رشته خطآهن از آليات واقع بر كنار راه‌آهن قفقاز در جنوب باكو تا تهران كشيده شود . بررسىهاى مربوط براى اجراى اين منظور تا اوائل جنگ امتداد يافت . علاوه بر اين طرح مهم دولت روسيه در 1913 امتياز احداث راه‌آهنى را از منتها اليه خط روسيه در جلفا تا تبريز بدست آورد و حقوق ديگرى نيز از قبيل رساندن اين خط تا قزوين و ايجاد رشته‌اى تا كنار اروميه و يك\r\n\r\n\r\n","description":"","footnote":"\r\n( 1 ) -  Lynch . \r\n","page_name":" 734 ","page_number":757},
  {"content":"\r\n\r\nماده هم دائر به اجازهء كشتىرانى در درياچهء اروميه ضميمهء آن امتياز بود ، همانطور كه قبلا ذكر شد خطآهن جلفا به تبريز در سال 1916 افتتاح شد .\r\nدر ضمن انگليسها هم به فعاليت پرداختند و يك سنديكائى كه شركتهاى « گرين وى » و « لينچ » جزو آن بودند جهت ساختن راه‌آهن در جنوب ايران بدولت ايران اين طور پيشنهاد كردند :\r\nالف - از خرمشهر يا خورموسى به خرم‌آباد يا بروجرد .\r\nب - از بندرعباس به كرمان .\r\nج - از بندرعباس به شيراز .\r\nد - از بندرعباس به خرمشهر .\r\nاصل عمده‌اى كه در اين تقاضا مراعات شده بود انحصار ساختمان راه‌آهن در جنوب ايران بود . اين پيشنهاد شامل حق و امتيازى براى ساختن بنادر در جاهاى لازم بود .\r\nعلاوه مستلزم انتشار سهام دولتى به اعتبار راه‌آهن و بهرهء آن و هرگونه عوائد موجود ديگر دولت ميشد .\r\nسنديكا در نظر گرفته بود كه اولين خطآهن را از محمره يا خورموسى شروع كند . خورموسى خليج خوبى بود كه بتازگى بررسى شده و معلوم شده بود كه چندين ميل در داخل خاك بجانب رود كارون امتداد دارد و هم‌چنين از لحاظ استعداد گودى و مصونيت از بادهاى سخت بسيار عالى بود . سنديكا پيشنهاد كرد كه در وهلهء اول راه آهن را تا دزفول ساخته و بدين ترتيب جلگهء حاصلخيز خوزستان را قابل استفاده گرداند ، سپس از بين تپه‌هاى خرم‌آباد كشانده و از آنجا به بروجرد يكى از شهرهاى منطقهء نفوذ روس برساند . نقشه‌بردارى اين كار قبل از جنگ شروع شد ولى ايلات سر راه در راه موفقيت نقشه‌برداران اشكالات بسيارى ايجاد كرده و مانع انجام كارشان شدند . نتائج جنگ به كلى اوضاع را دگرگون ساخته و به نظر ميرسد كه در شرائط تازه اين طرح در حال وقفه و معوق بماند .\r\nشكى نيست كه اگر راه‌آهن بداخلهء ايران كشيده شود بندر آن بندرعباس خواهد بود . مطالعهء يك خطآهن هم كه از ناحيهء رودبار و گردنهء كم‌ارتفاع گيشو گذشته و\r\n\r\n","description":"","footnote":"","page_name":" 735 ","page_number":758},
  {"content":"\r\n\r\nبه ريگان ، بم و كرمان برسد چندين سال قبل توسط من پيشنهاد و در نتيجه نقشه‌بردارى شد .\r\nخط بندرعباس به شيراز هم مطالعه شده ولى هنوز مساحى نشده است . هم‌چنين خط شيراز - محمره ( خرمشهر فعلى ) كه بهيچوجه درآمد كافى نخواهد داشت ، چه در داخلهء كشور وارد شده و بيشتر موازى ساحل است « 1 » .\r\nتنها حل رضايت‌بخش مسئلهء حمل و نقل ساختن راه‌آهن در ايران است و در اينمورد هم ايران براى خطآهن نوشكى به دزداب بايستى مديون جنگ باشد . پس از ختم جنگ يك دستهء كامل انگليسى كه سرچارلزگرين‌وى « 2 » هم در بين آنها بود نقشه بردارى خط كرمانشاه و همدان به قزوين را شروع كردند . از اينجا مطالعه براى امتداد خط طرف غرب به تبريز و بشمال جهت انزلى و به شرق يعنى تهران ممكن است دنبال شود . پس از تكميل بررسى دولت ايران حق خواهد داشت كه از اين دسته براى ساختن خطآهن به صورت خطآهن دولتى يا شركت خصوصى دعوت نمايد . ساختن راه‌آهن در ايران داراى اهميت حياتى است . تأثير آن محققا كشور را بانتقال از وضع تمدن قرون وسطائى به قرن بيستم كمك سريعى خواهد كرد و باعث سعادت ، آبادانى و امنيت خواهد شد . ولى بسيار دشوار است كه معلوم كرد سرمايه‌دارى در تحت شرائط عادى چه قسم منفعت خود را از اين كار برداشت خواهد كرد . محققا در آنموقع واردات زياد خواهد بود ، ولى مسافر و صادرات ناچيز است . در هندوستان رودخانه‌هاى سيلابى به منظور آبيارى با موفقيت كامل سدبندى شده و وسائل زندگانى اساسا ترقى كرده است ، ولى در ايران از اين راه كار زيادى نميتوان انجام داد . بعبارت اخرى مملكت ايران از حيث باران در مضيقه است و به همين جهت كشور لزوما محكوم به جمعيت كم مىباشد . يگانه چيزى كه باعث تغيير اوضاع خواهد شد همانا كشف مواد معدنى قابل استفاده و قابل صدور است . در غير اين صورت من نميدانم چگونه بدون كمك مادى يا امتياز ممكن است راه‌آهن ساخته شود . همين مسئله در طرحهاى اوليه محققا مورد دقت قرار گرفته بود\r\n\r\n\r\n","description":"","footnote":"\r\n( 1 ) - ظاهرا خط شيراز - محمره بر اثر اشتباه مطبعه در اينجا ذكر شده چه دربند ( د ) خط بندرعباس - محمره ذكر شده و اين خط موازى ساحل خواهد بود . ( مترجم )\r\n( 2 ) -  Sir Charles Greenway \r\n","page_name":" 736 ","page_number":759},
  {"content":"\r\n\r\nدوستان ايران با كمال صداقت گمان دارند كه تا ده سال ديگر ايران داراى خط آهنى بشود كه از طرفى با هندوستان و از طرف ديگر با اروپا اتصال پيدا كند ، زيرا اغراق نيست اگر بگوئيم تا مسئلهء حمل و نقل يا ساختن راه‌آهن حل نشود اميد پيشرفت و ترقى اساسى نخواهد بود .\r\n\r\nحمل و نقل موتورى\r\nمن در اينجا مناسب ميدانم كه توجه خود را به مطبوعات كه تبليغات خود را به پشتيبانى از حمل و نقل مال التجاره بوسيلهء باركش هاى موتورى در داخل ايران نموده بودند معطوف دارم . در زمان جنگ مقامات نظامى به علت لزوم فورى ، نه از لحاظ بازرگانى ما يحتاج خود را با وسائل موتورى حمل و نقل مينمودند .\r\nچون معادن نفت باكو نزديك بود در موقع مأموريت نظامى دنسترويل ممكن شد كه در انزلى نفت بدست آورد ، ولى بطور كلى وسائل موتورى در ايران فقط براى مسافرت و حمل پست و بارهاى سبك وزن بهادار و گران ميتواند به كار رود . اغلب جاده‌ها براى حمل و نقل‌هاى سنگين مناسب نيست يا اگر هم باشد زود خراب مىشود . بعلاوه مقادير زياد بنزين و سوخت لازم كه براى اين منظور بايستى به داخل كشور حمل شده و در آنجاها ذخيره شود اين نقشه را معوق خواهد ساخت و مانع از بهره دادن اين طرح مىشود .\r\nمحاسبهء ساده‌اى از وزن بنزين در هرميل راه‌پيمائى براى اثبات اين مدعا كافى است .\r\nاشكال تعمير كه رقم بزرگى خواهد بود و تهيهء رانندگان كارى نيز از موانع بزرگ اين امر است .\r\n\r\nبنادر\r\nمهمترين بنادر خليج فارس بندرعباس و بوشهر و در مصب رود كارون بندر خرمشهر ميباشند . بندرعباس داراى يك لنگرگاه عميق و فراخى است كه جزائر هرمز و قشم آن را از طوفانهاى سخت محافظت مىكند . كشتىها از دو ميلى ساحل لنگر مياندازند و ارتباط با خشگى توسط قايقهاى كوچك محلى است كه هم گران و هم غيرمكفى است به عمل ميآيد . در نائبند سه ميلى مشرق اين بندر يك بارانداز چوبى جهت استفادهء پليس جنوب ساخته شده و يك جاده شوسه هم در اردوگاه احداث گشته همچنين آب آشاميدنى گوارائى نيز يافتند . ولى اگر بنا باشد راه‌آهنى از\r\n\r\n","description":"","footnote":"","page_name":" 737 ","page_number":760},
  {"content":"\r\n\r\nاين بندر بداخلهء كشور كشيده شود در چند ميلى مغرب بندر حاليه يعنى جائى كه كشتيها در 500 ياردى ساحل مىتوانند لنگر بياندازند تأسيسات بندرى احداث خواهد شد ، با وجود هواى ناسازگار آنجا بندرعباس مركز پيشرفت ايران جنوبى خواهد شد ، چه از آنجا به ترتيب پنج جادهء تقريبا سهل العبور بداخلهء كشور شروع مىشود .\r\nمقامات نظامى انگليس مبالغ هنگفتى جهت مناسب ساختن پياده كردن بار كشتىها در بوشهر صرف نمودند و چون جادهء شيراز هم بهتر شده است اميدوارى بتوسعهء مفصل اين بندر در آتيه بسيار است . در اينجا كشتىها در سه يا چهار ميلى ساحل لنگر مياندازند ، ولى هرگز راه‌آهنى از اين بندر روى كتل‌ها ساخته نخواهد شد . با اينحال اين ناحيه پرثروت‌تر از اطراف بندرعباس است .\r\nمحمره در مصب رود كارون و در ساحل راست اين رود واقع شده و از موقع افتتاح باب تجارت كارون اهميت اين شهر رو به افزايش گذارده مخصوصا به علت استقرار تأسيسات شركت نفت ايران و انگليس در درهء كارون رونق آن بيشتر شده است . محمره در چند ميلى زيردست بصره واقع شده و محتمل است كه در اثر نزديكى با اين بندر معظم به رو نقش لطمه وارد آيد ، ولى با اينوصف هميشه اهميت بازرگانى خود را حفظ خواهد كرد ، زيرا بندر يكى از نواحى پرنعمت است .\r\nدر بحر خزر بندر مهم آن واقع در گوشهء جنوب غربى ، پهلوى است . اين بندر در مغرب دو دماغهء كوچك شنى مقابل غازيان در دماغهء شرقى واقع شده است . بين ايندو دماغه يا باز و مرداب قرار گرفته كه دويست يا رد پهناى آنست و ورود به آنجا به علت وجود سد شنى از طرف دريا مشكل است . اخيرا انزلى از رونق افتاده و غازيان كه داراى انبارها و باراندازهائى مىباشد و با رشت نيز توسط جادهء شوسه متصل است رواج گرفته ، حتى قبل از جنگ غازيان محل اقامت روسها و جاى ادارهء كشتىرانى و انبارهاى تجارتى و مهمانخانه ايشان بود . در جنوب شرقى بحر خزر بندر گز مهمترين بندرهاى شمالى است ، زيرا مرداب مانع دخول كشتى ها نيست و مدخل آن نيز توسط دولت روسيه از جهت ارتباط با پايگاه دريائى جزيرهء آشوره‌ده پاك شده و با آنكه تجارت مفصلى دارد ولى باز بپاى پهلوى نميرسد ، من خاطرات ناگوارى كه در موقع سوار شدن و پياده شدن در بنادر بوشهر ، بندرعباس و انزلى يا پهلوى برايم پيش\r\n\r\n","description":"","footnote":"","page_name":" 738 ","page_number":761},
  {"content":"\r\n\r\nآمده به ياد دارم و تصور ميكنم هيچ كجا سوء اداره و بىعرضگى ايرانيها واضح‌تر از بندرگاه هاى كاملا بىسرپرستشان در نظر مسافرين نمودار نشود .\r\n\r\nادارهء تلگراف هند و اروپا در ايام جنگ بزرگ\r\nپيش از شروع شرح بازرگانى در ايران من مصمم هستم از منافع عمدهء بريتانيا در اين كشور شرح مجملى بيان كنم . در فصل هشتادم شرح دادم كه چگونه ايران به علت واقع بودن در راه بين هند و اروپا توانست بوسيلهء مجاهدات انگليسىها شبكهء تلگرافى خوبى بدست آورد . در دوران جنگ اين اداره تحت شرائط بسيار دشوارى كه كمتر كسى مثل من ميتواند درست بداند وظائف خود را انجام داد . اعضاء و كارمندان ، شجاعت و علاقه و اشتياق و هوشيارى قابل توجهى از خود بروز دادند . خواه در موارد اغفال تركها در « فااو » براى ارسال پيغامهاى مهم يا پنهان كردن آفزارها از نظر دسته‌هاى غارتگر آلمانى و يا تهيهء وسائل براى حفظ ارتباط قسمت تحت فرماندهى من يا خريد آذوقه و قرار دادن در سر راه ستون من يا كسب اخبار مهم به خوبى از عهده برآمدند . چه بسا خطراتى كه آنها با آن مواجه شدند . اعضاى آنها در شيراز زندانى شده و در چاه‌بهار مورد حمله قرار گرفتند و ماهها مكرر در زير تعدى شديد و ترس زندگى نمودند . در اصفهان ، يزد و كرمان و بعضى نقاط ديگر آنها مجبور شدند ادارات و پستهاى خود را رها كرده و با خانوادهء خود در مناطق ناامن مسافرت كنند . با تمام اين احوال نامساعد گزارش اداره نشان ميداد كه در ايام جنگ در قسمت ازدياد كابل 16 درصد ، خطوط تلگراف 38 درصد و در سيم‌كشى 28 درصد افزايش يافته است . در تمام مقامات ، از مدير كلها گرفته تا غلام‌هاى تلگرافخانه كه به كار پائيدن سيم مشغول بودند و غالبا لختشان كرده و كتكشان ميزدند ، ادارهء تلگرافخانهء هند و اروپا باعث سربلندى كشور بوده و كارهاى شايان تقديرى در اعتبار خود دارند .\r\n\r\nبانك شاهنشاهى ايران\r\nخواندن گزارش كارهاى تجارتى غالبا مايهء كسالت و ملال است ولى از ميان آنها گزارشات بانك شاهنشاهى در ايران در ايام جنگ بىاندازه جالب‌توجه مىباشد . در ميان وقايع مختلفى كه در ايران روى داده و من آنها را ذكر نموده‌ام تصور زيادى لازم نيست تا معلوم شود كه چه خطرات و مشكلاتى براى اعضاء دلير وابستهء\r\n\r\n","description":"","footnote":"","page_name":" 739 ","page_number":762},
  {"content":"\r\n\r\nبانك شاهى چه در زمان تخليهء تبريز در زمستان 1915 و چه هنگام عمليات شيراز در تابستان 1918 پيش آمده است . من تصور نميكنم بانكدارى هرگز تحت اين شرائط و با اين خطرها و مشكلات انجام گرفته باشد ، يا آنكه بانك خدمت مهمترى انجام داده باشد . پول نقرهء ايران فراوان و داراى حجم زياد است و در نتيجهء مساعى قابل تقدير كارمندان بانك بود كه مقدار هنگفت پول مورد احتياج قواى انگليس و روس و هم‌چنين ايرانيانى كه با ما همراه بودند تهيه شده و در دسترس قرار گرفت . علاوه بر اين مديران و كاركنان بانك همگى مستشاران سياسى و باهوش گرانبهائى بودند و مكرر باضافه تصدى و انجام كار خود شغلهاى قنسولى و يا كارمندان سياسى را تقبل مينمودند .\r\n\r\nشركت نفت انگليس و ايران\r\nاز آخرين و مهمترين اقدامات تجارتى در ايران تأسيس شركت نفت انگليس و ايران است كه تاريخچهء آن خود داستانى در تجارت شمرده مىشود . از معادن نفت باكو تا خليج فارس در خاك قفقاز و آذربايجان و در طرف سرحد ايران و تركيه يكرشته معادن نفت نهفته است . اكنون وجود آن به مقدار فراوان در مراكز بسيارى مخصوصا نزديك خليج فارس ثابت شده است ، ولى تا بيست سال پيش تنها علائم وجود اين ماده چند چاه بىاسلوب دستى بوده كه چندين قرن گذشته حفر شده و مورد استفادهء محلى بوده .\r\nدر سال 1901 دولت ايران به يكنفر استراليائى بنام مستر دارسى « 1 » امتيازى اعطا كرد كه بموجب آن مبلغ 20 هزار ليره دريافت داشته و معادل همين مبلغ هم سهام داشته باشد و از منافع خالص ساليانه 16 درصد ببرد . امتياز نامه حق انحصار حفر چاه و استخراج نفت را در تمام ايران باستثناى ولايات آذربايجان ، گيلان ، مازندران ، استر - آباد و خراسان به مدت شصت سال از سال 1901 واگذار ميكرد . پس از اندكى مطالعهء معرفت الارضى حفارى در نزديك قصر شيرين در سرحد تركيه شروع شد . انتخاب اين محل علاوه بر آنكه چون در مرز تركيه واقع بود احتياج به پرداخت عوارض گمركى به تركها داشت بواسطهء موانع بازرگانى و جغرافيائى نيز خوب نبود ، زيرا مستلزم هزينهء زياد براى\r\n\r\n\r\n","description":"","footnote":"\r\n( 1 ) -  Mr . Darcy \r\n","page_name":" 740 ","page_number":763},
  {"content":"\r\n\r\nحمل و نقل دستگاههاى سنگين حفارى و همچنين اشكال پرداخت قيمت گزاف جهت لوله‌كشى بمسافت 300 ميل تا خليج آن هم در داخل منطقهء سكونت ايلات غارتگر بود .\r\nبالاخره چاهها به ذخائر كافى نفت رسيد و ظاهرا تازه در اينموقع مشاورين صاحب‌امتياز متوجه شدند كه قريب 300 هزار ليره پول سرهء انگليسى به علت عدم اطلاع از اوضاع محلى بهدر رفته است .\r\nبدين سبب دارسى از كمپانى نفت برمه طلب مساعدت نمود و يك سنديكاى جديدى تشكيل شد كه فورا در منطقهء بختيارى شروع به كاوش نفت نمودند - محلى كه از بيست سال قبل از آن از وجود نفت در آن محل گزارش داده شده بود . بالاخره استخراج نفت در محل ميدان « نفتون » حاليه شروع شد . مدتها عمليات بدون حصول كوچكترين موفقيتى ادامه داشت و حتى نزديك بود اعلاميه‌اى راجع به تعطيل عمليات در آن منطقه صادر شود كه بغتة يك محل « جوش » نفت سوراخ شده و به منبع نفت بزرگى برخوردند و اوضاع بهبود يافت . پيشروان اوليهء اين اقدام حق بزرگى دارا هستند ، چه نه‌تنها از آب و هواى سخت آن ناحيه و بىقوت و غذائى و بىخانمانى در مشقت بودند بلكه تعديات جسورانهء ايلات را نيز بايستى تحمل كنند . بختاريها با وجود آنكه بعنوان حفظ و حراست اروپائيان پول و كمك‌خرج هنگفتى دريافت مينمودند باز موانع بيشمارى در سر راه عمليات داوطلبان اوليهء شركت قرار داده و بالاخره به كليهء شكايات با بىقيدى توجه مينمودند . مدير كارگاه بدفعات توسط بختياريهاى محافظش تهديد شده و تا قسمت كوچك نگاهبانان قشون هندى در محل وارد نشدند و رؤساى بختيارى پول نقد و سهام بيشترى دريافت نداشتند امنيت براى ساكنين بريتانيائى آنسامان ميسر نشد .\r\nيك وقت خطر بزرگى براى اين تأسيسات مهم پيش‌آمد و چيزى نمانده بود كه آن بدست بيگانگان بيفتد ، ولى لردسلبورن « 1 » و مسترا . ج‌پرتىمن « 2 » اهميت آن را براى امپراطورى انگلستان متوجه شده و مجاهدت ايشان سبب ماندن سهام در دست\r\n\r\n\r\n","description":"","footnote":"\r\n( 1 ) -  Lord Selborne \r\n( 2 ) -  Mr . E . G . Pretymen \r\n","page_name":" 741 ","page_number":764},
  {"content":"\r\n\r\nانگليسها شد . بعدها در سال 1909 شركت نفت ايران و انگليس تاسيس و لردستراتكونا « 1 » برياست اولين هيئت مديرهء آن انتخاب شد . در ابتدا شركت با سرمايهء 2 ميليون ليره شروع به كار كرده و متعاقب آن پيشرفتهاى زيادى حاصل گشت . يك لولهء نفت از چاهها تا قريهء ويس نزديك رود كارون كشيده شد و از آنجا از وسط اهواز عبور كرده به جزيرهء آبادان در مصب شط العرب و چند ميل زيردست خرمشهر رسيد . در اين جزيره يك پالشگاه كه قادر به تصفيهء مقادير فراوان نفت خام باشد ساخته شد .\r\nجهت توسعهء كامل تأسيسات تهيهء هزينهء بيشترى لازم بود و وقتىكه وزارت دريا دارى انگلستان حاضر شد كه پرداخت كمبود سرمايه را جهت تكميل شركت براى انجام تقبلات خود به منظور تهيهء سوخت مايع به جهت نيروى دريائى بر عهده گيرد فصل جديدى در تاريخ عمليات شركت گشوده شد . هيئتى براى تهيهء گزارش و رسيدگى موضوع روانه شدند و آنها هم گزارش بسيار مساعدى دادند كه در تعقيب آن در 1914 دولت بريتانيا موافقت كرد مبلغ دو ميليون ليره براى توسعهء شركت به كار اندازد .\r\nدر ايام جنگ شركت نفت خدمات شايانى بدولت انگليس نمود و سوخت مايع جهت كشتىهائى كه در درياهاى مشرق و مديترانه خدمت ميكردند تهيه نموده بعلاوه در زمينهء استفاده از رودخانه‌هاى بين النهرين جهت حمل و نقل نيز خدمات نيكوئى انجام داد .\r\nهمچنين شركت بنزين ، نفت خام و سفيد و ديگر مواد بمقادير خيلى زيادى براى صحنه هاى جنگ مخصوصا بين النهرين تهيه نمود . اگر اين سوختها نبود بواسطهء كمبود كشتيهاى حمالهء نفت و بالاخره عملى نبودن آوردن اين مواد حياتى جنگى از مراكز دوردست غير ممكن بود كه انگليسها در صحنهء بين النهرين در لشگركشى خود به پيروزى و موفقيت برسند .\r\nاز موقع اعلام صلح اقدامات مفصل‌تر ديگرى هم در مؤسسات نفت به عمل آمده است .\r\nسرمايهء مجاز شركت نفت ايران و انگليس به بيست ميليون ليره ترقى داده شده و از لحاظ توليد ، تصفيه ، پخش و فروش نفت عمليات شركت توسعهء عالمگيرى يافته است . سرمايه‌اى كه دولت\r\n\r\n\r\n","description":"","footnote":"\r\n( 1 ) -  Lord Strathcona \r\n","page_name":" 742 ","page_number":765},
  {"content":"\r\n\r\nبريتانيا فعلا در شركت دارد بالغ بر پنج ميليون ليره است ، ولى ارزشى كه در بازار دارد ميگويند بمراتب بيش از قيمت مبلغ اصلى است كه در شركت گذاشته شده است .\r\nاز اين شرح مختصر ميتوان دريافت كه در نتيجهء پشتكار و پيش‌بينى و اطلاعات فنى كسانى كه مسئول ادارهء شركت بوده از آنچه در ابتدا به نظر ناچيز و مايهء مصيبت و گرفتارى بود اكنون براى امپراطورى اهميت بزرگى پيدا كرده است و مىشود باور كرد كه در آتيه نه تنها منافع سهام ايران از اين راه افزون خواهد شد بلكه براى ملت انگليس نيز منبع عائدى بزرگى خواهد بود .\r\n\r\nبازرگانى\r\nپيش از شروع جنگ بزرگ بين دولت انگليس و روس رقابت شديد بازرگانى در ايران موجود بود . موقعيت دولت روسيه در اين رقابت مساعدتر بود ، چه ايالات شمالى ايران پرثروت‌تر و پرجمعيت‌تر از ساير نواحى ايران بوده و مجاور سرحد امپراطورى روسيه قرار گرفته بودند . بعلاوه سكنهء مسلمان طرفين مرز داراى طرز زندگى يكسان و حوائج مشابه هستند . روسيه در استفادهء از اين موقعيت مناسب از خود مهارت زيادى نشان داد . روسيه در تعرفهء گمركى خود به منفعت مواد خام حاصلهء از ايران رجحانى قائل شد . مثل پنبهء ايران كه مقادير زيادى به مسكو حمل ميكرد . در صورتى كه گمرك آن يك ششم گمرك پنبهء آمريكا بود . اين پنبه تبديل به چيت شده و از فروش هرعدل در ايران براى تجار حق الزحمه معين ميگشت . بعلاوه هرايرانى كه بروسيه سفارش جنس ميداد فقط بايستى يك پيش‌قسط پرداخته و بقيهء قيمت را پس از تحويل جنس اگر مايل بود عدل عدل تاديه نمايد . از تاجر در اين صورت % 8 منفعت مطالبه ميشد . معلوم نبود كه اين روش براى خزانه‌دارى روسيه بهره‌اى داشته باشد ، ولى براى فروشندگان ايرانى بسيار مطلوب بود ، چه سرمايهء كلانى در دست نداشتند . تقاضاهاى بازرگانى روسيه از ايران براى پنبه ، پشم ، قالى ، خشكبار و گندم و جو تدريجا صادرات ايران را ترقى داد تا آنجا كه صادرات ايران با واردات از روسيه برابر و مساوى شد . بدين ترتيب بازرگانى ايران در يك زمينهء كاملا سالمى قرار گرفت .\r\n\r\n","description":"","footnote":"","page_name":" 743 ","page_number":766},
  {"content":"\r\n\r\nبرعكس بازرگانى با انگلستان چندان رضايت‌بخش نبود ، چه تمام آن از اجناس وارداتى تشكيل ميشد . محصولات ايران در بازار بمبئى ارزش زيادى نداشتند چه تارهاى پنبهء ايران كوتاه و چرم آن كشور به علت خشكى هوا جنس پستى بود . بنابراين فقط يگانه مواد صادرهء از ايران پشم ، ترياك ، پسته ، قالى و گاهى هم گندم بود . من وقتى قونسول مقيم كرمان بودم متوجه شدم قالىهاى اين ناحيه به بازار عمدهء آن يعنى اسلامبول از راه خشكى و از طريق تبريز فرستاده مىشود ، چه تجارت در دست بازرگانان شهر اخير اداره ميشد . پس از مدتها موفق شدم ذهن كند و كودن بازرگانان را متوجه كنم كه اگر قالىشان را از راه بندرعباس به مقصد حمل كنند با نصف قيمت كرايه به بازار خواهد رسيد . به اين ترتيب صادرات اين بندر ترقى كرد . بطور كلى جريان بازرگانى صحيحى از هيچ طرف برقرار نيست و تا مواد معدنى قابل استفاده كشف و استخراج نشود بازرگانى ايران و انگليس برپايهء صحيحى متكى نخواهد شد . مسئلهء نفت يك بحث مجزائى است و اگر بخواهيم آن را فقط بعنوان صادرات محسوب داريم به صادرات ايران كمك زيادى نميكند هرچند كه عوائد و منافع ايران را زياد مىكند .\r\nيكى از خطاهاى حكومت سويتى روسيه قطع باب بازرگانى با ايران است .\r\nبنابراين فعلا بازرگانى هند و ايران رواج كامل دارد و مخصوصا تقاضاى پارچه و منسوجات زياد است . محتمل است كه اين وضع مدتى دوام يابد و باتباع انگليسى فرصت مطالعهء كامل كشور و رسيدگى به منابع ثروت آن را بدهد . از شكست‌هاى گذشته ميتوان فهميد كه انجام اين كار بسرعت ميسر نيست . ايران از مسافرينى كه صدها فرسنگ اراضى را از هرسو مىبينند كه خشك و بائر افتاده و خيال ميكنند كه مىشود آنها را از اقسام غلات مستور و خرم و سرسبز نمود خيلى در زحمت است . در صورتى كه كمبود باران محصول غله را محدود مىكند و تجربه در تحت شرائط همانند در بلوچستان انگليس ثابت كرده كه ساختن سدهائى در ايران كه هزينهء ساختمانى خود را درآورند اشكالات فراوانى دارد . اخيرا من مقالاتى را خواندم كه تأسيس كارخانه‌هاى قند را در ايران توصيه ميكرد ، چه خاك كشور مستعد حاصل‌خيزى جهت كشت چغندر را دارا مىباشد و تنها اشكال در اينجا آنست\r\n\r\n","description":"","footnote":"","page_name":" 744 ","page_number":767},
  {"content":"\r\n\r\nكه منابع آب محدود و آنقدرى هم كه موجود است تقريبا تمام آن جهت كشت غلات صرف مىشود . البته نواحى هم در ايران يافت مىشود كه آب و زمين هردو فراوان است ، ولى در آنجاها هم يا حمل و نقل دشوار و يا كارگر كمياب است . كارخانهء قندى كه بيست و پنج سال قبل توسط بلجيك‌ها در اطراف تهران باز شده بود تا اندازه‌اى به علت دسايس روس‌ها موفقيت حاصل نكرد ، ولى بيم كم شدن سطح كاشت غلات در اطراف تهران براى خاطر محصول چغندر علت اساسى آن بود .\r\n\r\nاوضاع فعلى\r\nاوضاع فعلى راجع باوضاع كشورى كه باندازهء اوضاع ايران در تغيّر - است مشكل بتوان نظر قطعى اظهار نمود ، ولى كسانى كه از علائم و قرائن استنباط مسائل ميكنند شايد بتوانند بعضى از حقائق و نكات را تميز دهند . بر سر كار آمدن ايرانيانى كه با دشمنان ما معاضدت ميكردند ، محكم شدن سركيسهء ما و شل شدن سركيسهء بلشويك‌ها و تبليغات آنها مطالب واقعى مؤثر در اوضاع هستند . ايران مثل هميشه از انگلستان يا هردولت ديگر بدون تعارف پول قبول خواهد كرد ولى چيز ديگر جز حمايت و پشتيبانى آن هم در موقع ضرورت و پيش‌آمدهاى مهم قبول نميكند . ايران از نگاهدارى 3600 نفر قشون انگليسى در قزوين كه مانع حركت بلشويك‌ها به پايتخت شدند اظهار امتنان ننموده و اگر بلشويك‌ها چند هفته ساكت نمانند تقاضاى مراجعت انگليسها را به بغداد خواهد نمود . فرزندان ايران از زمين بىحاصل و باير و لم يزرع خود بقدرى غره هستند كه باور نميكنند ممكن است خارجى تصرف آن را آرزو نكند و تا وقتى كه ما صداقت خود را با تخليهء ايران به اثبات نرسانيم در قلب خويش بدگمانى را حفظ ميكنند . در ايران بنا بگفتهء معروف ، كينه‌ورزى به يك مأمور درست ما دامى كه در شغل و كار خود باقى است امر عاديست و نيز برداشتن چراغ و جستن وى و تقاضاى مراجعتش وقتىكه كار از كار گذشته است . بعبارت ديگر ايرانيان ممكن نيست متوجه نظر صادقانه و بيغرضانهء انگليس‌ها شوند مگر آنكه در اشكالاتى كه با آن مواجه شوند دخالت ننمائيم و آنوقت چراغها افروخته خواهد شد .\r\n\r\n","description":"","footnote":"","page_name":" 745 ","page_number":768},
  {"content":"\r\n\r\nما آمادگى خود را به كمك كردن به ايران نشان داده‌ايم ، ولى آيا مجلس يارى ما را قبول كرده و قرارداد را تصويب خواهد كرد ؟ شايد بكند ولى براى موفقيت نتائج آن خيلى چيزهاى ديگر لازم خواهد بود . ايرانيها در بحث و جدل بىنتيجه استادان قديمى بشمار ميروند و من از آن بيم دارم كه اوضاع واقعى را درك نكرده و از هرقسم نظارت لازم كه براى بقاى وجود دولتشان ضرورى است ابا كنند . بموجب مواد قرارداد بريتانياى كبير دست همراهى بسوى ايران دراز كرده ولى اين معاونت شامل خرج نگاهدارى قشون انگليسى و پليس جنوب تا مدت نامحدودى نميباشد . اگر هم‌چنين باشد دليلى ندارد كه بر بار طاقت‌فرساى ماليات‌دهندگان انگليس چندين ميليون ليره در سال افزوده شود . به عبارت ديگر ما قوه و استطاعت ادامهء اين عمليات پرخرج را نداريم .\r\nآيا ايران سرسپردهء تبليغات بلشويك‌ها خواهد شد ؟ جواب اين سئوال بسيار دشوار است . ما پيشنهاداتى از مسكو ميشنويم كه بموجب آن بلشويك‌ها تمام قروض ايران را بخشيده و راه‌آهن ، جاده و ساير امتيازات ارضى را واگذار ميكنند . براى خسارات حاصله از هجوم بلشويكها نيز غرامت قبول ميكنند . در مقابل موادى بوده كه معادل شناختن اصول سويتى در ايران است . همچنين تقاضاى ايجاد تعداد بىحصرى نمايندگى هاى قونسولى يعنى فرصت بسيار براى تبليغات تقاضا شده بود . كودتاى قزاق‌ها كه در موقع طبع كتاب خبر آن رسيد كابينه‌اى سركار آورده است كه در نظر گرفته پيشنهادات روس‌ها و انگليس‌ها هردو را رد كرده و پس از تخليهء ايران از قشون انگليسى جهت دفاع كشور در تحت ادارهء افسران خارجى آرتش منظمى ايجاد كند . آيا اين كابينهء جديد باتكاء ديويزيون بىاعتبار قزاق براى دفاع ايران از حملهء بلشويكها قدرتى خواهد داشت ؟ من كه شك دارم . به عقيدهء من ايران ممكن است انگشت‌هاى خود را در ديك پاتيل گرم و جوشان روسيهء كمونيست سوزانده و سپس سخت پشيمان گردد . بيش از اين نمىتوان تكرار كرد كه عدهء اوباش و دزدان در كشور زياد است و دعوت به غارتگرى ممكن است وسوسه‌اى بشود كه از آن جلوگيرى ممكن نباشد و ايران در اين صورت تجربهء تلخى خواهد چشيد . شق ديگر آنست كه بلشويك‌ها كه منظور غائى خود را وصول\r\n\r\n","description":"","footnote":"","page_name":" 746 ","page_number":769},
  {"content":"\r\n\r\nبه هندوستان قرار داده‌اند با ايران از در دوستى درآيند ولى بهرصورت اتباعشان از چپاول خوددارى نخواهند كرد .\r\nآيا اگر ما قشون خود را بيرون برده و پليس جنوب را منحل كنيم ايران قادر خواهد بود كه تنها بر پاى خود ايستاده و از خويش دفاع كند ؟ يك مراجعه‌اى به تاريخ ايران بطور وضوح ثابت مينمايد كه ايران از ابتداى اعطاى مشروطيت كه ابدا براى دريافت آن حاضر نبود بطور كامل توسط حمايت انگلستان هدايت شده و هرنخست‌وزيرى نيز متكى به آن بوده است . البته لازمهء متفرق ساختن قشون اين نخواهد بود كه ايران از هم پاشيده شود ولى تا وقتى كه ايرانيان خانهء خود را منظم نكنند سال بسال جمعيت روستاها و شهرها تقليل خواهد يافت و تمام كشور به طرف بدويت ميرود ، چنان كه هم اكنون آثار آن نيز هويدا شده است . آنوقت مثلا وقتى كه قشقائىها دانستند كه ديگر از انگليس‌ها مىشود بيمناك نبود منافع انگلستان بيش از گذشته مورد تعرض قرار خواهد گرفت . مسلم است كه اقدامات لازمه جهت حفظ اتباع و بازرگانى به عمل خواهد آمد ولى شايد هم اين اقدامات بىثمر بمانند بر روى هم اوضاع ايران بسى تيره و تاريك است .\r\n\r\nيك استدعا\r\nاينك وظيفهء من بپايان رسيد و در آينده بايد بيشتر ناظر وقايع ايران بود و آنها را يادداشت كنم . براى من واضح است تا وقتى كه طبقات عالى جامعهء ايران خود را اصلاح نكنند و مثل ديگر كشور آسيائى يعنى ژاپن از امتيازات خود دست نكشند ترقى حقيقى نصيب ايران نخواهد شد . مثل تركى است كه ميگويند « ماهى از سر مىكند » بنابراين تا ما دامى كه اشراف ايران از غارت هموطنان خود دست برندارند و نخواهند كه از ثمرهء آن روستا بر روى روستا به ثروت خود بيفزايند ، تا ما دامى كه دسته‌هاى كثير نوكرهاى بيكاره خود را از خدمت نرانند و خودشان با امانت و درستى براى اعتلاء ايران به كار نپردازند محققا روزگارى تيره در پيش دارند و حقا شايستهء سياه‌روزى هستند و كشورشان نيز همان سرنوشت ايشانرا در پيش خواهد داشت .\r\nزيرا طبقات متوسط و عالى صلاحيت در دست گرفتن حكومت و ادارهء كشور را ندارند . در\r\n\r\n","description":"","footnote":"","page_name":" 747 ","page_number":770},
  {"content":"\r\n\r\nقرون وسطى اروپا نيز در زير فشار ظلم خوانين دزد مثل ايران امروز هم شده بود و با وجود اين با متانت گرچه بكندى انجام گرفت بجانب روشنائى و آزادى رهسپار شد ، دليلى نيست كه ايران نيز پيروى از اين راه نكند ، اما وقت تنگ است .\r\nمن مطالب را آنطور كه هستند نگاشتم و با اين عمل خود ممكن است افراد شاخص و ممتازى را كه در صحنهء ايران هستند آزرده باشم ، ولى سالها قبل ماتيوپاريس « 1 » پير عاقل گفته است « عمل نويسندگان تاريخ بسيار دشوار است . اگر راست بنويسند باعث برانگيختن مردم ميشوند و اگر آنچه نقل ميكنند دروغ باشد خدا را بخشم مىآورند . »\r\nمن هرچند كه اوضاع كنونى مبهم باشد از اميدوارى دست بردار نيستم و از ايران استدعا ميكنم كه حقيقت آنچه نگاشته‌ام از جانب يك دوست قديمى و صادق به‌پذيرد و در اين دوران جديدى كه اكنون طالع است وظيفهء خود را چنان كه شايستهء گذشتهء درخشانش باشد انجام دهد .\r\n\r\n\r\n","description":"","footnote":"\r\n( 1 ) -  Mathew Paris \r\n","page_name":" 748 ","page_number":771},
  {"content":"\r\n\r\nيك سينى مسى قديم\r\n\r\nآخرين مقاله\r\nجائى كه سخن پادشاه است قوت هست و كيست كه به او بگويد چه ميكنى ؟\r\nكتاب جامعه باب 8 . آيهء 4 .\r\nقرارداد پوتسدام ، 1911 - اطلاعات جديد راجع به فعاليت‌هاى جنگى آلمان‌ها در ايران - صعود رضا خان به تخت سلطنت - سياست رضا شاه - الغاء قرارداد ايران و انگليس 1921 - دومين هيئت مالى آمريكا 25 - 1922 - ايران و روسيه - روابط ايران و تركيه - ايران و افغانستان - ايران و عراق - الغاء كاپيتولاسيون 1928 - تعرفهء گمركى 1928 - راه‌آهن سرتاسرى ايران - ايران و مسئله هوانوردى - راه هوائى به هندوستان - اوضاع مالى - موقعيت ايران در 1930\r\n\r\nقرارداد پوتسدام\r\nقرارداد ايران و انگليس در 1907 تا حدى به تفصيل در اين كتاب ذكر شده است . طبيعتا اين قرارداد به مذاق آلمانها كه قيصرشان بنابر اثبات تاريخ در مزاج تزار نفوذى داشت خوش‌آيند نبود . روابط روس و انگليس در ايران ابدا حسنى نداشت ، چه پس از امضاء معاهده روسيه سعى ميكرد منطقهء خود را ضميمهء خاكش نمايد در صورتى كه انگلستان باعدم موفقيت ، نفوذ خود را در نگاهدارى استقلال ايران به كار مىبرد . در آسيا پيروزى ژاپن اميدهاى آزادى و بهبود را مژده ميداد و انگليس‌ها هم با اين آرزوها همراهى نشان ميدادند در صورتى كه روس‌ها يك‌باره براى رواج سلطنت مستبده ساعى بودند .\r\nبا وجود آنكه تزار مايل به نگاهدارى « اتحاد سه‌گانه » بود معذلك در جلب مساعدت\r\n\r\n","description":"","footnote":"","page_name":" 749 ","page_number":772},
  {"content":"\r\n\r\nآلمان نيز تلاش ميكرد . در نتيجهء تأثير اين تمايلات و شخصيت قوىتر قيصر وقتى كه در 1910 به پوتسدام مسافرت كرد باب گفتگوهائى باز كرد كه منجر به عقد قرارداد پوتسدام گشت . بموجب آن روسيه متعهد ميشد كه آلمانها را براى ساختمان و ايجاد خطآهن برلين - بغداد پشتيبانى كند و آلمان نيز تعهد ميكرد كه از منافع روسيه در ايران حمايت نمايد . در آنموقع روسيه سخت به طرح‌هاى ساختن راه‌آهن كه يكى از آنها شامل راه‌آهن تهران - خانقين بود مشغول بود . اشتياق روسيه از اينجا معلوم مىشود كه آلمان ملتزم شده بود يك شاخه‌اى از خطآهن بغداد به خانقين را در مرز ايران بكشد و بدين ترتيب يك اتصالى بين اين دو خطآهن برقرار شود ( خطآهن برلين - بغداد و تهران - خانقين ) . در قرارداد موافقت ديگرى كه مايهء وحشت بريتانيا شده بود ترتيب داده بودند ، به اين نحو كه اگر روسيه در مدت دو سال نتوانست ساختمان راه‌آهن تهران - خانقين را جهت تكميل خط تا بغداد شروع كند آلمان اجازه دارد براى تقاضاى امتياز اقدام كند\r\nوقتى كه قرارداد فوق در سال 1911 منتشر شد بريتانيا و فرانسه شديدا اعتراض نموده و توجه روسيه را به تهديد نقض شدن « اتحاد سه‌گانه » جلب كردند كه در نتيجهء آن قرارداد كاغذ پاره‌اى ميشد . محققا اين عمل براى فراست سياسى تزار اعتبارى فراهم نكرده و بهرصورت موقتا اتحاد را سست نمود .\r\n\r\nاطلاعات جديد راجع به فعاليت هاى جنگى آلمان‌ها در ايران\r\nدر مدت ده سالى كه از جنگ گذشته اطلاعات جديدى راجع به فعاليت آلمانها و سياست ايشان در ايران بدست آمده است كه متمم توضيحاتى است كه من در جاى ديگر اين كتاب نوشته‌ام . « 1 »\r\n\r\n\r\n","description":"","footnote":"\r\n( 1 ) - رجوع به مجلد دوم يعنى كتاب حاضر صفحهء 622 و غيره و همچنين به كتب زير : « با فيلد مارشال فون در گولتز پاشا در ايران و بين النهرين » از نايب سرهنگ « هانس فون كيسلينك » چاپ 1923 ديتريخ و ليپزيك .\r\n« سياست شرقى آلمان در ايران » اين اثر گرانبها در شمارهء ماه ژوئن سال 1923 مجلهء « تجديدنظر در دنياى مسلمان »  ( Vol . liv . )  منتشر شد . همچنين  unter der Clutsonne Irans  از « اوسكارفون » نيدرماير « چاپ مونيخ سال 1928 ( مؤلف ) .\r\n","page_name":" 750 ","page_number":773},
  {"content":"\r\n\r\nما اطلاعات بسيارى راجع به كنفرانسى كه در برلين تشكيل شد بدست آورديم . در اين انجمن نيدرماير رئيس هيئت اعزامى به ايران و افغانستان و زوگ‌ماير كه فعاليت‌هائى در جنوب ايران بعهدهء او بود با زيمرمان « 1 » كارمند وزارت امور خارجهء آلمان و آقاى تقىزاده و سون هايدن « 2 » جهانگرد سوئدى و چند مطلع ديگر ملاقات كرده و مشاوره انجام گرفت . كارمندان ميسيون مركب از دويست نفر مبلغ بودند و جعبه‌هاى پول كه شامل سكه‌هاى انگليسى ، تركى به ارزش شصت هزار ليره و قران ايرانى ميشد در اختيار داشتند . اسكناس هم كه با خط و رقم فارسى چاپ شده بود با خود داشتند ولى ممكن نبود آن را خورد كنند . اسلحه و دستگاههاى تلگراف بىسيم هم فراهم كرده بودند .\r\nنقشهء كار آنها ايجاد يك رشته ايستگاه‌ها در سرتاسر عراق ، ايران و افغانستان تا هندوستان بود . بنابراين مقرر شده بود همين كه كارهاى مقدماتى تكميل شد هيئتى از معلمين آلمانى به مبلغين پيوسته و افراد نظامى را كه در موقع حملهء عمومى به هندوستان كمك خواهند كرد مشق دهند .\r\nاين هيئت حتى در استانبول دچار اشكال شد ، چه انور پاشا اصرار داشت كه افرادش از افسران ترك انتخاب شوند . زوك‌ماير در يادداشت‌هاى بسيار جالب توجه خود شكايت مىكند كه تركها بهيچ‌وجه براى كمك مايل نبودند . تسليحات و دستگاههاى بىسيم آلمانها در كارمندان گمرك رومانى توليد سوءظن كرده و ضبط شدند ، از اين جهت يكى از اعضاء هيئت معين شد كه در آتيه ملزومات را با رشوه از گمرك بگذراند . در حلب اشكالات زيادى براى افراد هيئت پيش آمد ، چه نيدر ماير ميخواست تشكيلات نظامى بدهد . بالاخره اينها در اوايل سال 1915 به بغداد رسيدند . در اينجا هم تركها خواستند از خدمات ايشان برعليه انگليس‌ها در جنگ استفاده كنند . پس از فرار آن هم با اشكال از اين تضييقات دچار خصومت عامل ترك‌ها در سرحد ايران كه مشغول جنگ با سنجابيها بود شدند ، چه او از قبول حراست ايشان سرباز زد . بالاخره همين كه از مرز گذشتند\r\n\r\n\r\n","description":"","footnote":"\r\n( 1 ) -  Zimmermann . \r\n( 2 ) -  Sven Heden . \r\n","page_name":" 751 ","page_number":774},
  {"content":"\r\n\r\nافسران سوئدى ژاندارمرى كه شرافت خود را به طلاى آلمانى « 1 » فروخته بودند از هيئت پذيرائى شايانى به عمل آوردند و اين تنها حامى و پشتيبان سفت و محكمى بود كه تا آنوقت بدست آوردند .\r\nنيدرماير در يادداشت‌هاى خود نگاشته كه عدم امكان عبور از سرحد ايران و افغان را او زود دريافت . وى در نزديك نائين در شمال غربى يزد وارد كوير لوت شد و در طبس همراهان خود را به سه دسته تقسيم كرده وظيفهء دستهء اول مركب از افراد بيمار و شترهاى ناخوش اين بود كه بسوى شمال عزيمت كرده و توجه مأمورين روسى را كه مواظب جادهء قائن - بيرجند بودند جلب كنند . دستهء دوم شامل شترهائى كه جعبه هاى پر از سنگ بار داشتند بود و موظف بود به جنوب حركت كرده تا توجه انگليسها را جلب كنند . خود نيدرماير با قاطرهاى سبكبار به طرف شرق حركت كرد و در ضمن قطار شتر ملزومات همراه داشت كه در موقع لزوم ميتوانست از آنها صرف‌نظر كند .\r\nدستهء مستقلى كه تحت رياست واگنر « 2 » قبل از نيدرماير به قائن رسيده بود توسط قزاق‌هاى روسى عقب رانده شده و چمدانها و پول خود را از دست داده بودند . نيدرماير براى جمع‌آورى آنها بلدروانه كرده و رؤساى آلمانى را مجهز ساخت . اما اين واقعه سبب شده بود كه سربازان مزدور ايرانى همراه آنها روحيهء خود را ببازند . بدين طريق مجبورا اكثر آنها را مرخص كردند . پس از تأخيرى كه به علت اين پيش‌آمد حاصل شده بود در نتيجهء نقشهء ماهرانه و سرعت حركت نيدرماير موفق شد از نزديكى با نگاهبانان دورى نموده و از مرز افغان عبور كرده در 24 اوت 1915 وارد هرات گرديد . عبور وى از كوير آن هم در عين گرماى تابستان عمل بسيار بزرگى بود .\r\nدر اواخر سال 1915 فون در گولتز « 3 » برياست كل قواى آلمان و ترك در عراق و ايران برقرار گشت . دستوراتى « 4 » كه به اين فيلد مارشال كهنه‌كار راجع بايران داده شده\r\n\r\n\r\n","description":"","footnote":"\r\n( 1 ) - زوك ماير در يادداشتهاى روزانهء خود بتاريخ ، 13 / 3 / 15 ، چنين مينويسد « ژاندارمرى كاملا با ماست و از آلمانها پول گرفته است » ( مؤلف ) .\r\n( 2 ) -  Wagner \r\n( 3 ) -  Von der Goltz \r\n( 4 ) - دستورات و احكام صادرهء به فن در گولتز و نيز معاهدهء با نظام السلطنه هردو در « سياست شرقى و غيره » صفحات 98 - 101 ذكر شده است . ( مؤلف ) .\r\n","page_name":" 752 ","page_number":775},
  {"content":"\r\n\r\nبود عبارت بود از بيرون كردن نيروهاى روس و انگليس كه به جبر و عنف وارد ايران شده‌اند و تشكيل يك آرتشى با همكارى نيروهاى نظامى دولت ايران »\r\nنظام السلطنه حاكم كرمانشاه با پرداخت ماهى چهار هزار ليره خريده شده و بمقام « رياست نهضت ملى استخلاص ايران » منصوب گشت . علاوه بر اين بايستى با كمك يك ستاد آلمانى رياست قواى آلمانى و ترك را كه با روسها و انگليس‌ها مشغول جنگ بودند عهده‌دار شود . نظام السلطنه هم به سهم خود راضى شد كه فورا چهار هزار نفر جمع‌آورى كند . از عهد نامهء نظام السلطنه مهمتر قراردادى بود كه با مستوفى الممالك رئيس الوزراء بسته شده بود كه بموجب آن وعدهء همراهى كامل ايران بآلمانها داده ميشد . هم‌چنين قول ميدادند كه قشون ايران تجهيز عمومى شده و در تحت فرمان فون در گولتز گذارده شود .\r\nدر ژانويه سال 1916 فيلد مارشال نامبرده با ستاد معتبر و عده‌اى از قواى ترك‌ها به كرمانشاه وارد شد . پس از آنكه دانست 2500 نفر افراد ژاندارمرى و شايد 2 هزار نفر هم داوطلب آن هم در مراكز مختلف پراكنده هستند در صورتى كه بوى اطمينان داده بودند كه 35 هزار نفر ايرانى بكمك آلمانها حاضر جنگ ميباشند بسيار متغير شد . بعلاوه ايلات چنان كه نظام السلطنه قول حتمى داده بود قيام نكردند . بالاخره قشون ترك همراه وى نيز با نظر خوشى پذيرائى نشدند .\r\nسرهنگ بوپ « 1 » و معلمين او به تعليم داوطلبان مشغول شدند ، ولى از آن جائى كه فاقد اسلحه و لوازم كار بودند نتوانستند جلب قلوب بنمايند و رفتارشان با ترك‌ها و ايرانيان چنان با حقارت و خفت بود كه مانع پيشرفتشان شد . فون در گولتز در فوريه سال 1916 با كمال دقت اوضاع را چنين خلاصه كرد « هرج‌ومرج در ايران برپاست . هيچ كارى نميشود كرد . كثافت ، حرص و آز در اندوختن مال و ترس و جبن رائج است . خرج زياد و عايدى نامعلوم است » چند روز پس از نوشتن اين گزارش روس‌ها آلمانيها را از كرمانشاه رانده و كارخانه‌هاى تهيهء لوازمشان را نابود كردند .\r\nاينك خوبست بر سر داستان هيئت ديگر « 2 » كه در تحت فرمان گرىزينگر « 3 » بود\r\n\r\n\r\n","description":"","footnote":"\r\n( 1 ) -  Colonel Bopp \r\n( 2 ) - دسايس آلمان در ايران . هولدرواستوگتون ، 1918 . ( مؤلف )\r\n( 3 ) -  Grie Singer \r\n","page_name":" 753 ","page_number":776},
  {"content":"\r\n\r\nبرويم . اين شخص كه يادداشتهايش منتشر شده يكى از افراد دستهء زوگ ماير بود كه اميد داشت مقدمات حملهء مهمى را بكمك قبايل بلوچستان ايران برعليه بلوچستان انگليس فراهم كند . او داستان جالب‌توجه فعاليت‌هاى آلمان‌ها را در اصفهان ، كرمان ذكر نموده و در آن از ايرانيها ، بنگاليها و رفقاى خودش به نحوى ياد مىكند كه عدم توانائى او را براى چنين وظيفهء دشوارى ثابت ميدارد . پس از هفت ماه توقف در كرمان در فوريه 1916 وى عازم بم شده و در آنجا دكتر بياچ را ملاقات مىكند و عدم موفقيت نقشه‌اش در بلوچستان باعث اين يادداشت مىشود . « خوابهاى خوش تسخير قلمرو انگليس با كمك بلوچ‌هاى شجاع همه دود شده نابود گشت . » پس از چندى باز ميخوانيم « ما حالا حقيقتا به بد تله‌اى افتاده‌ايم » و قضاياى بعد صحت پيشگوئى او را ثابت كردند .\r\nقبل از ختم اين موضوع بايد از مقدار هنگفت مطبوعات تبليغاتى كه تعداد كثيرى را من در كرمان گرفتم چيزى گفته شود . به نظر ميرسد كه 28 رساله بزبانهاى فارسى ، تركى ، عربى و هندوستانى براى تبليغات در آسيا طبع شده بودند . يك ليستى « 1 » بدست ما افتاد كه تعداد مراكز و نمايندگان موظف و تعداد زياد مطبوعاتى كه برايشان فرستاده ميشد نشان ميداد و معلوم ميداشت كه تبليغات آلمانيها با مهارت بيشتر و وسعت زيادترى از تبليغات انگليسىها اداره ميشد . در هرصورت اين عقيده عقيدهء خود نيدرماير بود .\r\n\r\nصعود رضا خان به تخت سلطنت\r\nدر ايران غالبا سلسله‌هاى سلاطين توسط سربازان موفق و كامياب تأسيس شده است ، ولى رضا خان افسر ديويزيون شكست « 2 » خوردهء قزاق بود . اين قشون پس از آنكه بخفت و افتضاح از مقابل بلشويك‌ها عقب نشست و در امان خطوط انگليسها قرار گرفته و نزديك قزوين اردو زد اينجا يك افسر انگليسى مأمور شد روحيهء ايشانرا دوباره اعاده كند و تحقيقا در اين وظيفه موفق گرديد ، چه وقتى سيد ضياء الدين طباطبائى با افسران اين قشون ارتباط حاصل كرده و پيشنهاد تسخير تهران را نمود رضا خان سه هزار نفر از قزاقهاى ايرانى را به تهران آورده و در فوريه 1921 بقسمى كه نوشته شد زمام حكومت را در دست گرفت . يك افسر انگليسى كه در 1920\r\n\r\n\r\n","description":"","footnote":"\r\n( 1 ) - رجوع به كتاب سياست شرقى و غيره صفحات 119 - 110 ( مؤلف )\r\n( 2 ) - مجلد دوم يعنى كتاب حاضر صفحهء 729 - 730 ( مؤلف )\r\n","page_name":" 754 ","page_number":777},
  {"content":"\r\n\r\nرضا خان را در قزوين ديده بود اينطور او را توصيف نموده است « يكى از مبرزترين و مقبول‌ترين ايرانيانى بود كه من تا آنوقت ديده بودم . بسيار خويشتن‌دار بود ولى وقتى من تعارفش كردم كه با وسيلهء مونورى خودم اطراف اردو را به او نشان بدهم شكفته شد و بيش از يكساعت پياپى از من سؤال ميكرد و من متعجب بودم كه چطور به اين تندى مشكل‌ترين مطالب و نكات را متوجه مىشود . » « 1 »\r\nرضا خان كه بمقام وزارت جنگ منصوب شد قوت نفس عجيبى از خود نشان داد ، باضافه از مداخلهء اجانب بىاندازه رشك ميبرد . براى اطمينان از فداكارى قشون اصرار ورزيد تا بعضى از قسمتهاى وزارت دارائى به وزارت جنگ منتقل گردد و به اين ترتيب مواجب افسران و افراد خود را تأمين كرد . وى پس از محكم ساختن مقام خود خويشتن را از دست سيّد ( نخست‌وزير ) خلاص كرد و جانشين سيد هم همگى دست‌نشاندهء اين شخصيت نافذ بودند تا بالاخره وى در سال 1923 خودش بمقام رياست وزرائى رسيد .\r\nفهميدن روابط و مناسبات او با سلطان احمد شاه چندان سخت نيست . شاه مدتهاى طولانى در اروپا اقامت كرده و در مراجعت يك وجود عاطل و بىاثرى شده بود . نكته‌سنجان خارجى متوجه شدند كه حتى در مواقع رسمى هم بزرگان و شاهزادگان براى تعظيم به وزير خوش‌اقبال و تازه روى كار آمده حتى پشت خود را به شاه مينمودند . در سال 1923 كه شاه ظاهرا بر جان خود بيم داشت ايران را ترك كرد و باروپا رفت و همانجا ماند تا در سال 1930 فوت نمود .\r\nدر بهار سال 1924 ايران كه از رفتار ، تركيه سرمشق گرفته بود علاقه و احساسات شديدى نسبت به جمهوريت كشور برياست رضا خان ابراز داشت . مطبوعات بشدت با سلطنت مخالفت كرده و تلگرافات فراوان راجع به تقاضاى تأسيس جمهوريت و اخبار نمايش‌هاى هواخواهان زياد از ولايات ميرسيد . رضا خان كه از شدت احساسات عمومى متأثر شده بود به تقاضاهاى عمومى رضايت داده و تصور ميرفت كه مجلس هم موافقت خواهد كرد ، ولى در اينموقع مجلس كبير ملى نه‌تنها خلافت را برهم زد بلكه آئين اسلام را\r\n\r\n\r\n","description":"","footnote":"\r\n( 1 ) -  Checkmate , by F . A . C . Eorbes Leith , P . 22 . \r\n","page_name":" 755 ","page_number":778},
  {"content":"\r\n\r\nرضا شاه\r\n\r\n","description":"","footnote":"","page_name":" 756 ","page_number":779},
  {"content":"\r\n\r\nمنسوخ كرد . ايران براى پيروى از اين امر حاضر نبود و مجتهدين از نفوذ خود بوسيلهء بازرگانان تهران كه به علت تشنجات سياسى در نوروز ضرر هنگفت ديده بودند به خوبى استفاده كرده و دفعتا نهضت درهم شكست . رضا خان با مهارت سياست خود را تغيير داده و نظر مجتهدين را قبول كرد و اعلام داشت كه استقرار جمهوريت در ايران مخالف مذهب شيعه است .\r\nظاهرا از نفوذ شديد رضا خان هيچ كاسته نشده بود ، چه در ماه فوريه 1925 از مجلس تقاضاى اختيارات مطلق كرده و با آن موافقت شد . احساسات عمومى به منفعت يك حكومت مقتدر در خلع پادشاه غائب در اكتبر 1925 به حد اعلا نمودار گشت . يك مجلس مؤسسان تشكيل شده و رضا خان را در دسامبر 1925 بسلطنت انتخاب كرد . بدين ترتيب يك رعيت گمنام مازندرانى با كروفر و تشريفات لازمه بر تخت سيروس كبير و شاه عباس كبير تكيه زده و عنوان رضا شاه پهلوى را بر خود گذاشت .\r\n\r\nسياست رضا شاه\r\nپادشاه جديد از ابتدا تصميم گرفت قدرت خود را در تمام ولايات ايران تثبيت كند . ايلات را خلع سلاح كرده و نظم و قانون را برقرار سازد . وى نيز مانند مصطفى كمال با وجود آنكه در حفظ استقلال كامل كشور خود ميكوشيد براى استفاده از افكار و اختراعات اروپا نيز حاضر و آماده بود .\r\nوى نيز مانند اسلاف مشهور كشور خود اساس قدرت خود را بر قشون گذاشت .\r\nافسران و افراد پليس جنوب و ديويزيون قزاق را دوباره به خدمت پذيرفته و قشون ملى به تعداد چهل هزار نفر جمع‌آورى كرد كه مشق ديده‌تر و مجهزتر از هرقشونى بود كه در اين اواخر تحت ادارهء ايرانيان قرار داشت . يكى از مشكل‌ترين مسائلى كه پيش‌آمد موضوع شيخ خزعل بود كه بر اعراب « محيسن » ساكن اهواز تا شط العرب رياست داشت . وى عملا ساليان دراز بود كه مستقل بود ، هرچند در اوقاتيكه با فرستادگان و نمايندگان بريتانيائى رفتار مينمود چنين وانمود ميكرد كه حكومت و فرمانروائى شاه را قبول دارد .\r\nوى مدام نيروى خود را در خدمت و مساعدت شركت نفت ايران و انگليس به كار ميبرد و در ايام جنگ گذشته با وجود بيطرفى خدمات شايانى به انگليس‌ها نمود .\r\nرضا خان تصميم داشت قدرت دولت را در اين سامان برقرار كند ، در صورتى كه شيخ خزعل از اشاراتى پىبرده بود كه مقصود ملغى كردن امتيازات مختلفى است كه او در\r\n\r\n","description":"","footnote":"","page_name":" 757 ","page_number":780},
  {"content":"\r\n\r\nزمان سلسلهء قاجاريه بدست آورده بود ، بنابراين از روى نادانى و بىبصيرتى از قبول سياست جديد شانه خالى كرد . بالاخره در سال 1925 توقيف شده و بتهران فرستاده شد و در آنجا ظاهرا با او به خوبى رفتار نمودند .\r\nپس از انتقال شيخ به تهران عدم رضايت در خوزستان ظاهر شد ، چه ظلم و فساد افسران ايرانى كه به حكومت اين ولايت تازه منصوب شده بودند رعايا را بنافرمانى ميراند . اين ناحيه عملا نسل‌ها بود كه از استقلال داخلى برخوردار ميشد و از عراق كه به خلاصى خود از حكومت تركيه شادمانى ميكرد فقط بوسيلهء شط العرب جدا بود . آشوب خاموش شد و رضا خان كه از علل آن مستحضر گشت استاندار را معزول ساخت .\r\nدر لرستان نيز بين عشائر غارتگر آشوبى ظاهر گشت كه علت آن بيشتر به رنجش از ساختن جاده در محال ايشان بود كه مقدمهء ساختن راه‌آهن در آن نقطه ميشد .\r\nقشون ايرانى تلفات سنگينى ديد ولى بالاخره قراردادى بسته شد و حل مسئلهء لرستان اكنون يكى از مشكل‌ترين مسائل است و احتمال ميرود بهمين‌طور باقى بماند .\r\nبراى ساكن ساختن مردم در طول راه بوسيلهء ساختن قصبات و عوامل مختلف ديگر كوشش‌هائى به عمل آمده ولى تا به حال اين سياست مقرون به موفقيت نشده است .\r\nكار خلع سلاح ايلات اسما در سال 1925 خاتمه يافت . قشقائىها گردن نهاده و قسمت عمدهء تفنگ‌هاى خود را تسليم كردند ، گرچه چهار سال بعد باز سركشى كردند و بدين جهت از هرگوشهء كشور سيل قشون بدان سو روانه شد . تقاضاى عشاير عبارت بود از مراجعت رئيس‌شان صولت الدوله ، الغاء حكومت نظامى و عدم اجبار در پوشيدن لباس فرنگى در ضمن اين درخواست‌ها توقع تقليل ماليات را نيز داشتند .\r\nشاه در اينجا نيز همان قدرت هميشگى خود را نشان داد و بالاخره ترتيبى به كار داده شد ، ولى در اين قضيه و قضيهء لرها و در حقيقت تمام قبائل و عشائر ايران روش جديد منفور خواهد بود و موضوع احتياج بمراقبت دائمى توأم با سخت‌گيرى و مهارت و صداقت و درستى را دارد .\r\nايران تحت يك حكومت نظامى اداره مىشود ، مثلا تمام جنوب ايران زير امر فرمانده قشون جنوب است كه ستادش در شيراز واقع شده . ملاها نيز مثل رؤساى ايلات قدرت\r\n\r\n","description":"","footnote":"","page_name":" 758 ","page_number":781},
  {"content":"\r\n\r\nخود را براى اعمال نفوذهاى شيطانى از دست داده‌اند . يكى از تغييراتى كه داده شده اينست كه براى ثبت ازدواج و طلاق ، ادارات و دفاتر رسمى دولتى باز شده است . در اين كار هاى متجددانه از تركيه تقليد شده . شاه اصرار در استعمال كلاه لبه‌دار جديد معروف به كلاه پهلوى كه ظاهرا بسيار منفور است دارد . استعمال وسائل نقليهء موتورى به نسبت عجيبى رو بافزايش است . حقيقتا حتى اشخاص بىچيز هم شروع به مسافرت كرده‌اند و در نتيجه از قبل از جنگ اميد بيشترى براى آتيه ميتوان داشت . آيا اوضاع فعلى باعث رضايت دهاقين و رعايا خواهد شد يا خير مورد شك است ، ولى به نظر ميرسد كه ماشين ، تأثير عظيمى بمراتب بيش از هراختراع ديگرى در آتيهء ايران خواهد داشت .\r\n\r\nالغاء قرارداد ايران و انگليس 1921\r\nوقتى طبع دوم اين كتاب انتشار يافت سرنوشت قرارداد ( 1919 ) ايران و انگليس هنوز معلوم نبود ، ولى نشانه‌هاى شومى هم ظاهر شده و به نسبتى كه ماهها ميگذشت احساسات برعليه قرارداد افزوده ميشد . سپهدار كار را به جائى رساند كه تاريخ 29 فوريه 1921 را براى افتتاح مجلس تعيين نمود . فرداى آن روز رضا خان حكومت را بدست گرفته و اعضاى كابينهء سپهدار را توقيف كرد . در 26 فوريه درست همان روزيكه قرارداد ايران و روس در مسكو به امضاء رسيد كابينهء جديد الغاء قرارداد را اعلام داشت . هيچ چيز در اينموقع كه بيش از اين شكست قابل ملاحظه باشد وجود نداشت . مجلس از اين تصميم كابينه پشتيبانى كرده و در تمام مدت جلسه نسبت به انگلستان ابراز خشونت و خصومت به عمل آمد . لرد كرزون واضع قرارداد بشدت شكست خود را حس كرد و بقول نويسندهء شرح حالش « بر آرزوهاى تباه شدهء خويشتن نماز وحشت غم‌انگيزى بجا آورد . » « 1 »\r\nهمانطور كه قبلا نيز شرح دادم « 2 » ايرانيان قرارداد روس و انگليس را در حكم تقسيم ايران بين دو نيروى رقيب ميدانستند . در اين عقيده سببى هم در كار بود كه موافقت و سازشى كه در 1915 ميان روس و انگليس به عمل آمد آن را تقويت كرد . بموجب اين سازش دست روسيه در نقطهء خودش بازگذاشته شد و سپس قرار شد روسيه هرچه را صلاح\r\n\r\n\r\n","description":"","footnote":"\r\n( 1 ) - زندگانى لرد كرزون ازارل رونالدشى  ( Earl Ronaldshay )  جلد سوم صفحهء 223 ( مؤلف )\r\n( 2 ) - مجلد حاضر صفحهء 583 و 584 ( مؤلف )\r\n","page_name":" 759 ","page_number":782},
  {"content":"\r\n\r\nدانست در قسطنطنيه به عمل آورده و درازاى آن منطقهء بيطرف در ايران بمنطقهء بريتانيا اضافه شود . با وجود اينها اگر در سياست چهل سالهء گذشته ما دقت شود كسى نميتواند مساعى بيغرضانهء دولت انگليس را كه ايران را از افتادن در حال هرج‌ومرج نوميدانه باز داشته است انكار كند ، چه محققا انگلستان بدفعات ايران را نجات داده است . اوضاع ايران پس از جنگ بزرگ شبيه باوضاعى بود كه پس از جنگ دوم افغانستان باعث اضطراب و نگرانى بسيار انگلستان شده بود و در هردو مورد با ظهور مرد توانائى ، امير عبد الرحمن در افغانستان و رضا شاه در ايران ، كه ثابت كردند منجى كشورشان ميباشند مشكلاتى كه وجود داشت تماما حل گرديد .\r\n\r\nدومين هيئت مالى آمريكائى 25 - 1922\r\nدر فصل 84 عدم موفقيت مستر مورگان شوستر در سال 1911 شرح داده شد ، ولى يازده سال بعد اوضاع به كلى تغيير يافت . ايران در فوريه 1921 قرارداد ايران و انگليس را لغو ساخته و در همان ماه روسيه تمام قروض و مطالبات خود را بموجب عهدنامه‌اى كه امضاء شد بايران واگذار نمود . انگليس‌ها هرچند كه از پيش‌آمد اوضاع موقتا ناراضى بودند از آمدن مستشار مالى دكتر ميلسپو « 1 » كه بتدريج بر اوضاع مشكل مسلط شد خوشحال كشتند .\r\nمستشار آمريكائى با كومك شاه‌كارهاى مفيد زيادى انجام داد . ميلسپو در كتاب خود راجع به اين موضوع ميگويد كه عايدات زياد شدند ، صرفه‌جوئى به عمل آمد ، اعتبار دولت بالا رفت و اصل تعديل بودجه و افزودن ماليات براى ازدياد مخارج مورد قبول پارلمان قرار گرفت . « 2 »\r\nچند ماه قبل از انقضاى قرارداد دكتر ميلسپو دولت ايران تصميم گرفت از اختياراتش بكاهد . دولت در نظر داشت كه در صورت بروز اختلاف بين او و وزير دارائى موضوع به هيئت وزيران يا مجلس شورايملى ارجاع شود ولى ميلسپو درخواست ميكرد كه مثل كنترات سابق او حق ارجاع به مجلس و منحصرا به مجلس باشد . دولت ايران آن را رد كرد و تصميم گرفت مشاورين مالى ديگر مانند آلمانى و سويسى كه اختياراتشان دقيقا محدود\r\n\r\n\r\n","description":"","footnote":"\r\n( 1 ) -  Dr . Millspaugh \r\n( 2 ) - رجوع شود به « وظيفه و كار امريكائيان در ايران » 1926 صفحه 130 . ( مؤلف ) .\r\n","page_name":" 760 ","page_number":783},
  {"content":"\r\n\r\nباشد استخدام كند\r\n\r\nايران و روسيه\r\nراجع به هجوم و حملهء بلشويك‌ها به ولايات خزر شرحى در سابق بطور اختصار ذكر شد . اطلاعات بعدى ثابت نمود كه مانند زمان سلطنت پطر كبير روس‌ها براى تصرف گيلان و مازندران و مجزا كردن اين ولايات از ايران كوششهائى نمودند .\r\nپس از پياده شدن روس‌ها در پهلوى و تصرف رشت در ماه مه 1920 در حالى كه پليس به « 1 » متجاوزين ملحق گشته بود قزاق‌هاى ايرانى كه مستحفظ بودند محاصره و خلع سلاح شدند ، خواربار مصادره و به باكو حمل شد . ملاكين حبس و جريمه شدند . و حتى از تجاوز به مساجد خوددارى ننمودند . تا ماه ژوئيه بلشويك‌ها تمام ايالت گيلان را متصرف شده بودند در صورتى كه انگليس‌ها به پيروى از دستور منع حمله به متجاوزين پس از خراب كردن پل منجيل به حوالى قزوين عقب‌نشينى كردند .\r\nبلشويك‌ها با تهديد تهران از اين خط سعى كردند كه از راه كوتاهتر ولى مشكل‌تر مازندران به طرف پايتخت حركت كنند . پيشروى ايشان باعث وحشت اهالى شده و شاه عازم حركت به اصفهان گرديد ، ولى اين تهديد آنها هيچوقت عملى نشد . حقيقت اين بود كه بلشويك‌ها از نعمت‌هاى فراوان مازندران مست شده و بهيچوجه حاضر نبودند از كوههاى صعب و دشتهاى بىآبادى كه تهران را حفظ ميكرده عبور كنند .\r\nديويزيون قزاق بقسمى كه گفته شد در گيلان پيشروى كرده مجددا رشت را تصرف و به بندر انزلى ( پهلوى ) حمله كرد . واقعا اينطور خيال ميشد كه متجاوزين را به كلى بيرون خواهند راند ، ولى بلشويك‌ها بواسطهء دريافت كمك به يك شبيخون و حملهء شبانه دست زده و ايرانيان را شكست دادند و آنها هم با حال وحشت‌زده‌اى به خطوط انگليس‌ها كه امن بود پناه بردند .\r\nبا وجود اين پيروزى كامل و موفقيت قطعى ، رهبران بلشويك‌ها بالاخره گزارش دادند كه نتوانسته‌اند با مردم كنار بيايند ، چه اهالى با بىاحترامى به قرآن و كشف حجاب\r\n\r\n\r\n","description":"","footnote":"\r\n( 1 ) -\r\n Revue du Monde Musulman , Le Bolchevisme et l'Islam , vol . lii , Dec . 1922 . \r\n","page_name":" 761 ","page_number":784},
  {"content":"\r\n\r\nمخالفت مينمايند و بالاخره آنها اوضاع را چنين تشريح كردند كه به علت نبودن كارگران صنايع ، ايران جهت تبليغات بلشويكى هيچ مناسب نيست . در نتيجه تصميم گرفته شد كه گيلان اشغال شده تخليه شود و با ايران دوستى برقرار گردد .\r\nپروفسور توين‌بى « 1 » در كتاب مفيد خود بنام « نظرى باوضاع بين المللى » متذكر مىشود كه روسيهء سويت پس از انقلاب بلشويكى « با نگرانى افق بين المللى را وارسى كرد تا شكافى در حلقهء محاصرهء خصمانه بيابد . . . يكى از اين صحنه‌ها را آلمان ، ديگرى را چين و سومى را ممالك اسلامى تميز داد . « 2 »\r\nدر موقع ختم جنگ وضع انگليس و بودن قشونش در جنوب ، شمال و شمال شرقى ايران و هم‌چنين در قفقاز فرصتى به رقيبان سياست وى ميداد كه وانمود كنند لرد كرزن قرارداد ايران و انگليس را به ملت ناراضى ايران تحميل مىكند . شايد هم عدم توجه به شدت نهضت‌هاى ملى در ايران و تركيه باعث آن شد كه طبيعتا هردو كشور انگلستان را كه عراق ، فلسطين ، سوريه و عربستان را از عثمانى جدا كرده بود دشمن واقعى بدانند .\r\nدر نتيجه جاى تعجب زيادى نيست كه ايران و تركيه متوجه روسيه شدند .\r\nنتيجهء فورى فعاليت‌هاى روسيهء سويت عقد پنج عهدنامه بود كه « تركيه ، ايران و افغانستان را با روسيهء شوروى مربوط ميساخت و تنها جدائى اين رشته يك عهدنامهء مستقيم بين ايران و تركيه بود . » قراردادى كه روسيه در سال 1921 با ايران منعقد ساخت از مدارك و اسناد بسيار مهم شمرده مىشود . بموجب آن آنچه دستگاه تزار و متفقين غربى او انجام داده بودند مورد رد و انكار قرار گرفته و منتشر شد بعلاوه تمام قروضى را كه دولت ايران به حكومت تزارى داشت بخشيده و بانك استقراضى را به ملت ايران واگذار كرد . چندين جاده به اضافه راه‌آهن جلفا - تبريز ، بارانداز و كشتيهاى درياچهء اروميه ، جزيرهء آشوراده و بندر غازيان مقابل انزلى همگى بايران داده شد . هم‌چنين روسيه از حقوق خود راجع به كاپيتولاسيون دست كشيد . تنها استثنائى كه در واگذارى كليهء حقوق بايران به عمل آمد مسئلهء شيلات در سواحل بحر خزر در ايران بود كه آن هم بعدها با توافق حل شد .\r\n\r\n\r\n","description":"","footnote":"\r\n( 1 ) -  Toynbee \r\n( 2 ) - چاپ 1918 صفحهء 358 . ( مؤلف ) .\r\n","page_name":" 762 ","page_number":785},
  {"content":"\r\n\r\nدر عهدنامهء فوق ذكر شده بود كه يك قرارداد گمركى هم مبادله خواهد شد ، ولى بعلل نظريات اقتصادى مسكو اين مسئله توليد اشكال نموده و روابط طرفين بقدرى تيره شد كه در سال 1926 از صادرات ايران بروسيه جلوگيرى به عمل آمد و اين امر باعث خسارات هنگفتى به كشاورزان و تجار ايرانى گشت .\r\nدر سال 1927 بالاخره قرار موقتى به كار داده شد و بموجب آن صادرات ايران بروسيه ساليانه محدود به مبلغ 50 مليون روبل و واردات از روسيه نود درصد صادرات تعيين گشت .\r\nاين قرارداد در ژانويه 1928 امضاء و مبادله شد . به زودى پس از آن بندر انزلى بالاخره بايران تسليم گشت « 1 » و بافتخار شاه آن را « پهلوى » نام گذاردند .\r\nدر طى جريان مذاكرات فوق بديهى است كه احساسات دوستانهء سابق ايران نسبت بروسيه تغيير يافت . تا اندازه‌اى اين امر مربوط به روشن شدن اين موضوع بود كه روسيهء سويت اساسا دولت مهاجمى مىباشد ، در صورتى كه انگلستان حسن نيت خود را ثابت نموده بود . گذشته از اين به غير از مسئلهء مذهب بين ايران كه براى قبول و اتخاذ تمدن اروپا مصمم گشته و روسيهء سويت كه مخصوصا از اين تمدن رو گردانيده بود مغاك عظيمى ايجاد شد .\r\n\r\nروابط ايران و تركيه\r\nمن در سابق نشان دادم كه چگونه ايران از نهضت تركيه در قبول تمدن اروپائى پيروى نمود ، ولى ايران اين نكته را هرگز فراموش نخواهد كرد كه حاصل‌خيزترين ولاياتش مورد تركتازى و غارت قرار گرفت .\r\nبعلاوه احساسات شديدى بين فرق مذهبى سنى و شيعه حكمفرما است . اين احساسات غالبا با تجاوزات سرحدى تحريك شده و گرچه فعلا بيشتر سرحدات ايران با كشور عراق مجاور است باز هنوز كردهاى متمرد و ياغى در هرسه كشور منتشر شده‌اند\r\nدر 1926 عهدنامهء صلح دائمى بين ايران و تركيه منعقد شد و قرار بود كه پس از امضاى آن راجع به گمرك و مبادلات پستى مذاكره شروع شود ، ولى روابط حسنهء دولتين به علت سركوبى كردها به منظور « ترك ساختن » ايشان قدرى مغشوش شد . در نتيجه سرحدات\r\n\r\n\r\n","description":"","footnote":"\r\n( 1 ) - بندر مذكور در سال 1920 تصرف شده بود . رجوع شود به جلد دوم كتاب يعنى كتاب حاضر صفحهء 730 و 31 ( مؤلف ) .\r\n","page_name":" 763 ","page_number":786},
  {"content":"\r\n\r\nبه حالت آشوب افتاد و از هردو طرف شكايت شروع گرديد . در اكتبر 1927 بحران به منتها درجه رسيد ، چه تركها خيال ميكردند دسته‌اى از قشون آنها را كه كردها در خاك تركيه گرفتار كرده بودند در ايران باسارت نگاهداشته‌اند و اين مسئله باعث تهديد قطع روابط شد ، ولى پس از دادن توضيحات گفتگو براى قرارداد بطور پايان‌ناپذيرى ادامه يافته و اين مسئله يعنى مسئله كردها ممكن است تا چندين سال سرچشمهء برودت بين دولتين باقى بماند .\r\n\r\nايران و افغانستان\r\nافغانستان پيش از جنگ بزرگ مواظب اغتشاشات و گرفتاريهاى ايران بود و امير اميد داشت كه خراسان را كه زمانى جزو ايالات مؤسس سلسله بود بچنگ آورد . ايران هم از طرف ديگر با بىاعتنائى به افغانستان نظر كرده و او را يك كشور عارى از تمدن و تربيت ميشمرد و هروقت بين دولتين مناسباتى برقرار ميشد ايران از نشان دادن احساسات خود دريغ نميكرد . ليكن اوضاع پس از جنگ بزرگ تغيير كرد و سه ايالت اسلامى در تصميم اينكه رعاياى خود را وارد تمدن غربى كنند متحد شدند . در سال 1923 عهدنامه‌اى نظير قرارداد با تركيه با افغانستان منعقد گشت .\r\nدر 1929 امير امان الله در مراجعت از سفرا و پاى خود هم مصطفى كمال و هم رضا شاه را ديدن كرد و اين جاى هراسيدن است كه موفقيت ايشان در اروپائى ساختن رعايايشان امان الله را هم تشويق نموده تا رعاياى به كلى عقب‌افتاده و متعصب خود را به راه تنگ و باريك تمدن اروپائى سوق دهد . مصطفى كمال فينه را برانداخت و رضا شاه هم كلاه پهلوى را بجاى كلاه ايرانى متداول ساخت . كاريكاتور مجلهء « پانچ « 1 » » لندن وقتى تصوير يك افغانى آتشى را كشيده بود كه كلاه رسمى اروپائى را با خشم به زمين زده و لگدمال مىكند واقعا علت سقوط امان الله را درست تشريح كرده بود .\r\n\r\nايران و عراق\r\nدر ابتدا اين فرض به نظر عاقلانه ميآمد كه دولت ايران جانشينى بريتانيا را بعنوان دولت قيم بجاى تركيهء سنى كه دشمن ديرين بود با روى خوش بپذيرد ولى ابدا چنين فرضى درست درنيامد . در عراق بيش از نيمى از جمعيت شيعه هستند كه در اطراف مشاهد متبركهء كربلا ، نجف ، سامره و كاظمين سكنى\r\n\r\n\r\n","description":"","footnote":"\r\n( 1 ) -  Punch \r\n","page_name":" 764 ","page_number":787},
  {"content":"\r\n\r\nدارند . مجتهدين كه كلماتشان در كارهاى مذهبى ايران نافذ است و بيشترشان ايرانى و از اخلاف ايرانيان هستند اين شهرها را مركز تعصب قرار داده‌اند . اينان نسبت به تركها خوش‌بين نبودند ، ولى با انگليس‌ها هم روى آشتى نداشتند ، چه فهميده بودند كه تحت حكومت دولت قيم و برقرارى نظم و قانون از نفوذ و امتيازات ايشان كاسته خواهد شد .\r\nمجتهدين در بلواى سال 1920 فعاليت زيادى نشان دادند و دوباره در سال 1922 يكى از پيشوايان بزرگ كاظمين خصومت شديدى نسبت به قرارداد انگليس و عراق ابراز داشت تا حدى كه فتوائى صادر كرد مشعر بر اينكه كسانى كه از جنگ با دستور و نظام جديد روى بگردانند حق به خاك سپرده شدن در قبرستان مسلمين را ندارند . بعدا در همان سال با تهديد تنبيهات سخت شركت در انتخابات منع شد و در نتيجه مجتهد خصومت‌پيشه بعنوان زيارت مكه به عدن روانه گشت . برسم اعتراض سخت نسبت به انگليسىها نه نفر از اعاظم مجتهدين و پيشوايان از عراق به ايران آمده و در آنجا با برانگيختن تعصب هم‌وطنان خود احساسات شديدى بر ضد قيمومت يعنى قيمومت انگليس در عراق ايجاد كردند . اگرچه زمان چنانچه غالبا ثابت كرده كه داروى تمام دردهاست مجتهدين با انزجار بسيارى شنيدند كه عراق از مهاجرت آنها متأثر نشده و به جنبش و قيام درنيامده - است . همچنين متوجه شدند كه هرچه بيشتر در خارج توقف كنند بيشتر كيسه‌شان تهى خواهد شد ، از اين رو براى مراجعت به عراق حسرت ميخوردند . انگليسىها هم كه از كم شدن زوار پول خرج‌كن متأسف بودند حاضر به مماشات و نرمى شدند . بالاخره در 1923 مجتهدين پس از تقبل عدم شركت در سياست بموطن خود برگشتند . زاهد آتش‌پارهء كاظمين « 1 » هم در مشهد مقدس معتكف شد .\r\nحال خوبست به مسائل موجودهء بين دو حكومت به‌پردازيم . خوشبختانه مرزهاى بين دو كشور تحديد و تيرهاى مرزى درست قبل از شروع جنگ بين الملل اول نصب « 2 » شده بود . با وجود اين ، وقايع سرحدى مختلفى روى ميداد كه مهمترين آنها آشوب كردهاى\r\n\r\n\r\n","description":"","footnote":"\r\n( 1 ) - مراد مرحوم آية اللّه خالصه‌اى است كه در مخالفت و ضديت با انگليسها بسيار سخت و شديد بوده ( مترجم )\r\n( 2 ) - كتاب حاضر ، صفحهء 524 و 25 ( مؤلف ) .\r\n","page_name":" 765 ","page_number":788},
  {"content":"\r\n\r\nايرانى به سركردگى سالار الدوله « 1 » ياغى منع ناپذير بود . پس از زدوخورد مختصرى مدعى ناپهلوان سلطنت قجرى از سرحد ايران رانده شده و بعراق وارد و در آنجا دستگير شد . در نتيجهء قرار دوستانه‌اى دولت ايران كليهء قروض سالار را با شهريه‌اى ميپردازد و او هم در ازاء تحت نظر مراقبين در حيفا زندگى مىكند .\r\nمسئلهء شط العرب از تجاوزات سرحدى اهميت بيشترى داشت . انتظام اين امر بنابر عهدنامهء ارزروم « 2 » است كه كميسيون سرحدى 1914 نيز آن را قبول نموده است .\r\nسرحد در طول مخالف جريان آب از يك نقطه‌اى دو ميل پائين‌تر از « فااو » موقع مد ساحل ايران معلوم شده و بعبارت ديگر تمام پهناى آب با قابل كشتىرانى آن به عراق واگذاشته شده است . در نتيجه ورود به كارون و بندر محمره يا براى رسيدن به اهواز فقط پس از گذشتن از آبهاى متعلق به عراق ميسر ميگشت . اين اشكال بارز براى ايران چون بنادر بسيارى در خليج فارس داراست قابل تحمل است . در صورتى كه شط العرب تنها راه رسيدن عراق به خليج مىباشد .\r\nوزير دارائى ايران در 1928 به آبادان آمده و اصرار نمود تا گمركخانهء عراق از جزيرهء مزبور به كرجىهاى گمركى چند يا رد فاصله در طرف آبهاى متعلق به عراق منتقل شود وى همچنين راجع به لنگر انداختن كشتىهاى جنگى خارجى در لنگرگاه آنجا بدون اجازهء رسمى دولتى اعتراض نمود ، ولى چون اين اعتراض نسبت به كشتىهاى توپدار انگليسى كه بخرج دولت بريتانيا مأمور جلوگيرى از قاچاق بودند مطبوع و ملاطفت - آميز تلقى نشد مورد قبول واقع نگشت .\r\nموضوعى كه شايد پس از مهاجرت مجتهدين شديدترين احساسات را در ايران تحريك كرد موضوع تابعيت عدهء زياد ايرانيان ساكن عراق بود . در سال 1924 به اشخاصى كه مايل به ترك تابعيت عراق بودند فرصت كوتاهى داده شد تا اقدام كنند . موضوعى كه به اين نحو پيش‌آمد در زندگى هزاران نفر كه يا بىخبر بودند و يا قادر به پرداخت پول تمبر\r\n\r\n\r\n","description":"","footnote":"\r\n( 1 ) - رجوع به كتاب حاضر صفحهء 608 ( مؤلف )\r\n( 2 ) - كتاب حاضر صفحهء 524 و 25 ( مؤلف )\r\n","page_name":" 766 ","page_number":789},
  {"content":"\r\n\r\nتذكره نبودند تأثير داشت . اضافه بر اشكالات موجوده دولت ايران براى كسانى كه تابعيت آنها محرز شده بود تقاضاى حقوق كاپيتولاسيون ميكرد ، در صورتى كه خود مشغول الغاء اين حق بود . دولت ايران اظهار داشت كه تا اعطاء اين حق از شناسائى دولت عراق خوددارى خواهد كرد . در مقابل اين تقاضاى شاق حكومت عراق جواب ميداد كه تحت سلطهء تركها چنين حقى براى ايرانيان در عراق وجود نداشته و نه آنكه ايران در كشور خود به رعاياى عراق چنين امتيازى خواهد داد . بالاخره اظهار داشتند كه تعداد رعاياى ايران در عراق بقدرى زياد است كه داشتن چنين امتيازى جدا مايه از هم پاشيدن دستگاه ادارى و دادگسترى اين كشور مىشود .\r\nحقانيت عراق در اين موضوع غيرقابل انكار بود ولى غرور ايرانيان باقى ماند تا در 1929 انگلستان بمجمع اتفاق ملل مراجعه كرده و تقاضاى الغاء قرارداد قضائى عراق و انگليس را كه بموجب آن بعضى امتيازات جهت بيگانگان اروپائى قائل شده بود كرد . ايران متوجه شد كه با اين عمل اصل موضوع تقاضاى وى منتفى شده و بالنتيجه تبادل‌نظر و مذاكرات بين دولتين شروع گشت كه بالاخره منجر به فرستادن هيئتى براى تبريك سال سوم تاجگزارى شاه از طرف ملك فيصل شد . در مهمانى كه به افتخار نمايندگان داده شد شناسائى رسمى عراق اعلام شد و اين كار كمك بزرگى به برقرارى صلح و تهيهء موجبات ترقى در خاورميانه نمود .\r\n\r\nالغاء كاپيتولاسيون در 1928\r\nهيچ نمونه‌اى براى دريافتن تحول و تغييرى كه در روابط بين شرق و غرب رويداده است بهتر از اصرار با موفقيت دول آسيائى جهت برانداختن روشى كه بموجب آن محاكم كشورى نمىتوانستند اتباع اروپائى را محاكمه كنند نيست . اولين ضربه‌اى كه به اين دستگاه وارد آمد توسط تركيه در سال 1914 بود كه برافتادن كلى آن با موافقت مشترك در انجمن صلح لوزان تأييد شد . بموجب عهدنامهء و رساى نيز حق كاپيتولاسيون در چين از آلمان ، اتريش و هنگرى سلب شد .\r\nدولت شوروى بقسمى كه ذكر شد در 1921 از حق ويژهء كاپيتولاسيون خود در ايران صرف‌نظر كرد . اين انصراف جهت ايران اهميت خاصى داشت ، چه بنابر معاهدهء تركمن - چاى كه در 1828 بين روسيه و ايران بسته شده بود اين سيستم به طرز شديدى بايران تحميل گرديده بود . پرظاهر بود كه ايران بدون تشكيلات مجدد و وضع قانون و اصلاح كامل\r\n\r\n","description":"","footnote":"","page_name":" 767 ","page_number":790},
  {"content":"\r\n\r\nدوائر قضائى كه بار دوم به عمل آمده نميتوانست اروپائيان را در محاكم خود محاكمه نمايد .\r\nدولت راجع به مسئلهء قوانين توجه خاصى مبذول داشت و در سال 1927 رسما از طرف شاه اجازهء اجراى مقررات قضائى جديد كه براساس حقوق فرانسه استوار شده بود داده شد .\r\nاعليحضرت از اين موقع استفاده كرده و علنا به نخست‌وزير دستور داد الغاء كاپيتولاسيون را مسجل كند . در دنبالهء اين دستور يادداشتى به سفارتخانه‌ها فرستاده شد كه كاپيتولاسيون از سال 1928 يعنى درست يك سده پس از انعقاد عهدنامهء تركمان چاى ملغى خواهد شد . در مذاكراتى كه در تعقيب اين يادداشت پيش آمد در حفظ بعضى تضمينات براى اروپائيان مقيم ايران اصرار شد . دولت ايران كه قطعا درك كرده بود كه ابتداى كار قضات محاكم آزموده نخواهند بود براى تامين نظريات دول آمادگى عاقلانه‌اى نشان داد ، ولى در ازاء ميخواست كه دول مزبور اصل الغاء كاپيتولاسيون را قبول كنند . از جملهء شرائط يكى راجع به حكميت اجبارى هرمرافعه بين ايرانيان و بيگانگان بود مشروط بر اينكه يكى از طرفين تقاضاى ارجاع آن را بنمايند . شرائط ديگر جلوگيرى از توقيف و بازداشت يا حبس بيگانگان در زندانهاى ايران بود . فرانسه كه در ايران داراى اتباع زيادى نبود در شناختن الغاء كاپيتولاسيون تعجيل كرد و بريتانياى كبير هم كه در تمام طول مدت مذاكرات روش دوستانه‌اى اتخاذ كرده بود بالاخره رضايت خود را اعلام داشت .\r\nدر حين تحرير كتاب حاضر منابع موثق اظهار ميدارند غالب قضات از قوانين جديد بىاطلاع بوده و در صدور احكام اغلب نقض آنها را دستور ميدهند . بديهى است كه قضات صالح با تصويب مجلس خلق نخواهند شد و اميد ميرود كه دد آينده قوانين بدرستى و صحت اجرا شود . ولى بيم آن هست كه اين آينده قدرى طول بكشد .\r\n\r\nتعرفهء گمركى 1928\r\nراجع به مسئله گمركات و مخصوصا تعرفه‌اى كه در سال 1903 تهيه شده بود ما در سابق صحبت نموديم . در آنوقت به علت چربيدن كفهء نفوذ روسها گمرك به منفعت محصولات نفتى و قند و شكر ترتيب داده شده و از رواج امتعهء انگليسى مانند چاى جلوگيرى ميكرد « 1 »\r\n\r\n\r\n","description":"","footnote":"\r\n( 1 ) - كتاب حاضر صفحهء 541 .\r\n","page_name":" 768 ","page_number":791},
  {"content":"\r\n\r\nايران تصميم گرفت كه تعرفهء گمركى جديدى تنظيم كند . اين قانون درست در همان روزى كه كاپيتولاسيون ملغى شد وارد مرحلهء عمل گرديد . بموجب آن حداعلاى ميزان گمركى در حق همه كشورها برقرار ميشد مگر آنهائى كه بنابر قرارداد جداگانه شرائط مناسبى بدست ميآوردند .\r\nدولت ايران حداقل ميزان گمركى را براى دولتهائى كه با او قرارداد منعقد كرده بودند مىشناخت ، ولى حق افزودن ميزان تعرفهء خود را بر ضد دولى كه بر صادرات ايران گمرك اضافه تحميل ميكردند حفظ ميكرد . در اين قرارداد الغاء كليهء عهدنامه‌هاى موجوده كه حقوق ايران را نسبت به استقلال اقتصادى محدود ميساخت گنجانده شده و اين موضوع يك اصل مهم تدوين قرارداد بود . بريتانياى كبير و ساير دول اين قرارداد را بطوريكه بايدوشايد امضا كردند .\r\n\r\nراه‌آهن سرتاسرى ايران\r\nمن طرح‌هاى مختلف راه‌آهن را كه پس از جنگ بدولت ايران پيشنهاد شده بود مشروحا ذكر كردم . شاه با راه‌آهن تهران - همدان - خانقين كه براه‌آهن عراق متصل ميشد موافقت ننمود ، زيرا مايل بود خط آهن از يكى از بندرهاى خليج فارس شروع شده و سرتاسر ايران را پيموده و به بحر خزر منتهى گردد . در نتيجه بندر خورموسى تنگهء دريائى بىآبادى و غيرمسكون را در كنار خليج فارس انتخاب كرد و ساختن خط آهنى را در حدود 150 ميل تا دزفول به مقاطعه داد . در شمال طول كوتاهترى از بندر گز در منتهى اليه گوشهء جنوب شرقى بحر خزر به مقاطعه داده شد . اين خط به موازات ساحل تا پاى دامنهء البرز و شروع اوج گرفتن آن كشيده مىشود .\r\nاولين كلنگ اين كار شگرف در پائيز 1927 به زمين خورد و عمل از هردو بندر توسط شركت مختلط آلمانى و آمريكائى و دخالت جزئى فرانسوى و انگليسى شروع شد . در نوامبر 1929 قسمت شمالى از بندر گز تا سارى براى بهره‌بردارى توسط شاه افتتاح يافت و هنوز مشغول كار است . در ژانويه 1930 قطعه راه‌آهن از بندر شاهپور\r\n\r\n","description":"","footnote":"","page_name":" 769 ","page_number":792},
  {"content":"\r\n\r\nكه اسم مناسب و جديد خورموسى مىباشد به دزفول توسط اعليحضرت مفتوح شد . به علت طوفان و بارانهاى شديد قطار شاهانه « دوبار از خط خارج شده و بالاخره لكوموتيو آتش گرفت . » « 1 » در روز اول ماه مه سنديكا از ادامهء كار خوددارى كرد ، زيرا دولت قريب ششصد هزار ليره بدهى پس افتاده داشت ، ولى جواب ايران الغاء قرارداد بود .\r\nاين وقفه بهر صورت قبل از ادامهء اين كار عظيم فرصت مطالعهء بيشترى خواهد داد . براى روشن شدن موضوع خوبست قدرى به جزئيات به‌پردازيم . براى اينكه بندر شاهپور را به صورت بندر درآورند و آن را از حملات موج‌هاى گل در موقع جزرومد مصون دارند ميليونها پول لازم است . در شمال دزفول مطابق نقشه خطآهن به فلات ايران صعود نموده و پس از عبور از رشته كوههاى متوازى يكى بعد از ديگرى به بروجرد كه در 356 ميلى ساحل است ميرسد . در اين مسير ، راه‌آهن از نواحى ميگذرد كه چندين هزار عشائر غارتگر سكونت دارند . از بروجرد تا تهران 374 ميل راه است و به اين ترتيب تا پايتخت 730 ميل فاصله خواهد شد . قابل توجه است كه جادهء كاروان‌رو بوشهر - شيراز - اصفهان - كاشان - قم - تهران به علت اشكالات طبيعى چندين ميل در طرف مشرق خطآهن قرار خواهد گرفت . قطعهء شمالى فقط 300 ميل طول دارد ، ولى ثلث آن از داخل سلسلهء جبال البرز ميگذرد . از اين مقدار فقط 25 ميل تونل دارد .\r\nمخارج ساختن اين اثر شگرف و عظيم كاملا به 50 ميليون ليره خواهد رسيد . با توجه به قلت جمعيت ، وسعت زياد اراضى بائر ، فقدان صادرات ، فقر و عقب‌افتادگى ، من خيال ميكنم كه راه‌آهن اگر هم تمام شود از عهدهء استهلاك هزينهء خود برنخواهد آمد چه رسد باينكه نفعى هم بدهد . در مقابل تصور ميكنم پيشنهاد صرف پول موجود در راه ساختن و نگاهدارى جاده‌ها بمراتب بهتر باشد .\r\n\r\nايران و هواپيمائى\r\nدر بين عوامل جديدى كه در ايران در كار هستند يكى هواپيمائى - است . تقريبا دو سال قبل شركت آلمانى يونكرس خطى به باكو در شمال ، بغداد در غرب ، مشهد در شرق و در جنوب به بوشهر ايجاد كرد . در سال اول\r\n\r\n\r\n","description":"","footnote":"\r\n( 1 ) - رجوع شود به تايمز 9 / 6 / 30 ( مؤلف )\r\n","page_name":" 770 ","page_number":793},
  {"content":"\r\n\r\nفقط سيصد نفر ايرانى جرئت پرواز پيدا نمودند ، ولى در سال دوم اين عده به سه هزار نفر ازدياد يافت و هرساله بتدريج بر تعداد مسافرين و كالا افزوده خواهد شد . ايران با داشتن هواى خشك و نمايانى شگفت‌انگيز و نيز فواصل زياد آن بهترين كشور جهت توسعهء هواپيمائى است . به غير از اين وجه مسئلهء نظم و قانون با وجود هواپيما تقويت خواهد شد و ايرانيان بقسمى كه تاكنون سابقه نداشته است قادر به مسافرت به اقصىنقاط ميگردند .\r\n\r\nجادهء هوائى به هندوستان\r\nاز جمله مسائل مهمى كه ايران بايستى با بريتانيا حل كند يكى موضوع جادهء هوائى يكسره به هندوستان بود كه قسمتى از آن از ايران ميگذشت . اين راه از قاهره و بغداد گذشته و از آنجا بر فراز عراق به اول خليج ميرسد و از اين نقطه مىبايد به بلوچستان انگليس برسد . بهترين خط عبور از كنارهء ساحل ايران و عبور از بنادر بوشهر ، بندرعباس و جاسك بوده و از جاسك رو بمشرق سيم تلگراف هند و اروپا از كنار ساحل ميگذرد و بدون شك داراى ارزش بسيارى جهت هوانوردان است .\r\nپروازهاى اكتشافى و مقدماتى به زودى پس از خاتمهء جنگ از قاهره تا كراچى انجام گرفت و ايران نه‌تنها مقررات هوائى بين المللى را در 1919 قبول كرده بود بلكه يك موافقت‌نامهء موقتى را هم در سال 1925 دائر باعطاى حق عبور از كنارهء ساحل به انگليسىها امضا كرد . بموجب مواد آن ايران از سرويس هوائى مجانا و بدون دادن كمك خرج استفاده ميكرد و همچنين مالك كليهء فرودگاههائى ميشد كه دولت انگلستان مىساخت .\r\nچون ايران مصمم شده بود بهر قيمتى كه شده كاپيتولاسيون را ملغى كند تصميم گرفت كه از اين امتياز استفاده نموده و بوسيلهء آن بر حكومت انگليس فشار آورد . در نتيجهء تعقيب اين سياست دفعة اعلام داشت كه اجازهء عبور هوائى از سواحل جنوبى كشور نخواهد داد ، ولى نسبت به خط هوائى كه از مركز ايران بگذرد مساعد است . بالاخره در سال 1928 وقتى كه كاپيتولاسيون ملغى شد ايران با كمپانى « راههاى هوائى امپراطورى » قرارى بست كه طبق شرائط آن اعتراض خود را نسبت به عبور از نقاط ساحلى پس ميگرفت .\r\n\r\n","description":"","footnote":"","page_name":" 771 ","page_number":794},
  {"content":"\r\n\r\nدر بهار سال 1929 سرويس يكسرهء هوائى افتتاح شد و با يونكرس نيز گفتگو شد تا سرويس هوائى بغداد و بوشهر با اين سرويس تلاقى و برخورد نمايد . بدين ترتيب يك رابطهء جديد و ذيقيمتى با دنياى خارج جهت ايران ايجاد شد .\r\n\r\nاوضاع مالى\r\nبموجب لايحه‌اى كه در مارس 1930 به مجلس تقديم شده معيار و واحد طلا بايستى جانشين نقرهء رائج موجود بشود و بنابر مواد آن ، واحد بايستى يك ريال طلا باشد كه قابل قسمت به صد دينار بوده باشد . بنابراين دو سكهء طلا ضرب خواهد شد يكى پهلوى كه به مقدار ليرهء زر انگليسى طلاى ناب خواهد داشت و يكى هم نيم پهلوى .\r\nبعلاوه براى تكميل پول رائج چهار قسم سكهء نقره ، سه قسم سكهء نيكل و دو جور سكهء مسى ضرب مىشود . واحد سيم ، ريال خواهد بود كه با پهلوى به بيست ريال قابل تبديل است . تاريخ اين تغيير مهم و مبادله هنوز معلوم نشده ولى از فحواى قانون برميآيد كه در طى سال 1931 اجرا خواهد شد . مشكل است كه پهلوى طلا در دسترس آزاد قرار داده شود ، ولى در نظر است تعادل به اين طريق محفوظ گردد كه مبادله به نرخ ثابت با كشورى كه واحد طلا قبول كرده مثلا لندن برقرار گردد . شايد ليره در حدود 20 ريال ارزش ثابت داشته باشد « 1 »\r\nدولت ايران متوجه اشكالاتى كه از تغيير مبناى نقره به مبناى طلا پيش ميآيد هست و از قرار اطلاع مشغول انباشتن اسعار خارجى است تا نرخ مبادلهء خود را ثابت نگاهدارد . محققا كار دشوارى در پيش است و مستلزم ادارهء دقيقانهء متخصصين ارزى است كه ضمنا بايستى از هرگونه تأثيرات سياسى بر كنار باشند .\r\nدر تعقيب اين تغييرات دولت ايران احساس كرده كه انتشار اسكناس بايستى توسط بانك خودش انجام گيرد ، در صورتى كه اين حق منحصر به بانك شاهنشاهى ايران بود و از اين رو به بانك اخير پيشنهاد افتتاح باب مذاكرات را نمودند . در نتيجه بانك حاضر\r\n\r\n\r\n","description":"","footnote":"\r\n( 1 ) - شرحيكه مؤلف در بالا راجع بضرب سكه نوشته برطبق قانونى است كه در اسفند 1308 مطابق مارس 1930 هنگام طبع سوم كتاب بتصويب مجلس رسيده ولى بعدا اين قانون بموجب قانون مصوب 22 اسفند 1310 اصلاح شده از جمله سكهء طلاى پهلوى كه معادل 20 ريال بوده معادل 10 ريال شده و ديگر سكهء طلاى نيم پهلوى كه معادل 10 ريال بوده معادل 50 ريال شده است . ( مترجم )\r\n","page_name":" 772 ","page_number":795},
  {"content":"\r\n\r\nشد با دريافت دويست هزار ليره در تاريخ بيستم مارس 1931 يعنى موقع شروع جمع آورى اسكناس‌هاى خودش از حقوق خويش صرف‌نظر كند . دولت ايران هم در مقابل موافقت كرده كه تعهد بانك را دائر به پرداخت حق الامتياز از منافع خالص خود ملغى كند .\r\nاين‌طور معلوم مىشود كه دولت ايران تصور مىكند بانك شاهنشاهى ايران تقاضاهاى او را به طرز رضايت‌بخشى اجابت كرده است . بالاخره بريتانيا باوضاع مالى ايران كمك نمود به اين ترتيب كه ادعاهاى خود را راجع به 5 / 4 ميليون ليره به دو ميليون ليره تقليل داده و آن را به صورت پرداخت ساليانه 180 هزار ليره تا 25 سال قبول كرد . دولت ايران اين معاملهء سخاوتمندانه را پنج سال قبل پذيرفت ولى قانون آن هنوز از مجلس نگذشته است .\r\nاهميت شركت نفت ايران و انگليس در اين كتاب مشروحا ذكر شده و قابل توجه - است كه شاه در اين اواخر مراكز بسيارى از صنايع نفت و مخصوصا پالايشگاه آبادان را ديدن كرد . اعليحضرت نسبت به كليهء تأسيسات بازديده شده اظهار رضايت فرمود و به علت منافع سرشار فعلى شركت واضح است كه مبلغ هنگفت حق امتيازى كه بدولت ايران پرداخت مىشود يكى از اركان مالى او را تشكيل ميدهد .\r\n\r\nاوضاع ايران در سال 1930\r\nهمانطور كه بيان كرديم اوضاع ايران به تندى و شايد بسيار هم تند دارد تغيير مىكند ، در هرصورت اين تحول و تغيير عمل بسيار دشوارى - است . حكام و استانداران قديمى با طمعى كه داشتند كارهاى خود را توسط كارمندان محلى بانجام رسانيده و بهر ترتيبى بود ثروتى اندوخته و املاكى در اطراف موطن اصلى خود بچنگ ميآوردند ، امروزه بجاى فرزندان خانواده‌هاى معروف و مشهور ، عمال نظامى از تهران به اطراف فرستاده ميشوند كه اغلب هم به زودى تغيير مأموريت مىيابند . اينان بر مردمى كه بر آنها حكومت ميكنند كمتر علاقه دارند ، برعكس با اهالى ولايات بطور حقارت رفتار كرده و پول‌هائى را كه بچنگ ميآورند يا در تهران و يا در اروپا خرج ميكنند .\r\nعلاوه بر اين ميزان ماليات‌ها بالا رفته و تماما بدون چون‌وچرا وصول مىشود ، در صورتى كه در زمان قديم معمول بود كه با مأمور وصول ماليات تبانى كنند و اغلب\r\n\r\n","description":"","footnote":"","page_name":" 773 ","page_number":796},
  {"content":"\r\n\r\nاين عمل با تملق و شايد دادن يك پيشكش صورت‌پذير بود . ماليات جديدى به صورت ماليات بر درآمد از سه تا چهار درصد از منافع خالص بر شركتها وضع شده است اعم از آنكه مراكز شركت‌ها در ايران باشد يا خارج آن ، به همين قسم پيشه‌وران ، بازرگانان و كسبه بطور عموم بايستى براى شروع به كار تحصيل پروانه بكنند و براى اين كار بدرجات مختلف تقسيم ميشوند ، محققا نتيجه فشار اين ماليات‌ها بالا رفتن هزينهء زندگى خواهد بود .\r\nحال خوبست به موضوع ديگرى توجه نمائيم . در نظر شاه نسبت به مدارس خارجى يعنى هيئت‌هاى تبليغى نشانهء بارزى راجع به روش سياسى او بدست مىآوريم . ابتدا تصميم گرفته شد كه در اجراى برنامهء دولتى كه شامل شرعيات بود اصرار نمايند . البته ميسيون‌هاى مسيحى نسبت به اين موضوع اعتراض كردند و بالاخره تصميم گرفته شد كه در ساعات تدريس نه احكام اسلامى تعليم شود و نه احكام مسيحى . از زمانى كه اين موافقت حاصل شده است مدارس خارجى رسما شناخته « 1 » شده و شاه از كار ايشان اظهار رضايت كرده است .\r\nقابل ملاحظه است كه هيئت مبلغين كليسا در اصفهان مدرسهء شبانه‌روزى بر طبق مدارس « 2 » عمومى انگلستان دائر كرده‌اند . ايرانيان خيلى به تعليم و تربيت اخلاقى احتياج دارند و رؤس تعليمات اين مدارس به منفعت شايان ايران تمام مىشود .\r\nدولت هم ساليانه يكصد نفر شاگرد به اروپا روانه مىكند تا شش سال در آنجا تحصيل كنند و درعين‌حال در بالا بردن سطح فرهنگ در خود ايران نيز كوشش مىشود .\r\nانتخاب اخير ايران به عضويت انجمن اتفاق ملل باعث مزيد اعتبارش در دنيا گشته و فرصت خواهد داد كه ايران رل مهمى را در سياست خاورميانه بازى كند . يك چنين خوش‌آيندى كه تا اندازه‌اى در نتيجهء قبول شدن ترقيات اخير اوست محققا به افزايش غرور ملى در ايران كمك كرده و موقعيت شاه را نيز مستحكم مىكند .\r\nعلاوه بر اين توليد احساسات ملى كه بالا بدان اشاره شد با نمايشگاه صنايع\r\n\r\n\r\n","description":"","footnote":"\r\n( 1 ) - ولى اين مدارس چندى بعد تمام بامر شاهانه بسته شدند ( مترجم )\r\n( 2 ) -  Publicschool . \r\n","page_name":" 774 ","page_number":797},
  {"content":"\r\n\r\nايران در لندن تأييد شده و به دنيا ثابت خواهد كرد كه چگونه هوش و فطانت ايرانى در طى قرون گذشته فروزان بوده و تا چه حد شگرفى در اروپا مؤثر واقع شده است .\r\nدر پايان سخن اكنون بر ايران شاه مصمم و وطن‌پرستى سلطنت مىكند و دوستان بسيار وى براى اعليحضرت دعاى خير كرده و طول عمر او را براى ادامهء عمليات و كارهاى نافع و مفيدش خواهانند .\r\nپايان\r\n\r\n","description":"","footnote":"","page_name":" 775 ","page_number":798},
  {"content":"\r\n . \r\n","description":"","footnote":"","page_name":" 776 ","page_number":799},
  {"content":"\r\n\r\nتنظيم فهرست اعلام از زهرا دلاورى\r\n\r\n","description":"","footnote":"","page_name":" 777 ","page_number":800},
  {"content":"\r\n . \r\n","description":"","footnote":"","page_name":" 778 ","page_number":801},
  {"content":"\r\n\r\n\r\nفهرست اعلام\r\n\r\nآ\r\nآذربايجان : 9 ، 74 ، 76 ، 123 ، 125 ، 143 ، 164 ، 165 ، 166 ، 178 ، 196 ، 198 ، 253 ، 254 ، 329 ، 359 ، 400 ، 402 ، 411 ، 432 ، 452 ، 458 ، 464 ، 466 ، 489 ، 490 ، 500 ، 577 ، 588 ، 612 ، 614 ، 615 ، 616 ، 682 ، 683 ، 692 ، 697 ، 730 ، 740\r\nآرارات ( كوه ) : 525 ، 617\r\nآرميتاژ سميت ( سيدنى ) : 728\r\nآريائىها : 213\r\nآريرقا : 513\r\nآزاد خان افغانى : 400 ، 401 ، 402\r\nآزف : 354\r\nآزو : 115\r\nآستارا : 463\r\nآستان رضوى : 185\r\nآسيا : 7 ، 12 ، 14 ، 15 ، 35 ، 36 ، 39 ، 45 ، 55 ، 56 ، 60 ، 61 ، 68 ، 76 ، 78 ، 85 90 ، 95 ، 97 ، 99 ، 102 ، 104 ، 114 ، 143 ، 144 ، 146 ، 147 ، 169 ، 179 ، 182 ، 183 ، 184 ، 192 ، 201 ، 202 ، 206 ، 213 ، 220 ، 229 ، 230 ، 232 ، 246 ، 252 ، 255 ، 311 ، 329 ، 355 ، 356 ، 396 ، 433 ، 450 ، 469 ، 478 ، 509 ، 514 ، 517 ، 528 ، 576 ، 583 ، 637 ، 682 ، 718 ، 722 ، 732 ، 749 ، 754\r\nآشوره‌ده ( جزيره ) : 306 ، 497 ، 695 ، 738 ، 762\r\nآشوريها : 693\r\nآصف الدوله : 461 ، 466 ، 490\r\nآغاز جغرافى جديد ( كتاب ) : 10 ، 11 ، 12 ،\r\nآغا محمد خان : 408 ، 409 ، 410 ، 411 ، 415 ، 416 ، 417 ، 418 ، 419 ، 420 ، 421 ، 422 ، 423 ، 424 ، 425 ، 426 ، 427 ، 429 ، 430 ، 432 ، 459\r\nآقا خان - اعتماد الدوله : 628 ، 498\r\nآقاسى ( حاجى ميرزا ) : 474 ، 487\r\n\r\n","description":"","footnote":"","page_name":" 779 ","page_number":802},
  {"content":"\r\n\r\nآق‌قويونلو : 200 ، 227 ، 228\r\nآكستفه : 461\r\nآكسفورد : 196 ، 578\r\nآلاتوش‌تكين : 101 ، 102\r\nآلان ( طائفه ) : 124\r\nآلبرت : 296\r\nآلبوكرك : 264\r\nآل بويه - ديلميان : 31 ، 32 ، 81\r\nآلپ ارسلان ( عضد الدين ابو شجاع ) : 42 ، 44 ، 45 ، 46 ، 63\r\nآلپتكين : 28 ، 35\r\nآلتمش ( شمس الدين ) : 121\r\nآل جلاير : 198 ، 200\r\nآل زيار : 32 ، 81\r\nآلفوس ( رود ) : 552\r\nآلمان : 254 ، 255 ، 256 ، 350 ، 353 ، 354 ، 529 ، 582 ، 583 ، 585 ، 608 ، 609 ، 610 ، 611 ، 619 ، 622 ، 626 ، 627 ، 630 ، 631 ، 642 ، 662 ، 681 ، 686 ، 697 ، 719 ، 726 ، 750 ، 762 ، 767\r\nآل مظفر ( سلسله ) : 166 ، 178 ، 180\r\nآليخانوف : 517\r\nآمريكا : 86 ، 99 ، 598 ، 611 ، 725 ، 743 ، 749\r\nآمودريا : 423 ، 514\r\nآناتولى : 141\r\nآنتونى : 255\r\nآندوره : 721\r\nآنسيلكوپيديا ( كتاب ) : 24\r\nآواراس : 452\r\nآيلپارس خان : 382\r\nآيماق خان زند : 400\r\nآينلو : 673\r\n\r\nا\r\nابراهيم : 7 ، 8 ، 46\r\nابراهيم خان ( حاجى ) : 384 ، 398 ، 411 ، 413 ، 415 ، 427 ، 430 ، 434 ، 437 ، 439 ، 519 ، 523\r\nابراهيم ميرزا : 227\r\nابرقو : 416\r\nابرى : 42\r\nابريشم ( پل ) : 399\r\nابلستين : 13 ، 144\r\nابليس : 261\r\nابن الاثير ( عز الدين ) : 98 ، 111 ، 115 ، 207 ،\r\nابن حوقل : 11\r\nابن خرداذبه : 11\r\nابن سينا : 81 ، 87\r\nابن عطاش : 65\r\nابن وهاب : 10\r\nابو اسحاق : رجوع شود به اينجو\r\nابو الحسن ، حاجى ميرزا : 447 ، 486\r\n\r\n","description":"","footnote":"","page_name":" 780 ","page_number":803},
  {"content":"\r\n\r\nابو الخير ، ابو سعيد : 141 ، 164 ، 166 ، 197 ، 200 ، 203 ، 209 ، 210\r\nابو الفتح خان : 408 ، 409\r\nابو الفيض خان : 381\r\nابو بكر ميرزا : 75 ، 197\r\nابو ريحان : 81\r\nابو على سينا : 28 ، 33 ، 81\r\nابو محمد عبد الله : 51\r\nابو موسى ( جزيره ) : 610\r\nابيورد - بوارد : 39 ، 356 ، 357\r\nاتابكان فارس ( سلسله ) : 75 ، 76\r\nاتابك سعد - اتابك اعظم : 75 ، 122 ، 570 ، 576 ، 578\r\nاترار : 104 ، 105 ، 190\r\nاترك ( رودخانه ) : 249 ، 514 ، 515\r\nاتريش : رجوع شود به اطريش\r\nاتوك : 373\r\nاپوليه : 38\r\nاچميازين : 453 ، 462 ، 732\r\nاچى سون ( معاهده ) : 456 ، 465 ، 499\r\nاحتشام ، سردار : 712 ، 713 ، 715\r\nاحمدآباد : 707 ، 708\r\nاحمد آغا : 327\r\nاحمد پاشا : 361 ، 362 ، 363 ، 459\r\nاحمد شاه : 25 ، 28 ، 32 ، 33 ، 63 ، 141 ، 150 ، 151 ، 153 ، 166 ، 182 ، 197 ، 200 ، 203 ، 224 ، 225 ، 253 ، 318 ، 360 ، 399 ، 400 ، 434 ، 506 ، 507 ، 508 ، 518 ، 519 ، 595 ، 598 ، 755\r\nاحمدى : 504\r\nاحمر ( بحر ) : 262 ، 548\r\nآدريانوپل : 493\r\nادوارد اول : 52 ، 140 ، 145 ، 158 ، 308 ، 569\r\nادوگى ، امير : 196\r\nاراك : 122 ، 291 ، 632\r\nاران : 164\r\nاربرسك : 150\r\nاربن دوم : 59\r\nارپا : 165\r\nارتما : 263\r\nارتودكس : 18 ، 133 ، 353\r\nارس ( رود ) : 178 ، 245 ، 257 ، 340 ، 360 ، 400 ، 423 ، 424 ، 426 ، 451 ، 455 ، 461 ، 462 ، 509 ، 732\r\nارسطو : 82\r\nارسلان شاه - عباد الدين قره‌ارسلان :\r\n43 ، 56 ، 64 ، 73\r\nارسنجان : 677\r\nاردبيل : 15 ، 115 ، 234 ، 240 ، 241 ، 251 ، 364 ، 424 ، 425 ، 473\r\nاردلان : 360 ، 422 ، 486\r\nارزروم : 458 ، 499 ، 505 ، 525 ، 541 ، 617 ، 618 ، 633 ، 732 ، 766\r\nارزو : 149\r\nارغون : 131 ، 132 ، 141 ، 150 ، 151 ،\r\n\r\n","description":"","footnote":"","page_name":" 781 ","page_number":804},
  {"content":"\r\n\r\n152 ، 153 ، 154 ، 162 ، 165 ، 281\r\nارنميز ( رودخانه ) : 203\r\nارك : 6\r\nاركانجل : 354\r\nارمنستان : 15 ، 125 ، 129 ، 142 ، 155 ، 157 ، 198 ، 200 ، 251 ، 308 ، 315 ، 399 ، 682 ، 722 ، 731 ، 733\r\nارنبورگ : 388 ، 450 ، 511 ، 512 ، 514\r\nاروپا : 2 ، 9 ، 12 ، 15 ، 49 ، 55 ، 58 ، 78 ، 85 ، 94 ، 97 ، 99 ، 121 ، 127 ، 128 ، 133 ، 137 ، 145 ، 146 ، 152 ، 158 ، 168 ، 183 ، 202 ، 204 ، 209 ، 219 ، 246 ، 252 ، 254 ، 261 ، 262 ، 273 ، 275 ، 307 ، 330 ، 332 ، 333 ، 349 ، 350 ، 353 ، 396 ، 423 ، 442 ، 445 ، 453 ، 494 ، 498 ، 529 ، 537 ، 549 550 ، 551 ، 562 ، 563 ، 564 ، 565 ، 566 ، 568 ، 569 ، 576 ، 582 ، 590 ، 597 ، 598 ، 611 ، 681 ، 722 ، 723 ، 731 ، 739 ، 748 ، 755 ، 763 ، 771 ، 773 ، 774 ، 775\r\nاروميه ( درياچه ) : 138 ، 232 ، 253 ، 492 ، 615 ، 616 ، 617 ، 682 ، 692 ، 734 ، 735 ، 762\r\nازالز : 184\r\nازبك : رجوع كنيد به اوزبك\r\nاز هرات تا اورنبورك ( كتاب ) : 509\r\nاساسن‌ها - ملاحدهء اسمعيلى : 64\r\nاسپارتكوس : 21\r\nاسپانيا : 153 ، 184 ، 187 ، 250 ، 253 ، 265 ، 267 ، 270 ، 273\r\nاستاجلو ( طائفه ) : 228 ، 232 ، 244 ، 247\r\nاستانبول : 751\r\nاسترآباد ( خليج ) : 390\r\nاسترآباد - گرگان فعلى : 30 ، 40 ، 179 ، 198 ، 248 ، 257 ، 334 ، 363 ، 385 ، 386 ، 390 ، 329 ، 400 ، 425 ، 457 ، 495 ، 597 ، 612 ، 740\r\nاستوارت ، خانم ويلير : 295\r\nاستوا قوچان : 110\r\nاستوكز ، ماژورس ب : 599\r\nاستيل : 268 ، 270\r\nاستين : 298\r\nاسحق خان : 456\r\nاسد الله : 318\r\nاسد بن عبد الله : 25\r\nاسرائيل : 39 ، 40\r\nاسرائيل اورى : 308\r\nاسعد ، حاجى على قلى خان سردار اسعد :\r\n590 ، 592 ، 595 ، 596 ، 597 ، 598\r\nاسفراين : 107 ، 249\r\nاسفنديار : 30\r\nاسكات : 45\r\nاسكانديناوى ( شبه جزيره ) : رجوع كنيد به سوئد\r\nاسكراين ، سن . پ : 39 ، 717\r\n\r\n","description":"","footnote":"","page_name":" 782 ","page_number":805},
  {"content":"\r\n\r\nاسكندر كبير : 9 ، 107 ، 122 ، 169 ، 196 200 ، 302 ، 312 ، 528\r\nاسكندرون ( خليج ) : 147\r\nاسكندريه : 528\r\nاسلاو : 12\r\nاسلامبول : 78 ، 212 ، 352 ، 353 ، 732 ، 744\r\nاسماعيل زائىها : 638\r\nاسمعيل - اسماعيل : 23 ، 24 ، 25 ، 26 ، 27 ، 28 ، 226 ، 227 ، 228 ، 229 ، 230 231 ، 232 ، 234 ، 235 ، 244 ، 264 ، 265 ، 329 ، 329 ، 400 ، 404 ، 410 ، 422 ، 438 ، 486 ، 496\r\nاسمعيليه - اسماعيليه ( فرقه ) : 23 ، 49 52 ، 74 ، 85 ، 86 ، 123 ، 133 ، 150 ، 179 ، 208 ، 493 ، 264 ، 329 ، 486 ، 493 ، 578\r\nاشاقه باش : 399\r\nاشرف : 280 ، 335 ، 337 ، 338 ، 341 ، 342 ، 343 ، 344 ، 345 ، 346 ، 348 ، 349 ، 383\r\nاصطخر فارس : 11\r\nاصطخرى : 11\r\nاصفهان : 28 ، 29 ، 36 ، 54 ، 65 ، 75 ، 81 ، 86 ، 123 ، 124 ، 125 ، 178 ، 196 ، 237 ، 248 ، 253 ، 257 ، 258 ، 268 ، 269 ، 270 ، 276 ، 277 ، 278 ، 280 ، 283 ، 284 ، 289 ، 290 ، 297 ، 308 ، 318 ، 322 ، 323 ، 325 ، 326 ، 327 ، 328 ، 329 ، 335 ، 336 ، 337 ، 338 ، 341 ، 342 ، 345 ، 346 ، 357 ، 358 ، 360 ، 369 ، 380 ، 400 ، 401 ، 409 ، 410 ، 420 ، 430 ، 433 ، 473 ، 492 ، 529 ، 534 ، 543 ، 576 ، 582 ، 589 ، 590 ، 627 ، 630 ، 632 ، 633 ، 646 ، 647 ، 648 ، 649 ، 650 ، 651 ، 652 ، 653 ، 655 ، 658 ، 680 ، 681 ، 696 ، 698 ، 713 ، 714 ، 729 ، 733 ، 739 ، 754 ، 761 ، 770 ، 774\r\nاصلاندوز : 455 ، 461 ،\r\nاطريش : 235 ، 352 ، 353 ، 623 ، 641 ، 681 ، 682 ، 685 ، 767\r\nاطلس ( اقيانوس ) : 604\r\nاعراب : 646 ، 677 ، 696 ، 712\r\nافتخار عالم شيعه ( كتاب ) : 7 ، 251 ، 258\r\nافراسياب : 84 ، 420\r\nافريقاى جنوبى : 51 ، 544\r\nافسيوس : 57\r\nافشار ، احمدلو : 228 ، 356\r\nافشين : 15 ، 16\r\nافضل الدين : 33\r\nافغان : 52 ، 78 ، 175 ، 312 ، 313 ، 314 318 ، 320 ، 322 ، 323 ، 331 ، 336 ، 343 ، 345 ، 399 ، 435 ، 443 ، 469 ، 670 ، 477 ، 480 ، 481 ، 485 ، 490 ،\r\n\r\n","description":"","footnote":"","page_name":" 783 ","page_number":806},
  {"content":"\r\n\r\n502 ، 582 ، 620 ، 622 ، 628 ، 630 ، 638 ، 641 ، 653 ، 682\r\nافغانستان : 66 ، 171 ، 197 ، 222 ، 311 312 ، 315 ، 369 ، 397 ، 423 ، 425 ، 430 ، 432 ، 434 ، 436 ، 444 ، 449 ، 457 ، 458 ، 467 ، 470 ، 474 ، 477 ، 482 ، 483 ، 488 ، 501 ، 505 ، 506 ، 511 ، 518 ، 520 ، 523 ، 564 ، 580 ، 581 ، 620 ، 630 ، 644 ، 682 ، 749 ، 751 ، 760 ، 762 ، 764\r\nافلاطون : 82\r\nافندى ، عباس : 494\r\nافندى ، عبيد الله : 653\r\nاقبال : 141\r\nاقصى البلاد : 152\r\nاكبر خان مغول : 237 ، 246 ، 483\r\nاكس لاشپل : 2\r\nاگسبرگ : 203\r\nالافرنك : 141 ، 162\r\nالبرز ( سلسله جبال ) : 52 ، 154 ، 684 ، 769 ، 770\r\nالبيرونى : 24 ، 30 ، 32 ، 80 ، 81\r\nالتجن : 46\r\nالتون ، جان : 388 ، 389 ، 390 ، 391 ، 393 ، 394\r\nالجامع الاعظم ( مسجد ) : 222\r\nالحاكم با امر الله : 51 ، 58\r\nالدوزى : 51\r\nالساندرى ، ونيس تيوا ، د . : 243\r\nالسمى ، ا . م . س : 718\r\nالغ بيك : 195 ، 196 ، 197\r\nالغو : 143\r\nالفخرى ( كتاب ) : 137\r\nالفينستون ، مونستورات : 444 ، 476\r\nالقاص ميرزا : 237\r\nالقائم با امر الله : 41\r\nالكامل ( كتاب ) : 207\r\nالكساندر : 433 ، 442\r\nالكسيس : 305 ، 309\r\nالكسيوز : 60\r\nالكندرى : 44\r\nالگ ( رودخانه ) : 203\r\nالله اكبر ( سلسله جبال ) : 356\r\nالمسترشد : 72\r\nالمستعصم بالله : 134\r\nالموت ( قلعه ) : 53 ، 66 ، 139\r\nالموت ( كوهستان ) : 52\r\nالوند : 227\r\nاللهوردى خان : 251 ، 254 ، 273\r\nاللهورديخان ( پل ) : 28 ، 292\r\nالئاريوس : 257\r\nالياس ، خواجه اوغلان : 171 ، 173\r\nاليزابت : 91 ، 203 ، 241 ، 242 ، 246 ، 267\r\nاليس : 448\r\nاليس ( پادشاه ) : 552\r\n\r\n","description":"","footnote":"","page_name":" 784 ","page_number":807},
  {"content":"\r\n\r\nام البلاد : 371\r\nامام‌هاى عمان ( كتاب ) : 507\r\nامامقلى خان : 273 ، 301 ، 302 ، 356 ، 383\r\nامان الله خان : 326 ، 332 ، 341\r\nامبرى : 222\r\nامپريس : 385\r\nامريكا : 57 ، 494\r\nامسك : 511\r\nامسن ( ده ) : 207\r\nامير : 489 ، 518 ، 576 ، 682 ، 719 ، 764\r\nاميرآباد : 468\r\nامير امان الله : 764\r\nاميربها : 576\r\nامير حبيب الله خان : 682\r\nامير حسين : 171 ، 173 ، 174\r\nامير عبد الرحمن : 760\r\nامير على : 194\r\nامير نصر سامانى : 80\r\nامير نظام ، ميرزا تقى خان : 489 ، 494 ، 497 ، 498\r\nامير نوح : رجوع كنيد به سامانى\r\nامين الدوله : 685\r\nامين السلطان : 5 ، 6 ، 563 ، 565 ، 567\r\nانار ( محل ) : 645\r\nانجاسيا : 455\r\nانجمن جغرافيائى آسيائى ( مجله ) : 26 82 ، 175 ، 216 ، 219 ، 231 ، 261 ، 262 ، 305\r\nانجيل : 395\r\nانجيلتو : 234\r\nاندرونيكوس : 158\r\nانزلى ( بندر ) : 454 ، 495 ، 589 ، 592 ، 628 ، 634 ، 683 ، 684 ، 686 ، 687 ، 691 ، 692 ، 695 ، 730 ، 731 ، 733 ، 736 ، 737 ، 738 ، 761 ، 762 ، 763\r\nانطاكيه : 47 ، 60 ، 61 ، 125\r\nانطونيس : 12\r\nانقلاب ايران ( كتاب ) : 562\r\nانگليس : 4 ، 44 ، 52 ، 57 ، 78 ، 86 ، 87 97 ، 133 ، 140 ، 145 ، 153 ، 158 ، 184 ، 203 ، 237 ، 238 ، 240 ، 255 ، 256 ، 267 ، 268 ، 270 ، 273 ، 274 ، 275 ، 277 ، 278 ، 280 ، 281 ، 296 ، 295 ، 305 ، 309 ، 351 ، 397 ، 433 ، 434 ، 435 ، 437 ، 440 ، 441 ، 445 ، 446 ، 448 ، 449 ، 450 ، 464 ، 467 ، 469 ، 478 ، 479 ، 480 ، 481 ، 484 ، 485 ، 491 ، 501 ، 504 ، 506 ، 508 ، 513 ، 520 ، 525 ، 526 ، 527 ، 531 ، 533 ، 537 ، 538 ، 539 ، 544 ، 568 ، 569 ، 572 ، 573 ، 574 ، 575 ، 579 ، 581 ، 582 ، 583 ، 584 ، 585 ، 586 ، 587 ، 589 ، 590 ، 597 ، 598 ، 609 ، 611 ، 613 ، 620 ، 622 ، 624 ، 626 ،\r\n\r\n","description":"","footnote":"","page_name":" 785 ","page_number":808},
  {"content":"\r\n\r\n627 ، 628 ، 629 ، 631 ، 633 ، 634 ، 635 ، 636 ، 637 ، 638 ، 644 ، 646 ، 648 ، 650 ، 652 ، 653 ، 654 ، 655 ، 658 ، 661 ، 665 ، 675 ، 679 ، 681 ، 682 ، 689 ، 690 ، 694 ، 695 ، 697 ، 698 ، 717 ، 720 ، 722 ، 724 ، 725 ، 726 ، 727 ، 728 ، 730 ، 738 ، 740 ، 741 ، 742 ، 743 ، 744 ، 745 ، 747 ، 749 ، 753 ، 754 ، 759 ، 760 ، 762 ، 763 ، 767 ، 771 ، 773 ، 774\r\nانگليس و روسيه در مشرق ( كتاب ) : 433 ، 477\r\nانگلندم : 241\r\nانورپاشا : 751\r\nانوشتگين : 46 ، 67\r\nانوشيروان : 165 ، 240 ، 362 ، 536 ، 537\r\nانورى : 69 ، 72 ، 91\r\nاوان : 239 ، 240\r\nاوترم ، سرجيمز : 504 ، 505\r\nاودسا : 529 ، 595\r\nاودونوان ، ى : 509 ، 516\r\nاورال ( رودخانه ) : 108 ، 109 ، 510 ، 511 ، 512 ، 513 ، 514\r\nاورتون : اى . اف : 668 ، 671 ، 677 ، 678 ، 704 ، 705 ، 706 ، 707 ، 708 ، 711 ، 712 ، 715 ، 718\r\nاورشليم : 226\r\nاورقون ( دره ) : 127\r\nاورنبورك : 510\r\nاورنگ زيب : 313 ، 425\r\nاوزبكها : اوزبك : 197 ، 203 ، 208 ، 228 ، 229 ، 230 ، 235 ، 243 ، 248 ، 302 ، 305 ، 313 ، 318 ، 333 ، 356 ، 371 ، 397 ، 423 ، 425 ، 511 ، 512\r\nاوزبكيهء شرقى - سفيد ( طائفه ) : 179\r\nاوزلى ، سرگور : 455\r\nاوزن حسن - دراز حسن : 197 ، 200 ، 201 ، 202 ، 227\r\nاوژين : 552\r\nاوست - اورت ( فلات ) : 511\r\nاوسن . د : 96 ، 97 ، 98 ، 99\r\nاوش ( ناحيه ) : 105\r\nاوكلند ، لرد : 475 ، 476 ، 481 ، 483\r\nاوكونر : 626 ، 662\r\nاوگتاى : 97 ، 102 ، 105 ، 108 ، 116 ، 120 ، 121 ، 127 ، 129 ، 131 ، 142\r\nاوگوست : 85\r\nاولجاتيو - الجاتيو : رجوع شود به خدا بنده ( سلطان محمد )\r\nاولزگىها : 327\r\nاولنجى شاهى - چمن شاهى : 230\r\nاولئاريوس ادام : 301 ، 302\r\nاوليويه . ج ، ا : 419\r\nاورناس : 43\r\nاونكت‌ها : 101\r\n\r\n","description":"","footnote":"","page_name":" 786 ","page_number":809},
  {"content":"\r\n\r\nاويس حسين : 165 ، 196\r\nاويفور : 97 ، 102\r\nاويلين جان : 309\r\nاهواز : 22 ، 505 ، 533 ، 534 ، 651 ، 652 ، 619 ، 621 ، 627 ، 733 ، 742 ، 757 ، 766\r\nايت‌ويك ، اى . بى : 213\r\nايران : در اكثر صفحات\r\nايرانشاه : 56 ، 64\r\nايران شرقى ( كتاب ) : 509\r\nاىبيد ( كتاب ) : 307\r\nايتاليا : 257\r\nايچسون ( معاهدات ) : 448\r\nايروان : 245 ، 253 ، 255 ، 329 ، 359 ، 360 ، 363 ، 424 ، 451 ، 453 ، 454 ، 462 ، 463 ، 723\r\nايزدخاست : 656\r\nايسيك قول : 513\r\nايسلند : 58\r\nايلخانى : 140 ، 141 ، 161 ، 468 ، 672 709 ، 712\r\nايلك خان : 29 ، 36\r\nايلى ( دره ) : 512 ، 693\r\nايمريشيا : 455\r\nاين‌پيس : 256\r\nاينجو ، ابو اسحاق : 13 ، 166\r\nاينسون روز : 167\r\nاينوسنت چهارم : 97\r\nايوان ( كتاب ) : 533\r\nايوبى ، صلاح الدين : 51\r\nايوچى ، طائفه : 97\r\n\r\nب\r\nباب : 59 ، 491 ، 492 ، 493 ،\r\nبابا ( كوه ) : 311\r\nبابا على بيك : 356 ، 357\r\nبابر : 197 ، 198 ، 203 ، 204 ، 208 ، 229 ، 230 ، 231 ، 237\r\nبابك : 8 ، 15\r\nبابيزانس : 158\r\nبابيون ، اورسل : 45\r\nباتو : 96 ، 127 ، 129 ، 203\r\nباتوم : 682\r\nبادوكوبه : 694\r\nباراتوف ( ژنرال ) : 634 ، 648 ، 687\r\nباربد : 79\r\nباربرو ، جوزافا : 202 ، 219\r\nباربير دومينار : 209\r\nبارت ، سرآرتر : 619 ، 620\r\nباركزائى ، ( برادران ) : 443\r\nباركزائى ( طائفه ) : 499\r\nبارته ، سارجنت . ل . : 713\r\nبارهبرو - ابن اليهود : 208\r\nباز - ناز ( قريه ) : 82\r\nباسيدو - باسادور : 508\r\n\r\n","description":"","footnote":"","page_name":" 787 ","page_number":810},
  {"content":"\r\n\r\nباشيبانى خان : 198\r\nباصرى : 673\r\nباغهاى فعول كبير ( ك ) : 295\r\nبافيلد مارشال فون درگولتز پاشا در ايران و بين النهرين ( كتاب ) : 750\r\nبافين ، ويليام : 274\r\nباقر خان : 588\r\nباكو : 240 ، 334 ، 340 ، 364 ، 426 ، 455 ، 591 ، 682 ، 683 ، 686 ، 690 ، 691 ، 722 ، 730 ، 734 ، 761 ، 770\r\nبالارد ( ژنرال ) : 504\r\nبالد ، سن‌ولى : 57\r\nبالتيك ( دريا ) : 352 ، 353 ، 354\r\nباليوزخانه : 624\r\nبايدو : 125 ، 128 ، 134 ، 141 ، 152 ، 153\r\nبايدوف ، م . گرى . : 465 ، 466\r\nبايزيد : 169 ، 182 ، 183 ، 184 ، 190 ، 198 ، 238 ، 241\r\nبايقال ( درياچه ) : 98\r\nبتون ، سرهنرى ليندسى : 446 ، 473\r\nبجنورد : 422 ، 490\r\nبحرين : 309 ، 507\r\nبخارا : 27 ، 28 ، 36 ، 47 ، 81 ، 105 ، 106 143 ، 178 ، 206 ، 230 ، 238 ، 239 ، 302 ، 381 ، 389 ، 396 ، 423 ، 450 ، 448 ، 456 ، 480 ، 510 ، 513 ، 515 ، 526\r\nبختيارى : 326 ، 400 ، 439 ، 589 ، 590 591 ، 607 ، 633 ، 647 ، 651 ، 652 ، 659 ، 667 ، 670 ، 689 ، 729 ، 733 ، 741\r\nسردار ظفر بختيارى : 640\r\nبختيارى ( كوه ) : 430 ، 534\r\nبختيارى ( ايل ) : 561 ، 590 ، 619 ، 646\r\nبدخشان : 248\r\nبدلى ، جان . ف . : 333\r\nبدينتون : 89\r\nبرازجان : 504\r\nبراق حاجب : 122 ، 126 ، 142 ، 143\r\nبرامكه : 48 ، 49\r\nبراهوئى ، ناصر خان : 518\r\nبردسير : 643\r\nبردود ، سرجرج : 294 ، 295\r\nبرديا : 5\r\nبركيارق : 54 ، 55 ، 64\r\nبرلاس ( حاجى ) : 168 ، 169\r\nبرلين : 609 ، 610 ، 750 ، 751\r\nبرمكيان : 3\r\nبرمه : 714\r\nبرنابى ، سروان ف : 509\r\nبرنز ( الكساندر ) : 475 ، 476 ، 477\r\nبروجرد : 520 ، 735 ، 770\r\nبروس ، پ . ح . : 333 ، 705\r\nبروست ، م : 316\r\nبروس ، س ، م : 641 ، 677 ، 700\r\n\r\n","description":"","footnote":"","page_name":" 788 ","page_number":811},
  {"content":"\r\n\r\nبروسكى : 470\r\nبروسه ( بندر ) : 184\r\nبروسه ، م : 355\r\nبروكسل : 563 ، 576\r\nبروكمان : 302\r\nبرون ( كتاب ) : 13 ، 28 ، 210\r\nبرون ، پروفسور ادوارد : 9 ، 28 ، 39 ، 50 ، 79 ، 81 ، 84 ، 89 ، 90 ، 91 ، 210 ، 213 ، 214 ، 589 ، 591 ، 598 ، 716\r\nبرى ، ويليام : 309\r\nبريجز - سرجونز هرفورد : 433 ، 444 ، 445 ، 446 ، 447 ،\r\nبريتانياى كبير ، بريتانيا : 257 ، 269 ، 270 ، 281 ، 355 ، 388 ، 391 ، 405 ، 406 ، 433 ، 437 ، 441 ، 444 ، 445 ، 449 ، 455 ، 457 ، 464 ، 465 ، 466 ، 467 ، 469 ، 470 ، 472 ، 473 ، 474 ، 475 ، 477 ، 478 ، 479 ، 480 ، 481 ، 483 ، 484 ، 485 ، 487 ، 499 ، 500 ، 501 ، 502 ، 503 ، 507 ، 508 ، 513 ، 518 ، 519 ، 520 ، 521 ، 524 ، 527 ، 529 ، 531 ، 540 ، 541 ، 542 ، 543 ، 544 ، 545 ، 580 ، 581 ، 583 ، 584 ، 585 ، 586 ، 591 ، 599 ، 601 ، 604 ، 609 ، 610 ، 611 ، 614 ، 623 ، 624 ، 625 ، 644 ، 673 ، 694 ، 719 ، 723 ، 724 ، 725 ، 734 ، 739 ، 742 ، 743 ، 749 ، 750 ، 757 ، 760 ، 764 ، 766 ، 768 ، 769 ، 771 ، 773\r\nبزرگمهر : 537\r\nبصره : 14 ، 21 ، 22 ، 24 ، 405 ، 407 ، 408 ، 423 ، 444 ، 565 ، 583 ، 610 ، 611 ، 619 ، 620 ، 738\r\nبغاز يا تنگهء كلارنس : 583\r\nبغاوند : 363\r\nبغراخان : 28\r\nبغداد : 1 ، 3 ، 5 ، 6 ، 7 ، 12 ، 14 ، 15 ، 19 20 ، 21 ، 22 ، 23 ، 26 ، 27 ، 33 ، 36 ، 42 ، 44 ، 47 ، 54 ، 55 ، 61 ، 73 ، 74 ، 75 ، 76 ، 80 ، 89 ، 123 ، 125 ، 134 ، 135 ، 136 ، 137 ، 139 ، 146 ، 147 ، 164 ، 166 ، 180 ، 182 ، 228 ، 248 ، 254 ، 255 ، 297 ، 298 ، 235 ، 303 ، 304 ، 329 ، 361 ، 362 ، 407 ، 422 ، 423 ، 440 ، 458 ، 499 ، 525 ، 528 ، 584 ، 609 ، 611 ، 621 ، 633 ، 680 ، 681 ، 682 ، 683 ، 687 ، 733 ، 745 ، 750 ، 770 ، 771 ، 772 ، 751\r\nبقراط : 82\r\nبكر ( ديار ) : 722 ، 732\r\nبكوويچ ( كنت ) : 510\r\nبكاع : 248\r\nبگجيت : 171\r\nبگىجان : 423\r\nبلخ : 22 ، 25 ، 36 ، 68 ، 69 ، 74 ، 107 ، 109 ، 110 ، 210 ، 229 ، 248 ، 370 ،\r\n\r\n","description":"","footnote":"","page_name":" 789 ","page_number":812},
  {"content":"\r\n\r\n381\r\nبلشويكها : 692 ، 693 ، 694 ، 695 ، 730 754 ، 761 ، 762\r\nبلغار ( طوائف ) : 120\r\nبلقاتيگين : 35\r\nبلوقلجى ( دكتر ) : 311 ، 312 ، 521\r\nبلوچستان : 27 ، 447 ، 508 ، 518 ، 526 ، 536 ، 581 ، 583 ، 622 ، 628 ، 630 ، 631 ، 637 ، 638 ، 644 ، 733 ، 744 ، 754 ، 771\r\nبلوچى : 337 ، 362 ، 560 ، 641 ، 705 ، 708\r\nبم : 408 ، 409 ، 418 ، 440 ، 486 ، 631 640 ، 664 ، 736 ، 754\r\nبمبئى : 406 ، 438 ، 477 ، 486 ، 504\r\nبمپور : 422 ، 637 ، 640\r\nبناپارت ، ناپلئون : 190 ، 396 ، 436 ، 441 ، 442 ، 456 ، 614\r\nبند امير : 34\r\nبندرعباس : 275 ، 276 ، 278 ، 281 ، 309 ، 337 ، 405 ، 503 ، 507 ، 508 ، 521 ، 540 ، 582 ، 610 ، 628 ، 632 ، 636 ، 639 ، 640 ، 641 ، 642 ، 643 ، 653 ، 661 ، 664 ، 673 ، 717 ، 734 ، 735 ، 736 ، 737 ، 738 ، 744 ، 771\r\nبندر لنگه : 609\r\nبنگاليها : 483 ، 754\r\nبنى شيبان : 422\r\nبنى معن : 507\r\nبوبيان ( جزيره ) : 609 ، 610\r\nبوپ سرهنگ : 753\r\nبوتلو : 275\r\nبوداس : 147\r\nبورو ، لردان : 483\r\nبوريج : 8\r\nبوستان : 213\r\nبوشهر : 138 ، 280 ، 394 ، 401 ، 405 ، 406 ، 411 ، 415 ، 434 ، 435 ، 436 ، 491 ، 503 ، 504 ، 528 ، 529 ، 609 ، 623 ، 624 ، 626 ، 641 ، 658 ، 666 ، 667 ، 704 ، 717 ، 719 ، 729 ، 733 ، 734 ، 737 ، 738 ، 770 ، 771 ، 772\r\nبوقا : 151\r\nبولو ، موسيو : 502\r\nبويد ( امرا ) : 34\r\nبوير نورها : 99 ، 101\r\nبهادران : 187\r\nبهادر شاه ( امير ) : 579\r\nبهارستان : 58 ، 587\r\nبهارلو ( طائفه ) : 228 ، 645 ، 654 ، 673\r\nبهاء الدين : 210 ، 211\r\nبهاء الله : 493 ، 494\r\nبهائى : 656\r\nبهبود خان : 259\r\nبهبهان : 337 ، 363 ، 577\r\nبهرات : 82\r\n\r\n","description":"","footnote":"","page_name":" 790 ","page_number":813},
  {"content":"\r\n\r\nبهرام‌آباد : 645\r\nبهرام خان بمپورى : 631 ، 637 ، 638\r\nبهرام چوبين : 25\r\nبهرام شاه : 63 ، 66\r\nبهرام گور : 32\r\nبهزاد : 198\r\nبهشت گم شده ( كتاب ) : 266\r\nبيات : 422\r\nبياچ : 632 ، 640 ، 641 ، 754\r\nبيان سلدوز : 168\r\nبيبوس : 142 ، 143 ، 144\r\nبىبى مريم : 651\r\nبيت المقدس ( ارض مقدس ) : 2 ، 51 ، 52 ، 55 ، 57 ، 58 ، 61 ، 86 ، 152\r\nبتيليس : 732\r\nبيجار : 692\r\nبيچراكوف : 687 ، 688 ، 689 ، 690 ، 691 ، 695\r\nبيد ( ده ) : 644 ، 698\r\nبيرجند : 582 ، 630 ، 638 ، 693 ، 733\r\nبيزانت : 45 ، 58 ، 297\r\nبيزانس : 45\r\nبيزلى ، ديموند : 10 ، 57 ، 58 ، 62 ، 98 146\r\nبيسمارك : 413\r\nبيكفورد : 16\r\nبىجى ، سر ويليام : 447\r\nبين النهرين : 126 ، 125 ، 168 ، 200 ، 235 ، 680 ، 681 ، 723 ، 742\r\n\r\nپ\r\nپاپ : 128 ، 145 ، 152 ، 201\r\nپادشاه ساز ، حاجى ابراهيم : 415\r\nپارتيها - اشكانيان : 345 ، 547\r\nپاركاس : 274\r\nپاريس : 369 ، 438 ، 488 ، 505 ، 507 ، 519 ، 521 ، 525 ، 566 ، 567\r\nپاريس ، ماتيو : 97 ، 121 ، 125 ، 133 ، 748\r\nپاسكيويچ ( ژنرال ) : 461 ، 462 ، 464 ، 465\r\nپاشا : رجوع كنيد به احمد پاشا پاشا ، عبد الله : 388\r\nپاشا ، فرهاد : 248\r\nپاشا ، كمال : 732\r\nپالاتينسك : 511\r\nپالمرستون ، لرد : 485 ، 525\r\nپامير : 78\r\nپانتئون : 219\r\nپانچ ( مجله ) : 764\r\nپانىپات : 398\r\nپايتاق ( گردنه ) : 680\r\nپاينده خان : 443\r\nپپيس : 310\r\nپتان : 312\r\n\r\n","description":"","footnote":"","page_name":" 791 ","page_number":814},
  {"content":"\r\n\r\nپترك ، ويليام قرق : 69\r\nپتن‌گر : 618\r\nپرتغال : 264 ، 265 ، 270 ، 271 ، 276\r\nپرتىمن ، مستر . ا . ج : 741\r\nپرسپليس : 34\r\nپرسترجان : 101\r\nپرفيسور هنرى كودرير ( كتاب ) : 146\r\nپروسكى ( ژنرال - كنت ) : 480 ، 511 ، 514\r\nپهان ( كوه ) : 705\r\nپهلوى : 722 ، 738 ، 761 ، 763\r\nپيران ويسه : 420\r\nپير محمد : 188\r\nپيره بازا : 454\r\nپيره زن ( گردنه ) : 666 ، 718\r\nپيزانه : 59\r\nپيزنها : 59\r\nپيسى : 184\r\nپيشاور : 435 ، 444 ، 475 ، 476\r\nپيلگريمس : 274\r\nپيلوس ، هكاتوم : 245\r\nپيوس ، لوى : 58\r\n\r\nت\r\nتاتارستان : 448 ، 449\r\nتاتار - تاتاريان : 73 ، 76 ، 97 ، 98 ، 114 116 ، 121 ، 128 ، 147 ، 187 ، 203 ، 226 ، 730\r\nتاتانونگ : 102\r\nتاج‌گزارى شاه سليمان سوم ( كتاب ) : 306\r\nتاج محمد : 520\r\nتاجند : 68\r\nتاجيك‌ها : 108\r\nتارتاروس : 97\r\nتارم ( رود ) : 67\r\nتاريخ انقلاب اخير ايران ( كتاب ) : 311 ، 320\r\nتاريخ ايران ( كتاب ، سرجان ملكم ) : 81 ، 169 ، 433 ، 447\r\nتاريخ بخاراى ( كتاب ) : 27 ، 167\r\nتاريخ جنگ تايم ( كتاب ) : 609\r\nتاريخ جهانگشا ( كتاب ) : 96 ، 116 ، 207\r\nتاريخ رشيدى - تاريخ مغولهاى آسياى مركزى ( كتاب ) : 167 ، 194 ، 230\r\nتاريخ گرجستان ( كتاب ) : 316 ، 355\r\nتاريخ محمد ابراهيم ( كتاب ) : 33\r\nتاريخ مصور انگليس ( كتاب ) : 184\r\nتاشقند : 514 ، 682 ، 694\r\nتاشى ( يلوى ) : 67\r\nتالپوش : 152\r\nتامپسون : 382\r\nتاورنير : 95\r\nتاورنيه : 257 ، 301 ، 376\r\nتايمز : 770\r\nتبت : 580\r\nتبريز : 78 ، 85 ، 115 ، 123 ، 147 ، 152 ، 154 ، 160 ، 162 ، 183 ، 184 ، 185 ،\r\n\r\n","description":"","footnote":"","page_name":" 792 ","page_number":815},
  {"content":"\r\n\r\n200 ، 226 ، 235 ، 237 ، 245 ، 248 ، 251 ، 253 ، 255 ، 304 ، 322 ، 341 ، 360 ، 461 ، 462 ، 463 ، 465 ، 473 ، 474 ، 488 ، 492 ، 529 ، 537 ، 540 ، 568 ، 570 ، 576 ، 577 ، 578 ، 580 ، 588 ، 589 ، 591 ، 596 ، 601 ، 614 ، 615 ، 616 ، 734 ، 735 ، 740 ، 744\r\nتپلسيه : 337\r\nتتار : 114\r\nتت ، ج . پ : 176\r\nتجديدنظر در دنياى مسلمانان ( كتاب ) :\r\n750\r\nتجن : 468\r\nتخت طاووس : 378 ، 380\r\nتذكرهء سلاطين ( كتاب ) : 39\r\nتربت حيدرى : 421\r\nتربيزون : 202\r\nترشيز : 20 ، 175 ، 422 ، 468\r\nترديلا ، بنجامين : 70\r\nترغاى : 141 ، 169\r\nترقوب بهادر : 172\r\nتركان خاتون : 54\r\nترك ( ايلات ) : 29 ، 75 ، 144 ، 188 ، 204 ، 208 ، 235 ، 560 ، 621 ، 627 ، 631 ، 633 ، 634 ، 639 ، 641 ، 643 ، 646 ، 651 ، 653 ، 673 ، 680 ، 683 ، 687 ، 692 ، 730 ، 753 ،\r\nتركستان : 27 ، 39 ، 78 ، 102 ، 175 ، 203 ، 232 ، 513 ، 514 ، 560 ، 682\r\nتركستان چين : 67\r\nترك ( شهر ) : 179\r\nتركمن‌چاى ( عهدنامه ) : 451 ، 452 ، 463 465 ، 499 ، 500 ، 542 ، 767 ، 768\r\nتركمن‌ها : 115 ، 198 ، 375 ، 393 ، 400 420 ، 425 ، 456 ، 469 ، 490 ، 497 ، 515 ، 516 ، 517 ، 555 ، 560 ، 608 ، 670 ، 694\r\nتركهاى جريلى : 249\r\nتركى ( ايالت ) : 234 ، 673\r\nتركيه : 169 ، 211 ، 237 ، 238 ، 251 ، 329 ، 339 ، 364 ، 422 ، 423 ، 430 ، 439 ، 457 ، 458 ، 466 ، 486 ، 487 ، 499 ، 500 ، 516 ، 524 ، 525 ، 526 ، 528 ، 563 ، 565 ، 586 ، 592 ، 600 ، 609 ، 615 ، 617 ، 619 ، 653 ، 681 ، 686 ، 689 ، 740 ، 755 ، 758 ، 759 ، 762 ، 763 ، 764 ، 767\r\nترمذ : 109 ، 110\r\nترميز : 186\r\nتروتيزكا : 510\r\nتزار : 240 ، 242 ، 308 ، 334 ، 364 ، 440 ، 436 ، 497 ، 498 ، 648 ، 651 ، 680 ، 734 ، 749 ، 762\r\nتصرف قفقاز بدست روسيه ( كتاب ) : 426\r\nتغتمش : 179 ، 181 ، 187\r\nتكريت : 180\r\n\r\n","description":"","footnote":"","page_name":" 793 ","page_number":816},
  {"content":"\r\n\r\nتكسيرا ، پدرو : 263\r\nتكش : 73\r\nتلكو ( طائفه ) : 228\r\nتگودار اوغلو : 150\r\nتمبورلين : 184\r\nتموچين : 99 ، 101 ، 102\r\nتنگ زاغ : 664\r\nتنگستان : 626\r\nتنگستانىها : 503 ، 623 ، 624\r\nتينسون ( شاعر ) : 1\r\nتوپال عثمان : 361 ، 362\r\nتوتوش : 54 ، 55\r\nتود ، ماژور . د - سرگوراوزلى - د . آرسى تود : 448 ، 473 ، 484 ، 511\r\nتودور : 238\r\nتوراة : 395\r\nتوران شاه : 56\r\nتورتسه : 57\r\nتورگو : 693\r\nتورى ، مستر گرين : 256\r\nتوزك : 172\r\nتفليس : 123 ، 360 ، 363 ، 424 ، 460 529 ، 617 ، 682\r\nتقاق : 39\r\nتقىزاده : 577 ، 596 ، 751\r\nتولوى : 120\r\nتولى : 105 ، 110 ، 111 ، 112 ، 129\r\nتوماس ، سر : 268\r\nتون : 52 ، 86 ، 150 ، 249 ، 328\r\nتونس : 51\r\nتون‌شند ( سرلشكر ) : 620 ، 621\r\nتونوكين : 149 ، 150\r\nتويك ، ا . ف : 641\r\nتوين‌بى ( پروفسور ) : 762\r\nتهران : 15 ، 33 ، 185 ، 345 ، 369 ، 378 ، 399 ، 417 ، 429 ، 430 ، 432 ، 433 ، 434 ، 435 ، 440 ، 444 ، 445 ، 451 ، 454 ، 456 ، 457 ، 458 ، 460 ، 465 ، 466 ، 470 ، 472 ، 473 ، 474 ، 488 ، 490 ، 495 ، 507 ، 528 ، 533 ، 537 ، 566 ، 569 ، 571 ، 573 ، 574 ، 577 ، 580 ، 584 ، 587 ، 588 ، 590 ، 591 ، 592 ، 596 ، 597 ، 598 ، 601 ، 604 ، 606 ، 608 ، 614 ، 623 ، 625 ، 628 ، 629 ، 630 ، 644 ، 651 ، 659 ، 662 ، 667 ، 685 ، 687 ، 688 ، 690 ، 698 ، 702 ، 710 ، 719 ، 728 ، 733 ، 734 ، 736 ، 750 ، 754 ، 758 ، 769 ، 770 ، 773\r\nتيپو صاحب : 433\r\nتيلسيت : 433 ، 441 ، 442\r\nتيلوس ، ايمونه : 60\r\nتيمور اوغلان ، بايسنقرين شاهرخ بن تيمور گوركانى - تيمور لنگ - تامرلان :\r\n166 ، 167 ، 168 ، 170 ، 171 ، 172 ، 173 ، 174 ، 175 ، 176 ، 177 ، 178 ،\r\n\r\n","description":"","footnote":"","page_name":" 794 ","page_number":817},
  {"content":"\r\n\r\n179 ، 180 ، 181 ، 182 ، 183 ، 184 ، 185 ، 186 ، 187 ، 188 ، 190 ، 191 ، 192 ، 193 ، 194 ، 195 ، 197 ، 198 ، 200 ، 204 ، 214 ، 222 ، 224 ، 226 ، 298 ، 338 ، 378 ، 399 ، 416 ، 421 ، 423 ، 520\r\nتيمور ، توزك : 167 ، 172\r\nتيمور جهان - شاه جهان : 141 ، 165 313\r\nتيمورى ( ايلات ) : 560\r\nتيودا : 202\r\nتئوفيلوس ( امپراطور ) : 16\r\nتيول ( رودخانه ) : 203\r\nتيووله - رابى بنجمن : 63\r\nتىيانگ خان : 101 ، 102\r\n\r\nج\r\nجات - زط ( شهر ) : 14\r\nجاتها - طايفهء جات - كولىها : 14 ، 15\r\nجاسك : 269 ، 271 ، 771\r\nجاكوبى : 188\r\nجامى ، عبد الرحمن : 84 ، 198 ، 216 ، 216\r\nجان خانى ( مشدى ) : 302 ، 696\r\nجانيزى ( نيكى چرى ) : 250\r\nجامع التواريخ ( كتاب ) : 118 ، 208\r\nچايوك ( قلعه ) : 382\r\nجته : 114 ، 171 ، 173 ، 174\r\nجبرئيل : 258\r\nجبه : 100 ، 107\r\nجرالد ، فيتز : 86 ، 218\r\nجرجان ( دره ) : 177\r\nجرج سوم : 445\r\nجرماغون : 120 ، 124 ، 125 ، 129 ، 131\r\nجرنوفه - زرافه ( محل ) : 185\r\nجروم : 57\r\nجرون ( جزيره ) : 262 ، 263\r\nجعفر ( امام ع ) : 365\r\nجعفر قلى خان : 3 ، 399 ، 410 ، 411 ، 413 ، 422 ، 429 ، 490 ، 652\r\nجغتاى : 105 ، 108 ، 113 ، 120 ، 143 ، 157 ، 164 ، 166 ، 167 ، 169\r\nجلال آباد : 372 ، 483\r\nجلال الدوله : 577\r\nجلال الدين ( سلطان ) : 25 ، 107 ، 108 110 ، 112 ، 113 ، 114 ، 120 ، 122 ، 123 ، 124 ، 125 ، 126 ، 133 ، 172 ، 207 ، 208 ، 210 ، 211 ، 212\r\nجلاير ، حسين : 165\r\nجلايريه : 165\r\nجلفا : 325 ، 588 ، 615 ، 616 ، 762 ، 734 ، 735\r\nجمال الدين ( سيد ) : 164 ، 564 ، 565 ، 566 ، 571 ، 577\r\n\r\n","description":"","footnote":"","page_name":" 795 ","page_number":818},
  {"content":"\r\n\r\nجمال بك : 393\r\nجمنا ( رود ) : 373\r\nجنت ( باغ ) : 708\r\nجنتلمن ( مجله ) : 389\r\nجند : 44 ، 105\r\nجنكين‌سن ، آنتونى : 238 ، 239 ، 240 ، 241 ، 242 ، 243 ، 249 ، 252 ، 301 ، 510 ، 695\r\nجنگ در افغانستان : 433\r\nجنگل سياه ( مجله ) : 504\r\nجنوا : 59\r\nجيبد ، خواجه على - جنيد : 227\r\nجوجى : 105 ، 108 ، 119 ، 120 ، 179 ، 203\r\nجونز ، سرويليام : 218\r\nجوين : 207\r\nجوينى ، 207\r\nجوينى ، عطامك : 132\r\nجهانشاه قرقويونلو : 69 ، 200 ، 227 ، 378\r\nجهانگشاى جوينى ( كتاب ) : 111\r\nجهانگشاى نادرى ( كتاب ) : 320 ، 355 ، 360 ، 387 ، 394\r\nجهانگير خان ( ميرزا ) : 188 ، 194 ، 577 ، 587\r\nجيحون ( رود ) : 25 ، 36 ، 47 ، 168 ، 371 ، 372 ، 383 ، 722\r\nجيرفت : 33 ، 70 ، 148\r\nجيمز : 280\r\n\r\nچ\r\nچاسر : 79\r\nچالادآن ( بنگ ) : 233\r\nچارلز اول : 281\r\nچارلز دوم : 309 ، 310\r\nچانيزرىها : 233\r\nچاه بابل : 90\r\nچاه بهار : 507 ، 582 ، 734 ، 739\r\nچاهقوره : 150\r\nچاهكىها : 699\r\nچغاتار : 111\r\nچغرى بيك : 40 ، 43 ، 44\r\nچكامهء نهم : 240\r\nچكش لر : 514 ، 515\r\nچلكن ( جزيره ) : 393\r\nچناران : 468\r\nچنار راهوار ( محل ) : 704 ، 708 ، 712 ، 714\r\nچنتمور : 129 ، 131 ،\r\nچنگيز خان مغول : 73 ، 98 ، 99 ، 102 ، 104 ، 105 ، 106 ، 107 ، 108 ، 109 ، 110 ، 111 ، 112 ، 113 ، 114 ، 117 ، 118 ، 119 ، 120 ، 121 ، 128 ، 133 ، 167 ، 168 ، 173 ، 182 ، 188 ، 190 ، 203 ، 208 ، 338 ، 371 ، 381\r\nچوپا : 143\r\n\r\n","description":"","footnote":"","page_name":" 796 ","page_number":819},
  {"content":"\r\n\r\nچهار ايماك ( قوم ) : 312 ، 313\r\nچهارباغ : 289\r\nچهار مقاله عروضى : 87 ، 90\r\nچهريق : 492 ،\r\nچهل‌ستون - تخت جمشيد : 286 ، 287 288 ، 650 ،\r\nچيترال : 583\r\nچيرول : 538 ، 542\r\nچين : 10 ، 56 ، 101 ، 119 ، 120 ، 121 ، 131 ، 147 ، 152 ، 153 ، 190 ، 195 ، 511 ، 762\r\n\r\nح\r\nحاجب - رئيس خلوت : 57\r\nحاجىآباد : 664\r\nحاجى بابا : 446 ، 605\r\nحاجى بابا در انگلستان ( كتاب ) : 447\r\nحاجى طرخان : 240 ، 333 ، 390 ، 462\r\nحافظ ، خواجه شمس الدين محمد : 166 ، 178 ، 210 ، 212 ، 214 ، 215 ، 393 ، 413 ، 658\r\nحاليه ( بندر ) : 3 ، 738\r\nحجاز : 7 ، 21 ، 41 ، 45\r\nحجر الاسود : 24\r\nحبشه : 56 ، 213\r\nحبشىها : 631\r\nحبيب الله خان : 620\r\nحسن ( ميرزا ) : 6 ، 164 ، 180 ، 181 ، 567\r\nحسن بن زيد : 22\r\nحسن بن على : 2\r\nحسن بن على اطرش : 29\r\nحسن بيك : 200\r\nحسن على ميرزا : 200 ، 457 ، 458\r\nحسين ابن على ( ع ) : 18 ، 219\r\nحسين ، شاه سلطان حسين : 198 ، 203 ، 208 ، 278 ، 289 ، 290 ، 300 ، 308 ، 314 ، 315 ، 317 ، 320 ، 325 ، 328 ، 331 ، 333 ، 336 ، 338 ، 339 ، 341 ، 346 ، 386 ، 398\r\nحسين قلى خان قاجار - ميرزا حسين خان : 308 ، 369 ، 370 ، 383 ، 401 ، 407 ، 430 ، 439 ، 485 ، 491 ، 531 ، 543 ، 653 ، 654\r\nحكيم الملك : 544\r\nحلب : 85 ، 125 ، 137 ، 182 ، 255 ، 268\r\nحمدان - قرمسط : 24\r\nحمرين ( جبل ) : 680\r\nحمزه ميرزا : 245 ، 247 ، 248 ، 490 ، 515\r\nحمص ( جنگ ) : 144 ، 145\r\nحيدر ميرزا : 227 ، 244 ، 248\r\nحيرت‌نامه ( كتاب ) : 447\r\n\r\n","description":"","footnote":"","page_name":" 797 ","page_number":820},
  {"content":"\r\n\r\n\r\nخ\r\nخاران : 523\r\nخارپوت : 732\r\nخارك ( جزيره ) : 278 ، 405 ، 445 ، 480 ، 503\r\nخاصه‌اى ( آيت الله ) : 765\r\nخاطرات جغرافيائى ( كتاب ) : 447\r\nخاطرات عبد الكريم ( كتاب ) : 355\r\nخاف : 112 ، 582\r\nخاقانى - خاقان مغول : 91 ، 98 ، 120 129 ، 140\r\nخالد : 3 ، 144 ،\r\nخانقين : 15 ، 684 ، 688 ، 750 ، 769\r\nخاورميانه : 608 ، 622\r\nخانيكوف : 507\r\nخبيص : 22 ، 24 ، 440 ، 704\r\nختا : 240\r\nختائى ( طوائف ) : 99\r\nختن : 102\r\nخجند : 105 ، 513\r\nخدابنده ( سلطان محمد ) : 141 ، 162 ، 164 ، 217 ، 218 ، 219 ، 244 ، 247 ، 259 ، 260\r\nخدايار خان عباسى : 380\r\nخراسان : 4 ، 5 ، 6 ، 8 ، 19 ، 22 ، 23 ، 25 ، 26 ، 27 ، 29 ، 30 ، 35 ، 36 ، 39 ، 40 ، 46 ، 55 ، 56 ، 63 ، 67 ، 68 ، 69 ، 70 ، 82 ، 89 ، 95 ، 109 ، 110 ، 111 ، 112 ، 116 ، 122 ، 129 ، 133 ، 142 ، 143 ، 151 ، 156 ، 164 ، 169 ، 174 ، 195 ، 200 ، 207 ، 208 ، 210 ، 219 ، 228 ، 239 ، 243 ، 244 ، 247 ، 249 ، 296 ، 302 ، 303 ، 305 ، 306 ، 317 ، 322 ، 326 ، 328 ، 329 ، 344 ، 345 ، 355 ، 356 ، 357 ، 358 ، 359 ، 369 ، 370 ، 381 ، 385 ، 390 ، 401 ، 422 ، 423 ، 425 ، 432 ، 434 ، 439 ، 442 ، 456 ، 457 ، 458 ، 468 ، 473 ، 477 ، 515 ، 517 ، 518 ، 524 ، 550 ، 553 ، 558 ، 560 ، 574 ، 612 ، 721 ، 740 ، 764 ،\r\nخرمشهر - محمره : 503 ، 505 ، 525 ، 533 ، 540 ، 610 ، 735 ، 736 ، 737 ، 738 ، 742 ، 766\r\nخرم‌آباد : 179 ، 735\r\nخزاعى ( عشيره ) : 6\r\nخزر ( دريا ) : 95 ، 108 ، 109 ، 115 ، 186 ، 240 ، 242 ، 257 ، 320 ، 333 ، 334 ، 340 ، 355 ، 363 ، 364 ، 389 ، 390 ، 391 ، 393 ، 400 ، 420 ، 456 ، 463 ، 495 ، 497 ، 510 ، 511 ، 526 ، 682 ، 686 ، 694 ، 695 ، 722 ، 730 ، 738 ، 761 ، 762 ، 769\r\nخزعل ( شيخ ) : 590 ، 757 ، 758\r\nخسرو خان - خسرو پرويز : 79 ، 92 ، 317 ،\r\n\r\n","description":"","footnote":"","page_name":" 798 ","page_number":821},
  {"content":"\r\n\r\n422\r\nخسرو ميرزا : 466 ، 468 ، 489\r\nخسرو و شيرين ( داستان ) : 92 ، 299\r\nخضر ، زائر : 626\r\nخلف : 35\r\nخليج فارس : 10 ، 22 ، 192 ، 240 ، 261 ، 262 ، 269 ، 275 ، 276 ، 309 ، 352 ، 387 ، 394 ، 405 ، 406 ، 407 ، 422 ، 444 ، 480 ، 503 ، 507 ، 525 ، 528 ، 539 ، 544 ، 583 ، 608 ، 609 ، 611 ، 662 ، 670 ، 682 ، 737 ، 740 ، 766 ، 769\r\nخليل خان ، حاجى : 438\r\nخليل سلطان : 194 ، 195 ، 225\r\nخواتون : 48\r\nخوارزم : 40 ، 64 ، 72 ، 75 ، 81 ، 104 ، 108 ، 126 ، 129 ، 143 ، 174 ، 203 ، 448\r\nخوارزمشاه : 28 ، 73 ، 74 ، 102 ، 104 ، 105 ، 107 ، 108 ، 126\r\nخوارزمشاهيان : 45 ، 46 ، 73 ، 81\r\nخواندمير ( نوهء ميرخواند ) : 208\r\nخورموسى ( بندر ) : 735 ، 769 ، 770\r\nخوزستان : 33 ، 157 ، 248 ، 758\r\nخوقند : 512 ، 513\r\nخونسار : 336\r\nخوى : 616\r\nخيام ( عمر خيام ) : 44 ، 47 ، 86 ، 87 ، 88 ، 91\r\nخيبر ( تنگه ) : 481 ، 483\r\nخيوه : 18 ، 64 ، 68 ، 73 ، 74 ، 75 ، 104 105 ، 120 ، 133 ، 239 ، 356 ، 373 ، 379 ، 389 ، 396 ، 456 ، 457 ، 458 ، 468 ، 469 ، 478 ، 481 ، 483 ، 510 ، 511 ، 512 ، 513 ، 514 ، 515 ، 526 ، 722\r\n\r\nد\r\nدادگشت : 523\r\nدادموركاتن ( سر ) : 256\r\nداراب : 654\r\nدارابگرد : 416\r\nدار الفنون : 563 ، 568\r\nدارسى ( مستر ) : 740 ، 741\r\nداريوش : 107 ، 549\r\nداغستان : 334 ، 360 ، 384 ، 385 ، 386 455\r\nدالگوركى ( پرنس ) : 499 ، 500\r\nداليكى : 718\r\nدامغان : 107 ، 123 ، 345 ، 407 ، 420\r\nدانوب : 115\r\nداود على خان : 140 ، 628\r\nداير : 637 ، 638 ، 700 ، 705 ، 708 ، 715\r\nدايرة المعارف اسلامى ( كتاب ) : 311\r\n\r\n","description":"","footnote":"","page_name":" 799 ","page_number":822},
  {"content":"\r\n\r\nدجله : 1 ، 134 ، 362 ، 619\r\nدجيل : 134\r\nدختر ( گردنه ) : 666 ، 718\r\nدرانى ، احمد خان : 397 ، 421\r\nدربارهء كمپانى هند شرقى ( كتاب ) :\r\n256\r\nدربند : 334 ، 364 ، 426 ، 455\r\nدر شورى ( قبيله ) : 670\r\nدرگولتز ( فون ) : 753\r\nدروا خان : 313\r\nدريا بيگى : 626\r\nدزداب : 733 ، 736\r\nدزفول : 769 ، 770\r\nدسايس آلمان در ايران : 753\r\nدسپنا - مريم : 140 ، 141\r\nدسلاند ، دوليه : 257\r\nدغيس : 142\r\nدفتر وقايع جان اويلين ( كتاب ) : 309\r\nدكن : 195 ، 225\r\nدلامن ، و . س : 619\r\nدلباندين : 693\r\nدلفارد ( تنگه ) : 33 ، 148\r\nدماغهء اميد : 44\r\nدمانى ( عشاير ) : 638\r\nدمشق : 144 ، 156 ، 169 ، 182 ، 192 ، 297\r\nدموكراتها : 597 ، 629 ، 656\r\nدمياط : 115\r\nدن : 436\r\nدنسترويل : 679 ، 683 ، 686 ، 687 ، 688 689 ، 690 ، 691 ، 692 ، 693 ، 695 ، 730 ، 737\r\nدنسيون راس : 96 ، 194\r\nدنيكين : 730 ، 731\r\nدوران ، سرمورتيمر - سرهنرى - دوراند :\r\n86 ، 355 ، 396 ، 483 ، 543\r\nدورويتر ، بارون جوليوس : 531 ، 534 ، 535\r\nدوست محمد خان : 458 ، 475 ، 476 ، 477 ، 481 ، 482 ، 483 ، 501 ، 503 ، 506 ، 507 ، 518 ، 520\r\nدوسيلوا اى ميگورا ، دون گارسيا : 270\r\nدوقوز خاتون : 138\r\nدوكين‌سى : 693\r\nدوگلاس ج . آ ( ژنرال ) : 704 ، 717\r\nدولاوال ، پيترو : 257\r\nدولت شاه : 79\r\nدومينيكان فريارا نسلم : 128\r\nدهانه غور : 364\r\nدهلى : 122 ، 181 ، 190 ، 314 ، 372 ، 376 ، 378 ، 379 ، 381 ، 383 ، 395 ، 396 ، 397 ، 398\r\nده هزار ميل ( كتاب ) : 27 ، 43 ، 127 ، 146 ، 267 ، 284 ، 400 ، 486 ، 493 ، 516 ، 523 ، 640\r\nدياز ، بارتولومى : 261\r\n\r\n","description":"","footnote":"","page_name":" 800 ","page_number":823},
  {"content":"\r\n\r\nدياله ( رود ) : 680\r\nديتز ( دكتر ) : 298\r\nديلم ، سيد حسنى : 2 ، 3 ، 32\r\nديلمى ، فخر الدوله : 30 ، 34\r\nديلميان : 28 ، 36\r\nديكسن ، ژنرال : 730\r\nديمز ، لانك‌ورث : 262 ، 311 ، 312 ، 314\r\nدينار ملك : 70\r\nديوان ناصر خسرو ( كتاب ) : 78 ، 718\r\nدئون ، شواليه : 332\r\n\r\nذ\r\nذو القدر ( طائفه ) : 228\r\nذونگاريا ، اقوام : 120\r\n\r\nر\r\nرات‌ول ، ر . س : 641 ، 677\r\nراجپوت : 35\r\nراس ، اى . دى : 39 ، 509\r\nرافع بن هرثمه : 4 ، 5 ، 25 ، 26\r\nراك ، ر . س : 636\r\nرانجيت سينگ - سينگه : 443 ، 444 ، 476 ، 481\r\nراولينسون : 433 ، 437 ، 440 ، 453 ، 473 487 ، 502 ، 503 ، 523\r\nراونستن : 261\r\nرايمون : 52\r\nربيع ، خواجه : 491\r\nرزان : 84\r\nرژيمانها : 461\r\nرستم خان : 21 ، 179 ، 323 ، 324 ، 402 446\r\nرشت : 3 ، 52 ، 334 ، 389 ، 390 ، 457 ، 495 ، 577 ، 589 ، 686 ، 689 ، 690 ، 729 ، 731 ، 733 ، 761\r\nرشيد الدين فضل الله : 72 ، 168 ، 208\r\nرضا خان - رضا شاه كبير : 464 ، 722 ، 749 ، 754 ، 755 ، 757 ، 758 ، 759 ، 760 ، 764\r\nرضا ( ع ) - امام رضا : 1 ، 4 ، 7 ، 8 ، 87 ، 219 ، 258 ، 421 ، 423 ، 440 ، 601 ، 602\r\nرضا قلى ميرزا : 357 ، 370 ، 385 ، 386 ، 389 ، 398 ، 441 ، 442\r\nركن الدين : 133\r\nركهيل ، و : 10\r\nرلى : 201\r\nرو : 270\r\nروبروكى ، ويليام : 98 ، 146 ،\r\nروبنر ، ويليام : 269\r\nرودبار : 735\r\nرودس : 185\r\nرودكى : 80 ، 90\r\nروسيه - روس : 11 ، 96 ، 97 ، 98 ، 120 ،\r\n\r\n","description":"","footnote":"","page_name":" 801 ","page_number":824},
  {"content":"\r\n\r\n121 ، 141 ، 168 ، 179 ، 181 ، 238 ، 239 ، 240 ، 249 ، 254 ، 305 ، 306 ، 332 ، 333 ، 334 ، 349 ، 350 ، 351 ، 352 ، 353 ، 363 ، 364 ، 385 ، 388 ، 390 ، 391 ، 394 ، 420 ، 424 ، 426 ، 436 ، 441 ، 451 ، 452 ، 453 ، 454 ، 455 ، 456 ، 457 ، 458 ، 459 ، 460 ، 462 ، 463 ، 465 ، 466 ، 468 ، 469 ، 470 ، 471 ، 473 ، 477 ، 486 ، 497 ، 498 ، 499 ، 500 ، 507 ، 509 ، 510 ، 511 ، 512 ، 513 ، 516 ، 517 ، 524 ، 525 ، 526 ، 529 ، 537 ، 538 ، 541 ، 544 ، 545 ، 560 ، 564 ، 569 ، 574 ، 575 ، 580 ، 581 ، 583 ، 584 ، 585 ، 586 ، 587 ، 589 ، 591 ، 592 ، 596 ، 597 ، 599 ، 600 ، 601 ، 603 ، 604 ، 605 ، 608 ، 611 ، 612 ، 613 ، 614 ، 615 ، 616 ، 617 ، 618 ، 620 ، 622 ، 623 ، 627 ، 628 ، 629 ، 632 ، 633 ، 648 ، 650 ، 681 ، 682 ، 683 ، 685 ، 687 ، 690 ، 720 ، 722 ، 723 ، 727 ، 730 ، 734 ، 740 ، 743 ، 744 ، 749 ، 750 ، 753 ، 759 ، 760 ، 761 ، 763\r\nروضة الصفا : 208\r\nروم : 1 ، 42 ، 55 ، 57 ، 60 ، 85 ، 140 ، 141 ، 158 ، 219 ، 255 ، 459 ، 489 ، 618 ، 639\r\nرومانوس ، ديوژن : 45\r\nرومانى : 476\r\nرونالدشى ، ارل : 759\r\nرويتر : 734\r\nروى فرىيرا : 274\r\nرى : 12 ، 28 ، 34 ، 46 ، 75 ، 107 ، 116 123\r\nريزان : 82\r\nريكى ( بندر ) : 405 ، 415\r\nريگان : 736\r\nريند : 637\r\nرئيس حامد : 265\r\n\r\nز\r\nزاب ( پل ) : 159\r\nزاره ( قله ) : 176\r\nزاگروس ( جبال ) : 235 ، 733\r\nزاهدان : 176\r\nزاينده‌رود : 325\r\nزبردست خان : 326\r\nزبيده : 5 ، 54\r\nزرافشان ( درهء حاصل‌خيز ) : 28 ، 106\r\nزردشت : 16 ، 19\r\nزردشتىها : 324\r\nزرنج : 176\r\nزعفرانلو : 422\r\nزكريا : 24\r\nزكى خان : 407 ، 408 ، 430\r\n\r\n","description":"","footnote":"","page_name":" 802 ","page_number":825},
  {"content":"\r\n\r\nزليخا : 218\r\nزمانشاه : 423 ، 433 ، 434 ، 435 ، 437 ، 443\r\nزنج : 21\r\nزنجان : 115 ، 299 ، 409 ، 494 ، 689 ، 692\r\nزند - خاندان زنديه : 401 ، 405 ، 407 415 ، 418\r\nزندگانى سرجان ملكم : 433\r\nزندگانى و مسافرتها ( كتاب ) : 509 ، 515\r\nزنگبار : 56 ، 508\r\nزنگى : 72\r\nزنگيان : 22 ، 23 ، 24 ، 26\r\nزنو ، كاترينو : 202\r\nزوزن : 52 ، 112\r\nزوزنى ، خواجه رضى الدين : 126\r\nزيار ( آل ) : 29 ، 40\r\nزيمنس ( كمپانى ) : 529\r\nزين العابدين : 178\r\nزينگر ، گرى : 753\r\nزينيان : 704 ، 706\r\n\r\nژ\r\nژاپن : 545 ، 580 ، 747 ، 749\r\nژاكوبى : 208\r\nژرمنى : 60\r\nژنو : 240\r\nژنوا : 160\r\nژوبر : 441\r\nژون : 128\r\n\r\nس\r\nساتى بيك : 141 ، 165\r\nسان جوانى پولو ( گنبد ) : 219\r\nسادوزائى : 482 ، 502\r\nسارايى : 168\r\nساردو : 148\r\nساردينا ( جزيره ) : 59\r\nسارى : 22 ، 409 ، 769\r\nساريكاميش - ساريكاميس : 617 ، 618\r\nساسانيان : 79 ، 330 ، 722\r\nساسانى ( قصر ) : 536\r\nساكسونها : 57\r\nسالار الدوله : 490 ، 491 ، 576 ، 598 ، 608 ، 766\r\nسالى : 168\r\nسامان : 25\r\nسامانى ( امير نوح ) : 25 ، 27 ، 29 ، 36 ، 81\r\nسامره : 14 ، 19 ، 297 ، 361 ، 764\r\nسامسون : 480\r\nسام ميرزا : 301 ، 386\r\nسامورى : 195\r\nساميها : 50\r\n\r\n","description":"","footnote":"","page_name":" 803 ","page_number":826},
  {"content":"\r\n\r\nسان پدرو : 274\r\nسانسكريت : 337\r\nسانسون : 257\r\nساوجبلاغ : 616\r\nساوه - سبا - سابه : 55 ، 116 ، 147 ، 148 ، 673\r\nسايكس ، سرپرسى : 661 ، 648 ، 671 ، 711\r\nسبتاى : 107 ، 110 ، 114\r\nسبز ( شهر ) : 168\r\nسبزوار : 110 ، 175 ، 249 ، 399 ، 422 ، 485\r\nسبكتكين : 29 ، 35\r\nستار خان : 588\r\nستراتكونا ( لرد ) : 742\r\nستمگرى يامد ( رساله ) : 310\r\nستودارت ( كلنل ) : 473 ، 480 ، 513\r\nستيل‌مان ( اسقف ) : 326\r\nسراج الدوله : 435\r\nسربندى ( طائفه ) : 520\r\nسربيزن : 148\r\nسرخس : 7 ، 73 ، 86 ، 162 ، 515 ، 468 ،\r\nسردار ( قلعه ) : 716\r\nسرزمينهاى خلافت شرقى ( كتاب ) : 10 ، 12\r\nسرگذشت سندباد ملاح ( داستان ) : 11\r\nسرينگام پاتام : 434\r\nسعادت خان : 373\r\nسعد الدوله : 576 ، 579 ، 607\r\nسعد بن زنگى : 14 ، 212 ، 70 ، 211\r\nسعد وقاص : 295\r\nسعدى ، شرف الدين : 75 ، 119 ، 212 ، 213 ، 214\r\nسعيدآباد : 654\r\nسفرنامه سرتماس هربرت : 275\r\nسفرهاى ونيسى در ايران ( كتاب ) : 219\r\nسفلهاى ولگا ( دره ) : 168\r\nسفيد ( دريا ) : 239\r\nسفيد ( قله ) : 179\r\nسقاوى ( گردنه ) : 712\r\nسقز : 689\r\nسقطمرى : 264\r\nسك ، الكساندر : 529 ، 695\r\nسكرين ، ح : 509\r\nسكوبلف ( ژنرال ) : 516\r\nسلبورن : 741\r\nسلجوقيان : 33 ، 35 ، 37 ، 38 ، 39 ، 41 ، 43 ، 45 ، 46 ، 55 ، 56 ، 60 ، 61 ، 63 ، 68 ، 69 ، 72 ، 75 ، 138\r\nسلطان‌آباد : رجوع كنيد به اراك سلطان بولاق ( كوه ) : 634\r\nسلطان شاه : 56 ، 73\r\nسلطانيه : 217 ، 218 ، 219 ، 347\r\nسلغر : 75\r\nسلماس : 245 ، 253\r\nسلمانى ، عبد الملك : 35\r\n\r\n","description":"","footnote":"","page_name":" 804 ","page_number":827},
  {"content":"\r\n\r\nسلم ( ده ) - ده ملا : 631 ، 640\r\nسلويوز ( آنياس ) : 201\r\nسليسى : 201\r\nسليمان ( حضرت ) : 471\r\nسليم مهيب ( سلطان ) : 231 ، 234 ، 254\r\nسليمان خان : 1 ، 10 ، 11 ، 24 ، 44 ، 165 ، 235 ، 237 ، 238 ، 244 ، 246 ، 307 ، 308 ، 398 ، 423 ، 432\r\nسليمان ( كوه ) : 35\r\nسليمانيه : 486\r\nسمبار : 517\r\nسمرقند : 4 ، 25 ، 36 ، 38 ، 46 ، 47 ، 63 ، 64 ، 69 ، 74 ، 90 ، 102 ، 106 ، 107 ، 168 ، 171 ، 173 ، 177 ، 178 ، 181 ، 182 ، 184 ، 186 ، 188 ، 189 ، 190 ، 192 ، 195 ، 196 ، 197 ، 199 ، 200 ، 216 ، 222 ، 229 ، 230 ، 330 ، 448 ، 513 ، 526 ، 682\r\nسمرنه : 184 ، 89\r\nسميرچيد : 512\r\nسنت پطرز بورع : 489\r\nسنت جرج : 239\r\nسنجابيها : 684\r\nسن‌جان : 184\r\nسن‌جرج : 695\r\nسنجر ( سلطان ) - بقره : 54 ، 55 ، 63 ، 64 ، 65 ، 66 ، 67 ، 68 ، 69 ، 70 ، 71 ، 73 ، 89 ، 91 ، 110 ، 162 ، 220\r\nسنجر ( ملك الشعرا ) : 90\r\nسن جيمز : 447 ، 607\r\nسند ( رود ) : 14 ، 27 ، 113 ، 121 ، 169 ، 373 ، 379 ، 380 ، 383 ، 398 ، 443 ، 486\r\nسن‌سلويه : 57\r\nسنقور - سنقر : 75\r\nسن‌گوتار ( كوه ) : 311\r\nسن‌لوى : 97 ، 115 ، 129\r\nسنه ( جاده ) : 689 ، 692\r\nسن هلنه : 57\r\nسورت ( بندر ) : 269 ، 271\r\nسوريه : 12 ، 15 ، 16 ، 52 ، 55 ، 57 ، 61 ، 65 ، 125 ، 144 ، 152 ، 156 ، 157 ، 182 ، 183 ، 38 44 ، 762\r\nسوقاسن‌ها : 120\r\nسونك ( سلسله ) : 121\r\nسون‌هايدن : 751\r\nسوئد - اسكانديناى : 2 ، 331 ، 351\r\nسهراب گورگان ( كتاب ) : 419\r\nسياحت‌نامهء انگليسى قديم ( كتاب ) : 25\r\nسياخ ( كوه ) : 712\r\nسياست شرقى آلمان در ايران ( كتاب ) :\r\n750 ، 75\r\nسياست‌نامه : 48 ، 85\r\nسياه ( دريا ) : 352 ، 353 ، 617\r\nسيبرى : 67 ، 734\r\nسيچقان نيل : 196\r\nسيمون ( رود ) : 68 ، 73 ، 106 ، 107 ، 109 ، 174 ، 177 ، 186 ، 131 ، 514\r\n\r\n","description":"","footnote":"","page_name":" 805 ","page_number":828},
  {"content":"\r\n\r\nسيراكوس : 57\r\nسيرجان : 33 ، 149 ، 641 ، 644 ، 653 ، 654 ، 666 ، 704\r\nسيرداريا ( دره ) : 512 ، 526\r\nسيردريا : 423\r\nسيروس كبير : 757\r\nسيستان : 20 ، 21 ، 22 ، 26 ، 27 ، 33 ، 35 ، 43 ، 58 ، 171 ، 172 ، 173 ، 175 ، 176 ، 177 ، 320 ، 328 ، 332 ، 348 ، 359 ، 399 ، 422 ، 440 ، 474 ، 519 ، 520 ، 521 ، 523 ، 524 ، 529 ، 544 ، 583 ، 630 ، 639\r\nسيستانى ، ملك محمود : 328\r\nسىسيانوف ( ژنرال ) : 453 ، 454\r\nسيف الدين : 66 ، 172\r\nسيف ( سلطان بن سيف ) : 309\r\nسيگناك : 105\r\nسيلر : 613\r\nسيليزى : 96\r\nسيمرچى : 513\r\nسيمونيچ ( كنت ) : 479 ، 480\r\nسينكر : 263\r\nسينوپ : 618\r\nسيواس : 182 ، 183 ، 732\r\n\r\nش\r\nشاخى : 460\r\nشاديلو : 422\r\nشاردن : 95 ، 257 ، 260 ، 277 ، 284 ، 286 ، 301 ، 306 ، 307\r\nشارل اول : 277\r\nشارل دوازدهم سويدى : 125\r\nشارل دوم : 437\r\nشارلز پنجم : 246\r\nشارلمان : 1 ، 2 ، 58\r\nشارل هفتم : 235\r\nشاسر : 86\r\nشاش ( محل ) : 35\r\nشام : 6 ، 47 ، 52 ، 61 ، 138 ، 158\r\nشاملو ( طائفه ) : 228 ، 244 ، 247\r\nشانسلر ، ريچارد : 239\r\nشانگ قين : 146\r\nشاه اسمعيل ( مسجد ) : 241\r\nشاهپور ( بندر ) : 769 ، 770\r\nشاهجهان : 110 ، 166\r\nشاهرخ : 111 ، 180 ، 194 ، 195 ، 196 ، 197 ، 220 ، 224 ، 398 ، 399 ، 401 ، 421 ، 425 ، 427 ، 429 ، 600\r\nشاهرود : 477 ، 480\r\nشاهزاده عبد العظيم : 734\r\nشاهسونها : 251 ، 460\r\nشاهنامه : 82 ، 84\r\nشاپشلر ( سيد على خان ) : 355 ، 358\r\nشب دوازدهم : 256\r\nشجاع الدين - شاه شجاع : 126 ، 166 ،\r\n\r\n","description":"","footnote":"","page_name":" 806 ","page_number":829},
  {"content":"\r\n\r\n178 ، 443 ، 444 ، 457 ، 475 ، 476 ، 480 ، 481 ، 482 ، 483 ، 484\r\nشجاع نظام : 636\r\nشرح مسافرتى از هرات به خيوه ( كتاب ) :\r\n509\r\nشرح و بيان راجع به اقوام وحشى ( كتاب ) :\r\n10\r\nشرف الدين مظفر : 166 ، 179 ، 188\r\nشرق نزديك : 49\r\nشرقه ( شيخ ) : 610\r\nشرلى ، سررابرت : 246 ، 250 ، 251 ، 253 ، 254 ، 255 ، 256 ، 268 ، 269 ، 270 ، 278 ، 280 ، 281 ، 284\r\nشستر ( كتاب ) : 337\r\nشش بلوكى : 670\r\nششمين سفر در ايران ( كتاب ) : 26 ، 30\r\nشط العرب : 405 ، 505 ، 619 ، 742 ، 757 ، 758 ، 766\r\nشعاع السلطنه : 570 ، 600\r\nشقاقى ، صديق يا صادق خان : 427 ، 430\r\nشكاك ( قبيله ) : 682\r\nشكسپير ، سروان سر . ر : 86 ، 89 ، 509 511 ، 512\r\nشكى : 455\r\nشماخى : 240 ، 360\r\nشمال ( درياى شمال ) : 354\r\nشمخه قرب : 115\r\nشمس العمالى ، امير : 30\r\nشوروى : 767\r\nشورى ( دره ) : 703\r\nشوستر ، مستر مورگان : 598 ، 599 ، 600 601\r\nشوش : 291\r\nشوشتر : 179 ، 196 ، 534 ، 623 ، 760\r\nشهرت و نام ( كتاب ) : 239\r\nشهريار صفوى : 226\r\nشيبانى ( سلسله ) : 203 ،\r\nشيبانى ، محمد - شاهى بيگ خان : 203 ، 204 ، 228 ، 229 ، 230 ، 302\r\nشيخ الاسلام ترك : 564\r\nشيخ الجبل : 53 ، 150\r\nشيخ الرئيس : 577\r\nشيخ بهايى : 258\r\nشيخ جام : 216 ، 237\r\nشيخ حسن : 165\r\nشيخ حسين : 729\r\nشيخ ( ده ) : 712\r\nشيخ على خان : 402\r\nشيسته ( قلعه ) : 424 ، 426\r\nشيراز : 32 ، 75 ، 138 ، 157 ، 178 ، 179 189 ، 213 ، 214 ، 215 ، 270 ، 299 ، 336 ، 337 ، 346 ، 363 ، 387 ، 401 ، 402 ، 404 ، 405 ، 408 ، 409 ، 411 ، 413 ، 415 ، 420 ، 491 ، 501 ، 504 ، 529 ، 552 ، 576 ، 626 ، 627 ، 628 ، 632 ، 640 ،\r\n\r\n","description":"","footnote":"","page_name":" 807 ","page_number":830},
  {"content":"\r\n\r\n641 ، 644 ، 647 ، 655 ، 656 ، 657 ، 658 ، 660 ، 661 ، 662 ، 663 ، 666 ، 667 ، 673 ، 667 ، 696 ، 698 ، 699 ، 700 ، 701 ، 702 ، 703 ، 704 ، 706 ، 707 ، 708 ، 709 ، 711 ، 713 ، 714 ، 716 ، 717 ، 718 ، 733 ، 735 ، 736 ، 738 ، 739 ، 740 ، 758 ، 770\r\nشير على خان : 520 ، 521 ، 523\r\nشيل : 473\r\nشيلينگ : 272\r\nشينزى : 67\r\nشيروان - شروان : 178 ، 181 ، 227 ، 235 ، 240 ، 242 ، 248 ، 253 ، 322 ، 334 ، 384 ، 385 ، 386 ، 455 ، 460\r\nشيرين : 92\r\nشيرين و فرهاد ( داستان ) : 93\r\n\r\nص\r\nصادق ، امام جعفر صادق : 23 ، 24\r\nصادق خان : 432\r\nصالح بن نصر : 20 ، 21\r\nصباح ، حسن : 48 ، 51 ، 52 ، 132\r\nصدر الدين خواجه على : 226\r\nصديق خان : 407 ، 408 ، 409\r\nصربستان : 623\r\nصربيها : 183\r\nصفار : 20\r\nصفاريان : 19 ، 20 ، 25 ، 26 ، 27 ، 79\r\nصفوى ( سلسله ) : 201 ، 226 ، 227 ، 229 ، 231 ، 237 ، 282 ، 300 ، 329 ، 358 ، 399 ، 425 ، 650\r\nصفى الدين ( شيخ ) : 226\r\nصفى خانى : 670\r\nصفى قلى خان : 318\r\nصفى ميرزا ( شاه ) : 259 ، 281 ، 301 ، 303 ، 304 ، 306 ، 338\r\nصمصام السلطنه بختيارى : 589 ، 598 ، 590 ، 689 ، 700 ، 703\r\nصور اسرافيل : 595\r\nصوفى باخترى : 235\r\nصولت الدوله - سردار احتشام : 654 655 ، 658 ، 662 ، 665 ، 670 ، 671 ، 672 ، 675 ، 699 ، 700 ، 703 ، 704 ، 705 ، 706 ، 707 ، 709 ، 710 ، 712 ، 713 ، 715 ، 717 ، 758\r\nصيد محمد : 499 ، 502 ، 506\r\n\r\nض\r\nضرغام ( دره ) : 68\r\nظفر ( سردار ) : 651\r\nظفرنامهء رشيد الدين يزدى : 167\r\nظل السلطان : 289 ، 472 ، 473 ، 577 ، 650\r\nظهير الدين : 203\r\n\r\n","description":"","footnote":"","page_name":" 808 ","page_number":831},
  {"content":"\r\n\r\n\r\nط\r\nطاق كسرى ( خرابه ) : 91 ، 536\r\nطالا ( جزيره ) : 138\r\nطالش : 3 ، 455 ، 460 ، 463\r\nطالش بيك : 460\r\nطاهر ذو اليمين : 18 ، 19 ، 60\r\nطاهرى ( سلسله ) : 6 ، 19 ، 20 ، 25\r\nطباران : 82 ، 84\r\nطباطبائى ، سيد ضياء الدين : 754\r\nطبرستان : 22 ، 29 ، 40 ، 51 ، 82\r\nطبرى : 14 ، 15\r\nطبس : 52 ، 86 ، 149 ، 249 ، 410 ، 416\r\nطبقات سلاطين اسلامى : 121\r\nطخارستان : 22 ، 248\r\nطرابلس : 52\r\nطرابوزان : 160 ، 185 ، 566 ، 617 ، 732\r\nطرسوس : 9\r\nطنحاچار : 110 ، 156\r\nطغرل بيك ، ركن الدين ابو طالب - قوش :\r\n38 ، 40 ، 41 ، 42 ، 43 ، 44 ، 73 ، 75 ، 101\r\nطغرل سوم : 73\r\nطق ( خندق ) : 516 ، 517\r\nطلوع جغرافياى جديد ( كتاب ) : 17 ، 58\r\nطوس : 29 ، 40 ، 82 ، 89 ، 91 ، 110 ، 131 152 ، 209\r\nطهماسب ( شاه طهماسب صفوى ) - طهماسب ميرزا : 234 ، 235 ، 236 ، 237 ، 238 ، 241 ، 242 ، 243 ، 244 ، 249 ، 259 ، 313 ، 327 ، 332 ، 336 ، 338 ، 340 ، 342 ، 343 ، 366 ، 368 ، 366 ، 348 ، 358 ، 359 ، 360 ، 361 ، 386\r\nطيسفون : 633\r\n\r\nع\r\nعادلشاه : 398 ، 419\r\nعالى قاپو - على قاپو : 286\r\nعباس‌آباد : 462\r\nعباس آقا : 578\r\nعباس شاه دوم : 304\r\nشاه عباس كبير - شاه عباس صفوى :\r\n87 ، 224 ، 242 ، 246 ، 247 ، 248 ، 249 ، 250 ، 253 ، 254 ، 255 ، 256 ، 258 ، 259 ، 260 ، 268 ، 269 ، 276 ، 277 ، 280 ، 287 ، 295 ، 300 ، 301 ، 305 ، 306 ، 329 ، 359 ، 366 ، 399 ، 757\r\nعباس ميرزا : 247 ، 306 ، 308 ، 452 ، 454 ، 455 ، 456 ، 458 ، 459 ، 460 ، 461 ، 462 ، 463 ، 465 ، 468 ، 469 ، 470 ، 642\r\nعباسه : 3\r\nعباسيان ( سلسله ) : 1 ، 8 ، 50 ، 134\r\n\r\n","description":"","footnote":"","page_name":" 809 ","page_number":832},
  {"content":"\r\n\r\nعبد البها : 494 ، 496\r\nعبد الحميد ، سلطان : 732\r\nعبد الرزاق : 195 ، 263\r\nعبد الكريم : 38 ، 382\r\nعبد اللطيف : 197\r\nعبد الملك : 28 ، 29\r\nعبد الله خان : 168 ، 240 ، 242 ، 416 ،\r\nعبد الله دوم : 248\r\nعبد المجيد بلشاه : 246\r\nعبيد الله : 229 ، 239 ، 654\r\nعثمان : 46 ، 74 ، 102 ، 238\r\nعثمانىها : 55 ، 231 ، 234 ، 235 ، 242 ، 250 ، 254 ، 360 ، 387 ، 565 ، 722 ، 762\r\nعجيف : 15 ، 16\r\nعدن : 765\r\nعراق : 12 ، 24 ، 28 ، 34 ، 35 ، 55 ، 56 ، 73 ، 147 ، 165 ، 166 ، 179 ، 248 ، 359 ، 410 ، 499 ، 635 ، 749 ، 751 ، 762 ، 764 ، 765 ، 766 ، 767 ، 769 ، 771\r\nعرب ( قوم ) : 10 ، 12 ، 78 ، 108 ، 188 ، 324 ، 560 ، 673 ، 702 ، 712\r\nعرب ( دريا ) : 583\r\nعربستان : 6 ، 43 ، 259 ، 264 ، 321 ، 324 ، 325 ، 331 ، 336 ، 473 ، 762\r\nعروة الوثقى ( مجله ) : 564\r\nعزها : 70\r\nعشق‌آباد : 39 ، 108 ، 526 ، 682 ، 693 733\r\nعضد الدوله : 30 ، 33\r\nعضد الملك : 595 ، 597\r\nعطار ، فريد الدين : 92 ، 94 ، 210 ، 212\r\nعطاملك ، علاء الدين : 66 ، 74 ، 75 ، 96 ، 108 ، 207 ، 208\r\nعكا : 52 ، 152 ، 494\r\nعلاء الدوله : 81 ، 197 ، 226 ، 577\r\nعلاء الدين محمد : 73 ، 107\r\nعلاء السلطنه : 607 ، 608 ، 674\r\nعلى : 6 ، 7 ، 23 ، 49 ، 74 ، 141 ، 258\r\nعلى ( آل - خاندان ) : 22 ، 29\r\nعلى اصغر خان : 543 ، 568\r\nعلى الرضا : 7\r\nعلى بن ابى طالب ( ع ) : 18 ، 21 ، 219 ، 227 ، 228 ، 358 ، 360\r\nعلى بن بويه : 32\r\nعلى حسن بن اسحق : 44\r\nعلى خان ( برادر صولت ) : 520 ، 671 ، 710\r\nعلى دوست : 664 ، 699 ، 712\r\nعلى ( سلطان على ) : 227\r\nعلمشير : 208 ، 216\r\nعلى قلى خان : 244 ، 394\r\nعلى محمد ( سيد ) : 491\r\nعلى مراد : 400 ، 401 ، 408 ، 409 ، 410\r\nعلى نقى خان : 409\r\n\r\n","description":"","footnote":"","page_name":" 810 ","page_number":833},
  {"content":"\r\n\r\nعلويان : 7\r\nعماد الدين ، ابوق لنجار : 43\r\nعمان : 43 ، 56 ، 508\r\nعمر شيخ ميرزا : 197 ، 203\r\nعمر ( مسجد ) : 61\r\nعموريه : 16\r\nعمرو بن ليث : 20 ، 25 ، 26 ، 27 ، 35\r\nعيسائى ( قبيله ) : 101\r\nعيسى خان : 502\r\nعيسى مسيح : 252\r\nعين الدوله : 564 ، 568 ، 570 ، 571 ، 572 ، 574 ، 577 ، 588 ، 589\r\n\r\nغ\r\nغازان خان - ايلخان بزرگ : 141 ، 151 ، 152 ، 153 ، 155 ، 157 ، 158 ، 160 ، 161 ، 162 ، 166 ، 208 ، 390\r\nغازيان : 686 ، 738\r\nغازيان ( بندر ) : 691 ، 762\r\nغالى مالائى ( جزيره ) : 10\r\nغجدوان ( جنگ ) : 230\r\nغزالى : 44 ، 89\r\nغزنه : 29 ، 36 ، 39 ، 46 ، 66 ، 74 ، 81 ، 84 ، 107 ، 110 ، 112 ، 113 ، 114 ، 142 ، 483\r\nغزنويان : 35 ، 40 ، 66\r\nغزنوى ، محمود : 311\r\nغزها : 40 ، 66 ، 68 ، 69 ، 70 ، 73 ، 75 ، 110\r\nغلجائى ( قبيله ) : 314 ، 319 ، 440\r\nغور : 52 ، 66 ، 73 ، 74 ، 240 ، 241\r\nغور ( رود ) : 340\r\nغور ( سلسله ) : 66 ، 74 ، 91 ، 457 ، 470 ، 474 ، 485\r\nغورى جهانسوز : 68\r\nغياث الدين ، پير على : 122 ، 123 ، 126 ، 174\r\nغيلىچى : 422\r\n\r\nف\r\nفااو : 739 ، 766\r\nفابيان : 256\r\nفاتح خان : 458 ، 475\r\nفارس : 11 ، 21 ، 23 ، 28 ، 32 ، 34 ، 56 ، 74 ، 75 ، 126 ، 138 ، 157 ، 166 ، 178 ، 179 ، 200 ، 273 ، 336 ، 362 ، 386 ، 387 ، 389 ، 411 ، 416 ، 430 ، 432 ، 472 ، 624 ، 626 ، 627 ، 629 ، 656 ، 660 ، 661 ، 663 ، 669 ، 670 ، 673 ، 675 ، 677 ، 713 ، 716 ، 717 ، 719 ، 751 ، 754\r\nفارسى مدان : 670\r\nفارن ج . ل ( كلنل ) : 645 ، 653 ، 676 ، 677 ، 717\r\n\r\n","description":"","footnote":"","page_name":" 811 ","page_number":834},
  {"content":"\r\n\r\nفاز محل : 83\r\nفاطمه : 260 ، 398\r\nفاطمه ( ع ) : 18 ، 49\r\nفاطميون ( سلسله ) : 45 ، 51 ، 52 ، 56 ، 61 ، 86\r\nفالادن ، لردگرىاف : 725\r\nفتح عليخان : 309 ، 321 ، 342\r\nفتحعليشاه : 158 ، 278 ، 344 ، 378 ، 400 407 ، 430 ، 433 ، 435 ، 438 ، 439 ، 440 ، 441 ، 442 ، 443 ، 444 ، 447 ، 451 ، 454 ، 456 ، 457 ، 458 ، 459 ، 461 ، 462 ، 470 ، 471 ، 472\r\nفتلغ شاه چغارتاى - فتلغ تركان : رجوع شود به جغتاى\r\nفخر الدين - فخر الملك : 65 ، 156 ، 166\r\nفخر السلطنه : 696 ، 697\r\nفدران ، وارنوس : 326\r\nفرات : 14 ، 157 ، 158 ، 619 ، 722\r\nفرانسه : 32 ، 78 ، 153 ، 257 ، 277 ، 278 ، 307 ، 353 ، 354 ، 429 ، 433 ، 438 ، 440 ، 441 ، 442 ، 444 ، 449 ، 464 ، 500 ، 578 ، 682 ، 697 ، 700 ، 716 ، 726 ، 731 ، 750 ، 768\r\nفرانسيسكاس : 127 ، 152\r\nفرح‌آباد : 325 ، 327 ، 328 ، 344\r\nفرخ خان : 567 ، 628\r\nفردريك دوم : 97\r\nفردوس گمشده : 261\r\nفردوسى ، ابو القاسم : 82 ، 84 ، 85 ، 91\r\nفرعون : 218\r\nفرغانه : 25 ، 197\r\nفرگوسن : 626 ، 707\r\nفرمانفرما : 472 ، 473 ، 543 ، 586 ، 608 629 ، 640 ، 654 ، 655 ، 657 ، 660 ، 662 ، 667 ، 668 ، 672 ، 702 ، 703 ، 710 ، 716\r\nفروسن ، سينكلرو : 263\r\nفرهاد : 92\r\nفره ( شهر ) : 318 ، 443\r\nفريرا ، روى : 275\r\nفرير دكتر ژ . ب : 289 ، 355 ، 484\r\nفريزر ، و . ا . ك : 713 ، 714\r\nفريس لند : 121\r\nفسا : 673\r\nفسطاط ( خرابه ) : 51\r\nفضل بن سهل - فضل برمكى : 3 ، 4 ، 5 ، 6 ، 7\r\nفلات ايران : 94\r\nفلسطين : 16 ، 212 ، 762\r\nفن الياس : 167\r\nفو : 619\r\nفوستر ، و : 268\r\nفيروزآباد : 712 ، 715 ، 716\r\nفيروز الدين : 443\r\nفيروز ميرزا : 435 ، 457 ، 458\r\nفيصل ( ملك ) : 767\r\n\r\n","description":"","footnote":"","page_name":" 812 ","page_number":835},
  {"content":"\r\n\r\nفيليپ سوم : 270\r\nفين ( حمام ) : 498\r\nفينكن‌شتاين : 441 ، 442\r\n\r\nق\r\nقاآن : 131\r\nقابوس‌نامه ( كتاب ) : 27 ، 87 ، 130\r\nقابيل پادشاه اوغلان : 173\r\nقاجار : 228 ، 399 ، 401 ، 409 ، 415 ، 416 ، 417 ، 427 ، 430 ، 456 ، 468 ، 490 ، 548 ، 629 ، 758\r\nقاردوچى : 422\r\nقارص : 253 ، 388 ، 617 ، 732\r\nقارص وارضروم ( كتاب ) : 333\r\nقادس : 185\r\nقازان خان : 168\r\nقازيك : 582\r\nقافانو : 643\r\nقاهره : 51 ، 52 ، 86 ، 157 ، 291 ، 297 ، 771\r\nقايمانى : 312\r\nقائم مقام : 474 ، 489\r\nقائن : 52 ، 86 ، 583 ، 584 ، 630 ، 639 ، 733\r\nقاورد ( ملك ) : 43 ، 44 ، 46 ، 56\r\nقبچاق ( دشت ) : 120\r\nقبچاق ( طائفه ) : 115 ، 120 ، 124 ، 168 181\r\nقبرس : 57 ، 243\r\nقتلغ خان : 126 ، 127\r\nقجرها - قاجار : 402 ، 407 ، 417\r\nقرآن ( كتاب ) : 9 ، 10\r\nقراباغ : 247 ، 248 ، 450 ، 455\r\nقراچار خان : 169\r\nقراختائى - قراختائيان : 68 ، 73 ، 74 ، 102 ، 103 ، 126\r\nقرا عثمان : 200\r\nقراقورم : 127 ، 129 ، 132 ، 146\r\nقراقويونلو - قرايوسف - صاحبان سفندان سياه : 165 ، 166 ، 178 ، 182 ، 190 ، 198 ، 200 ، 202\r\nقرائى ، اسحق خان : 421 ، 422\r\nقرائى ( ايل ) : 456\r\nقرائيت‌ها ( قبيله ) : 101\r\nقرة العين : 495\r\nقرقيز ( دشت ) : 104\r\nقرقيز - قبيلهء تاتار ميانى : 510 ، 512\r\nقره‌تپه : 688\r\nقره‌داغ : 461\r\nقره‌قاچ : 704\r\nقرنه : 619\r\nقزغن خان : 167 ، 168 ، 169\r\nقزل‌آروات : 516\r\nقزلباس ( رمان ) : 355\r\nقزلباش - سرخ‌سر : 228 ، 399\r\n\r\n","description":"","footnote":"","page_name":" 813 ","page_number":836},
  {"content":"\r\n\r\nقزل رباط : 680\r\nقزوين : 52 ، 107 ، 115 ، 219 ، 241 ، 243 ، 244 ، 247 ، 251 ، 266 ، 327 ، 332 ، 335 ، 336 ، 342 ، 401 ، 430 ، 494 ، 580 ، 590 ، 596 ، 614 ، 628 ، 634 ، 679 ، 684 ، 688 ، 689 ، 731 ، 734 ، 736 ، 754 ، 755 ، 761\r\nقسطنطنين : 57 ، 732\r\nقسطنطنيه : 42 ، 59 ، 60 ، 141 ، 201 ، 202 ، 329 ، 339 ، 342 ، 360 ، 361 ، 362 ، 387 ، 433 ، 442 ، 525 ، 528 ، 531 ، 564 ، 565 ، 567 ، 617 ، 629 ، 760\r\nقسطيلى : 184 ، 188\r\nقشائى ، محمد على خان : 656\r\nقشقائىها : 660 ، 666 ، 673 ، 675 ، 688 ، 699 ، 700 ، 702 ، 703 ، 704 ، 705 ، 706 ، 707 ، 708 ، 710 ، 712 ، 716 ، 747\r\nقشم ( جزيره ) : 274 ، 507 ، 508 ، 737\r\nقصر شيرين : 582 ، 680 ، 688 ، 740\r\nقطب الدين محمد : 67 ، 176\r\nقفرى : 688\r\nقفقاز : 91 ، 115 ، 129 ، 181 ، 333 ، 457 509 ، 510 ، 616 ، 617 ، 648 ، 690 ، 693 ، 722 ، 734 ، 740 ، 762\r\nقلاوون : 151\r\nقلب آسيا ( كتاب ) : 39 ، 509\r\nقليج ارسلان داود : 60\r\nقلى خان ، على : 247\r\nقم : 28 ، 35 ، 51 ، 55 ، 114 ، 116 ، 332 ، 341 ، 439 ، 571 ، 572 ، 629 ، 646 ، 770\r\nقميش خان : 421\r\nقندهار : 174 ، 194 ، 311 ، 313 ، 314 ، 316 ، 318 ، 321 ، 322 ، 329 ، 332 ، 335 ، 337 ، 338 ، 343 ، 344 ، 348 ، 369 ، 370 ، 371 ، 372 ، 380 ، 383 ، 397 ، 416 ، 435 ، 442 ، 469 ، 475 ، 476 ، 477 ، 479 ، 480 ، 481 ، 483 ، 499 ، 502 ، 520 ، 523\r\nقوام : 627 ، 655 ، 662 ، 665 ، 667 ، 673 ، 702 ، 710 ، 712\r\nقوام‌آباد : 677\r\nقوام الدين ( حاجى ) : 413\r\nقوام الملك : 413 ، 439 ، 552 ، 625 ، 626 639 ، 640 ، 654 ، 657 ، 658 ، 699\r\nقوبيلاى بارتام بهادر : 99 ، 121 ، 131 ، 140 ، 142 ، 153\r\nقوپكان : 356\r\nقوتوكو ، شيقى : 112\r\nقورپلتا : 127 ، 190\r\nقور ( سد رودخانه ) : 34\r\nقوچان : 107 ، 394 ، 422 ، 468 ، 733\r\nقوقاچين : 153\r\nقوميشه : 656 ، 670\r\n\r\n","description":"","footnote":"","page_name":" 814 ","page_number":837},
  {"content":"\r\n\r\nقوو : 183\r\nقوى ( سلسله ) : 204\r\nقهستان ( شهر ) : 19 ، 52 ، 150 ، 154\r\nقهقهه : 356\r\nقهوه‌رخ : 652\r\nقيان : 143\r\nقيرخلو : 356\r\nقيرو : 142\r\nقيساريه : 141 ، 142\r\nقيس ( جزيره ) : 70\r\nقيسر : 623 ، 627 ، 750\r\nقين ( سلسله ) : 99 ، 101 ، 102 ، 120\r\n\r\nك\r\nكابل : 22 ، 174 ، 204 ، 313 ، 372 ، 380 435 ، 442 ، 443 ، 450 ، 458 ، 469 ، 475 ، 476 ، 477 ، 481 ، 483 ، 499 ، 513 ، 516 ، 518 ، 520 ، 521 ، 682 ، 739\r\nكاپيتولاسيون : 464 ، 722 ، 762 ، 767 ، 768 ، 769 ، 771\r\nكاترين : 332 ، 342 ، 424 ، 426 ، 451\r\nكاتوليك : 188\r\nكاتون ، سردومور : 281\r\nكارامانيا : 201 ، 202\r\nكارپىئى ( كتاب ) : 98\r\nكارپينى ( ميسيون ) : 146 ، 188\r\nكار ، د . ن : 464 ، 676\r\nكارنال : 481\r\nكارنل : 368\r\nكارون ( دره ) : 21 ، 610\r\nكارون ( رود ) : 505 ، 533 ، 534 ، 583 ، 737 ، 738 ، 742 ، 766\r\nكازرون : 138 ، 415 ، 626 ، 663 ، 665 ، 666 ، 704 ، 718\r\nكاشان : 116 ، 123 ، 148 ، 297 ، 332 ، 336 ، 410 ، 498 ، 592 ، 629 ، 630 ، 646 ، 729 ، 770\r\nكاشغر : 28 ، 47 ، 102\r\nكاظمين : 764\r\nكافرستان : 313\r\nكافه : 694\r\nكاكس ، سرپرسى : 626 ، 639 ، 723\r\nكامادى : 148 ، 149\r\nكامبيز : 5\r\nكامپل : 472\r\nكامران ميرزا : 443 ، 458 ، 470 ، 474 ، 476 ، 477 ، 502\r\nكانتون : 10 ، 11\r\nكانسى ، جوزف . د : 145\r\nكاول ( پروفسور ) : 85 ، 86 ، 211 ، 215\r\nكايو ، دياگو : 261\r\nكپرولو ، عبد الله پادشاه : 363\r\nكتاب الهند : 81\r\nكتاب راه : 11\r\n\r\n","description":"","footnote":"","page_name":" 815 ","page_number":838},
  {"content":"\r\n\r\nكراچى : 529 ، 771\r\nكراسوفسكى : 462\r\nكرائيت ( طايفه ) : 138\r\nكربلا : 34 ، 219 ، 254 ، 407 ، 491 ، 547 551 ، 764\r\nكرپورتو ، سررابرت : 471\r\nكرت ، ابراهام : 395\r\nكرج : 46\r\nكرج ( رودخانه ) : 591 ، 628\r\nكردستان : 125 ، 249 ، 254 ، 296 ، 303 422 ، 458 ، 560 ، 608 ، 616 ، 722\r\nكرزن ( لرد ) : 257 ، 282 ، 284 ، 287 ، 378 ، 533 ، 544 ، 545 ، 759 ، 762\r\nكرسپو ، نيكولو : 202\r\nكرسول ، آ . ث : 219\r\nكرك - آلفونسود البوكرك : 263 ، 265\r\nكركوك - قيركوك : 361 ، 362\r\nكرمان : 21 ، 27 ، 33 ، 35 ، 36 ، 43 ، 51 ، 55 ، 56 ، 64 ، 70 ، 73 ، 74 ، 75 ، 122 ، 126 ، 133 ، 142 ، 148 ، 149 ، 166 ، 196 ، 200 ، 296 ، 320 ، 321 ، 322 ، 323 ، 326 ، 348 ، 359 ، 400 ، 408 ، 410 ، 411 ، 413 ، 416 ، 417 ، 418 ، 421 ، 440 ، 468 ، 486 ، 494 ، 540 ، 550 ، 565 ، 580 ، 582 ، 583 ، 628 ، 632 ، 639 ، 640 ، 642 ، 643 ، 644 ، 645 ، 654 ، 661 ، 664 ، 667 ، 669 ، 673 ، 674 ، 676 ، 704 ، 717 ، 719 ، 729 ، 735 ، 736 ، 739 ، 744 ، 754\r\nكرمانشاه : 235 ، 360 ، 500 ، 528 ، 540 627 ، 632 ، 633 ، 634 ، 753 ، 680 ، 684 ، 688 ، 689\r\nكرمان ( مسجد ) : 56\r\nكرمانى ، افضل : 33\r\nكروتر : 628\r\nكروزينسكى ، فادر : 33 ، 287 ، 309 ، 311 ، 320 ، 323 ، 338\r\nكروزينسكى ( كتاب ) : 335 ، 339\r\nكريستى : 447 ، 455\r\nكريمخان : 278 ، 397 ، 400 ، 401 ، 402 ، 403 ، 404 ، 405 ، 407 ، 408 ، 419 ، 420 ، 421 ، 422 ، 423\r\nكست : 289\r\nكشكولى : 670\r\nكشمير : 398 ، 443\r\nكلات نادرى : 175 ، 356 ، 358 ، 398\r\nكلاويجو ، رىكانزلزدى : 184 ، 185 ، 186 187 ، 194\r\nكلبرت : 277\r\nكلكته : 195 ، 437 ، 438 ، 441 ، 465\r\nكلهر ( ايل ) : 235\r\nكليكيه : 142\r\nكمارج ( تنگه ) : 402 ، 718\r\nكمان : 39\r\nكمبلولانگفلو : 136\r\nكمپفر : 257\r\n\r\n","description":"","footnote":"","page_name":" 816 ","page_number":839},
  {"content":"\r\n\r\nكندر : 44\r\nكندو : 626\r\nكنيون ، ر . ل ( كلنل ) : 689\r\nكواتار : 519\r\nكوت : 238 ، 633\r\nكوت العماره : 621 ، 637\r\nكوتون ، سردومور : 280\r\nكوچك خان - ميرزا كوچك خان : 685 ، 686 ، 687 ، 688 ، 689 ، 690 ، 731\r\nكوردون : 638\r\nكورشولىها : 676\r\nكورو : 115\r\nكوروش كبير : 5 ، 366 ، 527 ، 657\r\nكوست : 282\r\nكوفه : 5 ، 24\r\nكولىكش ( تنگه ) : 656\r\nكومبر ، سارجنت : 707\r\nكونوك : 269 ، 271\r\nكونولى : 513\r\nكوهبنان - قوهبنان : 149\r\nكوهستان : 673\r\nكوهستك : 272\r\nكوهك : 519\r\nكوهندل خان : 475 ، 476 ، 502\r\nكوهيك ( رودخانه ) : 204\r\nكويت : 584 ، 609\r\nكهنه ( قلعه ) : 356\r\nكى ، ژ . و : 433 ، 476 ، 477 ، 481\r\nكيابزرگ اميد : 132\r\nكيان ( سلسله ) - كيانيان : 21 ، 422\r\nكيانى ، جلال الدين محمد : 171\r\nكيپلينگ : 683\r\nكيچز ( لرد ) : 516 ، 583\r\nكيز : 638\r\nكيسلينگ ، هانس‌فون : 750\r\nكيكاوس بن اسكندر بن قابوس : 30 ، 87\r\nكين‌نير : 447\r\n\r\nگ\r\nگاردان ( ژنرال ) : 442 ، 444 ، 445\r\nگاكوم - تاروم : 664 ، 668\r\nگالن : 82\r\nگاله : 10\r\nگايت : 298\r\nگبن - گبون : 42 ، 121 ، 201\r\nگجرات : 262\r\nگرانت ، ج . پ . ( كلنل ) : 668 ، 677 ، 697 ، 699 ، 704 ، 711\r\nگراندوك : 302 ، 306\r\nگراهام ، ج . ( مستر ) : 613 ، 627\r\nگرجستان : 42 ، 115 ، 123 ، 124 ، 125 ، 178 ، 200 ، 251 ، 254 ، 308 ، 314 ، 315 ، 316 ، 317 ، 327 ، 339 ، 340 ، 399 ، 423 ، 424 ، 426 ، 441 ، 444 ، 450 ، 451 ، 452 ، 453 ، 455 ، 682\r\nگرجى ( طايفه ) : 124 ، 314 ، 317\r\nگرگان : رجوع شود به استرآباد\r\n\r\n","description":"","footnote":"","page_name":" 817 ","page_number":840},
  {"content":"\r\n\r\nگرگان ( رودخانه ) : 399\r\nگركوز : 131\r\nگرگين خان : 314 ، 315 ، 316 ، 317\r\nگرمسير ( شهر ) : 147\r\nگرى ، سرادوارد : 585\r\nگريفيت ، گوين ( كاپيتان ) : 713\r\nگريوس ، ژان : 196\r\nگرينلا ، ژان : 184\r\nگرين‌وى ، سرچارلز : 735 ، 736\r\nگزارش كشاورزى خراسان ( كتاب ) : 555\r\nگز ( بندر ) : 738 ، 769\r\nگز ( دره ) : 356 ، 605\r\nگشتاسب : 19\r\nگلستان ( عهدنامه ) : 213 ، 448 ، 452 ، 459\r\nگلناباد : 322 ، 324 ، 328\r\nگلو ( كوه ) : 337\r\nگله‌زن اوغرى : 670\r\nگمبرون ( بندر ) : 275 ، 280\r\nگناباد : 323\r\nگنبدا - صوفيه : 219\r\nگنبد قابوس : 30 ، 31\r\nگنجه ( شهر ) : 91 ، 125 ، 248 ، 360 ، 363 ، 424 ، 454 ، 460 ، 461\r\nگوا : 265\r\nگواتار ( بندر ) : 523 ، 524\r\nگوادر : 508 ، 519\r\nگوبى ( صحرا ) : 98\r\nگوت‌لند : 121\r\nگوتيك : 219\r\nگوچلك : 102 ، 104\r\nگوچلوق : 74\r\nگودپاتيله : 180\r\nگورخه : 690\r\nگورخان - گوركان : 67 ، 73 ، 74 ، 102 ، 196 ، 198 ، 375 ، 517\r\nگورخانى - آقاى جهان : 67\r\nگورك : 639\r\nگوركانى : رجوع شود به تيمور\r\nگورينج ، سرجرج : 621\r\nگوق ، ح : 655 ، 671\r\nگوك تپه : 516\r\nگوكلان : 517\r\nگوگچه : 452 ، 459 ، 460\r\nگولد اسميد ، سرفردريك ( ژنرال ) : 509 519 ، 521 ، 523 ، 524\r\nگومشتگين : 46\r\nگوهرشاد آغا : 195 ، 197\r\nگوهرشاد ( مسجد ) : 200 ، 220 ، 221 ، 222\r\nگيخاتو : 141 ، 153 ، 154 ، 162\r\nگيوركى دوازدهم : 451 ، 452\r\nگيشو : 735\r\nگيلان : 164 ، 178 ، 227 ، 235 ، 248 ، 257 ، 334 ، 335 ، 363 ، 364 ، 401 ، 454 ، 608 ، 684 ، 685 ، 740 ، 761 ،\r\n\r\n","description":"","footnote":"","page_name":" 818 ","page_number":841},
  {"content":"\r\n\r\n762\r\nگيوك : 127 ، 129 ، 131\r\nگىلواسترانج : 10\r\n\r\nل\r\nلابو محمدى : 699\r\nلاتين : 196\r\nلاجازو : 147\r\nلاداخ : 98\r\nلار : 280 ، 348 ، 405 ، 673\r\nلارستان : 326 ، 673\r\nلارنس ، سرجان : 502\r\nلازارف ( ژنرال ) : 451\r\nلاق ( قبيله ) : 400\r\nلاله‌زار ( سلسله جبال ) : 643\r\nلانكاستر ، تيم آنرد : 184\r\nلانگ‌لى ، جوفرى . د : 158\r\nلاهور : 435 ، 476\r\nلبنان : 51\r\nلبون : 127\r\nلرستان : 76 ، 126 ، 248 ، 324 ، 360 ، 363 ، 473 ، 758\r\nلرمونتوف : 696\r\nلزگيها : 124 ، 333 ، 384 ، 385 ، 386 ، 393\r\nلزيك‌ها : 178\r\nلطفعلى خان : 309 ، 321 ، 322 ، 411 ، 412 ، 413 ، 415 ، 416 ، 417 ، 418 ، 422 ، 440\r\nللبوكرك : 276\r\nلمب ، چارلز : 447\r\nلندن : 241 ، 267 ، 271 ، 272 ، 441 ، 444 ، 465 ، 472 ، 529 ، 538 ، 565 ، 567 ، 585 ، 604 ، 653 ، 764 ، 775\r\nلنكاستر ، جمز : 268\r\nلنكران : 460 ، 463\r\nلنگرود : 390 ، 393\r\nلوانت - سواحل شرقى مديترانه : 12 ، 256\r\nلوبرون : 257\r\nلوت ( بيابان ) : 150 ، 320 ، 348 ، 416 422 ، 529 ، 630 ، 631 ، 639\r\nلوت ( ماژور ) : 519\r\nلوديانا : 443 ، 457\r\nلوسين : 442\r\nلوگوس ، ميخائيل پالئو : 140 ، 141\r\nلوماقين ( ژنرال ) : 516\r\nلوندبرگ : 624\r\nلوى : 129\r\nلويس : 705\r\nلوئى چهاردهم : 278 ، 310\r\nلوئى يازدهم : 429\r\nلهستان : 121 ، 255 ، 351 ، 353 ، 617\r\nلياخوف ( سرهنگ ) : 587\r\nليال ، سرآلفرد : 509\r\nليدر ، آقا خان : 133\r\n\r\n","description":"","footnote":"","page_name":" 819 ","page_number":842},
  {"content":"\r\n\r\nليگ فتز : 96\r\nليگ فريب : 186\r\nليلان : 362\r\nليلى و مجنون ( داستان ) : 92 ، 299\r\nليوم : 61\r\nلين پول : 40 ، 120\r\nلينچ : 533 ، 534 ، 652 ، 734 ، 735\r\nليندسى : 455\r\nلينك جيمز : 269 ، 273\r\nلينك وود ( مستر ) : 529\r\n\r\nم\r\nماد ، ژنرال سراستانلى : 679\r\nماديها : 546\r\nمارتا ( دختر حيدر ) : 227\r\nمارتين ( دكتر ) : 298\r\nمارسيز : 528\r\nمارشال ، سرويليام : 688\r\nمارشيمون : 616\r\nمارلو : 184 ، 242\r\nمارلينك ، سرچارلز : 723\r\nماركوپولو : 50 ، 53 ، 136 ، 146 ، 147 ، 148 ، 150 ، 154 ، 262 ، 297 ، 299\r\nمازاروويچ : 458\r\nمازندران : 108 ، 122 ، 177 ، 195 ، 257 258 ، 260 ، 279 ، 334 ، 343 ، 359 ، 363 ، 370 ، 385 ، 401 ، 409 ، 420 ، 497 ، 740 ، 757 ، 761\r\nماژور ، ت . ح . كيز : 637\r\nماسيند ( دماغه ) : 264\r\nماكو : 492\r\nمالسون ، سرويلفريد : 693 ، 694\r\nمامون - عبد الله : 1 ، 2 ، 5 ، 7 ، 8 ، 9 ، 12 ، 13 ، 15 ، 16 ، 19 ، 25 ، 28 ، 58 ، 219\r\nمانوئل : 264\r\nماوراء النهر : 26 ، 27 ، 39 ، 44 ، 63 ، 105 120 ، 129 ، 142 ، 143 ، 156 ، 157 ، 167 ، 168 ، 171 ، 174 ، 179 ، 190 ، 195 ، 197 ، 204 ، 229 ، 231\r\nماهون : 223 ، 224\r\nماير ، زوك : 628 ، 640 ، 667 ، 751 ، 754\r\nماير ، نيدر : 631\r\nمايو ، لرد : 521\r\nمبارز الدين محمد : 166\r\nمبارك ، شيخ : 609 ، 610\r\nمبرى : 167\r\nمتوكل : 13 ، 18 ، 19 ، 20 ، 21\r\nمجارستان : 121 ، 353\r\nمجد الدوله : 34 ، 35\r\nمجلهء انجمن آسيائى همايونى : 39 ، 355\r\nمجمع الجزاير : 192 ، 202\r\nمجيد السلطنه : 616\r\nمحمد ( ص ) : 491\r\nمحمدآباد : 356\r\nمحمد ابراهيم : 43 ، 63\r\nمحمد آغا : 325\r\n\r\n","description":"","footnote":"","page_name":" 820 ","page_number":843},
  {"content":"\r\n\r\nمحمد بن الياس : 33\r\nمحمد تقى خان : 715\r\nمحمد حسين خان قاجار : 387 ، 390 ، 400 401 ، 402 ، 419\r\nمحمد خوارزمشاه : 114 ، 372\r\nمحمد دوم : 202\r\nمحمد رستم : 317\r\nمحمد سوم : 254\r\nمحمد شاه - محمد ميرزا : 24 ، 55 ، 65 ، 74 ، 105 ، 107 ، 119 ، 165 ، 214 ، 244 ، 253 ، 371 ، 373 ، 374 ، 375 ، 376 ، 379 ، 383 ، 456 ، 460 ، 467 ، 472 ، 474 ، 475 ، 477 ، 478 ، 482 ، 484 ، 485 ، 486 ، 487 ، 488 ، 490 ، 518 ، 531\r\nمحمد صالح خان : 395\r\nمحمد عدوق : 87\r\nمحمد عظيم : 475\r\nمحمد آقا خان محلاتى : 486\r\nمحمد على خان : 710 ، 712 ، 713 ، 714 ، 244 ، 470\r\nمحمد على شاه : 575 ، 576 ، 589 ، 591 ، 592 ، 595 ، 598\r\nمحمد قلى خان افشار : 395\r\nمحمد على ميرزا : 458 ، 459 ، 570\r\nمحمد ولى خان - سپهدار اعظم : 430 ، 432 ، 589\r\nمحمد ولى ميرزا : 456\r\nمحمد يوسف : 502 ، 506\r\nمحمود ( پسر ميرويس ) : 317 ، 318\r\nمحمود پنجم : 360\r\nمحمود خلف : 36\r\nمحمود شاه - ملك محمود : 29 ، 35 ، 37 ، 41 ، 54 ، 55 ، 66 ، 73 ، 81 ، 82 ، 84 ، 157 ، 182 ، 209 ، 320 ، 321 ، 322 ، 323 ، 324 ، 325 ، 326 ، 327 ، 328 ، 329 ، 331 ، 332 ، 333 ، 335 ، 336 ، 337 ، 338 ، 341 ، 342 ، 344 ، 346 ، 357 ، 358 ، 359 ، 361 ، 435 ، 443 ، 457 ، 458 ، 470 ، 475\r\nمحمود غزنوى : 34\r\nمخبر السلطنه : 624 ، 625 ، 696\r\nمخبر الدوله : 530\r\nمداگاسكار : 11\r\nمداين : 621\r\nمديترانه ( دريا ) : 1 ، 38 ، 59 ، 60 ، 354\r\nمديترانه شرقى : 240\r\nمدينه : 34 ، 45 ، 238\r\nمراتا : 371\r\nمراد ( جزيره ) : 309\r\nمراد چهارم : 254 ، 303 ، 339 ، 388\r\nمراد ميرزا السلطان : 304 ، 490 ، 515\r\nمراغه : 115 ، 209 ، 342\r\nمراكز نمايندگى تجارتى انگليس در هند ( كتاب ) : 271\r\nمراكش : 253\r\nمراويه : 96\r\n\r\n","description":"","footnote":"","page_name":" 821 ","page_number":844},
  {"content":"\r\n\r\nمرتضى قلى خان : 420 ، 426\r\nمرج الصغر : 158\r\nمرداويج : 29\r\nمرغاب ( رودخانه ) : 186 ، 229\r\nمرقيتها ( طائفه ) : 104\r\nمرگ : 311\r\nمرگان : 238\r\nمرو : 7 ، 19 ، 68 ، 70 ، 110 ، 111 ، 137 ، 162 ، 185 ، 229 ، 399 ، 423 ، 468 ، 515 ، 517 ، 682 ، 722\r\nمروانها : 69\r\nمروس : 677\r\nمزوپوتاميا : 168\r\nمسافرت ايران : 419\r\nمسافرت با اسب خيوه ( كتاب ) : 509\r\nمسافرت با كاروان : 484\r\nمسافرت به شيراز : 405\r\nمسافرت گرجستان ، ايران و غيره ( كتاب ) : 472\r\nمسافرت ماركوپلو ( كتاب ) : 447\r\nمسافرتهاى افغانستان ( كتاب ) : 447\r\nمسافرتهاى ونيزىها در ايران : 243\r\nمستعصم عباسى : 119 ، 137 ، 461\r\nمستعلى : 52\r\nمستنصر : 52\r\nمستوفى الممالك : 596 ، 597 ، 753\r\nمستنوف ، كلنل نيلو : 646 ، 648\r\nمسجد شاه : 284\r\nمسعود : 39 ، 40 ، 41\r\nمسقط شهر : 10 ، 508\r\nمسقطى ، سيد سعيد : 508\r\nمسكو : 169 ، 179 ، 181 ، 240 ، 242 ، 363 469 ، 471 ، 731 ، 759 ، 763\r\nمسكوى گراندوك : 239 ، 305\r\nمسيح : 50 ، 58 ، 127 ، 147 ، 618\r\nمسيحى : 188 ، 692 ، 774\r\nمسئله شرق ميانه : 538\r\nمشهد : 4 ، 44 ، 82 ، 152 ، 164 ، 216 ، 219 ، 328 ، 329 ، 248 ، 249 ، 258 ، 305 ، 307 ، 344 ، 357 ، 358 ، 359 ، 389 ، 390 ، 398 ، 399 ، 421 ، 423 ، 432 ، 456 ، 490 ، 491 ، 502 ، 515 ، 589 ، 601 ، 603 ، 605 ، 693 ، 694 ، 721 ، 729 ، 731 ، 733 ، 770\r\nمشير الدوله : 572\r\nمصر : 8 ، 38 ، 47 ، 51 ، 52 ، 86 ، 138 ، 144 ، 145 ، 151 ، 156 ، 158 ، 166 ، 182 ، 201 ، 213 ، 231 ، 234 ، 262 ، 386 ، 437 ، 564 ، 565\r\nمصطفى كمال : 202 ، 757 ، 764\r\nمظفر ( خاندان ) : 179\r\nمظفر الدين شاه : 537 ، 543 ، 564 ، 568 569 ، 571 ، 574\r\nمعاهدات هرترلت ( كتاب ) : 406\r\nمعتصم : 13 ، 14 ، 15 ، 16\r\nمعتضد : 24 ، 26\r\nمعتمد : 18 ، 23 ، 26\r\n\r\n","description":"","footnote":"","page_name":" 822 ","page_number":845},
  {"content":"\r\n\r\nمعجم البلدان ( كتاب ) : 209\r\nمعز الدوله : 33 ، 34\r\nمعزى ، امير : 90\r\nمغان ( دشت ) : 115 ، 365 ، 424 ، 426\r\nمغول : 78 ، 92 ، 96 ، 97 ، 104 ، 106 ، 115 ، 116 ، 117 ، 123 ، 122 ، 125 ، 126 ، 127 ، 128 ، 141 ، 144 ، 145 ، 146 ، 151 ، 153 ، 156 ، 204 ، 207 ، 209 ، 218 ، 219 ، 237 ، 268 ، 303 ، 371 ، 379\r\nمغولستان ( عشاير ) : 120\r\nمغولها : 76 ، 96 ، 97 ، 98 ، 104 ، 106 ، 107 ، 110 ، 111 ، 113 ، 114 ، 115 ، 116 ، 118 ، 121 ، 124 ، 125 ، 131 ، 134 ، 145 ، 157 ، 158 ، 164 ، 166 ، 220 ، 693\r\nسلسلهء مغوليهء هند : 205\r\nمقتدى : 54\r\nمقدسى : 11 ، 12\r\nمك‌انرى . ر . ت : 703\r\nمكتفى بالله : 72\r\nمكدونلد ، سرحان : 464 ، 465\r\nمكران : 122 ، 637\r\nمك ماهون ، كلنل - سرهنرى : 524\r\nمك‌لين ژنرال : 524\r\nمكه : 24 ، 45 ، 238 ، 315 ، 316 ، 765\r\nملا محمد على : 495\r\nملتان : 24 ، 114 ، 122\r\nملك المتكلمين : 577 ، 587\r\nملك سياه ( كوه ) : 521 ، 523 ، 524\r\nملكشاه ، جلال الدين ابو الفتح : 44 ، 46 ، 47 ، 48 ، 49 ، 51 ، 54 ، 56 ، 67\r\nملكم ، سرجان : 167 ، 190 ، 226 ، 251 ، 252 ، 238 ، 398 ، 413 ، 416 ، 422 ، 423 ، 427 ، 434 ، 436 ، 437 ، 441 ، 444 ، 445 ، 446 ، 447 ، 454 ، 565 ، 566 ، 567 ، 568\r\nمنتصر : 20\r\nمنجيل پل : 761\r\nمنچستر : 133\r\nمنچو ، قوم : 120\r\nمنچيكوف : 460\r\nمنصور دوم : 23 ، 28 ، 29\r\nمنصور شاه : 179 ، 180\r\nمنطق الطير ( منظومه ) : 94\r\nمنعان : 178\r\nمنگيسنلان ، جزيره : 108\r\nمنگو تيمور : 96 ، 129 ، 131 ، 145\r\nمنگوليا - جند : 168\r\nموت همبل : 57\r\nموتوجن : 113\r\nمودود : 40\r\nمور : 34 ، 188\r\nمورچه‌خوار : 49 ، 345\r\nموركوتون سردوا : 287\r\nمورى ، مستر : 501\r\n\r\n","description":"","footnote":"","page_name":" 823 ","page_number":846},
  {"content":"\r\n\r\nمورليس : 661\r\nموريه ( جيمز ) : 417 ، 419 ، 446 ، 448\r\nموزهء بريتانى : 78 ، 86 ، 89\r\nموزهء ويكتوريا و آلبرت : 299\r\nموسل : 297 ، 298\r\nموسندام : 264\r\nموسى كاظم : 23 ، 24 ، 141 ، 165 ، 226\r\nموسيو نوز : 576\r\nموصل : 254 ، 388 ، 722\r\nموفق : 21 ، 22 ، 23\r\nمولاناى رومى : 218\r\nمونفرا ، كنراد : 52\r\nمون كارونيو . ژون . د : 152\r\nمونيتت : 333 ، 446\r\nمويد الملك : 55\r\nمويد الدوله : 30 ، 73\r\nميرزا مهدى : 2 ، 25 ، 50 ، 413 ، 492\r\nمهدى على خان : 435 ، 437\r\nمهراتاها : 434\r\nمهرداد : 183\r\nمهليان : 363\r\nميان كتل : 718\r\nميران شاه : 194\r\nمير حسن خان : 416 ، 422\r\nميرخواند : 198 ، 208\r\nميرزا آقاسى : 456\r\nميرزا مهدى خان : 320 ، 355 ، 395\r\nميرزا محمد تقى خان : 362\r\nميرزا محمد على : 494\r\nميرزا هاشم : 500 ، 501 ، 506\r\nميرزا يحيى - صبح ازل : 493 ، 494\r\nمير عالم خان : 399 ، 521\r\nمير عباس : 372\r\nمير عبد الله : 317 ، 318 ، 335\r\nمير فحناى ( كتاب ) : 405\r\nمير نجم - نجم ثانى : 230\r\nميرويس : 314 ، 315 ، 316 ، 317 ، 341 ، 369\r\nميسيون - بدربار ايران ( كتاب ) : 433\r\nميش‌مست ( قبيله ) : 422\r\nميكائيل : 30 ، 39\r\nميلتون اورمز : 226 ، 235 ، 243 ، 261 ، 262\r\nميلسپو دكتر : 760\r\nميليون القداح عبد الله : 50\r\nميناب : 262\r\nمين‌تو : 444 ، 445 ، 446\r\nمين گولب : 455\r\n\r\nن\r\nناپلس : 57\r\nناپلئون : رجوع كنبد به بناپارت نات : 483\r\nناد على ( ترعه ) : 524\r\nنادر على مردان شاملو : 372\r\nنادر : 344 ، 345 ، 346 ، 349 ، 358 ، 359 360 ، 361 ، 362 ، 363 ، 364 ، 365\r\n\r\n","description":"","footnote":"","page_name":" 824 ","page_number":847},
  {"content":"\r\n\r\n369 ، 371 ، 373 ، 375 ، 376 ، 379 ، 380 ، 384 ، 385 ، 386 ، 387 ، 388 ، 395 ، 400 ، 409 ، 421 ، 425 ، 432 ، 439 ، 440\r\nنادر قلى شاه : 320 ، 343 ، 344 ، 355 ، 356 ، 357 ، 360 ، 361 ، 364 ، 366 ، 368 ، 369 ، 370 ، 372 ، 373 ، 376 ، 378 ، 379 ، 381 ، 382 ، 383 ، 384 ، 390 ، 391 ، 393 ، 394 ، 396 ، 397 ، 398 ، 425 ، 430 ، 438 ، 453 ، 507 ، 518 ، 520 ، 551\r\nناروين : 152\r\nناصر الدين شاه : 86 ، 488 ، 498 ، 500 ، 509 ، 532 ، 533 ، 537 ، 543 ، 563 ، 564 ، 565 ، 566 ، 567 ، 675\r\nناصر الملك : 73 ، 104 ، 115 ، 123 ، 133 422 ، 578 ، 579 ، 597\r\nناصر خسرو : 51 ، 85 ، 86\r\nناصر ديوان : 665 ، 666 ، 700\r\nنايب حسين : 729\r\nنائبند : 150\r\nنايمان - بازيك : 101\r\nنايمان - قبيله : 101 ، 102\r\nنبى خان : 438\r\nنجف : 34 ، 164 ، 219 ، 254 ، 258 ، 547 551 ، 564 ، 575 ، 589 ، 764\r\nنجم الدين : 39\r\nنخجوان : 360 ، 451 ، 462 ، 463\r\nنخشب : 109\r\nنرماشير : 70 ، 320 ، 322 ، 440 ، 426\r\nنرمندى رابرت : 60\r\nنروژ : 58 ، 351\r\nنسا ( شهر ) : 108 ، 110 ، 112\r\nنصر الله خان ، ميرزا نصر الله خان : 336 ، 375 ، 379 ، 421 ، 572 ، 711\r\nنصرت الدوله ، فيروز ميرزا : 723\r\nنصرت ، سردار : 640 ، 641 ، 642 ، 644\r\nنصر ( ناصر ) : 25 ، 27 ، 28 ، 29 ، 74\r\nنصير الدين : 209\r\nنظام السلطنه : 753\r\nنظام الملك : 44 ، 46 ، 47 ، 48 ، 49 ، 51 ، 52 ، 54 ، 55 ، 65 ، 85 ، 87 ، 89 ، 375\r\nنظامى عروضى سمرقندى : 79 ، 82 ، 87 ، 90\r\nنظامى گنجوى : 90 ، 91 ، 92\r\nنظرى باوضاع بين المللى ( كتاب ) : 762\r\nنعمت الله ( شاه ) : 223 ، 224 ، 225\r\nنفتون : 741\r\nنفر : 673\r\nنقد على بيك : 256 ، 280\r\nنكوپوليز : 183\r\nنواب حسين قلى خان : 597\r\nنواب غلامعلى خان : 625\r\nنوا ( سواحل ) : 469\r\nنوح : 35\r\nنوح اول : 28\r\n\r\n","description":"","footnote":"","page_name":" 825 ","page_number":848},
  {"content":"\r\n\r\nنوح دوم : 28 ، 29\r\nنوچين‌ها : 67\r\nنور الدين ، سيد : 224\r\nنوروز : 156 ، 166\r\nنورمن‌ها : 38 ، 39 ، 59 ، 78\r\nنوريس ، د . ت : 694 ، 695\r\nنور ( مستر ) : 541\r\nنوسكى : 736\r\nنوشيروان : رجوع كنيد به انوشيروان\r\nنوكى ، ميرزا رضا : 565\r\nنولز : 183\r\nنومبرگ : 203\r\nنه : 630\r\nنهاوند : 576\r\nنى الياس : 96 ، 194\r\nنيدر ماير ، اسكارفون ( كاپيتان ) : 630 ، 750 ، 751\r\nنيريز : 644 ، 664 ، 668 ، 677\r\nنيسا ، شهاب الدين : 208\r\nنيسا ( ناحيه ) : 39\r\nنيس ، كالوجون : 202\r\nنيسه : 60 ، 61\r\nنيشابور : 19 ، 20 ، 26 ، 28 ، 29 ، 40 ، 44 48 ، 68 ، 69 ، 73 ، 85 ، 87 ، 89 ، 90 ، 92 ، 94 ، 107 ، 108 ، 110 ، 111 ، 112 131 ، 142 ، 210 ، 249 ، 358 ، 422 ، 432 ، 468 ، 612\r\nنيفوزن ( بارون ) : 405\r\nنيكسون ، سرجان : 620 ، 621\r\nنيكلا ( تزار ) : 151 ، 162 ، 460 ، 466 ، 651\r\nنيكوبار ( جزائر ) : 10\r\nنيكه ( بندر ) : 184\r\nنيگىچزىها ( اقوام ) : 360\r\nنيل ( رود ) : 349\r\nنيل ، سرجان م . ( كلنل ) : 473 ، 477 ، 478 ، 480 ، 484 ، 485\r\nنيول ، ج : 535\r\n\r\nو\r\nواتر فيلد ، ح . بردن . ر : 711\r\nواتسون ، ر . ج : 433\r\nواثق : 13 ، 16 ، 17\r\nواحهء مرو ( كتاب ) : 509 ، 515 ، 516\r\nوارتما ، لودويكودى : 263\r\nوارنيگ ، اى . اس : 405\r\nواستوگتون ، هولدر : 753\r\nواسموس : 623 ، 624 ، 625 ، 700\r\nواگستف . ل . س : 654\r\nوامبرى ، آرمى نيوس : 27 ، 509 ، 515 ، 526\r\nوان : 682 ، 732\r\nوانرنن . ج . ر . : 668 ، 700 ، 708\r\nوانگ خان : 101\r\nوائت : 646\r\nوثوق الدوله : 667 ، 673 ، 696 ، 726\r\n\r\n","description":"","footnote":"","page_name":" 826 ","page_number":849},
  {"content":"\r\n\r\nوختانگ : 314\r\nودرون ( كاپيتان ) : 391 ، 393\r\nودسك . كراسنو : 514 ، 693 ، 694 ، 695\r\nوردزورت : 720\r\nوزير على : 434\r\nوسترو : 625\r\nو سى سيلى : 38\r\nوشمگير ، قابوس : 30 ، 34 ، 81\r\nوطواط ، رشيد الدين : 72\r\nوظيفه و كار آمريكائيان در ايران ( كتاب ) :\r\n760\r\nوكيل الملك : 640\r\nولاستون : 492\r\nولسلى ( لرد ) : 434\r\nولگا ( رود ) : 12 ، 127 ، 192 ، 240 ، 389 436 ، 693\r\nوليپزيك ، ديتريخ : 750\r\nوليد : 44\r\nولينسكى ، آرتمى : 309\r\nونك‌هاوس ( شركت آلمانى ) : 609 ، 611\r\nونيس - ونيز : 201 ، 202 ، 219 ، 240 ، 243\r\nوودروف : 390\r\nوهابى : 609\r\nويت‌وى : 262\r\nويتكاويچ : 475 ، 476 ، 477 ، 507\r\nويرحيل سوليز ( كتاب ) : 203\r\nويس ( شيخ ) : 409 ، 410\r\nويس ( قريه ) : 533 ، 742\r\nويس‌نيخ ، هربرت : 276\r\nويكتوريا : 296\r\nويل ، او : 703 ، 706 ، 707\r\nويلسن : 733\r\nويلهلم ( حاجى ) : 623\r\nويليامز ، و . ب . پ : 676 ، 678 ، 700 ، 701 ، 714\r\nوينتر ( كاپيتان ) : 698\r\nوين ( دانشگاه ) : 298\r\nوينس : 59\r\nويول ( الكساندر ) : 732\r\n\r\nه\r\nهاروت : 90\r\nهارون الرشيد : 1 ، 2 ، 3 ، 4 ، 5 ، 8 ، 14 ، 25 41 ، 58 ، 219\r\nهاشم ( حاجى ) : 411\r\nهاگ : 382\r\nهامپتون ، سوت : 57\r\nهامپشاير : 690\r\nهامبورگ : 302 ، 609 ، 611\r\nهامر ، جوزف‌فن : 167\r\nهانتر ، فريزر : 671\r\nهانرى ، جلد دوم ( كتاب ) : 398\r\nهانرى سوم : 97\r\nهانوى ، جوناس : 320 ، 355 ، 365 ، 378\r\n\r\n","description":"","footnote":"","page_name":" 827 ","page_number":850},
  {"content":"\r\n\r\n382 ، 384 ، 385 ، 387 ، 390 ، 391 ، 392 ، 393 ، 396 ، 400\r\nهايك ، ب . و : 698 ، 714\r\nهپتون : 142 ، 145\r\nهتون : 129\r\nهخامنشيان : 5 ، 330\r\nهرات : 21 ، 25 ، 29 ، 44 ، 66 ، 80 ، 112 114 ، 137 ، 142 ، 156 ، 166 ، 174 ، 194 ، 197 ، 198 ، 200 ، 208 ، 229 ، 235 ، 248 ، 249 ، 313 ، 318 ، 344 ، 359 ، 380 ، 398 ، 399 ، 435 ، 457 ، 469 ، 470 ، 474 ، 476 ، 477 ، 478 ، 479 ، 480 ، 482 ، 484 ، 485 ، 487 ، 488 ، 499 ، 501 ، 502 ، 503 ، 506 ، 507 ، 511 ، 518 ، 520 ، 523\r\nهراتى ، يوسف : 601 ، 603\r\nهراكليوس : 423 ، 424\r\nهربرت ، سرتماس : 275 ، 278 ، 282\r\nهربرت ( كتاب ) : 257 ، 259\r\nهركول : 552\r\nهرمت ، پتر : 59\r\nهرمز ( جزيره ) : 43 ، 70 ، 149 ، 154 ، 240 ، 243 ، 261 ، 262 ، 263 ، 264 ، 265 ، 269 ، 270 ، 271 ، 272 ، 273 ، 274 ، 275 ، 276 ، 301 ، 507 ، 737\r\nهزار اسپ : 72 ، 91\r\nهزار و يك شب ( كتاب ) : 1\r\nهزاره‌اى ( ايلات ) : 560\r\nهزارهء مغول : 312\r\nهستينگ ، جيمز : 282\r\nهشتادان ( دشت ) : 524\r\nهكليوت ( انجمن ) : 263\r\nهلم لزگى هاشماخى : 322\r\nهلند : 275 ، 389 ، 405\r\nهماليا : 181\r\nهمايون ، حميده بيگم : 235 ، 236 ، 237 ، 313\r\nهمپ شاير : 688\r\nهمدان : 5 ، 29 ، 32 ، 46 ، 74 ، 115 ، 116 134 ، 303 ، 340 ، 360 ، 362 ، 391 ، 409 ، 410 ، 528 ، 564 ، 614 ، 627 ، 629 ، 630 ، 632 ، 633 ، 634 ، 679 ، 684 ، 685 ، 686 ، 689 ، 733 ، 736 ، 769\r\nهميلتون : 711\r\nهند : 27 ، 39 ، 40 ، 74 ، 78 ، 84 ، 97 ، 114 ، 121 ، 122 ، 147 ، 149 ، 169 ، 176 ، 181 ، 182 ، 203 ، 204 ، 208 ، 209 ، 212 ، 237 ، 246 ، 256 ، 261 ، 262 ، 265 ، 267 ، 268 ، 269 ، 270 ، 275 ، 276 ، 281 ، 289 ، 312 ، 313 ، 352 ، 355 ، 369 ، 371 ، 372 ، 373 ، 378 ، 379 ، 380 ، 384 ، 386 ، 389 ، 393 ، 395 ، 396 ، 398 ، 407 ، 433 ، 435 ، 437 ، 440 ، 441 ، 442 ، 443 ، 444 ، 445 ، 446 ، 448 ، 450 ، 465 ،\r\n\r\n","description":"","footnote":"","page_name":" 828 ","page_number":851},
  {"content":"\r\n\r\n467 ، 469 ، 473 ، 475 ، 476 ، 481 ، 482 ، 483 ، 484 ، 486 ، 503 ، 504 ، 506 ، 520 ، 523 ، 526 ، 527 ، 528 ، 529 ، 544 ، 545 ، 555 ، 559 ، 560 ، 565 ، 583 ، 584 ، 585 ، 599 ، 609 ، 619 ، 620 ، 623 ، 632 ، 633 ، 635 ، 644 ، 654 ، 661 ، 681 ، 682 ، 693 ، 699 ، 701 ، 703 ، 713 ، 719 ، 721 ، 733 ، 734 ، 736 ، 737 ، 739 ، 747 ، 749 ، 751 ، 771\r\nهند ( اقيانوس ) : 11 ، 262\r\nهندوكش : 113 ، 114 ، 312 ، 467\r\nهنرى چهارم - سرهنرى الز : 184\r\nهنرى سوم : 133 ، 184\r\nهنرى هوارت : 96\r\nهنگرى : 767\r\nهوارت ( كتاب ) : 138 ، 145\r\nهوارس : 240\r\nهورست : 637\r\nهوسن ، و . ر ، ( مستر ) : 636\r\nهوغز ( ستوان ) : 637\r\nهونها : 97\r\nهولاگو خان : 53 ، 96 ، 115 ، 119 ، 120 ، 129 ، 131 ، 132 ، 133 ، 134 ، 135 ، 136 ، 137 ، 138 ، 139 ، 140 ، 141 ، 150 ، 179 ، 207 ، 208 ، 209 ، 298 ، 461 ، 486\r\nهومر : 85\r\nهولبروك ، ب . ف . ر : 700 ، 708\r\nهولديج ، سرتوماس ( كلنل ) : 523\r\nهولستين : 301 ، 302\r\nهولستين ( هيئت ) : 388\r\nهياطله ( نوچين‌ها ) : 99\r\nهيتون ( پادشاه ارمنستان ) : 155\r\nهيرث . ف : 10\r\nهيرودوت : 146\r\nهيلمند ( رود ) : 521 ، 524\r\n\r\nى\r\nيادگار ميرزا : 197\r\nيارقند : 102\r\nيار محمد خان : 470 ، 476 ، 478 ، 480 ، 484 ، 490 ، 499 ، 520\r\nياقوت بن عبد الله - ياقوت : 7 ، 110 ، 208 209\r\nيالمارسون : 660\r\nيپرم - يفرم : 589 ، 595 ، 608\r\nيحيى : 2 ، 3 ، 4\r\nيرموت : 121\r\nيرمولوف : 457 ، 459\r\nيزد : 51 ، 148 ، 166 ، 322 ، 323 ، 337 ، 410 ، 416 ، 468 ، 486 ، 494 ، 582 ، 627 ، 632 ، 646 ، 664 ، 739\r\nيزيد دوم : 57\r\nيسوگاى : 99 ، 101\r\n\r\n","description":"","footnote":"","page_name":" 829 ","page_number":852},
  {"content":"\r\n\r\nيعقوب ليث : 18 ، 22 ، 23 ، 25 ، 79 ، 201 ، 357 ، 566\r\nيكن محمد پاشا : 388\r\nيموت : 517\r\nينكى چرى : رجوع كنيد به جانيزرى\r\nيوخارى باش : 399\r\nيوسف شاه اول : 143\r\nيوسف على : 218 ، 245 ، 398 ، 399\r\nيول : 148 ، 246\r\nيولاتان : 517\r\nيونان : 9 ، 38 ، 57 ، 552\r\nيونكرس : 770 ، 772\r\n\r\n\r\n","description":"","footnote":"","page_name":" 830 ","page_number":853}
  ]