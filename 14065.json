[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" مقدمه 1 ","page_number":1},
  {"content":"\r\n\r\nرسائل 5\r\nميراث مكتوب 178\r\nزبان و ادبيات فارسى\r\n2\r\nسرشناسه : آيدنلو ، سجاد ، 1359 -\r\nعنوان و نام پديدآور : رستم نامه : داستان منظوم مسلمان شدن رستم به دست امام على ( ع ) به انضمام معجزنامه مولاى متقيان / سراينده ناشناس ؛ به كوشش سجاد آيدنلو .\r\nمشخصات نشر : تهران : مركز پژوهشى ميراث مكتوب ، 1387 .\r\nمشخصات ظاهرى : پنجاه و نه ، 53 ، 6 ص : نمونه .\r\nفروست : ميراث مكتوب ؛ 178 . رسائل ؛ 5 زبان و ادبيات فارسى ؛ 2\r\nشابك : 18500 ريال : 7 - 65 - 8700 - 964 - 978\r\nيادداشت : واژه نامه .\r\nيادداشت : كتابنامه به صورت زيرنويس .\r\nعنوان قراردادى : رستم نامه . شرح\r\nموضوع : على ابن ابى طالب ( ع ) ، امام اول ، 23 قبل از هجرت - 40 ق - در ادبيات\r\nموضوع : على ابن ابى طالب ( ع ) ، امام اول . 23 قبل از هجرت - 40 ق - فرهنگ عامه\r\nموضوع : شعر فارسى - قرن 10 ق .\r\nموضوع : منظومه هاى داستانى - قرن 10 ق .\r\nموضوع : رستم در ادبيات\r\nموضوع : رستم - فرهنگ عامه\r\nرده بندى كنگره : 1387 5 ر 9 آ / 5953 PIR\r\nرده بندى ديويى : 4 / 1 فا 8\r\nشماره كتابشناسى ملى : 1516300\r\n\r\n","description":"","footnote":"","page_name":" مقدمه 2 ","page_number":2},
  {"content":"\r\n\r\nرستم نامه\r\nداستان منظوم مسلمان شدن رستم به دست امام على ( ع ) به انضمام معجزنامهء مولاى متقيان\r\nسراينده\r\nناشناس\r\nبه كوشش\r\nسجاد آيدنلو\r\nمركز پژوهشى ميراث مكتوب\r\n\r\n","description":"","footnote":"","page_name":" مقدمه 3 ","page_number":3},
  {"content":"\r\n\r\nرستم نامه\r\nداستان منظوم مسلمان شدن رستم به دست امام على ( ع )\r\nبه انضمام معجزنامهء مولاى متقيان\r\nسراينده\r\nناشناس\r\nبه كوشش\r\nسجاد آيدنلو ( عضو هيأت علمى دانشگاه پيام نور اورميه )\r\nناشر\r\nميراث مكتوب\r\nمدير توليد : محمدباهر\r\nمدير فنى و امور چاپ : حسين شاملوفرد\r\nترجمهء مقدمه به انگليسى : مصطفى اميرى\r\nمدير فنى امور رايانه : محمود خانى\r\nحروفنگار و صفحه آرا : رضا عليمحمدى\r\nچاپ اول : 1387 ه‍ ش\r\nشمارگان : 2000 نسخه\r\nبها : 1850 تومان\r\nشابك : 7 - 65 - 8700 - 964 - 978\r\nچاپ : نقره آبى ؛ صحافى : سياره\r\nهمهء حقوق متعلق به ناشر و محفوظ است\r\nنشر الكترونيكى اثر بدون كسب اجازهء كتبى از ناشر ممنوع است\r\nنشانى مركز : تهران ، خيابان انقلاب اسلامى ، بين خيابان دانشگاه و ابوريحان ، ساختمان فروردين ، شماره 1304 ، طبقهء دوم ، واحد 9 ، كد پستى : 1315693519 ، صندوق پستى : 569 - 13185 ، تلفن : 66490612 ، دورنگار : 66406258\r\nنشانى فروشگاه مركزى : تهران ، خيابان انقلاب اسلامى ، روبروى دانشگاه تهران ،\r\nپاساژ فروزنده ، شماره 217 ، تلفن : 66955895\r\nE - mail : tolid @ MirasMaktoob . ir\r\nhttp : / / www . MirasMaktoob . ir\r\n\r\n","description":"","footnote":"","page_name":" مقدمه 4 ","page_number":4},
  {"content":"\r\n\r\nبسم الله الرحمن الرحيم\r\nدريايى از فرهنگ پرمايهء اسلام و ايران در نسخه هاى خطى موج مى زند . اين نسخه ها ، در حقيقت ، كارنامهء دانشمندان و نوابغ بزرگ و هويت نامهء ما ايرانيان است بر عهدهء هر نسلى است كه اين ميراث پر ارج را پاس دارد و براى شناخت تاريخ و فرهنگ و ادب و سوابق علمى خود به احيا و بازسازى آن اهتمام ورزد .\r\nبا همهء كوششهايى كه در سالهاى اخير براى شناسايى اين ذخاير مكتوب و تحقيق و تتبع در آنها انجام گرفته و صدها كتاب و رسالهء ارزشمند انتشار يافته هنوز كار ناكرده بسيار است و هزاران كتاب و رسالهء خطى موجود در كتابخانه هاى داخل و خارج كشور شناسانده و منتشر نشده است . بسيارى از متون نيز ، اگرچه بار ها به طبع رسيده ، منطبق بر روش علمى نيست و به تحقيق و تصحيح مجدد نياز دارد .\r\nاحيا و نشر كتابها ورساله هاى خطى وظيفه اى است بر دوش محققان و مؤسسات فرهنگى مركز نشر ميراث مكتوب در راستاى اين هدف در سال 1374 بنياد نهاده است تا با حمايت از كوششهاى محققان و مصححان ، و با مشاركت ناشران ، مؤسسات علمى ، اشخاص فرهنگى و علاقه مندان به دانش و فرهنگ سهمى در نشر ميراث مكتوب داشته باشد و مجموعه اى ارزشمند از متون و منابع تحقيق به جامعهء فرهنگى ايران اسلامى تقديم دارد .\r\nاهميت و ضرورت احيا و انتشار رساله هاى خطى ما را بر آن داشت تا در كنار آثار منتشر شده به انتشار اين گونه رساله ها به صورت مستقل بپردازيم و مجموعه اى ارزشمند در موضوعات مختلف در اختيار محققان و پژوهشگران قراردهيم .\r\nمركز نشر ميراث مكتوب\r\n\r\n","description":"","footnote":"","page_name":" مقدمه 5 ","page_number":5},
  {"content":"\r\n\r\nتقديم به :\r\nدكتر محمود اميد سالار\r\nو به ياد روان شادان\r\nدكتر محمد جعفر محجوب\r\nو استاد سيد ابوالقاسم انجوى شيرازى\r\n\r\n","description":"","footnote":"","page_name":" مقدمه 6 ","page_number":6},
  {"content":"\r\n\r\n\r\n[ رسائل 5 ( رستم نامه ) 
  ]\r\n\r\nفهرست مطالب\r\nمقدّمه نه\r\nمنظومهء رستم‌نامه سى و هفت\r\nنسخهء منظومه پنجاه و يك\r\nمتن منظومه داستان مسلمان شدن رستم داستان به دست امير المؤمنين - عليه السّلام - 1\r\nمعجزنامهء مولاى متّقيان جناب امير المؤمنين و امام المتّقين على - عليه السلام - 19\r\nتوضيحات 37\r\nاعلام 43\r\nمنابع 47\r\n\r\n","description":"","footnote":"","page_name":" مقدمه 7 ","page_number":7},
  {"content":"\r\n . \r\n","description":"","footnote":"","page_name":" مقدمه 8 ","page_number":8},
  {"content":"\r\n\r\nبه نام خداوند جان و خرد\r\n\r\nمقدّمه\r\nيكى از تلقّيات يا جريانهاى فكرى رايج در حوزهء شاهنامه‌شناسى ، اعتقاد يا تصوّر تقابل داستانهاى شاهنامه - و به بيانى كامل‌تر و دقيق‌تر ، اخبار ملّى - پهلوانى ايران - با روايات ، مسائل و موضوعات دينى ( اسلامى ) و مذهبى ( شيعى ) است . پيشينهء ايجاد اين تعارض يا حدّاقل بهره‌گيرى ستيزه‌گرانه از داستانهاى شاهنامه‌اى عليه انديشه‌هاى اسلامى به سالها پيش از فردوسى و سرايش حماسهء ملّى ايران مىرسد و كهن‌ترين گزارش موجود دراين‌باره ، اقدام بازرگانى مكّى به نام نضر بن حارث است كه طبق اشارات منابع گوناگون ، پس از وعظ پيامبر اسلام ( ص ) و دعوت كردن مكّيان به پذيرش دين الهى و آموختن مفاهيم قرآنى ، روايتهاى ملّى - پهلوانى ايران به‌ويژه داستان رستم و اسفنديار را - كه در حيره آموخته بود - براى شنوندگان سخنان پيامبر نقل مىكرد تا از اين راه مردم را از علاقه و توجّه به كلام نبوى بازدارد . برخى از مفسّران شأن نزول آيهء  وَ مِنَ النَّاسِ مَنْ يَشْتَرِي لَهْوَ الْحَدِيثِ لِيُضِلَّ عَنْ سَبِيلِ اللَّهِ بِغَيْرِ عِلْمٍ وَ يَتَّخِذَها هُزُواً أُولئِكَ لَهُمْ عَذابٌ مُهِينٌ  ( لقمان : 6 ) را نيز كار معارضه‌جويانهء نضر بن حارث و « لهو الحديث » را ناظر بر\r\n\r\n","description":"","footnote":"","page_name":" مقدمه 9 ","page_number":9},
  {"content":"\r\n\r\nاخبارى كه او بازمىگفت دانسته‌اند . « 1 »\r\nظاهرا نزول آيه و بطلان اين شيوه موجب هيچ‌گونه عبرت و تنبّهى براى مخالفان اسلام نبوده است كه چند سال بعد خواسته‌اند به تقليد از نضر از داستانهاى ملّى و پهلوانى ايران ، اين‌بار ، براى انكار و كم‌اهمّيّت كردن فضايل حضرت على ( ع ) استفاده كنند . به گزارش النقض « متعصّبان بنى اميّه و مروانيان بعد از قتل حسين با فضيلت و منقبت على طاقت نمىداشتند جماعتى خارجيان از بقيّت سيف على و گروهى بددينان را به‌هم جمع كردند تا از مغازىهاى دروغ و حكايات بىاصل وضع كردند در حقّ رستم و سهراب و اسفنديار و كاووس و زال و غير ايشان و خوانندگان را بر مربّعات اسواق بلاد متمكّن كردند تا مىخوانند تا ردّ باشد بر شجاعت و فضل امير المؤمنين و هنوز اين بدعت باقى مانده است كه به اتّفاق امّت مصطفى ، مدح گبركان خواندن بدعت و ضلالت است . » « 2 »\r\nاين استفاده‌هاى نادرست و مصادره به مطلوبها از اخبار ملّى و پهلوانى ايران - كه با نيّت پردازندگان ، مدوّنان و سرايندگان آنها كاملا مغاير است - طبعا بازتابهايى در فرهنگ و ادب ايران داشته كه از نمايان‌ترين آنها ردّ و نقد شاهنامه و داستانهاى آن در برابر اخبار دينى و خصوصا روايات دلاورىهاى امام على ( ع ) است . قديمىترين گواه اين انكار و مخالفت ابياتى از علىنامهء ربيع ( سرودهء 482 ه . ق ) است كه در مدّت زمانى كمتر از يك سده پس از پايان نظم شاهنامهء فردوسى ، آن را مغ‌نامه خوانده است :\r\n به شهنامه خواندن مزن لاف تو * نظر كن در آثار اشراف تو\r\nتو از رستم و طوس چندين مگوى * در اين كوى بيهوده‌گويان مپوى\r\nكه مغ‌نامه خواندن نباشد هنر * علىنامه خواندن بود فخر [ و 
  ] فر \r\n( برگ  a  82 )\r\n*\r\n\r\n\r\n","description":"","footnote":"\r\n( 1 ) . دربارهء اين موضوع و براى ديدن اشارات تفاسير و منابع مختلف ، رك : « علامه قزوينى ، شاهنامه و اشاعهء داستانهاى حماسى در ميان اعراب جاهلى » ، محمود اميد سالار ، گلستان ، صص 93 - 112 .\r\n( 2 ) . بعض مثالب النواصب فى نقض بعض فضايح الروافض ، عبد الجليل قزوينى رازى ، ص 67 .\r\n","page_name":" مقدمه 10 ","page_number":10},
  {"content":"\r\n\r\n ز شهنامهء رستم و گيو و طوس * سخن نشنود وين مگر بر فسوس\r\nعلىنامه خواند زفان خرد * كه تا زو به هردو جهان برخورد \r\n( برگ  b  180 ) « 1 » چندين سده بعد نيز در پى استمرار اين تلقّى ، سراينده‌اى به نام شيخ حسن كاشى ( قرون 7 و 8 ه . ق ) مؤمنان را از خواندن شاهنامه - « قصّهء مجاز » و « گنه‌نامه » به تعبير او - پرهيز داده و در مقابل به خواندن اخبار و مدايح پيامبر ( ص ) و اهل‌بيت ( ع ) سفارش كرده است :\r\n اى پسر قصّهء مجاز مخوان * الحذر الحذر ز خواندن آن\r\nچند خوانى كتاب شهنامه * ياد كن زود زين گنه‌نامه\r\n. . . چند گويى حديث رستم زال * لعب و بيهوده ، دروغ محال\r\n. . . هست اخبار مصطفاى امين * همچنان عزّ و مرتضاى گزين\r\nنيز مدح على و فرزندان * هست بسيار ، روز و شب مىخوان « 2 » \r\nمخالفت با شاهنامه‌خوانى و ، حتّى ، گناه شمردن شنيدن داستانهاى آن در ميان برخى از علماى روزگار صفويّه نيز رايج بوده است - كه در دنبالهء اين مقدّمه بدان خواهيم پرداخت - و جالب‌تر اينكه ، چنين تصوّرى دامن‌گير شاعر شيعى شاهنامه هم شده و مثلا آشوب هندى در نكوهش‌نامه‌اى ، كه مبناى سرودن آن دو بيت الحاقى منسوب به فردوسى بوده است « 3 » ، او را « مغ‌مغ‌نسب » ، « گبر آتش‌پرست » و\r\n\r\n\r\n","description":"","footnote":"\r\n( 1 ) . منظومهء ارزشمند علىنامهء ربيع كه كهن‌ترين منظومهء دينى شناخته شده در ادب فارسى است ، از سوى مركز پژوهشى ميراث مكتوب به صورت نسخه برگردان / عكسى منتشر خواهد شد و نگارنده پيش از چاپ آن به تصويرى از متن به لطف دكتر ايرانى دسترسى يافت كه در همين‌جا از ايشان سپاسگزارى مىكند .\r\n( 2 ) . به نقل از : قصّه‌خوانان در تاريخ اسلام و ايران ، رسول جعفريان ، صص 120 - 121 .\r\n( 3 ) . منظور اين دو بيت مشهور ، امّا برافزوده است :\r\n ز شير شتر خوردن و سوسمار * عرب را به جايى رسيده است كار\r\nكه ملك عجمشان كند آرزو * تفو باد بر چرخ گردان تفو \r\n","page_name":" مقدمه 11 ","page_number":11},
  {"content":"\r\n\r\n« ز اسلام بيگانه ، با كفر خويش » معرّفى كرده « 1 » و در افسانهء مشهورى ، كه نخستين‌بار در اسرارنامهء عطّار و سپس در مآخذ ديگر آمده است ، ابو القاسم كرّكانى / كرّگانى به دست‌آويز اينكه فردوسى مادح گبران و كافران بود بر پيكر وى پس از وفات نماز نخوانده است . « 2 »\r\nدر خاوران‌نامهء ابن حسام خوسفى هرچند كه جغرافياى وقوع داستان و سرزمينهاى محلّ نبرد حضرت على ( ع ) و يارانشان بيرون از ايران است ، بيشتر نامهاى بزرگان و پهلوانان آن مناطق ، كه در برابر امام دشمنى مىورزند ، ايرانى و جالب اينكه از اسامى شاهنامه‌اى ( نظير جمشيد ، گيو ، گودرز ، سام ، تهمتن ، فريبرز ، شهريار و پيروز ) است . حتّى تصريح شده كه بهمن ، پسر اسفنديار و جانشين گشتاسپ در شاهنامه ، طلايه‌دار سپاه خاوران است و به‌دست مالك اشتر كشته مىشود . درفش كاويان برفراز سر جمشيدشاه خاورى ، مهتر دشمنان امام ، برافراشته شده است . حضرت على ( ع ) را در يكى از سرزمينها ( قام ) به قبول كيش زرتشت فرامىخوانند و ايشان برهم‌زنندهء آيين زرتشت معرّفى مىشوند . « 3 »\r\nبر خلاف شواهد ديگر ، كه تعارض شاهنامه و موضوعات آن با اخبار و شخصيّتهاى دينى - مذهبى به عنوان عقيده و استنباط عدّه‌اى و در متن آثار و اشعار آنها مطرح شده است ، در اينجا معتقدان تلقّى مورد بحث ، موضوع را به قالب داستان كشانيده و خود امام على ( ع ) و يارانشان را در برابر نامها ، كسان و دين ايران پيش از اسلام قرار داده‌اند ( همهء اسلام در برابر همهء كفر ! ) تا شايد به زعم خويش برترى امام بر يلان و شهرياران ايران باستان و نهايتا اسلام و تشيّع بر كيش زرتشت را با شدّت و صراحت بيشترى نشان دهند و اگر دراين‌باره ترديد و انتقادى بوده باشد ، با اسناد اساس تقابل به حضرت على ( ع ) و تاريخى - روايى\r\n\r\n\r\n","description":"","footnote":"\r\n( 1 ) . براى ديدن بيتها ، رك : سرچشمه‌هاى فردوسىشناسى ، محمد امين رياحى ، صص 464 - 465 .\r\n( 2 ) . براى نمونه ، رك : اسرارنامه ، عطّار ، صص 229 - 230 .\r\n( 3 ) . براى ابيات ، رك : تازيان‌نامهء پارسى ( خاوران‌نامه ) ، ابن حسام خوسفى ، ص 136 / ب 1536 ؛ صص 143 - 145 ؛ ص 140 / ب 1616 ؛ ص 289 / ب 4404 و 4405 ؛ ص 281 / ب 4236 و 4237 .\r\n","page_name":" مقدمه 12 ","page_number":12},
  {"content":"\r\n\r\nكردن موضوع ( به گمان خود و هم‌روزگارانشان ) شبهات را بزدايند . « 1 » مشابه ديگر اين مخالفت و ستيز داستانى در حمزه‌نامه است كه حمزه عموى پيامبر ( ص ) با انوشيروان ، شهريار ساسانى ، و سپاه ايران نبرد مىكند .\r\nناگفته پيداست كه اين‌گونه بهره‌گيرىهاى غرض‌ورزانه از روايات ملّى - پهلوانى ايران و به تبع آن ، رواج تصوّر نادرست تقابل شاهنامه و داستانهاى آن با اخبار و مسائل اسلامى و شيعى ، واكنشهايى در ميان مردم ايران ( اعمّ از خواص و عامّه ) ، كه عموما چنين درك و دريافتى از حماسهء ملّى خويش نداشته‌اند ، به وجود آورده است . احتمالا ، قديمىترين و متداول‌ترين تدبير ايرانيان براى مقابله با اين تلقّى و نتايج آن ، اختلاط و انطباق شخصيّتها و روايات سامى با كسان و داستانهاى تاريخ ملّى - پهلوانى خود بوده است و ظاهرا نخستين نمونه‌هاى آن در البدء و التاريخ ديده مىشود « 2 » كه مقدسى به مقايسه و مشابهت اشخاص و داستانهايى مانند سليمان ( ع ) و جمشيد ، ابراهيم ( ع ) و فريدون ، نمرود و ضحّاك ، يوسف ( ع ) و زليخا با سياوش و سودابه و . . . پرداخته است . « 3 »\r\nدو تن از پژوهشگران معتقدند كه درآميختگى و همسان‌انگارى اشخاص سامى ( غالبا پيامبران ) با شاهان و كسان ايرانى در دورهء ساسانيان صورت گرفته است « 4 » ، امّا به نظر دكتر خالقى مطلق « اين‌گونه مقايسات تنها كار مورّخان دورهء اسلامى بوده است و اثرى از آن در آثار دورهء ساسانى نبوده و به دلايل مذهبى نمىتوانسته باشد » . « 5 »\r\nبه‌هرحال ، حتّى اگر نظر شادروان دكتر شاپور شهبازى و شاكد نيز درست باشد ، رواج اين‌كار در دورهء اسلامى بوده است و دليل اصلى آن ، همچنان كه\r\n\r\n\r\n","description":"","footnote":"\r\n( 1 ) . براى توضيح بيشتر ، رك : « مر اين نامه را خاوران‌نامه نام . . . » ، سجاد آيدنلو ، نامهء پارسى ، صص 193 - 196 .\r\n( 2 ) . رك : صور خيال در شعر فارسى ، محمد رضا شفيعى كدكنى ، ص 245 .\r\n( 3 ) . رك : آفرينش و تاريخ ، مطهّر بن طاهر مقدسى ، ص 99 ، 438 ، 474 ، 499 ، 500 ، 502 ، 506 .\r\n( 4 ) . رك : « كهن‌ترين توصيف تخت جمشيد در زبان فارسى » ، على رضا شاپور شهبازى ، مجموعه مقالات مطالعات ايرانى ، ص 235 ؛ از ايران زردشتى تا اسلام ، شائول شاكد ، ص 306 .\r\n( 5 ) . « معرفى قطعات الحاقى شاهنامه » ، جلال خالقى مطلق ، گل‌رنجهاى كهن ، ص 154 .\r\n","page_name":" مقدمه 13 ","page_number":13},
  {"content":"\r\n\r\nاشاره شد ، كوشش براى درامان نگه‌داشتن روايات ملّى از دست متعصّبانى بود كه بنابر سوابقى چون سوء استفاده‌هاى نضر بن حارث و امويان و مروانيان ، با اين به اصطلاح مجوسيّات سر ستيز داشتند و شايد ورود روايات سامى در آنها و به‌ويژه تطبيق بعضى شهرياران حماسى - اساطيرى ايران با انبيا از شدّت خشم و خروش و انتقاد آنها مىكاست . « 1 »\r\nاختلاط و انطباق روايات ملّى ايران با عناصر سامى از فرط تكرار يكى از سنّتهاى تاريخ‌نويسى اسلامى است و با اينكه دانشمندانى به‌سان ابو حنيفهء دينورى و ابو ريحان بيرونى اين درآميختگىها را نادرست دانسته‌اند . « 2 » غير از متون تاريخى ، « 3 » در شاهنامه ( البتّه به‌طور اندك‌شمار ) و منظومه‌هاى پهلوانى پس از آن ، شواهد گوناگونى دارد چنان‌كه ، حتّى ، برشمردن همهء موارد موجود در آثار منظوم پهلوانى فهرست بلندبالايى خواهد بود . اين نكتهء درخور توجّه را هم بايد خاطرنشان كرد كه محافظت از ميراث باستانى ايران در پوشش رابطه‌سازى ميان آنها و موضوعات سامى محدود به متون و داستانها نيست و محتملا شناساندن آرامگاه كوروش هخامنشى به عنوان مقبرهء مادر حضرت سليمان ( ع ) و آتشكدهء آذرگشسپ به نام تخت سليمان نيز به منظورى مشابه انجام گرفته است ، يعنى اين شيوه حتّى دربارهء مكانهاى ملّى كهن هم به كار بسته شده است .\r\nارتباط اساطير ايرانى و روايات سامى ، غالبا ، مربوط به منابع تاريخى متقدّم است كه از آنها به متون متأخّر راه يافته ، امّا همان‌گونه كه استفادهء ستيزه‌جويانه از داستانهاى ملّى بر ضدّ انديشه‌هاى اسلامى در سده‌هاى نخستين هجرى پايان\r\n\r\n\r\n","description":"","footnote":"\r\n( 1 ) . دراين‌باره همچنين ، رك : « ورزش باستانى ايران و ريشه‌هاى تاريخى آن » ، مهرداد بهار ، جستارى چند در فرهنگ ايران ، ص 169 ؛ « شاهنامه و باستان‌شناسى ايران » ، يحيى ذكا ، شاهنامه‌شناسى ، صص 205 - 207 .\r\n( 2 ) . رك : اخبار الطوال ، ابو حنيفهء دينورى ، ص 30 ؛ آثار الباقيه ، ابو ريحان بيرونى ، ص 177 .\r\n( 3 ) . براى ديدن برخى شواهد منابع تاريخى مىتوان به بخش « درآميختگى با اسطوره‌هاى سامى » در فصل مربوط به هريك از شاهان و يلان ايران در كتاب فرهنگ اساطيرى - حماسى ايران به روايت منابع پس از اسلام ( ج 1 ، تأليف مهين‌دخت صديقيان ، پژوهشگاه علوم انسانى و مطالعات فرهنگى 1375 ؛ ج 2 ، تأليف سيّد ابو طالب ميرعابدينى و مهين‌دخت صديقيان ، همان‌جا ، 1386 ) مراجعه كرد .\r\n","page_name":" مقدمه 14 ","page_number":14},
  {"content":"\r\n\r\nنيافته و تلقّى تعارض شاهنامه با اخبار دينى - مذهبى به ادوار سپسين ( تا عصر صفويّه و بعد از آن ) كشيده شده است ، چاره‌انديشى ايرانى براى مقابله با اين پندار رايج و ردّ و تعديل آن نيز به موضوع اختلاط و انطباق روايات ملّى و عناصر سامى منحصر نمانده و دامنهء اين روابط از حدود موضوعات سامى قرآنى ، ولى غير اسلامى به اشخاص ، داستانها و مضامين كاملا اسلامى و شيعى تسرّى يافته است ، بدين معنى كه ، اگر در قرون آغازين و مآخذ كهن ( مثلا البدء و التاريخ ، سنى ملوك الارض و الانبياء مروج الذهب ، اخبار الطوال ، مجمل التواريخ و . . . . ) درآميختگى و يكسان‌سازى با كسانى چون سليمان ( ع ) و نمرود و ابراهيم ( ع ) و يوسف ( ع ) و . . . .\r\nاست كه همه شخصيّتهايى سامى منتها غير اسلامى / مقدّم بر اسلام‌اند ، در معتقدات و روايات عموما عاميانهء متأخّر كه مربوط به روزگاران گسترش كامل اسلام و تشيّع در ايران است ، پيامبر اسلام ( ص ) ، حضرت على ( ع ) ، امام زمان ( عج ) ، نماز و آيات قرآن با اشخاص و داستانهاى شاهنامه مرتبط مىشوند .\r\nبه عقيدهء ب . س . آمورتى « انطباق و اتّحاد مضمونى و نمادى ميان علويان و يك شخصيّت اساطيرى ، ايرانى و باستانى آشكارا در مشرق ايران اتّفاق افتاد » « 1 » و اين با توجّه به تدوين و سرايش بيشتر داستانهاى ملّى - پهلوانى ايران در مشرق ايران و از سوى ديگر اجتماع پرشمار مسلمانان ، و به‌خصوص شيعيان ، در بعضى از شهرهاى اين نواحى ( مانند توس و مرو ) به‌طوركلّى پذيرفتنى است . شايد قديمىترين - يا حدّاقل يكى از كهن‌ترين - نمونه‌هاى اين تطبيق و اختلاط ، زيارتگاه بىبى شهربانو ، دختر يزدگرد سوم و بنابر مشهور همسر امام حسين ( ع ) ، در رى است كه به نظر مرى بويس در اصل پرستشگاه ايزد بانوى ايرانى آبها ، اناهيتا ، بوده كه پس از اسلام به تدريج شهربانو جانشين او شده و داستان يا افسانه‌اى توجيهى نيز دربارهء اين مكان رواج يافته است . « 2 » دور نيست كه داستان\r\n\r\n\r\n","description":"","footnote":"\r\n( 1 ) . « ملل و نحل » ، ب . س . آمورتى ، تاريخ ايران ، ج 4 ، ص 445 .\r\n( 2 ) . رك : « بىبى شهربانو و خاتون پارس » ، مرى بويس ، بخارا ، صص 120 - 127 و نيز : پژوهشى در اساطير ايران ، مهرداد بهار ، صص 446 - 447 .\r\n","page_name":" مقدمه 15 ","page_number":15},
  {"content":"\r\n\r\nازدواج امام حسين ( ع ) با اين شاه‌دخت ساسانى و رساندن تبار مادرى امامان شيعه - از امام چهارم به بعد - به خاندان ساسانيان هم از مصاديق تلفيق عناصر ايرانى و شيعى و چه‌بسا محملى براى مشروعيّت بخشيدن به اين سلسلهء شهريارى ايران پيش از اسلام بوده است . « 1 »\r\nاز ديگر نمونه‌هاى قديمى ، اسكندر و بوران‌دخت / روشنك ، دختر داراب ، در داراب‌نامه طرسوسى است . در اين متن داستانى ( از سدهء ششم هجرى ) ديوان ، اسكندر را به كوه قاف مىافكنند و او در آنجا به راهنمايى خضر و الياس ، فرشته‌اى را كه خداوند به صورت پيامبر اسلام ( ص ) آفريده است مىبيند « پس اسكندر برخاست و به آواز بلند گفت كه من اسكندر بن داراب بن اردشير گواهى دادم به رسالت اين محمّد كه شما بر قول من گواه باشيد » « 2 » به گزارش طرسوسى او ( اسكندر ) و همسرش ( روشنك / بوران‌دخت ) در هندوستان به تبليغ اسلام مىپردازند . ( رك : همان ، ج 2 ، ص 169 و 173 )\r\nرستم ، نامدارترين پهلوان ايرانى ، در برخى روايتهاى اصيل از فرزندان حضرت نوح ( ع ) و نيز نمرود ، جبّار سامى ، معرّفى شده « 3 » و در داستانهاى شفاهى / مردمى شاهنامه ، مسلمان معتقدى است كه وضو مىگيرد و نماز مىخواند و در چاه نيرنگ شغاد تا قيام امام زمان ( ع ) زنده است تا در ركاب ايشان شمشير زند . « 4 »\r\n\r\n\r\n","description":"","footnote":"\r\n( 1 ) . در اين‌باره همچنين ، رك : شناخت‌نامهء فردوسى و شاهنامه ، جليل دوستخواه ، ص 19 .\r\n( 2 ) . داراب‌نامه ، ابو طاهر طرسوسى ، ج 2 ، ص 469 .\r\n( 3 ) . رك : تجارب الامم فى اخبار ملوك العرب و العجم ، ص 132 .\r\n( 4 ) . رك : فردوسىنامه ، سيد ابو القاسم انجوى شيرازى ، ج 1 ، ص 77 ، 125 و 156 ؛ باور به زنده ماندن شهريار ، پهلوان يا شخصى مقدّس تا پايان كار جهان و براى انجام دادن نقشى ويژه از بن‌مايه‌هاى داستانى جهانى است . در اساطير ايران اين خويشكارى برعهدهء سام / گرشاسپ است و او تا روز رستاخيز زرتشتى به خواب فرورفته است تا اينكه ضحّاك زيانكار بند مىگسلد و پهلوان خفته به بانگ سروش و نريوسنگ بيدار مىشود و با كشتن ضحّاك ، سوشيانت را يارى مىرساند . شارلمانى ، رودريگو ، سباستيان ، آرتورشاه ، فردريك سرخ‌ريش و قيصر پروس خفتگان زنده در اساطير و حماسه‌هاى ملل ديگرند كه در آخر الزمان نقشى مشابه سام ( در اسطوره‌هاى ايرانى ) و رستم ( در روايات عاميانه ) ايفا خواهند كرد . براى -\r\n","page_name":" مقدمه 16 ","page_number":16},
  {"content":"\r\n\r\nدامنهء تأويل اسلامى - عرفانى شخصيّت اين جهان‌پهلوان محبوب تا بدان‌جا گسترده شده كه ادهم خلخالى در تفسير عرفانى بسيار تأويل‌آميزى كه از داستان بيژن و منيژه به دست داده ، رستم را نماد حضرت محمّد ( ص ) دانسته است . « 1 » در طومارهاى نقّالى ، سام حضرت على ( ع ) را به خواب مىبيند و از زبان ايشان از زنده بودن كودك رانده‌شده‌اش ، زال ، آگاه مىشود . « 2 » بانو گشسپ ، دختر رستم ، نماز شام مىگزارد و سهراب به آيه‌اى از قرآن استناد مىجويد . « 3 » در معدودى از مجالس به اصطلاح قهوه‌خانه‌اى از داستانهاى شاهنامه ، سياوش به هنگام گذشتن از آتش آزمون كاووس درفشى با عبارت « نصر من اللّه و فتح قريب » به دست دارد . « 4 » و در ميان عامّه مردم اين پندار رايج است كه نوروز ، جشن باستانى ايرانيان ، مقارن با بعثت پيامبر ( ص ) و برگزيده شدن حضرت على ( ع ) به امامت ( غدير خم ) بوده است و امام زمان ( عج ) نيز در همين روز ظهور خواهند كرد . « 5 »\r\nاينها و چندين و چند شاهد ديگرى كه مىتوان با استقصا در روايتهاى شفاهى / مردمى و نقّالى يافت ، نشان‌دهندهء علاقه و احترام عموم ايرانيان به هردو دسته از مظاهر ملّى و دينى - مذهبى خويش و كوشش براى تطبيق يا تقارن آنها به منظور ايستادگى در برابر تلقّيات غلط شمارى ديگر است . وانگهى اين اصل كلّى در تاريخ اديان و مذاهب جهان پذيرفته شده است كه « هر قومى كه دينى نو را بپذيرد\r\n\r\n\r\n","description":"","footnote":"\r\n- آگاهى بيشتر ، رك : « بازشناسى بقاياى افسانهء گرشاسب در منظومه‌هاى حماسى ايران » ، دكتر بهمن سركاراتى ، سايه‌هاى شكارشده ، صص 259 - 261 ؛ اين ويژگى - زنده ماندن و يارىرسانى به امام زمان ( ع ) - در روايات شفاهى / مردمى غير از رستم به كيخسرو ، برزو و جهان‌بخش هم نسبت داده شده است . رك :\r\nفردوسىنامه ، ج 2 ، ص 109 ؛ ج 3 ، صص 180 - 182 .\r\n( 1 ) . ر ك : كدو مطبخ قلندرى ، ادهم خلخالى ، صص 76 - 78 .\r\n( 2 ) . رك : هفت لشكر ، ص 145 .\r\n( 3 ) . رك : داستان رستم و سهراب ، مرشد عبّاس زريرى ، ص پنجاه .\r\n( 4 ) . براى ديدن نمونه‌اى از اين نگاره‌ها ، رك : « شاهنامه و شريعت » ، جلال متينى ، ايران‌شناسى ، ص 369 .\r\n( 5 ) . رك : « نوروز و حماسهء ملّى ايران » ، منصور رستگار فسايى ، فردوسى و هويت‌شناسى ايرانى ، صص 115 - 116 ؛ عقايد و رسوم مردم خراسان ، ابراهيم شكورزاده ، صص 94 - 96 .\r\n","page_name":" مقدمه 17 ","page_number":17},
  {"content":"\r\n\r\nبا گذشت زمان پاره‌اى از آداب و اعمال و عقايد ديرين خود را در لباس نو دوباره بدان وارد مىسازد و گاه عادات و رسم‌ها و آراء كهن را براى آن‌كه اعتبار و رسميّت يابند به بزرگان دين نو نسبت مىدهد و حتّى گاه پهلوانان باستانى و دينى روزگار گذشته را گاه به همان نام و نشان و گاه در قالب نو در آيين جديد خويش زنده نگه مىدارد . » « 1 »\r\nدر بحث اختلاط و انطباق عناصر ايرانى و اسلامى - شيعى ، به لحاظ بسامد و تنوّع پيوستگىها رستم و امام على ( ع ) نمايان‌تر از كسان و موضوعات ديگرند و با بررسى فرهنگ و ادب ( رسمى و عاميانه ) ايران و نيز سرزمينهاى زير نفوذ و تأثير آداب ايرانى مىتوان روابط گوناگون ميان اين دو شخصيّت مورد احترام را در چند بخش / عنوان تقسيم‌بندى كرد . در غالب موارد ، نام اين دو ، به نماد پهلوانى و پردلى در كنار هم آمده است و از منظر دلاورى هم‌پايه انگاشته شده‌اند . براى نمونه :\r\n ايا نموده جهان را هزار گونه هنر * چو كه ؟ چو حيدر كرّار و رستم دستان \r\n( ديوان فرّخى ، ص 299 )\r\n اى كلك تو در قدرت چون خنجر رستم * اى عزم تو در قوّت چون بازوى حيدر \r\n( ديوان امير معزّى ، ص 311 )\r\n رستم ناورد گردى حيدر پيكار يل * از تو تازه نام رخش و زنده ذكر ذوالفقار \r\n( ديوان مسعود سعد ، ج 1 ، ص 229 )\r\n تو بر پشت رخشى چو رستم خرامان * به كف ذوالفقارى چو حيدر گرفته \r\n( ديوان انورى ، ص 435 )\r\nاز بهترين و مشهورترين شواهد اين نوع ارتباط در ادب فارسى - و به‌طور كلّى ذهن و زبان ايرانيان مسلمان - دو بيت زير از مولوى است :\r\n\r\n\r\n","description":"","footnote":"\r\n( 1 ) . زرتشت ، سياستمدار يا جادوگر ؟ ، والتر برونو هنينگ ، ص 27 مقدمهء دكتر فتح الله مجتبايى .\r\n","page_name":" مقدمه 18 ","page_number":18},
  {"content":"\r\n\r\n آن جهاد اكبر است اين اصغر است * هر دو كار رستم است و حيدر است \r\n( مثنوى ، دفتر 5 ، بيت 3804 )\r\n زين همرهان سست‌عناصر دلم گرفت * شير خدا و رستم دستانم آرزوست \r\n( كليّات شمس ، ج 1 ، ص 255 )\r\nهم‌نشينى نام حضرت على ( ع ) و رستم در منظومهء تركى قوتاد قوبليگ ( سرودهء 448 ه . ق ) نيز ديده مىشود « ذوالفقار حضرت على را در دست مىگيرم و همانند رستم مشهور ، سرزمينها را درخواهم نورديد . » « 1 »\r\nگاهى شعرا - به‌ويژه سرايندگان منظومه‌هاى دينى - مقام پهلوانى امام را برتر از رستم دانسته و جهان‌پهلوان شاهنامه را غلام و افكندهء على ( ع ) معرّفى كرده‌اند . مثلا ربيع در علىنامه گفته است :\r\n جهان‌آفرين تا جهان آفريد * چو حيدر سوارى دگر ناوريد\r\nاگر چند بد رستم او مردِ مرد * چو گَردى بُدى با على در نبرد\r\nاگر عهد او در بدى روستم * غلاميش را نهادى سر بر قدم \r\n( برگ  b  129 )\r\nبه تصريح ناصر خسرو و سوزنى سمرقندى :\r\n رستم سزا بودى چو او دلدل ببستى ، چاكرش * ننوشت كفر و شرك را جز تيغ ايمان گسترش \r\n( ديوان ناصر خسرو ، ص 239 )\r\n آن على كاندر مصاف صد هزاران خصم خواست * هر يكى چون رستم دستان زال زاولى \r\n( ديوان سوزنى ، ص 297 )\r\n\r\n\r\n","description":"","footnote":"\r\n( 1 ) . شاهنامه و ادبيات قزّاقى ، بولاك بك باتيرخان ، ص 104 .\r\n","page_name":" مقدمه 19 ","page_number":19},
  {"content":"\r\n\r\nاين بيت هم از حملهء حيدرى باذل مشهدى است :\r\n برآمد چه تيغ على از نيام * نه گرشسپ ماند نه رستم نه سام \r\n( ص 7 )\r\nدر معتقدات عاميانه ، قوس قزح هم كمان رستم ناميده مىشود و هم كمان حضرت على ( ع ) « 1 » و در آيينهاى عيد قربان در جمهورى آذربايجان به هنگام درود فرستادن به امام على ( ع ) سيماى رستم ترسيم مىشد . « 2 » در اين تعابير و سنّتهاى مردمى نيز باز پيوند و هم‌سان‌انگارى اين دو شخصيّت محبوب به خوبى نمايان است .\r\nمهم‌ترين و درخور توجّه‌ترين نوع رابطه ميان حضرت على ( ع ) و رستم در فرهنگ و ادب ايران ارتباطهاى داستانى اين دو است كه خود بر چند گونه است .\r\nدر نوعى از اين پيوستگى كه مىتوان آن را شخصيّت‌پردازى امام على ( ع ) بر الگوى ويژگىهاى رستم و يلان ملّى ايران ناميد و معمولا در منظومه‌هايى با صبغهء داستانى ( مانند خاوران‌نامه و حملهء حيدرى ) به نظر مىرسد ، بنابر خصوصيّت ناتاريخى بودن حافظهء جمعى يك ملّت و علاقهء عموم مردم به اسطوره‌اى كردن كسان و رويدادهاى تاريخى خود « 3 » سرگذشت و سيماى امام على ( ع ) به تقليد از نمونه‌هاى مثالىاى چون رستم و انتساب ويژگىها ، متعلّقات و بن‌مايه‌هاى حماسى - اساطيرى ( با محوريّت شاهنامه و داستانهاى تهمتن ) به ايشان در بسترى غيرتاريخى و كاملا افسانه‌اى پرداخته شده است ، چنان‌كه مثلا امام به‌سان پهلوانان حماسه رشدى زودهنگام و شگفت دارند ، از اين روى ، در چهار سالگى بىهمال‌اند و در پنج سالگى هم‌پيكر نوجوانى دوازده ساله مىنمايند . « 4 » هيچ باره‌اى تاب تهمتنى حضرت را ندارد و ايشان بر پشت هر اسبى كه دست\r\n\r\n\r\n","description":"","footnote":"\r\n( 1 ) . رك : فرهنگ عاميانهء مردم ايران ، صادق هدايت ، صص 139 - 140 ؛ قهرمانان بادپا در قصّه‌ها و نمايشهاى ايرانى ، خجسته‌كيا ، ص 191 .\r\n( 2 ) . رك : فردوسى و شاهنامه در قفقاز ، ولى صمد ، ص 18 .\r\n( 3 ) . براى تفصيل در اين‌باره ، رك : اسطورهء بازگشت جاودانه ، ميرچاالياده ، صص 49 - 62 .\r\n( 4 ) . رك : حملهء حيدرى ، راجى كرمانى ، ج 1 / ص 82 / ب 602 - 605 .\r\n","page_name":" مقدمه 20 ","page_number":20},
  {"content":"\r\n\r\nمىگذارند كمرش خم مىشود . « 1 » درفش ويژهء ماه‌پيكر دارند « 2 » و با رزم‌افزارهاى موروثى زيناوند مىشوند . « 3 » مانند عيّاران خود را به هيئت بازرگانان درمىآورند و به ميان دشمن مىروند ( رك : تازيان‌نامه پارسى ، صص 93 - 94 / ابيات 807 - 844 ) . با زنگى ، ديو ، شير ، اژدها ، پيلگوشان و جاودان نبرد مىكنند و طلسم مىگشايند ( رك : همان ، ص 80 / ب 574 - 586 ؛ ص 120 - 121 / ب 1306 - 1341 ؛ ص 162 - 170 / ب 2059 - 2215 ؛ ص 177 - 178 / ب 2297 - 2230 ؛ ص 190 - 191 / ب 2544 - 2561 ) . نعره‌هاى بلند و سهمناك ايشان چنان است كه از شدّت آن در محدوده‌اى ده اندر ده همهء جانوران مىميرند و سى هزار كافر جان مىبازند ( رك : همان ، ص 209 / ب 2879 - 2882 ) .\r\nرزم‌افزار ويژه ايشان ، ذوالفقار ، نيز همچون سلاح مخصوص پهلوانان ويژگىهاى داستانى - يا قابل مقايسه با نمونه‌هاى داستانى - دارد ، از جمله : آسمانى بودن ، دو سر داشتن ، سنگينى ، موروثى بودن ، پيكرگردانى ، قدرت برندگى و زخم‌زنى ، سخن‌گويى ، كوتاه و بلند شدن و افكنده شدن در دريا . « 4 »\r\nدر منظومه‌ها و رواياتى كه حضرت على ( ع ) با اين اوصاف معرّفى شده‌اند هيچ اختلافى جز تفاوت نام ميان ايشان و مثلا رستم و گرشاسپ و فرامرز نيست و ارادتمندان امام با ذهنيّت داستان‌گرا و شگفتىپسند خويش چنين پنداشته‌اند كه هر اندازه تشابهات احوال و اخبار حضرت با پهلوانان نامدار - به‌ويژه رستم - بيشتر باشد ، بر مقام و احترامشان نزد عامّه افزوده مىشود و اساسا خواست و پسند اصلى آنها از شخصيّت مقتداى بزرگشان چهره‌اى مينوى ، مثالى و فرابشرى بوده است ( اسطوره‌اى كردن / شدن تاريخ به تعبير الياده ) .\r\nگونه‌اى ديگر از اين رابطه در روايتى عاميانه است كه مطابق آن رستم در برابر\r\n\r\n\r\n","description":"","footnote":"\r\n( 1 ) . رك : حملهء حيدرى ، ج 1 / ص 258 / ب 5705 - 5708 ؛ مشابه داستان اسب‌گزينى رستم در شاهنامه .\r\n( 2 ) . رك : تازيان‌نامهء پارسى ، ص 106 ، بيت 1080 .\r\n( 3 ) . رك : علىنامهء ربيع ، برگ  b  224 .\r\n( 4 ) . رك : « ذوالفقار از تاريخ تا افسانه ( ويژگىهاى داستانى ذوالفقار در فرهنگ و ادب ايران ) » ، سجّاد آيدنلو ، مجلّهء گوهر گويا ( فصلنامهء انجمن ترويج زبان و ادب فارسى ايران ) ، سال اوّل ، شماره سوم ، پاييز 1386 ، صص 115 - 142 .\r\n","page_name":" مقدمه 21 ","page_number":21},
  {"content":"\r\n\r\nاژدهايى هولناك درمىماند و در خواب پيرى را مىبيند كه به او مىگويد كشندهء اين پتياره على بن ابى طالب ( ع ) است . تهمتن آرزو مىكند چندان زنده بماند كه بتواند اين جوانمرد را ببيند و در خدمتش جانبازى كند . در برخى گزارشهاى اين داستان مراد رستم برآورده مىشود و او به شيعيان امام مىپيوندد . « 1 »\r\nاحتمالا ، براساس اين روايت - يا داستان ديگرى كه در پايين آورده خواهد شد - رستم در روايات شفاهى / مردمى شاهنامه با امام على ( ع ) آشناست و نامهء خود را پس از نام خداوند با « سلام بر على ( ع ) و دودمان على ( ع ) » آغاز مىكند و در تنگناها و دشوارىهاى كارزار از ايشان مدد مىخواهد و به كرّات « يا على » مىگويد . « 2 »\r\nپرتكرارترين و درعين‌حال قابل توجّه‌ترين ارتباط داستانى رستم و حضرت على ( ع ) كه تخيّل دورپرواز عامّه در طول ساليان دراز گزارشهاى متنوّعى از آن ساخته ، روايت رويارويى و زورآزمايى اين دو است . اين دسته از داستانهاى پرشمار را مىتوان به دو گروه تقسم كرد : نخست رواياتى كه مقابلهء تهمتن و امام بدون نقش و حضور حضرت سليمان ( ع ) است و ديگر ، داستانهايى كه سليمان نبى نيز در آنها حاضر و سبب رويارويى و نبرد دو دلاور است . اين هردو مضمون عاميانه گزارشها و روايات متعدّدى در ميان مردم شهرهاى گوناگون ايران دارد و در اينجا خلاصهء آنهايى كه گردآورى و به كتابت درآمده است ، آورده مىشود :\r\n\r\nالف ) خلاصه داستانهاى دستهء نخست\r\n1 . رستم در جستجوى حضرت على ( ع ) است تا با ايشان كشتى بگيرد . امام به صورت ناشناس با پهلوان روبه‌رو مىشوند و پس از بر زمين زدن او خود را معرّفى مىكنند . در اين روايت رستم با استمداد از على ( ع ) از كشته شدن مىرهد .\r\n\r\n\r\n","description":"","footnote":"\r\n( 1 ) . رك : فردوسىنامه ، ج 2 ، صص 112 - 113 و 160 - 161 ؛ كليّات رستم‌نامهء تركى ، ص 172 ؛ هفت لشكر ، صص 444 - 445 .\r\n( 2 ) . رك : فردوسىنامه ، ج 1 ، ص 128 ، 158 ، 185 ، 197 ، 207 .\r\n","page_name":" مقدمه 22 ","page_number":22},
  {"content":"\r\n\r\n2 . رستم به حضرت برمىخورد و با شكافتن كوه به نيروى تن ، ستايش امام و شگفتى قنبر را برمىانگيزد . على ( ع ) در پاسخ تعجّب خدمتكار خويش مىفرمايند كه رستم يكى از پهلوانان ايران و از ياران آيندهء امام زمان ( ع ) است .\r\n3 . رستم كه به زور بازوى خود مىنازد به نيروى امام تا پيش فرشتگان پرتاب مىشود و با تكرار نام على ( ع ) نجات مىيابد . به گزارش اين روايت چون امام كمربند پهلوان را مىگيرند ، رستم كمربسته مىشود و در هيچ پيكارى شكست نمىخورد .\r\n4 . حضرت على ( ع ) از پيامبر ( ص ) سؤال مىكنند كه « آيا كسى زورمندتر و دلاورتر از من هست ؟ » پيامبر ( ص ) رستم را معرّفى مىكنند و مىگويند كه پس از زورآزمايى معلوم خواهد شد كه چه كسى پرتوان‌تر است . على ( ع ) رستم را مىيابند و بر او غلبه مىكنند ، امّا نزد پيامبر پهلوانى وى را مىستايند .\r\n5 . امام بعد از شنيدن وصف رستم از زبان پيامبر ( ص ) به جستجوى او مىروند و تهمتن را مىيابند . هردو دلاور با آزمون بيرون كشيدن نيزهء فرورفته در زمين به زورآزمايى مىپردازند و چون على ( ع ) با خشم نيزهء رستم را درمىآورند ، بر اثر غضبناكى ايشان هزار جريب زمين ويران مىشود .\r\n6 . پيامبر ( ص ) رستم را به على ( ع ) معرّفى مىكنند و زورمندىاش را مىستايند . سالها بعد ، اين دو در كوه الوند به هم مىرسند و با زخم شمشير كوه را مىشكافند . در اينجا حضرت على ( ع ) تهمتن را مىشناسند و رستم نيز مسلمان مىشود . « 1 »\r\n\r\nب ) روايت رويارويى رستم و امام على ( ع ) و حضور سليمان ( ع )\r\nاين داستان عاميانهء نسبتا مشهور كه موضوع بخش نخست منظومهء رستم‌نامه است ، از معدود روايات شفاهى / مردمى مربوط به شاهنامه و پهلوانان آن است كه به عرصهء ادب رسمى فارسى و قالب نظم درآمده است . خلاصه‌اى از روايت اين\r\n\r\n\r\n","description":"","footnote":"\r\n( 1 ) . براى متن كامل اين روايتها ، رك : فردوسىنامه ، ج 2 ، صص 107 - 116 .\r\n","page_name":" مقدمه 23 ","page_number":23},
  {"content":"\r\n\r\nمضمون در منظومهء رستم‌نامه - كه به قراينى كه در ادامهء همين مقدّمه خواهد آمد ، از سروده‌هاى عصر صفوى است و اين خود سابقهء قدمت نسبى روايت مورد بحث را نشان مىدهد - چنين است : به هنگام شهريارى كيخسرو در ايران ، حضرت سليمان ( ع ) به مهتران همهء كشورها از جمله ايران نامه مىفرستد و آنها را به يكتاپرستى فرامىخواند . ايرانيان كه از لشكركشى احتمالى سليمان بيمناك شده‌اند به مشورت مىنشينند و راى بر اين مىشود كه جهان‌پهلوان ، رستم ، به بارگاه پيامبر برود و حشمت و قدرت او را ارزيابى كند تا ايشان بر اين اساس چاره‌انديشى كنند . تهمتن به همراه چهل نفر عازم بيت المقدّس مىشود و به درگاه سليمان بار مىيابد و چون جايى براى نشستن نمىيابد و از سوى ديگر ، كسى نيز از جاى برنمىخيزد تا او بر آنجا بنشيند ، خود بر آن مىشود كه بر كرسى سالار ديوان جلوس كند ، امّا ديو خشمگين مىشود و مىخروشد . پهلوان گريبان و پاى او را مىگيرد و از تخت به زير مىكشد و چنان ضرب دستى به پتياره مىزند كه بىهوش مىشود . رستم پس از گفتگو با سليمان و نشستن بر خوان او به نزد ياران خويش بازمىگردد و اعلام مىكند كه فردا سليمان را به خم كمند خواهد بست و تاج و تخت و بساط بزرگى او را به ايران خواهد برد . سحرگاه ، تهمتن سلاح برمىگيرد و روانهء بارگاه پيامبر مىشود ، ولى ناگهان سوارى پرابّهت و نقاب‌دار در برابرش ظاهر مىشود و مىگويد كه اگر قصد گرفتن سليمان و برهم زدن بارگاه و سپاه او را دارد نخست بايد با وى رزم‌آزمايى كند . رستم با نيزه و گرز گاوسر و شمشير و تير به آن سوار نقاب‌پوش حمله مىكند و چون كارى از پيش نمىبرد كمربند او را مىگيرد تا از زين بربايد . از شدّت زور و فشار خون از دست و بينى تهمتن روان مىشود ، امّا سوار ناشناس از پشت اسب نمىجنبد . سوار لبخندى مىزند و كمرگاه رستم را مىگيرد و او را چنان به آسمان مىاندازد كه جهان از نظرش ناپيدا مىشود . رستم در آسمان از يكى از فرشتگان مىشنود كه آن‌گاه كه به زمين نزديك مىشود « يا على » بگويد و بر پاى آن سوار بوسه بزند . تهمتن اين اندرز را به كار مىبندد و در حال پايين افتادن فرياد مىزند : « امان يا على الامان\r\n\r\n","description":"","footnote":"","page_name":" مقدمه 24 ","page_number":24},
  {"content":"\r\n\r\nالامان » نقاب‌دار او را در آسمان مىگيرد و به آسانى و بىآسيب بر زمين مىنهد .\r\nرستم پاى او را مىبوسد و از وى مىخواهد كه نامش را آشكار كند . سوار مىگويد كه ولى و شير خدا ، امام على ( ع ) است و رستم بىدرنگ آتش‌پرستى را فرومىنهد و به اسلام مىگرود و سپس به فرمودهء امام به درگاه سليمان بازمىگردد .\r\nسليمان كه به علم الهى از ماجرا آگاه است از رستم مىخواهد به ايران برود و كيخسرو و يلان ايران را از كيش مجوس به دين اسلام دعوت كند و تهديد مىنمايد كه در غير اين صورت با سپاهى از ديوان به ايران حمله خواهد كرد .\r\nتهمتن با هداياى سليمانى و عزّت و احترام به ايران مىآيد و ديده‌هاى خود و نيز مسلمان‌شدنش را بازمىگويد ، ولى ايرانيان با شنيدن سخنان او خروش برمىآورند كه با اين كار ( اسلام آوردن ) دين آتش‌پرستى برباد خواهد رفت .\r\nرستم به سيستان مىرود و سليمان چنان‌كه گفته است به ايران لشكر مىكشد .\r\nكيخسرو كه تاب پايدارى در برابر او را ندارد به بلخ مىگريزد و در غارى پنهان مىشود و ديگر كسى نشانى از او نمىيابد .\r\nداستان اين بخش از رستم‌نامه ، روايتهاى همانندى در ميان مردم دارد كه در كليّات و مضمون اصلى خود ( قصد رستم براى حمله به سليمان ( ع ) و حمايت امام على ( ع ) از او ) با آن مشترك و در پاره‌اى جزئيّات متفاوت‌اند . از اين روايتها هفت گزارش در فردوسىنامهء مرحوم استاد انجوى شيرازى و يك داستان در منبعى ديگر ثبت شده است كه چكيده‌اى از آنها براى آگاهى خوانندگان و نيز مقايسه گونه‌اى با روايت منظومه نقل مىشود :\r\n1 . رستم - بدون اشاره به علّت و پيشينهء موضوع - روانهء گرفتن تخت و تاج سليمان مىشود و در راه با حضرت على ( ع ) روبه‌رو مىگردد . امام با ركاب اسب تنگه را گشاد مىكنند ( اين موضوع در منظومه نيست ) و در دنباله تقريبا همان حوادث مذكور در رستم‌نامه پيش مىآيد . اين روايت مشتركاتى با متن منظومه دارد ، مانند جارى شدن خون از بينى رستم بر اثر شدّت نيروى به‌كار گرفته در كشتى گرفتن با امام و استمداد موزون رستم از امام « منم رستم و پهلوان جهان / يا\r\n\r\n","description":"","footnote":"","page_name":" مقدمه 25 ","page_number":25},
  {"content":"\r\n\r\nعلى الامان الامان » « 1 » ( - ابيات 272 و 294 منظومه )\r\n2 . رستم كه براى رهانيدن يكى از يارانش رفته است پس از رويارويى با اژدهاى مهيب - و ناتوانى از كشتن آن - به خرگاه سليمان مىرسد و چون او را جادوگر مىپندارد آمادهء پيكار با وى مىشود . ادامهء ماجرا همان موضوع كلّى منظومه است . ( رك : همان ، صص 113 - 114 )\r\n3 . سليمان ( ع ) از زال باژ و ساو مىگيرد و رستم كه از اين كار خشمناك است به قصد نابودى تاج‌وتخت او عزيمت مىكند . سليمان از شنيدن اوصاف تهمتن مىترسد و به درگاه خداوند مىنالد ، تا اينكه حضرت على ( ع ) به يارى او مىآيند و رستم را مغلوب مىكنند ( رك : همان ، صص 116 - 118 ) . روايت در جزئيّات اختلافهايى با گزارش منظومه دارد .\r\n4 . سليمان ( ع ) از رستم مىخواهد كه پيامبرى او را بپذيرد و اين دعوت بر رستم گران مىآيد و به جانب پيامبر مىتازد و اعلام مىكند كه اگر تا فردا كسى براى زورآزمايى با او يافته نشود كار سليمان و سپاهش را يكسره خواهد كرد . به دعاى پيامبر ، امام على ( ع ) بر سر راه پهلوان ظاهر مىشوند و همان ماجراها تكرار مىشود ( رك : همان ، صص 118 - 120 ) . در اين روايت ، به زير كشيدن رستم عفريت را و نشستن برجاى او در بارگاه ، آشكار كردن حضرت نام خويش را و اشاره به اينكه در عصر پيغمبر آخر زمان زاده خواهند شد ، غايب شدن امام پس از مسلمان شدن رستم و پيش‌آگاهى سليمان از آنچه بر رستم رفته ، از عناصر مشابه با گزارش رستم‌نامه است .\r\n5 . رستم به بارگاه سليمان مىرود تا آن را ويران كند ، امّا به فرمان يزدانى ، على ( ع ) سر راه را بر او مىگيرند و . . . ( رك : همان ، صص 121 - 122 )\r\n6 . رستم براى ديدن فرّ و شكوه درگاه سليمان به سوى او مىرود ، ولى در ميانهء راه با امام رويارو مىشود و . . . ( رك : همان ، صص 122 - 125 ) . جزئيّات اين روايت نيز با متن منظومه متفاوت است .\r\n\r\n\r\n","description":"","footnote":"\r\n( 1 ) . براى متن كامل داستان ، رك : فردوسىنامه ، ج 2 ، صص 110 - 111 .\r\n","page_name":" مقدمه 26 ","page_number":26},
  {"content":"\r\n\r\n7 . سليمان ( ع ) به كيخسرو نامه مىفرستد و او را به اسلام مىخواند . رستم براى ديدن شأن و شوكت پيامبر عازم مىشود و . . . ( رك : همان ، صص 126 - 127 ) . هر چند آغاز اين روايت ( نامه فرستادن سليمان به كيخسرو ) به‌سان گزارش رستم‌نامه است ، امّا در ادامه اختلافاتى با آن دارد .\r\n8 . رستم از سر رشك‌ورزى به احترام سليمان نزد شاهان ديگر ، عازم نبرد تن به‌تن با او مىشود و در راه با على ( ع ) برخورد مىكند . پيكار اين دو تا شب به درازا مىكشد تا اينكه امام ، تهمتن را به آسمان چهارم مىاندازند و رستم شكست و پرداخت باج به سليمان را مىپذيرد . « 1 »\r\nاز ميان اين گزارشها ، روايات شمارهء 1 ، 4 و 7 همانندى بيشتر و نزديك‌ترى با داستان رستم‌نامه دارد .\r\nيكى از پژوهشگران بدون هيچ ارجاع يا ذكر توضيح و قرينه‌اى ، روايت هم‌ركاب شدن امام با رستم در تنگه باريك را ( - روايت شماره 2 از بخش الف ) « ناشى از روايتهاى قديمى مردم مناطق مركزى ايران » و نبرد تن‌به‌تن اين دو را « حاصل باورمندى و قصّه‌پردازى مردم مزارشريف افغانستان » دانسته‌اند « 2 » ، و ليكن با در نظر داشتن دلايل و قراينى نظير ماهيّت شفاهى / عاميانهء اين روايتها و دشوار و بعضا ناممكن بودن تعيين زمان و مكان دقيق ايجاد اين‌گونه داستانها ، پراكندگى گزارشهاى متنوّع اين مضمون در بين مردمان نواحى مختلف ايران ، اشاره سراينده رستم‌نامه به شنيدن روايت اثر خود در شهر نجف در روزگار صفويان « 3 » و نيز علل شكل‌گيرى و رواج اين داستان مردمى - كه بعضى از آنها عام و مشترك در ميان همه شيعيان ايرانى است - نمىتوان نظريّهء مذكور را با قاطعيّت پذيرفت و مكان يا مكانهاى مشخّصى را براى خاستگاه نخستين اين روايت تعيين كرد .\r\nدر تحليل زمينه‌هاى اجتماعى و روان‌شناختى پيدايش و گسترش روايات\r\n\r\n\r\n","description":"","footnote":"\r\n( 1 ) . رك : معتقدات و آداب ايرانى ، هانرى ماسه ، ج 2 ، صص 272 - 273 .\r\n( 2 ) . رك : گوسان پارسى ، جهانگير نصرى اشرفى ، ص 113 .\r\n( 3 ) . دراين‌باره ، رك : بخش « دربارهء منظومه » در همين مقدمه .\r\n","page_name":" مقدمه 27 ","page_number":27},
  {"content":"\r\n\r\nمعاصرت و رويارويى رستم و امام على ( ع ) ، كلّىترين و بديهىترين دليل ارادت و احترام عموم ايرانيان به هردو چهرهء برجسته ملّى - داستانى و دينى - مذهبى خويش و تلاش براى ايجاد تعادل ، همسويى و مودّت ميان اين دو است كه خود مىتواند از نتايج و بازتابهاى رواج شاهنامه‌خوانى ، نقّالى و قصّه‌خوانى در عصر صفوى « 1 » از يك‌سو و نفوذ مذهب تشيّع در ايران و تثبيت آن در سالهاى پايانى اين حكومت با تأكيد بر هويّت دينى « 2 » از طرف ديگر باشد كه در قالب چنين تلفيق داستانى و عامّه‌پسند رخ نموده است . به سخنى ديگر ، اگر به قرينهء زمان نظم منظومهء رستم‌نامه در عصر صفويّه ، دورهء ايجاد يا حدّاقل رواج روايت بخش نخست آن را نيز همين روزگار بدانيم ، محتملا ، پردازندگان داستان كه هم شيعه‌مذهب و دل‌بستهء فضايل امام على ( ع ) - از جمله شجاعت ايشان - بوده‌اند و هم بنابر پيشينهء ديرياز نفوذ فرهنگى شاهنامه و داستانهايش در ميان اصناف گوناگون ايرانيان به‌ويژه اوج‌گيرى توجّه به آن در دوره صفويّه و نقل مكرّر پهلوانىهاى رستم ، به جهان‌پهلوان ملّى خويش ارادت مىورزيده‌اند با ساختن ، بازگويى و پراكندن اين روايت كوشيده‌اند به هردو خواسته / نياز دينى - مذهبى و ملّى - داستانى خود پاسخ بگويند و شخصيّتهاى مثالى و آرمانىشان را در كنار هم بنشانند . سراينده رستم‌نامه ، داستان بخش نخست منظومه‌اش را از آن روى كه روايتى از دلاورى و بزرگوارى امام على ( ع ) است « خجل‌كنندهء مشركان » و به سبب مسلمان شدن جهان‌پهلوان ايران در آن « مايهء سرور ايرانيان » ناميده است :\r\n از اين نظم كن مشركان را خجل * چراغى برافروز در بحر دل\r\nاز اين قصّه قلب عجم شاد كن * حزين دير را خرّم‌آباد كن \r\n( ابيات 101 - 102 )\r\n\r\n\r\n","description":"","footnote":"\r\n( 1 ) . دراين‌باره ، رك : « شاهنامه‌خوانى » ، حسين لسان ، مجموعه سخنرانىهاى ششمين كنگرهء تحقيقات ايرانى ، ج 3 ، صص 429 - 434 ؛ صفويه در عرصهء دين ، فرهنگ و سياست ، رسول جعفريان ، ج 2 ، صص 851 - 878 ؛ « نقالى و شاهنامه‌خوانى » ، كاظم سادات اشكورى ، شاهنامه‌خوانى ، دفتر اول ، ص 53 .\r\n( 2 ) . براى اين موضوع ، رك : ساختار و نهاد انديشهء دينى در عصر صفوى ، منصور صفت‌گل ، ص 19 .\r\n","page_name":" مقدمه 28 ","page_number":28},
  {"content":"\r\n\r\nنمودگارى علاقهء عمومى به همراهى و همسويى اشخاص محبوب دينى ، تاريخى و داستانى در چهارچوب افسانه‌هاى مردم ساخته منحصر به نمونهء رستم و حضرت على ( ع ) نيست و گواه ديگر آن - كه باز برخاسته از تمايلات شيعى ايرانيان است - در رواياتى است كه كور اوغلو ، پهلوان آذربايجانى ، هنباز و هم‌سال على ( ع ) انگاشته شده است و با ايشان ملاقات مىكند . « 1 »\r\nديگر علّت احتمالى پرداختن روايت مورد بحث ، استمرار انديشه / جريان مخالفت با شاهنامه و شخصيّتهاى غير مسلمان ( مجوس ) آن در دورهء صفويّه و به تبع آن ، واكنش يا تدبير مردمان اين عصر در برابر اين تلقّى بوده است كه پيش‌تر از نمونه‌هاى مشابه آن سخن رفت . در عصر صفوى دانشمندى چون علّامه مجلسى ، شاهنامه را با تعبير « قصّه‌هاى راستى كه لغو و باطل باشد » از مذموماتى دانسته كه دغدغهء حرمت در آنها وجود دارد و « رميدن از ذكر على ( ع ) و اختيار شنيدن قصّه‌هاى دروغ و افسانه‌هاى مجوس و شاهنامه و غيره بر فضايل على ( ع ) » را از علامات منافق برشمرده است . سيّد نعمت اللّه جزايرى نيز شنيدن قصّه‌هاى رستم - و حمزه و عنتر و نظاير آن - را مصداق گناه و عبادت شيطان پنداشته و مدوّنان و ناظمان اين نوع داستانها را به گردآورى و نقل وقايع دينى - مذهبى سفارش كرده است . « 2 »\r\nدر محيطى با تفكّرات و فتواهاى اين چنين طبيعى است كه ايرانيان شيعه و شاهنامه‌دوست به چاره‌اى مشابه تدبير اسلاف خويش ( در اختلاط و انطباق شخصيّتهاى ايرانى و سامى ) دست يازند و براى اينكه رستم مجوس و يلان و شهرياران حماسهء ملّى خود را از ردّ و انكار برخى علماى زمان و پيروانشان دور بدارند ، آنها را مسلمان ، نمازگزار ، آشنا با قرآن ، شيعه و از اصحاب امام زمان ( ع )\r\n\r\n\r\n","description":"","footnote":"\r\n( 1 ) . رك : « ادبيات عاميانهء ايران » يرژى چيپك ، تاريخ ادبيات ايران از آغاز تا امروز ، ص 278 ؛ كور اوغلو در افسانه و تاريخ ، ص 205 ، 237 ، 238 و 294 .\r\n( 2 ) . رك : « داستان حسنيه » ، على رضا ذكاوتى قراگوزلو ، نشر دانش ، ص 7 و 11 ؛ صفويه در عرصهء دين ، فرهنگ و سياست ، ج 2 ، صص 874 - 876 .\r\n","page_name":" مقدمه 29 ","page_number":29},
  {"content":"\r\n\r\nمعرّفى كنند . نمونهء مؤيّد اين گمان ، فضيل يولدشو ، حماسه‌خوان ازبكى ، است كه براى جلب رضايت روحانى محلّه و گرفتن اجازه از وى براى خواندن داستانهاى رستم ناگزير مىشود كه بگويد رستم مسلمان و غازى بوده است . « 1 »\r\nبر همين اساس ، محتمل است كه روايت مسلمان شدن رستم به دست امام على ( ع ) ، دستاويزى براى تعديل فضاى شاهنامه‌ستيز دوران برساختن اين داستان و كوششى براى حفظ احترام و اعتبار جهان‌پهلوان نامبردار ايران و طبعا ديگر شخصيّتهاى شاهنامه‌اى بوده است . « 2 » ضمن اينكه ، شايد گروهى از عامّه شيعيان آن دوره ، رستم مسلمان و شيعهء على ( ع ) را بيشتر از رستم نامسلمان شاهنامه مىپسنديده‌اند و هم‌كيش شدن تهمتن با آنها در روايات عاميانهء شفاهى - كه تبليغ و تأييدى براى دين و مذهب ايشان هم بوده است - مىتواند از چنين تمايلى نيز مايه گرفته باشد . مبناى طرح اين حدس ، توجّه به اصل تأثيرپذيرى داستانهاى افواهى / مردمى از انواع شرايط زمان و مكان تكوين يا نقل آنهاست . « 3 »\r\n\r\n\r\n","description":"","footnote":"\r\n( 1 ) . رك : « معرفى قطعات الحاقى شاهنامه » ، جلال خالقى مطلق ، گل‌رنجهاى كهن ، صص 30 - 31 .\r\n( 2 ) . دراين‌باره همچنين ، رك : « ادبيات عاميانهء ايران » ، يرژى چيپك ، تاريخ ادبيات ايران از آغاز تا امروز ، ص 265 ؛ « رستم يك شخصيّت تاريخى يا اسطوره‌اى ؟ » ، بهمن سركاراتى ، سايه‌هاى شكارشده ، صص 46 - 47 ، زيرنويس 37 ؛ « شاهنامه و شريعت » ، ايران‌شناسى ، ص 392 ؛ شاهنامه و هويت ايرانى ، اولريش مارزلف ، صص 23 - 24 ؛ دربارهء مسلمان شدن رستم و تحليل اين روايت عاميانه ، سرور سرودى مقاله‌اى به زبان انگليسى نوشته است كه متأسّفانه نگارنده به‌رغم جستجوى بسيار بدان دست نيافت و در اينجا نام و مشخصّات آن براى اطّلاع علاقه‌مندان و نيز جلب نظر اهل فنّ براى ترجمهء آن به فارسى آورده مىشود .\r\n S . Soroudi , \" Islamization of the Iranian National Hero Rustam Reflected in Persian Folktales \" , Jerusalem Studies in Arabic and Islam , 1980 , II , pp . 368 - 383 . \r\nيرژى چيپك نيز به مقاله‌اى از ژوكوفسكى به نام  « Muslumanstvo Rustama »  ارجاع داده ( رك : « ادبيات عاميانهء ايران » ، همان ، ص 244 ، 265 حاشيهء صفحات ) كه ترجمهء آن هم به فارسى لازم و مفيد است .\r\n( 3 ) . اينكه شيعه شدن رستم موجب نجات جان او در روايت منظومه - و كاستن از بار طعن و تحقيرش در نزد بعضى از مسلمانان - مىشود ، از مضامين داستانى دورهء صفوى است و شواهدى در روايات اين عصر دارد . براى نمونه ، در قصّهء حسين كرد شبسترى كسانى چون چموشنگ و پيچك پس از مغلوب شدن در برابر دلاور شيعه ، به مذهب او مىگروند و از كشته شدن يا اسارت نجات مىيابند ، رك : قصّهء حسين كرد شبسترى ، ص 66 ، 73 .\r\n","page_name":" مقدمه 30 ","page_number":30},
  {"content":"\r\n\r\nمسلمان شدن رستم يا به بيانى كلّىتر انتساب ويژگىها و عناصر دين و مذهب رسمى ، مطلوب و غالب جامعه ( اسلام و تشيّع ) به شخصيّتهاى ملّى كه از نظر زمان داستانى مقدّم بر ظهور آن دين ويژه بوده و لاجرم نمىتوانسته‌اند پيرو آن باشند تنها مربوط به ايران پس از اسلام نيست و مشابه آن در كيش زرتشت به عنوان آيين رسمى روزگار ساسانيان هم مصداق دارد ، بدين صورت كه در شاهنامه پيش از دين‌آورى زرتشت - كه در تاريخ روايى / ملّى ايران در زمان گشتاسپ روى مىدهد - برخى از مظاهر و اصطلاحات مزديسنى ديده مىشود « 1 » و اين محتملا برخاسته از تصرّفات موبدان در گزارشهاى خداىنامه پهلوى است كه خواسته‌اند يلان و شهرياران پيش زرتشتى را مرتبط با موضوعات دين رايج و مقبول جامعه آن دوران نشان دهند . نكتهء جالب‌تر اينكه در اوستا ( آبان يشت و ونديداد ) كسانى چون گيومرث و جمشيد كه زمان زندگى آنها پيش از دورهء گشتاسپ ( هنگام دين‌گسترى زرتشت در سنّت زرتشتى ) است ، نخستين مردمانى دانسته شده‌اند كه به گفتار و آموزش اهورامزدا گوش مىدهند و دين زرتشت را از او مىآموزند . « 2 »\r\nدر روايات رويارويى رستم و حضرت على ( ع ) ، دو - و در داستانهايى كه سليمان ( ع ) نيز حضور دارد ، سه - شخصيّت تاريخى و حماسى كه صرف‌نظر از ماهيّت تاريخى / واقعى و داستانى آنها ، در يك زمان نمىزيسته‌اند ، هم‌روزگار انگاشته و در كنار هم ظاهر شده‌اند . پردازندگان ، راويان ، خوانندگان و شنوندگان اين روايات كه متوجّه اين نكته بوده‌اند گاهى علل و توجيهاتى براى چگونگى معاصرت رستم و امام على ( ع ) و نيز سليمان ( ع ) ذكر كرده‌اند . براى نمونه ، در داستان اژدهايى كه تهمتن از عهدهء كشتن آن برنمىآيد و مقدّر است به دست\r\n\r\n\r\n","description":"","footnote":"\r\n( 1 ) . مثلا در روزگار كيخسرو دربارهء فريدون آمده است :\r\n برآورد در كند ز آتشكده * همه زند و استا به زر آزده \r\n( خالقى ، ج 4 / ص 184 / ب 215 )\r\nبراى توضيح زنده‌ياد دكتر معين دربارهء ذكر زند و اوستا پيش از ظهور زرتشت در شاهنامه ، رك : مزديسنا و ادب پارسى ، محمّد معين ، انتشارات دانشگاه تهران ، چاپ چهارم ، 1384 ، ج 2 ، صص 126 - 128 .\r\n( 2 ) . رك : يشت‌ها ، ج 1 ، ص 78 ؛ اوستا ، ج 2 ، ص 665 .\r\n","page_name":" مقدمه 31 ","page_number":31},
  {"content":"\r\n\r\nعلى ( ع ) افكنده شود ، آمده است « رستم ناليد و آرزو كرد كه خدايا كاش من زمان آن حضرت را درمىيافتم و غلام حلقه به گوشش مىشدم . اين درخواست رستم قبول شد و حضرت را زيارت كرد و باز هم سالم خواهد ماند تا در ركاب اولاد على هم شمشير زند . » « 1 »\r\nچنان‌كه ملاحظه مىشود ، در اينجا با انتساب بن‌مايهء حماسى - اساطيرى « جاودانگى و عمر طولانى » به رستم - كه البتّه در شاهنامه نيز از نمود حماسى آن يعنى داشتن زندگانى ديرياز برخوردار است « 2 » - آن هم به خواست و دعاى خود وى ، جهان‌پهلوان ايران چندان زنده نگاه داشته شده است كه بتواند حضرت على ( ع ) را زيارت كند . در يكى از گزارشهاى روايت رستم و سليمان ( ع ) و امام على ( ع ) هم اين توضيح / توجيه از زبان خود حضرت خطاب به رستم افزوده شده است كه « من على ولى خدا و جانشين پيغمبر آخر الزمان هستم كه هزاران سال بعد به قدرت خداوند به دنيا خواهم آمد و الان به حكم خدا به كمك پيغمبرش حضرت سليمان ( ع ) مأمور شده‌ام . » « 3 »\r\nسبقت زمانى و ظهور حضرت على ( ع ) سالها پيش از هنگام ولادت خويش در پهنهء داستان و معتقدات مردمى محدود به منظومهء رستم‌نامه و روايات رويارويى\r\n\r\n\r\n","description":"","footnote":"\r\n( 1 ) . فردوسىنامه ، ج 2 ، ص 120 .\r\n( 2 ) . در روايات و متون ايرانى ، جاودانگى و بىمرگى ويژهء اسطوره است و در قالب داستانى حماسه - و بنابر ويژگى حدّ زمانى آن - ناميرايى اساطيرى به عمرهاى طولانى ولى منتهى به مرگ / كشته شدن تبديل شده است . اين است كه در شاهنامه و منظومه‌هاى پهلوانى پس از آن - غير از يكى دو استثنا نظير كيخسرو و خضر - بر خلاف منابع پهلوى از شخصيّتهاى جاويدان نشانى نيست . در روايت عاميانه مورد اشاره و ديگر روايات مشابه آن ، زنده ماندن رستم تا عصر امام على ( ع ) از مصاديق مضمون حماسى « عمرهاى طولانى » و ادامهء حيات او تا آخر الزمان و ظهور حضرت مهدى ( عج ) محتملا برگرفته از الگوى بىمرگان اساطير ايرانى است . براى آگاهى بيشتر دربارهء بىآغاز و انجام بودن زمان در اسطوره و محدوديّت آن در حماسه و نيز دگرگونى بىمرگى اساطيرى به زندگانى بلند حماسى ، رك : « ارتباط اسطوره و حماسه بر پايهء شاهنامه و منابع ايرانى » ، سجاد آيدنلو ، از اسطوره تا حماسه ( هفت گفتار در شاهنامه‌پژوهى ) ، با مقدّمهء محمّد امين رياحى ، مشهد ، انتشارات جهاد دانشگاهى ، 1386 ، صص 23 - 24 .\r\n( 3 ) . فردوسىنامه ، ج 2 ، صص 160 - 161 .\r\n","page_name":" مقدمه 32 ","page_number":32},
  {"content":"\r\n\r\nرستم با ايشان نيست و در حملهء حيدرى راجى كرمانى نيز شواهدى دارد . در اين منظومه يك بار امام مدّتها قبل از زمان زاده شدن خود بر ديوى سهمگين روى مىنمايند و دو دست او را مىبندند و آن ديو كه به اشارت پيامبران منتظر تولّد كسى است كه دستهاى او را بسته ، هزاران سال بعد نزد رسول اكرم ( ص ) مىآيد و ايشان او را پيش على ( ع ) مىفرستند . « 1 » بار ديگر هم امام به هيئت سوارى پيلتن بر سلمان فارسى - آن‌گاه كه از آيين زرتشت دل كنده بود - ظاهر مىشوند و شيرى را كه بر جامه‌هاى او خفته است ، مىكشند ( رك : همان ، ج 1 / ص 92 - 94 / ب 901 - 973 ) . سلمان تاريخ اين واقعه را سيصد سال پيش از زمان نقل آن مىداند . ( رك : همان ، ج 1 / ص 94 / ب 969 )\r\nدر قالب داستان ( اعمّ از اساطيرى ، حماسى ، افسانه‌اى و عاميانه ) زمان موجود و جارى غير از زمان خطّى ، تاريخى و گذرندهء جهان پيرامونى ماست « 2 » و دقيقا بر پايهء همين ويژگى و منطق داستانى است كه انسان ، هم در روزگار باستان و هم در ادوار متأخّرتر خواست و پسندهاى خويش را بىهيچ مانع و دغدغه‌اى در داستانهايش گنجانده و آرزوهاى دست نيافته خويش را در آنجا محقّق ساخته است ، لذا شخصيّت مورد علاقهء او عمر بسيار دراز دارد ، فاصله‌هاى دور را در كوتاه‌ترين مدّت مىپيمايد ، با ديگر كسان محبوب او معاصر مىشود ، مىتواند سالها پيش از زادن و حتّى مرگ خود وجود داشته و زنده باشد و . . . زيرا فقط در اينجاست كه آدمى مقهور زمان و مكان نيست و به دلخواه و با يارى قوّهء خيال در آن تصرّف مىكند ( شكستن زمان و مكان ) .\r\nدر كنار اين زمان‌شكنى داستانى ، هم‌روزگارى امام على ( ع ) با رستم و سليمان ( ع ) يا به عبارت ديگر ، تقدّم خلقت و حضور حضرت على ( ع ) بر زمان اصلى / تاريخى ولادت ايشان مىتواند بازتابى از تفكّر حقيقت محمّديه ( از آراى\r\n\r\n\r\n","description":"","footnote":"\r\n( 1 ) . رك : حملهء حيدرى ، ج 1 / ص 81 - 82 / ب 620 - 719 .\r\n( 2 ) . براى اين ويژگى در داستانهاى ايرانى ، رك : درآمدى بر انديشه و هنر فردوسى ، سعيد حميديان ، صص 15 - 19 .\r\n","page_name":" مقدمه 33 ","page_number":33},
  {"content":"\r\n\r\nابن عربى ) و انتساب آن به امام على ( ع ) باشد . مطابق اين انديشه ، كه دكتر شفيعى كدكنى براى آن خاستگاه خرّمدينى قائل شده‌اند ، همهء پيامبران تاريخ تكرار و تجلّى روح و حقيقتى واحدند و تفاوت فقط در اسمها و جسمهاى آنهاست . « 1 » طبعا در باورهاى اسلامى ، اين روح و حقيقت يگانه ، حضرت محمّد ( ص ) است و حتّى حديثى نيز دالّ بر اين معنى ( حضور همه زمانى ) از زبان ايشان نقل شده است كه « انا الّذى حملت نوحا فى السّفينة بامر ربّى و انا الّذى اخرجت يونس من بطن الحوت باذن ربّى و انا الّذى جاوزت بموسى بن عمران البحر بامر ربّى و انا الّذى اخرجت ابراهيم من الّنار باذن ربّى و . . . » « 2 » اين تلقّى بعدها در ميان شيعيان به امام على ( ع ) نسبت داده شده و اعتقاد به حضور روحانى ايشان در همهء زمانها از آدم ( ع ) تا خاتم ( ص ) در قالب چنين اشعارى رواج يافته است :\r\n تا صورت پيوند جهان بود على بود * تا نقش زمين بود و زمان بود على بود\r\nمسجود ملايك كه شد آدم ز على شد * آدم چو يكى قبله و مسجود على بود\r\nهم موسى و هم عيسى و هم خضر و هم الياس * هم صالح پيغمبر و داوود على بود « 3 » \r\nبر اين اساس ، معاصرت حضرت على ( ع ) با سليمان پيغمبر و رستم پهلوان را مىتوان نمود داستانى اين باور شيعى دانست كه احتمالا در دوره صفويّه معتقدان و مبلّغان پرشورى نيز داشته است . « 4 » جالب اينكه در منظومهء رستم‌نامه اين موضوع از جانب خود حضرت به رستم بيان مىشود و اين درواقع اعتقاد سراينده - و هم‌عصرانش - و نيز تعليل او دربارهء چگونگى و چرايى ربط زمانى امام على ( ع ) با\r\n\r\n\r\n","description":"","footnote":"\r\n( 1 ) . دراين‌باره ، رك : آفرينش و تاريخ ، ص 89 مقدمه ؛ قلندريّه در تاريخ ، محمد رضا شفيعى كدكنى ، ص 58 .\r\n( 2 ) . « فرّه » ، عبد الامير سليم ، سخنرانىهاى دومين دورهء جلسات سخنرانى و بحث دربارهء شاهنامهء فردوسى ، ص 113 .\r\n( 3 ) . به نقل از : قلندريّه در تاريخ ، ص 58 .\r\n( 4 ) . انعكاس اين انديشهء سنّتى در شعر بعضى از شاعران معاصر هم ديده مىشود . ابيات زير از شادروان حسن فرح‌بخشيان ، متخلّص به ژوليدهء نيشابورى ، است :\r\n على قبل از آدم على بوده است * كه احياگر نسل آدم على است\r\nبه فرمان خلّاق بارى كليم * شكافندهء نيل از هم على است \r\n( دلا بسوز . . . ، صص 104 - 105 )\r\n","page_name":" مقدمه 34 ","page_number":34},
  {"content":"\r\n\r\nدو شخصيّت از دو حوزهء متفاوت تاريخ و داستان است : « 1 »\r\n نه افلاك بود و نه خاك و نه آب * كه كرده خدا نام من بو تراب\r\nبسى پيش آدم در اين كهنه دير * نمودم به كوه و در و دشت سير\r\nبه همراه آدم در اين خاكدان * نهادم قدم اى جهان‌پهلوان\r\nمنم مظهر جملهء كاينات * منم حاضر اندر ممات و حيات\r\nز پيغمبران هركه آيد وجود * يد اللّه البتّه همراه بود\r\nخدا را پرستيده‌ام روز و شب * ملايك ز من كسب كردند ادب\r\nبود نام من بىحد و بىشمار * على خوان تو اى رستم نامدار\r\nو ليكن در ايّام آخر زمان * كه ظاهر شود ختم پيغمبران\r\nمن آن روز ظاهر شوم در زمين * نماند كسى زنده از مشركين \r\n( ابيات 309 - 317 )\r\nتقارن شهريارى كيخسرو در ايران با پيامبرى سليمان ( ع ) در بيت المقدّس كه در روايت بخش نخست رستم‌نامه و نيز يكى از روايات شفاهى / مردمى رستم و سليمان و على ( ع ) ذكر شده ، مستند بر گزارشهايى در مآخذ تاريخى كهن است و در برخى از آنها - كه انبياى معاصر هريك از پادشاهان ملّى ايران معرّفى شده - سليمان ( ع ) ، پيامبر روزگار كاووس و كيخسرو محسوب شده است . مثلا مجمل التواريخ نوشته « به زندگانى كيكاوس پادشاهى به كيخسرو رسيد و سليمان پيغمبر - عليه السلام - به زمين شام پيغمبر و پادشاه بود . . . و به روايتى گويند سليمان به عهد كيخسرو بود . » « 2 »\r\n\r\n\r\n","description":"","footnote":"\r\n( 1 ) . حتّى اگر به پندار گذشتگان ، رستم را شخصيّتى تاريخى / واقعى - و نه حماسى / داستانى - بدانيم امكان هم‌زمانى او با سليمان ( ع ) طبق پاره‌اى اشارات سنّت تاريخ‌نويسى ايرانى - اسلامى وجود دارد ( رك : ادامهء بحث در متن مقدّمه ) ، امّا اين هردو در همان تاريخهاى سنّتى نيز صدها سال پيش از على ( ع ) مىزيسته‌اند و از اين نظر معاصر دانسته شدن و رويارويىشان با امام براى پيشينيان هم پرسش‌برانگيز بوده است .\r\n( 2 ) . مجمل التواريخ و القصص ، ص 47 .\r\n","page_name":" مقدمه 35 ","page_number":35},
  {"content":"\r\n\r\nسراينده در پايان بخش نخست منظومه تصريح كرده است كه :\r\n شنيدم ز تاريخ اهل عجم * كه آخر سليمان به خيل و حشم\r\nبشد عازم ملك ايران‌زمين * به خسرو نمودند ديوان كمين\r\nبه ايرانيان عيش كردند تلخ * گريزان روان گشت خسرو به بلخ\r\nدر آن سرزمين شد به غارى نهان * نداده دگر كس ز حالش نشان \r\n( ابيات 360 - 363 )\r\nحملهء سليمان ( ع ) به ايران و ترس و گريز كيخسرو همان‌گونه كه ناظم نيز از تاريخ اهل عجم نقل كرده است ، در بعضى از منابع ديده مىشود و داستان آن بدين گونه است كه چون سليمان به جانب ايران مىآيد كيخسرو به بلخ مىگريزد و در آنجا از بيم قدرت و عظمت او مىميرد . گزارش اين ماجرا در تجارب الامم فى اخبار ملوك العرب و العجم چنين است « در آن سال كه سليمان ملك شد بلقيس به جاى پدر نشست آخر ملك كيخسرو بود پس سليمان از شام به عراق آمد كيخسرو جاسوسى فرستاد كه عظمت ملك سليمان مشاهده كند . « 1 » جاسوس ملكى ديد كه از آن اعظم متصوّر نبود . خبر پيش كيخسرو آورد . دانست كه طاقت مقاومت ندارد از عراق با اولاد و اموال به خراسان رفت و در مدينه بلخ متوطّن شد . . . و چون كيخسرو در بلخ معلوم كرد كه سليمان به عراق آمد خوفى عظيمش حاصل شد و بعد از روزى وفات كرد . » « 2 » اين توضيح كوتاه هم از تاريخ بناكتى است كه « گويند سليمان - عليه السلام - آهنگ او [ كيخسرو 
  ] كرد و او بگريخت و به بلخ رفت و آنجا هلاك شد . » « 3 »\r\nدر شهريارنامه ، تصحيح روان‌شاد استاد همايى ، ( ضمن ديوان عثمان مختارى ) روايت ناقصى دربارهء رفتن زال به درگاه سليمان ( ع ) آمده است و از سياق چند\r\n\r\n\r\n","description":"","footnote":"\r\n( 1 ) . اين بخش مشابه فرستادن ايرانيان رستم را به بارگاه سليمان براى بررسى صولت و ابهّت او در رستم‌نامه است .\r\n( 2 ) . تجارب الامم فى اخبار ملوك العرب و العجم ، صص 107 - 108 ؛ نيز رك : اخبار الطوال ، ص 45 .\r\n( 3 ) . تاريخ بناكتى ، ص 32 ؛ همچنين رك : تاريخ روضة الصفا ، ميرخواند ، ج 1 ، ص 691 .\r\n","page_name":" مقدمه 36 ","page_number":36},
  {"content":"\r\n\r\nبيت آن چنين برمىآيد كه در اين داستان هم سليمان در صدد تاختن به ايران است « 1 » و شهريار ايران ( كيخسرو ؟ ) زال را با پيشكش‌هايى نزد پيامبر مىفرستد تا او را از اين كار منصرف كند كه به استناد بيتى ( همان ، ص 829 / بيت 19 ) در اين كار موفّق هم مىشود . در اين روايت ناقص ، به جاى رستم - در رستم‌نامه و روايات مردمى - پدر او به مقابله با حملهء سليمان فرستاده مىشود و با هردو نيروى خرد و بازو - و البتّه بر خلاف پسرش ، بدون پرخاشگرى و درگيرى - پيامبر را از اين كار بازمىدارد . « 2 »\r\nسرايندهء رستم‌نامه غارى را كه كيخسرو در آن غايب شده ، در شهر بلخ معرّفى كرده است ( بيت 363 ) . در شاهنامه اشاره‌اى به مكان جغرافيايى كوه محلّ غيبت كيخسرو نيست و تا جايى كه نگارنده در منابع تاريخى ، طومارهاى نقّالى و روايات مردمى / شفاهى بررسى كرده ، جايگاه اين غار يا كوه در بلخ دانسته نشده است و از اين‌روى ، محتمل است كه اشاره رستم‌نامه برگرفته از داستانهاى افواهى و عاميانهء رايج در عصر سرايش آن باشد كه سند يا گزارش مكتوب آن فعلا در دست ما نيست . تنوّع انتساب غار / كوه غيبت كيخسرو به شهرها و نواحى مختلف ايران به اين دليل است كه « در بيشتر مناطقى كه دربارهء كيخسرو داستانهايى دارند . . . مردم هر منطقه معتقدند نقطه‌اى كه اين پادشاه خداترس و مردم‌دوست از ديده‌ها نهان شده نزديك ولايت آنهاست » « 3 » و اين ، البتّه ، اصلى كلّى در تحليل جامعه‌شناختى روايات شفاهى / مردمى شاهنامه است كه دربارهء مكان وقوع ديگر داستانهاى حماسى - ملّى ايران هم صادق است .\r\n\r\nمنظومهء رستم‌نامه\r\nاين منظومه در يگانه نسخهء خطّى آن‌كه در دسترس نگارنده است ، دو بخش يا\r\n\r\n\r\n","description":"","footnote":"\r\n( 1 ) . رك : ديوان عثمان مختارى ، ص 829 ، ابيات 7 - 19 .\r\n( 2 ) . براى كلّ داستان ، رك : همان ، صص 827 - 831 .\r\n( 3 ) . فردوسىنامه ، ج 3 ، ص 168 .\r\n","page_name":" مقدمه 37 ","page_number":37},
  {"content":"\r\n\r\nداستان دارد : قسمت نخست با سرعنوان « داستان مسلمان شدن رستم داستان به دست امير المؤمنين - عليه السلام - » در قالب مثنوى ( به بحر متقارب ) و 385 بيت است كه خلاصه‌اى از روايت آن پيش‌تر آورده شد و به لحاظ ساختارى مىتوان آن را به سه بخش تقسيم كرد : 1 . مقدّمه ( ابيات 1 - 103 ) شامل : ستايش خداوند ( توحيديّه ) ؛ نعت پيامبر اسلام ( ص ) ؛ مدح امامان ( ع ) و ابراهيم بن مالك ، پسر مالك اشتر ، به عنوان يكى از ياران امام زمان ( عج ) ؛ ساقىنامه‌اى در بيست و پنج بيت ؛ وصف حضرت على ( ع ) و گزارشى از سفر سراينده به نجف و شنيدن داستان منظومه و نظم آن . 2 . متن داستان ( ابيات 104 - 363 ) . 3 . مؤخّره ( از بيت 364 تا پايان ) دربارهء فانى بودن جهان با تذكّر مرگ شهرياران و يلان بزرگ ايران .\r\nبخش دوم منظومه « معجزنامهء مولاى متّقيان جناب امير المؤمنين و امام المتّقين على - عليه السلام - » ناميده شده و سيزده بيت آغازين آن مثنوى ( به بحر هزج ) و ادامه‌اش در قالبى خاص ( مسمّطگونه ) در همان وزن است . داستان اين قسمت با سه بيت مقدّمه‌مانند شروع مىشود و خلاصهء آن چنين است : پسر شاه چين دل‌باختهء دخترى در ديار دور مىشود و از سر بىتابى و سرگشتگى به قصد وصال يار عزم سفر مىكند . پدر كه اندرزهايش براى بازگرداندن فرزند از اين كار سودى نداده است شاهزاده را با پنج كشتى آكنده از گنج و هزار و پانصد نفر همراه ، ناخواسته و اندوهناك وداع مىكند . شاهزاده و يارانش پس از چند روز دريانوردى گرفتار گرداب و غرق مىشوند . پدر كه از اين ماجرا آگاهى ندارد در شرق و غرب عالم به جستجوى فرزند برمىآيد ، امّا هيچ‌كس خبر و نشانى از او ندارد و فغفور چين از فرط زارى و گريه كور مىشود . وزير داناى خاقان به او مژده مىدهد كه در مكّه اميرى دادگر و محتشم به نام على ( ع ) زندگى مىكند كه گشايندهء مشكلات و درمان‌بخش دردهاست . شاه چين بىدرنگ با لشكر انبوه خود به مكّه مىرود و در آنجا مشكل خويش را به پيامبر اسلام ( ص ) و امام على ( ص ) عرض مىكند و پيامبر از على ( ع ) مىخواهند كه به فغفور يارى رسانند .\r\nامام به همراه شاه و لشكر به كنار درياى چين مىآيند و به قنبر مىفرمايند كه\r\n\r\n","description":"","footnote":"","page_name":" مقدمه 38 ","page_number":38},
  {"content":"\r\n\r\nماهيان دريا را نزد ايشان بخواند . ماهيان سر از دريا برمىآورند و حضرت به آنها امر مىكنند كه استخوانهاى شاهزاده را بيابند و بياورند . ماهيان پس از جستجوى بسيار اثرى از پيكر پسر نمىيابند . امام مىفرمايند كه بندى از انگشت شاهزاده در فلان جاى دريا زير سنگى باقى مانده است و از مهتر ماهيان مىخواهند كه برود و آن را بياورد . ماهى اين كار را انجام مىدهد و حضرت با نداى « قم باذن اللّه » خطاب به آن بند انگشت ، شاهزاده را زنده مىكنند . با ديدن اين كرامت ، شاه چين و سپاهيانش همه مسلمان مىشوند و مىخواهند كه به سرزمين خويش بازگردند ، امّا شاهزاده نمىپذيرد و مىگويد كه چون همراهان او مرده‌اند نمىتواند اين زندگى را بپذيرد و به ميان خويشاوندان داغدار يارانش برگردد ، لذا از امام مىخواهد كه او را بار ديگر بميرانند . حضرت كه فتوّت و مروّت شاهزاده را پسنديده‌اند بر آن مىشوند كه ياران او را نيز زنده كنند . از آن سو ، جبرئيل بر پيامبر نازل مىشود و به ايشان مىگويد كه براى ديدن كرامات على ( ع ) بالاى فلان كوه بروند . امام هر پنج كشتى و همهء هزار و پانصد نفر همراه شاهزاده را سالم و زنده از دريا بيرون مىآورند . چينيان در درياكنار و پيامبر و اصحابش از سر كوه بر امام مدح و آفرين مىگويند . حضرت به همراه شاه چين و لشكريانش سوار كشتى مىشوند و كشتى به امر امام بر آسمان مىرود و به سوى كشور چين روانه مىشود . چينيان به پيشواز مىآيند و جملگى به دست على ( ع ) مسلمان مىشوند ، سپس ايشان دختر را براى شاهزاده خواستگارى مىكنند و عقد ازدواج اين دو بسته مىشود . شاه چين نيز تخت‌وتاج را به پسر مىسپرد و خود براى زيارت پيامبر به مكّه مىرود .\r\nدر اين داستان عاميانه نيز به‌سان روايت بخش نخست منظومه بر قدرت و مقام يزدانى امام على ( ع ) و برخى از فضايل ايشان چون : دين‌گسترى ، دست‌گيرى از درماندگان و يارىخواهان ، جوانمردى و پرمهرى و نيز حقّانيت و گسترهء نفوذ اسلام و تشيّع تأكيد شده است .\r\nشمار بيتهاى هردو بخش منظومه بدون احتساب تك مصراعهاى هر بند در\r\n\r\n","description":"","footnote":"","page_name":" مقدمه 39 ","page_number":39},
  {"content":"\r\n\r\nقالب ويژهء داستان دوم 666 بيت است و اينكه يكى از محقّقان آن را منظومه‌اى هزار بيتى معرّفى كرده‌اند ، « 1 » دقيق نيست . داستان بخش دوم از بيت چهارده به بعد در قالبى است كه آن را هم مىتوان مسمّطى دانست كه بر خلاف شيوهء اين قالب ، رشته‌اش با مصراعهاى بند خود - و نه مصاريع بندهاى ديگر - هم‌قافيه است و هم تركيب‌بندى كه بيت تركيب ندارد و به جاى آن مصراعى هم‌قافيه با چهار مصراع همان بند آمده است . در هردو صورت ، اين قالب را نيز بايد بر قوالب ابتكارى ، تفنّنى و غير معروف شعر فارسى افزود كه پيش‌تر نمونه‌هايى از آنها معرّفى و بررسى شده است . « 2 »\r\nدر دست‌نويس منظومه و متن آن نامى براى اين اثر ديده نمىشود و « رستم‌نامه » عنوانى است كه در فهرست نسخه‌هاى خطّى فارسى « 3 » و به تبع آن برخى مآخذ ديگر « 4 » به اين منظومهء كوتاه داده شده و در ويرايش كنونى نيز از آن پيروى شده است . محتملا ، اين نام‌گذارى از سوى فهرست‌نويسان و با توجّه به حضور رستم در داستان بخش نخست اثر صورت گرفته است . و گرنه در منابع ادبى ، تاريخى و تذكره‌ها - در حدود بررسىهاى نگارنده - منظومه‌اى با اين نام يافته نمىشود .\r\nسراينده اين منظومه ناشناس است و تنها از بيتى از اواخر بخش نخست آن ، ظاهرا چنين برمىآيد كه شايد تخلّص ناظم « بىنظير » بوده و او خود را مورد خطاب قرار داده است :\r\n ز پيشانيان بگذر اى « بىنظير » * ز شاهان ايران‌زمين پند گير \r\n( بيت 376 )\r\n\r\n\r\n","description":"","footnote":"\r\n( 1 ) . منظومه‌هاى فارسى ، محمد على خزانه‌دارلو ، ص 568 .\r\n( 2 ) . رك : انواع ادبى ، سيروس شميسا ، صص 317 - 324 .\r\n( 3 ) . رك : فهرست نسخه‌هاى خطى فارسى ، احمد منزوى ، ج 4 ، صص 2837 - 2838 .\r\n( 4 ) . رك : « رستم‌نامه » ، محمد قاسم‌زاده ، دايرة المعارف تشيع ، ج 8 ، ص 240 ؛ منظومه‌هاى فارسى ، ص 568 .\r\n","page_name":" مقدمه 40 ","page_number":40},
  {"content":"\r\n\r\nنگارنده تا جايى كه در منابع مربوط بررسى كرده ، نام و نشانى از چنين گوينده‌اى نيافته است و از همين روى استنباط مذكور را تنها يك حدس كاملا احتمالى مىداند كه ردّ و تأييد قاطعانهء آن نيازمند استقصاى تامّ در همهء منابع تاريخى و ادبى ( اعمّ از چاپى و خطّى ) دورهء صفوى است . اين گمان نيز قابل طرح است كه شايد سراينده ناشناخته رستم‌نامه شاعر و ناظم معروفى نبوده و شاهنامه‌خوان ، نقّال يا داستان‌گزار و دفترخوانى باذوق بوده است كه از سر ارادت و اعتقاد دينى - مذهبى و تمايلات ملّى ، دو داستان از روايات عاميانه و شفاهى متداول در عصر خويش را به نظم كشيده است . به استناد كتابت هردو داستان مسلمان شدن رستم و معجزنامهء امام على ( ع ) در نسخه‌اى واحد و نيز برخى ويژگىهاى مشترك سبكى ، نگارنده حدس مىزند كه هردو بخش منظومه سرودهء يك ناظم ( بىنظير ؟ ) باشد .\r\nرستم‌نامه از منظومه‌هاى سدهء 11 و 12 ه . ق است و به احتمال بسيار پس از سال 1038 ه . ق به نظم درآمده . قرينهء اين حدس ابيات پايانى بخش اوّل منظومه است كه ناظم به هنگام برشمردن شاهان و بزرگان در گذشتهء پيشين در ترتيب پادشاهان معاصر خويش پس از خاقان خلدآشيان ( شاه اسماعيل صفوى ) و شاه تهماسپ از شاه عبّاس نام مىبرد و اين نشان مىدهد كه منظومه را پس از مرگ شاه عبّاس ( 1038 ه . ق ) سروده است :\r\n كجا رفت خاقان خلدآشيان * به هم برزن مذهب سنّيان\r\nچه شد شاه طهماسپ فردوس‌جاه * چه بهره رسيدش ز خيل و سپاه\r\nچه شد شاه عبّاس جنّت‌مكان * كجا رفته‌اند مهتران جهان \r\n( ابيات 379 - 381 )\r\nاو در مقدّمهء منظومه از مهتر زمان خود با عنوانها و اوصاف كلّى « سلطان حشمت‌مدار » و « خسرو نامدار » ياد كرده ( رك : ابيات 91 - 95 ) و به تصريح ، نام\r\n\r\n","description":"","footnote":"","page_name":" مقدمه 41 ","page_number":41},
  {"content":"\r\n\r\nيا لقب ويژهء او را نياورده است « 1 » تا براساس آن بتوان تاريخ دقيق سرايش اثر را تعيين كرد . بااين‌حال ، در بيت :\r\n كه در عهد سلطان حشمت‌مدار * سر سروران ظلّ پروردگار \r\n( بيت 91 )\r\nكاربرد واژه « سلطان » قرينه‌اى براى اين احتمال است كه شايد منظور ناظم‌شاه « سلطان » حسين صفوى است و منظومه نيز در عهد فرمانروايى او ( 1106 - 1135 ه . ق ) سروده شده است . طرح اين گمان از آن‌روى است كه در ميان شاهان صفوى - چه پيش و چه پس از شاه عبّاس - عنوان « سلطان » فقط در تركيب نام آخرين آنها ( شاه سلطان حسين ) ديده مىشود و ممكن است سراينده ، كلمه « سلطان » را به اين مناسبت در ستايش كلّى و مبهم او آورده باشد . اين نكته را هم نبايد از نظر دور داشت كه شايد ممدوح ناظم نه از فرمانروايان صفوى ، بلكه يكى از مهتران و حاكمان محلّى بوده است كه در اين دوره در پاره‌اى از نواحى ايران صاحب اقتدار بودند و از ادبا و سرايندگان هم حمايت مىكردند . « 2 »\r\nمأخذ داستان بخش نخست منظومه ، به گفته خود ناظم ، شفاهى بوده و او آن را در شهر نجف شنيده و به نظم كشيده است :\r\n مشرّف چه گشتم ز راه شرف * به پابوس سلطان تخت نجف \r\n( بيت 97 )\r\n . . . به گفتار اجداد و آباى خويش * حديثى شنيدم من اى پاك‌كيش \r\n( بيت 99 )\r\n . . . چه بشنيدم اين قصّه را در زمان * فكندم به ميدان كميت بيان \r\n( بيت 103 )\r\n\r\n\r\n","description":"","footnote":"\r\n( 1 ) . ابهام و كلّىگويى ناظم رستم‌نامه در مدح مهتر خويش مشابه ستايش بىنام و نشان فردوسى از منصور بن محمّد بن عبد الرزّاق در شاهنامه ( رك : خالقى ، ج 1 / صص 14 - 15 / ب 146 - 160 ) و اشارهء بسيار كوتاه و ناروشن سرايندهء هماىنامه به امير زمان خود است . ( رك : هماىنامه ، ص 175 / ب 4330 )\r\n( 2 ) . رك : تاريخ ادبيات در ايران ، ذبيح اللّه صفا ، ج 5 / بخش 1 ، صص 502 - 506 .\r\n","page_name":" مقدمه 42 ","page_number":42},
  {"content":"\r\n\r\nاين روايت شفاهى از گروه همان داستانهاى مردمى بوده كه شمارى از نمونه‌هاى همانندش در فردوسىنامهء استاد انجوى شيرازى جمع آمده است و رواج آن در دوره صفويّه آن هم در نجف ، سابقه و قلمرو نقل آن را به خوبى نشان مىدهد . « 1 » ارجاع اين داستان به « گفتار آباء و اجداد » در مصراع اوّل بيت دوم اگر صرف تقليد از سنّت اسناد روايات به دفتر و دهقان و موبد و پيشينيان در شاهنامه و منظومه‌هاى پيرو آن نباشد ، شايد گواهى بر تداول داستان رويارويى رستم و امام على ( ع ) در ادوار پيش از سرايش مكتوب آن باشد كه طبق اشارهء ديگرى از ناظم تا زمان وى به نظم درنيامده بوده و درواقع او بوده كه براى نخستين بار اين روايت شفاهى / مردمى را به حوزهء ادب رسمى و منظومه‌سرايى فارسى درآورده است :\r\n نسفته كس اين لعل ناياب را * به بازار بر درّ خوشاب را \r\n( بيت 100 )\r\nرستم‌نامه از نظر زبان و كيفيّت نظم ، منظومهء سبك‌مايه‌اى است و هردو بخش آن آكنده از ايرادهاى وزن و قافيه و تعابير ، مصراعها و ابيات سست است . براى نمونه ، در اين اثر قافيه‌هاى نادرستى مانند خلل / لايزال ، برزدى / جعفرى ، كمين / بيم ، اندرون / بارگاه و . . . بارها ملاحظه مىشود . وزن بعضى از مصراعها آشفته است ، مثلا در آن فكر بود چون رستم صف‌پناه ( بيت 207 ) ، كه بر جن و انس جمله سرور بود ( بيت 228 ) ، يد اللّه را چه دريا درآورد ( بخش دوم ، بيت 234 ) ، بت و بتخانه را سراسر بسوخت ( بخش دوم ، بيت 264 ) و . . . حشو و تكلّف در منظومه نمونه‌هايى دارد ، از جمله در اين مصراع\r\n « نياراستى ديده برهم زدن » \r\n\r\n\r\n","description":"","footnote":"\r\n( 1 ) . آيا تعبير « نقل نشنيده » براى اين داستان در بيت زير از منظومه بدين معناست كه كليّت روايت رستم و حضرت على ( ع ) - كه ناظم در نجف شنيده - در ايران چندان معروف و رايج نبوده يا مراد او از اين تركيب ، تازگى داستان منظومهء خويش - در مقايسه با مثلا گزارشهاى موجود اين روايت - است ؟\r\n كنون اى محبّان با عقل [ و 
  ] هوش * به اين نقل نشنيده داريد گوش \r\n( بيت 90 )\r\n","page_name":" مقدمه 43 ","page_number":43},
  {"content":"\r\n\r\n( بيت 186 ) براى تكميل وزن ، « نيارستى » به صورت « نياراستى » به كار رفته است كه معناى مورد نظر را ندارد و نمىرساند يا مصراع دوم بيت زير هيچ رابطهء معنايى و نحوى با پاره نخست ندارد و فقط براى اينكه بيت بايد مصراع دومى هم داشته باشد ، آمده است :\r\n به ديوان كنم روز روشن سياه * بساط سليمانى [ و 
  ] بارگاه \r\n( بيت 193 )\r\nدر قالب خاصّ بخش دوم - كه هر بند ، پنج مصراع دارد - گاهى شمار مصراعها كمتر است و يك يا دو مصراع ( معمولا مصراع پنجم ) افتاده . اين هم مواردى از مصراعها و ابيات سست هردو قسمت منظومه است :\r\n به دل آن خيالى كه دارى به سر / * برون ساز اى رستم نامور \r\n( بيت 219 ) ،\r\n چو كشتىها صدف زان ته‌نشين شد \r\n( بخش دوم ، بيت 49 ) ،\r\n دگر ره رفت كشتى را شه دين \r\n( بخش دوم ، بيت 275 )\r\nرستم‌نامه از نظر اين‌گونه ضعفها و اغلاط قابل مقايسه با جهانگيرنامهء قاسم مادح - كه احتمالا منبع آن نيز همچون رستم‌نامه ، شفاهى يا عاميانه بوده - و بعضى ابيات و داستانهاى الحاقى بر نسخ شاهنامه است و آن را بايد از منظومه‌هاى كوتاه و ضعيف ادب فارسى شمرد كه اهميّت محتواى آن - به لحاظ نظم يكى از روايات شفاهى / مردمى شاهنامه و تحليل‌هاى گوناگونى كه اين داستان جالب برمىتابد - بسى بيش از ساخت و صورتش است .\r\nبرخى از ويژگىهاى سبكى بخش نخست منظومه چنين است : 1 . كاربرد « چه » به معناى « چو » در ، تقريبا ، همه موارد . اين نوع استعمال ويژه - كه مرحوم دكتر ناتل خانلرى در بخش تحوّلات « چه » متذكّر آن نشده‌اند « 1 » - پربسامدترين خصوصيّت سبكى هردو قسمت رستم‌نامه است و در ساير متون ادب فارسى هم\r\n\r\n\r\n","description":"","footnote":"\r\n( 1 ) . رك : تاريخ زبان فارسى ، پرويز ناتل خانلرى ، ج 3 ، صص 74 - 79 .\r\n","page_name":" مقدمه 44 ","page_number":44},
  {"content":"\r\n\r\nشواهدى دارد . « 1 » از منظومه‌هاى پهلوانى ، اين ويژگى بيش از همه در شهريارنامه ديده مىشود ؛ « 2 » 2 . استفاده از صورت جمع مكسّر بعضى واژگان مانند فروش براى فرش ( بيت 138 ) كه در زبان فارسى سخت كم‌استعمال است و غالبا در قاموسهاى عربى ديده مىشود ؛ 3 . « به » در معناى « از » در ساخت عبارت فعلى « سر به خواب اندر آمدن » در اين مصراع\r\n « سر پهلوان اندر آمد به خواب » \r\n( بيت 199 ) در اينجا چون منظور ، بيدار شدن پهلوان ( رستم ) به هنگام صبح است ، « سر به خواب درآمدن » در معنا و معادل « سر از خواب درآمدن » به كار رفته است 4 . « از » در معناى « به » ( براى نمونه ، رك : ابيات 99 ، 177 و 286 ) ؛ 5 . « ى » به‌جاى كسرهء اضافه در تركيب « غلامى درش - غلام درش » ( بيت 211 ) يكى از شاهنامه‌شناسان با استناد به نمونه‌هايى از شاهنامه و بيتى از محمّد بن مخلّد ، اين كاربرد را از ويژگىهاى آثار نظم و نثر دورهء فردوسى و يكى دو سده پس از آن دانسته‌اند ، « 3 » 6 . تصويرهايى به‌سان تشبيه قدّ به چنار ( بيت 149 ) و دو نيم كردن چون خيار ( بيت 256 ) ، كه غالبا از صور خيال متون و روايات عاميانه است .\r\nاين چند نكته هم از بخش معجزنامهء مولاى متّقيان درخور ذكر است : 1 . « چه » در معناى « چو » در همه موارد استعمال ؛ 2 . جمع مكسّرهاى تقريبا كم‌كاربرد ، مثلا زوارق ( جمع زورق - كشتى ) ( مصراع پنجم پس از بيت 43 و بيت 48 ) ؛ 3 . « ى » به‌جاى كسره اضافه : كنجى غم / كنج غم ( مصراع پنجم پس از بيت 67 ) ؛ 4 . مطابقت صفت و موصوف به شيوهء متون كهنى مانند شاهنامه ( پهلوانان دليران ، بيت 98 ) اين‌گونه كاربردها را به تعبيرى مىتوان باستان‌گرايى برخاسته از توجّه به شاهنامه ناميد كه در ديگر منظومه‌هاى پيرو فردوسى هم شواهدى دارد ؛ 5 . « خود » در معناى « او » ( بيت 117 ) ؛ 6 . فعل ماضى در مقام و معناى مضارع ، در اين بيت :\r\n خجل گشتم كنون اندر ميانه / * من اكنون گر روم تنها به خانه \r\n( بيت 185 ) ؛\r\n\r\n\r\n","description":"","footnote":"\r\n( 1 ) . براى ديدن نمونه‌هايى ، رك : فرهنگ بزرگ سخن ، ذيل « چه » .\r\n( 2 ) . براى نمونه ، رك : شهريارنامه ، صص 5 - 6 .\r\n( 3 ) . رك : داستان بيژن و منيژه از شاهنامهء فردوسى ، ص 367 توضيحات .\r\n","page_name":" مقدمه 45 ","page_number":45},
  {"content":"\r\n\r\n7 . « چو » در معناى « چه » پرسشى ( بيت 205 )\r\nنمايان‌ترين ويژگى عروضى بخش اوّل منظومه ، حذف صامت « د » از پايان برخى كلمات به هنگام خواندن و تقطيع است كه از خصوصيّات وزنى متون سبك خراسانى ، از جمله شاهنامه « 1 » ، و بعضى اشعار سبك عراقى است . « 2 » مثلا گشته‌اند / گشته‌ان ، بياراستند / بياراستن و شدند / شدن ، در اين مصراعها :\r\n ز درگاه او گشته‌اند كامياب \r\n( بيت 93 ) ،\r\n بياراستند مجلسى چون بهشت \r\n( بيت 114 ) و\r\n چه سايه شدند در ركابش روان \r\n( بيت 128 ) « 3 » جالب است كه اين ويژگى و تلفّظ بر املاى شمارى از واژگان در كتابت نسخه هم تأثير گذاشته و « زدند » ، « كردند » ، « رفتند » و « طهماسب » به ترتيب « زدن » ، « كردن » ، « رفتن » و « طهماس » « 4 » نوشته شده است :\r\n زدن بارگاه فلك دستگاه \r\n( بيت 136 ) ،\r\n چو ايرانيان كردن اين حرف گوش \r\n( بيت 358 ) ،\r\n كجا رفتن از جور آخر كجا \r\n( بيت 382 ) ،\r\n چه شد شاه طهماس فردوس‌جاه \r\n( بيت 380 ) . همه اين موارد در متن ويراسته دست‌نويس به صورت اصلى آنها اصلاح شده است .\r\nدر يك مورد نيز اين ويژگى وزنى موجب نادرستى قافيه‌هاى بيت شده و ناظم يا كاتب ، « هوشمند » را « هوشمن » خوانده و با « من » قافيه كرده است ( بيت 167 ) ، تأثير قاعدهء افتادن صامت « د » بر املا و كتابت نسخه در بيتى از سام‌نامه هم به نظر مىرسد و در آن « آوردند » مطابق با تلفّظش در بيت ، « آوردن » نوشته شده است :\r\n برفتند و آوردن آن اژدها * شهنشه نگه كرد بر ابرها \r\n( سام‌نامه ، ج 2 ، ص 389 )\r\n\r\n\r\n","description":"","footnote":"\r\n( 1 ) . دراين‌باره ، رك : « پيرامون وزن شاهنامه » ، جلال خالقى مطلق ، ايران‌شناسى ، صص 57 - 58 .\r\n( 2 ) . رك : كليات سبك‌شناسى ، سيروس شميسا ، صص 190 - 191 .\r\n( 3 ) . براى نمونه‌هاى ديگر ، رك : بيتهاى 113 ، 124 ، 128 ، 182 ، 278 ، 345 ، 378 و 381 .\r\n( 4 ) . خواندن ( طهماسب ) به صورت ( طهماس ) ، براساس اين قاعدهء عروضى است كه هرگاه هجاى بلند به يك يا دو صامت ختم شود ، صامت در تقطيع مىافتد .\r\n","page_name":" مقدمه 46 ","page_number":46},
  {"content":"\r\n\r\nويژگى عروضى مورد بحث در قسمت دوم منظومه - با اينكه محتملا سرودهء همان ناظم بخش نخستين است - اصلا ديده نمىشود .\r\nقسمت نخست رستم‌نامه به‌جاى ستايش يزدان با اين بيت آغاز مىشود :\r\n هزاران درود [ و 
  ] هزاران سلام * ز ما بر محمّد عليه السّلام \r\n( بيت 1 )\r\nو پس از آن است كه بيتهاى توحيدى مىآيد . آيا اين بيت - كه عين آخرين بيت اين بخش از منظومه است - از خود ناظم است كه خواسته نحوهء آغاز و پايان داستان را يكسان كند يا احتمالا هردو بيت را كاتب نسخه افزوده است ؟\r\nنمونه‌هاى مشابه اين بيت در پايان - و نه ابتداى - برخى از منظومه‌هاى پهلوانى نيز آمده كه بعضى سرودهء ناظمان آن آثار است و شمارى ديگر الحاق كاتبان يا خوانندگان ، براى مثال :\r\n هزاران درود و هزاران سلام * ز ما بر محمّد عليه السّلام \r\n( گرشاسپ‌نامه ، ص 480 / ب 44 )\r\nچنان‌كه ملاحظه مىشود ، اين بيت عين بيت موجود در رستم‌نامه است .\r\nشادروان استاد يغمايى در حاشيهء صفحهء مربوط نوشته‌اند « ظاهرا اين بيت الحاق شده » بيت مذكور يك بار هم در يوسف و زليخاى منسوب به فردوسى - كه ، البتّه ، مسلّما از او نيست - بعينه ديده مىشود . « 1 »\r\n هزاران درود و هزاران ثنا * ز ما تن‌به‌تن بر سر انبيا \r\n( فرامرزنامه ، ص 168 ، ب 1595 )\r\n بگفتم من اين داستان را تمام * ز ما بر محمّد عليه السّلام \r\n( برزونامه ، ص 308 )\r\n\r\n\r\n","description":"","footnote":"\r\n( 1 ) . رك : يوسف و زليخا ، ص 307 / ب 6408 .\r\n","page_name":" مقدمه 47 ","page_number":47},
  {"content":"\r\n\r\n بگفتم من اين داستان را تمام * ابر مصطفى آلش از ما سلام \r\n( بانو گشسپ‌نامه ، ص 129 ، ب 1032 )\r\nناظم در مقدّمهء داستان مسلمان شدن رستم ، ساقىنامه‌سرايى كرده ( ابيات 50 - 74 ) و اين ( آوردن موضوع غنايى ساقىنامه در متن منظومه‌اى رزمى ) مشابه خطابهاى سرايندهء ناشناختهء بانو گشسپ‌نامه به ساقى و مغنّى در آن منظومهء پهلوانى است . « 1 » ساقىنامهء بخش اوّل رستم‌نامه ، احتمالا ، از بازتابهاى رواج ساقىنامه‌سرايى در عصر صفوى است « 2 » و در آن ناظم با اشاره‌هايى به حضرت على ( ع ) ، رستم ، سليمان ( ع ) ، آصف ، كيخسرو و بندگى و چاكرى پور زال در برابر خداوند و امام على ( ع ) نوعى براعت استهلال به وجود آورده « 3 » و خوانندگان / شنوندگان را از پيش با درونمايهء كلّى و اشخاص روايت خويش آشنا ساخته است . ( براى نمونه‌هاى بيشتر ، رك : ابيات 57 ، 63 ، 64 ، 68 ، 70 و 71 )\r\nدر اين بيت :\r\n اجازت طلب ساز از دوستان * چه بلبل برو بر سر داستان \r\n( بيت 76 )\r\nرابطهء « بلبل » و « داستان‌سرايى » افزون بر اينكه مىتواند ناظر بر خوش‌آوايى اين پرنده و به تبع آن ، شيرين‌سخنى ناظم باشد ، يادآور بيت آغازين متن داستان رستم و اسفنديار در شاهنامه است :\r\n\r\n\r\n","description":"","footnote":"\r\n( 1 ) . رك : بانو گشسپ‌نامه ، ص 125 / ب 976 - 982 .\r\n( 2 ) . دراين‌باره ، رك : تاريخ ادبيات در ايران ، ج 5 / بخش 1 ، صص 615 - 621 .\r\n( 3 ) . غير از مراعات النظيرى كه سراينده براى ايجاد براعت استهلال در نظر داشته است ، حتما ، بايد يادآورى كرد كه استفادهء نسبتا فراوان از تلميحات ( نامها و داستانهاى ) شاهنامه‌اى از مهم‌ترين ويژگىهاى ساقىنامه‌هاى فارسى است . دراين‌باره ، رك : « نظرى بر شاهنامه و تأثير آن بر ساقىنامه‌ها » ، فرامرز گودرزى ، شاهنامه‌خوانى ( مجموعه مقالات ) ، انتشارات وزارت فرهنگ و ارشاد اسلامى ، 1385 ، دفتر اوّل ، صص 99 - 134 .\r\n","page_name":" مقدمه 48 ","page_number":48},
  {"content":"\r\n\r\n ز بلبل شنيدم يكى داستان * كه برخواند از گفتهء باستان \r\n( خالقى ، ج 5 / ص 293 / ب 17 )\r\nدكتر خالقى مطلق به قرينه لقب « بلبل » براى حماسه‌خوانى ازبكى حدس زده‌اند كه شايد اين واژه در بيت مذكور نيز عنوان / لقب يكى از راويان داستانهاى ملّى - پهلوانى باشد . « 1 » ظاهرا در بيت ديگرى از شاهنامه هم « بلبل » در معناى عنوان / لقب خنياگر به كار رفته است « 2 » و اين احتمال از چند قرينه و گواهى ديگر نيز تأييد مىشود ، از جمله اينكه در كتاب گلستان هنر اثر قاضى احمد قمى ، مولانا فغان الدين شاهنامه‌خوان ، « بلبل » لقب دارد « 3 » و در ترجمهء فرج بعد از شدّت ، بلبل ، اسم خاص و نام پدر شخصى به نام اسماعيل در حدود روزگار الموفّق عبّاسى است . « 4 » از همين‌روى ، احتمال دارد در بيت مورد بحث از رستم‌نامه هم « بلبل » با نام يا لقب / عنوان داستان‌گزاران مرتبط باشد و ناظم مىخواهد منظومهء خويش را به شيوهء « بلبل » راوى ، نقّال يا شاهنامه‌خوان آغاز كند . ارتباط « بلبل » و داستان‌گويى و انتساب نقل روايت به او جز از شاهنامه و رستم‌نامه در سندبادنامه نيز ملاحظه مىشود :\r\n فروخواند چون بلبل اين داستان * چو طوطى كه ريزد شكر از دهان \r\n( سندبادنامهء منظوم ، ص 144 ، ب 1260 )\r\nپس از مسلمان شدن رستم و بازگشت او از نزد امام على ( ع ) به بارگاه سليمان ( ع ) ، پيامبر به پهلوان مىگويد :\r\n\r\n\r\n","description":"","footnote":"\r\n( 1 ) . رك : « حماسه‌سراى باستان » ، جلال خالقى مطلق ، گل‌رنجهاى كهن ، ص 28 .\r\n( 2 ) .\r\n مىآورد و رامشگران را بخواند * از آواز بلبل همى خيره ماند \r\n( خالقى ، ج 3 / ص 18 / ب 260 )\r\n( 3 ) . رك : « نگاهى به روشهاى ارجاع به منابع در شاهنامه » ، اكبر نحوى ، نامهء فرهنگستان ، ص 56 .\r\n( 4 ) . رك : ترجمهء فرج بعد از شدّت ، حسين بن اسعد دهستانى ، ص 102 .\r\n","page_name":" مقدمه 49 ","page_number":49},
  {"content":"\r\n\r\n خوشا حال پيران خوشا حال زال * كه دارند مثل تو صاحب كمال \r\n( بيت 330 )\r\nپرسش اين است كه چرا بايد پيران ، سپهسالار افراسياب ، هم به‌سان پدر رستم از اسلام آوردن و رستگارى او شادمان باشد و رابطهء ميان اين دو چيست ؟ در حدود بررسىهاى نگارنده در روايات رسمى ، عاميانه و نقّالى مربوط به تاريخ ملّى و پهلوانى ايران ، ميان رستم و پيران هيچ‌گونه نسبت خويشاوندى وجود ندارد و تنها پيوند خانوادگى پيران با ايرانيان غير از داشتن نيا و تبار مشترك ( فريدون‌زادگى ) ازدواج دختر او ، جريره ، با سياوش در داستانى اصيل ( از نظر روايى ) و الحاقى به شاهنامه است . « 1 » به شرط اصالت و اعتبار اشارهء سرايندهء رستم‌نامه مىتوان پنداشت كه شايد رابطه رستم و پيران مأخوذ از روايات شفاهى يا نقّالى زمان او بوده است .\r\nدر اوايل بخش دوم منظومه ، كه به تأثير نداشتن پندهاى خاقان چين در پسرش اشاره شده ، اين بيت آمده است :\r\n چه شد معلوم آن شاه گهرسنج * كه سودى نيست در افسون ديرنج \r\n( بيت 36 )\r\nواژهء قافيهء مصراع دوم در عكس نسخه « ديرنج » خوانده مىشود و اين كلمه در حدود بررسىهاى نگارنده ، در متون فارسى و فرهنگها نيامده و از مبهمات منظومه است . متخصّصان واژه‌شناسى و صاحب‌نظران بايد بررسى و اظهار نظر كنند كه آيا « ديرنج » صورتى از « ديرند - ديرين » و واژه‌اى به آن معناست يا اينكه ضبط درست لغت « ريونج » است و « افسون ريونج / ريباس » سحر و طلسم ويژه‌اى در معتقدات و آداب عاميانهء گذشتگان بوده است ؟\r\n\r\n\r\n","description":"","footnote":"\r\n( 1 ) . براى اين داستان ، رك : شاهنامه ، خالقى ، ج 2 / صص 296 - 297 حاشيهء صفحات .\r\n","page_name":" مقدمه 50 ","page_number":50},
  {"content":"\r\n\r\n\r\nنسخهء منظومه\r\nاز رستم‌نامه دست‌نويسى در كتابخانهء مركزى دانشگاه تهران موجود است كه در اصل متعلّق به كتابخانهء دانشكده علوم معقول و منقول ( با شمارهء 536 د ) بوده و مهر اين كتابخانه ( به تاريخ 17 / 6 / 1340 ) بر برگ  b  1 آن ديده مىشود . تاريخ كتابت نسخه ظاهرا مربوط به دوران سرايش آن و از سده‌هاى 11 و 12 ه . ق « 1 » و خطّ آن نسخ است . شمار برگهاى اين دست‌نويس 43 برگ است ، ولى برگ 32 آن دوبار استنساخ شده . از برگ  a  1 تا  b  21 ، بخش نخست منظومه ( مسلمان شدن رستم به دست امير المؤمنين - عليه السلام - ) و از  a  22 تا  a  42 ، قسمت دوم ( معجزنامهء مولاى متّقيان ) است . برگ نخست هردو بخش سرنويسى براى نام داستان دارد كه بالاى آن لوحه‌اى مذهّب و بدون نوشته ترسيم و در پايين آن « بسم اللّه الرّحمن الرّحيم » نوشته شده است . متن در بخش نخست منظومه و نيز قالب مثنوى بخش دوم آن ، دو ستونه است و بيتها درون جدول ساده‌اى كتابت شده كه ميان آن دو خطّ موازى عمودى وجود دارد و مصراعها را از هم جدا مىكند . اين شيوه در بعضى برگها به‌هم خورده و بيتى داخل مستطيل و ما بين خطوط موازى ، در ميان يا آغاز برگ ، گنجانده شده است . نوع جدول‌بندى در قالب ابتكارى قسمت دوم متفاوت است . شمار ابيات در هر برگ از بخش نخست منظومه در حالت عادى ( مواردى كه بيت داخل مستطيل نوشته نشده باشد و جاى خالى نگاره‌اى در آن برگ نباشد ) دوازده بيت است . در هردو قسمت رستم‌نامه محلهايى براى افزودن نگاره‌هاى مربوط به داستان در نظر گرفته و موضوع تصوير هم - غير از سه مورد - بالاى آن نوشته شده است ، امّا از خود مجالس نشانى نيست و جاى همه آنها خالى مانده است . « 2 » نام و شمارهء برگهاى اين موارد چنين است . الف ) بخش نخست : مجلس مشورت كردن ايرانيان در خصوص حضرت\r\n\r\n\r\n","description":"","footnote":"\r\n( 1 ) . رك : « رستم‌نامه » ، دايرة المعارف تشيع ، ج 8 ، ص 240 ؛ فهرست نسخه‌هاى خطى فارسى ، ج 4 ، صص 2837 - 2838 .\r\n( 2 ) . در فهرست نسخه‌هاى خطّى فارسى ( ج 4 ، ص 2838 ) معرّفى نسخه به‌گونه‌اى است كه خواننده مىپندارد دست‌نويس مصوّر است .\r\n","page_name":" مقدمه 51 ","page_number":51},
  {"content":"\r\n\r\nسليمان ( برگ  a  6 ) ؛ سوار شدن رستم با پهلوانان و روانه شدن ( برگ  a  7 ) ؛ مجلس حضرت سليمان - عليه السّلام - كه وحوش و طيور و انس و جنّ و پرى جمع‌اند « 1 » ( برگ  a  8 ) ؛ آمدن قاصد در پيش رستم و خبر كردن او برا [ ى 
  ] آمدن ( برگ  a  9 ) ؛ مجلس حضرت سليمان - عليه السّلام - و بر زمين زدن رستم ديو را و بىهوش شدن ديو ( برگ  b  10 ) ؛ سر راه گرفتن امير مؤمنان بر رستم داستان و گفتگو كردن ايشان ( برگ  b  12 ) ؛ گرفتن حضرت امير المؤمنين - عليه السّلام - رستم را از هوا ( برگ  a  16 ) و مجلس سليمان - عليه السّلام - و احوال پرسيدن سليمان از رستم ( برگ  b  18 )\r\nب ) بخش دوم : جاى تصوير خالى است و عنوانى هم ندارد ( برگ  b  22 ) ؛ پنج كشتى و جوانها و مرخّص شدن شاهزاده و روانه شدن سوى دريا ( برگ  b  24 ) ؛ كور شدن پادشاه چين و به كنج خانه نشستن ( برگ  b  26 ) ؛ آمدن وزير به خدمت پادشاه چين ( برگ  a  27 ) ؛ جاى خالى و بدون سرنويس ( برگ  b  29 ) ؛ رسيدن پادشاه چين به خدمت امير المؤمنين - عليه السّلام - ( برگ  a  30 ) ؛ معجزه نمودن حضرت امير المؤمنين - عليه السّلام - و بر لب دريا آمدن ماهيان را خواستن ( برگ  b  31 ) ؛ زنده شدن پسر پادشاه به دعاى حضرت امير المؤمنين - عليه السّلام - ( برگ  b  33 ) ؛ بىهوش شدن پسر پادشاه چين و به پاى حضرت امير افتادن ( برگ  a  36 ) ؛ آمدن جبرئيل در خدمت پيغمبر كه با لشكر در بالاى فلان كوه . . . . « 2 » از سلطان ولايت ( برگ  a  38 ) ؛ جاى خالى بدون عنوان ( برگ  a  39 ) ؛ دختر شاه ختا را به جهت فرزند پادشاه چين خواستن و به وصال يكديگر رسيدن ( برگ  a  41 ) .\r\nمهم‌ترين ويژگىهاى رسم الخطّ بخش نخست منظومه عبارت است از :\r\n1 . نوشتن « گ » به صورت « ك » ؛ 2 . صرفه‌جويى در كتابت « و » ربط ؛ 3 . « پ » و « چ » با سه نقطه ( فقط يك بار « چ » با يك نقطه نوشته شده : تيزچنگ ( بيت 260 ) كه « جنگ » نوشته شده ؛ 4 . « آ » به شكل « ا » ؛ 5 . « بتخانه‌ها » ؛ به شكل « بتخانها » ؛\r\n\r\n\r\n","description":"","footnote":"\r\n( 1 ) . براى ديدن نمونه‌اى از مجلس حضور رستم در بارگاه سليمان ( ع ) ، رك : « شاهنامه و شريعت » ، ايران‌شناسى ، ص 369 .\r\n( 2 ) . در عكس نسخه چند كلمه ناخواناست .\r\n","page_name":" مقدمه 52 ","page_number":52},
  {"content":"\r\n\r\n6 . « ي » به شكل « ئ » : نمائيد ، مجوئيد و . . . ؛ 7 . گذاشتن تشديد در موارد لازم ؛ 8 . « ا » به صورت « آ » : ادب - آدب ( بيت 314 ) ؛ 9 . آوردن « ا » در پايان برخى از كلمات مختوم به مصوّت بلند ، مثلا جنگجوا ( بيت 48 ) ، نكوا اعتقاد ( بيت 231 ) و نيكوا ( بيت 342 ) . اين شيوه در كتابت متون كهن فارسى ديده مىشود و براى نشان دادن اين نكته بوده است كه كلمه به مصوّت بلند پايان مىيابد نه مصوّت مركّب . « 1 »\r\nدر قسمت دوم هم اين موارد نظرگيرتر است : 1 . « آ » به صورت « ا » : بساط اراى ؛ 2 . « گ » به شكل « ك » ؛ 3 . « يى » به صورت « ى » : ماهروى به جاى ماهرويى ؛ 4 . صرفه‌جويى در « و » ربطى ؛ 5 . « پ » به صورت « ب » : بسر / پسر ، بيش / پيش ، مىطبيدند / مىطپيدند ؛ 6 . در دو مورد « ب » به صورت « پ » : پيش / بيش ، پس / بس ؛ 7 . گذاشتن ضمّه روى آخرين حرف واژه‌اى كه پس از آن « و » ربط آمده است و حرف ماقبل آن  « O »  تلفّظ مىشود ، مثلا به امّيد عطاى او دد و دام ( بيت 85 ) ؛ 8 . در موارد بسيار معدودى بىنقطه بودن « ز » : گريدى / گزيدى ؛ 9 .\r\nچسباندن حرف نخست كلمه دوم - كه از نظر املايى منفصل از واژهء پيشين است - به حرف پايانى كلمه ماقبل ؛ براى نمونه ، حالو خبر / حال و خبر ، رفتاز / رفت از ؛ 10 . نوشتن « ه » كلمه در واژه‌هاى داراى صامت ميانجى : زنده‌گانى / زندگانى ؛ 11 .\r\nرعايت نگارش تشديد ؛ 12 . « ك » بدون سركش .\r\nكاتب نسخه كم‌سواد يا بىدقّت بوده است و اغلاط املايى فراوانى در كار او ديده مىشود ، مثلا خان به جاى ( خوان ) ، ذو الحماز ( ذو الخمار ) ، خيش ( خويش ) ، حياهو ( هياهو ) ، زيغم ( ضيغم ) ، خون‌خاره ( خون‌خواره ) ، غريب ( قريب ) ، تيمورس ( تيمورث / طيمورث ) در بخش اوّل و : سمين ( ثمين ) ، گلذار ( گلزار ) ، طلاطم ( تلاطم ) ، حلال ( هلال ) ، خوانه ( خانه ) ، بهر ( بحر ) ، فراغ ( فراق ) ، ذورق ( زورق ) ، صلاح ( سلاح ) ، حوا ( هوا ) و . . . . در قسمت دوم . از اين ميان مواردى مانند : حياهو ، زيغم ، سمين ، ذورق ، حوا و . . . . كه در آنها اشتباه در نوشتن حروف هم‌تلفّظ - در\r\n\r\n\r\n","description":"","footnote":"\r\n( 1 ) . دراين‌باره ، رك : « اطلاعاتى دربارهء لهجهء پيشين اصفهان » ، احمد تفضلى ، نامهء مينوى ، صص 94 - 95 متن و حاشيه .\r\n","page_name":" مقدمه 53 ","page_number":53},
  {"content":"\r\n\r\nدستگاه آوايى زبان فارسى - تكرار شده است اين گمان را پيش مىآورد كه شايد كاتب ، منظومه را به صورت شنيدارى ( سماع ) استنساخ كرده است نه از روى نسخه‌اى ديگر .\r\nتا جايى كه نگارنده در فهرستهاى نسخ خطّى جستجو كرده است ، رستم‌نامه دست‌نويس ديگرى ندارد و آثارى كه در فهارس نسخه‌ها و كتب چاپى ( سنگى و حروفى ) با نام رستم‌نامه معرّفى شده است هيچ ربطى با اين منظومه و موضوع آن ندارد ، بلكه اين مجموعه‌ها همان‌گونه كه ژول مول نيز خاطرنشان كرده است « 1 » بازنويسى منثور بخشهايى از شاهنامه با محوريّت داستانهاى رستم است كه در شمارى از آنها علاوه‌بر شاهنامه رواياتى از منظومه‌هاى پهلوانى پس از آن و گزارشهاى نقّالى و مردمى هم وارد شده است . « 2 »\r\nيرژى چيپك نوشته است : « يك حماسه كم‌حجم و كوتاه به شكل چاپ عاميانه با بحر متقارب به نام رستم‌نامه وجود دارد كه در سال 1298 / 1880 در تهران منتشر شده است . اين حماسه دربردارندهء تعدادى تحريف تاريخ ( امام على ( ع ) معاصر رستم قلمداد شده ) و موضوعات حماسى است و پرداخت آن نيز تحريف شده است . شخصيّت باستانى رستم كه در خلال سده‌ها شكل گرفته در اين‌جا صبغهء بسيار جديد و مدرن يافته است ، يعنى يك انسان مذهبى كه به اسلام گراييده است ، و در اين چاپ عاميانه اين قهرمان آتش‌پرست در جنگى از امام على شكست مىخورد و به آيين شيعه مىگرايد . » « 3 »\r\nدر اينجا چيپك از چاپ سنگى منظومهء رستم‌نامه - مجموعهء حاضر - سخن گفته است ، امّا نگارنده با جستجوى بسيارى كه در فهرستهاى كتابخانهء ملّى ، مجلس ، مركزى دانشگاه تهران و آستان قدس رضوى و كتاب فهرست كتابهاى\r\n\r\n\r\n","description":"","footnote":"\r\n( 1 ) . رك : مقدمه بر شاهنامه ، ژول مول ، ص 41 .\r\n( 2 ) . براى نام و مشخصات نمونه‌هايى از اين رستم‌نامه‌هاى منثور ، رك : فهرست كتابهاى خطى كتابخانهء ملى ملك ، ايرج افشار و محمد تقى دانش‌پژوه ، ج 3 / بخش 1 ، ص 410 ؛ فهرست نسخه‌هاى خطى كتابخانهء گنج‌بخش ، محمد تسبيحى ، ج 1 ، صص 210 - 212 .\r\n( 3 ) . « ادبيات عاميانهء ايران » ، تاريخ ادبيات ايران از آغاز تا امروز ، صص 318 - 319 .\r\n","page_name":" مقدمه 54 ","page_number":54},
  {"content":"\r\n\r\nچاپى « 1 » انجام داد ، نام و نشانى از چاپ سنگى مذكور نيافت تا شايد از آن براى مقابله با نسخهء اين متن و تكميل افتادگىها و خواندن موارد ناخواناى آن استفاده كند و نيز بررسى نمايد كه آيا داستان اين چاپ با رستم‌نامهء كتابخانهء مركزى دانشگاه تهران ( متن ويراستهء كنونى ) مطابقت دارد يا احيانا روايت منظوم ديگرى از گزارشهاى متعدّد رويارويى رستم و امام على ( ع ) است ؟\r\n* * * ويرايش منظومهء رستم‌نامه براساس عكس نسخهء موجود در كتابخانهء مركزى و مركز اسناد دانشگاه تهران صورت گرفته و در آن به شيوهء متداول در چاپ متون تك‌نسخه‌اى ، نادرستىهاى مختلف متن اصلاح و ضبط غلط نسخه در حاشيه آورده شده است . در زيرنويسهاى متن حدس و پيشنهادهايى دربارهء صورت درست برخى ضبطهاى ناخوانا يا نادرست و مواردى كه احتمال وجه / قرائت ديگرى از آنها وجود دارد ذكر شده است . در داخل متن موارد لازم - به‌ويژه « و » هاى ربطى كه كاتب در نوشتن آنها خسّت نشان داده - ميان [ 
  ] افزوده شده و براى مبهمات معنايى و بيتها / مصراعهايى كه ايراد وزن و قافيه دارند به ترتيب از دو علامت ( ؟ ) و ( ! ) استفاده شده است .\r\nاز دوست دانشمندم جناب آقاى دكتر محمّد ابراهيم ايرج‌پور اصفهانى منّتها دارم كه چند سال پيش با لطف و همّت بزرگوارانه خويش امكان تهيّهء عكسى از دست‌نويس اين منظومه را براى بنده فراهم آوردند و از سرور گرامى آقاى دكتر اكبر ايرانى كه چاپ رستم‌نامه را در مركز پژوهشى ميراث مكتوب و در مجموعهء رسائل پذيرفتند ، بسيار سپاسگزارم .\r\nسجّاد آيدنلو عضو هيأت علمى دانشگاه پيام نور اورميّه اسفند 1386\r\n\r\n\r\n","description":"","footnote":"\r\n( 1 ) . رك : فهرست كتابهاى چاپى ، خانبابا مشار ، ج 2 ، ص 2609 .\r\n","page_name":" مقدمه 55 ","page_number":55},
  {"content":"\r\n\r\nتصوير صفحهء نخست « داستان مسلمان شدن رستم » ( بخش اول )\r\n\r\n","description":"","footnote":"","page_name":" مقدمه 56 ","page_number":56},
  {"content":"\r\n\r\nتصوير صفحهء پايانى « داستان مسلمان شدن رستم » ( بخش اول )\r\n\r\n","description":"","footnote":"","page_name":" مقدمه 57 ","page_number":57},
  {"content":"\r\n\r\nتصوير صفحهء نخست « معجزنامهء مولاى متّقيان » ( بخش دوم )\r\n\r\n","description":"","footnote":"","page_name":" مقدمه 58 ","page_number":58},
  {"content":"\r\n\r\nتصوير صفحهء پايانى « معجزنامهء مولاى متّقيان » ( بخش دوم )\r\n\r\n","description":"","footnote":"","page_name":" مقدمه 59 ","page_number":59},
  {"content":"\r\n . \r\n","description":"","footnote":"","page_name":" مقدمه 60 ","page_number":60},
  {"content":"\r\n\r\nبِسْمِ اللَّهِ الرَّحْمنِ الرَّحِيمِ\r\n\r\nداستان مسلمان شدن رستم داستان به دست امير المؤمنين - عليه السّلام -\r\n هزاران درود [ و 
  ] هزاران سلام * ز ما بر محمّد عليه السّلام\r\nبه نام برازنده 2 آب و خاك * كريم احد فرد داناى پاك\r\nفرازنده گنبد اخضرى * پديدآور انس و جنّ و پرى\r\nمنوّركن عالم از نار و نور * رسانندهء روزى مار [ و 
  ] مور\r\nضيابخش افلاك از مهر و ماه * نگه‌دار اين نيلگون بارگاه\r\nمبدّل كن چهرهء روز و شب * بلندى ده قدر شاه عرب [ a 1 
  ]\r\nكريمى كه از فضل و احسان او * همه خلق روزىخور خوان او\r\nبود ذات پاكش قديم و صمد * حى و لم يزل كردگار احد\r\nز خوان پراز نعمتى كامياب * فريدون و كاووس [ و 
  ] افراسياب\r\nسليمان و . . . « 1 » * گداى درش بود با طبل و كوس\r\nبود ذات او عارى از چند و چون * فرازندهء گنبد بيستون\r\nجهان جمله برپا ز الطاف او * شده عقل قاصر ز اوصاف او \r\n\r\n\r\n","description":"","footnote":"\r\n( 1 ) . در عكس نسخه ناخواناست .\r\n","page_name":" 1 ","page_number":61},
  {"content":"\r\n\r\n بسى پادشه شد در اين فكر خود * كسى راه بر كنه ذاتش نبرد\r\nكسانى كه اين راه پيموده‌اند * بپيموده در خاك آسوده‌اند\r\nچه پيغمبر از ما عرفناك 15 لب * گشايد ز هم لعل دانش عجب\r\nكسى واقف كار از اين بارگاه * نشد در جهان از سفيد و سياه\r\nبرى ذاتش از عيب و نقص و خلل * سميع و بصير و حى و لم يزل « 1 »\r\nپس از حمد پروردگار جهان * بود نعت سر دفتر . . . « 2 » [ b 1 
  ]\r\nشهى كو براق سعادت جهاند * به جايى كه جبريل از او بازماند\r\nشهى كو بود خاتم انبيا * برازندهء مسند اصفيا\r\nشهى كو بود مهتر سروران * طفيلىّ او جمله پيغمبران\r\nجهان جمله ز اخلاق او كامياب * بود ذرّهء نور او آفتاب\r\nمحمّد كه هادى است بر خيل كل * رسول خدا پيشواى سبل\r\nدرودى كه هرگز نگردد تمام * بر او باد و بر اهل پاكش مدام\r\nخصوصا بر آن شهسواران دين * كز ايشان به‌پا شد زمان [ و 
  ] زمين\r\nنخستين شهنشاه تخت نجف * مهين گوهر بحر عزّ و شرف\r\nشه بارگاه نجف آن كه هست * به روز ازل مست جام الست\r\nامير خداوند پروردگار * شه لا فتى ، صاحب ذو الفقار\r\nطفيل رهش جنّ و انس و پرى * چه كاهى به دستش درِ خيبرى\r\nولىّ خدا و وصىّ رسول * كه بىمِهر او نيست ايمان قبول [ a 2 
  ]\r\nحسن بعدِ او بر همه انجمن * امام است بىشك به وجه حسن\r\nدگر « 3 » سرو بستان آل عبا * حسين آن شهنشاه گلگون قبا\r\nعلى سرور جملهء ساجدين * دگر « 4 » باقر آن قدوهء عارفين\r\nگل بوستان رسول امين * بود جعفر آن سرور صادقين\r\nسرافراز منشور دين‌پرورى * درخشان‌كنِ مذهب جعفرى\r\nبه موسىّ كاظم كه گشته لقب * سرِ صالحان ديار عرب \r\n\r\n\r\n","description":"","footnote":"\r\n( 1 ) . لا يزال .\r\n( 2 ) . در عكس نسخه ناخواناست .\r\n( 3 ) . ديگر .\r\n( 4 ) . ديگر .\r\n","page_name":" 2 ","page_number":62},
  {"content":"\r\n\r\n دگر « 1 » آن غريب بيابان طوس * كه عرش آمده بر درش پاىبوس\r\nمكان مروّت سپهر سخا * شه دين علىّ بن موسى الرّضا\r\nتقى بعدِ او سرفراز جهان * نقى هادىِ جملهء انس و جان\r\nحسن بعدِ او صاحب خيل [ و 
  ] جيش * سرافراز و سالار اهل قريش\r\nپس از وى فروزنده شمع دين * هدايت‌كنِ خلق روى زمين\r\nمنوّركنِ ديدهء مؤمنان * شه صاحب الامر صاحب زمان [ b 2 
  ]\r\nچه آيد به رجعت به كف ذو الفقار * ز اعداى دين او برآرد دمار\r\nزند سكّهء سرورى چون به زر * دهد رونق دين اثنا عشر\r\nكند پاك از كفر روى زمين * نماند كسى زنده از مشركين\r\nدر آن روز اصحاب گردند جمع * چه پروانه‌هايند بر گرد شمع\r\nبراهيم بن مالك 47 نامدار * برآرند « 2 » از جمله اعدا دمار\r\nيكى از غلامان درگاه او * بود در جهان رستم جنگجو\r\nدرودى كه او را نباشد حساب * بر او باد و بر جمله جدّ و باب\r\nبده ساقى آن مى كه در راه دين * چه نوشم شوم داخل مسلمين\r\nبده ساقى آن مى كه هوش آورد * دل مردهء ما به جوش آورد\r\nبده ساقى آن باده كو جان دهد * نويدى به آتش‌پرستان دهد\r\nكه آرايش بزم مستان مى است * شفاى دل دردمندان مى است\r\nبيا ساقى آن مى كه فصل بهار * گلستان دين را كنم لاله‌زار [ a 3 
  ]\r\nبه من ده كه از لطف شاه رسل * كنم . . . . « 3 » و دامان خود پر ز گل\r\nبه من ده كه از مهر شير خدا * حق و باطل از هم نمايم جدا\r\nبده ساقى آن بادهء حيدرى * كه نوشم شود ديو از من برى\r\nبده ساقى آن مى كه رستم‌صفت * چه نوشم شوم صاحب معرفت\r\nبيا ساقى آن مى كه از رنگ او * گل سرخ دين يافته رنگ [ و 
  ] رو\r\nبده مى كه از مهر هشت و چهار * نه گودرز مانم نه اسفنديار \r\n\r\n\r\n","description":"","footnote":"\r\n( 1 ) . ديگر .\r\n( 2 ) . « برآرنده » نيز مناسب مىنمايد .\r\n( 3 ) . در عكس نسخه ناخواناست . ظاهرا : جيب .\r\n","page_name":" 3 ","page_number":63},
  {"content":"\r\n\r\n بده ساقى آن مى كه روز الست * شده حق‌پرستان از آن باده مست\r\nبه من ده كه از كفر برزدى ( ! ) * شوم پيرو مذهب جعفرى « 1 »\r\nبيا ساقى آن بادهء باصفا * كه شد مست از آن آصف برخيا\r\nبه من ده كه آتش به ديوان زنم * سراپا به ملك سليمان زنم\r\nبيا ساقى آن مى كه شد لعل‌رنگ * كه آيينهء دل كند دفع زنگ\r\nبه من ده كزان باده يابم چه بخش * شوم رهنماى خداوند رخش 66 [ b 3 
  ]\r\nبيا ساقى آن بادهء دل‌فروز * كه تيره شبم را كند همچو روز\r\nبده ساقى آن مى كه چون پور زال * بنوشم شوم بندهء لايزال\r\nبه من ده كه از مهر آل عبا * نه بت را گذارم نه بتخانه‌ها\r\nبيا ساقى آن جام كيخسروى * كه پُر باشد از بادهء پهلوى 70\r\nبه من ده كه رستم‌صفت وقت كار * شوم چاكر شير پروردگار\r\nكنم دشمن خاندان را فنا * دهم ديدهء دوستان را جلا\r\nمغنّى بيا راستى پيشه ساز * كه دارم هواى نواى حجاز\r\nبزن مطرب آن نغمهء دلربا * جلايى ده از دل دمى قلب را\r\nبگردان عنان سخن را كنون * ز درج دهن گوهر آور برون « 2 »\r\nاجازت طلب ساز از دوستان * چه بلبل برو بر سر داستان\r\nحديثى ز شير خدا شاه دين * وصىّ نبى سرور مؤمنين [ a 4 
  ]\r\nفروزندهء دين پيغمبرى * گشايندهء قلعهء خيبرى\r\nدو نيمه كن مرحب 79 [ و 
  ] ذو الخمار « 3 » * سپهدار دين شاه دلدل‌سوار\r\nامير عرب سرور انس و جان * سرافراز دين شافع مؤمنان « 4 »\r\nنهال برومند باغ صفا * برازندهء مسند لا فتى\r\nسپهدار دين هادى جزء و كل * چراغ شبستان شاه رسل\r\nپناه محبّان اهل يقين * گل گلشن سيّد المرسلين\r\nسپهر سخا و مكان كرم * شه كشور دين امام امم \r\n\r\n\r\n","description":"","footnote":"\r\n( 1 ) . شوم پيرو بر مذهب جعفرى ( ! )\r\n( 2 ) . بيرون .\r\n( 3 ) . ذو الخماز .\r\n( 4 ) . مؤمنين .\r\n","page_name":" 4 ","page_number":64},
  {"content":"\r\n\r\n مه آسمان علوم و كمال « 1 » * ضيابخش ايوان جاه [ و 
  ] جلال\r\nتجلّىدهِ سينه بىنشان * به دين رهنمايندهء سركشان\r\nسر صفدران روز ميدان كين « 2 » * ولىّ خدا قاتل مشركين\r\nبساط افكن هفت پرده‌سرا * فروزندهء شمع بزم هُدا\r\nامير عرب شير پروردگار * وصىّ نبى صاحب ذو الفقار [ b 4 
  ]\r\nكنون اى محبّان با عقل [ و 
  ] هوش * به اين نقلِ نشنيده داريد گوش\r\nكه در عهد سلطان حشمت‌مدار * سر سروران ظلّ پروردگار\r\nاميرى كه جمشيد و افراسياب * ز درگاه او گشته‌اند كامياب\r\nفريدون و كاووس و كى « 3 » بر درش * ز عدل و كرم جملگى چاكرش\r\n. . . « 4 » و كريمىّ خود كردگار * به اورنگ شاهيش داده قرار\r\nدر ايّام آن خسرو نامدار * مرا داد توفيق پروردگار\r\nپى خاك‌بوسىّ شاه كبار * علىّ بن بو طالب آن نامدار\r\nمشرّف چه گشتم ز راه شرف * به پابوس سلطان تخت نجف\r\nدر آن بارگاه فلك اشتباه * سرم بود بر قبّه مهر و ماه\r\nبه گفتار اجداد و آباى خويش * حديثى شنيدم من اى پاك‌كيش\r\nنسفته كس اين لعل ناياب را « 5 » * به بازار بر درّ خوشاب را [ a 5 
  ]\r\nاز اين نظم كن مشركان را خجل * چراغى برافروز در بحر دل\r\nاز اين قصّه قلب عجم شاد كن * حزين دير را خرّم‌آباد كن\r\nچه بشنيدم اين قصّه را در زمان * فكندم به ميدان كميت بيان\r\nكه چون گشت كيخسرو نامدار * در ايران شهنشاه كشورگذار\r\nبه آيين جمشيد ، دين مجوس « 6 » * به تخت كيانى نمود او جلوس\r\nسران جهان جمله از خاص [ و 
  ] عام * كمر بسته در خدمتش صبح و شام\r\nجهان‌پهلوان رستم داستان 107 * به درگاه او بود از دوستان \r\n\r\n\r\n","description":"","footnote":"\r\n( 1 ) . مه آسمان و علوم كمال .\r\n( 2 ) . « ميدان و كين » هم مىتواند درست باشد .\r\n( 3 ) . شايد : كاووس كى .\r\n( 4 ) . در عكس نسخه ناخواناست .\r\n( 5 ) . نرسته كس اين لعل ناپاپد را ( ؟ )\r\n( 6 ) . شايد : به آيين جمشيد و دين مجوس .\r\n","page_name":" 5 ","page_number":65},
  {"content":"\r\n\r\n سليمان به امر جهان‌آفرين * جهان را درآورده زير نگين\r\nبه هر شهريارى و هر سرورى * به هر نامدارى و هر مهترى\r\nفرستاد نامه كه فرمان بريد * به حق بازگرديد ز حق مگذريد ( ! )\r\nنماييد بتخانه‌ها را خراب * بريزيد از قهر بر آتش ، آب\r\nبگرديد از رسم دين مجوس * مجوييد آيين جمشيد [ و 
  ] طوس [ b 5 
  ]\r\nچه آگاه گشتند ايرانيان * پى مشورت جمله بستند ميان\r\nبياراستند مجلسى چون بهشت * بگفتند بسيار از خوب و زشت\r\nكه باشد سليمان به امر خدا * تمامىّ آفاق را كدخدا\r\nرسول اوالعزم 116 پيغمبر « 1 » است * به خلق جهان جمله او رهبر است [ a 6 
  ]\r\nبود ديو عفريتش « 2 » اندر ركاب * بباشد چه كاووس و افراسياب\r\nمبادا كشد لشكرى در كمين * بگيرد سرِ تخت ايران‌زمين\r\nدهد تخت و تاج كيانى به باد * نماند اثر از جم و كيقباد\r\nاز اين‌گونه بسيار گفتند راز * كه بايد رود رستم سرفراز\r\nبه درگاه آن پادشاه زمان * ببيند بد و نيك را در جهان\r\nز ديوان و اوضاع آن بارگاه * شود مطلّع پهلوان سپاه\r\nپس آن‌گه به تدبير جنگ آوريم * مگر دولت او را به چنگ آوريم\r\nقبول اين سخن را نمودند سران * ز مجلس برون « 3 » آمدند در زمان\r\nگو پيلتن ساز رفتن نمود * سر پهلوانيش بر چرخ سود\r\nدر آن راه ره دين و ايمان گرفت ( ! ) « 4 » * ادب از سليمان [ و 
  ] سلمان 126 گرفت [ b 6 
  ]\r\nبه رخش اندر آمد روان شد به راه * به همراه او از سران سپاه\r\nچهل مرد جنگاور پهلوان * چه سايه شدند در ركابش روان\r\nبه صد حشمت و شوكت [ و 
  ] اقتدار * به بيت المقدّس گرفت او قرار [ a 7 
  ]\r\nخبر رفت پيش رسول خدا * كه رستم رسيد اى جهان كدخدا \r\n\r\n\r\n","description":"","footnote":"\r\n( 1 ) . شايد : « رسول و اوالعزم پيغمبر » يا « رسول اوالعزم و پيغمبر » .\r\n( 2 ) . شايد : ديو و عفريت .\r\n( 3 ) . بيرون .\r\n( 4 ) . شايد : در آن ره ره دين و ايمان گرفت .\r\n","page_name":" 6 ","page_number":66},
  {"content":"\r\n\r\n سليمان به آصف نمود اين خطاب * بدان پور زال است اين كامياب\r\nبيارا سپاه و بزن بارگاه * براى سپهدار ايران سپاه « 1 »\r\nكه اين پهلوان جهان رستم است * چه او نامدارى به عالم كم است\r\nدر اين آمدن ز اهل ايمان شود * ز دين مجوسى پشيمان شود\r\nبه فرمان پيغمبر پاك‌دين * جهان يافت زينت چو خلد برين\r\nزدند « 2 » بارگاه فلك دستگاه * كه بگرفت از پرتوش مهر و ماه\r\nرسيده سر قبّه‌اش بر سحاب * از او يافته روشنى آفتاب\r\nفروشى كه فرّاش گسترده بود * ز سرخ و سفيد و بنفش و كبود\r\nشده خيره چشم از نگه كردنش * فرح يافتى قلب از ديدنش ( ! )\r\nبه صدرش زده تخت گوهرنثار 140 * كه از نور او ديده مىگشت تار\r\nچپ و راست از جنّ و انس و پرى * به هم متّصل همچو انگشترى [ a 7 
  ]\r\nصف آراسته همچو روز مصاف * به هر حالتى نرّه ديوانِ قاف [ a 8 
  ]\r\nز هر سو خلايق صف آراسته * چه فردوس مجلس بياراسته\r\nبه بالاى سر صف كشيده طيور * به هم ذكرگويان ز نزديك [ و 
  ] دور\r\nنشسته سليمان در آن بارگاه * كه شد خيره از روى او مهر و ماه\r\nبه پهلوى تخت سليمان ، وزير * كه از جنّ و انسش نبودى نظير\r\nدر آن صدر مجلس به صد افتخار * نشسته وزير ملك اعتبار\r\nبه نزديك تخت وزير [ و 
  ] سرير * ز ديوان صفى راست گشته چه تير\r\nدر آنجا به كرسى يكى ديوسار * نشسته كه قدّش بُدى « 3 » چون چنار\r\nسر نرّه‌ديوان [ و 
  ] سالار بود * ز هر جانبى او خبردار بود\r\nز ترسش رخ شيرمردان ز درد * گهى ارغوانى شده گاه زرد\r\nدو چشمش فروزان چه مشعل ز دور * گريزان از او جنّ و انس و طيور\r\nبه آن شوكت و شأن پيغمبرى * چپ و راست استاده جنّ [ و 
  ] پرى\r\nز سالار [ و 
  ] لشكر همه بنده‌وار * صف آراسته از يمين و يسار [ b 8 
  ] \r\n\r\n\r\n","description":"","footnote":"\r\n( 1 ) . اين سپاه .\r\n( 2 ) . زدن .\r\n( 3 ) . بودى .\r\n","page_name":" 7 ","page_number":67},
  {"content":"\r\n\r\n بفرمود تا رستم پهلوان * بيايد به آيين پيغمبران\r\nخبر برد « 1 » شخصى برِ پور زال * كه برخيز و بر ديده دستى بمال [ a 9 
  ]\r\nسليمان بساط نو آراسته * نشسته به تخت و تو را خواسته\r\nبيا تا ببينى كه پروردگار * چه انعام كرده به اين شهريار\r\nچه بشنيد رستم ميان را ببست * همان لحظه بر رخش رخشان نشست\r\nبيامد به درگاه گر . . . « 2 » * ز ديدار او خلق شد بىقرار\r\nچه شد پهلوان داخل بارگاه * چپ و راست افكند هرسو نگاه\r\nنبد جاى خالى كه گيرد قرار * دلش تيره گرديد از انتظار\r\nكه شايد مكانى بيابد نشان * نديد از چپ و راست جاى مكان\r\nنجنبيد از جاى خود هيچ‌كس * به دل كرسى ديو گشتش هوس\r\nبيامد به نزديك آن نرّه‌ديو * ز ديوان برآمد خروش [ و 
  ] غريو\r\nبزد نعره كاى ديو ناسازگار * تو را با مكان بزرگان چه كار\r\nبود صدر هر مجلسى جاى من * نه جاى تو اى ديو ناهوشمند ( ! ) [ b 9 
  ]\r\nنجنبيد ديو از هياهوى او * بزد بانگ بر رستم نامجو\r\nكه گويا نديدى در اين انجمن * ز ديو و پرى عاجزى همچو من\r\nكه جاى مرا كرد طبعت هوس * نكرد اين هوس در جهان هيچ‌كس\r\nبيا مردى خويشتن را ببين * پس آن‌گاه بر كرسى زر نشين\r\nتو اى آدمىزادهء خيره‌سر * ز آيين ديوان ندارى خبر\r\nخيالت كه هستم چه گودرز و طوس * كه عاجز شوم از تو چون اشكبوس\r\nو يا مثل پيرانم اى نامدار * كه از ضرب تيغت نمايم فرار\r\nزنم آن‌چنان دست در گردنت * كه گردد سبك بارِ سر از تنت\r\nبرآشفت رستم از آن هرزه‌گو * گرفتش گريبان فشردش گلو\r\nز يك دست هم‌پاى آن شوربخت * گرفت و كشيدش ز بالاى تخت [ a 10 
  ]\r\nبزد دستِ آزاد در گردنش * كزان صدمه لرزيد جان در تنش \r\n\r\n\r\n","description":"","footnote":"\r\n( 1 ) . برده .\r\n( 2 ) . ناخواناست ، ظاهرا : گردون‌مدار .\r\n","page_name":" 8 ","page_number":68},
  {"content":"\r\n\r\n بيفتاد آن ديو مدهوش شد « 1 » * ز يك ضرب ، عفريت بىهوش شد\r\nپس از ساعتى هوشش آمد به سر * چه روباه ماده « 2 » شد آن ديو نر [ b 10 
  ]\r\nبه قهر و غضب چون يل پيلتن * به كرسى نشست اندر آن انجمن\r\nسخن گفت بسيار و پاسخ شنيد * شدند نرّه‌ديوان ز جان نااميد 183\r\nسليمان ز رستم تعجّب بماند * جهان‌آفرين را نهانى بخواند\r\nبه آصف نگه كرد كاى نامدار * بود قوّت رستم از كردگار\r\nچپ و راست ديوان تمامى به خشم * به رستم نگه كرد از زير چشم\r\nكسى را نبد « 3 » جرئت دم‌زدن * نياراستى ديده برهم زدن\r\nبه نرمى سليمان در آن بارگاه * سخن گفت با پهلوان سپاه\r\nپس آن‌گاه مجلس بياراستند * كشيدند خوانى كه مىخواستند\r\nز خوردن چه پرداخت گرديد راست * ز سالار مجلس 189 بسى عذر خواست\r\nبيامد به نزديك ياران خويش * سخن گفت با نامداران خويش\r\nكه فردا چه خورشيد گردد بلند * به بازوى مردم « 4 » درآرم كمند\r\nبگيرم دو دست سليمان به زور * فرودآرم او را ز تخت بلور [ a 11 
  ]\r\nبه ديوان كنم روز روشن سياه * بساط سليمانى [ و 
  ] بارگاه\r\nبه ايران برم تاج و تخت و سپاه * به كام دل شاه ايران سپاه ( ! )\r\nدليران از آن گفته خندان شدند * به زير لب او را ثناخوان شدند\r\nدر اين گفتگو بود ايرانيان * كه خور گشت در چاه مغرب نهان\r\nبخوابيد در دم جهان‌پهلوان * كواكب نمودار شد ز آسمان\r\nچه خورشيد از شب‌روى بازگشت * به ايرانيان بخت دم‌ساز گشت\r\nسر پهلوان اندر آمد به خواب * به رفتن دلش بود اندر شتاب\r\nبفرمود تا رخش را زير زين * درآرند گردان ايران‌زمين\r\nجهان‌پهلوان رستم تيزچنگ * بگفت و بپوشيد اسباب جنگ\r\nعمودى به قرپوس زين استوار * نمود آن تهمتن چه سام سوار \r\n\r\n\r\n","description":"","footnote":"\r\n( 1 ) . شايد : بيفتاد آن ديو و مدهوش شد .\r\n( 2 ) . باده .\r\n( 3 ) . نبود .\r\n( 4 ) . شايد : مردى .\r\n","page_name":" 9 ","page_number":69},
  {"content":"\r\n\r\n كمانى به بازو سنانى به دست * به بالاى رخش آن دلاور نشست\r\nروان گشت چون شير در صيدگاه * كه خود را رساند بدان بارگاه [ b 11 
  ]\r\nبرآرد از آن نرّه‌ديوان غريو * نماند كسى زنده از خيل ديو\r\nبساط سليمان « 1 » برهم زند * برآن بوم و بر آتش اندر زند\r\nدر آن فكر بود چون رستم صف‌پناه ( ! ) « 2 » * به زودى رسد بر در بارگاه\r\nكه ناگه به امر خداى جهان * شهنشاه دنيا و دين شد عيان\r\nز دست چپ آواز مركب شنيد * نگه كرد ناگه سوارى بديد\r\nسوارى بديد او عجب در كمين * كه از هيبتش نه فلك راست بيم ( ! )\r\nنشسته بر اسبى به مانند باد * كه بودى غلامى درش كيقباد\r\nچه خورشيد افكنده بر رخ نقاب * ز نور لقايش فلك كامياب\r\nتتق بسته تا عرش نور از سرش * هزاران فريدون [ و 
  ] جم چاكرش\r\nبزد نعره كاى رستم نامدار * نديده نبرد دليران كار\r\nبگردان از اين ره تمنّاى خويش * مبادا كه آيد گزندت به پيش\r\nنباشد سليمان چه افراسياب * كه بنياد او را رسانى به آب [ a 12 
  ]\r\nنه اكوان ديو است نه اشكبوس * نه مانند ايران و كاووس [ و 
  ] طوس\r\nنه اين سرزمين است توران و چين * كه رستم نمايد به اينها كمين\r\nبه دل آن خيالى كه دارى به سر * برون « 3 » ساز اى رستم نامور\r\nكه اين ملك جاى سليمان بود * نه مانند ايران و توران بود\r\nچه رستم شنيد اين سخن زان سوار * دلش گشت از ترس او بىقرار\r\nاز آن نعره بازوش گرديد كند * عنان را كشيد و نگه كرد تند [ b 12 
  ]\r\nچه آمد به نزديك آن شهسوار * باستاد آن مظهر كردگار\r\nنگه كرد رستم چه او را بديد * بلرزيد بر خود به مانند بيد\r\nبه خود آمد و گفت اى نامدار * چه نامى بكن رسم خود آشكار \r\n\r\n\r\n","description":"","footnote":"\r\n( 1 ) . براى تكميل وزن بايد « سليمان » را با اشباع ( الف ) خواند .\r\n( 2 ) . مصراع به اين صورت از نظر وزنى نادرست است . شايد : در آن فكر بد رستم صف‌پناه .\r\n( 3 ) . بيرون .\r\n","page_name":" 10 ","page_number":70},
  {"content":"\r\n\r\n كه دارى ز صولت نشان شهان * ز انوار رويت بزرگى عيان\r\nشهش گفت ضيغم بود نام من * كه يعسوب 227 دينم به هر انجمن\r\nسليمان مرا خود برادر بود * كه بر جنّ و انس جمله سرور بود ( ! ) « 1 »\r\nتو خواهى كه برهم زنى تخت او * بپاشى ز هم كشور و بخت او\r\nبيا اوّل از من بياموز جنگ * پس آن‌گه بكن عزم جنگ پلنگ\r\nدگرباره رستم زبان برگشاد * كه اى شهريار نكواعتقاد\r\nچرا برقع افكنده‌اى بر جبين * جوابش بفرمود سالار دين\r\nكه از ما تو در دل چه دارى نقاب * گرفته است اختر رخ آفتاب\r\nسياهى ز قلبت چه حاصل « 2 » شود * به تو مهر خورشيد مايل شود [ a 13 
  ]\r\nز دين مجوسى پشيمان شوى * به مردانگى ز اهل ايمان شوى\r\nمبدّل شود مهر تارت 236 به نور * ز آتش‌پرستى شوى چون تو دور\r\nپس آن‌گه ز چهره برآرم نقاب * به دنيا و عقبى شوى كامياب\r\nچه بشنيد رستم درآمد به جوش * برآورد چون ديو نر او خروش\r\nكه گويا تو از رزم من غافلى * منم شيردل رستم زابلى\r\nز ترسم فرارى به دريا نهنگ * به خشكى ز بيمم گريزان پلنگ\r\nپدر زال و جدّم نريمان [ و 
  ] سام * بيا تا چه دارى تو اى نيك‌نام\r\nبخنديد مير عرب زير لب * كه اى پهلوان از تو باشد عجب\r\nكه در جنگ گويى منم پور سام * ز جنگاوران لاف باشد حرام\r\nز مردى و شاهى چه دارى بيار * كه اين لاف هرزه نيايد به كار\r\nبه جلوه درآورد رستم سنان * بيفكند بر يال مركب عنان\r\nسنانش به نزديك سلطان رسيد * سر نيزه‌اش را گرفت و كشيد [ b 13 
  ]\r\nربود آن‌چنان نيزه از دست او * كه گرديد رنجه سر شست او\r\nبه يك سمت صحرا فكنده امير * بغرّيد رستم به مانند شير\r\nز قرپوس زين گرزهء 249 گاوسار * ز سام و نريمان بُدش يادگار \r\n\r\n\r\n","description":"","footnote":"\r\n( 1 ) . مصراع از نظر وزن نادرست است . شايد : كه بر جنّ و بر انس سرور بود .\r\n( 2 ) . احتمالا : زايل .\r\n","page_name":" 11 ","page_number":71},
  {"content":"\r\n\r\n كشيد از غضب برد بالاى سر * كه كوبد به مغز سر شير نر\r\nگرفت از كفش گرز سالار دين * نجنبيد و زد گرز را بر زمين\r\nكه پنهان شد از ضرب دستش به خاك * به وى آفرين خواند يزدان پاك\r\nچه رستم چنان قوّت از شاه ديد * بزد دست و تيغ از ميان بركشيد\r\nخروشيد و جوشيد و گفت اى عرب * رسيده است خورشيدِ عمرت به شب\r\nكنون ضرب شمشير رستم ببين * به فرقت زنم تا رسد پشت زين\r\nدو پاره نمايم تو را چون خيار * كه ماند ز من در جهان يادگار\r\nشه شيردل تازيانه به دست * چنان زد كه تيغش به‌هم برشكست\r\nدل رستم از تيغ صد پاره شد * ز غم همچو افعىّ خون‌خواره شد [ a 14 
  ]\r\nكمان را برآورد باز و به تير * به سالار دين آن يل شيرگير\r\nبينداخت چندان كه بودش خدنگ * نشد كارگر تير آن تيزچنگ « 1 »\r\nكمان را ز غصّه بينداخت دور * خروشيد از روى كبر و غرور\r\nكه باشى اگر قهرمان زمان * ز چنگال رستم نيابى امان\r\nچه شهبازت اكنون ز بالاى زين * ربايم به زور و زنم بر زمين\r\nببندم دو دستت به ايران برم * به سوقات نزد دليران برم\r\nاز آن گفت سالار تخت نجف * بخنديد از روى شوق و شعف\r\nكه از پهلوانان بود عيب لاف * خصوص اى دلاور به روز مصاف\r\nدگرباره رستم برآمد به جوش * بزد نعره گفت اى شه پشم‌پوش\r\nاگر كوه قافى ز پشت ستور * فرود آرمت من به بازوى زور\r\nبيازيد چنگ و گرفتش كمر * چنان قوّتى كرد آن شير نر 269\r\nاگر كوه بودى بكندى ز جا * نجنبيد از جاى شير خدا [ b 14 
  ]\r\nفروماند بازوى رستم ز كار * بپيچيد بر خود به مانند مار\r\nچه فوّاره از بينىاش خون روان * چكان گشت شد بازوىاش خون روان ( ! ) « 2 »\r\nامير عرب شير دشمن‌شكار * مكان كرم سرّ پروردگار\r\nبخنديد و گفتا كه اى زابلى * ببين قوّت خويش و زور على \r\n\r\n\r\n","description":"","footnote":"\r\n( 1 ) . تيزجنگ .\r\n( 2 ) . شايد يكى از قافيه‌ها « دوان » باشد .\r\n","page_name":" 12 ","page_number":72},
  {"content":"\r\n\r\n كمرگاه رستم گرفت و ربود * بينداختش سوى چرخ كبود\r\nشد از ديده‌ها اين جهانش نهان * ز اعجاز شاهانشه انس و جان\r\nروايت كند رستم نامدار * چه شد تيره بر چشم او روزگار\r\nشنيدم ز بالا خروش ملك * كه در ذكر بودند به فوق فلك\r\nزمين و زمان پيش من تيره شد * جهان در جهان پيش من خيره شد\r\nبشستم ز جان دست بىجان شدم * ميان هوا زار و نالان شدم [ a 15 
  ]\r\nكه ديدم يكى گفت اى نامدار * چه خواهى از اين غم شوى رستگار\r\nز بالا نمايى چه عزم نشيب * ز روى ادب نه « 1 » ز روى فريب\r\nرسى چون به نزديك آن شهسوار * بگو يا على تا شوى رستگار\r\nز چرخت بگيرد امير كبير * بزن بوسه بر مقدم آن امير\r\nبياموز از وى تو آيين دين * كه باشد « 2 » به فردوس بالانشين\r\nچه بشنيدم اين نكته را من ز گوش * ز تن رفت جان و ز سر رفت هوش\r\nز گردون نمودم چه عزم نشيب * دل و جانم از ترس شد بىنهيب\r\nز لطف جناب جهان‌آفرين * چه نزديك گشتم به روى زمين\r\nبديدم ستاده همان شهسوار * خروشيدم و گفتم اى نامدار\r\nبزرگان كسى را كه بالا برند * به وى از ره قهر و كين ننگرند\r\nبه چرخم رساندى مزن بر زمين * كه رسم بزرگان نباشد چنين [ b 15 
  ]\r\nاگر جسم من نقش بندد به خاك * شوم از براى تو اندوهناك 292\r\nچه برداشتى بر زمينم مزن * مروّت بود شيوهء بو الحسن\r\nمنم رستم اى پهلوان جهان * امان يا على الامان الامان\r\nچه بشنيد بر دست شير خدا * گرفتش چه مرغى ورا در هوا [ a 16 
  ]\r\nسبك بر زمين كوه را جاى داد * در لطف و احسان به رويش گشاد\r\nتهمتن به صد احترام و ادب * ببوسيد قدمهاى شاه عرب ( ! ) « 3 »\r\nولىّ خدا گفت اى نامدار * به دين اندر آ تا شوى رستگار \r\n\r\n\r\n","description":"","footnote":"\r\n( 1 ) . « نى » وزن را كامل‌تر مىكند .\r\n( 2 ) . شايد : باشى .\r\n( 3 ) . مصراع ايراد وزنى دارد . شايد : ببوسيد اقدام شاه عرب .\r\n","page_name":" 13 ","page_number":73},
  {"content":"\r\n\r\n سپهدار ايران ز نو جان گرفت * ره كفر بگذاشت ايمان گرفت\r\nبياموخت آيين اركان دين * شد از همّت سيّد المرسلين\r\nبباليد « 1 » نور 301 و بكاهيد نار 302 * چه شد رستم از دوستان كبار\r\nچه شد پور زال از ره كفر دور * سيه گشت نار و ضيا يافت نور\r\nبه شه گفت رستم كه اى شهريار * غلام تو شد رستم نامدار\r\nز دوزخ به جنّت رساندى مرا * ز آتش‌پرستى رهاندى مرا\r\nكنون منّتى نِه تو بر جان من * كه روشن شود دين و ايمان من [ b 16 
  ]\r\nبگو نام خود تا كنم حِرز جان * كه بر من شده مردى تو عيان\r\nولىّ خدا شير پروردگار * بفرمود با رستم نامدار\r\nمنم شير دين « 2 » هيچ‌كس سرّ من * نداند كسى گفتگو دم مزن\r\nنه افلاك بود و نه خاك و نه آب * كه كرده خدا نام من بو تراب 309\r\nبسى پيش آدم « 3 » در اين كهنه دير * نمودم به كوه و در و دشت سير\r\nبه همراه آدم در اين خاكدان * نهادم قدم اى جهان‌پهلوان\r\nمنم مظهر جملهء كاينات * منم حاضر اندر ممات و حيات\r\nز پيغمبران هركه آيد وجود * يد اللّه البتّه همراه بود\r\nخدا را پرستيده‌ام روز و شب * ملايك ز من كسب كردند ادب\r\nبود نام من بىحد و بىشمار * على خوان تو اى رستم نامدار [ a 17 
  ]\r\nو ليكن در ايّام آخر زمان * كه ظاهر شود ختم پيغمبران\r\nمن آن روز ظاهر شوم در زمين * نماند كسى زنده از مشركين\r\nبه فرمان پيغمبر پاك‌جان * زنم تيغ بر گردن مشركان\r\nتو چون دين پذيرفتى اى نامدار * شدى ز اهل ايمان برستى ز نار\r\nبه رجعت تو را زنده سازد خدا * نگردى در آن روز از من جدا\r\nبه دنيا و عقبى شوى كامران * بزرگى نمايى به هردو جهان\r\nكنون رو به صد عزّت و احترام * به نزد سليمان عليه السّلام\r\nتعجّب بماند و خدا را بخواند * كه خورشيد 323 رفته ستاره بماند \r\n\r\n\r\n","description":"","footnote":"\r\n( 1 ) . بناليد .\r\n( 2 ) . اين .\r\n( 3 ) . شايد : پيش از آدم .\r\n","page_name":" 14 ","page_number":74},
  {"content":"\r\n\r\n بدانست آن شاه شير خداست * سزاوار در شأن او لا فتى است\r\nپس آن‌گه سپهدار ايران سپاه * خراميد آمد درِ بارگاه [ b 17 
  ]\r\nبشد داخل بارگاه آن دلير * خرامان و خندان به مانند شير\r\nنمودند تعظيم او سروران * ستودندش از هر طرف مهتران\r\nسليمان بگفت اى سرافراز دين * شدى داخل فرقهء مسلمين\r\nخوشا حالت اى رستم پاك‌زاد * كه دوران ندارد چه تو كس به ياد\r\nخوشا حال پيران خوشا حال زال * كه دارند مثل تو صاحب‌كمال\r\nجهان شد به كام تو اى نامدار * مخور بعد از اين غم تو در هيچ‌كار\r\nسپهدار ايران نمود آفرين * كه خالى مباد از تو روى زمين\r\nاساس مجوسى به هم برشكست * پس آن‌گاه بر كرسى زر نشست\r\nسليمان بپرسيد از گير [ و 
  ] دار * كه چون بود رزم تو با آن سوار [ a 18 
  ]\r\nبدانست رستم كه دارد خبر * سليمان از آن رزم پرشور [ و 
  ] شر\r\nبخنديد در دم به آواز گفت * گل گلشن دينم اكنون شكفت\r\nچه حاجت به نزد تو اى كامران * كه گشتى تو واقف ز كار جهان\r\nروا نيست اى سرور نامدار * به پيش تو تعريف آن كارزار\r\nمرا گفت آن سرور پاك‌دين * كه باشم تو را بندهء كمترين\r\nبفرما كنون آنچه فرمان توست * كه جان من و عهد و پيمان توست\r\nسليمان بفرمود كاى پهلوان * هميشه تو را باد روشن روان\r\nبه ايران چه رفتى به خسرو بگو * كه در دهر جز نام نيكو مجو\r\nبگرد از ره و رسم دين مجوس * مكن گوش بر حرف گودرز [ و 
  ] طوس\r\nكه تا نام يا بى به هردو جهان * ستايش كنندت كهان و مهان [ a 19 
  ]\r\nو گرنه ز ديوان سپاهى گران * فرستم كه تابَش نيارند سران\r\nبه‌هم برزنم لشكر و كشورت * چه ايمان نيارى بكوبم سرت\r\nكنم تيره بر ديده‌ات روزگار * ز گودرزيانت برآرم دمار\r\nنماند نشانى ز آتش‌پرست * كنم نارت از پرتو نور پست\r\nپذيرفت رستم همه آنچه گفت * ز ايمان رستم گلِ دين شكفت \r\n\r\n","description":"","footnote":"","page_name":" 15 ","page_number":75},
  {"content":"\r\n\r\n مرخّص شد از بارگاهش ، ز جان * كمر بست در خدمت خاندان\r\nسليمان ز ياقوت و لعل و گهر * ببخشيد بسيار بر نامور\r\nبه صد حشمت و عزّت و اقتدار * به ايران‌زمين رفت آن نامدار\r\nبه درگاه خسرو چه آمد ز دور * بديدش شده نار مايل به نور\r\nدليران چه رستم سراسر بديد * سخن گفت بسيار و پاسخ شنيد\r\nكه هست اين سليمان شه برّ و بحر * مطيعش بود جنّ و انس [ و 
  ] بشر ( ! ) [ b 19 
  ]\r\nمرا نيست با اين چنين كس جدال * نديدم چه او شاه صاحب‌جمال\r\nشدم من به درگاهش از دوستان * كنون مىروم جانب سيستان\r\nچه ايرانيان كردند « 1 » اين حرف گوش * برآمد ز شاه [ و 
  ] رعيّت خروش\r\nكه برباد شد دين آتش‌پرست * بشد شعلهء نار در خاك پست\r\nشنيدم ز تاريخ اهل عجم * كه آخر سليمان به خيل و حشم\r\nبشد عازم ملك ايران‌زمين * به خسرو نمودند ديوان كمين\r\nبه ايرانيان عيش كردند تلخ * گريزان روان گشت خسرو به بلخ\r\nدر آن سرزمين شد به غارى نهان * نداده دگر كس ز حالش نشان\r\nز پيشانيان 364 پند گير اى پسر * كجا رفت سام و چه شد زال زر\r\nكيومرث و جمشيد و كاووس كوس 365 ( ؟ ) * فريدون [ و 
  ] گودرز [ و 
  ] كاموس [ و 
  ] طوس [ a 20 
  ]\r\nكجا رفت اسكندر و لشكرش * چه شد تخت و تاج و چه شد كشورش\r\nكجا رفت طيمورث 367 « 2 » و كيقباد * كه گويا ندارد جهانش به ياد\r\nچه شد رستم آن پهلوان جهان * به خاك مذلّت كهان و مهان\r\nكجا رفت پيران و افراسياب * چه شد گيو و رهّام اى كامياب\r\nكجا رفت بيژن به چاه اندرون * چه شد گر نيامد از آن بارگاه ( ! ) « 3 »\r\nكجا رفت ضحّاك بيدادگر * چه شد آن ستمكار آخر دگر\r\nكجا رفت شدّاد بيدادگر * كه از جور خود رانده شد از بهشت\r\nكجا رفت بهرام و گورش كجاست * ندانم كه چپ رفت يا رفت راست \r\n\r\n\r\n","description":"","footnote":"\r\n( 1 ) . كردن .\r\n( 2 ) . تيمورس .\r\n( 3 ) . شايد : چه شد گر نيامد از آنجا برون .\r\n","page_name":" 16 ","page_number":76},
  {"content":"\r\n\r\n ز نوشيروان عدالت‌شعار * چه شد اى برادر به آن اقتدار\r\nكجا رفت پرويز و شيرين او * چه‌سان ديد بر دين و آيين او\r\nز پيشانيان بگذر اى بىنظير * ز شاهان ايران‌زمين پند گير [ b 20 
  ]\r\nبزرگان كه خاقان ايران شدند * ببين جمله بر خاك پنهان شدند\r\nسرانى كه بودند در ايران‌زمين * اجل كرد بر جمله آخر كمين\r\nكجا رفت خاقان خلدآشيان * به هم برزنِ مذهب سنّيان 379\r\nچه شد شاه طهماسب « 1 » فردوس‌جاه * چه بهره رسيدش ز خيل و سپاه\r\nچه شد شاه عبّاس جنّت‌مكان * كجا رفته‌اند مهتران جهان\r\nشهانى كه بودند ز آل عبا * كجا رفتند « 2 » از جور آخر كجا\r\nكز ايشان نمانده « 3 » به‌جا غير نام * ز شمشيرشان دين حق شد تمام\r\nمشو غرّه بر زينت دهر دون * كزو گشت تخت كيانى نگون\r\nهزاران درود [ و 
  ] هزاران سلام * ز ما بر محمّد عليه السّلام [ a 21 
  ] \r\n\r\n\r\n","description":"","footnote":"\r\n( 1 ) . طهماس .\r\n( 2 ) . رفتن .\r\n( 3 ) . نماند و .\r\n","page_name":" 17 ","page_number":77},
  {"content":"\r\n . \r\n","description":"","footnote":"","page_name":" 18 ","page_number":78},
  {"content":"\r\n\r\nبسم اللّه الرّحمن الرّحيم\r\n\r\nمعجزنامهء مولاى متّقيان جناب امير المؤمنين و امام المتّقين على - عليه السّلام -\r\n بساط آراى ايوان حكايت * نشاط افزاى بستان حكايت\r\nعروس نطق را زينت‌گرى كرد * زهى زينت كه سحر سامرى كرد\r\nز درياى گهر درّ ثمين سفت * به الفاظ گهربار اين چنين گفت\r\nكه عادل پادشاهى بود در چين * به فرمانش سراسر چين و ماچين\r\nفراوان مملكت از بحر و بر داشت * هزاران منفعت از خشك و تر داشت\r\nسپاه نصرتش بىحد و مر بود * ز كشور هر دمش فتح دگر بود [ a 22 
  ]\r\nيكى زيبا پسر بودش گزين‌راى * ز رويش فرّ شاهى گشته پيداى « 1 »\r\nبه جز شاهى كه آن زيبا پسر بود * ز سر تا پاى او فضل و هنر بود\r\nبه پيش او هر استادى كه بودى * هنر ديدى و شاگردى نمودى\r\nزبان قاصر ز وصف خوبى او * غنى از هر صفت محبوبى او\r\nدل و دينش ربوده بود يارى * ولى بودند هريك در ديارى\r\nديار يار شش ماهه مسافت * سه ماهه راه درياى پرآفت [ b 22 
  ]\r\nچه دختر گوهر درج وفا بود * چه دختر اختر برج صفا بود\r\nرخى مانندهء قرص قمر داشت * دو زلفى بر مثال مشك تر داشت\r\nلبى چون لعل و دندان گهر داشت * جمال از هرچه گويى بيشتر داشت\r\n. . . « 2 » \r\n\r\n\r\n","description":"","footnote":"\r\n( 1 ) . پيدا .\r\n( 2 ) . جاى مصراع پنجم در متن دست‌نويس خالى است .\r\n","page_name":" 19 ","page_number":79},
  {"content":"\r\n\r\n ز چشم مست او بنمود مى ناب * ز لعلش گفتگوى عشق سيراب\r\nز چين هردو زلفش زُهره بىتاب * ز خورشيد جمالش ماه در آب\r\nفتاده گه در آتش گاه در آب * نگار گل‌عذار ماهرويى\r\nپرىصورت فرنگى جعد مويى * به هر جانب ز حُسنش گفتگويى\r\nگل از گلزار حسنش برده بويى * از آن رو كرده شهرت در نكويى\r\nبه يك دم از كمند زلف مشكين * برآوردى فغان از جان شيرين\r\nاز آن حسن و جمال و عزّ و تمكين * اسير او شده شهزادهء چين\r\nز دستش رفته « 1 » آرام دل [ و 
  ] دين [ a 23 
  ] * رخ خود را به خون آغشته عاشق\r\nز درد هجر او سرگشته عاشق * به خوابش ديده بود [ و 
  ] گشته عاشق\r\nز جان خويشتن بگذشته عاشق * . . . . . . . . . « 2 »\r\n. . . . . . . . . . . . . . . . . * نبودش در فراق يار چاره\r\nدلش از مهر آن مه پاره‌پاره * نمود از عيش خوش وقتى كناره\r\nخور [ و 
  ] خوابش نبودى چون ستاره * شب [ و 
  ] روز از غم آن ماهپاره\r\nز محنت بىخور و بىخواب گرديد * ز درد هجر او بىتاب گرديد\r\nگلستان رخش سيراب گرديد * دو چشمش حلقه گرداب گرديد\r\nچه شمع از آتش خود آب گرديد * شرار عشق بر جانش اثر كرد\r\nز آب ديده روى خويش تر كرد * ز شور عشق عالم را خبر كرد\r\nز شوق وصل او عزم سفر كرد * وداع ملك و مال و جاه [ و 
  ] زر كرد\r\nفداى راه جانان كرد سر را * انيس خويش كرد او چشم تر را [ b 23 
  ]\r\nبه دل بنهاد اندوه سفر را * وداع او ضرورت شد پدر را\r\nگشود از چشم دل خون جگر را \r\n\r\n\r\n","description":"","footnote":"\r\n( 1 ) . رفته‌ام .\r\n( 2 ) . مصراع پنجم در متن دست‌نويس نيامده است .\r\n","page_name":" 20 ","page_number":80},
  {"content":"\r\n\r\n دلش بر اين عزيمت محتصر ( ؟ ) « 1 » شد * پى تحصيل اسباب سفر شد\r\nبه « 2 » عشقش هر دم آتش تيزتر شد * پدر ز آمال او چون باخبر شد\r\nز اندوه پسر حالش دگر شد * بسى با وى نصيحت كرد بنياد\r\nنمود افسون به پيش او بسى ياد * ولى مقبول طبع او نيفتاد\r\nز هر سو ناصحان سويش فرستاد * دلش را زان نصيحت عقده نگشاد\r\nچه شد معلوم آن شاه گهرسنج * كه سودى نيست در افسون ديرنج ( ؟ )\r\nبه صد تشويش و اندوه [ و 
  ] غم و رنج * مهيّا پنج كشتى كرد از گنج\r\nسه پانصد كس فرستاد اندر آن پنج * شه چين با هزار افغان و فرياد\r\nرفيقان را زر و گنج و گهر داد [ a 24 
  ] * دل هريك نمود از سيم و زر شاد\r\nز جوى ديده سيل اشك سر داد * كه كشتى را سوى دريا فرستاد\r\nچو شهزاده مرخّص گشت از باب * روان شد سوى دريا همچو « 3 » سيلاب\r\nبه پيش بحر چون رفتند بىتاب * همه تازه جوان چون درّ ناياب\r\nفكنده چون صدف كشتى در آن آب * به راه دوست بس جانها فشاندند\r\nبه روز و شب خدا را بازخواندند * دمى از رفتنِ آن ره نماندند\r\nكه روز چند در دريا بماندند * زوارق را به گردابى رساندند\r\nچه گردابى ولى ديو سفيدى * كه كوهى را ز يك « 4 » فرسخ كشيدى\r\nاگر گاو زمين اسمش شنيدى * دگر « 5 » فُلكِ فلك آنجا رسيدى\r\nدگر خود را سر و سامان نديدى * نديدى كس چنان چيزى به عالم\r\nز پيشش جمله دريا در تلاطم * ز پيچ و تاب او خوردند بر هم\r\nفرو رفتند 48 كشتىها به يك دم * چنان سنگى كه اندازند در يم 49 \r\n\r\n\r\n","description":"","footnote":"\r\n( 1 ) . شايد : منحصر .\r\n( 2 ) . نه .\r\n( 3 ) . همچون .\r\n( 4 ) . در متن دست‌نويس به صورت « نيك » نوشته شده است .\r\n( 5 ) . شايد : وگر .\r\n","page_name":" 21 ","page_number":81},
  {"content":"\r\n\r\n زوارق را چه كار آخر چنين شد * ميان بحر گويا شهر چين شد ( ؟ )\r\nچه گويم گنج قارون بر زمين شد * چو كشتىها صدف زان ته‌نشين شد ( ؟ )\r\nتك دريا پر از درّ ثمين شد * هزاران حيف از آن گلهاى شاداب\r\nكه از باد مخالف ريخت در آب * دريغ آن تشنه‌كام اصل حباب ( ؟ ) « 1 »\r\nدريغ از آن همه درُهاى ناياب * كه از بحر فنا گشتند سيراب\r\nچه كشتى از جوانان گشت خالى * نشد آگه كسى بر آن حوالى\r\nنكردى كس از ايشان قيل و قالى * پدر زان بىخبر بگذشت سالى\r\nنمانده از پدر عمرش هلالى * جفاى دهر قدّش چون كمان كرد\r\nرخش را به رنگ زعفران كرد * دلش را سرد از ملك جهان كرد\r\nغمش زرد و ضعيف و ناتوان كرد * بهار عمر او رو در خزان كرد\r\nز شهزاده نشد چون حال ظاهر * در اين معنى خيال خلق قاصر\r\nبه هر جانب ز شهر و قريه آخر * فرستادند هرسو نامه وافر\r\nنشد معلوم حال آن مسافر [ b 25 
  ] * پى تفتيش حالش همچو خورشيد\r\nز خلق مشرق و مغرب بپرسيد * ز حالش مطلقا واقف نگرديد\r\nچو از هر چاره‌اى بىچاره گرديد * شد از فرزند خود يك‌باره نوميد\r\nدل و دين را به ياد آن پسر باخت * به كار « 2 » غير كار او نپرداخت\r\nلواى غم ز محنت بر دل افراخت * فلك چون يوسفش را دور انداخت\r\nچو يعقوب آن حزين بيت الحزن ساخت * دو چشمش بود همچون رود جيحون\r\nبه رخ مىريخت هردم اشك گلگون * ز غم در گوشه‌اى « 3 » مانند مجنون\r\nدر آن بيت الحزن بنشست محزون * روان كرد از « 4 » سرشك چشم گلگون \r\n\r\n\r\n","description":"","footnote":"\r\n( 1 ) . شايد : وصلِ احباب .\r\n( 2 ) . شايد : كارى .\r\n( 3 ) . گوشه .\r\n( 4 ) . شايد : آن .\r\n","page_name":" 22 ","page_number":82},
  {"content":"\r\n\r\n نشاط عيش از وى دور گرديد * ز فرط درد [ و 
  ] غم مقهور گرديد [ a 26 
  ]\r\nانيس ناله [ ها 
  ] فغفور گرديد * ز گريه هردو چشمش كور گرديد\r\nز ديدن ديده‌ها بىنور گرديد * ز محنت زرد شد مانند كاهى\r\nنبودش غير درد و غم پناهى * زد آن‌گه دست بر لطف الهى\r\nگذشت از تاج و تخت و پادشاهى * به كنجى غم نشست از دادخواهى\r\nچو بر لطف خدا آورد انصاف * خدا را خواند هردم با دل صاف [ b 26 
  ]\r\nقضا را آن شه چين با صد اوصاف * وزيرى داشت بس دانا و حرّاف\r\nسفر كرده جهان را قاف تا قاف * حكيم عاقل [ و 
  ] پير معظّم\r\nجهانگير و هنرمند و مقدّم * به پيش شاه آمد آن مكرّم\r\nبه خدمت گفت كاى سلطان عالم * دلت را شاد گردانم مخور غم\r\nبه هر بيمار شاها مونسى هست * به هر درمان درد غم‌رسى هست ( ؟ ) « 1 » [ a 27 
  ]\r\nمخور غم گر هزاران مفلسى هست * خبر دارم كه در مكّه كسى هست\r\nكه او بشكسته « 2 » دلها را بسى هست * به هر علمى كه گويى اوست كامل\r\nز مهر اوست روشن ، خلق را دل * از او گردد مراد خلق حاصل\r\nبه پيشش هيچ مشكل نيست هايل * به دست اوست حلّ جمله مشكل\r\nشهى با عدل و داد و بىنظير است * حكيم و عاقل و حكمت‌پذير است\r\nرخش مانندهء شمس منير است * به وحش و طير و انس و جن امير است\r\nز پا افتادگان را دستگير است * شهنشاهى بسى با عزّ [ و 
  ] جاه است\r\nزمين و آسمانش خاكِ راه است * به جنّ و انس آن مولا پناه است\r\nنه‌تنها انس و جن را پادشاه است * كه او سلطان ماهى تا به ماه است \r\n\r\n\r\n","description":"","footnote":"\r\n( 1 ) . شايد : « به هر درمان دردى غم‌رسى هست » يا « به هر درمان و دردى . . . » .\r\n( 2 ) . بشكست .\r\n","page_name":" 23 ","page_number":83},
  {"content":"\r\n\r\n زبان لال است از تقرير حالش * خجل يوسف ز حُسن بىمثالش [ b 27 
  ]\r\nملك عاجز ز ادراك جلالش * فلك عكسى ز خورشيد جمالش\r\nنيامد « 1 » در بيان وصف كمالش * فلك از بهر آن نام است قايم\r\nملك در ذكر آن ماه است دايم * به علم و فضل آن شاه مكرّم\r\nخداوندِ خداوندان عالم * از آن عالم پر از فيض دمادم\r\nبه ذكرش خلق عالم صبح تا شام * به فكرش انس و جنّ از خاص [ و 
  ] از عام\r\nبه امّيد عطاى او دد و دام * هزاران نام دارد آن نكونام\r\nعلى باشد ولى مشهور ايّام * سليمان را هراس از حشمت او\r\nخلايق را اميد رحمت او * بود گسترده خوان نعمت او\r\nمشرّف گر شوى در خدمت [ او 
  ] * به كام دل رسى از همّت او\r\nجهان از غم اگر بهر تو تنگ است * اگر محبوب تو اندر فرنگ است [ a 28 
  ]\r\nاگر درمان دردت زير سنگ است * اگر كام تو در كام نهنگ است\r\nوگر صيد تو در چنگ پلنگ است * مكن زين بيش شاها ديده را تر\r\nمريز از اشك بر رخساره گوهر * كه از فضل خود آن ماه منوّر\r\nبه هر جايى كه باشد بحر يا بر * به يك دم آورد پيشت برابر\r\nوزير صادق « 2 » و با عدل [ و 
  ] دين جفت * ز اوصاف شه مردان چنين گفت\r\nغبار غم ز روى شاه چين رُفت * چه سلطان از وزير آن قصّه بشنفت\r\nبه‌سان گل ، رخش زين مژده بشكفت * پس آن‌گه گفت آن نيكو پسر را\r\nكه حاضر ساخت گنج سيم [ و 
  ] زر را * گزيد از « 3 » لشكرش اهل نَقَر 95 را\r\nمهيّا كرد « 4 » اسباب سفر را * مسلّح ساخت ارباب هنر را\r\nطلب فرمود شه از هر كناره * جوانانى مثال ماه‌پاره [ b 28 
  ] \r\n\r\n\r\n","description":"","footnote":"\r\n( 1 ) . شايد : نيايد .\r\n( 2 ) . وزير و صادق .\r\n( 3 ) . او .\r\n( 4 ) . كرده .\r\n","page_name":" 24 ","page_number":84},
  {"content":"\r\n\r\n به تندى جمله مانند شراره * هنرمندان جنگاور سواره\r\nبه جوشنهاى رخشان چون ستاره * تمام پهلوانانِ دليران\r\nبه مردى رستمى هريك به ميدان * به هيبت هر يكى چون شير غرّان\r\nبه صورت هريكى خورشيد تابان * به سيرت هريكى جمشيد دوران\r\nبه همديگر ز راه دل‌نوازى * كمند [ و 
  ] تير افكندى به بازى\r\nبسى لعبت‌گران ترك تازى * نموده از نشاط سرفرازى\r\nبتان چين و ماچين اسب‌بازى * دليران هريكى چون ماه‌پاره\r\nبر اسب بادپا هريك سواره * چه بر چرخ برين « 1 » فوج ستاره\r\nچه كردند آن جوانان را شماره * هزار آمد صد و هفتاد پاره « 2 »\r\nبه هريك ديگرى داده نويدى * كه گويا گشت طالع صبح عيدى\r\nهمه يكّه سواران و رشيدى * اگر رستم چنان گردان بديدى\r\nز هيبت پشت دست خود گزيدى * تدارك كرد چون شاه يگانه\r\nبه صد شادى برون « 3 » آمد ز خانه * نشست آن‌گه بر اسب خسروانه\r\nبه اسباب [ و 
  ] سپاه بىكرانه * به سوى شاه مردان شد روانه [ b 29 
  ]\r\nچه لشكر را تمامى در ره انداخت * به خورد و خواب يك ساعت نپرداخت\r\nبه روز و شب به كوه و دشت مىتاخت * كه بعد از مدّتى در مكّه جا ساخت\r\nبه پابوس شه مردان سرافراخت * بديد از رنگِ رخسار « 4 » [ و 
  ] عبارت\r\nشه چين از شه دين صد بشارت * به خود گفتا همين باشد مروّت ( ! )\r\nپس از تقديم آداب زيارت * چو ديد از سيّد كونين اشارت [ a 30 
  ]\r\nشه چين [ و 
  ] وزير و جمله لشكر * چو گرديدند شاد از روى حيدر \r\n\r\n\r\n","description":"","footnote":"\r\n( 1 ) . چه برخ برين .\r\n( 2 ) . شايد : باره .\r\n( 3 ) . بيرون .\r\n( 4 ) . رنگ و رخسار .\r\n","page_name":" 25 ","page_number":85},
  {"content":"\r\n\r\n پس آن‌گه در زمان با ديدهء تر * شه چين گفت حال خود سراسر\r\nبه پيش شاه مردان و پيمبر * شه چين از حديث خود هزار است ( ! ) « 1 »\r\nدل حضّار را از خار غم خَست * چو دربانان بدان درگاه بنشست\r\nپيمبر گفت شاها جاى آن است * كه گيرى اين ز پا افتاده را دست\r\nدر رحمت به روى خلق وا كن * ز احسان رو به اصل مدّعا كن\r\nشه چين را از اين محنت رها كن * به لطف خويش درد خود دوا كن\r\nبه فضل خويش كام او روا كن * بر اهل دين چو احسان تو عام است\r\nبگير از لطف اين افتاده را دست * دگر نگذار نخل او چنين پست\r\nشه مردان على از جاى برجست * پى معجز 119 عيان كردن « 2 » ميان بست [ b 30 
  ]\r\nز حكم شاه مردان پير و برنا * روان گشتند در دم سوى صحرا\r\nبرون شهر از بهر تماشا * هجومى شد ز خاص و عام پيدا\r\nكه گويى آدمى شد ريگ صحرا * به سوى بحر چين از امر حيدر\r\nروان گشتند خسرو ( ؟ ) تا به خاور * سواران جمله با روى منوّر\r\nچه شاه دين و شاه چين و لشكر * سوى « 3 » دريا روان گشتند يكسر\r\nز اعجاز على آن منبع جود * زمين پيچيده شد مانندهء دود\r\nلب دريا خلايق جاى بنمود * شه مردان به قنبر امر فرمود\r\nكه بطلب ماهيان را نزد من زود * ز حكم پادشاه مخزن راز\r\nبه پيش بحر شد قنبر به صد ناز * سوى دريا نمود او بانگ آغاز\r\nبه امر شاه قنبر داد آواز * ز هر سو ماهيان كردند پرواز\r\nز سر تا پا تمامى شمع « 4 » گشتند * شنيدند اين و خاطرجمع گشتند [ a 31 
  ] \r\n\r\n\r\n","description":"","footnote":"\r\n( 1 ) . شايد : فرا رست .\r\n( 2 ) . كرد .\r\n( 3 ) . سويى .\r\n( 4 ) . شايد يكى از دو قافيهء « شمع » در اين بند ( مصراع اوّل و پنجم ) ، « سمع » باشد .\r\n","page_name":" 26 ","page_number":86},
  {"content":"\r\n\r\n مطيع او ز جان چون شمع گشتند * بزرگ و خرد يك‌جا جمع گشتند\r\nتو گويى پاى تا سر شمع گشتند * تمام ماهيان گشتند يكسر\r\nبه خدمت حاضر اندر پيش حيدر * ز بيم شه همه حيران و مضطر\r\nچو شاه ماهيان آواز قنبر [ b 31 
  ] * شنيد آمد سوى ساحل به لشكر\r\nچو نام شاه مردان را شنيدند * همه از خوف دست از جان بريدند\r\nبه يك جانب تمامى صف كشيدند * جمال شاه مردان را چو ديدند\r\nچو مرغ نيم بسمل مىتپيدند * به شه گفتند شاها اين بديهى است\r\nكه بىمهر تو نتوان در جهان زيست * چو حكم تو به برّ و بحر جارى است\r\nكه شاها زود گو حال و خبر چيست * كه ما را بيش « 1 » از اين تاب نظر نيست\r\nايا شير خداى [ و 
  ] سرور دين * وصىّ مصطفى ختم النبيين\r\nچه باشد خدمت اى داراى تمكين * شه دين گفت فرزندِ شه چين « 2 »\r\nشده غرق اندر اين درياى پركين * به اسباب [ و 
  ] سپاه بىكرانش\r\nدر اين دريا فرو شد كاروانش * من اينك از شما خواهم نشانش\r\nكه خواهم از سر نو داد جانش [ a 32 
  ] * به نزديك من آريد استخوانش\r\nچه بشنيدند در دم بازگشتند * خط تسليم را بر دل نوشتند\r\nتفحّص كن به هر جانب گذشتند * ز سر تا پاى دريا را بگشتند\r\nنديدند استخوان نوميد گشتند * همه چشم تفحّص را گشادند\r\nميان بحر در گردش فتادند * به هرجا جستجوى خود بدادند\r\nدگر « 3 » باره سوى ساحل فتادند * به پاى شاه مردان سر نهادند\r\nبه شه گفتند چون ما درگذشتيم * خط فرمان تو بر جان نوشتيم \r\n\r\n\r\n","description":"","footnote":"\r\n( 1 ) . پيش .\r\n( 2 ) . شه دين .\r\n( 3 ) . ديگر .\r\n","page_name":" 27 ","page_number":87},
  {"content":"\r\n\r\n از آن‌رو جمله غمگين بازگشتيم * كه شاها سربه‌سر دريا بگشتيم\r\nنديديم استخوان نوميد گشتيم * تو را چون قدرت و جاه [ و 
  ] جلال است\r\nدلت آگاه از هر قيل و قال است * تو مىدانى كه دريا را چه حال است\r\nفرو تا رفت كشتى بىخيال است [ b 32 
  ] * به دريا زو نشان جستن محال است\r\nبدين دريا چه كشتىها نهان رفت * ز خلق او همه نام [ و 
  ] نشان رفت\r\nز هر كس هرچه بود از جسم [ و 
  ] جان رفت * تن ايشان به خورد ماهيان رفت\r\nچه كشتى بلكه لنگر در ميان رفت * چه دريا آدمىخواره يكى نيست\r\nنهنگ و مار و ماهى اندكى نيست * در اين دريا نشان زندگى نيست\r\nشه دين گفت زين معنى شكى نيست * ولى انگشت او يك بند باقى است\r\nچه كشتىها فرورفتند يكسر * به خورد ماهيان شد لعل و گوهر\r\nز انگشت پسر يك بند اصغر * فلان جا مانده زير سنگ احمر\r\nبرو تعجيل نزديك من آور * على چون اين حكايت را بيان كرد\r\nفغان برخاست در دم از زن [ و 
  ] مرد * ملك در عرش شه را آفرين كرد\r\nامير ماهيان خود رفت آورد [ a 33 
  ] * به قنبر داد و قنبر پيش شه برد\r\nنظر قنبر چو بر سيمايش افكند * به حدّ لرزه بر اعضايش افكند\r\nبياورد و بسى بر جايش افكند ( ؟ ) * به شه بنمود زير پايش افكند\r\nشه مردان ردا بالايش افكند * به علم لَو كُشِف 158 آن اصل ايجاد\r\nطلسم روح بر آن جسم بنهاد * در گنجِ سَلونى 159 را چه بگشاد\r\nنداى قُم بِاذن اللّه درداد * جوان شد زنده و در پايش افتاد [ b 33 
  ]\r\nنظر چون كرد شه را پيش خود ديد * چه گويم من كه چون خوشحال گرديد\r\nرخش بشكفت از شادى چه خورشيد * سر و رو در كف و پايش بماليد\r\nز روى شوق دست و پاش بوسيد \r\n\r\n","description":"","footnote":"","page_name":" 28 ","page_number":88},
  {"content":"\r\n\r\n همان نوعى كه اوّل پيكرش بود * همان كاكل كه جاى افسرش بود\r\nبه آن زلفين چون مشك ترش بود * همان خلعت كه اوّل در برش بود\r\nهمان زينت كه از پا تا سرش بود * نمىشد ظاهر از آن ماه كامل\r\nنه از آب و نه از خاك و نه از گل ( ؟ ) * همه اعضاى او بىشك مكمّل\r\nبه آب و تاب ، حسنش به ز اوّل * ز فيض فضل آن حلّال مشكل\r\nرساند آن‌گه زيارت را به اكمال * پس از پابوس شه بنشست فى الحال\r\nحكايت كرد پيش شه به‌هرحال * . . .\r\n. . . « 1 » * ز اعجاز شه با دانش [ و 
  ] هوش\r\nدل خاقان به نوعى گشت در جوش [ a 34 
  ] * كه خود را كرد « 2 » از شادى فراموش\r\nپدر زان شادكامى گشت بىهوش * پس از مهر بگرفتش در آغوش ( ! ) « 3 »\r\nنگاه افكند چون شه روى فرزند * دلش رفت از مه دلجوى فرزند\r\nسرش بنهاد بر زانوى فرزند * به هوش آورد جمالش بوى فرزند ( ؟ ) « 4 »\r\nمنوّر كرد چشم از روى فرزند * چه داد آن شهسوار دين و ايمان\r\nبه فرزند شه چين جوهر جان * پس آن‌گه از ره اخلاص احسان\r\nشه چين با همه اعيان و اركان * به پيش شاه مردان شد مسلمان\r\nز دل رغبت سوى دين مبين كرد * قبول حكم خير المرسلين كرد\r\nثناى خالق جان‌آفرين كرد * پس از روى وداع شاه دين كرد ( ؟ )\r\nبه چندين عيش عزم شهر چين كرد * ز حكم شاه ، خلق چين و ماچين\r\nبه عزم چين همه بستند آيين 176 [ b 34 
  ] * يلان رفتند چون در خانهء زين\r\nپسر آمد به نزديك شه دين * كه من رويى ندارم در ره چين \r\n\r\n\r\n","description":"","footnote":"\r\n( 1 ) . در عكس نسخه ، مصراعهاى چهارم و پنجم وجود ندارد و اين بند در سه مصراع كتابت شده است .\r\n( 2 ) . كرده .\r\n( 3 ) . شايد : سپس از مهر بگرفتش در آغوش .\r\n( 4 ) . شايد : به هوش آورد حالش بوى فرزند .\r\n","page_name":" 29 ","page_number":89},
  {"content":"\r\n\r\n مرا فارغ ز فكر اين و آن ساز * خلاص از گفتگوى اين جهان ساز\r\nدگر ره معجز خود را عيان ساز * ز لطف خود مرا باز استخوان ساز\r\nدر اين درياى پرشورم نهان ساز * شدى چون آگه از هر خوب [ و 
  ] زشتى\r\nخبر دارى تو از هر سرگذشتى * تويى چون آگه از هر سرنوشتى\r\nكه من خود آمدم با پنج كشتى * همه ياران چه حوران بهشتى\r\nهمه از خان [ و 
  ] مان خود گذشتند * خط فرمان من از جان نوشتند\r\nبه آب بحر خاك خود سرشتند * در اين دريا به ما همراه گشتند\r\nز نوح زندگانى دست شستند * چه‌سان گردم به سوى چين روانه\r\nبرِ خويشان چه‌سان آرم بهانه [ a 35 
  ] * خجل گشتم كنون اندر ميانه\r\nمن اكنون گر روم تنها به خانه * شوم تير ملامت را نشانه\r\nمن و ياران من افتان و خيزان * به همراه غلامان و كنيزان\r\nدر اين دريا شديم از جان گريزان * كسان دارند هريك از عزيزان\r\nهمه از بهر ايشان اشك‌ريزان * تمام چين اگر دُردانه گردد\r\nبراى من چه زندان خانه گردد * همه خويشان من بيگانه گردد\r\nبر ايشان خانه ماتم‌خانه گردد * براى عيششان ويرانه گردد\r\nچه من در چين روم بىيار [ و 
  ] همدم * ببين اندوه و رنج چشمِ پرنم\r\nسيه پوشيده خلق چين به ماتم * حيات من چه كار آيد در آن دم\r\nكه بينم دوستان را در چنين غم * به امّيد وصال [ و 
  ] زندگانى\r\nنشستم من به هجرانى كه دانى [ b 35 
  ] * خجل گشتم چو در حين جوانى\r\nهمان بهتر كه گردم باز فانى * كه بىياران نخواهم زندگانى\r\nپس از گريه چه مست بيدل افتاد * چه مستان بىخود [ و 
  ] لا يعقل افتاد \r\n\r\n","description":"","footnote":"","page_name":" 30 ","page_number":90},
  {"content":"\r\n\r\n به پيش شاه در خاك و گل افتاد * پدر را باز آتش در دل افتاد\r\nبه جانش عقده [ اى 
  ] بس مشكل « 1 » افتاد [ a 36 
  ] * پسر را چون بدين محنت قرين ديد\r\nاز اين سودا دل خود را غمين ديد * به درد و رنج او را هم‌نشين ديد\r\nو ليكن معجزى از شاه دين ديد * به لطف بىكرانش داشت امّيد\r\nپسر در پيش سلطان ولايت * ز اندوه فراق بىنهايت\r\nنمود از هجر ياران بس شكايت * جوان چون گسترانيد اين حكايت\r\nخوش آمد شاه مردان را به غايت * جوان چون داشت در گفتار قوّت\r\nبه جا آورد او حقّ اخوّت * پس آن‌گه وارث علم نبوّت\r\nبگفت اين است آيين فتوّت * همين باشد ره [ و 
  ] رسم مروّت\r\nشه دين ، آسمان عزّ و تمكين * كه عالم از وجودش يافت تمكين\r\nهمان دم گفت با شهزادهء چين * كزين پس غم مخور دل‌شاد بنشين\r\nنظر بگشا جوانمردىّ ما بين [ b 36 
  ] * تو را چون نيست آگاهى به حالم\r\nنىاى واقف تو از گنج كمالم * كه من سرّ خداى لايزالم\r\nكه با مايى چو غم دارى به عالم * تو را كى من بدين خوارى گذارم\r\nبه هر كارى كه من همّت گمارم * اگر گردون بود از جا برآرم\r\nبه يك دم درد هجرانت سرآرم * مرادت از دل دريا برآرم\r\nدلت را شاد گردانم مخور غم * منم مقصود جان مستمندان\r\nمنم شاهنشه همّت‌بلندان * منم داناترينِ هوشمندان\r\nمنم درمان درد دردمندان * منم روزىرسان اهل زندان\r\nمنم شاه جهان [ و 
  ] سرّ سبحان * كه از من يافت رونق دين [ و 
  ] ايمان \r\n\r\n\r\n","description":"","footnote":"\r\n( 1 ) . عقده پس مشكل .\r\n","page_name":" 31 ","page_number":91},
  {"content":"\r\n\r\n منم زينت‌ده وادىّ امكان * منم گنجينه‌دار قفل يزدان\r\nبه دست من كليدِ خلد يزدان [ a 37 
  ] * منم آن كس كه اندر عالم خاك\r\nنمىباشد ز مشكلها ترا باك * منم اصل وجود عقل [ و 
  ] ادراك\r\nمن افكندم به فضل ايزد پاك * ز بحر لامكان كشتى در افلاك\r\nمنم مولا همه جنّ و ملك را * كه سازم دور از هر سينه شك را\r\nمنم مرشد سما و هم سمك را * منم سلطان همه مُلك و مَلَك را\r\nكه گردش مىدهم چرخ و فلك را * منم حاكم به هر پير و جوانى\r\nمنم عالم ز هر راز نهانى * مرا غير از پيمبر « 1 » نيست ثانى\r\nچو خواهم از . . . « 2 » تو داد جانى * بنا سازم زمين و آسمانى\r\nبه روز و شب ز لطف كردگارى * رسانم روزىِ هر مور و مارى\r\nنمىخواهم من از مخلوق يارى * به فضل ايزدى در هيچ كارى\r\nبه جز من نيست صاحب‌اختيارى [ b 37 
  ] * منم زين خلق چندين سال سابق\r\nتمامى را منم هادى مطلق * اگر خواهم نمايم ماه را شق\r\nبيا اكنون نظر كن قدرت حق * كه چون آرم برون « 3 » از بحر زورق\r\nارادت كرد ابن عم محمّد * كه سازد معجز خود را مجدّد\r\nكه از حكم خداى فرد [ و 
  ] واحد * همان دم جبرئيل آمد ز سرمد\r\nبه نزد خواجهء كونين احمد [ a 38 
  ] * بگفت اى مقتداى قُل تَعالو 224 [ ا 
  ]\r\nپيام خالق از جبريل بشنو * فرستاده است پيشت قصّهء نو\r\nكه بالاى فلانه كوه بر رو * نه تنها بلكه با خيل و حشم رو \r\n\r\n\r\n","description":"","footnote":"\r\n( 1 ) . پيغمبر .\r\n( 2 ) . در اينجا كلمه‌اى است كه قرائت و معناى آن براى نگارنده روشن نيست .\r\n( 3 ) . بيرون .\r\n","page_name":" 32 ","page_number":92},
  {"content":"\r\n\r\n برو در كوه با شكر و درايت * كه تا باشيد اصحاب هدايت\r\nبه احسان [ و 
  ] به لطف بىنهايت « 1 » * ولايت بين ز سلطان ولايت\r\nعنايت بين ز عمّان عنايت * روان گرديد پيغمبر سوى كوه\r\nزمين را كرد طى بىرنج و مكروه * بدون غصّه و تشويش و اندوه\r\nمحمّد چون برآمد بر سر كوه * بديد اندر لب درياست انبوه\r\nتماشا كرد آن خلق گزين را * كه بيند او امير المؤمنين را\r\nنظر چون كرد خيل شاه چين را * بديد اندر ميان سلطان دين را\r\nكه برماليد از دست آستين را [ b 38 
  ] * ستاده آن شه ملك امامت\r\nبكردش محشرى همچون قيامت * شه تمكين وقارِ سروقامت\r\nبه معجز آن دُرِ بحر كرامت * به ناف بحر زد دست ولايت\r\nيد اللّه را چه دريا درآورد ( ! ) « 2 » * به دريا عرش گويا لنگر آورد\r\nبه ماهى رنج محنت را سرآورد * به درياى كرامت گوهر آورد\r\nبه هر انگشت يك كشتى درآورد [ a 39 
  ] * شه دين ناخداى بحر كوثر\r\nبرون آورد كشتىها سراسر * به اسباب [ و 
  ] سلاح [ و 
  ] گنج و گوهر\r\nبه هر كشتى سه پانصد مرد يكسر * مهيّا خوردنى و خلعت زر\r\nهمان مال [ و 
  ] بضاعت بسته پشته « 3 » * همان سيم و زرش از حد گذشته\r\nجوانانى به صورت چون فرشته * از ايشان يك سر مو كم نگشته\r\nبه زيبايى كه اوّل در گذشته * پس از كشتى قدم بيرون نهادند\r\nتو گويى تازه از مادر بزادند * زبان در مدح شادى برگشادند\r\nخلايق جمله در حيرت فتادند * نبى را با ولى صلوات دادند \r\n\r\n\r\n","description":"","footnote":"\r\n( 1 ) . لطف و بىنهايت .\r\n( 2 ) . وزن مصراع درست نيست . شايد : دربر آورد .\r\n( 3 ) . بشته بسته .\r\n","page_name":" 33 ","page_number":93},
  {"content":"\r\n\r\n شه دين گوهر درياى ايجاد * درِ دين را به روى خلق بگشاد\r\nز شاه دين همه گشتند دل‌شاد * صداى غلغله در چرخ افتاد\r\nكه شاه اوليا را آفرين باد [ b 39 
  ] * دل شهزاده از محنت برآمد\r\nرخش را آب [ و 
  ] رنگ ديگر آمد * هواى شهر چينش بر سرآمد\r\nغريو از جملهء ياران برآمد * شه چين را غم دوران سرآمد\r\nپيمبر با همه اصحاب خادم * كه بر آن كوه مىبودند قايم\r\nثنا خواندند بر خلّاق عالم * محمّد سيّد اولاد آدم\r\nپس از شكر خداوند دو عالم * شه دين را بسى بنمود تحسين\r\nچه از او ديد اين اعجاز و آيين * پس آن شاه سرير عزّ و تمكين\r\nدعايى كرد بر جان شه دين * همه ياران ز جان گفتند آمين\r\nبه امر شهسوار كشور جود * چه كشتى با خلايق رفت خشنود\r\nچه هركس در مكان خود بياسود * شه دين باد را آن‌گه بفرمود\r\nكه كشتى در هوا چون كاه بربود [ a 40 
  ] * چه حكم شاه بر اين مدّعا رفت\r\nبه ساعت جمله كشتىها ز جا رفت * به‌سان گرد بر روى سما رفت\r\nبه امر شاه كشتى در هوا رفت * همان دم جانب شهر ختا رفت\r\nهمى رفتند شاه دين و ياران « 1 » * در آن كشتى نشسته چون سليمان\r\nهوا طى شد ز امر شاه مردان * چه گرديد از هوا كشتى نمايان\r\nهمه اهل ختا گشتند حيران * تمامى مضطرب از هر كناره\r\nز وحشت جمله را دل پاره‌پاره * بزرگ [ و 
  ] خُرد خلق بىشماره\r\nسراپا ديده گشته چون ستاره * همى كردند مرد و زن نظاره\r\nيكى گفتا كه ابر سهمگين است * يكى گفتا بلاى اين زمين است \r\n\r\n\r\n","description":"","footnote":"\r\n( 1 ) . شاه و دين ياران .\r\n","page_name":" 34 ","page_number":94},
  {"content":"\r\n\r\n يكى گفتا كه مرگ آن [ و 
  ] اين است * چه شد معلوم كان سلطان دين است\r\nبه خدمت همرهش خاقان چين است [ b 40 
  ] * ختايىها بساط كدخدايى\r\nمهيّا كرده بهر آشنايى * چو بهر شه معيّن گشت جايى\r\nبه استقبال ، شاهان ختايى * برون آمد به رسم پادشايى « 1 »\r\nتمام شهر از دانا و نادان * چه آن ديدند گرديدند حيران\r\nببوسيدند پاى شاه مردان * شه مردان على عمّان ايمان\r\nنخستين ساخت ايشان را مسلمان * ميان خلق عيدى تازه انداخت ( ! ) « 2 »\r\nبت و بتخانه را سربه‌سر سوخت ( ! ) « 3 » * بر ايشان چون چراغ دين برافروخت\r\nره [ و 
  ] رسم مسلمانى بياموخت [ a 41 
  ] * . . . « 4 »\r\nنشانيد آن‌گهى شاه و گدا را * به يك مجلس غريب و آشنا را\r\nنوازش كرد اهل مدّعا را * پس آن‌گه دختر شاه ختا را\r\nچه دختر اخترِ « 5 » برج صفا را * كه بوده ماه و خور ليل و نهارى\r\nگل‌اندامى ، دل‌آرامى ، نگارى * خوش‌الحان عندليب گل‌عذارى\r\nنمود از راه [ و 
  ] رسم شهريارى * به فرزند شه چين خواستگارى\r\nز حلّ [ و 
  ] عقد اين معنى چه رستند * همان دم رشتهء خدمت گسستند\r\nسر [ و 
  ] دست رقيبان را شكستند * همه شاهان به يكديگر نشستند\r\nدو گوهر را به يك‌جا عقد بستند * پسر را گر جفاها بر سر آمد\r\nولى آخر دلش را غم سرآمد * كه ناگه در كنارش دلبر آمد\r\nمراد عاشق مسكين برآمد * شه چين را غم دوران سرآمد [ b 41 
  ] \r\n\r\n\r\n","description":"","footnote":"\r\n( 1 ) . پادشاهى .\r\n( 2 ) . قافيهء مصراع نادرست است . شايد « اندوخت » باشد .\r\n( 3 ) . مصراع اشكال وزنى دارد . شايد : بت و بتخانه را يكسر همه سوخت .\r\n( 4 ) . مصراع پنجم در نسخه نيامده است .\r\n( 5 ) . دختر .\r\n","page_name":" 35 ","page_number":95},
  {"content":"\r\n\r\n بگفت آن‌گاه آن داراى تمكين * كه كشتى را دگر بستند آيين\r\nتمام پادشاه چين و ماچين * دگر ره رفت كشتى را شه دين\r\nروانه ساخت كشتى را شه دين * همان دم باد كشتى را روان كرد\r\nشه عالم چنين معجز عيان كرد * همان ساعت به شهر چين مكان كرد\r\nجهان پير را از نو جوان كرد * سراسر اهل چين را شادمان كرد\r\nمسلمان گشت جمله مردم چين * بناى نو نهاد آن‌گه شه دين\r\nببستند آن زمان در شهر آيين * بشد شهزاده دختر را به بالين\r\nكشيد او را به بر چون جان شيرين * شه دين پادشاهى بر پسر داد\r\nكه بود او متّصف بر عدل و بر داد * پس آن‌گه رو به سوى مكّه بنهاد\r\nپيمبر شد ز ديدارش بسى شاد * صلات حق به جان هردوشان باد [ a 42 
  ] \r\n\r\n","description":"","footnote":"","page_name":" 36 ","page_number":96},
  {"content":"\r\n\r\n\r\nتوضيحات « * »\r\nداستان مسلمان شدن رستم داستان به دست امير المؤمنين - عليه السّلام -\r\n( 2 ) . برازنده : زيباآفرين\r\n( 15 ) . ما عرفناك : بخش آغازين اين سخن مشهور - ظاهرا نبوى - است كه « ما عرفناك حقّ معرفتك »\r\n( 47 ) . براهيم بن مالك : پسر مالك اشتر نخعى كه در قيام مختار به خون‌خواهى امام حسين ( ع ) با او همراهى كرد . « 1 » ستايش ناظم رستم‌نامه از ابراهيم بن مالك در مقدّمهء منظومه‌اش ( ابيات 47 - 49 ) شايد به دليل كين‌خواهى او از قاتلان حضرت حسين ( ع ) بوده است ، ولى به‌هرحال چنين تأكيد و توجّهى درخور تأمّل است .\r\n( 66 ) . خداوند رخش : به معناى رستم و از تركيبات شاهنامه‌اى است . فردوسى گفته است :\r\n فرستاده گفت اى خداوند رخش * به دشت آهوى ناگرفته مبخش \r\n( خالقى ، ج 3 / ص 238 / ب 2173 )\r\n( 70 ) . پهلوى : شاهوار\r\n( 79 ) . مرحب : از بزرگان خيبر كه به دست امام على ( ع ) كشته شد . ذو الخمار : لقب عمر بن عبدودّ ، دلاور نامدار عرب ، كه على ( ع ) او را در نبرد خندق كشتند .\r\n( 107 ) . رستم داستان : مضاف‌اليه « داستان » براى رستم در اين بيت و نيز سرنويس بخش اوّل منظومه ، محتملا برگرفته از بيت مشهور منسوب به فردوسى است :\r\n كه رستم يلى بود در سيستان * منش كرده‌ام رستم داستان \r\nاين بيت در دست‌نويسها و چاپهاى معتبر شاهنامه نيست و از بيتهاى برافزوده‌اى است كه نگارنده ، كهن‌ترين مأخذ ذكر آن را - البتّه بدون انتساب به فردوسى - در طومار نقّالى هفت لشكر ( تاريخ كتابت نسخهء آن : 3 ذى الحجّه 1292 ه . ق ) و جزو ابيات كاتب نسخه يافته است . ( 1 )\r\n( 1 ) . رك : هفت لشكر ، ص 570 ، زيرنويس صفحه .\r\n\r\n\r\n","description":"","footnote":"\r\n( * ) . اعداد موجود در ابتداى هر توضيح شمارهء بيت در متن منظومه است .\r\n( 1 ) . دربارهء او ، رك : « ابراهيم بن مالك اشتر نخعى » ، صادق سجادى ، دايرة المعارف بزرگ اسلامى ، ج 2 ، صص 450 - 452 .\r\n","page_name":" 37 ","page_number":97},
  {"content":"\r\n\r\n( 116 ) . اوالعزم : چون سليمان ( ع ) از پيامبران اوالعزم - به مفهوم اصطلاحى اين تركيب - نيست . محتملا ، معناى لغوى آن ( صاحب عزم و ثبات ) مورد نظر بوده است .\r\n( 126 ) . سلمان : مراد سلمان فارسى ، صحابى نامبردار پيامبر اسلام ( ص ) ، است و در اينجا به نماد انسان مسلمان و دين‌دار به كار رفته .\r\n( 140 ) . گوهرنثار : صفت مناسب براى تخت مرصّع ، « گوهرنشان » است و « گوهرنثار » شايد به ضرورت قافيه آمده ، مگر اينكه آن را در معناى صفت مفعولى ( تختى كه بر آن گوهرنثار مىشود ) بدانيم .\r\n( 183 ) . از مصراع دوم دو معنا استنباط مىشود : الف ) پنهانى از خدا يارى جست و به او پناه برد ؛ ب ) از روى شگفتى بناميزد گفت .\r\n( 189 ) . سالار مجلس : ظاهرا به معناى رئيس امور تشريفات بزم و بار بزرگان و معادل مير مجلس است .\r\n( 227 ) . يعسوب : به معنى زنبور نر است كه رهبرى زنبوران ديگر را برعهده دارد و از اين‌روى ، هر پيشوايى را هم يعسوب مىگويند . مطابق روايتى ، پيامبر ( ص ) به امام على ( ع ) فرموده‌اند : « يا على انّك سيّد المسلمين و امام المتّقين و قائد الغرّ المحجّلين و يعسوب المومنين . » « 2 »\r\n( 236 ) . مهر تار : علاوه بر عشق ناپاك يا خورشيد ابر گرفته ، مىتواند ناظر بر « مهر تيره » در معتقدات نجومى كهن باشد . گذشتگان چون علّت كسوف را نمىدانستند ، از\r\n\r\n\r\n","description":"","footnote":"\r\n( 2 ) . « برخى از نامها و كنيه‌ها و القاب حضرت على بن ابى طالب عليه السلام » ، مهدى محقق ، نامهء انجمن ، صص 12 - 13 .\r\n","page_name":" 38 ","page_number":98},
  {"content":"\r\n\r\nجمله ، مىپنداشتند كه خورشيد سياه در برابر خورشيد روشن قرار مىگيرد و موجب گرفتگى آن مىشود و اين خورشيد / مهر تيره هفتمين سيّاره اهريمنى در باورهاى زرتشتى است . ( 1 )\r\n( 1 ) . رك : ماه در ايران از قديمىترين ايام تا ظهور اسلام ، مهرانگيز صمدى ، صص 90 - 91 .\r\n( 249 ) . در سنّت حماسى ايران ، گرز گران گرشاسپ و سام نسل به نسل در ميان پهلوانان سيستان به يادگار مىماند و سرانجام به دست امير حمزه - كه از نژاد گرشاسپ و رستم نيست - مىرسد ( 2 ) .\r\n( 2 ) . دراين‌باره ، رك : « رزم‌افزار موروثى و سنگين پهلوان در سنت حماسى ايران » ، سجاد آيدنلو ، شاهنامه پژوهى ، دفتر دوم ، صص 34 - 35 .\r\n( 269 ) . مشابه اين سه بيت از داستان رستم و سهراب و به احتمال بسيار متأثّر از آنهاست :\r\n تهمتن كه گر دست بردى به سنگ * بكندى ز كوه سيه روز جنگ\r\nكمربند سهراب را چاره كرد * كه در زين بجنباندش در نبرد\r\nميان جوان را نبود آگهى * بماند از هنر دست رستم تهى \r\n( خالقى ، ج 2 / صص 172 - 173 / ب 682 - 684 )\r\n( 292 ) . مصراع دوم با در نظر گرفتن مصراع نخست ، معناى روشنى ندارد .\r\n( 301 ) . نور : پرتو ايمان و اسلام ؛\r\n( 302 ) نار : آتش‌پرستى و رسم مجوس :\r\n( 309 ) . مصراع دوم : كنيهء « ابو تراب » را به اجماع منابع گوناگون ، پيامبر ( ص ) به حضرت على ( ع ) داده‌اند نه خداوند ( 3 ) .\r\n( 3 ) . رك : « ابو تراب » ، دايرة المعارف تشيع ، ج 1 ، ص 390 .\r\n( 323 ) . خورشيد : امام على ( ع ) ؛ ستاره : رستم . منظور غايب شدن ناگهانى حضرت على ( ع ) است .\r\n( 364 ) . پيشانيان : جمع « پيشان » و به همان معنى « پيشينيان » است .\r\n( 365 ) . كوس : در ساخت اين بيت ، واژهء مبهمى است . به قرينه هم‌نشينى چند نام خاصّ شاهنامه‌اى در هردو مصراع چنين مىنمايد كه « كوس » نيز نام يكى از يلان و شهرياران ايران است و ضبط درست مصراع نخست بايد « . . . كاووس و كوس » باشد ،\r\n\r\n","description":"","footnote":"","page_name":" 39 ","page_number":99},
  {"content":"\r\n\r\nامّا نگارنده تا جايى كه در منابع مختلف تاريخى ، ادبى ، متون منظوم و منثور پهلوانى ، روايات عاميانه ، داستانهاى شفاهى / مردمى شاهنامه و طومارهاى نقّالى جستجو كرده ، به چنين نامى برنخورده است ، مگر اينكه احتمال دهيم ناظم اين نام را از روايات شفاهى رايج در عصر خويش شنيده و آورده باشد .\r\n( 367 ) . طيمورث : يكى از وجوه نام تهمورث ، پادشاه پيشدادى ، است كه در يكى از چاپهاى متن عربى مروج الذهب مسعودى نيز آمده است ( 1 ) .\r\n( 1 ) . رك : فرهنگ اساطيرى - حماسى ايران ، مهين‌دخت صديقيان ، ج 1 ، ص 58 .\r\n( 379 ) . منظور شاه اسماعيل صفوى است .\r\nمعجزنامهء مولاى متّقيان جناب امير المؤمنين و امام المتّقين على - عليه السّلام -\r\n( 48 ) . مصراع دوم مبهم است ، شايد منظور اين باشد كه با غرق شدن آن كشتىهاى آراسته و پراز مردم و خواسته‌گويى كشور چين در دريا فرورفت .\r\n( 49 ) . ترتيب نحوى مصراع دوم آشفته است ، امّا ظاهرا بدين معناست كه « كشتىها مانند صدف در بن دريا ته‌نشين شد . »\r\n( 95 ) . اهل نقر : سپاهيان ستيزه‌خو و پرخاشخر .\r\n( 119 ) . مصراع پنجم بند . در اين مصراع و نيز سرنويس اين بخش از منظومه ، كاربرد اصطلاح « معجزه » براى كارهاى شگفت امام على ( ع ) از روى تعظيم و احترام است ، زيرا معجزه واژهء ويژهء اعمال خارق عادت پيامبران است و شگفت‌كارىهاى امامان و نيز اوليا و عرفا ، اصطلاحا « كرامت » ناميده مىشود .\r\n( 158 ) . لو كشف : ناظر بر اين عبارت علوى است كه « لو كشف الغطاء ما ازددت يقينا . »\r\n( 159 ) . سلونى : بخشى از اين سخن شناخته‌شدهء امام على ( ع ) است : « سلونى قبل ان تفقدونى . »\r\n( 176 ) . آيين بستن : در اينجا به معنى آماده شدن به كار رفته است .\r\n( 224 ) . قل تعالوا : محتملا ، ناظر است بر اين آيه :  « فَمَنْ حَاجَّكَ فِيهِ مِنْ بَعْدِ ما جاءَكَ \r\n\r\n","description":"","footnote":"","page_name":" 40 ","page_number":100},
  {"content":"\r\n\r\n مِنَ الْعِلْمِ فَقُلْ تَعالَوْا نَدْعُ أَبْناءَنا وَ أَبْناءَكُمْ وَ نِساءَنا وَ نِساءَكُمْ وَ أَنْفُسَنا وَ أَنْفُسَكُمْ ثُمَّ نَبْتَهِلْ فَنَجْعَلْ لَعْنَتَ اللَّهِ عَلَى الْكاذِبِينَ »  ( آل عمران : 61 ) اين تركيب قرآنى در بيتى از كسايى هم به كار رفته است :\r\n قل تعالوا ندع برخوان و رندانى گوش دار * لعنت يزدان ببين از نبتهل تا كاذبين « 1 » \r\n\r\n\r\n","description":"","footnote":"\r\n( 1 ) . كسايى مروزى ، محمد امين رياحى ، ص 90 .\r\n","page_name":" 41 ","page_number":101},
  {"content":"\r\n . \r\n","description":"","footnote":"","page_name":" 42 ","page_number":102},
  {"content":"\r\n\r\n\r\nاعلام\r\nآصف برخيا ، 4 ، 7 ، 9\r\nاحمد - محمّد ( ص )\r\nاسفنديار ، 3\r\nاسكندر ، 16\r\nاشكبوس ، 8 ، 10\r\nافراسياب ، 1 ، 5 ، 6 ، 10 ، 16\r\nاكوان ديو ، 10\r\nامير المؤمنين - على ( ع )\r\nامير عرب / مير عرب - على ( ع )\r\nايران ، 5 ، 6 ، 7 ، 9 ، 10 ، 12 ، 14 ، 15 ، 16 ، 17\r\nباقر ( ع ) ، 2\r\nبراهيم بن مالك ، 3\r\nبلخ ، 16\r\nبو الحسن - على ( ع )\r\nبو تراب - على ( ع )\r\nبو طالب ، 5\r\nبهرام ، 16 ، 26\r\nبيت المقدّس ، 6\r\nبيژن ، 16\r\nپرويز ، 17\r\nپور زال ، 4 ، 7 ، 8 ، 14\r\nپور سام ، 11\r\nپيران ، 15 ، 16\r\nپيغمبر - محمّد ( ص )\r\nتخت سليمان ، 7\r\nتقى ( ع ) ، 3\r\nتوران ، 10\r\nجبرئيل / جبريل ، 2 ، 32\r\nجعفر ( ع ) ، 2\r\nجم ، 6 ، 10\r\nجمشيد ، 5 ، 6 ، 16 ، 25\r\nجيحون ، 22\r\nچين ، 10 ، 19 ، 20 ، 21 ، 22 ، 23 ، 24 ، 25 ، 26 ، 27 ، 29 ، 30 ، 31 ، 33 ، 34 ، 35 ، 36\r\nحجاز ، 4\r\nحسن ( ع ) ، 2\r\nحسن ( عسگرى ع ) ، 3\r\nحسين ( ع ) ، 2\r\n\r\n","description":"","footnote":"","page_name":" 43 ","page_number":103},
  {"content":"\r\n\r\nحيدر - على ( ع )\r\nخاتم انبيا - محمّد ( ص )\r\nختا ، 34 ، 35\r\nختم النبيين - محمّد ( ص )\r\nخسرو ( كيخسرو ) ، 4 ، 5 ، 15 ، 16 ، 25 ، 26\r\nخير المرسلين ، 29\r\nدلدل ، 4\r\nديو سفيد ، 21\r\nذو الفقار ، 2 ، 3 ، 5\r\nرخش ، 4 ، 6 ، 8 ، 9 ، 10 ، 20 ، 22 ، 23 ، 24 ، 28 ، 34\r\nرستم ، 1 ، 3 ، 5 ، 6 ، 7 ، 8 ، 9 ، 10 ، 11 ، 12 ، 13 ، 14 ، 15 ، 16 ، 25\r\nرسول امين - محمّد ( ص )\r\nرسول خدا - محمّد ( ص )\r\nرهّام ، 16\r\nزال ، 11 ، 15 ، 16\r\nسام ، 9 ، 11 ، 16\r\nسلمان ، 6\r\nسليمان ، 1 ، 4 ، 6 ، 7 ، 8 ، 9 ، 10 ، 11 ، 14 ، 15 ، 16 ، 24 ، 34\r\nسيّد المرسلين - محمّد ( ص )\r\nسيستان ، 16\r\nشاه دين - على ( ع )\r\nشاه طهماسب ، 17\r\nشاه عبّاس ، 17\r\nشاه عرب - على ( ع )\r\nشدّاد ، 16\r\nشهريار ، 6 ، 8 ، 11 ، 12\r\nشير خدا / شير پروردگار - على ( ع )\r\nشيرين ، 17\r\nصاحب ذو الفقار - على ( ع )\r\nصاحب زمان ، 3\r\nضحّاك ، 16\r\nطوس ، 3 ، 6 ، 8 ، 10 ، 15 ، 16\r\nطيمورث ، 16\r\nعلى بن موسى الرضا ( ع ) ، 3\r\nعلى ( ع ) ، 1 ، 2 ، 3 ، 4 ، 5 ، 11 ، 12 ، 13 ، 14 ، 19 ، 24 ، 25 ، 26 ، 27 ، 28 ، 29 ، 33 ، 35\r\nعمّان ، 33 ، 35\r\nفريدون ، 1 ، 5 ، 10 ، 16\r\nقارون ، 22\r\nقاف ، 23\r\nقنبر ، 26 ، 27 ، 28\r\nكاموس ، 16\r\nكاووس ، 1 ، 5 ، 6 ، 10 ، 16\r\nكوس ( ؟ ) ، 16\r\nكى ، 5\r\nكيقباد ، 6 ، 10 ، 16\r\nكيومرث ، 16\r\nگودرز ، 3 ، 8 ، 15 ، 16\r\nگيو ، 16\r\nماچين ، 19 ، 25 ، 29 ، 36\r\nمجنون ، 22\r\nمحمّد ( ص ) ، 1 ، 2 ، 6 ، 14 ، 17 ، 27 ، 32 ، 33 ، 34\r\nمكّه ، 23 ، 25 ، 36\r\nموسى كاظم ( ع ) ، 2\r\nنجف ، 2 ، 5 ، 12\r\nنريمان ، 11\r\n\r\n","description":"","footnote":"","page_name":" 44 ","page_number":104},
  {"content":"\r\n\r\nنقى ( ع ) ، 3\r\nنوح ( ع ) ، 30\r\nنوشيروان ، 17\r\nولى خدا - على ( ع )\r\nيد اللّه ، 14 ، 33\r\nيعقوب ( ع ) ، 22\r\nيوسف ، 22 ، 24\r\n\r\n","description":"","footnote":"","page_name":" 45 ","page_number":105},
  {"content":"\r\n . \r\n","description":"","footnote":"","page_name":" 46 ","page_number":106},
  {"content":"\r\n\r\n\r\nمنابع\r\nقرآن كريم .\r\nآثار الباقيه ، ابو ريحان بيرونى ، ترجمهء اكبر داناسرشت ، چاپ سوم ، انتشارات امير كبير ، 1362 .\r\nآفرينش و تاريخ ، مطهر بن طاهر مقدسى ، ترجمه و تعليقات محمّد رضا شفيعى كدكنى ، نشر آگه ، 1374 .\r\n« ابراهيم بن مالك اشتر نخعى » ، صادق سجّادى ، دايرة المعارف بزرگ اسلامى ، ج 2 ، چاپ دوم ، مركز دايرة المعارف بزرگ اسلامى ، 1370 .\r\n« ابو تراب » ، دايرة المعارف تشيّع ، ج 1 ، نشر شهيد سعيد محبّى .\r\nاخبار الطوال ، ابو حنيفه احمد بن داوود دينورى ، ترجمهء محمود مهدوى دامغانى ، چاپ ششم ، نشر نى ، 1384 .\r\n« ادبيّات عاميانهء ايران » ، يرژى چيپك ، تاريخ ادبيّات ايران از آغاز تا امروز ، تأليف جمعى از محقّقان ، ترجمهء يعقوب آژند ، نشر گستره ، 1380 .\r\nاز ايران زردشتى تا اسلام ( مطالعاتى دربارهء تاريخ دين و تماسهاى ميان فرهنگى ) ، شائول شاكد ، ترجمهء مرتضى ثاقب‌فر ، انتشارات ققنوس ، 1381 .\r\nاسرارنامه ، فريد الدين محمّد عطّار ، تصحيح دكتر محمّد رضا شفيعى كدكنى ، چاپ دوم ، انتشارات سخن ، 1386 .\r\nاسطورهء بازگشت جاودانه ، ميرچا الياده ، ترجمهء بهمن سركاراتى ، نشر قطره ، 1378 .\r\n« اطّلاعاتى دربارهء لهجهء پيشين اصفهان » ، احمد تفضّلى ، نامهء مينوى ، زير نظر حبيب يغمايى و ايرج افشار با همكارى محمّد روشن ، چاپخانهء كاويان ، 1350 .\r\nانواع ادبى ، سيروس شميسا ، چاپ چهارم ، انتشارات فردوس ، 1375 .\r\n\r\n","description":"","footnote":"","page_name":" 47 ","page_number":107},
  {"content":"\r\n\r\nاوستا ( كهن‌ترين سروده‌هاى ايرانيان ) ، گزارش و پژوهش جليل دوستخواه ، چاپ چهارم ، انتشارات مرواريد ، 1377 .\r\n« بازشناسى بقاياى افسانهء گرشاسب در منظومه‌هاى حماسى ايران » ، بهمن سركاراتى ، سايه‌هاى شكارشده ، نشر قطره ، 1378 .\r\nبانو گشسپ‌نامه ، تصحيح روح‌انگيز كراچى ، پژوهشگاه علوم انسانى و مطالعات فرهنگى ، 1382 .\r\n« برخى از نامها و كنيه‌ها و القاب حضرت على بن ابى طالب عليه السلام » ، مهدى محقّق ، نامهء انجمن ، سال اوّل ، شمارهء دوم ( پياپى 2 ) ، تابستان 1380 .\r\nبرزونامه ، به كوشش على محمّدى ، همدان ، انتشارات دانشگاه بو على سينا ، 1384 .\r\nبعض مثالب النواصب فى نقض بعض فضايح الروافض ، عبد الجليل قزوينى رازى ، تصحيح سيّد جلال الدين محدّث ارموى ، انتشارات انجمن آثار ملّى ، 1331 .\r\n« بىبى شهربانو و خاتون پارس » ، مرى بويس ، ترجمهء همايون صنعتى ، بخارا ، شمارهء 46 ، آذر و دى 1384 .\r\nپژوهشى در اساطير ايران ، مهرداد بهار ، انتشارات آگه ، 1375 .\r\n« پيرامون وزن شاهنامه » ، جلال خالقى مطلق ، ايران‌شناسى ، سال دوم ، شمارهء 1 ، بهار 1369 .\r\nتاريخ ادبيّات در ايران ، ذبيح اللّه صفا ج 5 / بخش 1 ، چاپ چهارم ، انتشارات فردوسى ، 1363 .\r\nتاريخ بناكتى ( روضة اولى الالباب فى معرفة التواريخ و الانساب ) ، به كوشش جعفر شعار ، چاپ دوم ، انجمن آثار و مفاخر فرهنگى ، 1378 .\r\nتاريخ روضه الصفا فى سيرة الانبيا و الملوك و الخلفا ، ميرخواند ، تصحيح و تحشيهء جمشيد كيانفر ، انتشارات اساطير ، 1380 .\r\nتاريخ زبان فارسى ، پرويز ناتل خانلرى ، چاپ ششم ، انتشارات فردوس ، 1377 .\r\nتازيان‌نامهء پارسى ( خلاصهء خاوران‌نامه ) ، ابن حسام خوسفى ، تصحيح حميد اللّه مرادى ، مركز نشر دانشگاهى ، 1380 .\r\nتجارب الامم فى اخبار ملوك العرب و العجم ، تصحيح رضا انزابىنژاد و يحيى كلانترى ، مشهد ، انتشارات دانشگاه فردوسى ، 1373 .\r\nترجمهء فرج بعد از شدّت ، حسين بن اسعد دهستانى ، تصحيح اسماعيل حاكمى ، بنياد فرهنگ ايران ، 1355 .\r\n« حماسه‌سراى باستان » ، جلال خالقى مطلق ، گل‌رنجهاى كهن ، به كوشش على دهباشى ، نشر مركز ، 1372 .\r\n\r\n","description":"","footnote":"","page_name":" 48 ","page_number":108},
  {"content":"\r\n\r\nحملهء حيدرى ، ميرزا محمّد رفيع باذل مشهدى ، تهران ، كتابفروشى اسلام ، بىتا .\r\nحملهء حيدرى ، ملّا بمانعلى راجى كرمانى ، تصحيح يحيى طالبيان و محمود مدبّرى ، كرمان ، ج 1 ( چاپ دوم ) ، ج 2 ( چاپ اوّل ) ، دانشگاه شهيد باهنر و انجمن آثار و مفاخر فرهنگى استان ، 1383 .\r\nداراب‌نامه ، ابو طاهر طرسوسى ، به كوشش ذبيح اللّه صفا ، چاپ سوم ، انتشارات علمى و فرهنگى ، 1374 .\r\nداستان بيژن و منيژه از شاهنامهء فردوسى ، تصحيح مهدى قريب ، پژوهشگاه علوم انسانى و مطالعات فرهنگى ، 1375 .\r\n« داستان حسنيه » ، على رضا ذكاوتى قراگوزلو ، نشر دانش ، سال پنجم ، شمارهء دوم ، بهمن و اسفند 1363 .\r\nداستان رستم و سهراب ( روايت نقّالان ) ، نقل و نگارش مرشد عبّاس زريرى ، ويرايش جليل دوستخواه ، انتشارات توس ، 1369 .\r\nدرآمدى بر انديشه و هنر فردوسى ، سعيد حميديان ، نشر مركز ، 1372 .\r\nدلا بسوز . . . ، ژوليدهء نيشابورى ، انتشارات سنايى ، 1381 .\r\nديوان امير معزّى ، مقدّمه و تصحيح ناصر هيرى ، انتشارات مرزبان ، 1362 .\r\nديوان انورى ، به اهتمام محمّد تقى مدرّس رضوى ، چاپ سوم ، انتشارات علمى و فرهنگى ، 1364 .\r\nديوان سوزنى سمرقندى ، به اهتمام ناصر الدين شاه‌حسينى ، تهران ، بىتا .\r\nديوان فرّخى سيستانى ، تصحيح محمّد دبيرسياقى ، چاپ چهارم ، انتشارات زوّار ، 1371 .\r\nديوان عثمان مختارى غزنوى ، به اهتمام جلال الدين همايى ، بنگاه ترجمه و نشر كتاب ، 1341 .\r\nديوان مسعود سعد سلمان ، تصحيح مهدى نوريان ، اصفهان ، انتشارات كمال ، 1364 .\r\nديوان ناصر خسرو ، تصحيح مجتبى مينوى و مهدى محقّق ، چاپ پنجم ، انتشارات دانشگاه تهران ، 1378 .\r\n« رزم‌افزار موروثى و سنگين پهلوان در سنّت حماسى ايران » ، سجّاد آيدنلو ، شاهنامه‌پژوهى ، با نظارت محمّد رضا راشد محصّل ، دفتر دوم ، مشهد ، انتشارات آهنگ قلم ، 1386 .\r\n« رستم‌نامه » ، محمّد قاسم‌زاده ، دايرة المعارف تشيّع ، ج 8 ، نشر شهيد سعيد محبّى ، 1379 .\r\n« رستم يك شخصيّت تاريخى يا اسطوره‌اى ؟ » ، بهمن سركاراتى ، سايه‌هاى شكارشده .\r\nزرتشت ، سياستمدار يا جادوگر ؟ ، والتر برونو هنينگ ، ترجمهء كامران فانى ، با مقدّمهء فتح اللّه مجتبايى ، چاپ سوم ، انتشارات پرواز ، 1379 .\r\n\r\n","description":"","footnote":"","page_name":" 49 ","page_number":109},
  {"content":"\r\n\r\nساختار و نهاد انديشهء دينى در عصر صفوى ، منصور صفت‌گل ، مؤسسه خدمات فرهنگى رسا ، 1381 .\r\nسام‌نامه ، منسوب به خواجوى كرمانى ، به تصحيح و مقابلهء اردشير بنشاهى ، بمبئى ، چاپخانهء سلطانى ، 1319 .\r\nسرچشمه‌هاى فردوسىشناسى ، محمّد امين رياحى ، مؤسسه مطالعات و تحقيقات فرهنگى ( پژوهشگاه ) ، 1372 .\r\nسندبادنامهء منظوم ، عضدى يزدى ، تصحيح محمّد جعفر محجوب ، انتشارات توس ، 1381 .\r\nشاهنامهء فردوسى ، تصحيح جلال خالقى مطلق ، دفتر يكم ، انتشارات روزبهان ، 1368 .\r\nشاهنامهء فردوسى ، تصحيح جلال خالقى مطلق ، دفتر دوم ، كاليفرنيا و نيويورك ، بنياد ميراث ايران با همكارى بيبليوتكا پرسيكا ، 1369 .\r\nشاهنامهء فردوسى ، تصحيح جلال خالقى مطلق ، دفتر سوم ، كاليفرنيا و نيويورك ، بنياد ميراث ايران ، 1371 .\r\nشاهنامهء فردوسى ، تصحيح جلال خالقى مطلق ، دفتر چهارم ، كاليفرنيا و نيويورك ، بنياد ميراث ايران ، 1373 .\r\nشاهنامهء فردوسى ، تصحيح جلال خالقى مطلق ، دفتر پنجم ، كاليفرنيا و نيويورك ، بنياد ميراث ايران ، 1375 .\r\n« شاهنامه‌خوانى » ، حسين لسان ، مجموعه سخنرانىهاى ششمين كنگرهء تحقيقات ايرانى ، ج 3 ، تبريز ، انتشارات دانشگاه آذرآبادگان ، 1357 .\r\nشاهنامه و ادبيّات قزّاقى ، بولاك بك باتير خان ، انتشارات واژه‌آرا و سازمان فرهنگ و ارتباطات اسلامى ، 1383 .\r\n« شاهنامه و باستان‌شناسى ايران » ، يحيى ذكا ، شاهنامه‌شناسى ، انتشارات بنياد شاهنامه ، 1357 .\r\n« شاهنامه و شريعت » ، جلال متينى ، ايران‌شناسى ، سال دوم ، شماره 2 ، تابستان 1369 .\r\nشاهنامه و هويّت ايرانى ، اولريش مارزلف ، مركز بازشناسى اسلام و ايران ، 1380 .\r\nشناخت‌نامهء فردوسى و شاهنامه ، جليل دوستخواه ، دفتر پژوهشهاى فرهنگى ، 1384 .\r\nشهريارنامه ، تصحيح غلامحسين بيگدلى ، انتشارات پيك فرهنگ ، 1377 .\r\nصور خيال در شعر فارسى ، محمّد رضا شفيعى كدكنى ، چاپ هفتم ، نشر آگه ، 1378 .\r\nصفويّه در عرصهء دين ، فرهنگ و سياست ، رسول جعفريان ، قم ، انتشارات پژوهشكدهء حوزه و دانشگاه ، 1379 .\r\n\r\n","description":"","footnote":"","page_name":" 50 ","page_number":110},
  {"content":"\r\n\r\nعقايد و رسوم مردم خراسان ، ابراهيم شكورزاده ، چاپ دوم ، انتشارات سروش ، 1363 .\r\n« علّامهء قزوينى ، شاهنامه و اشاعهء داستانهاى حماسى در ميان اعراب جاهلى » ، محمود اميدسالار ، گلستان ( فصلنامه شوراى گسترش زبان و ادبيّات فارسى در آمريكاى شمالى ) ، سال سوم ، شماره 3 و 4 ، پاييز و زمستان 1378 .\r\nعلىنامه ربيع ، عكس نسخهء مورّخ بين 702 - 795 ه . ق محفوظ در كتابخانهء موزهء قونيّه و فيلم آن به شمارهء 322 در كتابخانهء مركزى دانشگاه تهران .\r\nفرامرزنامه ، به اهتمام مجيد سرمدى ، انتشارات انجمن آثار و مفاخر فرهنگى ، 1382 .\r\nفردوسىنامه ، سيّد ابو القاسم انجوى شيرازى ، چاپ سوم ، انتشارات علمى ، 1369 .\r\nفردوسى و شاهنامه در قفقاز ، ولى صمد ، برگردان رحيم مسلمانيان قباديانى ، نشر كارنگ ، 1378 .\r\n« فرّه » ، عبد الامير سليم ، سخنرانىهاى دومين دورهء جلسات سخنرانى و بحث دربارهء شاهنامهء فردوسى ، انتشارات وزارت فرهنگ و هنر ، 1350 .\r\nفرهنگ اساطيرى - حماسى ايران ، مهين‌دخت صديقيان ، ج 1 ، پژوهشگاه علوم انسانى و مطالعات فرهنگى ، 1375 .\r\nفرهنگ بزرگ سخن ، به سرپرستى حسن انورى ، چاپ دوم ، انتشارات سخن ، 1382 .\r\nفرهنگ عاميانهء مردم ايران ، صادق هدايت ، به كوشش جهانگير هدايت ، چاپ ششم ، نشر چشمه ، 1385 .\r\nفهرست كتابهاى چاپى ، خانبابا مشار ، ج 2 ، تهران ، چاپخانهء ارژنگ ، 1351 .\r\nفهرست كتابهاى خطّى كتابخانهء ملّى ملك ، به كوشش ايرج افشار و محمّد تقى دانش‌پژوه با همكارى محمّد باقر حجّتى و احمد منزوى ، ج 3 ( بخش اوّل ) ، تهران ، 1361 .\r\nفهرست نسخه‌هاى خطّى فارسى ، به كوشش احمد منزوى ، ج 4 ، مؤسّسهء فرهنگى منطقه‌اى ، 1351 .\r\nفهرست نسخه‌هاى خطّى كتابخانهء گنج‌بخش ، به كوشش محمّد تسبيحى ، ج 1 ، مركز تحقيقات فارسى ايران و پاكستان ، راولپندى پاكستان ، 1353 .\r\nقصّهء حسين كرد شبسترى ( براساس روايت ناشناختهء موسوم به حسين‌نامه ) ، به كوشش ايرج افشار - مهران افشارى ، نشر چشمه ، 1385 .\r\nقصّه‌خوانان در تاريخ اسلام و ايران ، رسول جعفريان ، انتشارات دليل ، 1378 .\r\nقلندريّه در تاريخ ( دگرديسيهاى يك ايدئولوژى ) ، محمّد رضا شفيعى كدكنى ، انتشارات سخن ، 1386 .\r\n\r\n","description":"","footnote":"","page_name":" 51 ","page_number":111},
  {"content":"\r\n\r\nقهرمانان بادپا در قصّه‌ها و نمايشهاى ايرانى ، خجسته‌كيا ، نشر مركز ، 1375 .\r\nكدو مطبخ قلندرى ، ادهم خلخالى ، به كوشش احمد مجاهد ، انتشارات سروش ، 1370 .\r\nكسايى مروزى ( زندگى ، انديشه و شعر ) ، محمّد امين رياحى ، چاپ هفتم ، انتشارات علمى ، 1375 .\r\nكليّات رستم‌نامه تركى ، تبريز ، كتابخانهء فردوسى ، بىتا .\r\nكليّات سبك‌شناسى ، سيروس شميسا ، چاپ چهارم ، انتشارات فردوس ، 1375 .\r\nكليّات شمس ، جلال الدين محمّد مولوى ، تصحيح بديع الزمان فروزانفر ، چاپ سوم ، انتشارات امير كبير ، 1363 .\r\nكوراوغلو در افسانه و تاريخ ، رحيم رئيس‌نيا ، چاپ سوم ، انتشارات دنيا ، 1377 .\r\n« كهن‌ترين توصيف تخت جمشيد در زبان فارسى » ، على رضا شاپور شهبازى ، شمارهء 5 ، مجموعهء مقالات مطالعات ايرانى ، 1380 .\r\nگرشاسپ‌نامه ، اسدى توسى ، تصحيح حبيب يغمايى ، كتابفروشى بروخيم ، 1317 .\r\nگوسان پارسى ( بررسى نقلهاى موسيقايى ايران ) ، جهانگير نصرى اشرفى ، انتشارات سورهء مهر ، 1385 .\r\nماه در ايران از قديمىترين ايّام تا ظهور اسلام ، مهرانگيز صمدى ، انتشارات علمى و فرهنگى ، 1367 .\r\nمثنوى مولوى ( براساس نسخهء نيكلسون ) ، نشر محمّد ، 1371 .\r\nمجمل التواريخ و القصص ، تصحيح ملك الشعرا بهار ، انتشارات دنياى كتاب ، 1383 .\r\n« مر اين نامه را خاوران‌نامه نام . . . » ، سجّاد آيدنلو ، نامهء پارسى ، سال نهم ، شمارهء سوم ( پياپى 34 ) ، پاييز 1383 .\r\nمعتقدات و آداب ايرانى ، هانرى ماسه ، ترجمهء مهدى روشن‌ضمير ، تبريز ، مؤسسهء تاريخ و فرهنگ ايران ، 1357 .\r\n« معرّفى قطعات الحاقى شاهنامه » ، جلال خالقى مطلق ، گل‌رنجهاى كهن .\r\nمقدّمه بر شاهنامه ، ژول مول ، ترجمهء جهانگير افكارى ، چاپ چهارم ، انتشارات آموزش انقلاب اسلامى ، 1369 .\r\n« ملل و نحل » ، ب . س . آمورتى ، تاريخ ايران ( از فروپاشى دولت ساسانيان تا آمدن دولت سلجوقيان ) ، پژوهش دانشگاه كمبريج ، گردآورنده ر . ن . فراى ، ترجمهء حسن انوشه ، ج 4 ، چاپ دوم ، انتشارات امير كبير ، 1372 .\r\n\r\n","description":"","footnote":"","page_name":" 52 ","page_number":112},
  {"content":"\r\n\r\nمنظومه‌هاى فارسى ، محمّد على خزانه‌دارلو ، انتشارات روزنه ، 1375 .\r\n« نقّالى و شاهنامه‌خوانى » ، كاظم سادات اشكورى ، شاهنامه‌خوانى ( مجموعه مقالات ) ، دفتر اوّل ، انتشارات وزارت فرهنگ و ارشاد اسلامى ، 1385 .\r\n« نگاهى به روشهاى ارجاع به منابع در شاهنامه » ، اكبر نحوى ، نامه فرهنگستان ، دورهء هفتم ، شمارهء چهارم ( پياپى 28 ) ، اسفند 1384 .\r\n« نوروز و حماسهء ملّى ايران » ، منصور رستگار فسايى ، فردوسى و هويّت‌شناسى ايرانى ، انتشارات طرح نو ، 1381 .\r\n« ورزش باستانى ايران و ريشه‌هاى تاريخى آن » ، مهرداد بهار ، جستارى چند در فرهنگ ايران ، چاپ دوم ، انتشارات فكر روز ، 1374 .\r\nهفت لشكر ( طومار جامع نقّالان ) ، تصحيح مهران افشارى - مهدى مداينى ، پژوهشگاه علوم انسانى و مطالعات فرهنگى ، 1377 .\r\nهماىنامه ، تصحيح محمّد روشن ، انتشارات انجمن آثار و مفاخر فرهنگى ، 1383 .\r\nيشت‌ها ، تفسير و تأليف ابراهيم پورداوود ، انتشارات اساطير ، 1377 .\r\nيوسف و زليخا ، منسوب به فردوسى ، به اهتمام حسين محمّدزادهء صديق ، انتشارات آفرينش ، 1369 .\r\n\r\n","description":"","footnote":"","page_name":" 53 ","page_number":113},
  {"content":"\r\n . \r\n","description":"","footnote":"","page_name":" 54 ","page_number":114},
  {"content":"\r\n . \r\n","description":"","footnote":"","page_name":" 55 ","page_number":115},
  {"content":"\r\n . \r\n","description":"","footnote":"","page_name":" 56 ","page_number":116},
  {"content":"\r\n . \r\n","description":"","footnote":"","page_name":" 57 ","page_number":117},
  {"content":"\r\n . \r\n","description":"","footnote":"","page_name":" 58 ","page_number":118},
  {"content":"\r\n . \r\n","description":"","footnote":"","page_name":" 59 ","page_number":119},
  {"content":"\r\n . \r\n","description":"","footnote":"","page_name":" 60 ","page_number":120},
  {"content":"\r\n . \r\n","description":"","footnote":"","page_name":" 61 ","page_number":121},
  {"content":"\r\n . \r\n","description":"","footnote":"","page_name":" 62 ","page_number":122},
  {"content":"\r\n . \r\n","description":"","footnote":"","page_name":" 63 ","page_number":123},
  {"content":"\r\n . \r\n","description":"","footnote":"","page_name":" 64 ","page_number":124},
  {"content":"\r\n . \r\n","description":"","footnote":"","page_name":" 65 ","page_number":125},
  {"content":"\r\n . \r\n","description":"","footnote":"","page_name":" 66 ","page_number":126},
  {"content":"\r\n . \r\n","description":"","footnote":"","page_name":" 67 ","page_number":127},
  {"content":"\r\n . \r\n\r\n","description":"","footnote":"","page_name":" 68 ","page_number":128}
  ]