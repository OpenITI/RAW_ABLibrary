[
  {"content":"\r\n\r\nاهل بيت مصطفى وجه اللهند روى دل را جانب ايشان كنم سر نهم در سير قرآن و حديث كارجان را سربسر سامان كنم\r\n« فيض »\r\nكليات\r\nعلامه ملا محمد محسن\r\nفيض كاشانى\r\nجلد اول\r\n( شامل )\r\nبعض مكاتيب منظوم و منثور ، قصايد ، غزليات ، قطعات ، مراثى ، مثنويها ، رباعيات و شرح كامل وى\r\nمنظم به رسالهء گلزار قدس و مقدمهء رسالهء مشواق\r\nبا تصحيح و شرح و مقدمه مصطفى فيضى كاشانى\r\nو همكارى فرزندان فائزه و فيروزه\r\nوفقهماالله تعالى لمراضيه\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nفيض كاشانى ، محمد بن شاه مرتضى ، 1006 - 1091 ق .\r\nكليات علامه ملا محمد محسن فيض كاشانى / ( فيض كاشانى ) ؛ با تصحيح و شرح و مقدمه مصطفى فيض كاشانى و همكارى فرزندان فائضه و فيروزه . - قم : سازمان اوقاف و امور خيريه ، انتشارات اسوه ، 1381\r\n1381 . - ( 2 ج ) - ( دوره ) ISBN 964 - 6066 - 85 - 2\r\n( ج 1 ) ISBN 964 - 6066 - 86 - 0\r\n( ج 2 ) ISBN 964 - 6066 - 87 - 9\r\nفهرستنويسى بر اساس اطلاعات فيپا\r\nعنوان روى جلد : ديوان علامه ملا محمد محسن فيض كاشانى .\r\n1 - شعر فارسى - - قرن 11 ق . الف ، فيضى ، مصطفى ، مصحح . ب . فيضى كاشانى ، فائزه ، مصحح . ج . فيضى كاشانى ، فيروزه ، مصحح . د . عنوان .\r\nه‍ . عنوان : ديوان علامه ملا محمد محسن فيض كاشانى . و . عنوان : سازمان اوقاف و امور خيريه . انتشارات اسوه .\r\n9 د / 6502 PIR\r\n4 / 1 فا 8\r\nكليات فيض كاشانى ( جلد اول )\r\nتأليف : علامه محمد محسن فيض كاشانى\r\nناشر : انتشارات اسوه ( وابسته به سازمان اوقاف و امور خيريه )\r\nچاپ : اسوه\r\nنوبت چاپ : دوم\r\nتيراژ : 2000 جلد\r\nسال نشر : تابستان 1381\r\nقيمت دوره : 60000 ريال\r\nشابك دوره : 2 - 85 - 6066 - 964\r\nشابك جلد اول : 0 - 86 - 6066 - 964\r\nكليه حقوق براى ناشر محفوظ است .\r\nتهران : ص . پ 684 / 13145 تلفن 6418099 و 6418299 فكس : 6418022\r\nقم : ص . پ 3999 - 37185 تلفن 6635080 و 6632212 فكس : 6617757\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\n[ جلد اوّل 
  ]\r\nبسم اللّه الرّحمن الرّحيم\r\n\r\nفهرست مطالب\r\nجلد اول\r\nمقدمه : فيض كيست ؟ 10 - 132\r\nديگر ز جوش سبزهء عكس بهار فيض ( علم الهدى ) صص 132 - 138\r\nمغز حقيقت است سراسر مقال فيض ( صائب ) صص 138 - 140\r\nكى شود آئينهء هر ذات مظهر فيض را ( صفائى ) صص 140 - 143\r\nشكر للّه كز ره صدق آمدم تا كوى فيض ( عرفان شيرازى ) صص 143 - 145\r\nاى باد صبا سلام ياران برسان ( رقعهء آخوندى ) ص 145\r\nعشرت سراى بزم حضور است جاى فيض ( خير ) صص 146 - 148\r\nمردم كجا و رتبه و حال و بيان فيض ( حكيم شمسا ) صص 148 - 149\r\nآن به كه در انديشه و سوداش بميرم ( حكيم شمسا ) ص 149\r\nبا طفل اشك تا دم صبح لقاى فيض ( حكيم شمسا ) صص 149 - 152\r\nخوش مانده‌ايم دور ز فيض لقاى فيض ( صفير ) ص 152\r\nمىرسد از دوست هر دم لطف بىاندازه‌اى ( حمد ) ص 152\r\nمهر و مه حلقه به گوش در يكتائى تست ( ملّا كاشى ) صص 152 - 153\r\nبه خدايى كه ز فيضش بود آثار وجودم ( محمّد طباطبائى ) صص 153 - 155\r\nقلم گرفتم و گفتم مگر دعا بنويسم ( نامهء منظوم فيض ) ص 155\r\nدلم خوش است اگر شكوه‌گر دعا بنويسى ( پاسخ فياض ) صص 155 - 156\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nهر يك از اخوان غزل گفته است در اجلال فيض ( قصيده پاسخ فيض به شاعران ) صص 157 - 162\r\nنامهء منثور و منظوم محمّد محسن عرفان شيرازى به فيض به تازى و فارسى صص 162 - 164\r\nنامهء منثور و منظوم محمّد محسن عرفان شيرازى به ياران فيض ( از جنگ سپهسالار ) صص 165\r\nنامهء ديگر منثور و منظوم محمّد محسن عرفان از عتبات عاليات به فيض\r\nصص 165 - 173\r\nمكاتبات فيض و ديگران منقول از جنگ سپهسالار صص 174 - 177\r\nبهم چون نشينند ياران ما ( فيض ) صص 177 - 189\r\nبرگزيده‌اى از ابيات فيض صص 189 - 191\r\nفهرست آثار منتشر شده شارح صص 191 - 192\r\nرسالهء گلزار قدس و گزيده‌اى از مشواق او صص 192 - 211\r\nمثنوى آب زلال فيض : يكره نظرى به خسته‌اى كن صص 211 - 221\r\nمثنوى ( وصف قمصر ) : قمصر چه بود بهشت دنيا صص 221 - 224\r\nشكر و سپاس ايزد كانشاء نمود ما را ( در شكر عنايات ) صص 224 - 230\r\nارواح در ازل به سراپردهء لقا ( قصيده در آفرينش ) صص 230 - 243\r\nاخوانيات به تازى ص 243\r\nاى كه هستى طالب دار البقا ( قصيده ) صص 244 - 246\r\nهر كه را در بندگى توفيق باشد رهنما ( قصيده ) صص 246 - 249\r\nتا چند و چند رنجه كنى پاى در ركاب ( نكوهش سفر غير ضرورى ) ص 249\r\nالهى نفوس اليك اهتدت ( شكر نعمت و طلب مغفرت ) صص 249 - 251\r\nمژده آمد از قدوم آنكه دل جوياى اوست ( بشارت بظهور مهدى ع ) صص 251 - 256\r\nفخر غذاهاست نان ، اطعمه را افسرست ( وصف بعض غذاها ) صص 256 - 258\r\nكشور مازندران گوئى جهانى ديگرست ( وصف مازندران ) صص 258 - 263\r\n\r\n","description":"","footnote":"","page_name":" 4 ","page_number":4},
  {"content":"\r\n\r\nقصّهء مازندران مايهء سودا گذشت ( وصف مازندران در ورود ثانى ) صص 263 - 267\r\nنامه بنويسم اگر نامهء من اهل بود صص 267 - 268\r\nكردى استفتاء ز ارث زوجه‌اى صاحب رشد ( پاسخ استفتاء فيض ) ص 268\r\nداد از دست اهل دنيا داد ( در نكوهش دنياپرستان ) صص 269 - 272\r\nكيست كه از من سخن نزد سخن‌دان برد ( ترغيب علماء بعشق و حكما به شرع ) صص 272 - 277\r\nاى دل و جان من فداى محمّد ( توسّل بسيّد رسل ص ) صص 277 - 279\r\nآن نيست سخن تا كه برآيد ( وصف سخن نافع و سخن بيهوده ) ص 279\r\nلذّت عيش و عشرت دنيا ( در نكوهش ما سواى حق ) ص 280\r\nروزى تنم به عارضهء سهل خسته شد ( نكوهش طبيب بىوقوف ) ص 280\r\nهر درختى ثمر نمىدارد ( نصيحت خاص و عام در معاشرت با انام ) صص 281 - 283\r\nدلا زين دار دنيا رحل بردار ( ترغيب نفس به كندن دل از دنيا ) صص 283 - 286\r\nاى دل ازين خاكدان چشم تمتّع مدار ( نكوهش دنيا ) صص 286 - 288\r\nجز دو سه از اهل حق برده ز باقى سبق ( در ذمّ قليون و قهوه ) صص 288 - 294\r\nتوئى اى عشق فرمانده ، توئى اى عشق فرمان‌بر ( جلوه‌هاى راز عشق ) صص 294 - 297\r\nسماء و ارض و ملائك ، نجوم و شمس و قمر ( قائم بودن جهان بوجود امام زمان ) صص 297 - 301\r\nاى آنكه توئى عامه را قدوه و سرور ( نكوهش حبّ رياست ) صص 301 - 304\r\nاى دل مشو اينجا مقيم ، آماده شو بهر سفر ( ترغيب به سفر عقبى ) صص 304 - 308\r\nبجان رسيدم ازين كهنه قبّهء بىدر ( اظهار ملال از دنيا ) صص 308 - 315\r\nخود را بدست خواب مده اى پسر به زور ( نكوهش خواب غير ضرورى ) صص 315 - 317\r\nغم و انشد از سر نه بكاشان نه به قمصر ( در آرزوى يار روحانى ) صص 317 - 318\r\nقضا فكند مرا بهر امتحان به سفر ( شكوه سفر ييلاق ) صص 318 - 320\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nمرا جان سير شد از دنيى و وضع پريشانش ( نكوهش دنيا ) صص 320 - 328\r\nاحمد مصطفى جعلت فداك ( در مديح پيغمبر ( ص ) و حضرت على ( ع ) و ائمه هدى ) صص 328 - 331\r\nيك خلف از نسل آدم در شرف ( در قلّت راستان ) صص 332 - 333\r\nيا رب اخوان صفا را ده نعيمى بىزوال ( دعا در حق اخوان صفا ) صص 334 - 336\r\nحمد تعظيم من العبد الاقلّ ( اعتراف به تقصيرات ) صص 336 - 339\r\nدل نگيرد درين جهان آرام ( نكوهش ابناى دنيا ) صص 339 - 351\r\nاى باد صبا بحقّ يارم ( آرزوى لقا ) صص 351 - 355\r\nيك چند بهر طرف دويدم ( نشان دوست ) صص 355 - 359\r\nتا در ره آزاده روان روى نهاديم ( افتخار به مشايعت اهل بيت ( ع ) ) صص 359 - 362\r\nخدا كه بندهء خود را غريق كرده در احسان ( عذر تأخير پاسخ نامهء سلطان ) صص 362 - 364\r\nدلم مىپرد سوى روحانيان ( اظهار ملال از جهان ) صص 364 - 369\r\nاى كه هستت بيم مرگ و آرزوى زيستن ( ستايش مرگ ) صص 369 - 374\r\nحق تعالى رازها در سينه‌ها دارد دفين ( صدور الاحرار قبور الاسرار ) صص 374 - 378\r\nهر چه بصر ديد حكايت مكن ( در نصيحت ) صص 378 - 380\r\nاى برادر تا توانى راست گو ( نكوهش كذب ) ص 380\r\nباد صبا وزيد و جان ، شاد شد از نسيم او ( پاسخ نامهء دوست روحانى ) صص 381 - 383\r\nاز عشق دلها زنده شد ، ما العشق الّا معجزه ( اعجاز عشق ) صص 383 - 387\r\nالعشق ، اخراق السّوى ، العشق نار مؤصده ( در سوز و ساز عشق ) صص 378 - 389\r\nبراى آخرت اى دل نمىكنى كارى ( ترغيب به اخلاص اعمال و ياد قيامت ) صص 389 - 393\r\nآمدم بر سر ثناى على ( ع ) ( تشفّع و حنين به امير المؤمنين ( ع ) ) صص 393 - 395\r\nوجود شخص كامل قطب گردون و همچو آسستى ( در معنى قطب و مديح مولى ( ع ) )\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nصص 395 - 397\r\nيا عدّتى فى كربتى ، يا غايتى فى رغبيت ( مناجات و زارى بدرگاه بارى تعالى ) صص 397 - 399\r\nچه‌سان گويم ثناى حق تعالى ( در حق عشق ) صص 399 - 401\r\nدلا بگذر ز دنيا تا ز عقبى صد نشان بينى ( ترغيب ترك هستى ) صص 401 - 406\r\nنصيحت گر ندارد سود در سنگين دلان بارى ( نقد از ارباب رأى و قياس )\r\nصص 406 - 411\r\nنمىبينم درين مردم نشانى از مسلمانى ( نكوهش ابناى زمان ) صص 411 - 417\r\nكتاب آفرينش را به چشم دل اگر خوانى ( تفكر در صنايع ) صص 417 - 421\r\nآمد و آورد پيكى از حبيب ( قطعه در پاسخ غزل دوست ) صص 421 - 422\r\nمجلسى را كه نيست دانائى ( قطعه در مثال عالم روحانى ) صص 422 - 423\r\nدل را غم حسين كه در جان فتاده است ( مرثيه سيد الشهداء ( ع ) ) صص 423 - 425\r\nدگر آمد محرّم تا كه چشم مؤمنان گريد ( ترجيع در رثاء سيّد الشهداء ( ع ) )\r\nصص 425 - 430\r\nقصّهء قتل حسين افكند در دلها شرار ( مرثيهء سيّد الشهداء ( ع ) ) صص 430 - 433\r\nرباعيّات صص 433 - 461\r\nغزليات ( حرف الف - حرف ث ) 462 - 628\r\nجلد دوم\r\nغزليات ( حرف ج - حرف ى ) 631 - 1303\r\nفهرست آيات 1304 - 1308\r\nفهرست احاديث 1309 - 1311\r\nفهرست رجال 1312 - 1321\r\nفهرست مآخذ 1322 - 1329\r\nفهرست اماكن 1330 - 1333\r\n\r\n","description":"","footnote":"","page_name":" 7 ","page_number":7},
  {"content":"\r\n\r\n چشم جان را ضياست اين ديوان * گل باغ هُداست اين ديوان \r\n رنگ جانان و بوى جان دارد * گلستان لقاست اين ديوان \r\n دل و جان را دهد حيات ابد * نوش آب بقاست اين ديوان \r\n اهل دل زين قدح قدح نوشند * شربت جانفزاست اين ديوان \r\n در معانيش حق توان ديدن * آينهء حق‌نماست اين ديوان \r\n گل اسرار اندرو بسيار * چمن دلگشاست اين ديوان \r\n الصّلا طالبان راه خدا * سوى حق رهنماست اين ديوان \r\n مژده باد اهل درد را بدوا * دردها را دواست اين ديوان \r\n هر كه دارد هواى مستى حق * مى صاف خداست اين ديوان \r\n مىرساند به منزل مقصود * سلكان را سزاست اين ديوان \r\n صاحب قال راست علم رسوم * صاحب حال راست اين ديوان \r\n آب حيوان خضر در ظلمات * آب حيوان ماست اين ديوان \r\n مىكشد سوى عشق و عشق به حق * معدن جذبه‌هاست اين ديوان \r\n اى كه بيمار ننگ و ناموسى * اين مرض را شفاست اين ديوان \r\n روز و شب ورد جان و دل كن فيض * حمد و شكر خداست اين ديوان \r\n\r\n","description":"","footnote":"","page_name":" 8 ","page_number":8},
  {"content":"\r\n\r\nمرقد فيض و نماى شمالى آن سر در ورودى آرامگاه فيض\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\n[ مقدمه 
  ]\r\n« بنام خداوند بخشايندهء بخشايشگر » « هو العليم »\r\n\r\nفيض كيست ؟\r\n « فيض پندارد كسى از حال او آگاه نيست * حرف شوخيهاى او در هر سر بازار هست » \r\nعلّامه ذو فنون محمد بن مرتضى يا محسن بن رضى الدين شاه مرتضى بن تاج الدين شاه محمود بن على كاشانى از جملهء نوابغى است كه در قرن يازدهم هجرى قمرى از شهر دارالمؤمنين كاشان برخاسته و تمام عمر را در راه خدمت بمذهب جعفرى از راه تعليم و تدريس و تاليف و تصنيف مصروف داشته و صادقانه بدين مبين اسلام خدمت كرده است .\r\nاو به تحقيق در سال 1007 ه . ق . در كاشان ديده بجهان گشوده و در 84 سالگى در كاشان به سال 1091 ه . ق . بدرود زندگى گفته و در مزارى كه هم اكنون مرقد اوست و بنام مزار فيض شهرت دارد مدفون شده است كه بنا بمدرك موجود زمين مرقد خود را در حيات خود خريده و بر اموات خاندانش وقف كرده است .\r\n« بيت علمى فيض » بنا به پژوهش علّامه فقيد حضرت آية اللّه مرعشى نجفى در مقدمهء معادن الحكمة علم الهدى « 1 » و علامه فقيد حضرت آية اللّه سيّد محمد مشكات استاد\r\n\r\n\r\n","description":"","footnote":"\r\n( 1 ) - معادن الحكمة فى مكاتيب الائمه از تاليفات گرانقدر علّامه علم الهدى فرزند دانشمند فيض و شامل كلمات و سخنان امامان بزرگوار شيعيان عليهم الصلاة و السلام است كه بتازى مرقوم داشته و تا روزگار وى چنين تاليف جامعى نبوده است اين كتاب در دو جلد با تصحيح و تحشيهء آن مرجع عالىمقدار عطّر اللّه مرقده الشريف بطبع رسيده است .\r\n","page_name":" 10 ","page_number":10},
  {"content":"\r\n\r\nالهيّات دانشگاه تهران در مقدمهء محجة البيضاء فيض « 1 » و پژوهش اين بنده در تذكره خاندان فيض ، اين بيت علمى از شاخص‌ترين بيوت علم و دانش و عرفان اين مرزوبوم بوده كه قريب چهار قرن تا روزگار فيض از شهرت بسزايى برخوردار بوده و خدمات شايانى بالاخص در ترويج مذهب شيعه داشته است آيت‌الله مشكات طيّب اللّه مرقده مرقوم داشته‌اند كه از صدر اسلام تاكنون تنها چند بيت علمى را چون بيت فيض در تعدد علما و كثرت تاليف و تمديد زمان مىتوان برشمرد .\r\nفيض فرزند شاه مرتضى متولّد نيمه ذىقعده 950 - ه . ق . و متوفى 1009 ه . ق . « حيف از ملاذ اسلام » از بزرگترين علما و فقهاء روزگار شاه تهماسب اوّل صفوى است كه وى از شاگردان مبرّز ملا فتح اللّه كاشانى صاحب تفسير منهج الصادقين و خلاصة المنهج و كتب ديگر بوده است « 2 » و شاه مرتضى نيز فرزند شاه محمود متخلّص به فقير و شاه محمود فرزند ملّا على كاشانى و هر دو تن از علماى بزرگ شيعه كاشان و از معاريف زمان خويش بوده‌اند بنا به نوشته جمعى از تذكره‌نويسان شاه مرتضى والد فيض صاحب كتابخانه بسيار عظيمى بوده است كه براى مطالعهء نسخه‌هاى منحصر بفرد آن علماى شهرهاى ديگر رنج سفر بر خود هموار كرده و به كاشان مسافرت مىكرده‌اند كه متأسفانه اين كتابخانهء معظم در غيبت شاه مرتضى طعمهء موريانه شده و شاه مرتضى را به آتش حسرت مىسوزاند امّا باقيمانده همان كتابخانه است كه به نوشتهء فيض مورد استفاده وى بوده و براى تأمين هزينهء تحصيلى فيض آن كتابها را اجاره مىداده است امّا والده فيض متوفيه 1070 ه . ق . دختر ضياء العرفاى رازى از علما و عرفاى رى بوده كه مقيم كاشان شده و فرزند برومند وى نور الدين محمّد مشهور بحكيم و آخوند نورا از معاريف علما و حكما و عرفاى رازى كاشانى است كه عمده استفاده علمى آغاز فيض ازين حكيم بوده و كرارا از\r\n\r\n\r\n","description":"","footnote":"\r\n( 1 ) - محجة البيضاء فى احياء الاحياء از تاليفات فيض است كه احياء احياء العلوم غزّالى است در چهار مجلّد با شرح و تصحيح استاد مرحوم آية اللّه سيّد محمد مشكوه بطبع رسيده است .\r\n( 2 ) - بنا به تحقيق علامهء فقيد مرعشى : وى شاگردان مجازى چون سيد حسين بن حيدر بن قمر مؤلف كتاب السيادة و الشرف داشته است كه اجازه وى در ظهر كتاب مزبور موجود است .\r\n","page_name":" 11 ","page_number":11},
  {"content":"\r\n\r\nوى و عمّ خود به نيكى ياد كرده است :\r\nاو در قصيده‌اى كه در پاسخ مدايح اخوان صفا سروده و با اين مطلع آغاز مىشود :\r\n هر كه از اخوان غزل گفته است در اجلال فيض * عكس خود ديده است در آئينهء احوال فيض « 1 » \r\nدر توصيف عمو و دائى خويش چنين گفته است :\r\n نيست قوم و خويش او جُز اهل قدس و اصطفا * صاحب علم است و تقوى عمّ فيض و خال فيض \r\nحكيم نور الدين محمّد رازى از مشاهير حكماى آن روزگار است كه در كاشان حوزه تدريس داشته و جمع بسيارى از علما درك محضر او را كرده‌اند او را فرزندى حكيم و شاعر بنام ضياء الدين محمّد بوده و او نيز از محضر والد خود و فيض استفاده كرده است اشعار عرفانى اين حكيم شاعر بنام ضيائى كاشانى در بيشتر تذكره‌ها نقل شده امّا ديوان او تاكنون بطبع نرسيده است وى در جوانى به سال 1047 ه . ق . در كاشان بدرود گفته و به تصريح علم الهدى ، فيض بر جنازهء وى نماز گزارد و در قبرستان ملا فتح اللّه مدفون شد هم اكنون مرقد وى با سنگ مرمرين در ميان كشتزارهاى لتحر نزديك به بقعه ملا فتح اللّه موجود است .\r\nناگفته نماند كه بعد از شاه مرتضى والد فيض ملا صدرا فيلسوف شهير شرق نيز داماد ديگر ضياء العرفاى رازى بوده و بدين ترتيب فيض پيش از ازدواج با صبيّه ملا صدرا نيز ارتباط خويشاوندى با او داشته و به‌طورىكه اشاره شد دختر ملا صدرا زوجه فيض دختر خاله وى بوده و آن يك مواصلت خويشاوندى بوده است .\r\n\r\n« روابط ملا صدرا و فيض » « 2 »\r\nبه‌طورىكه مىدانيم اهم استفاده علمى فيض از ملا صدرا بوده و بر خلاف نظر اكثر\r\n\r\n\r\n","description":"","footnote":"\r\n( 1 ) - اين قصيده جزء قصايد بازيافته‌ايست كه از نسخهء مجلس انتخاب شده و براى اولين بار مجموعه اين ديوان كه قريب به هزار بيت است به ديوان وى اضافه شد و نيز جنگ مورخ 1093 محمد رضا متخلص به سخا از شاگردان ارادتمند فيض متعلق به آقاى دكتر به‌نيا و مدارك ديگر\r\n( 2 ) - مقدمهء معادن الحكمة : ملا صدرا نيز از شاگردان شاه مرتضى بوده است .\r\n","page_name":" 12 ","page_number":12},
  {"content":"\r\n\r\nمترجمان استفاده فيض از ملا صدرا منحصر به فلسفه و كلام نبوده بلكه در حديث و تفسير و سير و سلوك نيز از ملا صدرا بيش از استادان ديگر چون ميرداماد ، شيخ بهاء الدين محمد عاملى و شيخ ماجد بحرانى استفاده كرده است ، پس ارتباط مستقيم خاندان ضياء العرفاى رازى و صدر المتالهين شيرازى با خاندان فيض آن‌چنان مجتمع علمى بوجود آورد كه مقدمه‌اى براى ابراز نبوغ فيض كاشانى بود به‌ويژه آنكه با خاندان علمى ديگرى چون ملا محمد شريف كاشانى و حكيم ركن الدين مسعود طبيب شيرازى نيز قرابت سببى داشت بدين معنا كه ملا محمد شريف يكى از دامادهاى شاه مرتضى بود و شاه فضل اللّه و ملّا علامى دو عالم شهير جامع و ذو فنون فرزندان ملا محمد شريف و خواهرزادگان فيض بوده و هر دو از فيض كاشانى اجازه داشته‌اند شاه فضل اللّه از مشاهير علما و حكما و عرفا بوده و قريب چهل تأليف و تصنيف از آثار قلمى وى در فقه و حديث و تفسير و فلسفه و كلام باقى مانده است وى نيمه دوم عمر خود را در انزواى قمصر بوده و بالاخره در سال 1112 ه . ق . در قمصر بدرود حيات گفت و در كنار باغ مستحدثه او دفن شد ، سنگ مرقد وى و دو فرزند عالم او بنامهاى ملا عبد القيوم و ملا عبد الحى در كنار يكديگر هنوز موجود است اعقاب وى هنوز ساكن قمصر و بنام خاندان شاه فضلى و شاه ملائى مشهورند .\r\n\r\n« پرورش و تحصيلات فيض »\r\nفيض در سال 1007 ه . ق . در كاشان متولد گرديد و هنوز دوساله بود كه والدش شاه مرتضى از دنيا رفت و تربيت فيض و ديگر برادرانش به عهده عمو و دائى وى شد .\r\nقابل ذكر است كه تمام تذكره‌نويسان دچار اشتباه بزرگى شده‌اند و نوشته‌اند كه فيض در آغاز از محضر شاه مرتضى والد خود استفاده كرد و آنگاه كه براى استفاده از محضر سيّد ماجد بحرانى قصد داشت به شيراز حركت كند شاه مرتضى بنا را بر استخاره با ديوان مولا امير المؤمنين گذاشت و چون ديوان را باز نمودند اين شعر آمد : تغرب عن الاوطان فى طلب العلى . . .\r\nو عجيب است اشتباهى چنين كه شاه مرتضى به تصريح تذكره خلاصة الاشعار تقى الدين محمد حسينى كاشانى و يادداشت‌هاى خود فيض و فرزندش علم الهدى\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nموجود در نزد اين بنده به سال 1009 ه . ق . در كاشان بدرود زندگانى گفته و تولد فرزندش محمد محسن « فيض » در سال 1007 هق بوده كه در اين سال بيش از دو سال نداشته چگونه ممكن است چنين افسانه‌اى را باور كرد ظاهرا اين توهم از رساله شرح صدر او كه در آغاز نقل شد ايجاد شده كه گفته است « برهه‌اى از زمان را نزد والد و دائى خود » كه گمان مىكنم درست آن « عم و دائى يا عم و خال خود » باشد زيرا در بيتى كه در اين مقدمه آمده متذكر شده است امّا ممكن است اين استخاره به‌وسيله عمّ و يا خال او كه سمت استادى وى را نيز داشته بودند انجام گرفته باشد ! فرزندان شاه مرتضى همه از هوش و ذكاوت خدادادى بهره داشتند امّا فيض از همه حسّاس‌تر و باهوش‌تر بود به‌طورىكه خود در رسالهء انصافيه گويد « 1 » علوم دينى اعم از فقه و حديث و متفرعات آن را پيش از حدّ بلوغ باتمام رسانيده در پايه‌اى كه نياز به تقليد غير معصوم را نداشته است .\r\nرثاء ضياء الدين محمد كاشى متوفى 1019 ه ق از شيخ على نقى كمره‌اى در مقدمهء ديوان شيخ على نقى كمره‌اى شرحى است حاكى از اينكه شيخ على نقى تحصيلات خود را در كاشان به‌ويژه در محضر مولانا ضياء الدين محمد كاشى به انجام رسانيده و در وصف كاشان در مقطع غزلى چنين سروده است :\r\n نقى تو خطّ خطا كاش بر بهشت كشى * كنون كه خطّه كاشان تراست كاشانه \r\nدر مقدمهء چنين آمده كه شيخ على نقى متولد سال 953 ه . ق . در آغاز جوانى در كاشان بسر برد و نزد فصيح الدين « 2 » به تحصيل فنّ معمّا پرداخت امّا شاگردى خود را ضمن\r\n\r\n\r\n","description":"","footnote":"\r\n( 1 ) - رسالهء : « الانصاف لخلوها من الجور و الاعتساف » رساله‌ايست كه فيض در برائت از منتسبات مخالفان به خود و ظاهرا در پاسخ تكفير ملا محمد طاهر شيرازى قمى مرقوم داشته و عقايد خود را كه تشيع محض و پيروى از گفتار و رفتار امامان معصوم عليهم السلام بر مبناى اسلام و سنّت پيغمبر و قرآن است بيان داشته رساله‌ايست ملمّع‌گونه از پارسى و تازى با اين آغاز : چنين گويد مهتدى بشاهراه مصطفى محسن بن مرتضى .\r\n( 2 ) - فصيح الدين طباطبائى فرزند حيدر معمايى و هر دو تن از علما و شعراى معروف و از نقباء\r\n","page_name":" 14 ","page_number":14},
  {"content":"\r\n\r\nقطعه‌اى در رثاء استاد چنين گواه است :\r\n باز در دوران چرا اين ماجراست * ماجرائى اين چنين بر ما ، چراست \r\n عقل با ما گو شريك نوحه شو * كاين عزاى پير ما استاد ماست \r\n درسگاه بىمدرس ، علم و فضل * دين و دانش خانه‌اى بىكدخداست \r\n درسگاه نفس بىاو بىرواج * خانقاه عقل ازو رونق‌فزاست \r\n حلقهء درس پريشان جمع اوست * حلقهء زلفى كه دام صد بلاست \r\n روز رفت و منتظر اصحاب درس * تا مدرس را چه افتاد و چه خاست \r\nاو سال مرگ استاد ضياء الدين محمد را در جملهء « بىرواجىهاى درس و بحث » كه برابر سال 1019 ه . ق . مىباشد يافته است توضيحا بايد يادآور شوم كه ظاهرا اين ضياء الدين محمد كه مشهور بضياء العرفا بوده و به سال 1019 بدرود زندگانى گفته والد نور الدين محمد دائى فيض بوده و آن ضياء الدين محمد دوّم است كه فيض بر جنازهء او نماز گزارد كه فرزند نور الدين محمد استاد فيض بوده .\r\nفيض پس از تكميل علوم دينى و كلام در محضر اساتيد كاشان كه بيشتر علماء خاندان خود بوده‌اند باتفاق برادران خود مولى عبد الغفور « 1 » كه دو سال از وى بزرگتر بود\r\n\r\n\r\n","description":"","footnote":"\r\nسادات كاشان بوده‌اند . شرح كامل آنان در خلاصة الاشعار تقى الدين محمد كاشى آمده و محتشم كاشانى تاريخ وفات فصيح الدين را طى قطعه‌اى كه با اين مطلع است :\r\n زبدة الاخوان فصيح خوش‌كلام * صاحب نظم و مقلات فصيح \r\nو در بيت آخر چنين گفته :\r\n كرد بر مدت فزودن يك سال و گفت * « حيف و صد حيف از كمالات فصيح » \r\n983 ه . ق .\r\n( 1 ) - در كتابخانه اين بنده نسخه‌اى از كنز العرفان فاضل مقداد موجود است كه تمامى آن از آغاز تا انتها بقلم آن بزرگوار پر از حواشى و شروح است كه يادگار ايام تحصيلى اوست و در عين حال نشان مىدهد كه لااقل از سى مأخذ ديگر از كتب تفسير و حديث استفاده كرده و تبحّر او را در فقه و حديث و تفسير\r\n","page_name":" 15 ","page_number":15},
  {"content":"\r\n\r\n« متولد 1005 ه . ق . و ضياء الدين محمد » براى ادامهء تحصيل به اصفهان رهسپار شد زيرا كه در آن روزگار اصفهان پايتخت و مركز تجمع علماى بزرگ و چندين حوزه تدريس بود كه در تمام رشته‌هاى علوم اسلامى حوزه‌هاى متعدد وجود داشت امّا مشهورترين استادان شيخ بهاء الدين محمد عاملى ، مير محمدباقر داماد ، ميرفندرسكى و مولا محمد تقى مجلسى والد محمد باقر مجلسى صاحب بحار الانوار بود ، تجمع علماء و نوابغ در آن شهر براى طلاب علوم موقعيتى ممتاز بود كه در هيچ يك از شهرهاى ايران بلكه بلاد اسلامى امكان ايجاد آن نبود . فيض و برادرش از اين موقعيت نيكو بهره‌بردارى كردند و بمحضر علمائى چون ميرداماد ، ميرفندرسكى و ملا صدرا « كه در آن وقت در اصفهان بودند » فلسفه و كلام و از محضر ملا محمد تقى مجلسى و شيخ بهائى و چند تن ديگر فقه و تفسير و حديث را تكميل كردند و از همه آنان موفق به اخذ اجازه شدند برادر فيض مولانا عبد الغفور براى افاده به كاشان برگشت و حوزهء تدريس والد خود را كه بعد از رحلت او تعطيل شده بود با برادران ديگر خود چون مولانا محمد مؤمن « 1 » « متولد صفر 989 ه . ق . و متوفى 1060 ه . ق . در تبريز » داير كرد امّا كام تشنهء فيض با اين جامها سيراب نمىشد و بقول خود شهر به شهر و ديار بديار جوياى استادان ديگر بود كه شنيد مولانا سيد ماجد بحرانى به شيراز آمده است مقارن همين احوال بود كه ملا صدرا نيز از اصفهان به شيراز مراجعت كرده و به افاده مشغول است او فرصت را غنيمت شمرد و راهى شيراز شد مدت دو سال از محضر آن استاد مسلّم و ملا صدرا استفاده كرد و از هر دو تن تحصيل اجازه كرد « 2 » فيض پس از آن بكاشان مراجعت نمود و بامر تدريس و تاليف مشغول شد و تا\r\n\r\n\r\n","description":"","footnote":"\r\nمىنماياند و در بعض حواشى نظرات خود را نيز صراحتا مرقوم داشته‌اند اين تصنيف لطيف متأسفانه بطبع نرسيده و همچنان در كتابخانه باقى مانده است كه چهارصد سال از عمر آن گذشته است .\r\n( 1 ) - ملا محمد مؤمن بن شاه مرتضى نيز از شاگردان شيخ بهائى و ميرداماد بوده‌اند .\r\n( 2 ) - در مجموعه‌اى به خط محمد محسن فرزند علم الهدى آمده كه استفاده فيض از ملا صدرا در قم بوده و بعد از رفع محذور به همراه ملا صدرا راهى شيراز شده و دو سال در آنجا اقامت داشته است .\r\n","page_name":" 16 ","page_number":16},
  {"content":"\r\n\r\nآخر عمر نيز از آن دست برنداشت امّا مقارن همين روزگار بود كه ملا صدرا تكفير شده و از شيراز به اصفهان و از اصفهان به قم و از آنجا مجبور به اقامت در ده كهك گرديد و اين تكفير موقعيتى براى رياضت ملا صدرا در زاويهء تنهائى بود و شاگردانى كه عاشق آن استاد بودند او را رها نكرده و به همراه وى راهى قم و كهك شدند كه در رأس آنان ملا عبد الرزاق لاهيجى و ملا محسن فيض بودند اقامت فيض در قم و استفاده كامل از ملا صدرا بين سالهاى 1029 ه . ق . تا چهل بوده زيرا ازدواج ملا محسن با دختر ملا صدرا در قم و در همين ايام بوده است و تولد فرزند فيض ملا محمد علم الهدى در قم و به سال 1039 ه . ق . بوده است .\r\n\r\nجامعيّت فيض\r\nتاليفات فيض كه كمتر از 200 مجلّد كتاب و رساله نيست نشان مىدهد كه قبل از بلوغ ، علوم مقدماتى و حتى فقه و تفسير را خوب مىدانسته و از 18 سالگى نوشتن كتاب را در فنون مختلف آغاز كرده و كتاب معتصم الشيعة خود را در سنين 25 - 27 سالگى مرقوم فرموده‌اند و نيز مبين آنست كه در تمام علوم متداول مدارس اسلامى متبحّر و صاحب نظر بوده است ، خدمات دينى فيض به‌ويژه در تثبيت عقايد اماميّه معقولا و منقولا به تنهائى با خدمات بيشتر علماء بزرگوار اين فرقه محقّه برابرى مىكند و در تاليف و تصنيف خود خطوط اصلى را كه دفاع از عقايد اين فرقه مظلوم است فراموش نكرده و همه جا با كمال صراحت و شجاعت عقايد خود را اعلام داشته است او چهار كتاب اساس و مدار حديث فرقه اماميه را جمع و تلفيق و توفيق و تنقيح كرد و از مجموع آن 15 جز و يا كتاب وافى را تصنيف نمود كه با بودن آن محدثان را ديگر به آن كتابها نيازى نيست و در فقه علاوه بر معتصم الشيعة و غيره تاليف لطيفى بنام مفاتيح الشرائع نوشت كه در عين اختصار جامع همه ابواب فقه و مستند بآيات قرآنى و خلاصه نظرات فقهاء اماميه و نظرات ويژه اوست و مضافا به اينكه همان وافى را خلاصه كرد و آن خلاصه را نيز خلاصه كرد تا براى استفاده علما و طلاب سهل و آسان باشد و در تفسير صافى و اصفى و مصفى و تنوير المواهب نوشت « 1 »\r\n\r\n\r\n","description":"","footnote":"\r\n( 1 ) - المواهب تفسيرى است كه مؤلف آن ملا حسين كاشفى هروى بوده است .\r\n","page_name":" 17 ","page_number":17},
  {"content":"\r\n\r\nبه‌طورىكه گذشت فيض پس از استفاده از سيد ماجد و تحصيل اجازه او وى باز هم باصفهان مراجعت نمود و به زيارت شيخ بهاء الدين عاملى نائل شد و از وى استفاده علم حديث كرد و نيز اجازه روايت گرفت و به كاشان موطن اصلى مراجعت كرد درين هنگام خبر ورود ملا صدرا را به قم شنيد و به‌طورىكه در آغاز آمده هشت سال در محضر وى بود و در پايان بشرف دامادى وى مشرف شده و با او مصاحبت شبانه‌روزى داشت و از اين سعادت عظمى بهره‌بردارى كامل نمود ، فيض در تمام رشته‌هاى علمى روزگار خويش از فقه ، اصول فقه ، حديث ، تفسير ، فلسفه و كلام و متفرعات آن و علوم ادبى پارسى و تازى استاد مسلم و صاحب‌نظر بود و در شعر پارسى و تازى متوسط بود به‌آنكه طبعى سرشار از لطف و ذوق داشت امّا آنچه بنظرش مىرسيد با همان زبان محاورات بقلم مىآورد از اين قرار است كه اشعار فيض بقول خودش متكلّف نيست و گاهى هم خالى از مسامحات نمىباشد ليكن غزليّات و مناجاتهاى او سرشار از ذوق شاعرانه و متبلور از عقايد عرفانى است وى در پاسخ نامهء منظوم دوستى متكلّف ساده‌گوئى و ساده‌نويسى خود را چنين مىنگارد :\r\n نامه بنويسم اگر نامه من اهل بود * هر چه خواهد دل ياران بر ما سهل بود \r\n نامه حاجت نبود در دل اگر غشّى نيست * كار سهل است دلا ، يار اگر اهل بود \r\n راست خواهى بتكلّف نتوان نامه نوشت * هر چه آيد به زبان قلم آن سهل بود \r\n گر تكلّف ز ميان من و تو برخيزد * مىنويسيم به يكديگر تا سهل بود \r\nحتى درين شعر نيز تكرار قافيه را ناديده گرفته و حقيقتا هيچ‌گاه معنا را فداى لفظ نكرده و هر چه به زبان قلمش آمده آن را مرقوم داشته است ولى در لابلاى غزلهايش ابيات بسيار لطيفى ديده مىشود امّا كلمات و عبارات فقهى و اشارات قرآنى و روايات نبوى ( ص ) فراوان در اشعار او ديده مىشود زيرا پيش از آنكه فيض شاعر باشد فقيه و محدّث و مفسّر است و شعر را بايد فرع علوم وى دانست كه به تبعيّت از شيوخ خود بدان روى آورده است زيرا مىدانيم ملا محمد باقر داماد حسينى ، ملا صدرا و بالاخص شيخ بهاء الدين محمد عاملى و سيد ماجد بحرانى در زمرهء عالمانى هستند كه شعر هم نيكو سروده‌اند .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nاشعار لطيف ميرداماد در قالب رباعى « 1 » جلوه نموده و بيشتر گوياى مباحث فلسفى و حكمى و عرفانى است ولى آثار منظوم شيخ بهاء الدين عاملى بيشتر اخلاقى ، عرفانى و انتقاديست « 2 » كه صريح و روشن از رياكاران و زاهدان سالوس و اشتباهات اخلاقى جامعهء مسلمانان و انحرافات قوم به زبان شعر سخن مىگويد به‌ويژه مثنوى نان و حلواى او شاهكارى ازين نمونه است امّا منظومات عرفانى شيخ اعم از قطعه و غزل از لطافت خاصى برخوردار است كه در شعر عالمان عارف ديگر مشابه آن را نمىتوان يافت او بتازى در مناجات چنين گفته است :\r\n كَمْ انادى و هو لا يسقى التناد * وا فؤادي ، وا فؤادي وا فؤاد \r\n يا بهائى اتّخذ قلبا سواه * فهو ما معبوده ، الّا هواه \r\nاو در اين دو بيت لطيف از هواخواهى دل خويشتن مىنالد و خود را مخاطب قرار داده و گويد با اين دل هواپرست معشوق را مخوان و دلى ديگر بخواه زيرا اين دل معبودى جز ، هواى نفس ندارد و در عالم عشق و تجرّد چنين گفته است :\r\n بعلوم غريبه تفاخر چند * زين گفت و شنود زبان دربند \r\n سهل است نحاس كه زر كردى * زر كن مس خويش اگر مردى \r\n از جفر و طلسم به زور پسين * نفعى نرسد به تو اى مسكين \r\n بگذر ز همه به خودت پرداز * كز پرده برون نرود آواز \r\n\r\n\r\n","description":"","footnote":"\r\n( 1 ) - مير محمدباقر داماد حسينى متوفى به سال 1040 ه . ق . و اين مصراع : « عروس علم دين را مرده داماد 1040 » و اين رباعى از سروده‌هاى اوست\r\n اى سايه حق دو كون در سايهء تست * افلاك برين منبر نُه پايهء تست \r\n گر شخص ترا سايه نيفتد چه عجب * تو نورى و آفتاب در سايهء تست \r\n( 2 ) - شيخ بهاء الدين محمد عاملى متوفى به سال 1030 ه . ق . كه اين مصراع ماده تاريخ ارتحال آن عالم جليل است : « بىسروپا گشت شرع و افسر فضل اوفتاد » بطريق تعميه است بدين‌گونه كه سر و پاى شرع « شين و عين » است و از آن حرف « را » مىماند و افسر فضل حرف اول آن « فاء » و از آن « ضاد » و « لام » مىماند و جمعا حروف « ر - ض - ل » كه به حساب عددى حروف جمل برابر « 1030 » مىشود .\r\n","page_name":" 19 ","page_number":19},
  {"content":"\r\n\r\n عشق است كليد خزاين جود * سارى در همه ذرّات وجود \r\n جز حلقه عشق مكن در گوش * از عشق بگو در عشق بكوش \r\nملمّعى غزل گونه با تضمين شعر مولوى از شيخ بهائى\r\n قد صرفن العمر فى قيل و قال * يا نديمى قم فقد ضاق المجال \r\n ثم اطربنى باشعار العجم * و اطردن همّا على قلبى هجم \r\n و ابتداء منها ببيت المثنوى * للحكيم المولوى المعنوى \r\n بشنو از نى چون حكايت مىكند * وز جدائيها شكايت مىكند \r\n ثم اطربنى باشعار العرب * كى يتم فيه حظا و الطرب \r\n قم و خاطبنى بكلّ الالسنه * على قلبى ينتبه من ذى السنة \r\n اشف قلبى ايّها الساقى الرحيم * بالّتى يحى بها العظم الرميم \r\n زوّج الصهباء بالماء الزلال * و اجعلن عقلى لها مهرا حلال \r\n بنت كرم تجعلن الشيخ شاب * من يذق منها عن الكونين غاب \r\n خمرة من نار موسى نورها * دنّها « 1 » قلبى و صدرى طورها \r\n قم فلا تمهل فانّ الصبح لاح * و الثريا غربت والد يك صاح \r\n قل لشيخ قلبه منها نفور * لا تخف فاللّه توّاب غفور \r\n يا مغنى انّ عندى كلّ غم * قم و الق النار فيها بالنغم \r\n يا مغنى قم فانّ العمر ضاع * لا يطيب العيش الّا بالسماع \r\n انت ايضا يا مغنى لا تنم * قم و اذهب عن فؤادى كلّ غم \r\n غنّ لى دورا فقد دار القدح * و الصبا قد فاح و القمرى صدح \r\nو پس از ابيات بسيار ديگر بيت تخلّص :\r\n يا بهائى اتخذ قلبا سواه * فهو ما معبوده الّا هواه \r\n\r\n\r\n","description":"","footnote":"\r\n( 1 ) - دنّ پارسى و بمعنى خمره .\r\n","page_name":" 20 ","page_number":20},
  {"content":"\r\n\r\n« ملا صدرا و شعر » به‌طورىكه گذشت بهترين استاد فيض در علوم عقلى و عرفان بعد از حكيم نورا دائى و عمّ خود صدر المتالهين صدر الدين محمد بن ابراهيم بن يحيى قوامى شيرازيست كه علاوه بر شيراز قريب 8 سال در ايام انزواى وى در كهك قم با اين استاد بوده است و ملا صدرا علاوه بر علوم عقلى و نقلى كه استاد مسلم زمان بود در علوم ادبى و شعر نيز صاحب نظر بود و خود نيز اشعارى مىسرود كه نمونه آن به خط خود او در صفحه 540 است : اوج مقام علمى و تحقيقى او را مىتوان از رباعى استادش ميرداماد در وصف وى دريافت كه مىگويد :\r\n صدرا كه گرفته فضلت اوج از گردون * بر علم تو داده بس خراج افلاطون \r\n در مسند تحقيق نيامد مثلت * يك سر ز گريبان طبيعت بيرون \r\nيك نسخه از سواد مثنويهاى ملا صدرا به خط وى كه آثار قلم‌زدگى و تغيير ابيات از خود شاعر را نشان مىدهد جزء كتب اينجانب موجود است اين مثنويها در بحر متقارب مسدس مقصور و يا محذوف يعنى بر وزن مثنوى مولويست كه تماما عرفانى كلامى است و تقريبا برابر 600 تا 700 بيت است ضمنا رباعياتى نيز از وى نقل شده كه در همان شيوه مذكور است « 1 »\r\n\r\nعلماء خاندان فيض به گونه وصف اجمالى\r\nاول شاه على و يا ملا على كاشانى والد تاج الدين محمود و يا شاه محمود و او والد رضى الدين شاه مرتضى والد ملا محسن فيض .\r\n\r\n\r\n","description":"","footnote":"\r\n( 1 ) - آثار قلمى ملا صدرا چه در تازى و چه در پارسى لطيف و در كمال فصاحت است اگر چه گاهى منشيانه و متكلف به نظر مىرسد او در سال 1004 - 1005 كه در محضر ميرداماد بوده مجموعه‌اى شامل تقريبا 800 صفحه قطع وزيرى از مطالب متنوعه به‌ويژه منتخبى از بهترين ابيات عرفانى و حكمى بيش از چهل تن از معاريف علما و حكما و شعراى پارسىگوى بقلم آورده است كه بيشتر از سنائى ، عطّار ، مولوى ، شبسترى ، فردوسى و خاقانى و قريب 20 تن از شاعران ديگر است كه خوش‌بختانه بعد از چهار صد سال از زاويه اندراس خارج شد و با شرح و توضيح كامل به‌وسيله نگارنده قريبا به زيور طبع آراسته و ان‌شاءالله مورد استفادهء علاقمندان قرار خواهد گرفت .\r\n","page_name":" 21 ","page_number":21},
  {"content":"\r\n\r\nاز ملا على سابقه‌اى در دست نيست امّا بنا به پژوهش مرحوم آية اللّه العظمى مرعشى نجفى در مقدمه معادن الحكمة و پژوهش استاد فقيد دانشگاه و عالم و حكيم تاريخ آية اللّه مشكات بيرجندى در مقدمه محجة البيضاء فيض و پژوهش اين بنده تاج الدين محمود والد شاه مرتضى از فقها و محدثان مشهور كاشان بوده و شعر نيز مىسروده و در شعر فقير تخلص داشته است امّا رضى الدين شاه مرتضى از شاگردان مجاز مولى فتح اللّه بن شكر اللّه كاشانى صاحب تفسير منهج الصادقين و خلاصة المنهج بوده از وى تاليف مستقلى بجا نمانده امّا در فهرست تاليفات مؤلفان خاندان فيض رساله‌اى بنام مبدا و معاد جزء تاليفات وى بر شمرده‌اند او نيز شعر مىسروده و اشعار وى عرفانى است در مجموعه‌اى كه اخيرا دوست فاضل استاد آقاى دكتر عباس به‌نيا مربوط بقرن دهم بدست آورده‌اند اشعارى نيز به نام شاه فضل اللّه ديده مىشود كه نمونه آن را ذيلا نقل مىكند .\r\nملّا صدر الدين محمد شيرازى نور اللّه صدره « 1 » از جنگ مورخ 1093\r\n درديست درين دل كه مداوا نپذيرد * سوزيست درين سينه كه دريا نپذيرد \r\n اسمى است ز من بر من و گم گشته من از من * اين اسم تو گوئى كه مُسمى نپذيرد \r\n رفت آنچه مرا بود به تاراج بجز عشق * اين صورت عشق تو هيولا نپذيرد \r\n كس چون كند از هم چو منى زهد توقع * كاين جان ز غم خون شده تقوى نپذيرد \r\n شخصم ز ضعيفى شده غائب ز نظرها * آرى چو وجودى نبود جا نپذيرد \r\nملا عبد الرزاق لاهيجى ملقب به فياض « 2 »\r\n ما به زير آسمان مشتى فروزان فروزان‌گوهريم * آتشيم آتش و ليكن در ته خاكستريم \r\n در مزاج لاله و در طبع گل آبيم آب * ليك بر خار و خس اين دشت باد صرصريم \r\n\r\n\r\n","description":"","footnote":"\r\n( 1 ) - عين عبارت جنگ\r\n( 2 ) - غزل در نسخه چاپى آمده است .\r\n","page_name":" 22 ","page_number":22},
  {"content":"\r\n\r\n جذر و مدّ است اينكه گاهى بحر و گاهى قطره‌ايم * قبض و بسط است اينكه گاهى شعله گاهى اخگريم \r\n جوهر شرعيم و در صندوق ديو رهزنيم * گوهر عقليم و در درياى نفس كافريم \r\n شعله از خود مىكشيم و موج در خود مىزنيم * آتش ياقوت شادابيم و آب گوهريم \r\n هفت دريا گر بجوشد ما چو گوهر در تهيم * نه فلك گر آب گردد ما چو روغن در سريم \r\n رنگ صد انديشه ريزيم و فروريزيم باز * در ديار آرزو هم بُت‌شكن هم بُتگريم \r\n عشق را دامان پاكيم و وفا را خاك راه * حُسن را آئينه و آئينه را خاكستريم \r\n با دلى يك پيرهن از شيشه نازك‌تر كه هست * مبتلاى خاطرى از برگ گل نازك‌تريم \r\n قبله‌اى داريم غير از كعبهء اسلاميان * كز درش يك لحظه برداريم اگر سر ، كافريم \r\n در بلنديهاى همّت همچو فيّاض ار نيم * ليك در كوتاه‌دستيها ازو واپس‌تريم « 1 » \r\n\r\nكاشان و مقام علمى آن در روزگار شاه مرتضى والد فيض\r\nكاشان در عصر شاه مرتضى و والد او تاج الدين محمود از نظر تجمع علماى فقه و حديث و تفسير اماميه و فلسفه و كلام كمتر از اصفهان نبوده زيرا مؤيد اين داعيه مطالبى است كه از اجازه محقق كركى شيخ الاسلام ايران در عصر شاه طهماسب به يكى از مشاهير علماى كاشان بنام شرف الدين عبد القائم بن كافى الدين طاهر بن شرف الدين عبد القائم مشهور به « مقرى » كاشانى مىتوان دريافت كه آن را در شهر رجب سال 937\r\n\r\n\r\n","description":"","footnote":"\r\n( 1 ) - اين غزل در نسخه چاپى پريشان‌زاده 17 بيت است .\r\n","page_name":" 23 ","page_number":23},
  {"content":"\r\n\r\nه . ق . مرقوم داشته‌اند بدين عبارت :\r\nاجازة لواحد من فضلاء القاشان صانها اللّه عن الحدثان :\r\nبسم اللّه الرحمن الرحيم الحمد للّه على سوابغ اياديه الباهرة و الصلاة و السلام على سيدنا محمد النّبي الامّى و عترة الطاهره و بعد فانّه لمّا وفّق اللّه تعالى بحسن قسمته للوصول الى البلدة الطيبة المأنوسة المحروسة المؤسسة على التقوى و الرضوان المبنية على ولاء العترة المطهّرة المنزّهة عن ادناس البشر صفوة اللّه صلوات اللّه الملك الديان و سلامه عليه هو اعلى من الزمان قاشان حماها اللّه تعالى من كل محذور و صرف عنها جميع الصّروف و طوارق الحدثان اقمت بها زمان الشتاء فشاهدت عن لين هوائها و سبحاجة اخلاق اهلها ما اكسبهم منى جزيل المدح و جميل الثناء و فى ظلال ذلك اجتمع الىّ جمع كثير من الفضلاء من اهلها القاطنين بها و الواردين من الاطراف اليها مواظيبى على التردّد الى المجلس المعدّ للتدريس و البحث عن العلوم و المطالب الشرعية . . .\r\nبه‌طورىكه ملاحظه مىشود شيخ الاسلام در تمامى زمستان سال 937 در كاشان منزل همان عبد القائم بن كافى الدين طاهر بوده و مجلس او محل تردّد علماى كاشان بوده و در اين اجازه اشاره كرده است كه هم افاده و هم استفاده فرموده‌اند و ملا فتح اللّه بن شكر اللّه كاشانى صاحب تفسير پارسى منهج الصادقين شيخ شاه مرتضى والد فيض نيز از شاگردان مجاز همان شيخ على بن عبد العالى صاحب اجازه مذكور است و مسلما ملا فتح اللّه شيخ والد فيض شاه مرتضى نيز در ايام اقامت او در كاشان سال 937 از وى استفاده كرده است مقارن اين احوال يكى از علما و عرفاى بزرگ رى بنام شيخ ضياء الدين محمد رازى نيز در كاشان ساكن شده و مجلس درس داشته كه شاه مرتضى از وى نيز استفاده كرده و او و ملا صدرا كه از شاگردان ديگر او بوده‌اند بشرف مصاهرت ضياء العرفاء مشرف شده‌اند .\r\nنقل از تذكره خلاصة الاشعار تقى الدين حسينى شعر از سالك كاشى\r\n شاه سرير دانش آن مرتضاى اسلام * كز علم دين برآورد در عرصه جهان نام \r\n آن بحر علم و دانش كز غايت تبحّر * مىبرد فضل ازو فيض ، مىيافت علم ازو كام \r\n\r\n","description":"","footnote":"","page_name":" 24 ","page_number":24},
  {"content":"\r\n\r\n آن قدوه افاضل كز علم و فضل خواندش * علّامه زمان دهر قطب زمانه ايام \r\n مست مى معارف آن فيض‌بخش عالم * كز جام او افاضل بودند جرعه‌آشام \r\n تا كامياب گردند خيل ملائك از وى * از كشور جهان زد در عرصه عدم گام \r\n چون اهل فضل و دانش اسلام را ملاذند * تاريخ فوت او شد حيف از ملاذ اسلام \r\n« 1009 » شاه مرتضى فقيه و محدث و مفسر بوده و حوزهء تدريسى نيز در كاشان داشته است و نيز اجازاتى به محمد مؤمن و صدر الدين محمد دو فرزند خود داده است .\r\n\r\nفرزندان شاه مرتضى\r\nاول - ضياء الدين محمد بن مرتضى متولد 17 جمادى الاولى سال 986 ه . ق .\r\nدوم - صدر الدين محمد بن مرتضى متولد 22 رجب سال 998 ه . ق . و متوفى 13 شوال 1019 ه . ق .\r\nسوم - محمد بن مرتضى المدعو بمؤمن و يا محمد مؤمن متولد 9 صفر 989 ه . ق . و متوفى در تبريز به سال 1016 ه . ق .\r\nچهارم - محمد محسن بن مرتضى متخلص بفيض نياى اين بنده متولد 14 صفر سال 1007 و متوفى به سال 1091 ه . ق .\r\nپنجم - عبد الغفور بن مرتضى متولد غروب دوشنبه 25 ربيع الآخر سال 1008 و متوفى روز شنبه 17 - جمادى الآخر سال 1070 در كاشان .\r\nششم - مرتضى بن مرتضى المدعو به محمود متولد نهم صفر سال 1010 ه . ق . و مقتول در راه مكه به‌وسيله راهزنان 15 صفر سال 1029 ه . ق . توضيحا به همراه برادرش فيض بوده كه بعد از اداى مناسك حج در راه بازگشت دچار راهزنان شده‌اند و فيض به شدت متأثر شده و گويد اين واقعه دردناك به شدت دلم را شكست و در تمام عمر آن را فراموش نمىكنم زيرا وى در 19 سالگى فاضل و مجتهد جامع‌الشرايط بوده است .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاز ميان برادران فيض مولا محمد مؤمن و مولى عبد الغفور و مولى ضياء الدين محمد تقريبا همپايه فيض در فقه و حديث و تفسير بوده‌اند و غالبا مشايخ آنان با مشايخ فيض يكى است حتى فيض و مولانا عبد الغفور باتفاق هم در اصفهان از محضر مشايخ استفاده مىكرده‌اند .\r\nاز دامادهاى فاضل شاه مرتضى مولى محمد شريف بن شاه فضل اللّه كاشانى است كه ثمره آن دو عالم جليل القدر بنام شاه فضل بن محمد شريف بن شاه فضل اللّه و ملا علامى بن شريف بوده‌اند كه نامبردگان از فيض و ملا محمد مؤمن مذكور و شيخ بهائى و ديگر از مشايخ اصفهان مجاز بوده‌اند از شاه فضل اول جدّ شاه فضل اللّه دوم كه خواهرزادهء فيض بوده است اجازه‌اى به خط شيخ بهاء الدين عاملى موجود است كه دوست بزرگوار فاضل و استاد محقق گرانقدر دانشگاه تهران حضرت آقاى دكتر ستوده عكس آن را براى اين بنده ارسال فرموده‌اند كه بدين‌وسيله مراتب سپاسگزارى خود را بحضور باهر النور ايشان تقديم مىكنم .\r\nامّا فيض از دائى و عمّ خود بسيار ستايش كرده است كه دائى او همان حكيم نور الدين محمد بن ضياء الدين محمد رازيست ولى نام عمّ او را كه برادر شاه مرتضى بوده نتوانستم پيدا كنم و متأسفانه فيض نيز نام او را مرقوم نداشته‌اند .\r\nمحمّد شريف قدّس سرّه « 1 » جنگ مورخ 1093\r\n ما رخ خوب ديديم و گرفتار شديم * يك نظر سوى تو ديديم و گنهكار شديم \r\n تا جفا قاعدهء نرگس بيمار تو شد * آن‌قدر جور كشيديم كه بيمار شديم \r\n بود ما را نظرى با رخ خوبان گاهى * چونكه يك عشوه زدى از همه بيزار شديم \r\n همچو يوسف گهر وصل تو قيمت كردند * بندهء روى تو بوديم و خريدار شديم \r\n توتيا در نظر خلق چو گشتيم شريف * ز شرف بود كه خاك قدم يار شديم \r\n\r\n\r\n","description":"","footnote":"\r\n( 1 ) - محمد شريف بن شاه فضل اللّه داماد رضى الدين مرتضى والد فيض بوده است .\r\n","page_name":" 26 ","page_number":26},
  {"content":"\r\n\r\nشاه فضل نعيم قدّس سرّه « 1 » از جنگ مورّخ 1093\r\n تا عشق تو از كوى خرابات برآمد * موساى دل از طور مناجات برآمد \r\n نور رخت افتاد شبى در دل منصور * فرياد انا الحق به سماوات برآمد \r\n تا زاهد شهر از مى شوق تو خبر يافت * چون پير مغان گرد خرابات برآمد \r\n در صومعه تا زمزمهء ذكر تو افتاد * صوفى چو من از توبه و طامات برآمد \r\n در ديدهء صاحب نظران از سر قدرت * عشق تو به صد نقش به كرّات برآمد \r\n هرگز صفت عشق خدايى نتوان گفت * كاين عشق صفاتى است كه با ذات برآمد \r\n اندر دل هر ذرّه رخت كرد تجلّى * تا انّى انا اللّه ز ذرّات برآمد \r\n تا يافت نعيمت خيال شده را باز * عشق تو بسى گرد خيالات برآمد \r\nملّا ضياء الدين محمّد كاشى قدس اللّه سرّه\r\n دلم شيدا كه شيداى تو باشد * خراب آنكه مأواى تو باشد \r\n سراپاى وجودم چشم گرديد * كه حيران سراپاى تو باشد \r\n دلم زين آرزو گرديد موئى * كه در زلف دلاراى تو باشد \r\n خرامان شو كه طوبى تا قيامت * خجل از قد رعناى تو باشد \r\n اگر سرو از رياض خلد رويد * بلاگردان بالاى تو باشد \r\n برون كردم ز دل هر آرزويى * كه بيرون از تمنّاى تو باشد \r\n به چشم اهل بينش توتيائى است * غبارى كز ته پاى تو باشد \r\n ضياء را گر ز سر تا پا بسوزى * همان گرم تماشاى تو باشد \r\n\r\n\r\n","description":"","footnote":"\r\n( 1 ) - عينا از جنگ استنساخ شده و او فرزند محمّد شريف بن شاه فضل اللّه اوّل است .\r\n","page_name":" 27 ","page_number":27},
  {"content":"\r\n\r\nمؤمن قدّس اللّه سرّه « 1 » جنگ مورخ 1093\r\n يفرق ، داغ تو سوزد دلم كه افسر شست اين * بسر هواى تو و از جهان كه بر سر شست اين \r\n بتى به لوح مزارم خطى نوشته ز خونم * كه اين شهيد نگاه منست محضر شست اين \r\n به زير چشم ، نمايى به عاشقان رخ خود را * هلاك پرتو حسن كه نور منظر شست اين \r\n به خط و خال سيه بشكند صف دل و جان را * شه ولايت حسن است و فوج لشگر شست اين \r\n فرنگ‌زاده ، اسير تو گشته مؤمن بيدل * شوم اسير صنم خانه‌اى كه كافر شست اين \r\n\r\nافاضل خاندان ملا صدرا و اخوان زوجه فيض\r\nاول پدر همسر فيض ملا صدرا كه شرح كامل وى به‌ويژه در ترجمه حال او كتاب مفصّل هانرى كربن فرانسويست كه شرح زندگى وى را مشروح بيان داشته است خدايش رحمت كناد امّا چون آن بزرگوار نياى امّى اين بنده است براى معرّفى وى تنها به قسمتى از نوشته‌هاى فيلسوف و حكيم بارع فقيد استاد سيد محمد مشكات بيرجندى ره عينا از مقدمهء محجة البيضاى فيض نقل مىكند : قال المشكوة رحمه اللّه تعالى ص 21 مجلد اول مقدمه محجة البيضاء .\r\n« فعلى هذا ان المولى صدر الدين كان رجلا جامعا للعلوم العقلية و النقلية غلب عليه الفلسفة فكان حكيما متألها متشرّعا ماهرا فى فلسفتى الاشراق و المشاء كتب حاشية ممتّعة على شرح حكمة الاشراق و اخرى على الهيّات كتاب الشفاء و شرح الهداية للشيخ اثير الدين الابهرى و كان متبحّرا على علمى الكلام و العرفان . . . و هو حكيم فتح بابا فى الحكمة و اسّس اساسا فلسفيا خاصّا مائلا الى الاشراق و العرفان قابلا للانعطاف و التطبيق بالشّريعة جامعا للبرهانيات و الخطابيّات و النقليات و الذوقيات و العرفانيات\r\n\r\n\r\n","description":"","footnote":"\r\n( 1 ) - ملا محمد مؤمن بن مرتضى برادر فيض .\r\n","page_name":" 28 ","page_number":28},
  {"content":"\r\n\r\nو الشرعيات ثم اخرج ذلك التطبيق فى نموذج من التفسير ففسّر قسما من سورة البقرة و عدّة سور و آيات اخرى و فى نموذج من الحديث فشرح الاصول الكافى الى « اواخر ابواب الحجة » همچنين همان علّامهء فقيد در ص 10 مقدمه درباره ملا صدرا گويد : و چون گفتار او به تازيست ملخّص آن را بپارسى معروض مىدارم :\r\n« از علمائى كه فلسفه و كلام را مساوق با شريعت مىدانستند ابو زيد بلخى از مشاهير علماء قرن سوم بود ، ابو حيان توحيدى از قول او به نقل از ابن نديم در الفهرست گويد :\r\nفلسفه مساوق شريعت و شريعت مشاكل اوست و بعد از وى ابو تمام نيشابورى كه از فرقهء اماميه بود كتابى در اين مبحث نوشت « الامتناع و المؤانسة طبع مصر 1337 ص 65 » و اول كسى در اين امر اهتمام نمود ابو يوسف يعقوب بن اسحاق كندى بود حدود « 185 - 252 ه . ق . » او گفت هر چه پيمبر اسلام ( ص ) آورده با مقياس‌هاى عقلى مطابقت دارد به شرطى كه انديشمندان ، متديّن و عاقل باشند و قادر بمقاصد وحى و عارف به لغت و تفاوت ميان كلمات حقيقى و مجازى را بدانند و او معتقد بود كه فلسفه دين را مؤيّد است و بيهقى گفته است كه كندى ميان اصول شرع و اصول معقولات جمع به عمل آورد ، امّا علماء زمان وى او را گاهى يهودى و گاهى نصرانى خواندند و حال آنكه در آثار او چيزى از بددينى وى مشاهده نشده بلكه او مخالف راى ارسطو در قدمت عالم بوده است » بعد از آنان جماعتى بنام اخوان الصفا « 1 » در بصره گرد آمدند « 343 ه . ق . » چون زيد بن رفاعه و ابو سليمان محمد بن معشر بستى معروف به مقدّسى و ابو الحسن على بن هارون زنجانى و ابو احمد نهرجورى و عوفى كه همه در قدس و طهارت و پاكيزه دينى مشهور بودند آنان 51 رساله در علوم مختلف نوشتند از جمله رساله در توفيق شرع و فلسفه پس از آن در قرن پنجم ابو القاسم حسين بن مفضّل راغب اصفهانى ظهور كرد كه از علما و حكما بزرگ اسلام است بيهقى در تتمه صوان الحكمة گويد او از حكماى بزرگ اسلام است كه در تصانيف خود ميان حكمت و شريعت جمع كرد كه از جمله تاليفات او 2 كتاب غرّة التنزيل و درّة التاويل و الذريعه و كلمات الصحابة و غيره است و بعد از او ابو حامد غزالى ميان حكمت و شريعت و عرفان جمع آورد اگر چه بعض معاصرانش چون تاج الدين ابو الفتح محمد بن عبد الكريم شهرستانى بر وى طعن زده كه چرا ميان حكمت و شريعت جمع كرده است ، پس از وى امام فخر رازى متوفى 606 ه . ق . از كبار\r\n\r\n\r\n","description":"","footnote":"\r\n( 1 ) - ظهور اخوان الصفا در بصره سال 347 - ه . ق .\r\n","page_name":" 29 ","page_number":29},
  {"content":"\r\n\r\nعلماء اسلام ميان فلسفه و شريعت جمع كرد بعد از وى خواجه نصير الدين طوسى امّا بعد از آنان فيلسوف متأله كبير و محقق شهير ملا صدرا قدّس سرّه ظهور كرد او در اين امر كار پژوهش را به آخرين پايه رسانيد به‌طورىكه هيچيك از علماى پيش از وى به آن پايه نرسيده بودند او ميان فلسفهء مشاء و اشراق و عرفان و كلام و شريعت جمع بست و تاليفاتى بوجود آورد كه هنوز هم مورد استفادهء طلاب علوم است ، حكماى قبل از وى من‌جمله استادش ميرداماد معتقد به اصالت ماهيت بودند و گمان داشتند كه اگر براى وجود اصالت قائل شوند استغناء ماهيت از جعل و جاعل لازم مىشود و حال آنكه وجود اصل است در احكام چون ما در گفتار خود مىگوئيم انسان موجود است نمىگوئيم وجود انسان است و ملّا صدرا ثابت كرد كه قول ايشان باطل است زيرا ماهيت بدون جعل فوق جعل نيست و آن متّحد با وجود است بلكه اتحادى شديدتر از اتّحاد جنس بفصل .\r\n« اتّحاد جوهر عاقل بمعقول » از نظرات ويژه اختصاصى او اتّحاد جوهر عاقل به معقول است كه شيخ ابو على سينا مصرا آن را ردّ كرده بود او اين نظريه را در امور عامه اسفار با برهان ثابت كرده است مرحوم مشكات فرمايد اين مبحث را در محضر استاد خواندم كه در حاشيهء آن نسخه بخطّ مؤلف خواندم به اين عبارت « تاريخ هذه الافاضة كان ضحوة من يوم الجمعة سابع جمادى الاولى العام سبعة و ثلاثين بعد الالف من الهجرة و قد مضى من عمر المؤلف ثمان و خمسون سنة منه » بعد شارح گويد : ازين حاشيه آشكار است كه از حين كشف مسئله اتحاد عاقل بمعقول تا آخر عمر او بيش از 13 سال نمانده زيرا وفات او را در سال 1050 دانسته‌اند امّا اين بنده اضافه مىكند كه بموجب اين تاريخ يعنى تاريخ افاضه كه سال 1037 بوده و عمر وى نيز 58 سال ، تاريخ تولد او كه سال « 979 » است آشكار مىشود و چون بنا به ضبط علم الهدى از روى نوشته والدش فيض تاريخ ارتحال او سال 1045 است پس ملا صدرا حين الفوت 66 سال داشته نه 71 سال - زيرا همه ارباب تذكره سال وفات او را 1050 دانسته‌اند .\r\nنظريه ويژه ملا صدرا در حركت جوهرى در ص 240 اسرار الآيات در معنى نفس و بطلان مذهب تناسخ ملّا صدرا در پاسخ و ردّ قول فلاسفه پيش از خود كه منظور وى شيخ ابو على سيناست و گفته‌اند :\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nنفس جوهر طبيعى است و بدين استناد عقيده دارند كه اين جوهر طبيعى باد ثور كالبد طبيعى معدوم مىشود چنين فرمايد : آنگاه كه نفس از زندان كالبد طبيعى مجرّد شد آنگاه عاقل و معقول مىشود و اين آغاز تجرّد نفس است كه از دو عالم و دو نشئه جدا شده چون واضح است كه براى نفس پيش از تجرّد از بدن مقاماتى است كه هر يك متناسب با مزاج معين سنوات زندگانى او از جنين ، طفوليت ، صبا ، مراهقت ، شباب تا كهولت وى مىباشد و اين مراتب تا مرگ و بعث نيز ادامه دارد ، بالجمله نفس و بدن در تحوّلات طبيعى با هم بسوى كمال در حركت‌اند امّا در ذات منفرد از يكديگريند الحاصل : انّ لكلّ طبيعة حركة جوهريّه ذاتية الى غاية ما و لها فى كلّ حدّ من حدود الانتقال مرتبة من الوجود يكون بحسبها فعلا و قوة ، فعلا بالقياس الى سابقها و قوة بالقياس الى لاحقها و كل موجود صار بالفعل شيئا فلا يمكن عوده الى حالة الّتى كانت فيها بالقوّة لانّ الحركات الطبيعية متوجّهة الى ما لها من الكمال فيمتنع ان يقع شيئى منها على وجه الانتكاس مخالفا للجرى الطبيعى فاذا تمهّد هذا فنقول :\r\nگفتار ديگر ملا صدرا در شواهد الربوبية : ص 516 حاشيه حاج ملا هادى ترجمتا حركت بمعنى خروج شىء از قوه بفعل است و اگر متحرّك حركت دائمى داشته باشد نياز به محرّكى غير از خود دارد اگر چه آن حركت بالقوه باشد و لذا : « كلّ متحرّك يحتاج الى ما يخرجه من القوة الى الفعل و هذا الخروج هو الحركة و الحركة امر وجودها خروج الشيء من القوة الى الفعل لا دفعة فقابلها امر بالقوّه بما هو بالقوّه » « و براى هر حركتى قابل و فاعل ضروريست و هر يك از اين دو جائز نيست كه تنها باشد زيرا يكى مكمّل مفيد و ديگرى مستفيد است » .\r\nبراى هر جسم جوهرى صوريست كه از نظر هستى امرى سيّال است و « عندنا امر سيّال و من جهة كونها مبدا الحركة » فيض در اصول المعارف درين معنا گويد :\r\nحركت در اجسام امرى است ذاتا سيّال و متجدّد الحقيقة كه نه در دو زمان باقى و نه در دو لحظه استقرار دارد و اشاره به گفتار ملا صدرا چنين كرده : « و قد الهم استادنا صدر المحققين محمد بن ابراهيم الشيرازى طاب ثراه » .\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nتشريح نظريهء ملا صدرا از استاد حكيم مهدى حائرى « 1 » نقل از ص 61 علم كلّى : فلسفهء مابعدالطبيعه طبع دانشگاه تهران :\r\nاختلاف محدثين با فلاسفه و حلّ آن با انديشهء ملا صدرا با فرض صحّت كشف حركت جوهرى « هم حدوث ، هم قدم » به نظر فلاسفه الهى جهان كه نام مجموعهء خلقت و آفرينش است پيوسته در عرصهء وجود خودنمائى كرده و لحظه‌اى نبوده است كه مبدا خلقت و خير مطلق از ايجاد و افاضهء آن بخل و امساك نمايد و از طرفى ديگر پيروان اديان تصوّر مىكرده‌اند قدمت ، منافى با اساس توحيد و بر خلاف تعليمات انبياء عليهم السلام است ، در نقطه مقابل فلاسفه قرار گرفته و اصرار داشتند كه عالم را مانند ساير حوادث روزمرّه حادث زمانى بدانند و به همين مناسبت بين طرفداران فلسفه و محدثين از زمانهاى سابق اختلاف عميقى بوجود آمد كه قرنها آرامش محيط علمى را به تيرگى و جدال مبدّل ساخت .\r\nامّا ملّا صدرا با زبردستى علمى و هوش و قريحهء سرشار ابتكارى در اين مسئله به عمل آورد و اين اختلاف براى هميشه حل و فصل گرديد و الحق شاهكار او چه از نظر فلسفه و چه از نظر علماى دين قابل تحسين است نظريهء وى بر اساس حركت جوهريه است كه به تمام موجودات و ذرّاتى كه تحت نفوذ نواميس طبيعت قرار دارند بدون استثناء حركت دارد و اگر طبيعت بطور كلّى پيوسته در مسير و حركت جوهرى و تكامل ذاتى باشد ترديد نيست كه هر حدّى از حدود آن قهرا متوسط بين وجود سابق و لاحق خواهد بود و چون متوسّط حركت همواره در طرف سابق و لاحق كه طرفين آن قرار دارد منتفى است پس بعدم ما قبل و ما بعد خود محفوف مىباشد مانند ساعات و دقايق زمان كه هر يك به لحظات گذشته و آينده خود پيوسته است و اين حكم در تمام اجزاء و جزئيات و ذرّات جهان طبيعت ازلا و ابدا ثابت و غير قابل تخلّف است و چون اجزاء و مخلوقات نامتناهى طبيعت همه داراى اين خاصيّت تجدّد و حركت بوده و خواهند بود لذا براى تمام آحاد غير متناهى در زمانهاى نامتناهى حدوث و تحوّل زمانى محقق مىباشد و هم اينكه جميع آحاد و اجزاء طبيعت هر قدر نامتناهى فرض گردد داراى تجدّد و حدوث زمانى مىباشند مجموعهء عالم نيز كه جز آحاد نبوده حدوث زمانى\r\n\r\n\r\n","description":"","footnote":"\r\n( 1 ) - از استادان فاضل دانشگاه تهران\r\n","page_name":" 32 ","page_number":32},
  {"content":"\r\n\r\nخواهد داشت در عين اينكه هيچ‌گاه عرصهء وجود از خلقت طبيعت فارغ نبوده و در هيچ لحظه مادّه محكوم به فناء مطلق نمىباشد به اين جهت مىتوان گفت كه طبيعت هم جديد و هم قديم است و طبع تجدّد خواه مادّه در عين آنكه هر آن حدوث زمانى دارد با قدمت و فرسودگى نيز سازگار است » .\r\nنظرات ويژهء ملا صدرا درباره جسم و حركت « از شواهد الربوبية » جسم قابل انفصال و اتصال است .\r\nدرصورتىكه در ذات جسم خاصيت اتّصال جوهرى باشد با هم جمع مىشوند و اگر نباشد همديگر را مىرانند مانند سياهى و سپيدى كه يكديگر را قبول ندارند چون :\r\nاتصال و انفصال دو چيز متضاد است كه با هم جمع نمىشوند .\r\nجسم جوهرى است كه داراى ابعاد متصله و مركب است .\r\nقوام جسم در ذات اتّصال است پس اتّصال صورت ذاتى جسم است و آنچه مقابل آن قرار دارد هيولاست و هر جسم مركّب از هيولا و صورت است هيولا در جسم بالقوّه است و صورت جسم موجب ابقاء آن است از نظر قبول حدوث و زوال در جريان و طريان اتّصال و انفصال .\r\nصورت موجب قبول هيولى است و هيولى در صورت استمرار دارد در جسم صورت ديگرى است كه نوع طبيعى آنست .\r\n« حركت » در اجسام حركت دائمى است بالقوه كه آن حركت جوهريست و بالفعل كه حركت ظاهرى و عينى است .\r\nهر جسم متحرّكى نياز بمحرّك غير از خود دارد درصورتىكه متحرّك دائمى باشد و اجسام متحرّك دائمى است .\r\nمتحرك در ذات خود متحرك نيست بلكه محرّكى ديگر دارد .\r\nچون گرم شدن آب بتدريج با مجاورت حرارت .\r\nهر متحرّكى به محرّكى نياز دارد تا از قوّه به فعل حركت كند و اين خروج از قوّه\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nبفعل حركت نام دارد .\r\nچون حقيقت هيولى استعداد و حدوث است پس براى هر هيولا هر آن از آنات فرضى صورتى است بعد از صورت ديگر .\r\nهر جسم داراى جوهر صوريست كه از نظر هستى امرى سيّال است .\r\nو از نظر كون آن مبدا حركت و همان مبدا حركت است كه اگر در طبيعت جسم اين امر سيّال متجدّد الذات نبود صدور حركت از آن ممكن نبود طبيعت داراى تجدّد ذاتى است .\r\n« نظر فلاسفه اولى » علّامه حلّى در شرح ياقوت بنام انوار الملوك طبع دانشگاه تهران در ص 28 مقصد سوم در جواهر و اعراض از قول نوبختى صاحب ياقوت چنين گويد : ترجمتا .\r\nحكماى يهود ، مجوس ، نصارى و مسلمان اتفاق دارند كه اجسام محدث‌اند در ذات و صفات ولى حكماى يونان چون ارسطو ، ثاوفرسيطس ، سامسطيوس و از حكماى مسلمين ابى نصر و ابى على بن سينا عالم را قديم الذات و الصفات دانسته بدين معنا كه آسمانها را ذاتا و صفتا قديم دانسته‌اند ولى اوضاع و حركات آنها را حادث خوانده‌اند با اين برهان كه هر حادثى مسبوق است به مثل خود الى ما يتناهى امّا به نظر انكيساغورس و فيثاغورس و سقراط و ثنويه اجسام در ذات قديم و در صفات حادثند و قول سوم را كه اجسام در ذات حادث و در صفات قديم باشند بسبب استحاله هيچ‌كس نگفته است » .\r\nديگر از نظرات ويژه او در تعريف نفس و با برهان ثابت كرده است كه « انّ النفس جسمانيّة الحدوث و روحانية البقا » .\r\nو ديگر از نظرات او اثبات معاد جسمانى و روحانى است .\r\nامّا آخرين نظر استاد فقيد مشكات ص 23 : توضيحا او از تلامذهء حكيم متأخر ميرزا محمود قمى است « من بعد از ملاحظه آثار ملا صدرا و فيض كاشانى به اين نتيجه رسيده‌ام كه : حكمت و شريعت دو كودك توأمند « دوقلو » كه از يك پستان شير مىخورند و آن عقل كامل است امّا چون در بين مردم آمد و با آن ملاعبه كردند موجب تفرقه طريق شده كه موجب تفرقه 73 فرقه شده است و فقط يك فرقه از ميان آنها ناجى است .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nفرزندان عالم ملا صدرا اول علّامه محمد ابراهيم و مكنّى به ابو على فرزند صدر الدين محمد كه همنام والد ملا صدرا بوده است وى عالمى شهير و حكيمى بارع و محدّثى عارف و شاعرى اديب بود .\r\nاز تأليفات او عروة الوثقى در تفسير آية الكرسى بپارسى است و آن را بنام شاه عباس دوم نوشته و تولد او به سال 1021 ه . ق . بوده است .\r\nدوم علّامه ميرزا نظام الدين احمد بن صدر الدين محمد كه حكيم و اديب و شاعر عارف بود تولد او در كاشان به سال 1031 ه . ق . و وفاتش در شيراز به سال 1074 اتفاق افتاد از تأليفات پارسى او كتاب مضمار دانش است كه بامر علم الهدى در سال 1067 ه . ق . استنساخ شده و اين نسخه را در كتابخانه مرحوم علامه فيضى ديده‌ام « مقدمه معادن » .\r\n\r\n« فرزندان فيض »\r\n1 - علّامه ابو حامد محمد بن محمد محسن ملقب به نور الهدى متولّد 4 صفر 1047 فقيه و محدث و متكلم و شاعر عارف .\r\n2 - علّامه مولى ابو على معين الدين احمد بن محمد محسن از فقها و محدثان مشهوريست كه از والد خود فيض موفق باخذ اجاره شده است ، او متولّد 15 - رجب سال 1056 در كاشان بوده و فيض خود اشعار ذيل را بمناسبت تولّد وى سروده است :\r\n به حمد اللّه كه فرزندى مبارك * ز فيض خود بفيض خود خداداد \r\n على كنيت به او بخشيد و احمد * ز امر نام او احمد فرستاد \r\n براى روز و ماه و سال مولد * « وليد يوم استفتاح » كن ياد \r\nاو با برادر بزرگ خود علم الهدى در سال 1095 بمشهد حضرت رضا ( ع ) مشرف شد و در سفر دوم به سال 1095 و سه با به حج بيت اللّه مشرف شد در سالهاى 1083 با مادر و در سال 1085 با برادر و در سال 1095 با فرزند خود ضياء الدين ادريس بود و در سال 1103 به زيارت ائمه عراق عليهم السلام نيز نائل آمد او در سال 1107 در قمصر بدرود زندگى گفت و نعش او را به كاشان منتقل و در كنار مرقد والدش فيض دفن كردند .\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nاو شديدا مورد علاقه و محبّت فيض بود و ازين جهت فيض كتاب ترجمة الصلاة را بنام وى نوشت او از فيض و برادرش علم الهدى و ملا محمد باقر مجلسى اجازه روايت داشت از تاليفات مهم او مشكات القارى و كتاب فوائد التفسير است كه به سال 1093 مرقوم داشته و ازين دو نسخه در كتابخانه مرحوم علامه فيضى به خط مؤلف موجود است او حين الموت 51 سال داشت .\r\nسوم عليه بانو صبيّه فاضله و شاعره فيض متولد دوشنبه 15 جمادى الثانية سال 1031 در كاشان و متوفيه در عصر جمعه رمضان 1079 .\r\nچهارم سكينه بانو با كنيه امّ البر متولد 19 ربيع الآخر سنه 1042 پنجم عليه بانو با كنيه امّ سلمه متولد شب چهارشنبه رمضان سال 1053 او زاهد و حافظ قرآن بود .\r\nششم علامه مولى محمد بن محمد محسن بن مرتضى ملقب به علم الهدى متولد شب پنج شنبه غرّه ربيع الاول سال 1039 ه . ق . برابر آبانماه در قم و متوفى « 1 » 19 جمادى الاول سال 1115 در كاشان است مرقد آن عالم جليل كنار مرقد فيض در جهت شمالى مرقد اوست و سنگ مرمرين بلندى بموازات مرقد فيض مرقد او را پوشانيده است كه با خط خوش نسخ عبارات ذيل روى آن نقر شده :\r\n افل نجم المعتصم بحبل اللّه العلى الاعلى * و بدر فلك المعرفة علم الهدى \r\nمحمد بن محسن بن المرتضى و طلع شمسه فى جنة الخلد و ملك لا يبلى\r\n سنة خمس عشرة و مائة و الف « 2 » * من هجرة سيد الورى \r\n و هو ابن ست و سبعين « 3 » حشره اللّه مع * مواليه المعصومين ائمة الهدى \r\nسلام اللّه عليهم الارضون و السماوات العلى .\r\nبنا بر آن نوشته چون تولد وى سال 1039 و ارتحال او 1115 بوده بنا بر اين 76 سال در قيد حيات بوده‌اند بديهى است در مقدمهء معادن به گاه نقل عبارت روى سنگ اشتباهى رخ داده و در جملهء « و هو ابن ست و سبعين » كه حاكى از 76 سالگى اوست كلمهء « ست » از قلم افتاده است كه ظاهرا اشتباه مطبعى است .\r\n\r\n\r\n","description":"","footnote":"\r\n( 1 ) - حجة الاسلام شيخ جعفر بن ميرزا احمد ابراهيم مشهور به علامهء فيضى\r\n( 2 ) - يعنى سال 1115 - ه . ق .\r\n( 3 ) - يعنى 76 سال\r\n","page_name":" 36 ","page_number":36},
  {"content":"\r\n\r\nامّا در مورد مدارج علمى وى كافى است كه مشايخ او را بشناسيم و براى شناختن مشايخ او تنها والد او فيض كفايت مىكند مضافا به اينكه از طفوليت تا پايان حيات فيض در محضر او بوده و در تمام تأليفات والد با وى همكارى داشته است و علاوه بر والد از اعمام خود ملا عبد الغفور و محمد مؤمن و ديگر علماء خاندان بهره مىگرفته است .\r\n\r\nمشايخ او\r\nاول - والد او محمد بن مرتضى كه چندين اجازه مختصر و مفصّل بوى داده از جمله بر ظهر كتاب مفاتيح الشرائع و در دو جزء وافى .\r\nدوم - ملا عبد اللّه مجلسى برادر ملا محمد باقر فرزندان ملا محمد تقى مجلسى كه از مشايخ اجازه فيض بوده به گواهى « شارح علامه فقيد معادن الحكمة » .\r\nسوم - مولا محمد مهدى بيدگلى كاشانى از شاگردان شيخ بهائى « از معادن » چهارم - مولا محمد باقر بن محمد مؤمن سبزوارى صاحب كتابهاى ذخيره و كفايه « از معادن » .\r\nپنجم - عموى او مولى عبد الغفور .\r\nششم - علامه شيخ محمد بن حسن حرّ عاملى صاحب وسائل « از معادن » هفتم - علامه سيد نعمت اللّه جزايرى از شاگردان فيض « از معادن » هشتم - علامه مير سيد على نوّاب فرزند علامه سيّد حسين الحسينى مرعشى « از معادن » شارح معادن همهء اين اجازات را در كتابخانه مرحوم علامه فيضى ديده‌اند .\r\nيكى از اجازات مبسوط فيض به فرزندش علم الهدى كه در كتابخانهء عالم جليل حضرت آقاى سيد مهدى لاجوردى موجود است در ص « سه » مقدمه معادن الحكمة نقل شده است و اجازه مبسوط ديگرى از كتابخانه آقاى فخر الدين نصيرى .\r\n\r\nشاگردان مجاز علم الهدى منقول از « معادن »\r\nاول فرزند او جمال الدين اسحاق .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nدوم فرزند ديگر او محمد محسن صاحب كتاب فتح المفاتيح كه در آغاز كتاب مزبور آمده وافى موجود است .\r\nسوم فرزند ديگر او نصير الدين سليمان نياى اين بنده كه اجازه او در ظهر كتاب صلاة وافى رسيده است .\r\nچهارم - فرزند ديگر او صفى الدين احمد كه اجازه او در ظهر نسخه فقيه به نظر علامه فقيه شارح رسيده است .\r\nپنجم - مولى محمود كاشانى بيدگلى صاحب كتاب شرح المفاتيح .\r\nششم - مولا محمد رضا آرانى صاحب منظومه خلاصة الرجال علامه حلّى .\r\nهفتم - مولى سيد احمد حسينى راوندى صاحب كتاب شرح الشرائع .\r\nهشتم - مولى شيخ جمال الدين محمد قمى صاحب كتاب نهج الادب .\r\nنهم - مولى محمد رفيع بن محمد رضا كاشانى .\r\nدهم - مولى محمد حسين غفارى كاشانى .\r\nيازدهم - مولى سيد زين العابدين حسينى كلهرى كاشانى كه اجازه وى را ظهر جزء يازدهم وافى مورخ به سال 1098 ه . ق . ديده‌ام .\r\nدوازدهم - مولى شيخ مهدى كاشانى پشت مشهدى كه اجازه او را ظهر جزء چهارم وافى مورخ به سال 1076 ه . ق . ديده‌ام .\r\nسيزدهم - مولى على اصغر كاشانى بيدگلى كه اجازه او را ظهر جزء سوم و هفتم وافى مورخ به سال 1092 ه . ق . به خط وى ديده‌ام .\r\nچهاردهم - مولى سيد محمد معصوم بن مير محمد مؤمن حسينى كه اجازه او را در ظهر جزء سوم وافى مورخ به سال 1098 ه . ق . ديده‌ام .\r\nپانزدهم - مولى شيخ محمد على بن شيخ نور الدين واعظ كاشانى كه اجازه او را در ظهر جزء دوم وافى ديده‌ام .\r\nشانزدهم - مولى محمد مقيم بن حاج محمد تقى مستوفى كاشانى كه اجازه او را ظهر جزء سوم وافى ديده‌ام .\r\nهفدهم - مولى سيد اسد الله بن ابو المعالى حسينى كاشانى .\r\nهيجدهم - مولى لطف اللّه كاشانى كه اجازه وى را ظهر كتاب نضد الايضاح علم الهدى مورخ به سال 1075 ه . ق . ديده‌ام .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nنوزدهم - مولى شيخ جعفر بن محمد باقر كاشانى كه اجزاء 11 و 10 و 9 و 8 وافى به خط اوست و در ظهر آن اجازهء علم الهدى مورخ به سال 1095 ه . ق . ديده‌ام .\r\nبيستم - مولى شاه عبد الباقى كاشانى كه اجازه او ظهر كتاب فقيه مورخ به سال 1097 ه . ق .\r\nبيست و يكم - مولى سيد قطب الدين خليل بن ركن الدين مسعود حسينى كه اجازه او ظهر كتاب مصباح المنير مورخ به سال 1092 اجازه ديگر او ظهر باب مهلكات محجة البيضاء فيض مورخ .\r\nبيست و دوم - و اجازهء ديگر مورخ جمادى الثانية سال 1090 ه . ق . موجود در كتابخانه موقوفه آية اللّه مرعشى طيب اللّه مرقد الشريف مىباشد ، كه هم اكنون زير نظر فرزند دانشمند آن مرحوم حضرت دكتر سيّد محمود مرعشى نجفى اداره مىشود .\r\nغزلى از ميرزا احمد ملقب به روح سلمه اللّه تعالى منقول از جنگ مورخ 1093\r\n از شراب عشق حق دست آورى گر ساغرى * در دل هر ذرّه بينى آفتاب خاورى \r\n يك‌نفس در مشهد عرفان اگر گردى شهيد * شاهد معنى نمايد رخ ز اوج دلبرى \r\n پنبهء پندار اگر از گوش جان بيرون كنى * بشنوى تسبيح حق از نغمهء خنياگرى \r\n ديدهء اعور ببند و چشم حق‌بين برگشا * تا ز ظلمت نور يا بى و ز يخ آب آتشگرى \r\n صورت مجموع عالم مجتمع در جمع تست * صورت خود را شناسا شو ببين صورتگرى \r\n ذكر حق را پيشه كن تا خاطرت يابد قرار * تخم عرفان چون بكارى حاصلى بار آورى \r\n حجرهء دل از خود و از غير گر پرداختى * لب ببندى ور گشايى در حقيقت ذاكرى \r\n\r\n","description":"","footnote":"","page_name":" 39 ","page_number":39},
  {"content":"\r\n\r\n تا تو با غيرى و با خود نيستى ذاكر نه‌اى * از دعا و ذكر اگر هر لحظه طومار آورى \r\n قلب روح ار قابل اكسير عشق حق شود * از حرف گوهر ستاند وز هلاهل شكّرى \r\nغزلى از معين الدين احمد فرزند دانشمند فيض از مجموعهء مورخ 1093\r\n نور تجلّى مىرسد اى طور دل صد پاره شو * اى مرغ جان بشكن قفس زين خاكدان آواره شو \r\n بنهاد استاد ازل بنياد اين قصر ترا * بگذر ز نقش آب و گل حيران آن گل كاره شو \r\n اين هفت كوكب از فلك بر آب و گل تابد ولى * تو نور جان و دل طلب بالاى هفت استاره شو \r\n خواهى خمارت كم شود ساقى طلب ، نه جام مى * در هم شكن خمّ و سبو اندر پى خمّاره شو \r\n در كوى بدنامى مرا پيوند شد با دلبرى * اين خرقهء سالوس من گو صد هزاران پاره شو \r\n تا چند در مهد زمين چون كودكان باشى معين « 1 » * برچين بساط ماء و طين وارسته از گهواره شو \r\n\r\n( تاليفات علم الهدى )\r\n1 - كتاب شرح بر مفاتيح الشرائع فيض كه نسخه اصل آن در كتابخانه مدرسه سپه‌سالار موجود است .\r\n2 - حاشيه بر مفاتيح الشرائع بنام مفتاح المفاتيح به نقل الذريعة نسخه آن در كتابخانه سپه‌سالار .\r\n\r\n\r\n","description":"","footnote":"\r\n( 1 ) - تخلّص شاعر در غزل اوّل روح و در دوّم معين چون نام وى معين الدين احمد بوده .\r\n","page_name":" 40 ","page_number":40},
  {"content":"\r\n\r\n3 - الجامع فى الاصول و الفروع و الاخلاق منقول از ريحانة الادب 4 - تحفة الابرار پارسى در عقايد و اخلاق منقول از ريحانة الادب كه سال 1100 ه . ق . تمام كرده .\r\n5 - اصول الدين پارسى به نقل از ريحانة الادب .\r\n6 - نضد الايضاح شرح بر ايضاح الاشتباه علامه حلّى در سال 1086 تمام كرده و نسخه‌اى از آن به خط شاگردش ملا محمد وضيع بن محمد رضا كاشانى در كتابخانه آية اللّه نجفى موجود است و اين كتاب در سال 1271 طبع ليدن و در سال 1375 در تهران طبع شده .\r\n7 - مرقاة الجنان الى روضات الجنان در ادعيه در سال 1087 در كاشان تمام كرده و در آن اشاره كرده است كه اين كتاب ملخّص كتاب عروة الاخبار اينجانب است از اين كتاب نسخه بسيار معتبرى استنساخ فرزندش جمال الدين اسحاق در كتابخانه اين نگارنده موجود است .\r\n8 - سرور صدور العارفين از اين كتاب نسخه‌اى مورخ به سال 1104 « حيات مؤلف » در كتابخانه آية اللّه نجفى طاب ثراه موجود است كه مرحوم علامه فيض « 1 » به ايشان هديه كرده‌اند چون نسخه ديگرى از آن را نيز در كتابخانه خود داشته‌اند .\r\n9 - كتاب الوجيز ، در تفسير قرآن .\r\n10 - كتاب زبور الهى در ادعيه و اعمال بپارسى كه در سال 1115 ه . ق . سال آخر عمر مرقوم داشته .\r\n11 - كتاب عروة الاخبار .\r\n12 - كتاب حاشيه بر اصول كافى نسخه آن را در كتابخانه حاج محمد مهدى فيضى كرمانشاهى ديده‌اند .\r\n13 - كتاب تعليقه بر وافى نسخه‌اى از آن به خط مؤلف در كتابخانه اين بنده موجود است .\r\n14 - كتاب مستدرك الوافى و آن جدا از مستدرك الوافى پسرعم او نور الدين محمد بن مرتضى است .\r\n\r\n\r\n","description":"","footnote":"\r\n( 1 ) - مراد شيخ جعفر علامه فيضى از متأخران است .\r\n","page_name":" 41 ","page_number":41},
  {"content":"\r\n\r\n15 - شرح بر نهج البلاغه 16 - شرح بر مقامات حريرى .\r\n17 - تعليقه بر مدارك فقيه كه اثر مولى سيد محمد موسوى است .\r\n18 - كتاب تعليقه بر خلاصة الرّجال حلّى .\r\n19 - معادن الحكمة فى مكاتيب الائمه كتاب مورد بحث كه اين مقدمه بيشتر مستند به‌آنست .\r\n20 - ديوان شعر تازى .\r\n21 - ديوان شعر پارسى مانند تازى بيشتر در مناقب اهل بيت .\r\n22 - كتاب در مكاتب و انشاء كه بيشتر ميان معاصران او مكاتبه شده قسمتى از آن در كتابخانه اين نگارنده به خط او موجود است .\r\n23 - كشكول در چندين جلد كه نسخه‌اى از آن به خط مؤلف در كتابخانه علامه فيضى ديده‌ام .\r\n24 - فهرست ابواب وافى كه نسخه اصل آن مورخ جمادى الآخرة سال 1081 در كتابخانه علامه فيضى .\r\n25 - رساله در بيان مصطلحات رجال مورخ سال 1067 .\r\n26 - كتاب الاجازات كه اجازات اصحاب قدما و متأخرين در آن جمع كرده .\r\n27 - كتاب مناجات مع قاضى الحاجات .\r\n28 - رساله در ارث زوجه غير ذات الولد .\r\n29 - رساله در توارث .\r\n30 - رساله در بطلان العول و التعصيب 31 - جناح النجاح در ادعيه كه در سال 1086 تمام كرده و در سال 1089 به بياض آمده نسخه‌اى از آن در كتابخانه علامه فقيد مشكات موجود است .\r\n32 - فهرس العلوم در اقسام علوم نقليه .\r\n33 - در هيئت و نجوم و احكام كواكب 34 - رساله در اثبات وجوب نماز جمعه .\r\n35 - رساله در طهارت آب قليل .\r\n36 - شرح نهج البلاغه .\r\n\r\n","description":"","footnote":"","page_name":" 42 ","page_number":42},
  {"content":"\r\n\r\n37 - شرح صحيفه كامله .\r\n38 - شرح دعاء سمات .\r\n39 - كتاب العلماء فى فضائلهم كه آنان خلفاء امامانند .\r\n40 - سرمايه بندگى و پيرايه زندگى بپارسى نسخه‌اى از آن هديه جوان فاضل فرهنگى آقاى جواد فرقانى به كتابخانه مدرسه سلطانى است .\r\n41 - درايت نثار در طعن بر صوفيه بپارسى كه آن را در قمصر سال 1107 تمام كرده نسخه‌اى از آن در كتابخانه مجلس شورا موجود است .\r\n42 - الانارة عن معانى الاستخارة نسخه‌اى از آن در كتابخانه علامه فيضى و مورخ به سال 1110 موجود است .\r\n43 - تحفه الابرار در اخلاق و عقايد كه آن را در ذىحجة سال 1100 تمام كرده .\r\n44 - كتاب الجامع در عرفان .\r\n45 - تعليقه بر مفاتيح الشرائع كه جدا از تعليقه ديگر است نسخه‌اى از آن مورخ سال 1092 موجود در كتابخانه علامه فيضى .\r\n46 - عزّت نگار بپارسى در ستايش علماء درايت نثار نسخهء آن در كتابخانه علامه فيضى موجود است .\r\n47 - زيبنده اسفار در ارتكاز اذكار بدعت شعار بپارسى ردّ بر صوفيه .\r\n48 - اللآلى المنثورة من الاخبار الماثورة به تازى كه در سال 1101 تمام كرده نسخه آن در كتابخانه علامه فيضى موجود .\r\n49 - اساس الاسلام در سير و سلوك بپارسى .\r\n50 - منحة الابرار بپارسى .\r\n51 - خردپرور در تنبيه صوفيان خيره‌سر بپارسى .\r\n52 - مجلاة الفؤاد بپارسى در اخلاق 53 - عبرت نگار در مواعظ بپارسى .\r\n54 - حق‌گزار در انكار اذكار صوفيه نسخه اصلى آن در كتابخانه علامه فيضى .\r\n55 - رساله در تحقيق مسئله اجماع در پاسخ سيد عبد الصمد .\r\n56 - كتاب الخطب شامل خطبات در اعياد و جماعات و مجالس بتازى 57 - دليل الحاج در مناسك بپارسى .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\n58 - شعائر الايمان در بيان حسنات الجوارح بپارسى نسخه اصلى خط مؤلف مورخ به ذىقعده سال 1098 در قمصر موجود در كتابخانه علامه فيضى .\r\n59 - سلالة الاعتبار فى عيار الاشعار بپارسى مورخ به سال 1096 موجود در كتابخانه علامه فيضى در ظهر آن كتاب به خط مؤلف است : صورة ما اجاز به عمّى الفقيه عمدة المتبحرين ابنه المرتضى محمود ألحقهما اللّه بعباده الصالحين و رفع درجتهما الى اعلى عليين :\r\nاولها : الحمد لوليه و مستحقه و الصلاة على نبيه و آله يقول افقر عباد اللّه المهيمن ابن مرتضى محمد مؤمن ثقلت موازينهما و اوتيا كتابهما بيمينها لما التمس منى الولد الاعزّ . .\r\n60 - قامع الاخطار بپارسى مورخ به سال 1091 نسخه به خط وى موجود در كتابخانه علامه فيضى .\r\n61 - كتاب الزلفى به تازى مورخ سال 1085 به خط وى موجود در كتابخانه علامه فيضى .\r\n62 - معيار الاشعار در عروض و بديع بپارسى مورخ به سال 1096 به خط مؤلف موجود در كتابخانه علامه فيضى .\r\n63 - سلالة المعيار فى اشعار الاشعار بپارسى مورخ 1097 به خط مؤلف موجود در كتابخانه علامه فيضى .\r\n64 - بهجة المهج فى الصلاة على الحجج نسخه آن به خط مؤلف در مجلس سنا موجود است .\r\n65 - عصمة الكرام فى الصلاة على اهل بيت در كتابخانه مجلس سنا .\r\n66 - حلية الاهتداء فى الصلاة على اهل بيت الاصطفاء در كتابخانه مجلس سنا .\r\n67 - وسيلة القبول فى الصلاة على آل الرسول .\r\n68 - مجموعة المواليد و الوفيات و السوانح نسخه آن موجود در كتابخانه آية اللّه مرعشى نور الله مرقده .\r\n69 - اين مجموعه در 160 صفحه است و تا سال 1224 مواليد در آن ذكر شده « از خاندان ما بمرحوم علامه منتقل شده » .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n70 - مجموعه كوچكتر به خط علم الهدى شامل منشآت او و والدش فيض و بعض اجازات او همچنين صورت نامه فيض به شيخ جمال الدين نجفى و اعتراض به او كه چرا با اقامت جمعه به‌وسيله فيض وى هم نماز جمعه در كاشان مىخواند يعنى در يك شهر جائز نيست در دو نقطه نماز جمعه خوانده شود و نامه او بميرزا نصير از وزراء دولت صفوى و نامه علم الهدى به فرزندش نصير الدين سليمان به سال 1104 و در ظهر آن مهر حاج ملا عبد الباقى اين مجموعه نيز از كتابخانه علامه فيضى به كتابخانه آية اللّه نجفى واگذار شده و يا فروخته‌اند .\r\n71 - مجموعه بزرگ شامل نامه‌ها و مكاتبات علم الهدى و معاصران خود كه در كتابخانه نجل جليل ايشان آقا سيد جمال الدين محمود موجود است از جمله نامهء سيد ماجد بن محمد بحرانى كه قاضىالقضات اصفهان بوده به علم الهدى و نامه علم الهدى به ميرزا محمد سعيد حكيم و او را از فوت ميرزا محمد حسين تسليت داده بتاريخ 1084 و نامه علم الهدى به حكيم محمد ابراهيم بن صدر المتألهين كه دائى او بوده و او را از ارتحال برادرش حكيم نظام الدين احمد تسليت گفته است مورخ 1074 و كتاب مناجات شاه عباس دوم كه براى والدش فيض ارسال داشته و نامه علم الهدى به علامه شيخ محمد بن حسن حرّ كه او را از تأليف كتاب وسائل ستوده است .\r\n72 - مجموعه صورت مكاتبات او با معاصران از علما و وزراء و صدور و شاگردانش از سال 1095 الى 1115 كه جزء كتابخانه اين بندهء نگارنده موجود است .\r\nلراقمه « 1 » به خط علم الهدى از جنگ 1093 ب\r\n خاك ، بىتأثير اكسير ار تواند زر شدن * مىتوان بىفيض دانشمند و دانشور شدن \r\n بهر آسايش مزن خود را بر آتش ، حيف دان * از براى بستر سنجاب خاكستر شدن \r\n\r\n\r\n","description":"","footnote":"\r\n( 1 ) - يعنى علم الهدى كه بخطّ خود در جنگ مرقوم داشته .\r\n","page_name":" 45 ","page_number":45},
  {"content":"\r\n\r\n جسم ، خدمتكار جان آمد درين ويران سراى * نيست لايق كدخدا را چاكر چاكر شدن \r\n هست آلايش ترا آرايش تن در لباس * نيست زيور جز به اكسير محبت در شدن \r\n ديو را فرمان‌برى كردن ، بود از ابلهى * آنكه را باشد ميسّر بر ملك سرور شدن \r\n در سيه‌چال زمين با جهل نتوان زيستن * تا توان با نور دانش ز آسمان برتر شدن \r\n گر درين عالم شوى بيگانه چون قومى ز خويش * مىتوانى آشناى عالم ديگر شدن \r\n كار بايد كرد كار و راه بايد رفت راه * از هنرمندى دمى نتوان سخن‌گستر شدن \r\nميرزا علم الهدى دام ظله و هداه « 1 » از جنگ مورّخ به سال 1093\r\n يار را اگر چه نمىبينيم ليكن دور نيست * ديدهء ما را ز بس دوريم چندان نور نيست \r\n كرده ما را گرچه دورىهاى ما محروم ليك * آن‌قدرها دلبر ما از بر ما دور نيست « 2 » \r\n او ز حال ما خبردارست و ما زو غافليم * ما ازو مهجور و او هرگز ز ما مهجور نيست \r\n\r\n\r\n","description":"","footnote":"\r\n( 1 ) - عين عنوان در جنگ كه در حيات شاعر نوشته شده\r\n( 2 ) - شيخ سعدى راست :\r\n يار نزديك‌تر از من به من است * وين عجب بين كه من از وى دورم \r\n","page_name":" 46 ","page_number":46},
  {"content":"\r\n\r\n در چنين بزمى كه ساقى غمزهء دلدار ماست * هر كه دارد اندكى از خود خبر معذور نيست \r\n مىدهد پا تا سر ما شمع‌سان از ما خبر * ظاهر ما باطن ما بر كسى مستور نيست \r\n رو قناعت پيشهء خود كن كه با كشكول فقر * راحتى باشد كه آن با كاسهء فغفور نيست \r\n آنكه راحت را ز ياد از رنج مىخواهد هُدى « 1 » * نام او در حلقهء آزادگان مستور نيست \r\n\r\nديگر از نوابغ و مشاهير علماء خاندان فيض\r\nالف - فرزندان علم الهدى :\r\n1 - مولى جمال الدين اسحاق مكّنى به ابى محمد از علماء بزرگ خاندان فيض بوده كه از والد و عم و بنى اعمام خود اجازه داشته از آثار قلمى او حواشى بسيارى است كه بر تاليفات پدر و جد خود مرقوم داشته و كتاب مستقلّ او آداب التجاره است كه نسخه آن به خط مؤلف در كتابخانه علامه فيضى موجود بوده و اين كتاب بپارسى است تولد او ظهر دوشنبه 27 رمضان 1082 ه . ق . او در سال 1104 با برادر خود نصير الدين سليمان باصفهان رفت با شاه صفوى ملاقات كرد و بسيار مورد اكرام او واقع شد و در سال 1106 نيز مسافرتى باصفهان كرده است از تاليفات ديگر او شرح بر مفاتيح است كه تمام نشده و شرح بر نخبه جدش فيض نوشته است ديگر شرح بر خلاصة الاذكار فيض كه اصل نسخه به خط او در كتابخانه علامه فيضى موجود است دو نسخه كتاب اول نقد الاصول فيض و دوم كتاب نزهة النواظر شيخ يحيى بن سعيد حلّى به خط وى مورخ سال 1125 در كتابخانه علامه فيضى موجود ضمنا در همان كتابخانه نسخه‌اى از شرح هدايه صدر المتألهين مورخ به سال 1141 به خط وى موجود است او داراى فرزندان فاضلى چون معز الدين يونس مكّنى بابى القاسم و مولى ابو الصلاح محمد مؤمن بوده است كه ميرزا يونس روز پنجشنبه 23 جمادى الآخره 1147 رحلت كرده است .\r\n\r\n\r\n","description":"","footnote":"\r\n( 1 ) - هدى تخلّص ملا علم الهدى فرزند فيض مىباشد .\r\n","page_name":" 47 ","page_number":47},
  {"content":"\r\n\r\n2 - ابو على نصير الدين سليمان بن علم الهدى « نياى نگارنده » متولد عصر روز شنبه نزديك بغروب 16 رجب سال 1084 در كاشان او از پدر و اعمام خود اجازه داشت در سال 1101 بحجّ بيت اللّه مشرف شد وى جامع علوم و فنون از فقه و تفسير و حديث و كلام بود و شعر هم مىسرود و در علم رمل و جفر نيز صاحب نظر بود وى در سال 1104 با برادر خود جمال الدين اسحاق باصفهان رفت و مورد اعزاز شاه سليمان صفوى واقع شد . و مولانا محمد باقر مجلسى كه درين هنگام شيخ الاسلام بلاد ايران بود وى را بمنصب نايب الصداره منسوب كرد صاحب اين منصب رفع منازعه بين علما و رجال دولت مىكرد و گزارش آن را براى شيخ الاسلام مىفرستاد مهر وى يا محسن اغفر بمحمد علم الهدى نصير الدين سليمان . « 1 » او را تاليفات بسيار است كه اكثر به گونهء تعليقه بر آثار فيض كاشانى است وى چون نقل جنازه را جائز نمىدانست چون در سال 1125 در قمصر از دنيا رفت و در قرب امامزاده محله پائين قمصر معروف بشاهزاده سليمان مدفون شد بر مزار او سنگ مرمرين زيبائى از جنس مرمر يزد بود كه اشعار ذيل مبنى بر تاريخ وفات بر روى آن منقور بود .\r\n داد از آتش غم ايام * دل كباب از الم چو ماهى شد \r\n حيف از نايب الصداره شرع * كه رخ عمر او تباهى شد \r\n شد مجرّد چو روح او ز بدن * از شرف مرحمت پناهى شد \r\n در جوانى به حق چو شد و اصل * چهره‌اش بين چو چرخ كاهى شد \r\n سال فوتش قضا بقائل گفت * « و اصل رحمت الهى شد » \r\n1125 كه تاريخ وفات او در مصراع برابر 1125 مىشود و ممكن است 1126 محاسبه شود اگر اللّه را با دو الف منظور كنيم امّا معلوم نيست كه ذيل آن مرحوم علامه فقيد آن را سال 1127 محاسبه فرموده‌اند ، امّا ظاهرا بايد درست باشد زيرا از مضمون شعر هم جوانمرگى او آشكار است زيرا اگر تاريخ تولد وى سال 1084 باشد درست 41 سال\r\n\r\n\r\n","description":"","footnote":"\r\n( 1 ) - سجع مهر عبارتى لطيف است كه از نام پدر و جدّ او علم الهدى و ملا محمّد محسن فيض حكايت دارد .\r\n","page_name":" 48 ","page_number":48},
  {"content":"\r\n\r\nبيش نداشته‌اند در خاتمه چون اكثر شجره فيضيه كاشان و قم از طرف همين عالم جليل نصير الدين سليمان است لذا ذيلا مشجره آنان را ترسيم مىكند :\r\nاز فرزندان ديگر علم الهدى كه از علماء مشهور بوده‌اند مولا صفى الدين احمد او نيز چون ديگر برادران فقيه و محدث و اديب و شاعر بود او از پدر و برادرش نصير الدين سليمان اجازه روايت داشت تاليفات او اول ديوان شعر دوم منشآت سوم كتاب الرحلة الى الحرمين الشريفين چهارم تعليقه بر استبصار پنجم تعليقه بر وافى فيض ششم شرح قصيده كه بنام حيات القلوب ناميده و آن در فضائل ائمه است .\r\nاين قصيده را در حيات والد خود علم الهدى سروده به سال 1104 و بسيار نيكو\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nسروده است مطلع آن : « 1 »\r\n بك فى البداية بسملوا * بك فى النهاية حمدلوا \r\n بك فى الكفاية حسبلوا * و شهود عزّك سجّلوا \r\nو بيت آخر آن :\r\n بمديحهم فتوسّلوا * و به المقاصد حصّلوا \r\nچهارم - ديگر از فرزند فاضل علم الهدى كه جامع همه علوم و فنون بوده و بر ديگر برادرانش تفوّق داشته علّامه محمد محسن بن علم الهدى بوده كه كنيه او نيز ابو طالب بوده است او نيز فقيه و محدث و حكيم و متكلّم و اديب و شاعر بوده حتى شعر پارسى را از والدش علم الهدى بهتر و شيرين‌تر مىسروده است او متولد 12 جمادى الثانية سال 1100 ه . ق . در كاشان بوده و علم الهدى والد او ابيات ذيل را در ميلاد او سروده است :\r\n فيض احسان نگارنده و دارند جان * داد از لطف برايم پسرى نيك‌نژاد \r\n از قضا نام محمد شد و محسن لقبش * يافت اين موهبت از والد فردوس نهاد \r\n بودم انديشه تاريخ كه ناگاه خرد * « زينت شرع نبى » كرد رقم با دل شاد \r\n1100 - 1 + 1099 در اين تاريخ تعميه‌اى لطيف به كار بسته زيرا دل كلمه « شاد » يعنى ميان آن حرف الف است كه چون حرف الف را با مجموع اعداد حروف « زينت شرع نبى » برابر 1099 جمع كنيم سال 1100 استخراج مىشود وى 15 ساله بوده كه ارتحال والد خود علم الهدى را مشاهده كرده و بنا بر اين در سنينى نبوده است كه از محضر پدر استفاده كامل برده باشد امّا از محضر برادران خود استفاده كرده و اجازه گرفته است او خط نسخ و نستعليق را خوش مىنوشت و بيشتر تاليفات فيض به خط وى در كتابخانه‌ها موجود است از جمله جزء اول وافى به خط او و مورخ به سال 1145 در كتابخانه علامه فيضى موجود بوده او را تاليفات بسيار است از جمله كتاب فتح المفاتيح تعليقه بر مفاتيح الشرائع فيض ، در كتابخانه آية اللّه مرعشى نور اللّه قبره نسخه‌اى از اين تاليف به خط مؤلف موجود است كه در كاشان به سال 1148 تمام كرده و با اين جمله « كمّل فتح\r\n\r\n\r\n","description":"","footnote":"\r\n( 1 ) - منقول از مقدمهء معادن الحكمة .\r\n","page_name":" 50 ","page_number":50},
  {"content":"\r\n\r\nالمفاتيح » 1148 تاريخ فراغ آن را مشخّص فرموده‌اند و در ظهر آن به يكى از فرزندان خود اجازه روايت آن را داده‌اند او در قمصر از دنيا رفت به سال 1158 بنا بر اين 58 سال عمر داشته از فرزندان معروف او مولى محمد حسين مدرس مقيم شيراز است كه جد فيضيه كرمانشاهيه بوده است .\r\n\r\nافاضل و نوابغ ديگر خاندان\r\nشاه مرتضى محمود بن محمد مؤمن بن شاه مرتضى متولد 1011 ه . ق . برادرزاده فيض كه از علماء بزرگ زمان خويش بوده او نيز جامع فقه و تفسير و حديث و حكمت و كلام و ادب بوده كه از عموى خود فيض و پدر خود شاه مرتضى محمود اجازه داشته است كه اجازه والد خود محمد مؤمن را در ظهر كتاب سلالة الاعتبار مرقوم داشته تاريخ اين اجازه 12 جمادى الثانية سال 1035 مىباشد امّا كسانى كه از وى روايت مىكرده‌اند :\r\nاز آن جمله علامه سيد حبيب اللّه بن محمد امين الطباطبائى مير عبدالوهّابى است كه اجازه او را ظهر كتاب تفسير البيان شيخ الطايفة به خط وى ديده‌ام تاريخ اين اجازه 1074 ه . ق . و در كتابخانه آية اللّه نجفى ره نسخه‌اى از مبادى الاصول به خط وى و مورخ 20 ذىالحجة سال 1030 ه . ق . است و ديگر فرزندش نور الدين محمد از وى روايت مىكرده است .\r\nملا محمد مؤمن كاشى ملقب به محفوظ ص 156 جنگ مورخ 1093\r\n صافى چهرهء ترا به سكه نكو مىسازد * روبرو با تو چو شد آينه رو مىسازد \r\n پاى بر چشم ترم گر نهى از ناز رواست * سرو پيوسته وطن بر لب جو مىسازد \r\n گرنه تار نگه و سوزن مژگان باشد * چاك زخم دل ما را كه رفو مىسازد \r\n عارفى را كه بود سجده‌گه ابروى بتان * دايم از خون دل خويش وضو مىسازد \r\n سرخوش از بادهء ناب خم عشقى محفوظ * شيشه را بر سر آن زن كه سبو مىسازد \r\nاز تاليفات شاه مرتضى دوم التبيان فى شرح زبدة الاصول شيخ بهائى ، نسخه‌اى\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nاز آن ديده‌ام كه سيد حبيب الله مذكور بر وى خوانده و بر ظهر آن بوى اجازه داده بتاريخ 1073 و از اين تاليف نسخه‌اى در دانشكده الهيات و معارف اسلامى موجود است كه اجازه وى به فرزندش نور الدين محمد ظهر آن نسخه است و در اين اجازه روايت خود را از والد خود محمد مؤمن و او از شاه مرتضى اول « والد فيض » و او از ملا فتح اللّه كاشانى صاحب تفسير فارسى منهج الصادقين و از مولى على بن حسن زوارى و او از محقق كركى اجازه داشته است .\r\nو نيز اجازه عم او فيض ظهر همين كتاب به خط وى ديده مىشود كه تاريخ آن سال 1078 شاه مرتضى دوم ظهر روز شنبه 15 شوال 1083 در كاشان بدرود جهانى فانى كرد و از وى دو فرزند عالىقدر بجا ماندند .\r\nنور الدين محمد و محمد هادى بن شاه مرتضى بن محمد مؤمن بن شاه مرتضى محمد هادى بن شاه مرتضى دوم از فضلاء پرتاليف و جامع اين خاندان است از تاليفات مهم او كتاب اخلاق مؤمن بپارسى است ديگر شرح الشرائع ديگر كتابى در اصول فقه و ديگر كتابى در علم الرّجال و از وى فرزندان فاضلى چون مولى ابو الحسن محمد و مولى محمد محسن بجا ماندند او از عم والد خود فيض و از والد خود شاه مرتضى دوم اجازه داشت كه تاريخ اجازه فيض 1072 قرائت دوم وى نزد والد سال 1072 در ظهر جزء 14 وافى موجود در كتابخانه علامه فيضى .\r\n\r\nكسانى كه از وى اجازه داشته‌اند\r\nاول خواهرزاده او رفيع الدين محمد بن محمد رضا كاشانى كه اجازه او بر ظهر جزء پنجم وافى مورخ به سال 1098 دوم مولى محمد نبى كاشانى مورخ سال 1084 ه .\r\nق . و جزء اول وافى به خط آن عالم جليل در كتابخانه آية اللّه مرعشى حسينى ره موجود است كه مورخ 1086 مىباشد از تاليفات مهم او :\r\n1 - مستدرك الوافى فيض كه در 14 مجلّد تمام كرده و بعد از وفات فيض بوده 9 مجلد از اين كتاب در كتابخانهء مرحوم حاج شيخ عباس قمى ديده‌ام كه تماما به خط مؤلف بود و در كتابخانه آية اللّه مرعشى ره يك مجلد از آن موجود است .\r\nو جزء پنجم وافى فيض به خط آقا محمد هادى در كتابخانه فخر الدين نصيرى\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nديده‌ام كه ظهر آن نوشته‌هائى با مهر وى « محمد هادى » ديده مىشود .\r\n2 - منتخب محجة البيضاء « 1 » فيض نسخه‌اى از آن كه گمان مىشود خط محمد هاديست در كتابخانه موقوفه آية اللّه مرعشى ره موجود است .\r\n3 - كتاب شرح المفاتيح فيض كه در دو مجلد تمام كرده و هر دو مجلد بزرگ آن كتاب را در قمصر به سال 1090 تمام كرده نسخه‌اى از آن كه ظاهرا اصلى است در كتابخانه آية اللّه نجفى ره موجود است و نسخه ديگر از آن در كتابخانه علامه فيضى است كه ظهر آن خط برادرش نور الدين محمد ديده مىشود .\r\nو در كتابخانه آية اللّه مرعشى ره مجموعه رسائل فيض بشرح ذيل :\r\n1 - الفت‌نامه 2 - زاد السالك 3 - شرائط الايمان 4 - محاكمه بين اهل العلم و المعرفة و اهل الزهد و العبادة 5 - جواب سؤال يكى از اهل مولتان 6 - الانصاف 7 - رفع الفتنة 8 - آئينه شاهى كل اين رسائل به خط آقا محمد هادى است كه با اين عبارت آغاز شده : « مجموعة تتضمّنه لثمان رسائل كلّها من مؤلفات العلم الماجد ادام اللّه عزّه و وقّاه من كل شرّ حاسد » و خاتمهء آن با اين عبارت : « استنسختها العبد المقصر لنفسه محمد بن مرتضى المدعو بهادى هداه اللّه طريق العرفان و افاض عليه نور الايقان بمحمد و آله » .\r\nاز اولاد افاضل او مولى محمد مهدى و مولى شاه مرتضى سوم و مولى عبد اللّه و مولى محمد مجتبى .\r\nنور الدين محمد برادر آقا هادى و فرزند شاه مرتضى دوم علّامه نور الدين محمد بن شاه مرتضى بن محمد مؤمن بن شاه مرتضى اول .\r\nاو نيز در تمامى دانشها از برادر خود آقا هادى كمتر نبود . تاليفات و تصنيفات او بسيار است او از والد خود شاه مرتضى و عموى والد خود فيض به سال 1079 و از علامه مجلسى بتاريخ 15 جمادى الاولى سال 1085 ه . ق . و از علامه شيخ قاسم بن محمد كاظمى نجفى نزيل مكه و متوفى 1100 ه . ق . اجازه داشت كه اجازه اخير مبسوط است ضمنا اين شيخ صاحب تاليف شرح استبصار است از اجازات ديگر نور الدين محمد از\r\n\r\n\r\n","description":"","footnote":"\r\n( 1 ) - منقول از معدن الحكمة\r\n","page_name":" 53 ","page_number":53},
  {"content":"\r\n\r\nشيخ الاسلام قم ملا محمد طاهر بن محمد حسين شيرازيست كه در سال 1098 وفات كرده و تاريخ اين اجازه سال 1095 ه . ق . مىباشد « 1 » .\r\nملا طاهر در اين اجازه خود از سيد نور الدين على موسوى صاحب كتاب شواهد المكية فى الرّد على الفوائد المدنية محدث استرآبادى » از برادرانش صاحبان مدارك و معالم روايت كرده است .\r\nاز او علماء ذيل روايت كرده‌اند .\r\n1 - فرزند او مولى بهاء الدين محمد كه اجازهء او ظهر جزء اول وافى مورخ سلخ محرم 1114 ه . ق . به خط والدش ديده‌ام « آية اللّه مرعشى » .\r\nعلامه سيد عبد المطلب حسينى كلهرى كاشانى صاحب شرح نهج البلاغه تاريخ اين اجازه سال 1113 ه . ق .\r\n\r\nتاليفات نور الدين محمد مشهور باخبارى\r\nاين دانشمند بعد از فيض و علم الهدى به تعدد تاليفات و تصنيفات علمى مشهور است از جمله :\r\n1 - درر بحار المصطفى كه منتخبى از بحار است و مشهور به نور الانوار مىباشد اين كتاب در مجلدات بسيار و جزء سوم آن كه در امامت است در سال 1301 در تهران بطبع رسيده و بقيه در خزائن كتابخانه‌هاست و آن از بهترين منتخبات بحار است كه تا كنون ديده‌ام حتى از تلخيص علامه شهيد حاج ميرزا ابراهيم دنبلى خوئى برتر است « آية اللّه مرعشى ره » .\r\n2 - ادعية الكافيه در آن هفت مناجات طولانى ، آن را در سال 1105 در كاشان تمام كرده .\r\n3 - الكلمات النورية و الآيات السّريه بپارسى است و آن را در سال 1105 تمام كرده . نسخه‌اى از آن را در كتابخانهء آقا سيد جمال اخوى در تهران و نسخه ديگر آن به خط\r\n\r\n\r\n","description":"","footnote":"\r\n( 1 ) - ملا محمد طاهر همان كسى است كه فيض را به‌واسطه تمايلات عرفانى تكفير كرده و فيض رساله الانصاف را بدون ذكر نام در پاسخ او نوشته است او تاليفات ديگرى بر ردّ فلاسفه و صوفيه نوشته است از تاليفات مشهور او كتاب حجة الاسلام فى شرح تهذيب الاحكام است « ص - كز مقدمهء معادن » .\r\n","page_name":" 54 ","page_number":54},
  {"content":"\r\n\r\nمؤلف جزء كتابخانه مرحوم آية اللّه مشكات و نسخه سوم آن ضمن مجموعه‌اى در كتابخانه حجة الاسلام آقاى سيد مهدى لاجوردى قمى است .\r\n4 - ترجمه حقائق فيض .\r\n5 - تنوير القلوب در 14 باب در معنى حكمت و برترى معرفت و كيفيت تحصيل آن يك نسخه از آن را نزد اعقاب خاندانش ديدم « 1 » كه تاريخ كتابت آن 1156 ه .\r\nق . بود سپس بما منتقل شد و در كتابخانهء موقوفه فعلا موجود است « آية اللّه مرعشى » و نسخهء ديگر آن در كتابخانه حاج سيد مرتضى نجومى كرمانشاهى است به خط محمد على شولستانى .\r\n6 - الحقائق القدسية و الرقائق الانسيه و نام ديگر آن حقايق قدس و دقايق امن آن‌چنان‌كه به خط مؤلف آن در كتابخانهء مرحوم آية اللّه مشكات ديده‌ام اين كتاب را در ربيع الاول سال 1105 و بنام فرزند خود بهاء الدين محمد تمام كرده و در آن بيشتر از صاحب وافى و صدر المتالهين نقل كرده است .\r\n7 - شرح المفاتيح فيض .\r\n8 - ديوان شعر تازى كه اكثرا در مناقب و مراثى اهل بيت مىباشد نسخه‌اى از آن را نزد بعض احفاد او ديده‌ام .\r\n9 - مصفاة الاشباح و مجلاة الارواح در تفكر و اخلاق و عرفان ، نسخه اصلى آن را در كتابخانه مرحوم آية اللّه مشكات ديده‌ام كه آن را در سال 1110 تمام كرده و نزديك 16500 بيت است و نسخه ديگرى از آن در كتابخانه آية اللّه مرعشى ره موجود است و نسخه سوم آن در كتابخانه حجة الاسلام آقا سيد مهدى لاجوردى قمى موجود است .\r\n10 - مستدرك الوافى قطعه از آن در كتابخانه آية اللّه مرعشى ره موجود است .\r\n11 - مصباح الشيخ در تسبيح خداى تعالى .\r\n12 - تفسير المعين بتازى در غايت جودت و اختصار با ذكر روايات بر اين تفسير ملا محمد باقر مجلسى تقريظى مرقوم فرموده‌اند از اين كتاب نسخه نفيسى به خط مولى محمد صالح بن محمد حسين كاشانى و مورخ به سال 1214 موجود و نسخه ديگر آن در كتابخانه آية اللّه فقيد مشكات است .\r\n13 - تفسير فارسى بنام مبين آن هم در حقيقت به اندازه تازى آنست و با همان\r\n\r\n\r\n","description":"","footnote":"\r\n( 1 ) - مقصود خاندان حجة الاسلام علامهء فيضى است .\r\n","page_name":" 55 ","page_number":55},
  {"content":"\r\n\r\nكيفيت نسخه‌اى از آن در كتابخانه آستان قدس ( ع ) و نسخه ديگرى از آن متعلق به حجة الاسلام حاج شيخ محمود سالك كاشانى مقيم اصفهان است .\r\n14 - كتاب آئينه حق‌نما بپارسى و آن منتخب كتاب مصفاة الاشباح اوست .\r\n15 - منتخب التصانيف كه تاليفى در نوع خود كم‌نظير است اين كتاب جزء فهرست كتب آية اللّه فقيد مشكات آمده كه بنا باظهار فهرست‌نگار به خط مؤلف است و نسخهء ديگرى از آن در كتابخانه آقا سيد مرتضى نجومى و به خط مولى محمد على شولستانى است .\r\n16 - روح الارواح و حيات الاشباح در ادعيه .\r\n17 - النخبه در فقه كه همانند نخبه علامه فيض نوشته‌اند .\r\n18 - ادب الدعاء فى فضيلة الدعاء نسخه‌اى از آن در كتابخانه علامه فيضى در كاشان و نسخه ديگر آن در كتابخانه آقاى فخر الدين نصيرى است .\r\n19 - ديوان شعر پارسى كه مانند ديوان اشعار تازى او بيشتر در مدايح و مراثى اهل بيت ( ع ) و توحيد و معارف است .\r\n20 - كتاب منشآت و مكاتيب او بپارسى و تازى .\r\n21 - كتاب الأدعية الواردة در شب و روز و هفته و سال كه نسخه‌اى از آن به خط مؤلف در كتابخانه فخر الدين نصيرى .\r\n22 - كتاب ترجمه حيات فيض .\r\n23 - تعليقه بسيار بزرگ بر تفسير صافى فيض .\r\n24 - رجال 25 كتاب الاجازات .\r\n26 - كتاب النوادر اين كتاب به خط مؤلف در كتابخانه آقاى فخر الدين نصيرى موجود و آن مرتّب است بر 9 باب باب المواعظ و النصائح و الحكم القديمة ، باب نوادر القصص الغريبة ، باب نوادر احوال المشاهير السالفة و تاريخ ايّامهم الخالية و البلاد المشهورة ، نوادر الكلمات الطريقة و جوابهاى لطيف ، نوادر المكاتبات ، نوادر الاشعار العربية ، نوادر الاشعار الفارسية ، نوادر الاشعار و القصائد از مؤلف و آن بپارسى و به شهرآشوب و يا دهرآشوب ناميده است در كتابخانه آية اللّه مرعشى ره قطعه‌اى از كتاب صوم وافى و كتاب زكات به خط او موجود است و او ذيل خط والدش شاه مرتضى چنين نوشته است « و قد ايّدني و سدّدنى لاتمام مقابلة هذا الجزء و قراءة على ولدى الماجد متّعنا اللّه تعالى بدوام خدمته فى يوم الخميس السابع من شهر صفر ختم بالخير و الظفر سنه\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n1110 ه . ق . و اسأل اللّه التوفيق لاتمام ساير المجلدات كرّه بعد اخرى و انا العبد الذليل بهاء الدين محمد عفى عنه « توضيحا اين بهاء الدين محمد ممكن است برادر ضياء الدين محمد بن حكيم نور الدين محمد رازى باشند كه بنا به ثبت علم الهدى در روز چهارشنبه 14 جمادى الاولى سال 1091 در كاشان بدرود گفته و وفات برادرش ضياء الدين نيز يكشنبه 21 شعبان 1086 در كاشان بوده است امّا بهاء الدين را فرزند فاضلى بنام زين الدين بوده كه حواشى وى بر مفاتيح الشرائع نسخه ملكى اينجانب موجود است وفات او را ملا محمد محسن وفا در آخر صفر سال 1157 ثبت فرموده‌اند » .\r\nاز فرزندان عالم وى مولانا شيخ محمد حسين بوده است .\r\n\r\nديگر از نوابغ خاندان\r\n1 - مولى محمد رفيع بن مولا محمد رضا كاشانى خواهرزاده آقا محمد هادى و نور الدين محمد مذكور است كه وى از اين دو تن روايت مىكرده .\r\n2 - مولانا كمال الدين عيسى بن معين الدين احمد بن ملا محمد محسن فيض از علما و ادباء اين خاندان بوده است او در قمصر به سال 1081 از مادر بزاد و سپس در جوانى به هند رهسپار گرديده است و داراى فرزندى بنام مولى محمد ابراهيم بوده « ص 40 مقدمهء معادن » .\r\n3 - برادر او ضياء الدين ادريس بن معين الدين احمد از مشاهير فضلاء طبقه دوم بعد از فيض فقيه و حكيم و مفسر و متكلم و شاعر بوده است او متولد سال 1083 در قمصر بوده و علت اينكه فرزندان معين الدين احمد در قمصر بوده‌اند بموجب پژوهش اينجانب و مجموعه‌اى كه از مولانا ضياء الدين ادريس در دست دارد علت آن بوده كه ضياء الدين ادريس بن معين الدين احمد فرزند فيض داماد شاه فضل اللّه بن محمد شريف خواهرزاده فيض و معين الدين بوده و در حقيقت دخترعمه خود را در حبالهء نكاح داشته و شاه فضل اللّه از معاريف علماى اين خاندان است و چون مقيم قمصر و صاحب ضياء و عقار و اشجار و انهار بوده ظاهرا اين خاندان بيشتر در قمصر بوده‌اند كه هنوز هم اعقاب شاه فضل اللّه بنام طايفهء شاه فضلى و شاه ملّائى صاحب املاك و باغات موروثى در قمصر سكنى دارند و به كشاورزى مشغولند البتّه شرح شاه فضل اللّه بعد از اين خواهد آمد بهر حال ضياء الدين ادريس از والد خود معين الدين احمد و عم خود علم الهدى و شاه فضل اللّه ابو زوجه خود اجازهء روايت داشته و فوق‌العاده مورد احترام پدر و شاه\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nفضل اللّه بوده كه عبارات شاه فضل اللّه به خط خودش در مجموعه حاكى از آن است كه او در سنين 22 سالگى جامع علوم بوده و در سال 1105 به سفر حج مشرّف شده و بسيارى از علما در مجموعه او به خط خودشان مراتب علمى وجودت ذهن او را در علوم تمجيد كرده‌اند .\r\n4 - شاه فضل اللّه بن محمد شريف بن شاه فضل اللّه كاشانى جدّ او شاه فضل اللّه اوّل از فقهاء و محدثان مشهورى است كه از مشايخ او شيخ بهاء الدين محمد است صورت اين اجازه به خط خوش شيخ ظهر كتاب حبل المتين شيخ كه به خط شاه فضل اللّه اولست قرائت وى را تأييد و اجازهء مبسوطى است كه چون ممكن است متن آن مفقود شود عينا بازنويسى و نقل مىكند :\r\nاجازه شيخ الاسلام بهاء الدين محمد رحمه اللّه به معز الدين شاه فضل بن محمد در سال 1011 بسم اللّه الرحمن الرحيم امّا بعد الحمد و الصلاة فانّه كان محاسن الاتّفاقات بل من اتمّ السعادات الاجتماع بخدمة الاخ فى اللّه المحبوب لوجه اللّه المولى الاجل الافضل الاوحد شمس سماء الفضل و الكمال غرّة سيماء المجد و الاقبال صدر جريدة الفضلاء العظام ديباجة صحيفة العلماء الاعلام معزّا لافادة و الافاضة و الرفعة و الاخوة و الدنيا و الدين شاه فضل اللّه ادام اللّه تعالى فضله و افضاله و كرّ فى علماء الفرفة الناجية امثاله فالتمس منى اجازة هذا الكتاب الموسوم بالحبل المتين فاجبت اشارته العلية بالامتثال و اجزت له ادام اللّه معاليه ان يروى عنى ذلك الكتاب بطريق المتصلة باصحاب العصمة سلام اللّه عليهم على ما تضمنه صدر الحديث الاول من كتابى الموسوم بكتاب الاربعين ، بل اجزت لا برح مرتقيا ارفع معارج الكمال ان يروى جميع كتب الحديث المختصة بهذه الطائفة المحقّة سيما اصول الاربعة التى عليها المدار فى هذه الاعصار اعنى الكافى و الفقيه و التهذيب و الاستبصار بالاسانيد الواصلة الى الائمة الاطهار فليرو ذلك لكل من له استعداد سلوك تلك المسالك مشترطا عليه شروط الرواية المقرّرة بين علماء الدراية سائلا منه اجرا لى على صفحة خاطره الشريف لسوانح الدعوات فى مجال الاجابة و مظانّ الانابة لكما يهبّ نسائم القبول فيحصل ادراك المأمول و كتب هذه الاحرف بيده الفانية الجانية اقل العباد و افقرهم الى رحمة ربه الغنى مؤلف الكتاب محمد المشتهر\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nببهاء الدين العاملى وفقه اللّه للعمل فى يومه لغد قبل ان يخرج الامر من يده و كان ذلك فى تاسع شهر شوال ختم بالسعادة و الاقبال سنة الف واحد عشر من هجرة سيّد البشر صلوات اللّه عليه و آله الطاهرين و الحمد للّه اولا و آخرا 1011 .\r\n\r\nمحمد شريف بن شاه فضل اللّه بن محمد\r\nوى والد شاه فضل اللّه و داماد شاه مرتضى والد فيض بود كه شاه فضل دوم خواهرزاده فيض بوده است ملا محمد شريف از شاگردان مجاز شاه مرتضى و علماى مشهور كاشان در فقه و حديث بود امّا تاليفى از وى در دست نيست تا پايه و مايهء علمى او مشخّص شود اما وى داراى دو فرزند عالم بزرگوار و مشهور به نامهاى ملا علّامى و ملا شاه فضل اللّه بود امّا از ملا محمد شريف در كتابخانه دكتر مفتاح مجموعه‌اى از كلمات مكنونهء فيض ، اشعار ملا محسن فيض ، رباعيات بابا افضل من‌جمله رساله آداب مطالعهء ملا محمد شريف كاشى به خط شرف الدين على بن محمد مسعود طباطبائى مورخ به سال 1079 ه . ق . موجود بوده است و نيز در همان كتابخانهء كتاب تنبيه الخاطر و نزهة الناظر به خط داود بن محمد شريف مورخ پنجشنبه اول رمضان سال 1094 و در كتابخانه ملّى تهران اجزائى از وافى فيض به خط ملا محمد شريف و مورخ به سال 1072 به خط خوش نسخ موجود است امّا بنا به نوشتهء ملا عبد الواسع بن ملا علامى بن محمد شريف بن شاه فضل اللّه اول كه مجموعه وى در اختيار اينجانب است ميلاد شاه فضل دوم عمّ خود را چنين مرقوم داشته‌اند :\r\nميلاد جناب عموئى ام شاه فضل اللّه زيد عزّه ثلث و ثلاثين و الف 1033 و وفاتش در قمصر برابر ثبت مجدد وى 27 صفر سال 1113 و بنا به ثبت علم الهدى سال 1112 و تاريخ اخير 1112 همانست كه بر سنگ مزارش منقور و خوانده مىشود مرقد شاه فضل اللّه در باغات ملكى وى نزديك به گذر مشهور حاجى ابراهيم محله علياى قمصر است عبارات سنگ مزار او چنين : قد اتّفق وفات المولى الفاضل العالم العامل المفتى فى زمانه المنيف الغريق فى بحار رحمة الملك اللطيف شاه فضل اللّه بن محمد شريف فى حجة اثنى عشرة و مائة و الف من الهجرة النبوة النبوية على الصادعة و آله الف صلاة و تحيّة 27 صفر 1112 شاه فضل اللّه 79 سال عمر پربركت داشته و علاوه بر تدريس در كليه علوم و فنون تاليفات سودمندى داشته است آنچه از آثار وى بقلم حضرت آية اللّه مرعشى طيّب اللّه مرقده آمده در مقدمه معادن الحكمة شرح ذيل :\r\n\r\n","description":"","footnote":"","page_name":" 59 ","page_number":59},
  {"content":"\r\n\r\n1 - تعليقه بر تفسير آصفى فيض كاشانى كه دائى وى بوده .\r\n2 - رساله در جبر و تفويض كه در حقيقت ردّ مطالب ملا صدراست .\r\n3 - تعليقه بر رسالهء حق المبين فيض كه به شدت ردّ مطالب او را فرموده .\r\n4 - تعليقه بر فواتح ميبدى كه شرح ديوان امير المؤمنين است .\r\n5 - تعليقه بر شرح لمعهء دمشقيه كه اين پنج رساله را در كتابخانه آقاى مدرسى چاردهى ديده‌اند .\r\n6 - شرح بر وافى فيض به خط مؤلف در كتابخانه ايشان موجود است .\r\n7 - مجموعه‌اى شامل رسائل به خط ايشان در كتابخانه مرحوم علامه فيضى موجود .\r\n8 - تعليقه بر صافى فيض در تفسير در كتابخانه آية اللّه نجفى ره به خط ديگرى موجود است .\r\n9 - رساله در نماز در مكان مغصوب در كتابخانه آقاى مدرسى چاردهى .\r\n10 - مجموعه رسائل در مطالب متنوع در نزد بعض افاضل كاشان .\r\nاز آثار قلمى شاه فضل اللّه در كتابخانه سپه‌سالار تهران برابر فهرست 11 - حواشى شاه فضل اللّه بر وافى فيض « كتاب عقل و علم حدود 4260 » بيت مورخ به سال 1106 ه . ق . به شماره 112 ثبت كتابخانه صفحه 247 فهرست .\r\n12 - ايضا حاشيه او بر وافى كه به شماره 322 ثبت كتابخانه است در صفحه 322 فهرست .\r\n13 - از تاليفات مستقل او كتاب مناهج السعادة است در پنج منهج در اعتقادات كه نسخه مخطوطه‌اى از آن را كه فقط شامل منهج اول است و خط آن هم مربوط به قرن 13 در كتابخانه دوست فاضل گرانقدر آقاى حسن عاطفى ديده‌ام اين كتاب به نثر شيرين پارسى و در قطع وزيرى و شامل 350 صفحه كه آغاز كتاب چنين :\r\nبسم اللّه الرحمن الرحيم : الحمد اللّه الّذى هدانا مناهج دينه و ما كنّا لنهتدى لو لا ان هدانا اللّه و الصلاة و السلام على نبيه الذى امرنا تبارك اسمه بالصلاة و پس از هشت سطر وارد مطلب چنين مىشود : اما بعد : به مسامع طالبان مطالب دينيه و جويندگان معارف يقينيّه مىرساند مترصّد فضل ربّانى ابن محمد شريف الشريف فضل اللّه كاشانى كه اين كتابى است مسمّى بمناهج السعادة در بيان اصول عقايد فرقه ناجيه اماميّه و در\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nكشف اسرار قلبيّه عبادات فرضيّه و سنن مرضيّه . . . » اين كتاب جامعى است كه متاسفانه معلوم نيست بقيه مجلدات آن در كجاست به‌ويژه در آداب معاشرات اسلامى در اين اعصار ضرورت آن احساس مىشود از باقيمانده منهج اول به نظر مىرسد كه بايد قريب 10 مجلد 400 صفحه‌اى بقطع وزيرى باشد .\r\n14 - در جنگ ضياء الدين ادريس بن معين الدين احمد بن ملا محمد محسن فيض دو صفحه به خط شاه فضل اللّه موجود است كه تقريبا حاشيه‌اى بر صافى فيض و مبحثى كلامى است و ظاهرا نشان مىدهد كه ضياء الدين مرقوم گذشته از اينكه نوهء دخترى وى بوده از شاگردان شاه فضل اللّه نيز بوده است و بسيار مورد علاقهء وى زيرا در پايان اين حاشيه چنين مرقوم داشته : « هذه السوانح تذكرة لقرة عينى و ثمرة فؤادى النفس النفيس اعنى من هو احبّ مونس و انيس ضياء الدين ادريس بقرية قمصر فى شهر صفر ختم بالخير و الظفر لسنة عشر و مائة و الف و انا فضل اللّه غفر له و لوالديه و لسائر عباد اللّه » .\r\n15 - به نقل الذريعه : شرح شاه فضل اللّه بر تشريح الافلاك شيخ بهائى كه در سال 1072 از آن فارغ شده و تاريخ كتابت نسخه 1097 « الذريعه جلد دوم ص 187 » .\r\n16 - حبل المتين در كتابخانه ميرزا ابو تراب نسخه اصلى به خط شاه فضل اللّه موجود بوده است .\r\n17 - شرح كامل بر شرح تجريد كه ظاهرا دو جلد بوده .\r\nغزلى از شاه فضل اللّه از جنگ مورّخ به سال 1093 كه در اين تاريخ حيات داشته شاه فضل اللّه ملقب به همت سلّمه اللّه « 1 »\r\n هر نفس ديده بهر سوى تماشايى تست * لوح دل آينهء جلوهء هر جائى تست \r\n صدف هر دو جهانش ز نظر محو شده * هر كه را ديدهء دل بر در يكتايى تست \r\n\r\n\r\n","description":"","footnote":"\r\n( 1 ) - عنوان از جنگ\r\n","page_name":" 61 ","page_number":61},
  {"content":"\r\n\r\n چشم نرگس به چمن محو نگاهت مانده * قد شمشادقدان آيت بالائى تست \r\n شد روان از لب جو آب از آن روى كه شد * به سراپاى زبان قابل رعنائى تست \r\n آسمان قطره‌اى از بحر شگفت كرمت * مهر و مه پرتو خورشيد هويدائى تست \r\n « از بيابان عدم آمده تا ملك وجود » * دو جهان از پى هم شاهد يكتائى تست \r\n شمع عرفان كه حيات ابد از پرتو اوست * روشن از روغن مغز سر شيدائى تست \r\n لگن شمع جهانتاب معارف به مثل * سر آن سوخته مغزيست كه سودائى تست \r\n سزدم فخر به كيخسرو ازآن‌رو كه مرا * شرف بندگى از دولت آقائى تست \r\n چيست همت كه دم از وصف جمال تو زند * گرنه در آينه‌اش صورت زيبائى تست \r\nشاه فضل اللّه داراى دو فرزند دانشمند بنام ملا عبد الحى و ملا عبد القيوم بوده كه مرقد هر دو تن در جوار مرقد والدشان شاه فضل اللّه در محله علياى قمصر ديده مىشود با عبارات ذيل :\r\n« اتفق وفات الصالح المرحوم المغفور مولانا عبد القيوم بن شاه فضل اللّه فى شهر جمادى الاولى سنته اثنين و اربعين و مائة و الف 1142 ه . ق . و بر سنگ مزار عبد الحى :\r\n« اتفق وفات المولى العالم الصالح المحتاج الى رحمة اللّه عبد الحى بن شاه فضل اللّه فى سنة عشرين و مائة و الف من الهجرة النبويّة 1120 ه . ق .\r\nظاهر عبارات نشان مىدهد كه مولانا عبد الحى عالم بوده است .\r\n\r\nملا علامى بن محمد شريف\r\nملا علّامى بنا به نوشته فرزندش ملا عبد الواسع وى در شيراز مدرس بوده و از علوم معقول و منقول بهرهء كافى داشته است زيرا سهميه مقرره‌اى از طرف پادشاه صفوى\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nبابت حق التدريس يكى از مدارس شيراز داشته و ملا عبد الواسع فرزند او نيز بيشتر تحصيلات خود را در آن شهر بوده و بين شيراز و كاشان در مسافرت بوده است .\r\nاز مجموعه دستخط وى كه در اختيار است مراتب علمى او در هر رشته‌اى از فنون آشكار است از جمله شعر هم نيكو سروده من‌جمله براى تولد فرزند خود كمال الدين اين مصراع را : « از برج كمال كوكبى پيدا شد » 1099 كه حاكى از سال تولد اوست سروده وفات ملا عبد الواسع را علم الهدى چنين ثبت فرموده وفات ملا عبد الواسع ولد ملّا علّامى شهر صفر سنه 1113 ه . ق .\r\nعبد الواسع ميلاد فرزندان خود را چنين ثبت كرده است :\r\n1 - ميلاد عبد الهادى ملقب به كمال الدين فى ليلة العشر محرّم الحرام سنه 1099 ه . ق .\r\n2 - ميلاد فرزند ارجمند رضيّه بيگم ثمان و ثمانين و الف 1088 ه . ق .\r\n3 - ميلاد لطيفه بانو 26 جمادى الاولى سبع و تسعين و الف 1097 ه . ق .\r\n4 - ميلاد اعزّ ملا محمد محسن ولد بكاشان صانها اللّه عن الحدثان ليلة الاربعاء قبل طلوع الفجر بساعتين السادس و العشرون من شهر شعبان 1105 زايچه او را هم خود تعيين و در صفحه مقابل آن استخراج فرموده « 1 » .\r\n\r\nتاليفات او\r\nدر مجموعه اينجانب چند حاشيه بر مطالب متنوعه و فنون مختلفه از آثار قلمى 2 وى بجا مانده امّا در ص 182 جلد پنجم الذريعه از ملا عبد الواسع تاليفى بنام « تسهيل الغوامض » فى شرح الالفاظ الاصطلاحية نقل و گويد نسخه‌اى از آن كتاب را كه مورخ بهشتم شوال 1086 ه . ق . بود در كربلا جزء كتب موقوفه حاج شيخ عبد الحسين تهرانى ديده‌ام .\r\nبعد از ذكر نوابغ خاندان فيض تا قرن 12 و بعد از آن قريب صد تن ديگر از نوابغ علم و ادب و عرفان بوده‌اند كه از نظر فرار از اطناب بشرح آن نمىپردازيم و اينك مطلب را در حول مقام فيض رجعت مىدهيم و آن نظرات ويژه فلسفى و كلامى و آراء فقهى\r\n\r\n\r\n","description":"","footnote":"\r\n( 1 ) - ترجمه ميلاد محمد محسن در كاشان شب چهارشنبه پيش از طلوع فجر 2 ساعت 26 شعبان 1105 .\r\n","page_name":" 63 ","page_number":63},
  {"content":"\r\n\r\nفيض مىباشد .\r\n\r\nشاعران اين خاندان\r\n1 - علّامه ملّا محمد محسن فيض كه تخلص ايشان نيز فيض بوده است .\r\n2 - فرزند ارشد او علامه محمد بن محسن ملقب به علم الهدى و متخلص به هدى .\r\n3 - فرزند ديگر او علامه مولا معين الدين احمد متخلص به « روح » .\r\n4 - علامه آقا محمد هادى بن شاه مرتضى بن محمد مؤمن بن شاه مرتضى متخلص به « هادى » .\r\n5 - ملا عبد الرزاق فياض لاهيجى داماد ديگر ملا صدرا و متخلص بفياض .\r\n6 - ملا نور الدين محمد بن مرتضى بن محمد مؤمن متخلّص به نورا .\r\n7 - علامه ملا محمد محسن بن علم الهدى محمد بن محمد محسن فيض صاحب ديوان متخلص به « وفا » .\r\n8 - علامه شاه فضل اللّه بن محمد از شاگردان شيخ بهائى متخلص به « نعيم » .\r\n9 - علامه شاه فضل اللّه بن محمد شريف بن شاه فضل اللّه متخلص به « همت » .\r\n10 - ملا صدر المتالهين محمد بن ابراهيم شيرازى متخلص به « صدرا » .\r\n11 - ملا عبد الواسع بن ملا علامى بن محمد شريف متخلص به « عبد » .\r\n12 - ملا ضياء الدين ادريس بن معين الدين احمد متخلص به « روح » .\r\n13 - ملا محمد رضا متخلص به « سخا » .\r\n14 - ملا معين الدين احمد بن محمد محسن بن علم الهدى متخلص به « معين » .\r\n15 - ملا محمد مؤمن بن شاه مرتضى بن شاه مرتضى اول متخلص به « محفوظ » .\r\n16 - ملا محمد مؤمن بن شاه مرتضى اول متخلص به « مؤمن » .\r\n17 - علامه عليه بانو دختر فيض متخلص به « عليه » .\r\n18 - علامه ملا محمد شريف بن شاه فضل اللّه اول متخلص به « شريف » .\r\n19 - ضياء العرفاى رازى پدر زوجه شاه مرتضى متخلص به « ضياء » « 1 » .\r\n\r\n\r\n","description":"","footnote":"\r\n( 1 ) - ضياء الدين محمد مشهور بضياء العرفا\r\n","page_name":" 64 ","page_number":64},
  {"content":"\r\n\r\n20 - علامه ضياء الدين محمد بن نور الدين محمد بن ضياء الدين محمد رازى متخلص به « ضيائى » .\r\n21 - علامه نصير الدين سليمان علم الهدى متخلص به « نصير » .\r\n22 - علامه صدر الدين محمد بن ابو تراب بن نصير الدين سليمان متخلص به « فيضى » .\r\n23 - علامه محمد بن صدر الدين محمد بن نصير الدين سليمان متخلص به « فيضى » .\r\n24 - علامه محمد جعفر بن محمد ابراهيم مشهور به علامه متخلص به « فيض » .\r\n25 - مصطفى بن محمّد مهدى بن ملا محمد حسين نايب الصدر نگارنده متخلص به « فيضى » .\r\n\r\nامّا شرح حال فيض بقلم خود او از رسالهء شرح الصدر « 1 »\r\nمن برهه‌اى از زمان را در محضر والد و دائى خود كه در علوم در كاشان ممتاز بودند در تحصيل علوم دينى از تفسير و حديث و فقه و اصول دين و علوم ديگر وابسته به آنها چون علوم ادبى تازى و منطق و جز آن صرف كردم « در شهر خود » و چون به بيست سالگى رسيدم براى تكميل علوم دينى باصفهان مسافرت كردم « 2 » .\r\nآن شهر را جامع علما ديدم از اساتيد آن حوزه علوم رياضى و غيره را فرا گرفتم .\r\nدرين حال خبر تشريف فرمائى سيد ماجد بحرانى بشيراز رسيد « 3 » ، بدان شهر رفتم و قريب دو سال علم حديث را بسماع و قرائت از محضر وى استفاده كرده و به اجازه روايت حديث از آن شيخ نائل گشتم و در علوم حلال و حرام و ساير احكام صاحب بصيرت\r\n\r\n\r\n","description":"","footnote":"\r\n( 1 ) - منقول از مقدمهء جلد چهارم محجة البيضاء فى تهذيب الاحياء بقلم مرحوم استاد مشكات بتازى كه ترجمهء پارسى آن را نقل كردم و بنقل آن استاد فقيد رساله شرح صدر نسخه مطبوعه‌ايست در دو مقاله مقاله اول در وصف حال علم و علما و ذكر اقسام آن و مقاله دوم شرح حال مؤلف است .\r\n( 2 ) - در اين مسافرت برادر فيض شيخ ملا عبد الغفور نيز با او بوده و باتفاق از محضر شيخ بهاء الدين استفاده مىكردند .\r\n( 3 ) - به نقل پاورقى ارتحال سيد ماجد به سال 1028 ه . ق . بوده است .\r\n","page_name":" 65 ","page_number":65},
  {"content":"\r\n\r\nشدم به‌طورىكه از تقليد غير مستغنى گرديدم آنگاه باصفهان مراجعت كرده و از محضر شيخ بهاء الدين عاملى « 1 » استفاده كرده و از وى نيز اجازهء روايت حديث اخذ كردم از آن پس چون استطاعت حجّ داشتم براى انجام مناسك حج بحجاز مسافرت كردم در مكه بشرف ملاقات شيخ محمد بن حسن بن زين الدين عاملى « 2 » مشرف و از آن بزرگوار استفاده كردم و اجازه روايت حديث نيز گرفتم در اينجا از سانحهء بزرگى نام برده و آن قتل برادرش بدست دزدان طريق بوده و چنين گويد متأسفانه در مراجعت از مكه برادرم كه بسيار فاضل و در سن 18 سالگى باجتهاد رسيده بود در بين راه بدست دزدان عرب بقتل رسيد اين واقعه دلم را شكست و مرا سخت متأثر و محزون كرد زيرا علاوه بر برادرى ميان من و او مؤانست و مؤالفت بسيار بود .\r\nبعد از مراجعت از مكّه باز هم شهر به شهر گشتم و هرجا دانشمندى يافتم از او استفاده كردم تا اينكه در قم به خدمت صدر اهل عرفان و بدر فلك ايقان « يعنى ملا صدرا » آنكه در فنون علم باطن امام عصر و وحيد دهر بود مشرّف گشتم مقيم آستان وى شده و بيش از 8 سال به مجاهده نفس و رياضيات مشغول تا در علوم باطن نيز بصيرت حاصل گشت و در آخرالامر بشرف مصاهرت وى نائل و دختر او را در نكاح خويش آوردم ، در اين هنگام از ملا صدرا تقاضاى مراجعت بشيراز شد و او اين دعوت را پذيرفت و به همراه استاد بشيراز رفتم و نزديك به دو سال در آنجا اقامت كردم و از آن پس بكاشان مراجعت و بامر تدريس و نشر علم و تبليغ دينى و تأليف و تصنيف مشغول شدم و گاه در زاويه قريه « قمصر » با جمعى از خواص اصحاب در اقامهء نماز جمعه و عبادات و گاه در وسط بلد « شهر كاشان » به آن وظيفه دينى مقدم بودم چون در ميان عالمان غير از من معتقد بوجوب عينى نماز جمعه نبود تا اينكه شاه صفى « 1038 - 1052 ه . ق . » مرا باصفهان دعوت كرد ، در اكرام و اعزام و تبجيل من كوشيد و اصرار داشت كه در خدمت او باشيم از قبول خدمات دولتى عذر خواستم ، عذرم را پذيرفت و از آن پس فارغ البال مدتى مديد زيسته و بامر تدريس و تاليف و عبادت مشغول بودم « 3 » و با آنچه مىرسيد قانع بوده و\r\n\r\n\r\n","description":"","footnote":"\r\n( 1 ) - وفات شيخ بهاء الدين 12 شوال سال 1030 ه . ق .\r\n( 2 ) - وفات شيخ محمد در مكّه دهم ذىالقعده سال 1030 ه . ق .\r\n( 3 ) - در پاورقى شارح فقيد استاد چنين مرقوم داشته‌اند : شاه صفى دو سفر بكاشان كرده كه اولى به سال\r\n","page_name":" 66 ","page_number":66},
  {"content":"\r\n\r\nبسر مىبردم و از بركت روزى حلال ابواب علم روز بروز بر من گشوده‌تر مىشد و اسرار كلام نبى صلى اللّه عليه و آله و ائمه عليهم السلام بر من كشف مىگرديد تا آنكه مكتوب شاه عباس ثانى « 1052 - 1077 - « 1 » رسيد و از من دعوت شده بود كه براى اقامهء نماز جمعه و نشر علوم دينى باصفهان رفته و در مسجد جامع عتيق آن شهر كه به‌وسيله سلطان مزبور تعمير و آماده شده بود برگزار كنم . در ردّ و قبول آن متردّد بودم از بيم گرفتارى و اشتغال با ابناء دنيا ولى باصرار بعض از خواص ياران پذيرفتم و بجانب اصفهان رهسپار گرديدم و از ميان علما اولين كس بودم كه دعوت اقامه جمعه را اجابت كردم زيرا ترويج دين را منظور داشتم بمحض ورود باصفهان سلطان در اعزاز و اكرام من به‌غايت كوشيد و الحق او را جامع فضائل ملكى و متجلّى به كمالات صورى دريافتم » ناقل نقل را در اينجا خاتمه داده و اضافه مىكند كه فيض بعد ازين در رساله از مردم روزگار شكايت كرده و ابناء جنس را بشياطين الانس تشبيه كرده است چون وى در كليّه علوم و فنون سرآمد دانشمندان عصر خود بود مورد رشك و حسد و بغض عالمان ديگر قرار مىگرفت .\r\n\r\n\r\n","description":"","footnote":"\r\n1036 ه . ق . و دومى در سال 1052 بوده كه در حال كسالت او را در كاشان آوردند و در كاشان بدرود زندگانى گفته جنازهء او را بقم نقل و در جوار حضرت معصومه عليها سلام مدفون كردند « بقعه‌اى در جوار حرم ساخته‌اند كه اكنون جزء حرم مطهّر است » مشكات گويد نمىدانم ملاقات فيض با شاه صفى در كداميك از سفرهاى سلطان بكاشان بوده است » .\r\n( 1 ) - فيض علاوه بر رساله شرح الصدر مرقوم در رساله اعتذاريه و رساله الانصاف و نيز در پاسخ مكتوب از سادات علماى آستان مقدس مشهد رضوى سلام اللّه عليه نيز شرح احوال خويش را مفصلا بيان داشته و به سوانح زندگانى خود اشاره كرده است امّا رساله اعتذاريه را در سال 1067 در اصفهان نوشته و از ادامهء اقامهء نماز جمعه با ذكر دلايلى كه ظاهرا بيم جان داشته معذرت خواسته است در آن رساله از توجّه سلطان بوى و شركت او با درباريان در نماز جمعه اشاره كرده و گويد : هجمونى كهيم العطّاش و در جاى ديگر گويد : « يتوجّهون الىّ من كل فجّ عميق كانّهم حسبونى كعبة الحاج و يدّعى كلّ منهم انّه محتاج » و اضافه مىكند و شكايت دارد كه توجّههم انّما هو لاغراض دنيوية من وظيفة الاوقاف و المناصب و الادارات و الصلات الى السلطان و نحو ذلك .\r\n","page_name":" 67 ","page_number":67},
  {"content":"\r\n\r\n\r\nاصل اجازه مبسوط علامه مولى محمد تقى مجلسى به علامه فيض\r\n\r\n","description":"","footnote":"","page_name":" 68 ","page_number":68},
  {"content":"\r\n . \r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n . \r\n","description":"","footnote":"","page_name":" 71 ","page_number":71},
  {"content":"\r\n\r\n\r\nفيض و مسئله غناء\r\nقال « قد وردت رخصة فى اباحة اجرها فى العرس اذا لم يتكلّم بالباطل و لم تلعب بالملاهى و لم يدخل الرجال عليها ، اقول الرخصة ما جاء فعله مع قيام المانع لمعنى اقتضى جوازه و هاهنا كذلك لقيام الدليل على تحريم الغناء و الملاهى و دليل الرخصة رواية ابى بصير فى الصحيح قال « اى قال ابى بصير » قال ابو عبد اللّه عليه السلام اجر المغنية التى تغنّى لزف العرائس ليس ببأس ليست الّتى تدخل عليها الرجال و قد اختلف الاصحاب هاهنا فقال الشيخ فى « ته » اى التهذيب لا بأس باجر المغنّية اذا لم تغن بالباطل و لا يدخل عليها الرجال و لا تدخل الرجال عليهن و قال ابو الصلاح بحرّم الغناء كلّه و قال المفيد كسب المغنّية حرام و اختاره ابن ادريس و هو الا قوى عندى لانّ هذه الرّواية من الاجلّاء فلا يعارض الدليل المانع لتواتره » « 1 » .\r\nو با آنكه فيض نظر خود را در مسئلهء غنا صراحتا ابراز داشته پاره‌اى از تذكره‌نويسان مواردى به آن نسبت داده‌اند كه حتى پاسخ‌گوئى به آن را ضرورى نمىدانم و حال آنكه فيض باستناد رواياتى معتبر آن هم از قول رجال معتمد اماميّه غنا را در مجالس عروسى از مطرب زن و براى بانوان جائز دانسته بدليل دو روايت فوق امّا فيض در مقدمهء ديوان و همچنين در رساله مشواق خود غنا و خواندن اشعار دينى و اخلاقى را به صورت خوش براى ترويج روح مؤمنان جائز دانسته است اما در همهء آثار او با بيانى روشن مردم را از هر گونه استفاده باطل از غنا و لهو و لعب برحذر داشته و گفته است در عصر حكومت اسلامى اموى و عباسيان كه با ائمهء طاهرين ، عليهم السلام هم عصر بوده‌اند غناء به گونهء مبتذل در دربار اينان رواج داشت به‌طورىكه زنان مغنّيه در مجالس خلفاء و وزرا در ميان رجال بلهو و لعب مشغول بودند و بدون شك اين نوع غنا نمىتوانسته است مورد قبول پيشوايان بر حق اماميّه باشد .\r\n\r\nنظرات فلسفى فيض در مورد عالم مثال و عرش و كرسى و حركت در شخص جوهرى\r\nفيض در تأليف خويش بنام قرّة العيون گويد : « ترجمهء ملخّص آن نقل مىشود :\r\nاصول عوالم سه گونه است اول عالم عقلى و روحانى دوم عالم خيالى مثالى و سوم عالم حسّى جسمانى عالم عقلى بنامهاى ، ملكوت اعلى ، عالم ارواح ، اعلى عليّين و عالم جبروت خوانده مىشود ، اين عالم از موادّ و صور خالى است و از قوه و استعداد نيز\r\n\r\n\r\n","description":"","footnote":"\r\n( 1 ) - نقلا عن الوافى .\r\n","page_name":" 72 ","page_number":72},
  {"content":"\r\n\r\nبرى مىباشد كه اين عالم را خداوند سبحانه تعالى از نور خويش آفريده است دوم عالم خيالى مثالى كه بنام ملكوت اسفل ناميده مىشود عالم اشباح و برزخ و عالم نفوس است اين عالم نيز از مواد خالى است و تنها صور اشخاص و اجسام در آن است اين عالم را پروردگار از نور عقل آفريده است « 1 » و « 2 » .\r\nسوم عالم حسّى كه بنامهاى عالم ملك ، عالم كون و فساد ، عالم اجسام و دنيا خوانده مىشود اين عالم است كه با مواد و صور مقارن و محلّ قوّه و استعداد و تقابل و تضادّ است اين عالم را آفريدگار عزّ ذكره از هيولى اولى كه به آب تشبيه شده خلق فرموده و آن آب سايهء نفس است بدان معنا كه چون هيولى در طول و عرض و عمق حركت كرد از آن جسم مطلق پديد آمد و سپس از جسم مطلق آسمانها و زمين‌ها با صور و طبايع خودشان ايجاد شد پس از آن افلاك چون اركان داير گرديد و بعضى با بعضى آميزش حاصل كرد و از آن اختلاط مولّدات كائنات از معادن و نباتات و حيوانات بوجود آمد و شايد اشارهء مرموز در حديث نبوى ( ص ) اشاره به بعض اين معانى باشد كه فرمود :\r\nاول ما خلق اللّه جوهرة فنظر اليها به عين الهيّه پس اجزاء آن ذوب گرديد و تبديل به آب شد و آب به حركت درآمد و در روى آن كفى حاصل شد و از آن كف بخار متصاعد گرديد پس آسمانها از آن بخار خلق شد . . .\r\n\r\nدر معنى عرش\r\nعرش عبارت از جميع آفريدگان است عالم روحانيات در جانب راست عرش عالم جسمانيات در جانب چپ عرش قرار دارد .\r\n« در معنى شخص جوهرى » و حركت جوهريه ثابت است كه تشخيص هر چيز بوجود او بستگى دارد و اعراضى چون زمان ، وضع ، كم ، اين و ديگر عوارض از لوازم آن شخص وجوديست و هر شخص جسمانى شامل تبديل همان عوارض است ، امّا تبدّل اعراض تابع تبدّل وجود است و يا عينا بوجهى مانند آن زيرا تبدّل در وجود طبيعى جسمانى است كه در ذات به آن حمل مىشود و آن جوهر متّصل وضعى متكمّم زمانى و متحيّز در ذات اوست چون هر تبدّل وضعى و زمانى و آينى و كمّى شخص به‌واسطه\r\n\r\n\r\n","description":"","footnote":"\r\n( 1 ) - اين تعريف تقريبا معادل مثل افلاطونى است .\r\n( 2 ) - قره العيون فى اعزّ الفنون يكى از تاليفات اخلاقى عرفانى فيض است كه بطبع نرسيده است .\r\n","page_name":" 73 ","page_number":73},
  {"content":"\r\n\r\nتبدّل در وجود جوهر جسمانى است و اين تبدّل همان حركت در جوهر شخصى جسمانى است و در اين هنگام وجود جوهر ، جوهر است و عرض ، عرض .\r\n\r\nفيض با آميزش فلسفه و كلام موافق نيست\r\n« از كلمات طريفهء » او « 1 » و من الناس من خلط الفلسفة بالكلام و مزج البرهان بالجدل لم يحكم علما قطّ و لم يأب بخير فى عمل تراه مرّة برهانيّا و مرّة جدليا ، و تجده تارة اشعريّا و تارة معتزليا ، يأخذ من هذا فيعتاء من ذاك آخر ، يأتى مرّة بالمعروف و اخرى بالمنكر ، ينظر بعقله فى اسرار الدّين من غير تهذيب نفس و تطهير و يتفلسف بفكره فى المجادلين من دون تزكية قلب و تنوير ، ثم يصحّح بنظره اعتقاد و على تخذله اعتماده و الى آرائه فى الدين استناده يميل حيثما مال هواه ، لعلّه يزعم انّه ليس على وجه الارض عالم سواه ، يقول قد حقّقت فى علم الواجب بابكار افكارى ما لم يفهم احد قبلى الى الآن و تحققت فى حدوث العالم بثواقب انظارى . . .\r\nفيض با آن عبارات ، متفلسفين را كه از درك حقايق فلسفه و كلام بىبهره‌اند بباد انتقاد گرفته و گويد گروهى از عالم‌نماها در فلسفه و كلام تخليط كرده و تركيب مزجى از برهان و جدل ساخته‌اند كه نه عالمند در آن و نه در عمل منظور خيرى دارند ، اينان گاه برهانى و گاه جدلى و گاه اشعرى و گاه معتزلى مىشوند از آن چيزى و از اين نكته‌اى گرفته و امتزاجى ناروا ارائه مىدهند كه در نتيجه گاهى در معروف و گاهى در منكرند ، اين گروه بدون تهذيب و تطهير نفس با براهين عقلى از شناخت اسرار دين سخن گويند و بدون تزكيه و تنوير درون در مجادلات اهل كلام وارد مىشوند و با آراء خود در دين از روى هواى نفس و ميل خويشتن نظر مىدهند گمان دارند كه بجز خودشان در روى زمين « دانشمندى نيست » توضيحا كلمات طريفهء او تاليفى لطيف در نقد و اخلاق اسلامى بطور اعمّ و ذكر علل اختلاف در ميان فرقه‌هاى مختلف اسلامى و به گونهء اخصّ تثبيت مذهب حقّه اماميّه اثناعشريه است امّا در اين مبحث فيض كه خود در فلسفه و حكمت الهى و علم كلام و فقه و تفسير و حديث و علم درايت صاحب نظر است نشان مىدهد كه تخليط فلسفه و كلام براى درك اسرار دين آن هم به‌وسيله كسانى كه در آن فنون تخصّص\r\n\r\n\r\n","description":"","footnote":"\r\n( 1 ) - كلمات طريفهء فيض يكى از كتب نفيس اخلاقى او به تازيست كه تاكنون بطبع نرسيده است .\r\n","page_name":" 74 ","page_number":74},
  {"content":"\r\n\r\nندارند زيان‌آور است زيرا چه بسا مباحثى چون بعث و حشر و معاد و زنده شدن خلايق با همين بدنها و همچنين معراج نبوى « ص » به قرارى كه در دين و قرآن آمده مورد قبول فلاسفهء طبيعى نباشد زيرا اين دسته از فلاسفه آنچه مغاير براهين عقلى باشد نمىپسندند ازين نظر است كه فيض نيز چون استاد و مرادش ملا صدرا ارسطو و پيروانش را در اين مباحث ناآشنا دانسته‌اند ، چون فارابى و بو على به‌ويژه در مبحث حشر و بازگشتن روح در بدن لنگيده و مبحث « محال بودن اعادهء معدوم » را به ميان كشيده‌اند امّا ملا صدرا و فيض و ديگر پيروان فلسفه او اين مشكل را با كشف حركت در جواهر حل كرده‌اند در قياس با طبيعت كل عالم طبيعى است اگر چه على الاطلاق طبيعى نباشد بنابراين مرگ و فساد و مانند آنها تماما غاياتى است كه بسوى آن در حركت است در نظامى لا يتغيّر همچنين « اضداد آنها » پس از اين مقدّمات كه مجموعه عالم بسوى غاياتى كه كمال اوست در حركت است و اين حركت شوقى و در ذات اوست فيض اين حركت را عشق ناميده و چنين گويد :\r\nص 74 اصول المعارف « 1 » : « انّ البارى عزّ اسمه و جلّ ذكره غاية كل شىء كما انّه فاعل كل شىء » فيض گويد آفريدگار جهانيان غايت هر چيز و فاعل هر چيز است زيرا او خير محض است كه هر چيز او را مىطلبد چه از روى ارادت و چه طبع و اين امر در جبلّت و فطرات عالم مركوز است جزئى و كلّى محسوس و معقول « اذ ما من شىء الّا فله عشق و شوق غريزى الى ما فوقه و الى ما هو اشرف منه » آنگاه در تفسير اين نظر اضافه مىكند « 2 » :\r\n\r\n\r\n","description":"","footnote":"\r\n( 1 ) - - اصول المعارف يكى ديگر از تأليفات عرفانى كلامى فيض است .\r\n( 2 ) - - گفتار فيض در اينجا نيز در تفسير كلام استاد و مراد او صدر المتألهين است كه در ص 306 شواهد الربوبية گفته است :\r\n تعذيبكم عذب و سخطكم رضى * و قطعكم وصل و جوركم عدل \r\nآنگاه پس از نقل قول بعض محققان كه گفته است : من الاقوال التى فطر الخلق عليها هو ان لا يعبدوا الّا اللّه گويد : و قضى ربّك الّا تعبدوا الا اللّه ، اين عبارت ذاتى هر مخلوقى است چنان كه پيش ازين هم گفتيم ، تمام حركات و انتقالات دارندگان طبايع و نفوس بسوى خداست و به خداست و در راه -\r\n","page_name":" 75 ","page_number":75},
  {"content":"\r\n\r\n« عشق و شوق بسوى غايات كمال در فطرت عالم است كه هر چيز از نقص بسوى كمال در حركت است و اين حركت ذاتى و جوهرى همه اشياء اين عالم است نه تنها در انسان » حركت شوقى در بعض چيزها بالضروره ديده مىشود و در بعضى با استقراء در كل و حدس صائب و با برهان و بعد چنين گويد : وجود لذيذ است و كمال آن لذيذتر و هر موجود سافلى چون مقام عالى را ديد لا محالة مشتاق طلب آن است طبعا به‌ويژه آنكه نقص خود را دريافت و دانست كه فايده او در چيز ديگرى باشد طبعا از نقص بسوى كمال مىگرايد و هر چيز كه خير و كمال در آن باشد لا محالة طبعا به آن عشق مىورزد و ذات آن را مىطلبد و چون دانست هيچ مطلوبى كه جامع خيرات و كمالات باشد برتر و بهتر آفريدگار او نيست در ذات و فطرت خود به كمال مطلوب كه آفريدگار اوست عشق مىورزد و در اين عشق الهى است كه هر چه بيشتر باشد اطمينان قلب و سكون و شوق او بيشتر مىشود زيرا همين شوق است كه موجب تتميم ابتهاج و عشق است كه حركت بسوى كمال وجود است و عشق در انسان اگر بصور عقلى باشد موجب تقويت قوّه جوهريه ناطقه و احاطة كامل بحقايق مىشود و به گونه فرشته مقرّب مىگردد و علامت آن انقياد سافل به عالى و خضوع وى مىباشد در اين حال است كه عبادت بنده عبادتى ذاتى است نه از بيم تمرّد و عصيان ، آيا نمىبينى چگونه ماده اولى تحت سلطه صورت بوده و مطيع آن بود همچنين است اطاعت صورت به نسبت با طبيعت و همچنين طبايع و قوا به نسبت با نفس كه در آن حال طبايع و قوا خادم نفس است اگر چه تو آن را درك نمىكنى زيرا قوا ، عشق مطلق را طالبند كه عشق خالق است و امّا نفس ناطقه انسانى اگر در حيات اين جهانى طالب حسن حال علمى و كشف نادانسته‌ها باشند عشق و اشتياق بهترين وسيله است كه او را با شتاب در طلب و سير در راه حقيقت سوق مىدهد و اين عشق است كه خداوند عزّ و جلّ اشاره فرموده :\r\n وَ الَّذِينَ آمَنُوا أَشَدُّ حُبًّا لِلَّهِ  « 1 » .\r\n\r\n\r\n","description":"","footnote":"\r\nخداست كه عبارت تازى او « الى اللّه و باللّه و فى سبيل اللّه » است ، انسان بحسب فطرات سالك راه اوست امّا بحسب اختيار و هواى نفس اگر شقى باشد از آن منحرف مىشود .\r\n( 1 ) - - فيض در اين گفتار نيز ملهم از ملا صدرا است ، او در شواهد الربوبية در معنى معجزات و خوارق -\r\n","page_name":" 76 ","page_number":76},
  {"content":"\r\n\r\nو اين عشق نفوس عاليه انسانى است و امّا نفوس حيوانى دو دسته‌اند كه دسته اول سعيد و دسته دوم شقى ناميده شده‌اند نفوس سعيد حق اول را با تصوّرى مثالى مىشناسند و حق را با وسائط عقلى در جسمانيات متمثل مىكنند و آن جسمانيات را وسيله تقرب باطنى خود مىدانند اگر چه نيات آنان صالح است امّا غايات حقيقى را همچون محسوس گمان دارند گوئى اين گروه حقّ اول را عبادت مىكنند و به آن عشق مىورزند نه ذات بارى تعالى را . دوم نفوس منغمس در عالم طبيعت و غرق در شهوات و لذات محسوس حيوانى هستند اينان به نعمت‌هاى خالق كفر ورزيده و قواى غضبى و شهوانى خود را در غير آنچه آفريده شده است مصروف مىدارند بنابراين « ضلّت ضلالا بعيدا و خسرت خسرانا مبينا » اينان نيز با آن همه شقاوت فاحش از شوق و عشق خالى نباشد زيرا بحسب فطرت و غريزهء طبيعت بسوى حقيقت وحدت مجبولند كه خداوند فرمود :  « فِطْرَتَ اللَّهِ الَّتِي فَطَرَ النَّاسَ عَلَيْها »  « يعنى بدان آفريده شده‌اند » و اهل عرفان هر شعر و غزل و يا لغزى را جز از پشت پرده عبوديت نمىدانند زيرا زيبائى و حسن ظاهرى وسيله عشق و محبّت است كه بحسن او اشاره‌ايست كه فرموده‌اند :\r\nانّ اللّه جميل فيحبّ الجمال و حسن ظاهرى نيز در ذات دوست‌داشتنى است و امّا نفوس فلكيه عاشقان آفريدگارند و مشتاق او و از اينجا گفته‌اند :\r\n« لو لا العشق ما يوجد سماء و لا الارض و لا برّ و لا بحر » .\r\nو فيض كه خود عاشقى است حقيقى ثمرهء عشق خود را در ختام اين مبحث\r\n\r\n\r\n","description":"","footnote":"\r\n- عادات گويد : انسان بالغ در حدّ كمال آنست كه عوالم سه‌گانه ادراك : احساس ، تخيّل و تعقل را طى كند و كمال تفضّل اتّصال او به ملاء اعلى بوده تا فرشتگان مقرب را ببيند و كمال قوّه مصوّره آن است كه اشباح مثالى را ملاحظه كند و از مغيبات و اخبار جزئى و حوادث گذشته و آينده باخبر گردد و كمال قوه حاسّه آن است كه در مواد جسمانى بشدّت تأثير بگذارد چون با اين نيرو قواى جرمانى بدنى فرمان بردار او مىگردد و در اين مرتبه است كه انسان داراى رتبهء خلّاقه الهى مىشود و اين درجهء پيغمبريست كه بعضى بدون خواندن در مكتب به درجهء كمال عقلى مىرسند پس : « فلا عجب من ان يكون بعض النفوس قوه كماليّة مؤيّدة عن المبادى فصارت كانّها نفس العالم فكان ينبغى ان يؤثّر فى غير بدنها تأثيرها فى بدنها فيطيعها هيولى العالم ، فكلّ ذلك .\r\n","page_name":" 77 ","page_number":77},
  {"content":"\r\n\r\nچنين تعريف مىكند : « و نحن نتلذّ بادراك روائح الحق فى اوقات متفرقه من ايام دهرنا ما لا يقدر الالسن و صفها » و ترجمه آن : « و ما در اوقات گوناگون بادراك روايح حق نائل شده‌ايم و زبانها از وصف و لذت آن عاجز است » براى درك نظرات دقيق و لطيف فيض مطالعهء قرة العيون و اصول المعارف او ضروريست به‌ويژه كه اصول المعارف را كه لطيف‌ترين تأليف عرفانى و كلامى است .\r\n\r\nنظرات ويژه فلسفى فيض\r\nاو معتقد به كرويت زمين و كليّه اجرام سماويست كه با براهين عقلى آن را ثابت كرده و در كتاب عين اليقين در مقدمهء ثانى برهان بر كرويت و استدارة حركات اجرام چنين آورده است « و ممّا يدلّ على كرويتها » « يعنى كرويت اجرام » و استدارة حركاتها انا نرى الكواكب طالعة من مشارق الارض مرتفعة بتدريج الى حدّ ما هابطة منه كذلك الى ان تغيب فى المغارب ما كثة فى غيبتها زمانا ما عائدة بعد ذلك الى المشارق متكافية فى ازمنة الظهور و الخفا فى المشارق و المغارب فى جلّ الامر كانّها على دواير متوازية مرتّبة و يؤكّد ذلك مشاهدة استدارة الكواكب الابدية الظهور حول نقطه تصلح لان يكون قطبا للكلّ فى دواير متوازية مختلفة الصغر و الكبر و يزداد ازمنة الخفا و ينقص ازمنة الظهور بحسب ازدياد البعد الى ان يتساويا ثم يختلفا على عكس الاوّل بنسبة واحدة و يزيد تاكيدا تساوى مقدار الكواكب فى النظر فى جميع ابعادها فى دورانها الّا عند الافق فانّ تراكم الابخرة المرتفعة من الارض يرى ما ورائها من الاشخاص اكبر ما يجب يرى كما يشاهد فيما نرى تارة فى الهواء و تارة فى الماء لذلك يزداد الكبر اذا صار الهواء غلظ و بالضدّ و كذلك ظهور النصف من الفلك او قريب منه دائما لكل على الارض فى اىّ موضع يكون الى غير ذلك من الاعراض الخاصّة بالاستدارة ص 299 عين اليقين » .\r\n\r\nو دلايل ويژه بر كرويت زمين\r\nص 308 عين اليقين خلاصهء ترجمه آن : فيض گويد : اگر با كشتى در دريا سفر كنى نزديك بهر ساحلى كه مىرسد اول نقاط مرتفع و ستيغ جبال و يا برجها پيدا مىشود و هر چه بساحل نزديكتر شوى كم‌كم بقيهء نقاط مرتفع كوهها و برجها نمودار مىگردد تا بسطح برسد ، اگر\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nزمين كروى نبود بايد تمامى كوه و يا برج يكباره ديده شود .\r\nدليل دوم : طلوع و غروب ستارگان در بقاع مشرق بيش از بقاع مغرب زمين است به قدر اقتضاء ابعاد بقاع در دو جهت كه اين مطلب از ارصاد كسوف و خسوف خورشيد و ماه و رؤيت آن در بقاع و بلاد مختلف كشف مىگردد .\r\n\r\nفيض با نقل خبرى از كافى گويد كوكب فلك هفتم يخ‌بندانست\r\nص 317 عين اليقين روى فى الكافى عن الامام الصادق عليه السلام « انّ اللّه تعالى خلق نجما فى الفلك السابع من ماء بارد و ساير النجوم الستة من ماء حارّ و هو نجم الانبياء و الاوصياء و هو نجم امير المؤمنين عليه السلام ، هذا الكلام من الانوار الشريعة الساطعة من معدن الولاية و اهل بيت النّبوة سلام اللّه عليهم و هو مطابق لما يراه المنجمون من نحوسة زحل » جالب است كه از عكسهاى سفاين فضائى اخيرا اين خبر تأييد مىشود كه در بيشتر سيارات منظومه شمسى حرارت شديد و بخارهايى است كه امكان حيات در آنها تصور نمىشود تنها در اقمار زحل ظاهرا دريائى به صورت يخبندان ديده شده است .\r\n\r\nبه نظر فيض عشق در فطرت اين عالم است\r\nهم چنان كه در اثبات حركت جوهرى در مبحث پيش ازين منقول از كتاب قرّة العيون و يا كلمات مخزونه نقل شد اينك از كتاب اصول المعارف وى كه بهترين تاليف عرفانى و فلسفى و كلامى اوست مبحثى از خير و شر و عشق مختصرا و ملخّصا بپارسى نقل مىشود زيرا متن اين تاليف تماما بتازى مىباشد از ص 169 اصول المعارف نسخه خطّى 11 « الوجود كلّه خير و الشر لا ذات له » .\r\nفيض گويد :\r\nعالم وجود خير محض است و شر ذاتا وجود ندارد « توضيحا اين مطلب پاسخ باب مذاهبى است كه براى خير خداى اهورامزدا و براى شرور به اهريمن اعتقاد دارند و گويند اين دو دائما در جدالند با هم و نيز اعتقاد دارند كه آفات و بليّات و سوانح طبيعت از فعل اهريمن و تمامى خيرات از خداوند اهورامزدا صادر مىشود و ازين نمونه اعتقاد\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nاست كه پيروان زردشت را مسلمانان ، ثنويه شمرده‌اند يعنى معتقدان به دو مبدا « 1 » : » .\r\nامّا فيض گفته است عالم كون چه ذهنى و چه عينى و محسوس خير محض بوده و يا خير بر شر چيره‌گى دارد زيرا شرّ محض آفريده نشده زيرا از واجب الوجود و از رحمت واسعهء او بعيد است كه آفريدگار شر باشد امّا شرور در اين عالم و قضاى الهى بالعرض است نه در ذات زيرا او خير محض است بموجب اين آيه :  « بِيَدِكَ الْخَيْرُ إِنَّكَ عَلى كُلِّ شَيْءٍ قَدِيرٌ »  كه در اين آيه بدون تعرض بذكر شر خير را به خود منسوب فرموده و در يكى از دعاها آمده : « و الخير فى يدك و الشرّ ليس اليك « 2 » » كه اضافه شرّ به خداوند نفى شده و اين دليل بر لاوجودى شرّ مىباشد .\r\n\r\n« در معنى عشق حقيقى »\r\nص 75 اصول المعارف « نسخه مطبوع » فيض در وصل بعد از اصل گويد : « هر معلولى از علّت فاعلى و علّت غائى خالى نيست » « برهان » زيرا هر معلولى ممكن الوجود است و هر ممكن الوجود تا مقتضى و مرجّح نباشد بوجود نمىآيد و اين همان علّت غائى ايجاد است حتى چيزهائى كه به نظر ما بيهوده مىآيد داراى غايتى است اگر چه ظاهرا غايت عقلى نداشته باشد ، امّا بدون مبدا خيالى نيست و همين مبدا خيالى است كه موجب تحريك اشتياق نفس مىشود\r\n\r\n\r\n","description":"","footnote":"\r\n( 1 ) - - فيض در اين گفتار متأثر از گفتار استاد و مراد خود ملا صدراست ، ملا صدرا در شواهد الربوبية ص 251 - 255 در مبحث سعادت و شقاوت گويد : الوجودات متفاوتة . افضلها الحق الاول و ادونها الهيولى و الحركة و الزمان و ما يشبههما ، و اللّذة الكاملة متوقفة على المشاهدة لان الوجود لذيذ و كماله الذّ ، و ليس كلّ لذّة كما الحمار فى بطنه و فرجه و كمال ويژه نفس آن است كه با عقل كلّى اتحاد داشته باشد در آن حال صورة كل ، نظام اتم و خير فائض از مبدا كل در آن نقش مىبندد و آن نفس در جوهر خود عالم و عاقل است و لذت كمال نفس از لذّتهاى حسّى اين جهان كه در حكم لذّات بهائم است بمراتب قوىتر و بهتر است ليكن چون ما در بدن منغمر و آلودهء اغراض دنيوى هستيم آن‌ها را درك نمىكنيم .\r\n( 2 ) - - ادعيه\r\n","page_name":" 80 ","page_number":80},
  {"content":"\r\n\r\nاگر چه تخيّل ثابت نبوده و قوّه شعور آن را نتواند درك كند چون مىدانيم تخيّل جدا از شعور و تعقّل است ، پس چون ادراك و حتّى تخيّل هر چيز به‌واسطه اشتياق به آن است و هر شوقى علّت و باعثى دارد كه محرّك آن است حتّى آنكه با مار بازى مىكند يا آنكه انسان را خواب مىكند شوقى او را محرّك است و هر شوقى خالى از علّت و باعثى نمىباشد اگر چه باعث آن عادت باشد چون هر عادتى لذيذ است و هر تازه‌اى لذيذ « لكل جديد لذّة « 1 » » امّا اين‌گونه لذتها از قواى حيوانى است كه از احساسى برخيزد و يا در تخيّل آيد كه براى حيوان خير حقيقى است و گمان مىكنم در انسان نيز خالى از خير نباشد اگر چه تخيّل آن عقلى نبوده است .\r\nولى در ذوات بىشعور نيز صدور افعال از طبايع به منظور نيل به غاياتى است كه بسوى آنها توجّه دارند و هر فعل طبايع بسوى غايت مخصوصى است كه در ذات اوست نه به جعل جاعل امور موجود در نظر جاهل باسباب و علل جزئى آن بسته است امّا در قياس با مسبّب الاسباب چنين نيست و هيچ جزئى از آن اتفاقى نمىباشد اگر چه اسباب و علل فاعل بالعرض باشد و غايات آن پس اتفاق غايتى عرضى براى امرى طبيعى است چه ارادى و چه قسرى كه به طبيعت و يا اراده منتهى مىشود امّا آن اراده و طبيعت پيش از اتفاق در ذات اوست زيرا اگر امور طبيعى و يا ارادى نبود اتفاق هم نمىباشد پس امور طبيعى و ارادى در ذات متوجه غاياتى است . بعد از ذكر اينكه عالم كائنات حركتى شوقى بسوى غاياتى دارد در وصل بعد گويد :\r\n« پس چون سلسله اسباب و علل به طرف مبدئى واحد در حركت است پس در عالم وجود هيچ چيز يافت نمىشود كه منافى با طبيعت علل و اسباب آن باشد و در اين صورت معلول با علّت منافاتى ندارد و حركات متنافره غير منتظمه در قياس با طبيعت جزئيه در قياس بسوى طبيعت كل متلائم و متوافق است حتى نغمه‌هاى غير مؤتلف و اشعار ناموزون در قياس با نظام كل مؤتلف و موزون است حتى انگشتان اضافه در خلقت انسان در جبلّت و فطرت كل عالم طبيعى به نظر مىرسد همچنين عمر انسان در هر زمان كه باشد » .\r\n\r\n\r\n","description":"","footnote":"\r\n( 1 ) - ضرب المثل معروف\r\n","page_name":" 81 ","page_number":81},
  {"content":"\r\n\r\nنقل از جنگ مورخ به سال 1093 پاسخ علّامهء فيض به بعضى از سؤالات « نام سائل نامعلوم » « امّا جواب از سؤالهاى ايشان كه به دين و مذهب مدخلى نداشت آنست كه بناى افسانه‌هاى هندوان اگر راست باشد بر عجايب و غرايبى است كه حق تعالى در تنبيه انسان درج فرموده از آن جمله عين الكمال كه نفوس خبيثهء قويه را كه شيطنت بر ايشان غالب مىباشد تصرف در بدن غير مىرسد به گماشتن نظر شرع چنان كه در حديث نبوى آمده كه :\r\n« العين حق و العين يدخل الرجل القبر و الجمل القدر » و از آن جمله سحر است كه چيزى چند را كه اصلى نداشته باشد در نظرها جلوه دهند و آن مجرد نمودى باشد بىبود و اين سحر اقسام بسيار دارد و از آن جمله غلبهء خيال است بر حس ظاهر چنان كه متخيّله از شدت قوّتى كه داشته باشد آنچه را خيال كرده باشد در حس موجود توانيد گردانيد يا بر ديگرى جلوه تواند داد و از آن جمله تدرع جنى است به بدن ايشان چنان كه شخصى را بى خود گردانيده به زبان او تكلم تواند كرد و از آن جملهء اخبار جنّ است انسان را از چيزى كه واقع شده باشد و از نداند و او فىالجمله عزايم است و طلسمات و نيز نجات و حيل و غير آن چنان كه در بعضى از تصانيف خود بيان كرده‌ايم و اين تنگناى مكتوب گنجائى ذكر آن ندارد و بالجمله هر يك از افسانه‌ها به يكى از اين‌ها منسوب تواند بود و به آن درست تواند شد و امّا آيهء كريمهء  « كُلُّ مَنْ عَلَيْها فانٍ »  « 1 » كه سؤال از تأويل آن نموده بودند : اشاره به فناى اجسام تواند بود و ضمير عليها به ارض راجع و وجه رب ( منظور آيهء بعد از آن :  وَ يَبْقى وَجْهُ رَبِّكَ ذُو الْجَلالِ وَ الْإِكْرامِ )  « 2 » اشاره به ارواح و عرش و كرسى از جنس ارواح است و شك نيست كه بقاى عرش و كرسى با فناى آنچه بر زمين است منافات ندارد و سؤالى كه از ( سؤال قبر غريق و محروق و مقتول ) نموده بودند چنان بايد دانست كه سؤال در نشئهء ديگرست نه درين نشئه و مخصوص كامل الايمان و كامل‌الكفرست و ناقصان را سؤالى نيست خواه مدفون گردند خواه نه و امثال اين سخنان را به مشافهه بيان توان نمود و به نوشتن بيش از اين نتوان و العلم عند اللّه ( . . . ) و الصلاة على رسول اللّه و اهل بيت رسوله .\r\n\r\n\r\n","description":"","footnote":"\r\n( 1 ) - سوره الرحمن - آية 26\r\n( 2 ) - همان سوره آية 27 .\r\n","page_name":" 82 ","page_number":82},
  {"content":"\r\n\r\n\r\nتأليفات و تصنيفات فيض\r\nبرابر دو فهرست موجود نزد نگارنده كه اولى به خط مؤلف و دومى به خط فرزندش ملا علم الهدى موجود است در فهرست اول كه چند صفحه آخر آن افتاده است قريب هشتاد مجلّد امّا در فهرست دوم به خط علم الهدى قريب يك‌صد و سى مجلّد كتاب و رساله آمده است امّا برابر فهرست اينجانب كه در تذكره خاندان فيض هم نقل كرده قريب به يك‌صد و چهل مجلّد كتاب و رساله است بديهى است اينكه مترجمانى چون سيّد نعمت الله جزايرى كه از شاگردان مجاز وى هم بوده تاليفات و تصنيفات فيض را قريب به دويست مجلّد مرقوم داشته‌اند درست مىباشد زيرا اگر آنها را به گونه مستقلّ فرض كنيم از يك‌صد و چهل مجلّد كمتر است ولى اگر تعداد كتابها و مجلدات كل تاليفات را محاسبه كنيم قريب دويست و پنجاه مجلّد مىشود زيرا بيشتر تاليفات مهم علمى وى هر يك از دو تا 15 مجلّد مىشود ، مثلا وافى فيض در حديث شامل 15 كتاب و صافى « تفسير قرآن كريم » شامل چندين كتاب است كه در قديم دو مجلّد بوده و در طبع عصر قاجاريه نيز در دو مجلد و در طبع اسلاميه نيز در دو مجلّد بطبع رسانيده‌اند و يا محجة البيضاء او كه احياء احياء العلوم غزالى است عينا مانند اصل شامل چهار ربع و يا چهار مجلد است حال اگر اصل تاليف را در نظر بگيريم وافى و صافى و محجة البيضاء سه تاليف و يا سه مجلد است ولى اگر كل مجلدات اين سه تاليف و تصنيف را مرعى داريم 21 مجلّد مىشود كه اهم آن بقرار ذيل است :\r\n1 - صافى در تفسير قرآن كريم به زبان تازى از كتب معتبر تفسير است كه با مطالعه اكثر تفاسير شيعه و سنّى يا خاصّه و عامه مرقوم داشته و روايات معتبر خاصه را ضمن تفسير آيات ملحوظ گردانيده است در 2 مجلّد .\r\n2 - وافى در حديث كه فيض چهار كتاب حديث معتبر خاصّه را شامل كافى و استبصار و تهذيب و من لا يحضره الفقيه با تنقيح و حذف مكرّرات يك جا جمع كرده و آن را در 14 جزء و يا 14 كتاب نوشته سپس علّامه علم الهدى فرزندش يك جزء شامل معرفى رجال و كشف رموز آن نوشته و آن نوشته و آن را تكميل كرده است و شامل 15 جزء شده است نخبهء كبرى و نخبهء صغرى نوادر حديث و هر دو منتخب از وافى و تفسير اصفى ملخّص از صافى ، محجّة البيضاء فى احياء الاحياء شرح و تنقيح و تصحيح احياء العلوم شيخ ابو حامد محمّد غزّالى در چهار ربع بدين شرح :\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nربع العادات ، ربع العبادات ، ربع المنجيات و ربع المهلكات كتابى است عبادى و اخلاقى كه فيض بقول خود آن را زنده كرده و در مقدمهء آن توضيح داده كه چون شيخ ابو حامد در اواخر عمر از مذهب عامه روى گردانيد و بمذهب خاصّه گرويد و رساله‌اى هم درين باب نوشت و ديگر مجال نيافت در تاليفات و تصنيفات خود تجديد نظر كند گوئى اين وظيفه بعهدهء من است آنگاه فيض با نقل عبارات غزالى تحت عنوان « قال ابو حامد » عبارات او را نقل و آنگاه با احاديث مرويّه طريقهء اماميهء آن را تكميل نموده است .\r\nاز تاليفات مهمّ فلسفى كلامى او علم اليقين و عين اليقين و حق اليقين است كه عين اليقين او در سالهاى اخير در قم بطبع رسيده و از كتب اخلاقى او كلمات طريفه ، كلمات مكنونه و حقايق مىباشد . اصول اصيله كتابى است بمشرب اخباريه كه فيض در آن به صراحت باصحاب راى و قياس و تقليد تاخته و گويد با قرآن و اخبار درست مرويّه از ائمه عليهم السلام نياز بعلم اصول نيست در اينجا از شرح مفصّل تاليفات و تصنيفات جدّ امجد خوددارى مىكنم و نظر علاقمندان را بفهرست كامل آثار وى كه در پايان اين مقدمه خواهم آورد جلب مىكنم امّا نكتهء قابل تذكار آنست كه كمتر دانشمندى چون فيض بوده است كه تقريبا شصت سال از عمر هشتاد و چهارساله خود را صرف تدريس و تأليف و تصنيف كرده باشد و قريب دويست مجلد كتاب و رساله در علوم مختلف به‌ويژه در شريعت غرّا مرقوم داشته باشد امّا فيض نيز همچون ملا صدرا استاد خود معتقد بوجوب تلفيق و تأليف حكمت و شريعت بوده و گويد در حكمت و شريعت تناقضى وجود ندارد بلكه براى درك حقايق قرآن و كلمات نبوى ص و ائمه عليهم السلام و بالاخره چيستى جهان عينى طبيعى و جوامع مرسله نياز به دانش حكمت احساس مىشود « 1 » .\r\nوى دقيقه‌اى از عمر خود را مهمل نمىگذاشت از رفتن بمجالس مهمانى و نشست و برخاست با اصحاب ديوان ازين نظر كه آن را اتلاف وقت مىدانست جدّا\r\n\r\n\r\n","description":"","footnote":"\r\n( 1 ) - جوامع مرسله يا نقائص كه در كتاب سوم ارسطو بنام « انوليطيقا » يا تحليل قياس آمده در معانى « ماهى » يا ماهيّت و « كيف هى » و « لم هى » مىباشد كه بپارسى « چيستى ، چگونگى و براى چيست » بوده « تاريخ يعقوبى ص 157 » .\r\n","page_name":" 84 ","page_number":84},
  {"content":"\r\n\r\n\r\nفهرست مصنّفات فيض كاشانى بخطّ آن بزرگوار\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nفهرست مصنّفات فيض كاشانى بخطّ آن بزرگوار\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nفهرست مصنّفات فيض متن بخطّ وى و حواشى بخطّ ملا علم الهدى محمّد\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nفهرست مصنّفات فيض متن بخطّ وى و حواشى بخطّ ملا علم الهدى محمّد\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nخوددارى داشت و اين مقدمهء را ضمن ابياتى كه در ذمّ سفر مازندران سروده بشرح ذيل بيان كرده است :\r\n قضا فكند مرا بهر امتحان به سفر * سفر مگوى ، بگو قطعه‌اى زنار سقر \r\n ميان قافلهء مجتمع ز حيوانات * در و بهيمه به معنى ولى بشر به صور \r\n ز آب شيشهء قليون مگو كه فتنه شود * بيا و از دم قليون‌كشان بخور بخر \r\n من اوفتاده در آن اجتماع وحشتناك * غريب و بىكس و اندوهناك و خسته جگر \r\n نه مونسى و نه يارى ، نه آشناى دلى * نه محرمى كه دمى با هم آوريم بسر \r\n ز گفتگوى نفهميدگان ملول شدم * كه لال باد زبانى و گرنه گوشى كر \r\n من آن مقيم بيابان‌نورد اسرارم * من از كجا و سوارى و حرّ و برد سفر \r\n مرا چه كار به آب و به استر و يخدان * مرا چه كار بفرّاش و شاطر و مهم‌تر \r\n مرا چه كار به بار و شتر ، جوال و رسن * به ساربان و بسر كار و نوكر و چاكر \r\n مرا چه كار بصندوق و خيمه و لاچوق * قلندرى دوسرى و آقا راقور « 1 » سفر \r\n رفيق من نبود جُز كتاب و صحبت علم * شنيدن سخن از زنده‌اى سخن‌گستر \r\n رفيق و مونس من رفتگان زنده دلند * كه مانده‌اند سخن‌هاى نيك در دفتر \r\n ازين سفر به سلامت اگر برم دل و جان * من و كتابى و يارى و گوشهء قمصر \r\nامّا در سفر اول كه مدت آن كمتر بوده طى قصيده‌اى از عجائب بحر و بر و زيبائىهاى مازندران توصيف كرده و مازندران را جهانى ديگر و بهشت روى زمين ناميده و از تمامى شهرهاى مازندران نام برده است و در اين سفر است كه صائب شيرين سخن نيز از همراهان فيض بوده و با بيتى چنين نام وى را در قصيدهء خويش آورده است :\r\n جنگل آن ديدنى است ليك بفصل خزان * يا به بهار آنكه را در دم از آنجا گذشت \r\n ديدن ، آن را سزد كو ببرد عبرتى * نى كه بلهو و لعب بهر تماشا گذشت \r\n صائب ما چون بديد جنگل مازندران * نكته بر خاطر آن سخن آرا گذشت \r\n جنگل مازندران خواب پريشان ديو * در نظر صائبش صورت و معنا گذشت \r\nفيض تابستانها را در گوشهء انزواى قمصر با برخى از خواص اصحاب بسر مىبرد\r\n\r\n\r\n","description":"","footnote":"\r\n( 1 ) - لا بد مصطلح زمان وى بوده است .\r\n","page_name":" 89 ","page_number":89},
  {"content":"\r\n\r\nو شبها در دامنهء كوهستانها آن دهكدهء خرّم و در كنار چشمه‌سارهاى آن در عبادت و تسبيح و مناجات با قاضى الحاجات بود و شاهد آن سروده‌هاى بسيارى است كه به گونهء مثنوى و مسمط و تركيب‌بند و بنامهاى شراب طهور ، شوق العشق در اين مجموعه آثار او براى اولين بار ديده مىشود چه آثار وى كه تاكنون بنام ديوان فيض سه بار بطبع رسيده تنها شامل غزلها و بعض رباعيات اوست مضافا به اينكه داراى مسامحات بسيارى است كه با اغلاط فراوان مطبعى نيز توأم است اينك ابياتى از مثنوى او در توصيف قمصر تا آنجا كه تأييديه‌اى بر انزواى وى در آن روستا بوده معروض و مطالعهء تمامى آن را در ديوان توصيه مىنمايد :\r\n قمصر چه بود بهشت دنيا * نى غم ، نه كدُورت است آنجا \r\n آنجاست كه خلوت است ممكن * آسايش و سلوت است ممكن \r\n آنجاست كه فيض حق فزونست * دل نيز فراخ چون برونست \r\n دل را به خدا دهد نسيمش * در پرده ، جلا دهد نسيمش \r\n هر دم فيضى ز مخزن آيد * جان تازه‌به‌تازه در تن آيد \r\n دل از نفسى شود چو صحرا * وز گوهر فيض ، سينه دريا \r\n كوهش همه طور و دشت ، ايمَن * از نور تجلّى است روشن \r\n بر قلّهء كوهش ار برائى * ابواب فرح ، به رُخ گشائى \r\n دل خورد ز گندمش چو آدم * افتاد از آن بهشت در غم \r\n افتاد به غير جنس كارش * لنگيد خر و بماند بارش \r\n بر ياد معاشران و ياران * از ديده كنم سرشك باران \r\n فيضيه و مثنوى و باران * جمعيت جمع سازگاران \r\n آن سايهء كوه و آخر روز * آن شادى و ساز و آن غم و سوز \r\n جمعيت در نماز ياران * افتادگى و نياز ياران \r\n بر خاك‌نشينى عزيزان * آن جمع ز خود به حق گريزان \r\n آن مجلس درس علم بىريب * و آن فيض كه مىرسيد از غيب « 1 » \r\n\r\n\r\n","description":"","footnote":"\r\n( 1 ) - جمعى از شاگردان و مريدان مخلص وى كه قصايد بعضى از آن بزرگواران كه پس ازين خواهد\r\n","page_name":" 90 ","page_number":90},
  {"content":"\r\n\r\n آن صحبت روزها و شب‌ها * و آن الفت و انس و قرب دلها \r\n جمعيت يكدلان به تنها * جانها مىريخت در بدنها \r\n از خلوت خويش راز گويم * يا حال مقام باز گويم \r\n ياد سرچشمهء جزاوند « 1 » * مهتاب شبان و يار دلبند \r\nامّا اشاره فيض در مصراع : « فيضيه و مثنوى و باران » اشاره به‌آنست كه در آن ساحل خشكسالى عجيب رخ نموده بود و احتمال قحطى مىرفت مردم از پيشگاه فيض تقاضاى نماز و دعاى استسقاء كرده بودند و فيض با جمعى از ياران و اهالى به همين مكان جزاوند رفته و به نماز باران مشغول مىشوند و لطف و كرم پروردگار شامل مردم شده و باران نافعى مىبارد از آن پس چند تن از مريدان شاعر هر يك اشعارى در مديح فيض مىسرايند و مجموعه آن را فيضيّه مىنامند كه در مثنوى به آن اشارت شده ضمنا اضافه مىكند كه فيض طى دو قصيده ضمن سپاسگزارى از مديحه‌گويان بعنوان نصيحت از آنان درخواست نموده كه ديگر به‌هيچ‌وجه به مديحه‌گوئى نپردازند كه وى آن را نمىپسندد زيرا مدح غرور آفرين و انسان را از ياد خدا غافل مىكند .\r\n\r\n\r\n","description":"","footnote":"\r\nآمد و در قمصر همراه او بودند و از محضرش درك فيض مىنمودند شاهد اين امر چند جزء از كتاب وافى حديث اوست كه تاريخ ختام آن در قمصر بوده و نسخه‌اى از كلمات طريفه او به خط خوش يكى از مريدان و شاگردانش محمد خان طباطبائى موجود است كه در صفحه ختام آن كاتب خود را مريد و شاگرد فيض معرفى كرده و مصرّح است كه در سال 1073 ه ق در قمصر و در محضر استاد اين نسخه را مرقوم داشته است .\r\n( 1 ) - منظور از سرچشمهء جزاوند مكانى است در شمال غربى قمصر و در پاى كوه مرتفع ميدان كه قنات موسوم به جزاوند در آن جاريست از مراكز خوش‌آب‌وهواى قمصر است .\r\n","page_name":" 91 ","page_number":91},
  {"content":"\r\n\r\n\r\nفهرست اجمالى تاليفات فيض\r\nالف - تفسير قرآن\r\n1 - تفسير صافى به تازى\r\n2 - تفسير اصفى به تازى\r\n3 - تفسير مصفّا به تازى\r\n4 - تفسير تنوير المواهب شرح بر مواهب العلية ملا حسين كاشفى\r\nب - حديث\r\n5 - وافى شامل 15 جزء و يا كتاب به تازى\r\n6 - النوادر به تازى\r\n7 - الشافى منتخب وافى به تازى\r\n8 - معتصم الشيعة فى احكام الشريفة در احكام فقه بتازى\r\n9 - مفاتيح الشرائع در امهات مسائل فقه بتازى\r\n10 - نقد الاصول الفقهيّه بتازى\r\n11 - نخبة الكبرى بتازى\r\n12 - نخبة الصغرى بتازى\r\n13 - تعليقات نخبه بتازى\r\n14 - التطهير بتازى\r\n15 - علم اليقين فى اصول الدين در فلسفه و كلام بتازى\r\n16 - عين اليقين فى اصول الدين ملخّص علم اليقين بتازى\r\n17 - النوادر الحكمة بتازى\r\n18 - انوار الحكمة\r\n19 - اصول المعارف بتازى\r\n20 - المحجة البيضاء فى احياء الاحياء در اخلاق بتازى\r\n21 - الحقائق فى اسرار الدين بتازى\r\n22 - قرّة العيون فى اهم الفنون يا « فى اعزّ الفنون » بتازى و پارسى\r\n23 - كلمات مكنونه به تازى\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n24 - كلمات مخزونه به تازى\r\n25 - اللآلى به تازى\r\n26 - كلمات الرائقة به تازى\r\n27 - كلمات مضنونه در بيان توحيد به تازى\r\n28 - كلمات السّرية العلّية در ادعيه به تازى\r\n29 - جلاء القلوب در ادعيه به تازى\r\n30 - خلاصة الاذكار در ادعيه به تازى\r\n31 - ذريعة الضراعة در ادعيه و مناجات به تازى\r\n32 - منتخب الاوراد در ادعيه به تازى\r\n33 - لبّ الحسنات در ادعيه\r\n34 - زاد العقبى در ادعيه\r\n35 - اهمّ ما يعمل در ادعيه\r\n36 - ثناء المعصومين\r\n37 - شرح صحيفه سجاديّه\r\n38 - الاربعين فى مناقب امير المؤمنين\r\n39 - بشارة الشيعة\r\n40 - سفينة النجاة\r\n41 - ميزان القيامه\r\n42 - مرآة الآخرة\r\n43 - ضياء القلب\r\n44 - الشهاب الثاقب\r\n45 - الخطب شامل يك‌صد خطيبه كه در جمعات و اعياد خوانده\r\n46 - رساله حق المبين فى كيفية التفقه فى دين\r\n47 - منهاج النجاة\r\n48 - الاصول الأصيلة\r\n49 - تسهيل السبيل\r\n50 - مفتاح الخير\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n51 - اصول العقائد\r\n52 - اللب فى معنى حدوث العالم\r\n53 - اللباب فى كيفية علم اللّه سبحانه بالاشياء\r\n54 - اذكار الطهارة\r\n55 - ترجمة الطهارة به پارسى\r\n56 - ابواب الجنان به پارسى\r\n57 - ترجمة الصلاة به پارسى\r\n58 - ترجمة الزكاة به پارسى\r\n59 - ترجمة الصيام به پارسى\r\n60 - ترجمة الحج به پارسى\r\n61 - ترجمة العقائد به پارسى\r\n62 - ترجمة الشريعة به پارسى\r\n63 - الاذكار المهمّة به پارسى\r\n64 - الرفع و الدفع در ادعيه به پارسى\r\n65 - السانح الغيبى در معنى ايمان و كفر\r\n66 - شرائط الايمان بپارسى مختصر راه صواب\r\n67 - راه صواب بپارسى\r\n68 - رسالهء آينه شاهى بپارسى\r\n69 - الفت‌نامه بپارسى\r\n70 - رساله زاد السالك بپارسى\r\n71 - رسالهء ضوابط خمس بپارسى\r\n72 - رسالهء جهاز الاموات بپارسى\r\n73 - رسالهء در بيان حكم گرفتن اجرت براى عبادات\r\n74 - رسالهء استقلاليه\r\n75 - رسالهء الغنية الانام فى معرفة الساعات و الايام\r\n76 - معيار الساعات\r\n77 - الاحجار الشداد و السيوف الحداد\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n78 - رسالهء المحاكمه بين المجتهدين فى معنى التفقّه\r\n79 - رسالهء الرفع الفتنة در حقيقت علم و علما\r\n80 - فهرس العلوم\r\n81 - وصف الخيل\r\n82 - تفسير آية الأمانة در پاسخ يكى از رجال\r\n83 - تشريح العالم به تازى\r\n84 - كلمات الطريفه به تازى\r\n85 - رساله الانصاف پارسى و تازى\r\n86 - المشواق به پارسى و عربى\r\n87 - الاعتذار بتازى\r\n88 - شرح الصدر در بيان سوانح زندگى مؤلف\r\n89 - زاد الحاج در مناسك\r\n90 - تقويم المحسنين\r\n91 - اضغاث و احلام\r\n92 - اعمال الاشهر الثلاثة\r\n93 - حاشيه بر رواشح ميرداماد\r\n94 - رساله در جبر و اختيار\r\n95 - التذكره در حكمت\r\n96 - در معنى قابليت\r\n97 - ترجمه خبر معلى بن خنيس\r\n98 - رساله ديباچه گلزار قدس\r\n99 - المحاكمه بپارسى ميان صوفيه و علماء\r\n100 - ترجمة الحق پارسى\r\n101 - ديوان غزليات و رباعيات\r\n102 - شرح هياكل النور ميرداماد بنام ثواكل الحور\r\n103 - رساله اثبات حركت جوهرى\r\n104 - رساله اتل توتل قصه\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n105 - رساله پاسخ به سؤال قاضى سعيد قمى از شاگردان او\r\n106 - رساله امكان و وجود\r\n107 - رساله العلم\r\n108 - مثنوى تنفيس الهموم\r\n109 - مثنوى شراب طهور\r\n110 - مثنوى آب زلال « در اين كليات آمده »\r\n111 - رساله وسيلة الابتهال\r\n112 - رساله مناجات‌نامه\r\n113 - رساله شوق العشق\r\n114 - رساله سلسبيل\r\n115 - رساله شوق الجمال\r\n116 - رساله شوق المهدى « عج »\r\n117 - قصائد فيض كه در اين كليّات جمع شده\r\n118 - آداب الضيافه\r\n119 - مثنوى تسنيم\r\n120 - مثنوى ندبة العارف\r\n121 - مثنوى ندبة المستغيث\r\n122 - منظومه در مناجات مع قاضى الحاجات\r\n123 - قصايد دهرآشوب منتخب از گلزار قدس\r\n124 - كتاب منتخب از رسائل اخوان الصفا\r\n125 - كتاب منتخب فتوحات مكيه\r\n126 - كتاب منتخب مكاتيب قطب بن محى\r\n127 - كتاب سراج السالكين منتخب مثنوى مولوى در 9000 بيت\r\n128 - منتخب ديوان شمس در سه هزار بيت\r\n129 - انموذج اشعار عارفانه در توحيد شامل 700 غزل\r\n130 - منتخب از منتخب فتوحات مكيّه ابن عربى\r\n131 - رساله پاسخ سؤال كه آيا وجود مشترك لفظى است يا معنوى\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n132 - رساله پاسخ سؤال از تجديد طبايع و حركت وجود جسمانى به تجدّد امثال\r\n133 - محاكمه بين يكى از منسوبين به علم رسمى با يكى از عرفا\r\n134 - پاسخ سؤال شخصى از مؤلفان در حقانيت مذهب شيعه\r\n135 - منتخب كبير منتخب اشعار خود جمعا 20000 بيت\r\n136 - منتخب صغير منتخب اشعار خود جمعا 20000 بيت\r\n137 - الذريعه پاسخ به نامه يكى از فضلا رساله‌اى است در اختلاف\r\n138 - فهرست مصنّفات به سال 1069\r\n139 - فهرست مصنّفات به سال 1090\r\n140 - فهرست مصنّفات 11 به خط فرزندانش\r\n141 - رساله در اثبات ولايت امير المؤمنين ( ع )\r\n142 - ملخّص التهاب النيران\r\n143 - مجموعه اجازات\r\n144 - شرح بر جزء رابع رسالات اخوان الصفا\r\n\r\nكليات اشعار فيض\r\nديوان اشعار فيض تاكنون چهار بار بطبع رسيده كه قديم‌ترين آن طبع هندوستان است امّا نه از نظر كميّت و نه از نظر كيفيت مورد قبول طبايع لطيف نبوده است ، زيرا اولا دو ديوان مطبوع انتشارات شمس و ديوان مصحّح دوست فاضل و شاعر كرامند آقاى پيمان بنام ديوان فقط شامل غزليات و رباعيات فيض مىباشد مضافا به اينكه نسخهء انتشارات شمس از مسامحات مطبوعاتى كافى برخوردار است ولى عمدهء مطلب آن است كه هر دو نسخه فاقد قصايد و مثنويات و آثار ديگر فيض مىباشد و چون آثار چاپ نشده شاعر غالبا در توحيد و مناجات بارى تعالى و تقدّس و نصيحت به اخوان مؤمنين و منقبت آل اطهار پيغمبر گرامى « ص » و تاريخ اجتماعى روزگار اوست كه فوق‌العاده براى شناخت اخلاق و منش و آداب آن عالم و مردم عصر او مفيد است لذا اين بنده مصطفى بن مهدى بن ملا حسين بن احمد بن محمد بن صدر الدين محمد بن ابى تراب بن نصير الدين سليمان بن علم الهدى محمد بن محمد محسن فيض كاشانى كه از احفاد بلافصل شاعرم هميشه درين انديشه بودم كه اگر مجالى دست داد كليّات اين عالم\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nبزرگوار شيعهء حقّهء اماميّه عليهم السلام را جامع و حتى المقدور عارى از مسامحات شرح و بطبع برسانم به‌ويژه آنكه به همراه آن تذكره جامع علما و شعراى خاندانهاى فيض و ملا صدرا نيز طبع و منشر گردد ، و بدين منظور قريب سى سال است كه در كار جمع مدارك تذكره بوده‌ام و اين وظيفه را به حمد اللّه به پايان رسانيده و تذكرهء مرقوم آمادهء طبع و انتشار است .\r\nبا مراجعه به فهرست‌هاى كتابخانه‌هاى عمومى كشور از چند نسخه منحصر بفرد موجود آگاهى يافت كه فوق‌العاده حائز اهميّت بود اول نسخه‌اى به خط عقيل الدين دومين فرزند فاضل حكيم ركن الدين مسعود بن حكيم نظام الدين على بن حكيم ركن الدين مسعود شيرازى كه حكيما خير جدّ حكيم ركناى مسيح از شيراز بكاشان آمده و ساكن شده است كه مرقد وى نيز در كنار مرقد امام‌زاده سلطان على مشهد اردهال عليه السلام است حكيم ركناى دوم طبيب و شاعر فرزند حكيم نظام الدين على طبيب ويژهء شاه طهماسب صفوى بوده است حكيم ركنا كه هنوز هم ديوان اشعار وى بطبع نرسيده با خاندان فيض قرابت سببى داشته و او داراى دو فرزند فاضل بوده كه اولى خليل نام داشته و از علما مشهور كاشان و از شاگردان مجاز و مؤانس فيض بوده و معروف به خليلاى شاعر است و عقيل الدين مورد بحث نيز فرزند ديگر حكيم ركنا از فضلا و خوشنويسان كاشان بوده كه ديوان فيض را به خط خوش نسخ مرقوم داشته و همين نسخهء مأخذ ماست كه متعلق به كتابخانهء ملى است اين مأخذ و مأخذ ديگر همان كتابخانه و نسخهء ديگرى از قصايد فيض متعلق به كتابخانه مجلس شورا مشوّق ما در كار تصحيح كليّات فيض بود ويژه آنكه عنايت فاضل گرامى آقاى محدث رئيس وقت كتابخانه ملّى به اين بنده در امر عكس‌بردارى نسخه‌ها و سرعت عمل آن فوق‌العاده مؤثر بود كه بدين‌وسيله از ايشان در هر پست و هر مقامند سپاسگزارى مىنمايد دوم عنايت محقق فاضل بزرگوار حضرت آقاى حائرى رياست معظّم كتابخانهء مجلس شورا كه عكس نسخهء قصايد را مرحمت فرمودند و از ذات مقدس ايشان بىنهايت سپاسگزار و منّت‌پذير است كه هميشه با خوشروئى و متانت و بزرگوارى آن وجود كرامند روبرو بوده است بقا و سلامتى اين خادمان حقيقى فرهنگ را از ايزد منّان خواستار است . بارى با بدست آمدن مأخذ مذكور و داشتن يك نسخهء مخطوط زمان مؤلف و چند مأخذ ديگر كه ذيلا بشرح آن خواهد پرداخت تصميم به تصحيح آثار نياى خود گرفت امّا چون\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nبازنويسى و مقابلهء چندين نسخه آن هم با خطوط دست‌نويس قديم كار مشكلى بود منتظر همكارى ديگرى بود كه خوشبختانه دو تن از فرزندانم كه درين رشته فارغ التحصيل شده بودند با كمال اشتياق حاضر به همكارى شده و از آغاز سال جديد مشغول بازنويسى و مقابله نسخه‌ها گرديدند تا بخواست خدا كار باتمام رسيده و كليّاتى تقريبا جامع به اضافهء يكى دو رسائل فيض آماده انتشار گرديده است امّا هنوز مثنويهاى فيض كاملا بدست نيامده و بجز دو مثنوى از وى در اين كليّات نيامده است امّا امتياز اين ديوان بر نسخه‌هاى مطبوع علاوه بر كمى مسامحات افزونى حد اقل چهار هزار بيت قصايد و اشعار ديگر است به اين معنى كه در نسخهء انتشارات سنائى تقريبا 9000 بيت غزل و رباعى آمده و در نسخه انتشارات شمس قريب 7500 بيت آمده امّا كليات ما علاوه بر آثار چاپ شده اين دو نسخه قريب چهار هزار بيت قصايد و غزليات اضافه بر ديوانها دارد و جمعا قريب 13000 بيت مىشود . ناگفته نماند كه فيض خود در فهرست مجموعه اشعار خود را 20000 بيت مرقوم داشته‌اند .\r\n\r\nمعرفى مآخذ\r\nالف - نسخه كهنهء معاصر مؤلف ملكى اينجانب بقطع بزرگتر از ربعى 13 * 20 سانتىمتر شامل 495 برگ تقريبا برابر 12000 بيت كه در بيشتر حواشى آن جرح و تعديل و اضافات و اصلاحاتى به عمل آمده و اگر چه فاقد اول و آخر است مىتوان پنداشت كه نسخهء مؤلف است و اصلاحات آن از طرف مؤلف و يا يكى از فرزندان او بوده است خط آن نستعليق خوش و بيشتر غزلها با قلم قرمز عنوان‌نويسى شده و روىهم‌رفته بدون افتادگى است و كم‌غلطترين نسخه‌هاى عصر شاعر است و آن را بنام اصلى يا كهنه معرفى كرده است . توضيحا نسخهء مرقوم هيچ‌گونه تزئين و جدول‌كشى ندارد .\r\nب - نسخهء كتابخانه ملى به خط عقيل الدين مذكور به شماره ثبت كتابخانه بزرگتر از قطع ربعى شامل 12000 بيت كلا شامل غزليات و رباعيات به خط خوش نسخ و بدون جدول‌كشى و هر گونه تذهيب و بدون افتادگى شامل 685 صفحه كه آخر نسخه به خط عقيل چنين خاتمه يافته : تمّ و بالخير عمّ و الحمد للّه كتبه ابن سيّد ركن الدين مسعود عقيل الدين الحسينى فى اواخر شهر جمادى الاول سنه 1085 خمس و ثمانين بعد الالف من الهجرة النّبوية المصطفوية المحمدية على هاجرها الف الف الصلاة و\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nالتحيّه در گوشهء پائين عبارت عقيل الدين با خط ديگرى نوشته شده : تاريخ وفات مرحوم فيض در سنه 1091 لهذا اين ديوان شش سال قبل از فوت مصنّف نوشته شده حررّه 241 اين نسخه با توجه به توضيح كاتب نامعلوم واضح است كه در حيات فيض و براى فيض نوشته شده و قطعا به نظر وى رسيده است زيرا سيد عقيل الدين و برادرش ملا سيد خليل حسينى هر دو از شاگردان فيض بوده‌اند امّا از نظر صحت تقريبا برابر نسخهء اصلى و غالبا گوئى از روى هم نوشته شده است .\r\nاين نسخه نيز از مآخذ مورد اعتماد شارح بوده و در آخرين صفحه آن غزل فياض لاهيجى كه در پاسخ غزل فيض سروده به خط عقيل الدين آمده است و چون آن را حائز اهميّت دانست جزء مراسلات فيض و پاسخ ياران او پس ازين در مقدمه خواهد آورد و اين نسخه شامل رساله ديباچه گلزار است و با علامت « عق » .\r\nج - نسخهء شماره 549 كتابخانه ملى شامل منتخبى از غزليات و قصيده توحيديه فيض بقطع ربعى و به خط خوش دوران قاجاريه شكسته نستعليق نام كاتب نامعلوم ولى در صفحه آخر آن مهر رضاقلى خلج و ذيل آن مهر مهر ديگر به خط نستعليق خلج امير حسينى ديده مىشود .\r\nاين نسخه شامل 96 برگ و هر برگ تقريبا 14 سطر امّا مسامحاتى دارد و ازين منتخب تنها از قصيدهء توحيديه آن استفاده شد . با علامت « امير » م .\r\nد - نسخهء كتابخانهء مجلس شورا به شماره 2473 / ف / 55826 تاكنون تنها نسخه قصايد فيض است كه ديده و ماخذ منحصر بفرد اين كليات است قطع ربعى با جلد تيماج سوخته و جدول‌كشى بدون تزئين ديگر ، اول و آخر آن سالم اما بدون نام كاتب و به خط نسخ نيمه خوش ، اين نسخه ظاهرا در حيات مؤلف نوشته شده و در خاندان فيض در كاشان بوده كه متاسفانه گوشهء آن را موريانه خورده و ابياتى را ناقص كرده است تنها در صفحهء آخر آن به خط كاتبى ديگر كه ظاهرا شبيه به خط يكى از نوادگان فيض مىباشد غزلى از فيض را در تعريف ديوان مرقوم داشته و تاريخ آن سال 1111 ه . ق . است كه 20 سال بعد از فوت فيض مىباشد با علامت « مجلس » « 1 » .\r\nمشخصات ديگر آن :\r\n\r\n\r\n","description":"","footnote":"\r\n( 1 ) - اين غزل در صفحهء اول پشت جلد آمده است .\r\n","page_name":" 100 ","page_number":100},
  {"content":"\r\n\r\nدر پشت صفحه اول كتاب مالكيت محمد تقى حسينى به تازى با مسامحاتى بشرح ذيل آمده : بسم اللّه الرحمن الرحيم هذا الكتاب المستطاب من ابيات الملا محسن الفيض القاشانى عطّر للّه تعالى مرقده ساقة القدر بامر خلاق البشر الى ملك من هو مملوك » لمالك ملك السماوات و الارض اعنى اقل الناس علما و عملا و اكثرهم ذنبا و زللا تراب نعل اقدام ابى تراب محمد تقى الحسينى الشهير علاء بن المرحوم المبرور الميرزا حسين‌على الرازى طاب ثراه و مهر چهار گوش بزرگ با خط ثلث : العبد محمد تقى الحسينى مورخ 1143 داخل مهر و ذيل آن مهر كوچكى از مالك ديگر بنام : اشرف الدين ابراهيم اين نسخه شامل 186 صفحه و هر صفحه تقريبا 17 سطر دارد و برابر 3000 بيت مىشود .\r\nه - جنگ صفى كتابدار مضبوط در كتابخانهء سپهسالار شامل مكاتبات فيض و عرفان و ديگران مىباشد از عنايت جناب آقاى مشكات ( سهايى ) و همكارى ايشان در ارائهء نسخهء مزبور نهايت سپاسگزارى دارد .\r\nو - جنگ عكسى آقاى دكتر به‌نيا كه تقريبا بيشتر آن در زمان حيات فيض و به‌وسيله شاعران بنى اعمام فيض و بيشتر به خط محمد رضا سخا است اين مجموعه شامل آثار قريب 70 تن شاعر است كه لااقل سى تن آن شاعران كاشانى و قريب 15 تن آن شاعران معاصر جامع جنگ بوده‌اند و در آن رساله و مثنوى آب زلال به خط فيض منضم به چند غزل و رباعى از وى و غزل فيض به خط ملا علم الهدى فرزندش و چند غزل علم الهدى به خط خود او و شعر بيشتر شاعران و مريدان فيض مانند آقا هادى ، محمد مؤمن محمد محسن عرفان ، شمس الدين محمد ، شمساء قمى و غيره ديده مىشود كه اشعار تاريخ‌دار آن مربوط به سال 1093 يعنى دو سال بعد از ارتحال فيض كاشانى است بهر حال مثنوى آب زلال از وى استنساخ شد و نامه‌اى از فيض در پاسخ سؤال پرسنده‌اى از حقيقت سحر و كارهاى مرتاضين هند و نيز شامل بيشتر رباعيات فيض بود كه با آن مقابله شد چون فوق‌العاده مورد اعتماد بود زيرا بيشتر به خط خود مولانا فيض بود با علامت « جنگ قديم » .\r\nز - مجموعه به خط حاج ملا عبد الباقى بن صدر الدين محمد فيضى شيخ الاسلام كاشان و مدرس مدرسه فتحعلى شاه در كاشان كه ازين مجموعه دو رساله مشواق و ديباچه گلزار قدس با نسخهء عقيل الدين مقابله شد با علامت « عب » .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nح - مجموعه ديگر از ملا عبد الباقى مرقوم شامل بعض غزليات فيض با علامت « عبده » .\r\nط - مجموعه ملكى آقاى ادب بيضائى از ميراث محقق و شاعر و استاد متاخر كاشان فقيد سعيد حسين پرتو بيضائى فرزند استاد شهير ادب كاشان علىمحمد اديب بيضائى اين مجموعه بسيار ارزشمند با لطف بىشائبه و صميمانه دوست بزرگوار و شاعر لطيف طبع و مسلّم كاشانى مقيم تهران آقاى ادب مورد استفاده واقع شد كه بشرح مشخصات آن مىپردازد :\r\nاصل مجموعهء نسبتا بزرگ بقطع رحلى و نزديك به 300 برگ دارد و آن قديم‌ترين منبع آگاهىهائى از پروردگار فيض و ياران اوست زيرا جامع آن يكى از افاضل شيراز بنام محمد محسن عرفان از شاگردان طراز اول فيض بوده و جنبهء مريدى خالص داشته است زيرا نامبرده علاوه بر اينكه چندين قصيده در مديح استاد سروده مكاتباتى نيز با او داشته كه از نظر ادبى و آگاهى از منش مردم روزگار فيض اهميّت بسزائى دارد ، در ضمن اشعار قريب به 10 تن اصحاب شاعر فيض را به خط خودشان در مجموعهء گرد آورده كه مشهورترين آنان مولانا محمد على صائب تبريزيست ، اينان هر يك قصيده‌اى با رديف فيض در مديح فيض سروده‌اند و به خط خود در مجموعه مرقوم داشته‌اند بشرح ذيل :\r\nاول قصيده صائب به خط مبارك وى كه بطريق چليپا مرقوم داشته‌اند 23 بيت .\r\nدوم قصيده شمس الدين محمد قمى ملقب به انس از شاگردان فيض او در شعر گاه انس و گاه شمسا تخلص داشته به خط خودش .\r\nسوم قصيده ديگر همان شمس الدين محمد به خط خودش در مديح فيض با تخلص شمساء 15 بيت با رديف فيض .\r\nچهارم قصيده از محمد محسن عرفان با تخلص عرفان از شاگردان مخلص فيض و جامع جنگ به خط خودش در مديح استاد با رديف فيض 18 بيت .\r\nپنجم قصيده از شمساء انس در مديح فيض با رديف فيض به خط خودش 24 بيت ششم قصيده تجديد مطلع از همان شاعر دنباله قصيده بالا به خط خودش 28 بيت و بعد از دو غزل خود نوشته‌اند كه براى آقاى محمد محسن عرفان جامع مجموعه مرقوم داشته‌اند امّا در اين قصيده ياد از حلقهء درس فيض و فرزندش علم الهدى و\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nمؤانست ياران و بطريق ايما اشاره به كرامات فيض و خلوص عبادات و نماز آن بزرگوار شده با اين بيت :\r\n حى على الصلاة چو گويد مؤذنش * بندند صف ملائكه كآمد صلاى فيض \r\nو در وصف جمع ياران گويد :\r\n اين جمع را كه مشرق مهر سعادتند * مىدار زير سايهء بال هماى فيض \r\nهفتم - قصيده حكيم صفائى يا « صفا » 42 بيت با رديف فيض و بسيار لطيف و در ختام آن محامد استاد را در بيت ذيل تمام كرده :\r\n گشته بر طاق بلندش كبريا مسندنشين * هيچ كس نشناخت جز اللّه اكبر فيض را \r\nاين مجموعه با علامت « بيضاء » .\r\nهشتم - دو نامه مفصّل عرفان از عتبات عاليات به محضر استاد كه بسيار اديبانه و سرشار از ذوق و بدور از تكلفات باردهء منشيانهء روزگار صفويست و چون اهميّت آن كمتر از شعر نبود عينا آنها و ديگر اشعار و مكاتبات را بعد از مقدمه نقل خواهد كرد .\r\nنهم - قصيده 75 بيتى ملا علم الهدى فرزند و شاگرد علامهء فيض در مديح والد استاد خويش با ذكر فهرست اهمّ تاليفات و تصنيفات فيض تا تاريخ 1071 كه تاريخ ذيل قصيده به خط علم الهدى ديده مىشود بديهى است كه فيض بعد از اين تاريخ بيست سال تمام حيات داشته و تا آخرين سال حيات « 1091 ه . ق . » كتاب حقايق را تاليف فرموده‌اند در پايان قصيده علامه علم الهدى به خط خودشان مرقوم داشته‌اند :\r\nحسب الإشارة عزيزى از صاف‌نوشان رحيق عرفان كثّر اللّه امثاله فى الاخوان راضى به روسياهى اين چند صفحه شد خاك ره علما علم الهدى سنه 1071 .\r\nنهم - غزلى از فيض كه در پاسخ عرفان جامع مجموعه مرقوم داشته‌اند به خط عرفان .\r\nدهم - چندين صفحه از قصايد و غزليات فيض كه در تصحيح كليّات مورد استفاده واقع شد .\r\nيازدهم - قصيده مولانا فيض در پاسخ باصحاب و شكرگزارى از عنايت ايشان در كمال خضوع و متضمن نصايح چندى در بيزارى از جهان و توجه بعالم قدس در 55 بيت در اين قصيده فيض ضمن اينكه ياران را با القاب مخاطب ساخته به صراحت از محبّت بىشائبه ايشان و همه قوم و خويشان سپاسگزارى كرده و در شرح تحصيلات\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nخود گويد :\r\n نيست قوم و خويش او جز اهل درس و اصطفا * صاحب علم است و تقوى عمّ فيض و خال فيض \r\nو پيش ازين اشاره شد كه فيض از محضر دائى خود حكيم نور الدين محمد بن حكيم عارف ضياء الدين محمد بن محمود رازى كه عالم جامعى از معقول و منقول و علوم عقلى و نقلى بوده استفادهء كامل برده است امّا از عموى وى در هيچ تذكره نامى نيست و عجب است كه علامهء فيض و فرزندش علم الهدى نيز از آن عالم بزرگوار نامى نبرده‌اند ؟ بهر حال ازين مجموعه استفادهء كامل شده است از آفريدگار غفور آمرزش روح عرفان جامع جنگ و همهء سرايندگان در آن مجموعه را مضافا مغفور مبرور و استاد فقيد حسين پرتو بيضائى كه بشرح مقدمهء جنگ به خط ايشان آن را به گونهء مشوش و پريشان و به بهاى نيمى از حقوق يك‌ماهه خود خريدارى فرموده و آن را تعمير و از دستبرد حوادث زمان محفوظ داشته‌اند خواستار اللّهم اغفرهم جميعا و على آبائى الكرام و علماء العظام و اغفر لي و لجميع المؤمنين و المؤمنات .\r\nى - از عكس نسخهء مجموعهء ملا محمد محسن وفا فرزند دانشمند علم الهدى و نوهء فيض متعلق به خاندان فيض كه به‌وسيله آقاى سهيلى خونسارى از خاندان مرحوم علامه فيضى به ثمن نحس خريدارى شده بود و استاد فقيد مذكور مرحوم پرتو بيضائى آن را به من نشان دادند و بسيار كوشش فرمودند كه آن را از وى براى اين بنده خريدارى كنند امّا آز فوق‌العاده آن بزرگوار مانع شد و در آن روزگار قيمتى نامعقول يعنى حدود 1500 تومان « سى سال پيش » عنوان فرمودند كه تقريبا برابر يك ماه و اندى حقوق بود از آن صرفنظر كردم امّا بعد از يك هفته كاغذى از استاد مرحوم بيضائى متضمن عكس بخشى از آن مجموعه كه حاوى مواد تواريخ مواليد و وفيات و سوانح علماء خاندان فيض و اشعارى از فيض ، علم الهدى و فرزندش ملا محمد محسن وفا جامع مجموعه رسيد كه آن مغفور شادروان به هزينه خويش و دور از نظر آن آزمندها ضم عتيقات تهيّه و ارسال فرموده بودند روانش شاد باد و خريدار مرقوم جناب سهيلى نيز در هر كجا هستند اميدوارم سلامت باشند و شادكام و در جمع مال و منال و عتيقات مقتضى المرام ، با علامت « وفا » .\r\n\r\n","description":"","footnote":"","page_name":" 104 ","page_number":104},
  {"content":"\r\n\r\nك - مجموعهء به خط حاج ميرزا ابو تراب فرزند نصير الدين سليمان « 1 » بن علم الهدى نياى بلافصل اين ذرّه بىمقدار كه بعد از پدر شيخ الاسلام نصير الدين سليمان نايب الصداره كاشان و از علماء ذو فنون و مراجع وقت بوده مجموعه‌اى از يادداشتها و مسافرت‌ها و سوانح زندگى و به‌ويژه شرح مسافرت يك‌ساله خود را از كاشان تا مكه و مدينه و ديگر از شهرهاى حجاز مشروحا با طول مسافت هر بلد تا بلد ديگر و اشعارى از شاعران خاندان فيض و نياى خود فراهم آورده‌اند كه از آن استفادهء كامل شد توضيحا ارتحال آن عالم جليل در كاشان به سال 1192 ه . ق . يعنى در همان سال وقوع زلزله وحشتناك كاشان است امّا معلوم نيست كه وى در حادثهء زلزله صدمه ديده يا پيش از آن بوده بهر حال حاج سليمان صباحى بيدگلى كاشانى شعرى در رثاء وى سروده و چنين گفته است :\r\n امين محكمه شرع ابو تراب كه بود * مريد فتوى او عالمى بجان و جنان \r\n دريغ ازو كه برون رفت تا ز دهر نيافت * برهنه جامهء دلق و گرسنه لقمهء نان \r\n قلم بعون بنانش نظام دين مىداد * قلم چه سود كه در زير خاك رفت بنان \r\n نوشت كلك صباحى براى تاريخش * « ابو تراب بود همنشين او بجنان » \r\nد - 1192 ه . ق . اين مجموعه با علامت « تراب » ل - قصيدهء توحيديه فيض را كه به‌وسيله فاضل گرانقدر آقاى دوانى طبع گرديده بود مورد استفاده قرار گرفت و اين قصيده و شوق المهدى با آن مقابله شد ، علامت آن « دوا » و يا دوانى است .\r\nم - و بالاخره نسخهء مطبوع انتشاراتى شمس كه فقط از نظر تعداد ابيات و غزلها مورد استفاده بوده و فوق‌العاده سقيم است با علامت « چ ش » « يعنى چاپى شمس » .\r\nن - نسخهء مطبوع انتشارات سنائى كه با مقابلهء شاعر گرانقدر آقاى پيمان و مقدمهء آقاى سيد على صفير عالم بزرگوار بطبع رسيده اگر چه كم‌غلط است امّا از نظر ضعف مآخذ داراى محرّفاتى است كه بدان اشاره شده ولى از نظر تعداد ابيات و غزلها بر تمام نسخ مطبوع ارجحيت داشته است ازين نسخه بيشتر استفاده شده است در اينجا اين\r\n\r\n\r\n","description":"","footnote":"\r\n( 1 ) - حاج ملّا ابو على نصير الدين سليمان برابر يادداشت برادرش ملا محمد محسن وفا متولد سال 1084 و عصر روز شنبهء 16 رجب و وفات او در بلده بهشهر يا اشرف در 17 ربيع الآخر سال 1138 ه . ق .\r\n","page_name":" 105 ","page_number":105},
  {"content":"\r\n\r\nبنده بعنوان يكى از احفاد فيض از همهء بزرگوارانى كه به نحوى از انحاء در كار طبع و نشر و تصحيح آثار علمى و فرهنگى به‌ويژه آثار فيض قديما و حديثا مقدم بوده و مىباشند سپاسگزارى نموده و بقا و سلامتى زندگانى و شادى ارواح از دست رفتگان را از بارگاه ايزد بخشايشگر آرزومند است ، توقيرا و تيمنا و شكرا نام آن بزرگواران را بمضمون كريمهء و ختامه مسك و بعنوان يادآورى عرض سپاس ازين بنده ناچيز تخته‌بند گردون سست اساس ذيلا از نظر كيميا اثر ارباب ذوق و علم و ادب و عرفان مىگذراند :\r\n1 - حضرت علامه فقيد اخير آية اللّه العظمى مرعشى نجفى شارح مكاتب ملّا علم الهدى نور اللّه مراقدهما .\r\n2 - حضرت علّامه فقيد آية اللّه سيد محمد مشكات بيرجندى استاد الهيات دانشگاه تهران و شارح محجة البيضاء فيض در 40 مجلد كه از بهترين كتب اخلاقى اسلامى است عطّر اللّه مضجعهما .\r\n3 - حضرت علّامه فقيد سيد جلال الدين محدث ارموى استاد الهيات دانشگاه تهران شارح تاليفات فيض بدين شرح : اول رساله فارسى زاد السالك دوم رساله حق المبين سوم رساله الاصول الأصيلة كه بر خاندان فيض حقى عظيم دارند رحمت اللّه عليه و على جميع المؤمنين و المؤمنات .\r\n4 - دانشمند فاضل آقاى على محدث فرزند برومند آن عالم جليل كه در كار عكس‌بردارى از نسخه‌هاى فيض در كتابخانه ملّى همچنين جناب آقاى رجبى رياست فعلى و خانم بابك منّت‌پذير ايشانم .\r\n5 - فاضل ارجمند و دانشمند كرامند آقاى سيد محمد على صفير كه در شرح و طبع و انتشار رسالهء ترجمة الصلاة فيض با بهترين اسلوب كه حقيقتا مجموعه‌اى از هنر نقاشى و عكاسى و خوشنويسى است و هنرمندان آن مجموعه استاد حسن زرين خط ، استاد محمد على غروى تبريزى خطوط عربى و استاد على اشرف والى نقاش و شركت سهامى افست تهران در فروردين 1340 شمسى بوده‌اند كه براى همهء آن استادان در حال حيات و يا ممات خير و سعادت ابدى آرزومند است .\r\n6 - علامهء جليل محمد باقر ساعدى خراسانى مترجم حقايق كه زحمات ايشان قابل تقدير است همچنين عاملان طبع و انتشار اين اثر .\r\n7 - حضرت علامهء نحرير و عالم خبير آقاى شيخ محمد رضا تفرشى نقوسانى و\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nفاضل بزرگوار شيخ محمد حسين دروديان مترجمان سفينة النجاة فيض كه شيخ بزرگوار تفرشى بموجب يادآورى روى جلد در سال 1346 ارتحال يافته‌اند عطّر اللّه مضجعه .\r\n8 - شادروان استاد فقيد دانشگاه تهران علامهء زمان احمد بهمنيار در طبع و انتشار رسالهء مشواق فيض رحمة اللّه عليه .\r\n9 - حكيم و عارف فرانسوى و فاضل گرانقدر اخير مرحوم هانرى كربن استاد الهيات دانشگاه سوربن كه در طبع و انتشار آثار عرفانى و حكمى بيشتر علما و حكماى ايران همچون ابو محمد روزبهان بقلى فسايى شيرازى عارف شطاح و آثار فلاسفه و حكماى ايران من‌جمله كتاب معروف وى تحت عنوان ملا صدرا غفر اللّه له - مقدم بوده‌اند .\r\n10 - علامهء بزرگوار و استاد گرانقدر اين روزگار حضرت سيد جلال الدين آشتيانى و ديگر حكماء و فلاسفهء حوزهء الهيات مشهد كه در طبع و نشر آثار دو نياى بزرگوار ملا صدرا و فيض پيشگام بوده‌اند سپاسگزار و سلامتى و توفيقشان را از بارگاه خداوندگار خواستار .\r\n11 - حكيم الهى و استاد فلسفهء عصر جناب دكتر نصر كه در معرفى ملا صدرا و آثارش تلاشى مجدانه داشته‌اند و نيز از همه اعضاء انجمن فلسفهء ايران به ويژهء عالم نحرير علوم دينى و حكمى الهى از معقول و منقول و استاد بزرگوار دانشگاه تهران حضرت دكتر سيد جعفر سجادى حفظه اللّه تعالى كه در معرفى آثار نياى بزرگوار مقدم بوده و مىباشند با نهايت خلوص سپاسگزارى مىنمايد .\r\n12 - از تمامى فضلا و پژوهندگان اين روزگار حوزهء علميهء قم كه در شرح و طبع و انتشار كتاب حكمى علم اليقين فيض اقدام فرموده‌اند شكرگزار و منت‌پذير است .\r\n13 - از سلالة العلم و الفضل محقق گرامى حضرت آقاى حائرى رياست معظم كتابخانهء مجلس شورا كه در اجازه عكسبردارى از نسخ مخطوط فيض و مأخذ مربوط به آن دريغ نفرموده‌اند بلكه در كمال خوش‌رويى و در اسرع وقت به تقاضاى اين بنده جامهء عمل پوشانده‌اند نهايت سپاسگزار است .\r\n14 - از دوست صميم حضرت دكتر دادبه استاد پژوهشگر علوم ادبى و فلسفى دانشگاه علامهء طباطبائى و جوامع علمى و فرهنگى ديگر كه هميشه مرهون راهنماييهاى ايشان بوده‌ام شكرگزار ، همچنين از فاضل ارجمند آقاى مهندس امينيان كه\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nهميشه در امور فرهنگى همكارى داشته‌اند متشكرم .\r\n15 - از شاعر شهير و هنرمند كم‌نظير استاد گرانقدر فقيد حضرت مهرداد اوستا رياست معظم سابق شوراى شعر كه در پاسدارى شعر و ادب پارسى و مساعى در انتشار آن داشته‌اند خاصه آنكه بهترين مشوق اين بنده در طبع مجموعهء يادداشتها ( جنگ ) صدر المتالهين بوده‌اند منت‌پذير و سپاسگزارم و بروح پرفتوح او درود مىفرستم .\r\n16 - از دوست قديم و حديث و همشهرى فاضل و محقق و شاعر جهان شهره حضرت استاد مشفق كاشانى كه در امور فرهنگى و شعر و ادب هميشه راهنما و يار و مددكار اين ذرهء بىمقدار به‌ويژه در طبع و نشر اين كتاب و نيز از اعضا گرانقدر قديم انجمن ادبى صباى كاشان بوده و مىباشند سپاسمند و شاكر است .\r\n17 - از علّامه جليل و محدّث نبيل آية اللّه علّامه فانى يزدى ثم الاصبهانى شارح معظّم اخير وافى فيض همچنين آية اللّه فقيه ايمانى كه در طبع و انتشار بسيار ارزنده وافى با نفقهء كتابخانهء امير المؤمنين اصفهان و تلاش كاركنان مطبعى آن كتابخانه اقدام فرموده‌اند صميمانه سپاسگزار و بقا و طول عمر همگان را از پروردگار خواستار است .\r\n18 - از آقاى ميرزا ابو محمد فيض فرزندان والاى مرحوم حجة الاسلام ميرزا محمد جعفر علامه فيض كه اخيرا زيراكس جنگ علم الهدى و صفحاتى از ديوان قصايد فيض را با هدايت فاضل و شاعر گرامى آقاى مهندس نصرت اللّه اربابى در اختيار گذاشته‌اند صميمانه سپاسگزار است .\r\n19 - در پايان از زحمات بسيارى كه قرة العين مكرم و پژوهشگر قدرمند خواهرزادهء عزيز آقاى سيد مهدى صدرى در كار تهيهء عكسها و مدارك و مأخذ و اسناد اين كليات متحمل شده‌اند عذرخواه و منت‌پذير ، توفيق ايشان را در تكميل تصحيح كليات شاعر جهان شهرهء كاشانى ابو طالب كليم از خداوند و آفريدگار جهان خواهان و اميدوار است اين اثر نفيس هر چه زودتر طبع و انتشار يابد .\r\n20 - از پشتكار مداوم فرزندان فاضلهء خود فائزه و فيروزهء فيضى فارغ التحصيلان علوم ادبى دانشگاه آزاد اسلامى كاشان نور چشمانم كه در كار بازنويسى و مقابله و تنقيح و دقت و ريزبينى در تنظيم و تدوين فهارس اين كليات زحمت گرانى را به جان خريده‌اند از صميم دل شكرگزار ، توفيق آنان را در طبع و انتشار اين گونه آثار علمى و\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nادبى از پروردگار مهربان خواستار و اميدوار است كه موجبات شادى روح پاك نيا را فراهم آورده باشند و در نهايت از همسر مهربان و بزرگوار كه آرامش محيط منزل و حوزهء امور انديشه‌اى من مرهون الطاف اوست و نيز از فرزندان ديگر امير حسين ، محمد محسن و محمد على كه هر يك به نحوى در اين راه قبول زحمت نموده‌اند منت‌پذيرم بقا و سلامتى و توفيق همگان را از پيشگاه يزدان مىخواهد .\r\nدر ختام اين مقال با عرض پوزش به پيشگاه فضلا و خوانندگان عظام كه با تفصيل و اطناب كلام در قرائت آن بردبارى فرموده‌اند ، از سازمان محترم اوقاف و امور خيريه كه هميشه در انجام خدمات فرهنگى و اسلامى پيش قدم بوده و در طبع و نشر آثار علمى و بارورى ميراث گرانقدر فرهنگ تشيّع همه‌گونه مساعدت مبذول مىفرمايند به‌ويژه از اينكه موجبات انتشار كليّات اشعار ملّا محسن فيض كاشانى را فراهم آورده‌اند مراتب سپاس خود را تقديم مىدارد رجاء واثق دارد با تلاش و پشتكار بىرياى كاركنان اين سازمان بالاخص گروه انتشارات اسوه در سايهء فعّاليّت‌هاى مجدّانه حضرت حجّة الاسلام حاج آقا تجلّى و حاج آقا نظام‌زاده منشاء خدمات دينى فرهنگى بيشترى باشند ، اميدوار است از لغزشها و مسامحات اين بنده نيز درگذرند كه خطا و لغزش از هر انسانى جائز و از آن گريزى نيست . در انتهاى طبع با راهنمايى استاد مشفق و عنايت آقاى ابو محمّد علامهء فيض و همكارى صميمانهء شاعر گرانقدر آقاى مهندس نصرت اللّه اربابى به ديوان ديگرى از فيض دست يافت كه اشعارى افزون بر مآخذ كتاب در آن ديده شد و مژده مىدهد در مجلد سومى اشعار مزبور و مكاتبات فيض و شاعران ديگر طبع و انتشار يابد ، ان‌شاءالله تعالى .\r\nبمنّه و كرمه انّه على كلّ شىء قدير و بالاجابة جدير - مصطفى فيضى كاشانى\r\n خوشا دلى كه ز غير خداست آسوده * ضمير خويش ز وسواس ديو پالوده \r\n خوش آنكه جان گرامى فداى حق كرده * تنش به بندگى مخلصانه فرسوده \r\n ز حق چه بهره برد آنكه روش با غيرست * خدا قل اللّه و ذرهم به بنده فرموده \r\n\r\n","description":"","footnote":"","page_name":" 109 ","page_number":109},
  {"content":"\r\n\r\n دمى چگونه تواند به ياد حق پرداخت * كه نيست يك‌نفس از فكر غير آسوده \r\n دلا بيا ز غير خدا بپردازيم * كنيم سر خود از ياد غير پالوده \r\n دل از جهان بكنيم و به حق دهيم جهان * وفا ندارد و تا بوده بىوفا بوده \r\n اگر نه قابل درگاه حق‌تعالىايم * كه گشته‌ايم ز سر تا به‌پاى آلوده \r\n زنيم دست ارادت به دامن آن كو * به خاك پاى عزيزان جبين خود سوده \r\n مگر نسيم صبا را بصبح دريابيم * كه هست يك روز انفاس خلق پالوده \r\n بيا كه از يمن جان كشيم بوى خدا * به نيم‌شب كه همه ديده‌هاست بغنوده \r\n فريب كاسه دنيا مخور كه دارد زهر * خوش آن‌كسىكه بدين كاسه لب نيالوده \r\n مباش يك‌نفس ايمن به روى تودهء خاك * كه صدا هزار اسيرند زير اين توده \r\n براى توشه به علم و عمل قيام نماى * كه عن‌قريب قيامت نقاب بگشوده \r\n هزار شكر كه ( فيض ) از هداى آل نبى * غبار شرك و ضلالت ز سينه بزدوده \r\n به يمن دوستى اهل بيت پيغمبر ( ص ) * بسوى خلد ره مستقيم پيموده \r\n\r\n","description":"","footnote":"","page_name":" 110 ","page_number":110},
  {"content":"\r\n\r\nمثنوى ملا صدرا بخطّ آن حكيم متأله رحمه . . .\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nرساله گلزار قدس مقدمهء ديوان به خط عقيل الدين حسينى فرزند حكيم ركنا مورّخ 1084 ه ق .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nرساله گلزار قدس مقدمهء ديوان به خط عقيل الدين حسينى فرزند حكيم ركنا مورّخ 1084 ه ق .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nمنشآت علم الهدى محمد بن ملا محسن به خط او\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nصفحه‌اى از تقويم استخراج حاج ملا عبد الباقى فيضى شيخ الاسلام كاشان\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nصفحه‌اى از تقويم استخراج حاج ملا عبد الباقى فيضى شيخ الاسلام كاشان\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nرسالهء مشواق فيض به خط حفيدش حاج ملا عبد الباقى فيضى\r\n\r\n","description":"","footnote":"","page_name":" 117 ","page_number":117},
  {"content":"\r\n\r\nرسالهء مشواق فيض به خط حفيدش حاج ملا عبد الباقى فيضى\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nصفحهء اوّل كلمات طريفهء فيض به خط محمد خان طباطبائى ملقّب به خير از شاگردان فيض در قمصر و حضور استاد نوشته مورّخ 1073 ه ق .\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nصفحهء اوّل كلمات طريفهء فيض به خط محمد خان طباطبائى ملقّب به خير از شاگردان فيض در قمصر و حضور استاد نوشته مورّخ 1073 ه ق .\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nصفحهء ما قبل آخر كلمات طريفهء فيض به خط شاگردش محمد خان طباطبائى در قمصر مرقوم داشته مورخ 1073\r\n\r\n","description":"","footnote":"","page_name":" 121 ","page_number":121},
  {"content":"\r\n\r\nصفحهء ما قبل آخر كلمات طريفهء فيض به خط شاگردش محمد خان طباطبائى در قمصر مرقوم داشته مورخ 1073\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nصفحه‌اى از نسخهء مجلس شوراى سابق\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nصفحه‌اى از نسخهء مجلس شوراى سابق\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nصفحه‌اى از نسخهء اصلى با حواشى تصحيح شده زمان فيض « ملكى شخصى »\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nصفحه‌اى از نسخهء اصلى با حواشى تصحيح شده زمان فيض « ملكى شخصى »\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nصفحه آخر ديوان فيض به خط عقيل الدين حسينى ابن سيد ركن الدين مسعود مورخ 1084 « كتابخانه ملى »\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nصفحه آخر ديوان فيض به خط عقيل الدين حسينى ابن سيد ركن الدين مسعود مورخ 1084 « كتابخانه ملى »\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nصفحه‌اى از رسالهء الانصاف فيض بخطّ الشيخ صدر الدين محمد فيضى شيخ الاسلام كاشان ، نياى نگارنده\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nصفحه‌اى از رسالهء الانصاف فيض بخطّ الشيخ صدر الدين محمد فيضى شيخ الاسلام كاشان ، نياى نگارنده\r\n\r\n","description":"","footnote":"","page_name":" 130 ","page_number":130},
  {"content":"\r\n\r\nنمونهء خط علامه فيض ، در قسمت بالا\r\n\r\n","description":"","footnote":"","page_name":" 131 ","page_number":131},
  {"content":"\r\n\r\n\r\n[ قصائد و مثنويات و آثار ديگر 
  ]\r\n\r\nقصايدى كه علما و شعراء زمان فيض در مديح آن عالم الهى سروده‌اند\r\nو او طى يك قصيده در مقام پاسخ برآمده بشرح اين فهرست است .\r\n1 - اول قصيده مولانا محمد علم الهدى فرزند برومند او كه در اين قصيده اشاره به اهمّ تاليفات والد استاد خود فرموده‌اند .\r\n2 - قصيده مولانا صائب تبريزى كه به خط خود مرقوم داشته‌اند 3 - قصيده يكى از شاگردان وى متخلص به صفائى 4 - قصيده شيخ محمد محسن عرفان يكى از شاگردان و مريدانش 5 - قصيده يكى از شاگردان وى متخلص به خير و بنام محمّد خان طباطبائى از خوشنويسان مشهور زمان 6 - قصيده حكيم شمسا و متخلص به « انس » از مريدانش 7 - و در پايان قصيده مولانا جدى العارف فيض كاشانى\r\n\r\nقصيده مولانا علم الهدى محمد بن محمد محسن در مديح والد استاد خويش فيض به خط وى المسودّه\r\n ديگر ز جوش سبزه عكس بهار فيض * هر بلبلى شده است ستايش‌گزار فيض \r\n گل گل شكفته غنچهء لعل سخنوران * از لطف جلوه‌هاى نسيم بهار فيض \r\n در گلبن ثنا بودش صد هزار ليك * ناورده در شمار يكى از هزار فيض \r\n راه سخن به پايهء او چون رسد كه نيست * انديشه را گذار به شهر و ديار فيض \r\n شايسته گوهرى ز مديحش نسفته‌اند * هر كس هر آنچه داشته كرده نثار فيض \r\n با آنكه نارسائى اين و صفها رساست * با آنكه غافلند ز اسرار كار فيض \r\n هر يك به اين خوش است و ليكن كه در بيان * بر لوح عرض گشته مدايح‌نگار فيض \r\n حالش به قال حاشا ظاهر شود و ليك * هر كس بطور خود شده مدحت شمار فيض \r\n با دست عجز ، زلف سخن شانه مىزنند * هر نكته‌ايست خال دگر بر عذار فيض \r\n بعض كمال اوست كمال كمال ما * زيرا كه فخر اهل كمال است عار فيض \r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nاشاره به تاليفات فيض\r\n علم اليقين كه مفخر دانشوران بود * افتاده است از نظر اعتبار فيض \r\n عين اليقين ، محجة بيضاى دانشش * كار كسى شبيه نباشد به كار فيض \r\n يك جرعه از شراب طهورش اگر كشى * آگاه مىشوى ز دل هوشيار فيض \r\n منهاج اوست معتصمى در سلوك راه * وافى كه در راست مىبردت تا ديار فيض \r\n هر نكته از براى نجاتت سفينه‌ايست * غافل مباش از سخن آبدار فيض \r\n انوار حكمت از كلمات طريفه‌اش * پيدا چو نور دانش خورشيد سار فيض \r\n نقد اصول و حق مبين ، نخبهء علوم * پروردهء نعيم دل بىغبار فيض \r\n دامن پُر از لئالى مكنونه مىكند * صاحب‌دلى كه يابد جا در جوار فيض \r\n گر دست كس رسد به اصول اصيله‌اش * بيند ره نجات ز يمن منار فيض \r\n شوق كمال عشق كسى را كه در سراست * اطوار فيض گو طلب از كردگار فيض \r\n آب زلال چشمهء تسنيم و سلسبيل * يك قطره‌دان چكيده ز جوش بحار فيض \r\n باشد ضياى قلب و مفاتيح ، شرح صدر * حاصل براى هر كس در روزگار فيض \r\n صمتش شهاب ثاقب افسرده‌اى بود * كز خبث نفس مىكند انكار كار فيض \r\n\r\n","description":"","footnote":"","page_name":" 133 ","page_number":133},
  {"content":"\r\n\r\n شرح صحيفهء دل اهل سلوك حق * معلوم مىشود ز سكون و قرار فيض \r\n با شور 1 عشق 2 و جنبش شوق 3 و نشاط 4 قرب 5 * بر مسند كمال نشسته وقار فيض \r\n ايمان 6 و تقوى 7 و ورع 8 و زهد 9 و صبر 10 و شكر 11 * الفت 12 گرفته‌اند بهم در كنار فيض \r\n جود 13 و سخا 14 ، مروت 15 و انصاف 16 و رفق 17 و عدل 18 * از روى ذوق 19 و صدق 20 و صفا 21 گشته يا فيض \r\n خير 22 و نقا 23 ، صلاح 24 و سداد 25 و رشاد 26 و رشد 27 * مست مى ملاطفت خوشگوار فيض \r\n حلم 28 و حيا 29 و خلق 30 و داد 31 و فرح 32 وفا 33 * گرديده از سعادت خدمتگزار فيض \r\n راى صواب و روح 34 محبّت نجاح 35 كار * سرشار فيض ديدهء شب‌زنده‌دار فيض \r\n اقبال 36 فوز 37 و فتح 38 و ظفر 39 ، نصرت 40 و فلاح 41 * آماده است بهر دل كامكار فيض \r\n اهل ذكا 42 نمايد تسليم 43 ، اگر كنم * روح مقدسش به وكالت نثار فيض \r\n درياست فيض و ما به مثل چون حُبابها * ما را به او مدار و بما شد مدار فيض \r\n ما را فنا 44 در او و بقا 45 هم به او بود * دست رجا 46 گسسته مباد از كنار فيض \r\n غوث 47 « 1 » رجال اوست ز تاراج درد جهل * تا هست شهر علم ، بود شهريار فيض \r\n\r\n\r\n","description":"","footnote":"\r\n( 1 ) از عدد 1 تا 47 تخلص و القابى است كه فيض به شاگردان و مريدان خود داده است .\r\n","page_name":" 134 ","page_number":134},
  {"content":"\r\n\r\n گردد به يك كرشمهء او رمزها عيان * باشد نهان علم كسان آشكار فيض \r\n بحر افاده‌اش چو شود موج زن ، شود * دريا ز تنگ حوصلگى شرمسار فيض \r\n هفت آسمان چو حلقهء بيرون در بود * در محفلى كه نورفشانست نار فيض \r\n بىشبهه عقد حلقهء درسش گره‌گشاست * حلّال مشكلات بود انتظار فيض \r\n باشد كسى بعلم ، عَلَم كز ره هدى « 1 » * گردد معيد مدرس عرفان شعار فيض \r\n ز اصحاب آنكه خلع بدن عادت وى است * باشد گل « 2 » سرسبد اعتبار فيض \r\n آنان كه در هنر به نهايت رسيده‌اند * ترسند باز از محك اختيار فيض \r\n گرد يتيمى است غبارى اگر رسد * بر گوهر دل كسى از رهگذار فيض \r\n نى نى ، غلط ، غلط ، كه خيالى است اين محال * حاشا كه ديده و كه شنيده غبار فيض \r\n چون آستان درگه قدس آشيان اوست * مصباح انس « 3 » و رايت امن منار فيض \r\n حاشا كه راه يابد آنجا نزاع ، ليك * بهر قبول خاطر معنى شكار فيض \r\n\r\n\r\n","description":"","footnote":"\r\n( 1 ) - تخلص و القابى است كه فيض بياران به شاگردان خود داده .\r\n( 2 ) - اشاره به صاحبان كشف و كرامات است .\r\n( 3 ) - انس تخلص يكى از يارانست كه قصيدهء وى بعد ازين ديده خواهد شد .\r\n","page_name":" 135 ","page_number":135},
  {"content":"\r\n\r\n با يكدگر حقايق قدسى جدل كنند * تا ز آن ميان ، كدام شود اختيار فيض \r\n نور جمال اوست كه تابيده بر جهان * خورشيد و ماه نيست جُز آئينه‌دار فيض \r\n خون مىچكد ز ديده سيّار فلك * از رشگ رشح خامهء معنىنگار فيض \r\n بر علم اوست پرده‌اى از فقه و اجتهاد * پوشيده سنگ زهد و تشرّع شرار فيض \r\n مشائى ركابش اشراقيان دهر * بىشك عزيز اهل كلام است خوار فيض \r\n دهر است يك قصيده ز ديوان صنع حق * بيت خجسته ، مطلع ليل و نهار فيض \r\n آن چار جوى جنّت عدنست بىگمان * تاويل يك رباعى فردوس بار فيض \r\n بينى ز شش جهت در هر هشت خلد را * بر روى خود گشاده چو كردى دوچار فيض \r\n دنيا و هر چه هست در آن نيست غير هيچ * در چشم عبرت دل پرهيزگار فيض \r\n سنجيده دار گوهر خود را به اين عيار * ميزان نيك و بد ، نبود جُز عيار فيض \r\n نقش قدم نمانده اگر در ره صواب * از به سكه گرم بوده برين ره‌گذار فيض \r\n ليكن پى دلالت واماندگان بس است * نورى كه مانده باقى در رهگذار فيض \r\n از غول و هم و حسّ و خيال ار گذر كنى * شايد كه تو برى ، برى از شاخسار فيض \r\n\r\n","description":"","footnote":"","page_name":" 136 ","page_number":136},
  {"content":"\r\n\r\n آئينهء بصيرت خود گر جلا دهى * از صيقل تجرّد وحدت دثار فيض \r\n شايد كه جلوه‌گر شودت آن‌چنان‌كه هست * در چار موج گرد عناصر سوار فيض \r\n بيند كسى كه نيست درو ظلمت حسد * كاب بقاست بسته لب جويبار فيض \r\n كى آرزوى باغ ارم مىكند دگر * آن كو چشيده چاشنىاى از ثمار فيض \r\n يا بى امان ز وسوسهء ديو و شرّ نفس * خود را اگر كشى به پناه حصار فيض \r\n يك جُز و كِش ز مدرسهء اوست عقل كل * نبود حريف معركه كارزار فيض \r\n هر خار و گل كه هست درين بوستان ازوست * هم گل ، گل مرادش و هم خار ، خار فيض \r\n ناورده‌اى ز سجن مكان و زمان هنوز * خود را برون ، چه پرسى از راه غار فيض \r\n تا آشناى ملك تجرّد نگشته‌اى * مشكل كه ياور تو شود انتصار فيض \r\n اكنون « هدى » خلاصه اذكار اين شناس * كز روى عجز بر در احسان شعار فيض \r\n مردود قلب خويش به كف ، ناله‌ها كنى * عزّ قبول خود طلبى از عيار فيض \r\n افغان كنى و گريه و زارى و اضطراب * شايد كه بر تو رحم كند كردگار فيض \r\n در لُجّه ثنا نزنى دست و پا كه نيست * در ظرفِ حرف ، وسعت درّ بحار فيض \r\n\r\n","description":"","footnote":"","page_name":" 137 ","page_number":137},
  {"content":"\r\n\r\n زين و صفها كه لايق آن بارگاه نيست * خواهى به انكسار و ادب اعتذار فيض \r\n بندى زبان حمد و گشائى لب دعا * بهر دوام عاقبت روزگار فيض \r\n يا رب دوام بخش به حق چهار و هشت * هر سال و ماه و هفته و ليل و نهار فيض \r\nحسب الإشارة عزيزى از صاف‌نوشان رحيق عرفان كثر اللّه امثاله فى الاخوان راضى به رو سياهى اين چند صفحه شد خاك راه علماء علم الهدى ، 1071 .\r\n\r\nقصيدهء صائب تبريزى در مديح فيض به خط خودش\r\n مغز حقيقت است سراسر مقال فيض * بالاترست از آنكه توان يافت حال فيض \r\n و اصل شود به چشمهء خورشيد ، شبنمش * هر دل كه آب شد ز فروغ جمال فيض \r\n گر سنگ‌خاره هست شود لعل آبدار * بر هر كه تافت نور رخ بىزوال فيض \r\n آفاق پُر ز يوسف گل پيرهن شود * گر تن دهد بعالم صورت ، خصال فيض \r\n خورشيد اگر براى منيرش طرف شود * صد پيرهن عرق كند ار انفعال فيض \r\n دارد ز آفتاب به لب مهر خامشى * صبح جهان‌فروز ز شرم مقال فيض \r\n صبح سعادتى كه جهان سينه‌چاك اوست * طالع شود ز جبههء فرخنده فال فيض \r\n چون سرو گشت سبزه خوابيده‌اش نهال * بر هر زمين كه سايه فكن شد نهال فيض \r\n\r\n","description":"","footnote":"","page_name":" 138 ","page_number":138},
  {"content":"\r\n\r\n گر خصر كامياب شد از آب زندگى * عالم حيات يافته ز آب زلال فيض \r\n چون غنچه كز نسيم سحرگاه بشكفد * دل مىشود گشاده ز لطف مقال فيض \r\n از استقامتى كه بود در سرشت او * در آب مستقيم نمايد مثال فيض \r\n گر پا نهد ز حلقهء كوچك‌دلى برون * تنگى كند سپهر بجاه و جلال فيض \r\n كافى است وافى « 1 » از پى اظهار حال او * محتاج نيست گرچه بشاهد كمال فيض \r\n از پايهء قبول بعرش برين رسد * هر طاعتى كه يافت بلندى ببال فيض \r\n گر قاف زير شهپر عنقا نديده‌اى * نظاره كن به بيضهء دين زير بال فيض \r\n ذرّات چون صدف لب خواهش گشوده‌اند * تا قسمت دهان كه گردد نوال فيض \r\n چون نور آفتاب ز افتادگى كه داشت * شد فرق سركشان جهان پايمال فيض \r\n پرسنبل بهشت شود قطعهء زمين * از جلوه‌هاى خامهء نازك خيال فيض \r\n در ديده‌اى كه نيست غبار حسد درو * نور هدى « 2 » پديد بود از جمال فيض \r\n\r\n\r\n","description":"","footnote":"\r\n( 1 ) - وافى از مصنّفات فيض .\r\n( 2 ) - اشاره به « هدى » تخلّص فرزندش علم الهدى نيز دارد .\r\n","page_name":" 139 ","page_number":139},
  {"content":"\r\n\r\n رو در خدا و پشت به دنيا نموده‌اند * مردان حق بوند سراسر رجال فيض \r\n منشور دولت دو جهانى است سايه‌اش * محدود باد تا به قيامت ظلال فيض \r\n صائب « 1 » چو مخلصان بدعا اختصار كن * چون فكر قاصر است ز وصف كمال فيض \r\n در زير چرخ تا اثر سال و ماه هست * يا رب به خرّمى گذرد ماه و سال فيض \r\n\r\nوصف فيض از زبان شاگردان و مريدان شاعر او\r\nاز صفائى : « 2 » هيچ كس نشناخت جُز اللّه اكبر فيض را\r\n كى شود آئينهء هر ذات مظهر فيض را * وسعت امكان نگيرد تنگ در بر فيض را \r\n لوح امكان تنگ ميدان گشت بر امثال او * كرد تا صورتگر قدرت ، مصوّر ، فيض را \r\n هستى از آغاز تا انجام يك آغوش شد * تنگ تا بگرفت در بر پاى تا سر فيض را \r\n اى بسا حكمت كه داناى ازل در كار برد * ساخت تا بر خلق عالم فيض‌گستر فيض را \r\n وى بسا صورت كه نقاش قضا در كار كرد * بست تا بر لوح هستى نقش پيكر فيض را \r\n\r\n\r\n","description":"","footnote":"\r\n( 1 ) - صائب از دوستان فيض بوده و در اين مصراع از كتاب حديث وافى فيض نام برده است .\r\n( 2 ) - وى از شاگردان فاضل فيض بوده و در محضر او فلسفه و كلام مىخوانده چون از دو كتاب علم اليقين و عين اليقين وى نام برده است .\r\n","page_name":" 140 ","page_number":140},
  {"content":"\r\n\r\n با همه قدرت كه در سر پنجهء تقدير بود * از چنان ربطى كه بُد در عالم ذرّ فيض را \r\n در عرق بنشست همچون گل ز شبنم صبحدم * تا مكان در عالم تن شد مقدّر فيض را \r\n از تنومندى جاهش گشت امكان چاك‌چاك * تا مكان شد حيّز امكان مقرّر فيض را \r\n هست از آلايش تن پاك ذات پاك او * كى شود از گرد هستى تيره گوهر فيض را \r\n غوطه دادش مبدا فياض در درياى فيض * ز آب رحمت گشت چون طينت مخمّر فيض را \r\n چشم ظاهربين نبيند ، چشم باطن باز كن * تا ز علم و فضل بينى غرق زيور فيض را \r\n سينه‌اش بحر علوم و اندر آن بحر عميق * نه صدف از نه فلك لبريز گوهر فيض را \r\n چرخ هشتم را ز انجم غرق زيور ساختند * تا گهِ تدريس گردد كرسى زر فيض را \r\n مدرسش از انس و جن چون برگ در گل تو به تو * آسمان چتر سليمانى است بر سر فيض را \r\n حلقهء درسش شده گوى زمين را منطقه * قدسيان زانو شكسته در برابر فيض را \r\n نه فلك نه قبّه آمد بر بناى مدرسش * همچنان صد حلقهء تدريس بر در فيض را \r\n از ضمير روشنش كان لوح محفوظ آمده * صورت آفاق و انفس در برابر فيض را \r\n بر فلك بنهاد از برهان سلّم نردبان * صد فلك از كلى و جزئى مسخّر فيض را \r\n\r\n","description":"","footnote":"","page_name":" 141 ","page_number":141},
  {"content":"\r\n\r\n گرنه ختم انبياء مىگشت بر خير الرّسل * گفتمى بىمعجز و برهان پيمبر فيض را \r\n تا شود بر عرش و خواند خطبه بر خيل ملك * نه فلك بنهاد از نه پايه منبر فيض را \r\n چون فلك در وجد و شوق و عالمى بر فيض او * هست در عالم مدار چرخ اخضر فيض را \r\n از سبك روحى اگر بندد ببال پشّه كوه * گرچه هست از هر چه گويم رتبه برتر فيض را \r\n از سبك‌بالى بگردد همچو فانوس خيال * در دمى صد بار گرد شمع انور فيض را \r\n رفته بيرون از سبك‌روحى ز قيد ماه و سال * گردش گردون همىسازد معمّر فيض را \r\n هست از كوچك‌دليها شوخى گهواره‌اش * لنگر دانش نمىدارد موقّر فيض را \r\n خلع اگر امكان پذيرد وصف ذات پاك اوست * كشف اگر گردد محقق هست . در خور فيض را \r\n عالمى شد چشمهء خورشيد از اشراق فيض * همچنان از فيض لبريز است ساغر فيض را \r\n نقش پايش مىشود آئينهء مقصدنما * هر كه در راه طلب پا كرد از سر فيض را \r\n سالك اللّه ، فى اللّه ، الى اللّه ساخته * در طريقت مرشد و هادى و رهبر فيض را \r\n كرد از روشن‌دلى علم اليقين عين اليقين * ديدهء حق‌بين ز نور حق منوّر فيض را \r\n نيست با بىعلم راكِش قفل از در بر نداشت * فتح ابواب علوم آمد سراسر فيض را \r\n\r\n","description":"","footnote":"","page_name":" 142 ","page_number":142},
  {"content":"\r\n\r\n كيميا و سيميا و ليميا و هيميا * بر سر انگشت ذاتش خاتم زر فيض را \r\n سينه‌اش شد مخزن اسرار سبحانى از آن * شد زبان خاموش همچون سوسن تر فيض را \r\n از شعاع نور معنى خط زرّين مىشود * بر بياض ماه و خور خط معنبر فيض را \r\n نافه مشگش دوات و ليقه‌اش خط شعاع * لوح ، خود سرلوحهء ديوان و دفتر فيض را \r\n تا ابد مىسوخت داغ رشگ بر جان خضر * گر بدل ز آب بقا ديدى سكندر فيض را \r\n غنچه شد بر بوى گل چون نافهء آهو گره * تا سحر سازد مشام جان معطّر فيض را \r\n گر ز رنگ و بو ، به بىرنگى او آگه شوى * مىزنى همچون گل صد برگ بر سر فيض را \r\n چون ( صفائى ) در مديحش سوسن آزارده باش * نيست حدّ كس كه گردد مدح‌گستر فيض را \r\n گشته بر طاق بلندش كبريا مسندنشين * هيچ كس نشناخت جُز اللّه اكبر فيض را \r\n\r\nقصيده از شيخ محمد محسن عرفان شيرازى از مريدان و شاگردان فيض در مديح او\r\n( لنامقه ) « 1 »\r\n شكر للّه كز ره صدق آمدم تا كوى فيض * وز صفا كردم طواف كعبهء دلجوى فيض \r\n\r\n\r\n","description":"","footnote":"\r\n( 1 ) - اشاره بخطّ نويسنده و شاعر است زيرا نامق بمعنى زينت‌دهنده و اصطلاحا بمعنى خوش‌نويس .\r\n","page_name":" 143 ","page_number":143},
  {"content":"\r\n\r\n بر جبينش نور ايمان و هُدى عكس افكند * هر كه دارد رو بسوى آفتاب روى فيض \r\n اى كه فتح خطّه امن و امانت آرزوست * نصرت از يزدان طلب كن قوّت از بازوى فيض \r\n در بيابان طلب با آهوان كن هم تكى * تا نفس مشگين كنى ز انفاس عنبر بوى فيض \r\n حلم 1 و تسليم 2 و رضا 3 و روح 4 و انس 5 و شوق 6 و ذوق 7 * جمله را تحصيل بتوان كرد با نيروى فيض \r\n گر نجات از جهل مىخواهى فلاح 8 از سرّ نفس * دست زن در عروةالوثقاى گفتگوى فيض \r\n عشق 9 اگر خواهى و قرب 10 ، از ما سوى اللّه زهد 11 « 1 » ورز * همچو اخوان كش شراب معرفت از جوى فيض \r\n شير حق گردد سگ نفست اگر گردى سگش * عطر بخشى عالمى را گر شوى آهوى فيض \r\n بر من از روز قيامت بگذرد دشوارتر * گر نباشد در شبم مونس خيال روى فيض \r\n حبّذا انصاف و بينش خوب قسمت كرده‌اند * زاهد و محراب و ما و قبلهء ابروى فيض \r\n صد شب قدر قرين صبح عيدم گر دهند * كى كنم سودا معاذ اللّه به تار موى فيض \r\n جمع اضداد از محالات است اى دنياپرست * نگذرى تا از سر دنيا ، نبينى روى فيض \r\n اى كه دارى آرزوى سير اقليم فنا * بگذر اوّل از خود و آنگاه رو كن سوى فيض \r\n\r\n\r\n","description":"","footnote":"\r\n( 1 ) از شماره 1 تا 11 القاب و تخليص ياران و شاگردان فيض است .\r\n","page_name":" 144 ","page_number":144},
  {"content":"\r\n\r\n عاقبت جوينده يابنده است اى از فيض دور * خويش را فارغ مدار از كار جُست‌وجوى فيض \r\n بعد ازين يكباره از شيراز بيرون مىروم * درد يارى كى توان بودن كه نبود بوى فيض \r\n بخت اگر يارى كند كاشانه را كاشان كنم * تا در آنجا انس گيرم با كسان كوى فيض \r\n تا به روز محشر است از شوق در وجد و سماع * هر كه چون « عرفان شنيد او نالهء ياهوى فيض » \r\n\r\nرقعه‌اى كه جناب آخوندى به فقير نوشته « 1 »\r\nاز جنگ عرفان جناب مقدس عرفان به سلامت و عافيت باشيد آمين\r\n اى باد صبا سلام ياران برسان * شرح غم ما به غم‌گساران برسان \r\n گر صبحدمى به شهر ياران گذرى * از ما خبرى به شهر ياران برسان \r\n درد دل ما بگو همه رادان را * راز دل ما به رازداران برسان \r\n شوق كهن و تازه ما عرض نماى * اخلاص قديم حق‌گزاران برسان \r\n زين سو خبرى ببر از آن سوى بيار * غمهاى فراق دوستداران برسان \r\n گر عمر نمىدهد ترا مهلت فيض * يك غم از صد ، صد از هزاران برسان \r\n بىقافيه و وزن صبا مغز سخن * از سينه به سينه سوى ياران برسان \r\n و لسنا بانّ اللّه يجمع بيننا * با حسن ما كنّا عليه بآئس \r\nو السلام محبّك المشتاق سميّك فيض « 2 »\r\n\r\n\r\n","description":"","footnote":"\r\n( 1 ) - منقول از جنگ عرفان در مدرسهء سپه‌سالار و آخوندى اشاره بفيض است\r\n( 2 ) - توضيحا از عبارت اخير مستفاد مىشود كه محمد محسن عرفان همنام فيض كاشانى بوده .\r\n","page_name":" 145 ","page_number":145},
  {"content":"\r\n\r\n\r\nقصيده ( خير ) در مديح فيض اعلى اللّه مقامه « 1 »\r\n عشرت سراى بزم حضور است جاى فيض * خوش‌دولتى است دولت بىمنتهاى فيض \r\n نبود عجب اگر دو جهان بر مراد اوست * چون مدّعاى دوست بود ، مدّعاى فيض \r\n بر روى اهل صدق يقين باز گشته است * يك باب جنّت از در دولت‌سراى فيض \r\n خيل ملك صباح چو بينند روى او * ايمان خويش تازه كنند از لقاى فيض \r\n معراج هر كسى نه ز تحت است تا بفوق * كان بود از براى نبى رهنماى فيض \r\n معراج سالكان طريقت بود ولىّ * گيرد سعود بلكه چنين آشناى فيض \r\n تن روح گشت و روح شدش عقل و عقل عشق * زين گونه پايه پايه رود تا خداى فيض \r\n عمر مسيح و بال ملك سير ، بايدت * گردى اگر بعالم بىمنتهاى فيض \r\n گرديده باشدت به گه قامت الصلاة * بينى صف ملائكه را در قفاى فيض \r\n با عيسوى دمان مكن اى خصم ساحرى * ثعبان « 2 » اگر شود چه كنى با عصاى فيض \r\n\r\n\r\n","description":"","footnote":"\r\n( 1 ) خير تخلص مير سيّد محمّد خان طباطبائى كه فيض به او داده است .\r\n( 2 ) - ظاهرا شاعر اشتباها عيسى را بجاى موسى گرفته چون عصاى موسى اژدها شد و جاودان را بلعيد .\r\n","page_name":" 146 ","page_number":146},
  {"content":"\r\n\r\n حيرت رمد ز ديدهء تصوير ، اگر كشند * در پرده‌هاى مدرس حيرت‌زداى فيض \r\n بينى چو چشم اهل نظر پُر ز نور رُشد * گر بنگرى بحلقه درس هُداى « 1 » فيض \r\n شد چون دهان غنچه معطّر دماغ عقل * در باغ دين ز نكهت باد صباى فيض \r\n كى دامن دلش شود آلودهء گناه * كرد آنكه غسل توبه به آب بقاى فيض \r\n همّت كمندِ گردنِ اميد مىشود * كردى چو اعتصام به حبل رجاى فيض \r\n پيشش جمال شاهد معنى است در حجاب * آئينهء دلى كه ندارد جلاى فيض \r\n و هم كسى به سرّ دهانش نمىرسد * مىنشكفد بباد نفس غنچه‌هاى فيض \r\n آب خضر ز سبزهء اميد مىچكد * تا گشته فرش ، سايه ابر عطاى فيض \r\n خرق حُجُب ز ديده اعمى شگفت نيست * گر توتياى چشم كند خاك پاى فيض \r\n بىقامتش ز ناله حنّانه « 2 » شيونى است * در چلستون مسجد الفت بناى فيض \r\n حىّ على الصلاة چو گويد مؤذنش * بندند صف ملائكه كآمد صلاى فيض \r\n\r\n\r\n","description":"","footnote":"\r\n( 1 ) - هدى : تخلص علم الهدى فرزند بسيار فاضل فيض كه قصيدهء او پيش ازين آمده\r\n( 2 ) - اشاره به ستون خانه مسجد الرسول است كه مولانا بلخى سروده\r\n استن حنّانه از هجر رسول * ناله‌ها مىزد چو ارباب عقول \r\n","page_name":" 147 ","page_number":147},
  {"content":"\r\n\r\n حىّ على الفلاح كه تا در مقام امن * ايمان كنيم تازه ز يمن لقاى فيض \r\n خُلقش پذيرد اين ز من از صدق نيّتم * وصفم اگر وفا نكند با ثناى فيض \r\n يا رب به حق صاحب عرفان كه مىزند * بر خرمن عطاى تو مردم صلاى فيض \r\n كز كشت « خير » اهل و دادت مكن دريغ * رشحى ز ابر رحمت بىمنتهاى فيض \r\n اين جمع را كه مشرق مهر سعادتند * مىدار زير سايهء بال هماى فيض \r\n تا از فناست فاتحهء دفتر وجود * بادا طراز خاتمهء آن بقاى فيض \r\n\r\nقصيدهء حكيم شمسا متخلص به انس در مديح فيض « 1 »\r\n مردم كجا و رتبه و حال و بيان فيض * زور معاندان چكند با كمان فيض \r\n بازار جوفروشى ياران كساد شد * تا شد عيان قماش متاع دكان فيض \r\n چون سيل تندرو كه به دريا رسيده است * آرام خوش گرفته به جانان روان فيض \r\n پيوسته در مشاهدهء حسن دلبر است * مهر يقين نموده ز صبح گمان فيض \r\n رو كرده‌ام به كعبهء مقصود عاشقان * چون گرد مىروم ز پى كاروان فيض \r\n فردا به گلستان ارم ارمغان برم * گلدسته‌اى كه بسته‌ام از بوستان فيض \r\n آيندگان چه حسرت و افسوسها خورند * كآخر نبوده‌ايم چرا در زمان فيض \r\n از هم جدا نيند محبّان كوى او * پيوسته همچو سيل رود كاروان فيض \r\n تنها همين عزيز بشر نيست آن جناب * سوگند مىخورند ملايك بجان فيض \r\n\r\n\r\n","description":"","footnote":"\r\n( 1 ) - حكيم شمس الدين محمد قمى متخلص بانس از شاگردان فيض منقول از جنگ مرحوم پرتو بيضائى\r\n","page_name":" 148 ","page_number":148},
  {"content":"\r\n\r\n چون شبنمى كه كام دل از نوبهار جُست * جان تازگى گرفت ز رطب اللسان فيض \r\n چون زهر شد حلاوت دنيا بكام او * هر كس كه برد نعمت عقبى ز جان فيض \r\n ايمن شود ز شحنهء آفات هر دو كون * آن‌كس كه راه يافت بدار الامان فيض \r\n برخاستند گرچه بسى اهل فضل و حال * چون فيض برنخاست كس از دودمان فيض \r\n زين در توان به مقصد خود آشنا شدن * اى « انس » سر متاب دگر ز آستان فيض \r\n\r\nشمس الدين محمّد قمى ملقّب به انس « 1 »\r\n آن به كه در انديشه و سوداش بميرم * وز درد و غم و شوق تمنّاش بميرم \r\n قربانى اگر مژدهء ديدار نگشتم * شك نيست كه در عيد تماشاش بميرم \r\n آن به كه بجز ما و تو آگه نشود كس * جان را به تو پنهان دهم و فاش بميرم \r\n فرصت نگذارم كه كند زنده شهيدى * صدره كندم زنده و در پاش بميرم \r\n ظلم است به يك ديدن آن عارض و مردن * مىخواستم از بهر سراپاش بميرم \r\n مردن اگر اينست كه بينم رخ خوبت * صد مرتبه در هر نفسى كاش بميرم \r\n شمسا ز خدا مىطلبم عمر درازى * تا در قدم زلف چليپاش بميرم \r\n\r\nقصيده شمساء متخلص به « انس » « 2 »\r\n با طفل اشك تا دم صبح لقاى فيض * تكرار مىكنم سبق ماجراى فيض \r\n\r\n\r\n","description":"","footnote":"\r\n( 1 ) - شاعر مزبور شمسا هم تخلّص داشته و درگاه انتخاب شعر او حيات داشته است .\r\n( 2 ) - در اين جنگ از دو تن شمساء شعر آمده كه يكى شمساء متخلص به صفير و اين شمساء متخلص به انس بوده اما در مجموعه محمد محسن وفا فرزند فاضل علم الهدى جزء وفيات از روى يادداشت‌هاى والدش علم الهدى چنين آمده : وفات آقا اشرف طبيب ولد حكيم شمسا در اصفهان 8 - رجب 1098 كه وى شمساى اصفهانى و طبيب و از شاگردان و مريدان فيض بوده است كه از شعر وى بدست مىآيد .\r\n","page_name":" 149 ","page_number":149},
  {"content":"\r\n\r\n پيوسته سينه مىزندم موج همچو بحر * از شوق دوست تا شده‌ام آشناى فيض \r\n تا از لبش حديث حيات ابد شنيد * جان شد مقيم چشمهء آب بقاى فيض \r\n در دار ضرب عشق به معيار امتحان * زر شد مس وجود من از كيمياى فيض \r\n درياى غم به سينه نور ديده‌ام چو موج * دل داده تا مرا خبر آشناى فيض \r\n هرگز ز قطره بخشش دريا شنيده كس * اينك ببين ز طفل سرشكم صلاى فيض \r\n يا رب چه حكمت است كه گنجيده در دلم * با آنكه وسعت دو جهان نيست جاى فيض \r\n ضعف دلم به هيچ ، مداوا نمىشود * جز شربت فواكه دارالشفاى فيض \r\n بىفيض همچو قالب بىجان بود جهان * اى صد هزار جان مقدّس فداى فيض \r\n شاهان كامكار طلبكار نصرتند * تا شد قرين سايهء چتر لواى فيض \r\n دلهاى دلبران شده صيد كمند او * در حيرتم ز جذبهء آهن‌رباى فيض \r\n سر زد ز فيض مهرش ، رخشنده مطلعى * از مشرق طبيعت من رونماى فيض \r\n خورشيد نور گيرد از انوار راى فيض * مه همچو حلقه بر در دولت‌سراى فيض \r\n\r\n","description":"","footnote":"","page_name":" 150 ","page_number":150},
  {"content":"\r\n\r\n بيرون روند از ظلمات خلاف خلق * گر اقتدار كنند بنور هداى « 1 » فيض \r\n راه نجات ديده شود ، سالكان اگر * روشن كنند چشم دل از توتياى فيض \r\n دست رجا به كنگرهء عرش مىرسد * سازند اگر كمند ز فكر رساى فيض \r\n آبشخورش ز چشمهء خورشيد مىدهند * مرغ دلى كه پر زند اندر هواى فيض \r\n از سرمهء صفاهان پوشيده چشم شوق * تا ديده ديده كحُل بصيرت‌فزاى فيض \r\n پوشد ز صُبح جامهء احرامى آفتاب * بهر طواف كعبهء حاجت رواى فيض \r\n از دامن سپهر كند چنگ خود رها * ناهيد اگر ببيند عشرت‌سراى فيض \r\n آب از دهان چشمهء حيوان روان شود * گر بشنود حديث لب جانفزاى فيض \r\n زيب بياض ديده اهل بصيرت است * در چشم من سواد خط مشگساى فيض \r\n هر هفت كرده شاهد دانش ز شش جهت * تا گشته چار بالش دين متكاى فيض « 2 » \r\n\r\n\r\n","description":"","footnote":"\r\n( 1 ) - هدى : تخلص محمد بن محمد محسن علم الهدى فرزند ارشد فيض مىباشد كه او نيز در حيات والد خود حوزهء تدريس جداگانه داشته است .\r\n( 2 ) - در اين بيت صنعت مراعات النظير لطيف هفت و شش و چار آمده .\r\n","page_name":" 151 ","page_number":151},
  {"content":"\r\n\r\n كى « انس » گيردم دل شيدا بروح قدس * تا ديده‌ام در آينهء حق‌نماى فيض \r\n\r\nقصيدهء شمساء « صفير » در مديح فيض\r\n خوش مانده‌ايم دور ، ز فيض لقاى فيض * ما را مگر بفيض رساند خداى فيض \r\n سرزندگى مرا چو حباب از محيط اوست * يا رب تهى مباد دلم از هواى فيض \r\n نبود عجب اگر دو جهان بر مراد اوست * چون مدّعا دوست بود مدّعاى فيض \r\n سهل است اگر ز عالم صورت گذشته است * شاهى است در ولايت معنا گداى فيض \r\n گر پردهء سحاب شود بحر را محيط * . . . فيض مىنشود از رواى فيض \r\n از تيغ مستقيم كجى سر نمىزند * روشن ز نور شرع مبين است راى فيض \r\n از خويش وحشت است دلم را چه جاى خلق * با ديگران چه انس كند آشناى فيض \r\n\r\nآقاى رضا ملقّب به حمد قدّس سرّه\r\nجنگ مورخ 1093\r\n مىرسد از دوست هر دم لطف بىاندازه‌اى * هر نفسى مىبخشد او جان را حيات تازه‌اى \r\n مىكند سيلاب قهرش هر زمان ويران مرا * باز مىريزد درين ويرانه رنگ تازه‌اى \r\n عاشق و رند و خراباتى و مست و سرخوشيم * نيستم دربند اسم و رسمى و آوازه‌اى \r\n اين ره خوابيده طى از خاكسارى مىشود * نيست سالك را به از افتادگى جمازه‌اى \r\n گرچه دست شوقم از دامن وصلش كوتهست * مىكشم از دور بر ياد قدش خميازه‌اى \r\n دل به زلف يار بستم شاد گشتم تا ابد * نيست اين اوراق را ديگر غم شيرازه‌اى \r\n سرخ‌روئى ( حمد ) را از سيلى اخوان بس است * حسن يوسف را نباشد احتياج غازه‌اى \r\n\r\nملّا عبد اللّه كاشى قدّس سرّه\r\nجنگ مورّخ 1093\r\n مهر و مه حلقه به گوش در يكتائى توست * نه فلك صفحه‌اى از دفتر يكتائى توست \r\n كوه و صحرا و بر و بحر ز تو درجوشند * سبزى اين چمن از انجمن‌آرائى توست \r\n\r\n","description":"","footnote":"","page_name":" 152 ","page_number":152},
  {"content":"\r\n\r\n كس به كنه صفت و ذات قديمت نرسد * عقل كل طفل دبستان شناسائى توست \r\n لطف عامت به من خسته ز راه دگرست * ورنه كى بندگيم لايق آقائى توست \r\n گرچه ذات تو منزّه بود از جاى و جهات * هر كجا مىنگرم جلوهء هر جائى توست \r\n\r\nنامهء منظوم مير محمد طباطبائى متخلّص به خير به ملا محسن فيض قدّس سرّه\r\nاز جنگ عرفان « 1 »\r\n به خدائى كه ز فيضش بود آثار وجودم * كه در ايام فراق تو نه بودم نه نبودم \r\n چه توان گفت كه بودم چه به خود هيچ نباشم * نتوان گفت نبودم چو همه ياد تو بودم \r\n سينه جُز جلوه‌گه نقش جمال تو نكردم * ديده را جُز به خيال كف پاى تو نسودم \r\n بجز از حرف جميل تو نه خواندم نه نوشتم * بجز از وصف جمال تو نه گفتم نه شنودم \r\n من نه آنم كه دگرگونه كند دورى عهدم * با تو هر عهد كه بستم همه برخاست عهودم \r\n از زمانى كه گشودم به رخت چشم ، نبستم * ديده از غير تو آن روز كه بستم نگشودم \r\n بىتو گرديده گشايم همه اشكم ، همه رشگم * ور دمى بىتو برآرم همه آهم همه دودم \r\n طبع هجران تو در هر نفسى كرد تلافى * آنچه با صيقل وصل تو ز آئينه ، زدودم \r\n\r\n\r\n","description":"","footnote":"\r\n( 1 ) - منقول از جنگ سپهسالار\r\n","page_name":" 153 ","page_number":153},
  {"content":"\r\n\r\n غنچهء دل نشكفتم چو توئى باغ و بهارم * راحت جان چو تونى هيچ براحت نفزودم \r\n عيد نوروز بسى بر من غمگين گذرد ليك * چه طرب بىتو ز عيدم چه نوابى تو ، ز عودم \r\n نقد اشكى به دلم بود كه در پاى تو ريزم * غمت از ديده به‌يك‌بار فروريخت نقودم \r\n سزد ار زار بنالم كه مرا جمله تو بودى * رسد ار باك ندارى كه منت هيچ نبودم \r\n باورم دار كه بىشاهد وصل تو شهيدم * آه سرد و رخ زرد و دل پُردرد ، شهودم \r\n كرده در من اثر كاهى با ذكر تو از بس * در صبورى ز تو كاهيدم و در شوق ، فزودم \r\n بىتو اى قبلهء جانم نكنم عقد نمازى * كه ز خوناب جگر گل نشود جاى سجودم \r\n در نمازى كه تو آرايش محراب نباشى * نه قيام است قيامم نه قعود است قعودم \r\n روضهء خلد برين هم نشود منزل همّت * رو دهد گر بسعيد « 1 » درت اين بار ، سعودم \r\n تا قيامت نبُرد تيغ قدر حبل « 2 » وريدم * گر در آن منزل پرفيض قضا داد ورودم \r\n\r\n\r\n","description":"","footnote":"\r\n( 1 ) - عينا از خط كاتب نقل شده ليكن ( صعيد ) به معنى تراب و خاك مطلقا با ( صاد ) است كه منظور شاعر بوده است .\r\n( 2 ) - اشاره به آيه  ( نَحْنُ أَقْرَبُ إِلَيْهِ مِنْ حَبْلِ الْوَرِيدِ )  قرآن كريم\r\n","page_name":" 154 ","page_number":154},
  {"content":"\r\n\r\n بيش ازين « خير » مده دردسر يار ، خمش كن * كه و داد تو فرامش نكند ياد ودودم \r\nابن سيد محمد محمد رضا طباطبائى\r\n\r\nنامهء منظوم فيض به ملا عبد الرزاق فياض لاهيجى\r\n قلم گرفتم و گفتم مگر دعا بنويسم * دعا به يار جفاكار بىوفا بنويسم « 1 » \r\n شكايتى بلب آمد ز جورهاى تو گفتم « 2 » * به هيچ نامه نكنجى ترا كجا بنويسم \r\n دعا و شكوه به هم در نزاع و من متحيّر * كدام را ننويسم كدام را بنويسم \r\n خداى داند و بس جز خدا كسى بنداند * كه گر گله‌اى واكنم چها بنويسم « 3 » \r\n اگر سر گله‌اى واكنم وفا ننمايد « 4 » * مداد بحر و بياض زمين كجا بنويسم \r\n نه بحر ماند و نى بر نه خشك ماند و نى تر * اگر شكايت دل را به مدّعا بنويسم \r\n همان بهست كه خاموش گردم از گله چون فيض * ز مدّعا نزنم دم همين دعا بنويسم \r\n\r\nپاسخ منظوم فياض لاهيجى به فيض\r\n دلم خوش است اگر شكوه‌گر دعا بنويسى * كه هر چه تو بنويسى به مدّعا بنويسى \r\n\r\n\r\n","description":"","footnote":"\r\n( 1 ) - در مقدمهء محجة البيضاء فيض به نقل از روضات الجنات چنين ، تهيّتى به سوى انس بىوفا .\r\n( 2 ) - محجة : ز شكوه بانگ برآمد مرا نويس دلم گفت\r\n( 3 ) - محجة : بيت را ندارد .\r\n( 4 ) - محجّة :\r\n اگر سر گله و شكوه واكنم ز تو هيهات * دگر چها به لب آرم دگر چها بنويسم \r\n","page_name":" 155 ","page_number":155},
  {"content":"\r\n\r\n چون شكوهء تو بهست از دعاى هر كه بجز تو * چه لازم « 1 » است كه زحمت كشى دعا بنويسى \r\n هزارساله وفاى مرا بس است كه گاهى * كنى وفا و مرا نام بىوفا بنويسى \r\n تراست خامهء جاد و زبان عجيب نباشد * اگر شكايت بىجاى من بجا بنويسى \r\n تو گر شمايل خوبى رقم كنى بتوانى * كه هم كرشمه نگارى و هم ادا بنويسى \r\n كتاب درد دلم مشكلست و مشكل مشكل * اگر تو گوش كنى تا برو چها بنويسى \r\n از آن به من ننويسى تو نكته‌اى كه مبادا * خدا نخواسته درد مرا دوا بنويسى \r\n اميد هست كه تحريك لطف گوشهء چشمى * كند اشاره كه از بهر من شفا بنويسى \r\n مروّتى كه تو دارى عجب ز خويش ندارى * كه خون بريزى و آنگاه خون‌بها بنويسى \r\n ترا كه شيوهء اخلاصم از قديم عيان است * به غير شكوهء بى جا به من چرا بنويسى \r\n قبول كرده‌ام اى دوست جرمها كه نكردم * مگر تو هم خط بطلان ما مضى بنويسى \r\n عجب ز طالع فياض نااميد ندارم * كه در كتابت دشنام او دعا بنويسى \r\n\r\n\r\n","description":"","footnote":"\r\n( 1 ) - محجّة : چه حاجتست .\r\n","page_name":" 156 ","page_number":156},
  {"content":"\r\n\r\nمطابقه با جنگ عرفان\r\n\r\nدعا و ثناى اخوان ، پاسخ به مدايح آنان « 1 »\r\n هر يك « 2 » از اخوان غزل گفته است در اجلال فيض * عكس خود ديده است در آئينه احوال فيض \r\n فيض را آن قدر ، كى باشد ؟ كه نيكان جهان * مدح او گويند ، يا رب رحم كُن بر حال فيض \r\n تا كه افزايند اخوان در ثنا و مدح او * خود بيفزاى اى خدا در خوبى اعمال فيض \r\n هر چه ايشان در حق او گفته‌اند از وصف نيك * آن‌چنان كن حال ايشان ، آن‌چنان كن حال فيض \r\n هر گمان نيك كايشان در حق او مىبرند * ثبت كن آن نيك را در جملهء احوال فيض \r\n هر دعاى خير كايشان در حق او مىكنند * بشنو آن را در حق هر كس كه باشد آل فيض \r\n هر چه را ايشان نمىدانند از كردار زشت * محو كن آثار آن از نامهء اعمال فيض \r\n گرچه باشد در تصانيفش سخنهاى بلند * ليك گو افعال پست فيض و گو اقوال فيض \r\n\r\n\r\n","description":"","footnote":"\r\n( 1 ) - عنوان از نسخه مجلس امّا اين قصيده فيض پاسخ به گروهى از شاعران مشهور زمان اوست هم چون مرحوم صائب كه هر يك غزلى در مديح فيض سروده‌اند ، نسخه منحصر بفرد اين اشعار به خط سرايندگان آنان در اختيار مرحوم پرتو بيضائى آرانى كاشانى رحمه اللّه بود كه آن شادروان در منزل ونك به من نشان دادند و چون بنا به وصيّت وى كتابخانهء او هديه به آقاى حسين بيضائى « ادب » شده است اين بزرگوار در كمال سعهء صدر عكس صفحات مورد لزوم را ارسال فرمودند حفظه اللّه .\r\n( 2 ) - ج - عرفان - هر كه از .\r\n","page_name":" 157 ","page_number":157},
  {"content":"\r\n\r\n مقبلان چون رو به او كردند او اقبال يافت * حبّذا اقبال ايشان ، حبّذا اقبال فيض \r\n گر در اشعارش ببينى دعوى عرفان و عشق * فال نيكو مىزند تا راست آيد فال فيض \r\n حال او دور است از قالش ، خدا مىداند اين * هست فرسخها ميان حال فيض « 1 » و قال فيض \r\n تا كه در چشم عزيزان خُرد ننمايد بُزرگ * كثّر اللّهم فى اخواننا ، امثال فيض \r\n تا كى از ظنّ نكوى نيكوان باشد خجل ! * ظنّ نيكان « 2 » را مطابق ساز با اعمال فيض \r\n بهتر از بگذشته كن « 3 » آيندهء او در صلاح * بار را يا رب مكن حسرت ده امسال فيض \r\n هر دمى از عمر او معمور دار از طاعتى * تا به غفلت نگذرد ايّام و ماه و سال فيض \r\n هر يكى را بگذران از ديگرى پاكيزه‌تر * ماه فيض و سال فيض و حال فيض و قال فيض \r\n حق آن الفت كه دادى روح اخوان را بهم * الفتى نه در ميان قال فيض و حال فيض \r\n عشق « 4 » و عرفانش بده از مسلك صدق و صفا * تا هُدى يابند اخوان از ره افعال فيض \r\n\r\n\r\n","description":"","footnote":"\r\n( 1 ) - ج - عرفان - قال فيض و حال فيض .\r\n( 2 ) - ج - عرفان - ظنّ اخوان .\r\n( 3 ) - ج - عرفان - دار آينده\r\n( 4 ) - عشق در مدرسهء عالى سپه‌سالار ديوان داود متخلّص به عشق به شماره 1194 موجود است ، عرفان ، صدق ، صفا ، هدى : اين القاب و تخلص شعرى ياران فيض مىباشد كه قصيده در مديح فيض سروده‌اند .\r\n","page_name":" 158 ","page_number":158},
  {"content":"\r\n\r\n قرب و « 1 » انس خويش بخشاى از ره زهد و ورع * فيض را و هر كه را سرّيست بر منوال فيض \r\n صبح و شامش رو به خود كن تا نبيند غير تو * هم غُدوّش را منوّر ساز ، هم آصال فيض \r\n نصرتى « 2 » ده تا ظفر يابد بر اعداى درون * فيض را و هر كه باشد در طريقت آل فيض \r\n شوق « 3 » و ذوقش بخش تا يابد نجاتى از خودى * بو كه تسليم و رضا گردد مقام و حال فيض \r\n باوفا همراه دارش در ره ايمان و خير « 4 » * تا برد فوز از لقا ، گردد بلند اقبال فيض \r\n در بقاى « 5 » خود فنا سازش به اوج معرفت * تا نماند در حضيض شرك و شك اطلال فيض \r\n از جبينش كن درخشان نور ايمان آشكار * پيش از آنى كز نظر پنهان شود تمثال فيض \r\n بر سعادت نه بناى سرنوشتش يك‌به‌يك * از ره اثبات و محو آباد كن آزال « 6 » فيض \r\n كش‌كشانش از ره « 7 » سجّين بعليّين رسان * وصل كن با عروه وثقاى خود چنگال فيض \r\n\r\n\r\n","description":"","footnote":"\r\n( 1 ) - قرب ، انس ، زهد ، ( و شايد ورع ) نيز اصحاب فيض بوده‌اند\r\n( 2 ) - نصرت و ظفر نيز دو تن از ياران فيض .\r\n( 3 ) - شوق ، ذوق ، نجات ، تسليم ، رضا از ياران فيض .\r\n( 4 ) - وفا ، ايمان ، خير ، فوز ، لقا نيز ياران وى .\r\n( 5 ) - بقا ، فنا نيز اصحاب فيض - جنگ : در اوج معرفت .\r\n( 6 ) - ج - عرفان - محو كن ، اثبات كن ، آباد كن ، آزال فيض .\r\n( 7 ) ج - عرفان تك سجّين .\r\n","page_name":" 159 ","page_number":159},
  {"content":"\r\n\r\n جا به فرودس برين ده در مقام امن و عيش * فيض را و هر كه مىپرّد به پرّوبال فيض \r\n ائتلافى بخش اخوان را به يكديگر ز لطف * تا كند جمعيت اهل و داد اكمال فيض \r\n دارد اميد فلاح خويش و اخوان صفا * با صد امّيد دگر ، يا رب برآر آمال فيض \r\n نيست قوم و خويش او جُز اهل قدس و اصطفا * صاحب علم است و تقوى عمّ فيض و خال فيض « 1 » \r\n هر كه مهر فيض در دل دارد ، او يار خداست * ز آنكه نتوان طرف بست از جاه فيض و مال فيض \r\n هر كه با او آشنائى كرد فيض حق گرفت * از سخنهاى لطيف و ظاهر اعمال فيض \r\n گرچه بار خود بدوش خويش دارد روز و شب * دوش اخوان فارغست از محنت اثقال فيض \r\n خرّمى در خرّمى باد و نشاط اندر نشاط * آنكه را يكدم كفايت مىكند اشغال فيض \r\n دوش « 2 » جان را از گرانان بارالها كن سبك * بيش ازين طاقت ندارد كو كشد اثقال فيض \r\n\r\n\r\n","description":"","footnote":"\r\n( 1 ) - فيض در اين بيت اشاره بعلم و تقوى عم و خال خود كرده است امّا نام آن دو را نياورده است اينجانب با تحقيقات وافى نتوانست عموى وى را بشناسد امّا خال وى شيخ الاسلام نور الدين محمد بن ضياء الدين محمد رازى كاشانى است نامبرده در تمام علوم دينى به‌ويژه حكمت الهى مشهور بوده و فيض كاشانى نيز يكى از شاگردان اوست در بيشتر تذكره‌ها نام وى آمده است توضيحا فرزند وى نيز ضياء الدين محمد كاشانى است كه مشهور بضياء العرفا بوده و در شعر ضيائى تخلّص داشته است .\r\n( 2 ) - ج - عرفان : دوش دل\r\n","page_name":" 160 ","page_number":160},
  {"content":"\r\n\r\n هر كه او نبود سزاى صحبت ياران او * ده ملالش تا نگردد باعث املال فيض \r\n رفق و حلم و لطف و مروّت « 1 » كن عطا * عيب‌جوئى را كه دارد روى در دنبال فيض \r\n هر كه او دارد حسد بر نعمت دنياى او * حال دنيا باد او را خوش‌تر از احوال فيض \r\n و آنكه او دارد حسد بر نعمت عقباى او * حال عقبى باد او را بر مثال حال فيض \r\n دشمنان نعمت حق كار مشكل كرده‌اند * دشمنان را دوست كن آسان كن اين اشكال \r\n اهل الفت را خداوندا به يكديگر ببخش * در قيامت گر گناه آرند بر منوال فيض \r\n فيض را آنگه بديشان بخش و از جرمش مپرس * چون روانشان راه حق طى كرد در دنبال فيض \r\n از انات و حلم تو مغرور شد اهمال كرد * گشت امهال تو يا رب باعث اهمال فيض \r\n اينك آمد بر درت گريان و ندمان و حزين * رحم كن بر ديدهء پُراشگ مالامال فيض \r\n دوشش از بار گنه سنگين و پاش از ننگ لنگ * بر مطاياى پشيمانى بنه احمال فيض \r\n دست گيرش از كرم تا در نيفتد در جحيم * پاى دارش ، برندم در رشد زن چنگال فيض \r\n هيچ طاعيت نيست او را كو ندارد صد خلل * چشم غفران دارد از تو يك‌به‌يك اخلال فيض \r\n\r\n\r\n","description":"","footnote":"\r\n( 1 ) - رفق ، حلم ، لطف ، انصاف ، مروّت القاب ياران فيض .\r\n","page_name":" 161 ","page_number":161},
  {"content":"\r\n\r\n كرده از بند هوا غل در گلوى « 1 » بندگى * بندگى را يا رب آزادى ده از اغلال فيض \r\n از معاصى قفلها بر مخزن عرفان زده * با مفاتيح انابت فتح كن اقفال فيض \r\n قفلها را برگشا و گنجها ، به روى بريز * حل كن از هر يك گره از صد هزار اشكال فيض \r\n در سداد راه دينش بين و صدق اعتقاد * پردهء عفوى بپوشان بر سر افعال فيض \r\n تا شود منصور بر اعداى بيرون و درون * نصر خود گردان قرين رايت اقبال فيض \r\n در دلش مهر نبىّ و آل او جا كرده است * جاى آن دارد نظر برگيرى از اعمال فيض \r\n چون هدايت كرديش راه صواب اهل بيت * در قيامت كن كفايت يك‌به‌يك اهوال فيض \r\n فيض را گر تو بيامرزى نباشد آن عجب * بس گنهكارى كه آمرزيده‌اى امثال فيض \r\n\r\nنامهء ملا محمد محسن عرفان « شيرازى » كه يكى از شاگردان و مريدان خاصّ ملا محسن فيض كاشانى بوده به وى كتابتى كه به اوستادى استنادى نوشته\r\n« منقول از جنگ ملا محمد محسن عرفان » مورخ سال 1071\r\n « يا غايت عن عينى لا عن مالى * القرب اليك منتهى آمالى » \r\n ايّام نواك « 2 » لا تسل كيف مضت * و اللّه مضت بأسوإ الاحوالى \r\n\r\n\r\n","description":"","footnote":"\r\n( 1 ) - جنگ : كرده از خود بينيش غل در گلوى بندگى\r\n( 2 ) - نوى فلانا من مكان الى آخر : به معنى ( تباعد ) دور شدن . ( المنجد ) و در نتيجه ( نواك ) يعنى دورى از تو .\r\n","page_name":" 162 ","page_number":162},
  {"content":"\r\n\r\nو لئن استكشفت خلد ضلالكم عن احوال مخلصكم الحقيقى و استخبرتم عن اوضاع خادمكم التحقيقى فها انا اعرضها على سبيل الاجمال و ان كان استماعها مفضّا الى فرط الملال كما قال من قال : « آزرده دل آزرده كند انجمنى را » .\r\nفاقول انّ سوابق الايّام قد كدرت مشاربى و طوارق الآلام قد ضيّقت مساربى « 1 » و قلبى القاسى العاصى قد سوّدته الذنوب و المعاصى و احاطت به ظلمة الغفلة و القساوة فصارت على عين عبرته غشاوة و مع هذا جنود الضعف قد استولت على ممالك قوائى و ذهب مع الركب اليمانى هوائى و منائى حتى سئمت من المستلذّات الرسمية باسرها و برئت من الحظوظ العادية عن آخرها : مرغ آتش‌خواره كى لذت شناسد دانه را لكن كلّما تراكمت على افواج الهموم و تلاطمت لدى امواج الغموم لا يحصل لقلبى الحزين التسلّى الّا بتذكّر العهد الشريف الّذى عاهدناه فى خدمتكم العلية و تدبّر الميثاقى المنيف الّذى اوثقناه فى ملازمتكم السنية :\r\n مائيم و همين زمزمهء عشق فغانى * پيداست كه ديگر بچه خرسند توان بود \r\nفادركناها مطاع العارفين حتى ينقضى عن اذيالنا غبار التعلّق بتمويهات عالم الزّور و اغثنا يا سلطان المتالهين لكى تخلّص رقابنا من ربقة ملاقات اهل دار الغرور مترنّما لسان حالنا بهذا المقال مع اطمينان القلب و فراغ البال :\r\n از خلق جهان كناره كرديم * سر رشتهء عقل پاره كرديم \r\n ننمود رهى بجز ره عشق * هر چند كه استخاره كرديم \r\nكما قيل : لا راحة الّا فى قطع العلائق ، و لا عزة الّا فى العزلة عن الخلائق فليت شعرى متى تساعدنا الايّام على الوصول الى هذا المرام و هل ينفعنا البخت الفاسد و الطالع الكاسد بالظّفر بهذه المطالب و المقاصد ، هيهات ، هيهات .\r\nمن عادت بخت خويش نيكو دانم ،\r\n نمىبينيم در اقبال خود پرواز بستانى * هم آخر بال مرغ ما درين ويرانه مىريزد \r\nفكانّما جرى قلم القضا علينا بالحرمان عن العروج الى هذه المراتب السّامية و\r\n\r\n\r\n","description":"","footnote":"\r\n( 1 ) - المسارب : ( يعنى مجرى ) المنجد\r\n","page_name":" 163 ","page_number":163},
  {"content":"\r\n\r\nالولوج فى سلك الفائزين بادراك تلك المناقب النّامية ، لا حول و لا قوّة الّا باللّه ، استغفر اللّه من هذا اليأس الكامل و القبوط « 1 » الشامل\r\n تو مگو كس را بر آن در ، بار نيست * با كريمان كارها دشوار نيست \r\nكيف لا ؟ و ابواب الرّحمة غير مسدودة و دعوة المضطرّين غير مردودة و مناهل العفو مبذولة للطّالبين و فوائد الكرم مسئولة للطالبين « 2 » و منادى المغفرة ينادى بأفصح لسان و ابلغ بيان :\r\n تو بتقصير خود افتادى ازين در محروم * از كه مىنالى و فرياد چرا مىدارى \r\nنسأل اللّه سبحانه ان يكحّل ابصار بصائرنا بميل الميل الى العالم اللّاهوتية لكيما نهض باجنحة التوفيق للطيران فى فضاء العالم الملكوتية و انّ يوفّقنا للسير فى رياض المجاهدة و التّروى من رحيق حياض المشاهدة و ان يجعل رغبتنا فى ذلك ملكة راسخة و لكلّ الرسوم ناسخة حتى لا يكون الرّغبة العياذ باللّه من قبيل الهوس و الّا دعا الّذين لا ثبات لهما و لا بقاء كما قال من قال :\r\n بوالهوس را زود از سر وا شود سوداى عشق * تهمت‌آلودى كه گيرد شحنه زودش سر دهد \r\nاللّهم ثبّت اقدامنا فى جادة الطلب و اجعل منقلبنا اليك خير منقلب و نق الواح نفوسنا من اوساخ عالم الهيولى و اهدنا الى ما يتمّ الفوز و النّجاة فى الآخرة و الاولى و صيّر مسارح افكارنا و مطارح انظارنا مقصورة على ما يوصلنا الى محاضر الانس و يدخلنا حظاير القدس و وفّقنا بخلع ملابس الاشباح و حبّب الينا المسافرة الى اقليم العقول و الارواح الذى وطننا الاصلى و مسكننا الحقيقى فانّ حب الوطن من الايمان كما جرى على لسان اشرف نوع الانسان صلّى اللّه عليه و آله و سلّم .\r\n\r\n\r\n","description":"","footnote":"\r\n( 1 ) - قبط الشيء : جمعه بيده ، خلطه . ( المنجد ) برابر متن به معناى مخلوط كردن و جمع كردن آمده امّا به نظر شارح ( قنوط ) با حرف قاف مضموم و نون قبل از واو و طا بمعنى نوميدى درست‌تر است زيرا پيش از آن از كلمهء « ياس » استفاده كرده است و با توجه به رعايت سجع .\r\n( 2 ) - احتمالا : لطّامعين\r\n","page_name":" 164 ","page_number":164},
  {"content":"\r\n\r\n\r\nنامهء ديگر محمد محسن عرفان به ديگر مريدان و شاگردان فيض و ياران او رقعه‌اى كه به ياران آخوندى نوشته\r\nگلدسته سلامى كه در حدائق قلوب مخلصان وفا كيش از نسايم محبّت و و داد شكفته باشد و غنچهء پيامى كه در لباس خواطر محبّان خيرانديش از رشحات سحاب مودّت و اتّحاد ، طراوت پذيرفته بود ايثار بزم حاشيه‌پردازان مجلس اولياء آشيان انجم‌آرايان مجلس عالى ، باريك‌بينان دقايق آگاهى ، طالبان بىقرار راه حقيقت طلبى ، همدمان دلگشاى مجلس خاص ، محرومان خلوت‌سراى وفا و اخلاص ، رنگ رنگ‌آميزان عشق و محبّت و نخل‌بندان حدائق صدق « 1 » عقيدت ، نكته‌پيوندان بساط همزمانى و همنشينى كلّهم مىگرداند ، حقّا كه آن عزيزان هميشه به آزادگى و بىتعلّقى و ذكر دوام و تحافى از اختلاط عوام در خاطر عاطر جا دارند ؛ خير ما برسانند به مرغان چمن كه هم آواز شما در قفسى افتاده بارى در هنگام بساطبوسى حضرت مخدومى ام محرومان را يارى مىتوان نمود :\r\n اى كه گاهى مىتوانى آستانش بوسه داد * مُشت خاكى بهر دور افتادگان بر باد ده \r\n شما كآزادگان شاخساريد * بساط و عيش گل فرصت شماريد \r\n كه صيّادمنش با من قراريست * مرا هم در شكنج دام كاريست \r\nو السلام\r\n\r\nنامهء ديگر ملا محسن عرفان بفيض مكتوبى كه به آخوندى مستغنى الالقابى مولانا محمد محسن نوشته شد .\r\n اى نام تو زينت زبانها * وى ياد تو مونس روانها \r\n چون قالب بىروان نمايد * بىنام تو نامه و بيانها \r\nحمد بىحدّ و سپاس بىقياس ، مقلّب‌القلوبى را سزاست كه اوراق دلهاى پريشان را به شيرازهء محبّت و و داد الفت داد و ثناء بىمنتها و ستايش لا تحصى\r\n\r\n\r\n","description":"","footnote":"\r\n( 1 ) - در متن : ( صدق و محبت ) امّا روى كلمهء محبت خط كشيده شده است .\r\n","page_name":" 165 ","page_number":165},
  {"content":"\r\n\r\nمدبرالامورى را رواست كه سرگشتگان وادى بيگانگى را به كعبهء مودّت و اتحاد ، راه نمود و درود نامعدود ، نثار مرقد منوّر و مشهد معطّر آن سرورى كه گمراهان ظلمت شقاوت و عداوت را به فضاى دلگشاى سعادت و صداقت فائز گردانيد و بر آل اطهار او كه نونهالان چمن خلّت و وفا و نوشكفتگان گلشن فتوّت و حيا را از رشحات بحر علوم خويش سرسبز و سيراب ساختند . اما بعد چه گويد كه درين قحط سال وفا و مردمى و درين فترت نشاط و خرّمى از حديقهء دوران به غير از ثمر تلخكامى نچشيدم ؛ از گلشن روزگار جز گل خوارى نچيدم ، و گلگشت صحرا وحشت‌افزا بود و نشستن در خلوت بىحلاوت ، از سير چمن فضاى خاطر غبارآلوده‌تر شد و از نظّاره غنچه دلتنگى فزون‌تر گشت ، در مجمعى ننشستم كه پريشان برنخاستم و در محفلى قدم نزدم كه گل پشيمانى بر سر نزد ، از اعتكاف مساجد جز ريا ، مرئى نگشت و از بودن مدارس غير از جدل تحصيل نشد ،\r\n نه فيضى ديدم از مسجد نه گلزار * نه طرفى بستم از خلوت ، نه بازار \r\n نه خوبى يافتم از خود نه از غير * مگر در عالمى ديگر بود خير \r\nجمعيت اسباب تفرقهء خاطر گشت و عباء « 1 » ظاهرى علت عناى باطنى شد ، از دوستان كه در اوايل صداقت گلهاى شكفتگى از جبين ايشان چيده مىشد ، در آخر جز خوارى نديدم و از برادرانى كه در وقت طلوع محبّت طلاى مغربى بودند ، هنگام غروب مودّت زر ناقص عيار اتّحادشان مغشوش ، ظاهر شد ، اگر به زاهدى رسيدم دل سبحه از دستش سوراخ سوراخ ديدم و اگر به عابدى برخوردم سر شانه از دست‌اندازش شاخ شاخ بود ، از صحبت اطبّا با عدم استفاده صحّت بدن ، بيمارى دل زياده گشت و نسخهء ايشان چون حكم قتل بىگناهان بار خاطر بود .\r\nاگر بمجلس قضاوت وارد شدم مشاهدهء عمايم كبار نمودم كه كبر از وى مستفاد مىشد ، با خود مىگفتم كه عجب قضائى بوده كه چنين بلائى بر سر ايشان آورده ، زيرا كه از ريش سفيدى جز بىسوادى نمىيافتم و از تمكينشان غير تحقير مردم نمىديدم ، مضمون قاصرات الطرف در شأن خود نازل دانسته ، از كبر ، به كس نگاه نمىكردند\r\n\r\n\r\n","description":"","footnote":"\r\n( 1 ) - عبا : بمعنى نور وجهه و عبائيّه يعنى « حسناء » زن نيك روى « المنجد » .\r\n","page_name":" 166 ","page_number":166},
  {"content":"\r\n\r\nچنانچه بر معنى : اذا جاء القضا عمى البصر دو چشمان شاهدان عادلان بودن ، با هر كه مباحثه علمى طرح انداختم ، رگ گردن او چون رگ لعل بر عيب و قصور وى گواهى مىداد .\r\nو اگر بسبب حرف معقولى كه جواب نداشت ملزم شدى به جواب ناصواب ، ترا چه حدّ است كه با من طرف شوى متشبّث شدى ، هر چند كهنه اوراق بيشتر ديدم و با دانشوران زمان صحبت داشتم جراحت درون زياده شد و شورش باطن افزونى پذيرفت دريوزهء كوى رياضت‌كيشان خداانديش ، سودمند نيامد و آميزش دانش‌پيشه‌هاى حكمت‌اندوز كارى نساخت :\r\n دردا كه درين سوز و گدازم كس نيست * همراه درين راه درازم كس نيست \r\n در قعر دلم جواهر راز بسى است * اما چكنم محرم رازم كسى نيست \r\nدر هر بارگاهى كه گذارم افتاد ، ديدم كه دنياپرستى را خداپرستى نام نهاده ، دكان دارى ، گرم دارند و در بعضى پس كوچه‌هاى شهرستان خمول بجمعى از خداجويان كه به پيكار نفس مكاره درمانده بودند ، رسيدم ايشان به معالجهء امراض گوناگون نفس گرفتار بودند فرصت نگاه نداشتند تا به پرسيدن بيماران چه رسد و گروهى از مجذوبان كه عنايت الهى ايشان را از تدبير سير و سلوك رهانيده تجلّى جلالى و جمالى ، آنها را به گلخن قبض و گلشن بسط آورده اتفاق صحبت افتاد ، ازين گروه بىتصنع نيز كار بسته‌ام نگشود ، القصه نه در كاغذ پاره‌ها داروئى يافتم و نه در متهمان به طبابت روحانى بيمارشناسى دچار شد تا به معالج چه اميد داشته باشد .\r\n يك حرف آشنا بغلط هم به كس نگفت * چندانكه خواب خويش به افسانه سوختم « 1 » \r\nگاهى توهّم مىشد كه آيا چه حكمت است كه خانهء دنيا را اساس بر بىتميزى نهاده‌اند ، يا آنكه تميزى بوده امّا اكنون مزاج زمانه فاسد گشته كه طبيبى حاذق كه بوى\r\n\r\n\r\n","description":"","footnote":"\r\n( 1 ) - اين بيت ظاهرا از كاتب رقيمه محمد محسن عرفان ( به كس ) املاى كاتب ظاهرا بايد ( كسم ) درست باشد .\r\n","page_name":" 167 ","page_number":167},
  {"content":"\r\n\r\nصحتى از او آيد به نظر نمىآيد كه درين هنگام سلطان عقل حى « 1 » بر او زده كه اين چه بىتميزيست ، حاشا كه در خانهء ابداع به غير از حق و خير راه يابد ، باطل آنست كه هنوز در خواب عدم است ، هر چه از پردهء غيب خلعت وجود مىپوشد خير محض ما غالب است چه : جان‌بخش جهان را آنچه خير و شر او برابر باشد تشريف وجود نمىبخشد ، شرّ محض و غالب را چگونه لباس فاخر هستى پوشاند ، درين حالت با آنكه به حسب صورت نقطه‌وار پا در دامن كشيده بودم ، امّا به حسب معنى پرگار صفت درين دايره سرگردان بودم و با خود مىگفتم كه ، كيمياگر را چاره نيست از آنكه مسى چند بدست آورد كه مادهء صناعت او شود بعد از آن اكسير به روى زند تا آن مس زر شود و به آن غنى گردد و حالا مواد علوم رسميّه كه به مثابهء مس است بدست آمده بايد روح علم در او دميدن و آن موادّ ميته را زنده ساختن ، اگر چه روح در قبضهء قدرت الهى است كه  « قُلِ الرُّوحُ مِنْ أَمْرِ رَبِّي »  « 2 » يلقى « 3 » الرّوح من امره على من يشاء من عباده ، پس وهبى باشد نه كسبى ، امّا متعرّض آن بايد شد كه : « انّ لربّكم فى بقية ايّام دهركم نفحات الّا فتعرضوا لها » و مهبّ آن نفحات ، قلوب اهل اللّه است به اقدام اخلاص متوجهء كعبهء قلوب صديقان بايد گشت كه : عاقبت جوينده يابنده بود درين گفتگو بودم كه ناگاه شب ظلمتم سرآمد و صبح سعادتم طلوع نمود و خزانم به بهار مبدّل گشت و خضرى درين باديهء حيرانى دچار شد كه جميع مشكلاتم حل شد ، يعنى به صحبت كثير المواهب شاه‌باز بلندپرواز اوج عزّت لاهوتى و يگانه گوهر بحر فطرت ناسوتى ، آنكه به قدم سعى اسفار اربعه را طى نموده و به بال همّت اطوار سبعه را درنورديده ، مقتداى خداشناسان حق بين ، پيشرو كاشفان اهل يقين ، « 4 » قدوهء ايزدپرستان حقيقت‌گزين ، زبدهء رموزدانان دقايق\r\n\r\n\r\n","description":"","footnote":"\r\n( 1 ) - عينا مانند نوشته كاتب ولى ظاهرا « هى و هيهاى » بمعنى فرياد كردن با « هاى هوّز » است .\r\n( 2 ) - اشاره به آيه كريمه قرآن و كاتب اين را شاهد بر آن آورده كه عقل و درايت از آثار روح و روح بخشش آفريدگاريست نه كسبى ولى در آيهء دنبالهء آن اشاره به نفحات ديگر روح در اين نشئه شده .\r\n( 3 ) - سورهء مؤمن يا غافر آيه 15 به شرح فهرست .\r\n( 4 ) - اشاره به استاد و مراد خود فيض نموده است .\r\n","page_name":" 168 ","page_number":168},
  {"content":"\r\n\r\nدين ؛ اگر آن ذات مقدّس را به علوم رسميه ستايش نمايم چه گفته باشم ، هادى كه در نصرت ايمان ، علم هدى برافراخته « 1 » و به صلاح و تقوى به كار فلاح و طريق نجات « 2 » پرداخته ، نخبهء كلمات درّ مكنونش در بيان مراتب ، عين علم اليقين و حق اليقين ، وافى است « 3 » و معيار طبع مستقيمش كه در راستى با ميزان آيات هم ترازوست ، در تميز حق و باطل كافى است « 4 » هر صاحب كمالى كه به شوق حق‌يابى مطالعه جمال سفينه‌اش نمود يافت كه سفينة النجاة است و هر صاحب دردى كه به شوق مهتدى بودن ، هدايت از محجة البيضاء او جست « 5 » به علم اليقين دانست كه در احياء دل‌مردگان ، آب حيات است ، آن سالكى كه از عالم صورت فراتر شده به گلشن سراى معنى كه گلستان هميشه بهار است ، مشرّف گشته و آنچه پردهء پندار جهانيانست او را آئينهء حقيقت‌نماى شده و از آنجا به بال همّت پرواز نموده ، صور اشياء را مظهر نور حقيقى شناخته و اين پايهء الهى را نيز طى فرموده ، يك نور دانسته ، كه در مظاهر گوناگون ظهور دارد و از آن بلندتر شتافته تلوين ظاهر و مظهر از وجه دريافت او مرتفع گشته ، جز يك نور مطلق در فضاى بهشت خاطرش شعشعه‌اى طلوع نمىبخشد ، اعنى كاشف الحقائق و موضّح الدقائق ، الفاضل الكامل ، التقى النّقى ، الورع الزاهد ، الناسك الجامع بين العلوم الظاهر و الباطن مخدومنا و مولانا محمد محسن ادام اللّه ظلال عاطفته فايز گشتم و از رياض فضلش ، جيب و دامان ، به گلهاى الوان مشحون ساختم و از بحر علمش به زيور درر و لئالى خصايل حميده محلّى گرديدم چه عيشها نكردم و چه راحت‌ها كه نديدم ، امّا از سلب تحقيق و عدم\r\n\r\n\r\n","description":"","footnote":"\r\n( 1 ) - هادى اشاره به نام آقا محمد هادى برادرزاده فيض از علما و شاگردان ممتاز او و همچنين صلاح اشاره به ابو الصلاح محمد مؤمن بن مولى عبد الغفور برادرزاده ديگر فيض و هدى متخلص شعرى علم الهدى فرزند بزرگوار فيض .\r\n( 2 ) - تقوى و فلاح و نجات القاب عرفانى ديگر از مريدان و شاگردان كه از جانب وى به آنان اهداء شده .\r\n( 3 ) - علم اليقين و حق اليقين و وافى نام سه تاليف فيض .\r\n( 4 ) - كافى نام يكى از چهار كتاب حديث مشهور شيعه .\r\n( 5 ) - محجة البيضاء نام تأليف مشهور فيض در اخلاق است كه شرح بر احياء العلوم غزالى است .\r\n","page_name":" 169 ","page_number":169},
  {"content":"\r\n\r\nتوفيق ، اين سعادت عظمى چون نيل مرتبه جمع الجمع اندك زمانى بود كه باز ، از ذروهء لاهوتى به حضيض ناسوتى رجوع واقع شده ، رتبهء فرق بعد الجمع روى داد و مفارقت صورى واقع شد ، قبله‌گاها بنا بر نكتهء التفاتى كه در فاتحة الكتاب مذكور است ، از طريق غيبت ، التفات بخطاب نموده ، عرضه مىدارد كه :\r\n تاجر دل‌شكسته را سوى خود از وفا طلب * يا تو كه پاكدامنى صبر من از خدا طلب \r\nخود تصوّر فرمائيد كه مشتاقى را كه كار از مشاهدهء جمال با تمنّاى خيال افتد ، از آن زندگى ، چه فرخندگى توقّع دارد ، حقّا كه اگر نه اميد مواصلت دلدارى دور افتادگان نمايد ، به چه دلخوشى توان زيست ، و اگر نه زلال وعدهء وصالت به غور دل سوزان رسد ، بيم آنست كه دست از جان بايد شست ، از حرمان و دورى نه در ذكر حلاوت مىيابم و نه در فكر ، استقامت مىبينم و نه در خلوت ، لذّت و نه در وحدت ، راحت ، تن از ضعف ، چون عصا چوب خشكى ، بلكه مانند رشتهء تسبيح گشته و چون مسواك با سر شوريده ، مصلّىوار ، به خاك مذلّت افتاده ، كشش ذكر چهار ضرب « 1 » بىوجودت در خراش دل كار ارّه مىكند و دم فرو بستن ، بىحضورت ، خفقان مىآورد ، از مثنوى ، معنويت نمىبينم و از گلشن غنچهء دل نمىشكفد « 2 » و از فصوص « 3 » نقش عكس مطلوب به نظر مىآيد . از تعرّف ، تصوّف نمىيابم و از عوارف ، معارف نمىشناسم « 4 » ملخّص آنكه :\r\n آن دل كه تو ديديش چه خونست اكنون * آن ديده و اشك ، لاله‌گونست اكنون « 5 » \r\n\r\n\r\n","description":"","footnote":"\r\n( 1 ) - ذكر چارضرب يكى از اذكار خلوت صوفيان در آن روزگار بوده كه يكى از علماى مشهد رضوى ( ع ) نيز بموجب نامه‌اى از فيض پرسيده است و فيض پاسخ گفته كه ذكر خدا از هر كس و هر زبان نمىتواند از مقولهء تبديع باشد .\r\n( 2 ) - اشاره به مثنوى جلال الدين بلخى معروف به ملاى رومى است .\r\n( 3 ) - اشارهء به تاليف محى الدين بن عربى طائى اندلسى فصوص الحكم است .\r\n( 4 ) - اشاره به كتاب معروف عوارف المعارف شيخ نجيب الدين عمر سهروردى قطب عارفان اين طريقه در قرن هفتم است .\r\n( 5 ) - گويندهء ابيات شناخته نشد ممكن است از خود عرفان باشد .\r\n","page_name":" 170 ","page_number":170},
  {"content":"\r\n\r\n سبحان اللّه كه با تو آن روزى چند * عالم چون بود و بىچونست چونست اكنون \r\nمگر اين گرد كلفت به آب فرات شسته شود و اشكى كه دجلهء بغداد به آبى نمىخرد ، به خاك كربلا بسته گردد « 1 » لمؤلفه :\r\n غبار هجر تو از دل نمىتوان شستن * مگر به خاك ره كربلا و آب فرات \r\nمخدوما :\r\nاگر تقدير ، با تدبير موافقت كند ، پيشنهاد خاطر آنست كه ديدهء رمد ديده ، كه از عدم ، رو به آن نور ديده بىنور شده مكحّل الجواهر خاك منوّر سازد و خرابى كه از شبيخون لشكر هجران بر قلب ساكنان وادى فراق واقع شده به جناب با رفعت شاه نجف عرض نمايد و خشمى كه از نابكاران روزگار حرمان فروخورده بر عتبات عاليات خادمان كاظمين ظاهر سازد و استمداد عسكر معاونت از آستان عرش آشيان عسگرى نموده ، شهرستان فراق را زير و زبر سازد ، تا از نعمت مواصلت آن يگانه دوران بهره‌مند گردد و قوس عروجى كه ثمره‌اش وصول به مبدأ است با قوس نزولى كه نتيجه‌اش بعد و حرمان است متّصل شده ، دايره عيش اين زاويه‌نشين بيت الاحزان تمام گشته خود را به دايره مجلس بهشت آئين آن قدس سرشت رساند :\r\n بينم در هجر بسته يك‌بار دگر * هنگامهء غم شكسته يك‌بار دگر \r\n شايد بمراد وصل بينم خود را * در خدمت تو نشسته يك‌بار دگر « 2 » \r\nچون شوق اين قطره به آن بحر عرفان به سبب كثرت تصوّر قوى شده ، هميشه در عالم خيال ، قطع منازل و طى مراحل درگاه آن قبله‌گاه مىنمايد و در معنى عتبات عاليات در اين سفر ، بعضى از منازل مقصود اين دور افتاده است آنچه مناسب هر منزل به خاطر ، پرتو انداخته ، به حكم آنكه طول كلام با احبّا ، دأب فصحا است ، در مدح حضرت امير المؤمنين عليه السلام « 3 » :\r\n\r\n\r\n","description":"","footnote":"\r\n( 1 ) - اين مكتوب مبين آنست كه از عتبات عاليات به علامهء فيض مرقوم داشته .\r\n( 2 ) - شعر ظاهرا از خود عرفان است .\r\n( 3 ) - با اين ابيات مسلّم شد كه نامه وى از بارگاه حضرت مولى شاه نجف ( ع ) به آستان فيض مرقوم شده .\r\n","page_name":" 171 ","page_number":171},
  {"content":"\r\n\r\n به قصد مدح شه چون بستم آئين * ز فيضم گشت ملهم اين مضامين \r\n كه اى خاك در تو تاج عالم * تيمّم گاه روى نوح و آدم \r\n به آدم سجده زان كردند افلاك * كه در سر سجده‌ها بودش برين خاك \r\n برين در سجده زان‌رو سرنوشت است * كه خاكش بهتر از خاك « 1 » بهشت است \r\n سر ما و سجود آستانت * رخ ما و كف پاى سگانت \r\n جهان را بر درت روى نيازست * كزين درگه ، در فردوس بازست \r\n چو با نور زمين يك شد ترا نور * از آنجا شد عيان ، نور على نور \r\n ز روح او ترا روحست در تن * دو منزل گشته از يك شمع ، روشن \r\n ترا تا جلوه‌گه ، باغ نجف شد * سراپا كعبه يك داغ نجف شد \r\n جهان ، زان كعبه را قبله نموده * كه او روزى ترا گهوار بوده \r\n به درگاهت كه جاى راستانست * سرم چون سجده خاك آستانست \r\n به خاك درگهت ز اشك دمادم * به طوفان مىدهم عصيان عالم \r\n برين درگه كسى كو اشك‌بارست * دگر بارش به نوميدى چه كارست \r\nدر صفّه مسجد كوفه سروده :\r\n چو گامى از نجف بيرون نهادم * نظر بر مسجد كوفه گشادم \r\n چه مسجد ( ؟ ) عالم فيض الهى * ز سقف و آستان تا ماه و ماهى \r\n نمودى از مجرّه چرخ ، دربان * به مردم شاهراه باب شعبان \r\n عيان در هر شبستان از ستونش * خيابان در خيابان بىستونش \r\n چون صحن او مقام مرتضى شد * زمينش سجده‌گاه انبيا شد \r\n چو فارغ گشتم از طوف مقامات * نهادم رو بر آن درگاه حاجات \r\n كه يا رب مطلبى دارم ، روا كن * سرم را خاكسار كربلا كن \r\n به ياد كربلا زان آستانه * زهر ديده فراتى شد روانه \r\n\r\n\r\n","description":"","footnote":"\r\n( 1 ) - در متن ( خون ) كه ظاهرا سهو القلم شاعر است و ممكن است ( جوى ) باشد .\r\n","page_name":" 172 ","page_number":172},
  {"content":"\r\n\r\n نمودم خانهء تن كشتى آنجا * فكندم در فرات گريه خود را \r\n به تخته پارهء دل برنشستم * كه آنجا تختهء تن را شكستم \r\n ازين دريا كسى آمد به ساحل * كه گفت او موج تن را سطر باطل \r\nدر تعريف صحراى كربلا\r\n ازين ساحل چو كردم رو به صحرا * زمين كربلا شد آشكارا \r\n روان در سجدهء آن خاك پرغم * ز تخت دل جبين كردم فراهم \r\n در آن صحرا كه كردم شب اقامت * چنين زايد شبم روز قيامت \r\n كزين ماتمسراى ناملايم * در آن صحرا قيامت بود قائم \r\n در آن صحرا كه مُردن مفت ما بود * نسيمش سربه‌سر باد فنا بود \r\n زمينش سربه‌سر آغشته در خون * چو صحراى دل و دامان مجنون \r\n ز هر يك سبزهء نورسته زان بر * در او خضرى ز ماتم خاك بر سر \r\n گشوده سنبلش گيسوى ماتم * بنفشه گردنى كج كرده از غم \r\n در او هر چشمه چشمى غرقه در خون * چو مژگان سبزه‌اش رسته سيه‌گون \r\n در او سرو سهى گر پاك رستى * سيه چون آبنوس از خاك رستى \r\nدر تعريف كربلا\r\n چه شهرى ، سربه‌سر از ناله در جوش * چو كعبه خانه‌ها يكسر سيه‌پوش \r\n در او هر خانه پرخون چون خم مى * ز ناله كوچه‌ها چون كوچه نى \r\n ز غم ديوارهاى دير ساله * چو موسيقار بُد لبريز ناله \r\n سيه‌پوشى ز بس آنجا روا بود * حسد بر نامهء اعمال ما بود \r\n ز موج گريهء من صحن حائر * چو صحن آسمان ، پُر از دواير \r\n ز بخت تيره گر بودم غم‌اندوز * سيه‌كارى به كارم آمد آن روز \r\n ز بس اشكم گرفتى اوج در اوج * در او هر كوچه‌اى چون كوچهء موج \r\n بهر كوچه من ماتم رسيده * چو ماهى مىشدم در آب ديده \r\n\r\n","description":"","footnote":"","page_name":" 173 ","page_number":173},
  {"content":"\r\n\r\n\r\nمكاتبات ميان فيض و ديگران منقول از مجموعه شاه صفى تنظيم شده به كوشش محمد صفى كتابدار « 1 »\r\n\r\nجناب مولانا محمد محسنا به نوّاب خان قلمى فرموده بودند « 2 »\r\n در دل شب خبر از عالم جانم كردند * خبرى آمده از بىخبرانم كردند \r\n گوش دادند در آن گوش سروش افكندند * ديده دادند بسر ديده‌ورانم كردند \r\n آشنائى به تماشاگه رازم دادند * آنگه از ديدهء بيگانه نهانم كردند \r\n مستيم را به نقاب خمشى پوشيدند * زير اين ابر چو خورشيد عيانم كردند \r\n\r\n\r\n","description":"","footnote":"\r\n( 1 ) - جنگ شماره 2931 كتابخانهء مدرسهء عالى سپه‌سالار مأخذ اسنادى صحيح و منحصر كه قديم‌ترين تاريخ آن سال 1069 ه . ق . بوده و حاوى پاره‌اى از مكاتبات منظوم و منشور ملا محسن فيض كاشانى با فضلا و صدور زمان است .\r\n( 2 ) - توضيحا از مولانا محمد محسنا منظور ملا محمد محسن فيض داشته و لازم به يادآورى است كه منحصرا در روزگار صفويان در آخر اسامى رجال علمى و ادبى ، شاعران و نويسندگان و شخصيت‌هاى معروف و ممتاز حرف الفى اضافه مىكرده‌اند كه ابداع ويژه آن روزگار و نمودار شخصيّت و اختصاص و امتياز مسمّاى آن بوده است و در تمام متون تاريخى ، منشآت و منثورات مرعى مىداشته‌اند از آن جمله در تمام تذكره‌ها آن روزگار صائب را « صائبا » و حكم ركن الدين مسعود مسيح كاشانى را حكيم ركنا و يا « مسيحا » خوانده و نوشته‌اند كه گاهى موجب اشتباه ارباب تذكره در ضبط تخلص شاعران شده از جمله در ريحانة الادب تخلّص حكيم ركن الدين را مسيح يا مسيحا و يا مسيحى مرقوم داشته‌اند « ص 26 جلد چهارم - ريحانة الادب » .\r\n","page_name":" 174 ","page_number":174},
  {"content":"\r\n\r\n بنمودند جمالى ز پس پرده غيب * در كمالش به تحيّر نگرانم كردند \r\n شد نمودار فروغى كه من از حسرت آن * آب گرديده و از ديده روانم كردند \r\n در زمين طربم ياد اقامت دادند * تا از آن شورش عشاق جهانم كردند \r\n گوش جان را ز ره غيب سروشى آمد * سوى آرامگه قدس روانم كردند \r\n بادهء صافى توحيد به كامم دادند * از خودى رستم و بىنام و نشانم كردند \r\n تازه شد روح به يك جُرعه از آن مى كه چشيد * وقت پيران جهان خوش كه جوانم كردند \r\n گفته بودم كه شوم سرد ز ارباب جنون * عقل و هوشم بگرفتند و چنانم كردند \r\n داغها بر دلم افروخته شد ز آتش عشق * عاقبت چشم و چراغ دو جهانم كردند \r\n نظر همتم آنجا كه توانست رسيد * به نظر پرورشم داده همانم كردند \r\n كام دل يافتم از همّت عالى صد شكر * كآنچه مقصود دلم بود چنانم كردند \r\n فيضها يافتم از عالم بالا آن شب * در ثنا تا به ابد فاتحه‌خوانم كردند \r\n نيست در دستم از آن فيض كنون جُز نامى * همگنان ليك بدين نام و نشانم كردند \r\n فيض را گفت كسى دعوى بىمعنى چند * گفت خاموش سر مدّعيانم كردند \r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nهذا الجواب ذرّه بىمقدار ظفر كه بجناب مهر تنوير مولانا محمد محسن حفظه اللّه تعالى قلمى نموده : « 1 »\r\n همچو سوسن به ثنا دوش زبانم كردند * باخبر از روش هر دو جهانم كردند \r\n بشكر خنده نمك بر دل ريش افكندند * رو نمودند چو نرگس نگرانم كردند \r\n ساغر باده ، به از آب حياتم دادند * محو كردند و سر بىخبرانم كردند \r\n در ميان فلك و گوى زمين كردم سير * مست و مدهوش چو ديدند چنانم كردند \r\n از پس پرده نويدى به نجاتم دادند * فارغ از شورش اين هر دو جهانم كردند \r\n باخبر از كرم جوهر ذاتم كردند * چون مسيحا همه تن روح روانم كردند \r\n فيض را مژده كه در صبر ثباتم دادند * شكر ، سر كردهء عشاق جهانم كردند \r\n همه از فيض تو اين بندگيم گشت قبول * ورنه در ميكده بىنام و نشانم كردند \r\n آن شب قدر كه اين واقعه‌ها روى نمود * سيل خوناب دل از ديدهء روانم كردند \r\n كارفرماى درآمد به نظر چون نورى * محو گشتم چو به صنعش نگرانم كردند \r\n\r\n\r\n","description":"","footnote":"\r\n( 1 ) - در مجموعه فقط ظفر را با تخلّص ذكر و بنام كوچك و القاب وى اشاره نشده ليكن در صفحات دنبالهء جنگ كه پس از اين نقل خواهد شد او را با لقب نوّاب آورده و اين لقب در روزگار صفويه به شاهزادگان اسباط و صدور و اعتماد الدوله اختصاص داشته « تذكره محمد طاهر نصرآبادى » ولى نواب ظفر از فضلائى است كه مترجم كلام مولا بوده و فيض او را به‌واسطه همين ترجمه ستوده است « ضمنا منقولات از جنگ 1069 سپه‌سالار » .\r\n","page_name":" 176 ","page_number":176},
  {"content":"\r\n\r\n در ميان گفت عزيزى كه « ظفر » باش خموش * گنگ گشتم چو سر مدّعيانم كردند \r\n\r\n« مكتوبى كه علّامى فهّامى آخوندى مولانا محمد محسنا به نواب مستطاب خانى قلمى نموده‌اند »\r\nبه سلامت و عافيت و به انجاح مهمّات مباركهء مفوضه موفق و مهتدى باشند مكتوب با بركات آن محبوب قديم ، يگانه آشناى مستقيم ، از بيگانگى بيگانه با غزل توكّل بر گلهء تغافل كه بوى گل از آن به مشام اهل دل مىرسيد ، رسيد ، تا خير مكتوب از اين جانب حاشا كه از روى نسيان و تغافل باشد بلكه منشأ آن اتّحاد و يگانگى و اعتماد بر رسوخ آشنائى منزّه از وسمت « متن : وصمت » بيگانگى تواند بود ، چرا كه مودّت ذات البين نه از آن موصوله است كه به تتّبع تغافل مفصول تواند شد يا به « بيخ » عناكب نسيان مندرس تواند گرديد ، از آن ملول نبايد شد به حمد اللّه تعالى كه احوال دنيويه مستقيم است و دين به سلامت ، ثانيا اينكه غزلى كه فرستاده بودند چون باعث شكفتگى و سرور شد به خاطر رسيد كه اينجانب نيز ، غزلى كه تازگى داشته باشد فرستاده شود شايد كه ياران آنجا را شكفته كند بلكه باعث بر الفت و جمعيت شود و بدين‌وسيله قائل آن را ياد كنند .\r\n\r\nمثنوى\r\n بهم چون نشينند ياران ما * بخوانند حرف پريشان ما \r\n چو فيضى برند از سخنهاى فيض * بگويند يا رب ببخشاى فيض ؟ \r\n كه ما را به تو آشنا مىكند * سخنها دُر اندر ادا مىكند \r\n اگر چه نكردست كارى ز خير * ولى مانده زو يادگارى ز خير \r\nاين دو سه بيت از هزار و يك بيت مثنوى است كه در اين وقت‌ها گفته شد مسمى به شراب طهور « ظهور » شايد وقتى به نظر ياران آنجا برسد و السلام على من اتّبع الهدى « 1 » .\r\n\r\n\r\n","description":"","footnote":"\r\n( 1 ) - شراب طهور يكى از مثنويهاى ديگر فيض علاوه بر مثنوى آب زلال است .\r\n","page_name":" 177 ","page_number":177},
  {"content":"\r\n\r\n\r\n« نامهء علّامى فهّامى مولانا محمد محسنا به نواب صاحبىام » « 1 »\r\n رسيد از ظفر نامه‌اى معتبر * ز روى ادب كردم او را نظر \r\n دُرى چند بود از مناجات ما * على ولى ناظم آن درر \r\n ظفر گوهر فقر را ترجمه * . . . . . . . . . \r\n تضرّع نموده به درگاه حق * به تقريب فهميدن آن دُرر \r\n ظفر يافت توفيق آن ترجمه * خدا بدهدش بر شياطين ظفر \r\n\r\n« مكتوبى كه فيض دام ظلّه به آخوند فيّاض دامت بركاته نوشته‌اند »\r\nرزقكم اللّه التّخلّى من الصفات النّاسوتية و التّحلّى بالنّعوت اللّاهوتيّة و كحل اللّه بنور اليقين بصيرتكم و نقى عمّا سواه سريرتكم ، مسموع شد كه مدتى در بيمارى و آزار گذشته : فزال عنك الى اعدائك الالم ، جعلها اللّه كفّارة الخطايا .\r\nهيچ دردى به تو اى مايهء درمان مرساد ، و ما اخصّك فى برأ بتهنية اذا سلمت فكلّ الناس قد سلموا ، و باز مسموع شد كه مكرّر به ارسال مكتوب نوازش فرمودند ، هيچ يك از آنها نرسيد ، دل تشنهء آن مىباشد .\r\n اسقنى من فيك من عين الحيات * شربة أحيا بها عمر الابد \r\nدرين وقت قصيده‌هايى رو داده اگر دماغ شنيدن آن داشته باشيد بفرستد و غزل چند نيز سانح شده يكى از آنها را كه فىالجمله مناسبتى به تخاطب داشت ظهر مكتوب مىنويسد اگر دماغ وفا كند و اگر نكند خواهند شنيد . ياران آن جانب را واحدا بعد واحد\r\n\r\n\r\n","description":"","footnote":"\r\n( 1 ) - اين عنوان مكتوب در مجموعهء سپه‌سالار ظاهرا از قلم محمد صفى كتابدار كتابخانهء شاه صفى صفوى است و منظور از جمله « صاحبىام » همان نواب ظفر مرقوم است كه فيض كاشانى بواسطهء ترجمه وى از كلمات و يا احتمالا مناجات منسوب به مولا امير المؤمنين « لك الحمد يا ذا المجد و الجود و العلى » او را ستوده است .\r\n","page_name":" 178 ","page_number":178},
  {"content":"\r\n\r\nعرض دعا مىنمايند خصوصا الغرر و الامثال اورق اللّه اغصان آمالهم بما يحبّ و يرضى و السلام :\r\n به ياد منزل سلمى بر اتلال و دمن گردم * ببوى آن گل رعنا بر اطراف چمن گردم \r\n نه پيكى مىرسد ز آن كو ، نه بادى مىوزد ز آن‌سو * به هر سو هر دم آرم رو ، به گرد خويشتن گردم \r\n خيالش چون ببر گيرم ز سر تا پاى او گردم * ز خود بيرون روم از خويشتن بىخويشتن گردم \r\n قدش را چون به ياد آرم سراسر سرو و شمشادم * رخش را در خيال آرم شوم گل ، نسترن گردم \r\n حديث زلف و ابرويش كنم در انجمن چون من * جهانى را به دام آرم كمند مرد و زن گردم \r\n چو خالش در خيال آرم تمامى نافهء مشگم * مزاج آهوان گيرم بصحراى ختن گردم \r\n چو چشمش در نظر آرم گهى بيمار و گه مستم * در آن مستى شوم صياد و صيد خويشتن گردم \r\n لبش چون در ضمير آرم يكى ساغر شوم پُرمى * ز دندانش چو ياد آرم يكى دُرّ عدن گردم \r\n بفكر آن دهن افتم همه اثباتم و نَفيَم * محالى را كنم جائز محلّ صد سخن گردم \r\n حديث آن ميان چون بر ميان آيد شوم موئى * ندانم نيستم هستم ميان شكّ و ظن گردم \r\n چو دور از كار مىپويم بهر جا فيض بيهوده * بيا بهر سراغ دوست گرد خويشتن گردم « 1 » \r\n\r\n\r\n","description":"","footnote":"\r\n( 1 ) - از مجموعهء سپه‌سالار\r\n","page_name":" 179 ","page_number":179},
  {"content":"\r\n\r\n\r\nدر بيان شوق و اشتياق به خدمت آن وحيد آفاق « 1 »\r\n ز فيض حُسن خلقت شهرهء هر انجمن گردم * به ياد سرو قدّت گرد هر سرو و سمن گردم \r\n از آن روزى كه از فيض تو كردم بهره‌اى حاصل * ترا در دل تصوّر كرده گرد خويشتن گردم \r\n ز حسن اختلاطت صد چمن گل مىتوان چيدن * نيم بلبل كه بهر گل بصحن هر چمن گردم \r\n نسيم نوبهار بزم تو دل را كند روشن * درين عالم چرا هم‌صحبت هر مرد و زن گردم \r\n ز تاب دوريت خون دلم چون نافه مىبندم « 2 » * عجب نبود ز هجرانت گر آهوى ختن گردم \r\n دل بىطاقتم ديگر ندارد تاب مهجورى * ببوى يوسفى تا كى رهين پيرهن گردم \r\n هواى آن لب ميگون ز سر بيرون نخواهد شد * اگر از شدت پيرى چو شاخ نسترن گردم \r\n حباب روى آبم بىتو از هستى نيم آگه * به جستجوى تو سرگشته در بحر عدن گردم \r\n مرا شيدا نمودى هم چو بلبل از فراق اى گل * بيا در ديده‌ام جا كن كه فارغ از محن گردم \r\n دلم را كرده نازك‌تر ز برگ گل ، فراموشى * اگر يادم كنى در بزم ، شمع انجمن گردم \r\n\r\n\r\n","description":"","footnote":"\r\n( 1 ) - در مجموعهء در دنبالهء غزل عنوان بدون ذكر نام نويسنده آمده و چون غزل همان نوّاب ظفر است مشخّص مىشود كه غزل مرقوم و عنوان از ظفر بوده كه غزل فيض را پاسخ گفته و بعنوان برائت استهلال در مطلع غزل نام فيض را آورده است ضمنا تخلص ظفر را نيز دارد .\r\n( 2 ) - متن همچنين - ظاهرا « مىبندد » درست باشد .\r\n","page_name":" 180 ","page_number":180},
  {"content":"\r\n\r\n چرا بر شيشهء دل مىزنى سنگ جدائى را * بفرما سوى « 1 » قم كز مقدمت زرّين لگن گردم \r\n « ظفر » بر كلبهء تنگم گر آن مه پرتو اندازد * چو بينم پرفيضش بهشتى در وطن گردم \r\n\r\nجواب غزل اول وحيد الزّمانى مولانا محمد محسن كاشانى كه افصح الشعراء حكيم ركنا گفته « 2 »\r\n خوش آن غربت كه غافل از خيال خويشتن گردم * دمى با همدمان فارغ ز غمهاى وطن گردم \r\n به يك پيراهنم با گل چو داغ لاله از حيرت * به دنبال نسيم از بهر بوى پيرهن گردم \r\n نهال گل نشانى مىدهد ز آن قامت دلجو * به جستجوى او با بوى گل در هر چمن گردم \r\n سراغش از دل و گاه از گل و سرو چمن گيرم * ز بس آشفتگى در غربت و گه در وطن گردم \r\n ز نام او زبان را شمع خلوتگاه او سازم * زياد خلق او گل را عبير پيرهن گردم \r\n\r\n\r\n","description":"","footnote":"\r\n( 1 ) - با توجه به اين مصراع معلوم است كه ظفر مقيم قم بوده كه فيض را بدانجا دعوت ضمنى كرده است . و اضافه مىشود كه نوّاب ظفر نايب‌التوليه آستان حضرت معصومه عليها السلام بوده و نام وى به‌طورىكه در ص 184 خواهد آمد نواب نذر على بيك با نذر على بيك متخلص به الفت نايب‌التوليه بارگاه حضرت معصومه ( ع ) بوده .\r\n( 2 ) - عنوان مذكور عينا از مجموعه سپه‌سالار نقل شده ولى متأسفانه در فهرست كتابخانه مزبور ضمن معرفى جنگ در ص 81 جلد چهارم عنوان بر خلاف متن جمله « جواب منظوم ركنا به فيض » مرقوم است كه از آن جمله معناى پاسخ نامه فيض استنباط مىشود و حال آنكه مقصود از جواب سرايش غزل باقتفا و استقبال حكيم ركنا از غزل فيض كاشانى است .\r\n","page_name":" 181 ","page_number":181},
  {"content":"\r\n\r\n چنان جوياى فيض « 1 » شور عشقم از در دلها * كه شب پروانهء شمع خيال مرد و زن گردم \r\n به دل گردد خيال چشم مست او و پندارم * كه شبها تا سحرگه با غزالان ختن گردم \r\n ره كويش نشان نقش پا را ، بر نمىتابد * به او ره مىتوانم بُرد اگر بىخويشتن گردم \r\n گهى در كعبهء قربش سر ره بر ملك بندم * گهى در دير حرمان خاك پاى برهمن گردم \r\n ز روى راز دل ترسم كه جرئت پرده بردارد * كز آن لبهاى ميگون مست صهباى سخن گردم \r\n ز خود بيگانه گشتم آن چنان در الفت دردش * كه نشناسد مرا گر در ميان انجمن گردم \r\n تو در دلها چو جان از خود نهان گردى و از شوقت * گلستان در گلستان انجمن در انجمن گردم \r\n بهر آئينه‌اى در جلوه حسن صورت و معنى * چرا چون چشم احول در نگاه شكّ و ظن گردم \r\n تجلّى كرده در هر ذرّه‌اى خورشيد رخسارش * چرا محو نگاه ياسمين و نسترن ، گردم \r\n سرود عشق ، ركنا از من آهنگ دگر دارد * نه همچون صوت بلبل در نواهاى كهن گردم \r\n\r\n\r\n","description":"","footnote":"\r\n( 1 ) - حكيم ركنا در اين بيت حدّ اعلاى ارادت خود را به ساحت فيض صراحتا ابراز داشته زيرا او در كاشان از شاگردان ملا محمّد مؤمن بن شاه مرتضى برادر فيض و حكيم نور الدين محمد بن ضياء العرفاى رازى بوده و فرزندان وى بنام عقيل الدين حسينى و خليل اللّه و محمد حسين بن ركن الدين مسعود همه از محضر فيض و فرزندش علم الهدى محمد و برادر فيض حاج شيخ عبد الغفور استفاده مىكرده‌اند .\r\n","page_name":" 182 ","page_number":182},
  {"content":"\r\n\r\n چنان ز آئينهء دل شسته‌ام گرد كدورت را * كه بر محشر نمىخواهم غبارآلود تن گردم « 1 » \r\n\r\n\r\n","description":"","footnote":"\r\n( 1 ) - حكيم ركن الدين مسعود بن نظام الدين على بن ركن الدين مسعود حسينى شيرازى از معاريف حكماء و فلاسفه و اطبّا و شاعران كاشان بوده است كه شرح احوال او را در تذكرهاى نصرآبادى ، خلاصة الاشعار تقى الدين محمد حسينى كاشانى و رجال ريحانة الادب مىتوان دريافت : « نصرآبادى گويد : مرشد و راهنماى عارفان و مقتدا و پيشواى عاشقان ، اشعارش قريب به صد هزار بيت است ، در منزل صائبا ده ديوان از او ملاحظه شد بسيار خليل و مهربان بود در شعر مسيح و مسيحا و مسيحى تخلّص مىكرد در علم طب خيلى وقوف داشت مسموع شد كه از شاه عباس ماضى نسبت به او كم‌توجّهى و كم‌شفقتى ظاهر شده اين بيت را گفته روانه هندوستان شد :\r\n گر فلك يك صبحدم با من گران دارد سرش * شام بيرون مىروم چون آفتاب از كشورش \r\nدر آن ولايت اعتبار بهم رسانيده بعد از مدتى بكاشان مراجعت و در زمان شاه صفى باصفهان آمده وضيع و شريف شاديها نمودند » . حكيم ركنا علاوه بر علوم و فنون مذكور از خوشنويسان بنام روزگار خويش بوده كه در توصيف خوشنويسى و تبحّر در فنون خويش ابيات ذيل را سروده :\r\n چو بقراطم اندر طبابت نخست * فصولش به تصديق من شد درست \r\n گر از شعر پرسى سنائى فنم * غلط گفتم آخر سنائى منم \r\n ور از خط بپرسى خفىّ و جلى * نويسم كه العبد سلطان على \r\nدر خوشنويسان بيان منقول از غلامعلى آزاد تا سال 1043 در دربار جهانگير و شاه جهان ملازم و پزشك مخصوص بود و در آن تاريخ رخصت يافت و به زيارت حرمين شريفتين رفت و در مراجعت به زيارت مشهد مشرف شد و از آنجا بكاشان باز آمد و به اشاره شاه صفى باصفهان رفت و چون التفاتى نديد از آنجا بشيراز و از شيراز بكاشان رفت از آثار خوشنويسى موجود او گلستان سعدى كامل به خط نستعليق مذهب مورخ 1035 ه ق مضبوط در كتابخانه سلطنتى سابق كه در ختام آن عبارت ذيل بقلم كاتب ديده مىشود : بتاريخ روز دوشنبه پنجم شهر رمضان المبارك از سال هزار و سى و پنج هجرت در قصبه فرح‌بخش مالده صورت اختتام پذيرفت به دستيارى قلم شكسته رقم عاصى كثير المعاصى\r\n","page_name":" 183 ","page_number":183},
  {"content":"\r\n\r\n\r\n\r\n","description":"","footnote":"\r\nكمترين بنده‌هاى خدا فقير حقير بىروىوريا حكيم ركن الدين مسعود الشهير به حكيم ركنا غفر اللّه ذنوبه و ستر اللّه عيوبه به حق محمّد و آله اجمعين الطيبين الطاهرين لكاتبه تجاوز اللّه عن معاصيه :\r\n كلكم خطى چو آب روان سر به صفحه داد * كفّم به روى خاك بماند نشان من \r\n جاجا ز رتبهء قلم من سخن كنند * جائى فتاده هر قلم استخوان من \r\nتمت الكتاب بعون الملك الوهّاب و السلام تم .\r\nايضا اثر ديگر وى گلستان سعدى مصوّر مشتمل بر نه مجلس و 120 ورق و در هر ورق 12 سطر ، اين كتاب در آگره به خط نستعليق بسيار عالى وى كتابت شده توضيحا در تذكره خوشنويسان مذكور اشاره به اين اثر هنرى شاعر نشده است و معرفى آن بموجب پژوهش خواهرزاده محقق من آقاى مهدى صدرى ذيل يادداشت‌هاى تحقيقى در تصحيح ديوان كليم است ضمنا نسخهء گلستان مزبور در ماه جمادى الاول سال 1038 ه . ق . يعنى سه سال پس از گلستان فوق الذكر بوده است كه ختام آن به عبارت ذيل مىباشد :\r\nدر آگره بقلم اين حقير ركن الدين مشهور بحكيم ركنا پايان يافت .\r\nاثر سوم وى بوستان سعدى مصوريست كه مانند نسخهء گلستان مرقوم در هند بشرح ذيل كتابت شده :\r\n« حكيم ركن الدين مسعود پسر نظام الدين على كاشانى در 26 ربيع الاول سال 1039 در آگره نوشته شد اضافه مىشود كه دو نسخهء اخير در ملكيت موزهء چستربيتى انگلستان است .\r\nچهارمين اثر موجود شناخته شده اين شاعر حكيم كتابت ديوان حافظ بقطع رحلى به خط نستعليق دو دانگ كه بتاريخ 1039 ه . ق . در دار الخلافه آگره تمام كرده است اين نسخه تمام مذهب و حواشى با نقوش پرندگان در 376 صفحه هر صفحه 14 سطر است كه جزء ملكيت كتابخانه سلطنتى سابق برابر رديف 156 ديوانهاى خطى فهرست آن كتابخانه » وى بيشتر دوران شاعرى و هنرى خود را در دوران جهانگير و شاه جهان در هندوستان گذرانيده و از صلات آن حكمرانان بهرهء كافى داشته است و براى\r\n","page_name":" 184 ","page_number":184},
  {"content":"\r\n\r\n\r\nرباعى نواب ظفر براى مولانا محمد محسنا\r\n اى فيض به من بگو رضاى تو كجاست * من در طلب شفا دواى تو كجاست \r\n در دل همه انوار خدا مىبينم * تحقيق به من بگو هواى تو كجاست « 1 » \r\n\r\nجواب غزل مولانا معظّم مكرّم مولانا محمد محسن « 2 »\r\n بيا اى فيض همچون مهر و مه انوار هم باشيم * رفيق و همدم و هم‌صحبت و دلدار هم باشيم \r\n رضاى هم شفاى هم صفاى هم ازو جوئيم * ز روى صدق جان‌سوزيم با هم يار هم باشيم \r\n چو قطره خويش را در بحر رحمت موج گر سازيم * براندازيم بار از دوش هم غمخوار هم باشيم \r\n دهيم از روى ياريها بهم دست انابت را * به راه بندگى كوشيم و هم در كار هم باشيم \r\n\r\n\r\n","description":"","footnote":"\r\nنمونه سه بيتى كه در جلوس شاه جهان به نقل از تاريخ موسوم به عمل صالح سروده بسيار لطيف و حاكى از سال جلوس او بدين شرح است .\r\n پادشاه زمانه شاه جهان * خرم و شاد و كامران باشد \r\n حكم او بر خلايق عالم * هم چو حكم خدا روان باشد \r\n بهر سال جلوس شد گفتم * « در جهان باد تا جهان باشد » \r\n1037 ه . ق . او ظاهرا بسيار پرسال بوده كه جمعى سنين عمر او را افزون بر صد پنداشته ولى تاريخ ارتحال وى تحقيقا سال 1066 ه . ق . بوده اين مصراع : « رفت بسوى فلك باز مسيح دوم » .\r\n( 1 ) - ممكن است سهو القلم كاتب بوده و بجاى « هواى » هداى » باشد كه اشاره به تخلص فرزند فيض محمد علم الهدى كرده باشد .\r\n( 2 ) - توضيحا اين غزل را مولانا ظفر در پاسخ غزل معروف فيض سروده كه در صفحه 910 آمده .\r\n","page_name":" 185 ","page_number":185},
  {"content":"\r\n\r\n و گر هم رو دهد در غم بهم در دفع آن كوشيم * يكى شمع و يكى پروانهء انوار هم باشيم \r\n چرا بايد كشيدن اين همه بار تعلّق را * سر آزاده‌اى داريم يا دلدار هم باشيم \r\n « ظفر » خواهيم از روى يقين از يار بىهمتا * چو پيكان ، ميخ چشم احول اغيار هم باشيم \r\n\r\nدر بحر مثنوى\r\n چنين است اى فيض آئين ما * به اين گفته قائم بود دين ما \r\n ز فيض تو ما فيضها يافتيم * رخ از صحبت غير برتافتيم \r\nرقعه‌اى كه آخوند معظّم و مكرّم مولانا محسن به نواب توليت پناه توفيق آثار ندر على بيك « 1 » متخلّص به « الفت » كه خود عنايت فرموده\r\n مدتى اين گفتگو تأخير شد * فرصتى بايست تا خون شير شد \r\nباعث بر تأخير و ننوشتن جواب مكتوب صاف نوش بادهء صفوت الفت سلمه اللّه تعالى پيش از آمدن سفر بسط شهر قزوين ايشان و « دودان » سفر قبض باديهء خاموشى « خواموشى » « 2 » فيض بود ، اكنون وقت آن شد كه در دوات بگشايد و سر . . . « 3 » دو سه كله بنويسد ، چه توان نوشت در مقابل آن عبارات رائقه و چه توان گفت به از آن اشارات شايقه ، و طاحت العبارات و نضيت الاشارات ، همان به است كه به ارسال غزلى كه به تازگى رو داده اختصار كند و اگر چه به تازگى مناسب حكايت اشتياق و قضيهء فراق مجازى نيست ، امّا از حقيقت نشان مىدهد و نفوس دردنوشان شراب درد را در اهتزاز\r\n\r\n\r\n","description":"","footnote":"\r\n( 1 ) - مولانا « اندر على بيك » يا « نذر على بيك » از فضلاى روزگار صفويان بوده كه از طرف شاه صفى توليت آستانه مقدسه حضرت ستّى فاطمه معصومه عليها و على آبائها الف تحيه در قم متوطن بوده است كه در شعر الفت تخلّص داشته و اين تخلّص را ملا محسن فيض به او مرحمت فرموده است امّا نتوانست شرح مبسوطى از وى بيابد حتى نمىداند كه نام وى برابر ضبط محمد صفى ناظم جنگ سپهسالار « ندر على بيك » با دال بىنقطه و يا ذال منقوط است ؟\r\n( 2 ) - متن جنگ مانند داخل گيومه .\r\n( 3 ) - جاى نقطه‌ها عبارتى است كه سياه شده .\r\n","page_name":" 186 ","page_number":186},
  {"content":"\r\n\r\nمىآورد و از قلوب صاف‌نوشان رحيق قرب خبرى مىرساند .\r\nخوشا اگر حالى مىبود آنكه خواجهء شيراز گفته :\r\n در پس آينه طوطى صفتم داشته‌اند * آنچه استاد ازل گفت بگو مىگويم \r\n من اگر خارم اگر گل چمن‌آرائى هست * كه از آن دست كه مىپروردم مىرويم \r\n« و رزقناه اللّه و ايّاكم من الرحيق المختوم الّذى ختامه مسك و فى ذلك فليتنافس المتنافسون » « 1 » غزل :\r\n از دل گرم ، آهى ار ، سرد برآوردمى * از دل افسردگان ، گرد برآوردمى \r\nو بيت آخر :\r\n گر بشنيدى ز من آنچه برو « 2 » گفتمى * از دل بىدرد فيض ، درد برآوردمى \r\n\r\nجواب غزل فيض از مولانا ظفر « 3 »\r\n گر ز غمت شكوهء درد برآوردمى * كى به برت چهرهء زرد برآوردمى \r\nغزلهاى ذيل از نسخه خطى قديمى و احتمالا متعلق به دوره صفويه مجذوب تبريزى ( نسخه ملكى آقاى مهندس سيف اللّه امينيان آرانى است ) .\r\n ساقى بيا جوش زد از لاله‌زار فيض * بىنشئه شراب نبخشد بهار فيض \r\n رخ برفروز از مى و آهنگ باغ كن * تا از بهار فيض برد لاله‌زار فيض \r\n آن را كه دل ز حسرت لعل تو خون نشد * چون جام كى برد ز مى خوشگوار فيض \r\n مجموع ، خاطرى كه پريشان زلف تست * خرّم ، دلى كه برده ز شبهاى تار فيض \r\n\r\n\r\n","description":"","footnote":"\r\n( 1 ) - اشاره به آيه 26 - از سوره 83 - قرآن كريم .\r\n( 2 ) - مانند ثبت جنگ سپه‌سالار امّا در ديوان « به دو گفتمى » غزل شماره 1350\r\n( 3 ) - از آثار مولانا ظفر معلوم است كه از فضلاء روزگار خويش بوده و اظهار ارادات بسيار او بفيض نشان آنست كه احتمالا يكى از تلامذهء مريد محدّث كاشانى بوده است امّا متأسفانه ارباب تراجم زمان وى كلمه‌اى درباره او ننوشته‌اند .\r\n","page_name":" 187 ","page_number":187},
  {"content":"\r\n\r\n چون صبح خنده‌روى ، كدورت گداز باش * تا جوشد از جبين تو بىاختيار فيض \r\n در صبحدم كه قسمت ارزاق مىكنند * خوابيده را نياورد اندر شمار فيض \r\n چون من بشوق گريه مستانه مى بنوش * تا از گناه خويش برى صد هزار فيض \r\n چون من نفاق سوز و مصفّا ضمير باش * تا رو نهد به بزم تو از هر كنار فيض \r\n فكر زمانه مايه تشويش خاطر است * هرگز نبرده كس ز غم روزگار فيض \r\n مجذوب گريه با كرم او بهانه‌ايست * از ما بهانه گيرد و از كردگار فيض \r\n صبحدم چون هوا شود فيّاض * به دو عالم كند ندا فيّاض \r\n كيست گويد بعجز يا فتّاح * كيست گويد بصدق يا فيّاض \r\n كيست يعنى بجز خدا رزّاق * كيست يعنى بجز خدا فيّاض \r\n آدم الشوق فىّ يا وهّاب * افض البر علىّ يا فيّاض \r\n يك‌نفس بىسؤال فيض مباش * جزم خوش دارد از گدا فيّاض \r\n تا نيارد بدست دلها را * نشود طرّه دو تا فيّاض \r\n سنبلستان زلف اگر نبود * بچه سامان شود صبا فيّاض \r\n عشق تا صاف بىغشت نكند * نشوى همچو كيميا فيّاض \r\n دايم از كيمياى صاف‌دلى * در گشايد به روى ما فيّاض \r\n تا بود نام فيض در عالم * باشدت شاه اوليا فيّاض \r\n تحفه‌اى نيست جز دعا مجذوب * به سكه خوش دارد از دعا فيّاض « 1 » \r\n\r\n\r\n","description":"","footnote":"\r\n( 1 ) - شاهد علاوه بر بارى تعالى اشاره بفيض و فياض لاهيجى داشته چون مجذوب معاصر آنان بوده و بقم و كاشان مسافرت داشته .\r\n","page_name":" 188 ","page_number":188},
  {"content":"\r\n\r\n\r\nابياتى در صفحه آخر بقلم يكى از نوادگان فيض\r\nبا اين عبارات : لجدى مؤلف الكتاب\r\n بهم چون نشينيد ياران ما * بخوانيد شعر پريشان ما \r\n چو فيضى بريد از سخنهاى فيض * بگوئيد يا رب ببخشاى فيض \r\n كه ما را به تو آشنا مىكند * سخن در ثنايت ادا مىكند \r\n دريغا كه رفتم ازين خاكدان * نماند از من و معنيم جُز نشان \r\n ز معناى من غير حرفى نماند * ز صهباى من غير ظرفى نماند \r\n بماند اين سخنها ز من يادگار * رقم گشته بر صفحهء روزگار \r\n عزيزان ز يارى چو ياد آوريد * به رحمت كه بر فيض رحمت كنيد \r\n« در شعبان 1111 بقلم آمد »\r\n\r\nبرگزيده‌اى از ابيات فيض\r\n بيابيا ز سخن‌هاى فيض ، فيض ببر * كه هر چه گفت و نوشت او ز كردگار گرفت \r\n ز پيش خويش نگويد حديث و ننويسد * كه در طريق ادب ، راه هشت و چار « 1 » گرفت \r\n\r\nعالم مظهر حق\r\n ذرّه ذرّه نور حق را جلوه‌گاهى ديگرست * يك‌به‌يك بر وحدت ذاتش گواهى ديگرست \r\n اهل دل بينند در هر ذرّه از حق جلوه‌اى * هر دم ايشان را به رخسارش نگاهى ديگرست \r\n ديدهء حق‌بين نبيند غير حق در هر چه هست * لا جرم او را بهر جا سجده‌گاهى ديگرست \r\n\r\n\r\n","description":"","footnote":"\r\n( 1 ) - اشاره به 12 امام و پيشواى معصومان .\r\n","page_name":" 189 ","page_number":189},
  {"content":"\r\n\r\n\r\nخلوت و كتاب\r\n اگر اجل دهدم مهلت و خدا توفيق * من و خدا و كتابى و گوشهء خلوت \r\n بجز كتاب انيسى دلم نمىخواهد * زهى انيس و زهى خامشى ، زهى صحبت \r\n\r\nدر محبت اهل البيت\r\n دارم محبّت نبى و خاندان او * گر در جوارشان دهيم جا غريب نيست \r\n ز پيش خويش نگويد حديث و ننويسد * كه در طريق ادب راه هشت و چار گرفت \r\n عالمى پُر ز درّ و گوهر شد * مگر اين طبع فيض دريائى است \r\n\r\nمراد فيض از شعر و عشق\r\n نيست شعر من چو شعر شاعران خالى ز مغز * تا توانى دل بتاب از شعر فيض و رو متاب \r\n اشعار فيض حكمت محض است شعر نيست * كى لايق طريقهء او شعر گفتن است \r\n بوى خدا مىوزد از نفس اهل دل * نيست سخن شعر فيض عطرى از آن بوست ، بوست \r\n گر نداند اهل شك فيض از كه مىگويد سخن * نزد ارباب بصيرت بىگمان پيداست كيست \r\n فيض ازين پس گر نگوئى شعر در طور مجاز * نسپرى الّا طريق اهل عرفان خوش‌نماست \r\n\r\nدر جبر و اختيار\r\n اختيار خود به او بگذار و بگذر ز اختيار * بنده را جُز اختيارش اختيارى هست ؟ نيست \r\n\r\nدر عشق و مستى\r\n ناله‌ام مطرب و خون باده و چشمم ساغر * ياد او ساقى اين بزم و دلم شيشه شده است \r\n\r\nتجويز قرآن به غنا خواندن\r\n خواندن قرآن و فهميدن به آواز حزين * با خضوع جان و تن از اهل قرآن خوش‌نماست \r\n\r\n","description":"","footnote":"","page_name":" 190 ","page_number":190},
  {"content":"\r\n\r\n\r\nحسادت فرومايگان\r\n پايمال سفله دارد شهرت بىجا مرا * رنجهء سنگ حوادث دست جا هم كرده است \r\n\r\nطور سرودن شعر فيض\r\n در غزل فكرى نبايد كرد چندان فيض را * معنيى برخاست چون تا از خاطرش موزون نشست \r\n\r\nنقد\r\n شود ز دور چو سنگين عمامه‌اى پيدا * نعوذ باللّه ازين قوم « فاقرءوا   تَبَّتْ   » « 1 » \r\n\r\nفهرست آثار منتشره شده شارح\r\n1 - 6 نشريه انجمن ادبى صباى كاشان شامل آثار شاعران كاشان در سالهاى 1335 و 1338 .\r\n2 - رساله مشواق فيض با شرح و پژوهش 3 - نبيذ كهن در ساغر سخن نشريه انجمن ادبى صبا در سال 1347 شمسى با همكارى آقايان عاطفى به‌نيا و على شريف .\r\n4 - رساله دفاع از سبك هندى سال 1340 5 - صهباى سخن نشريه انجمن ادبى صبا كاشان با همكارى آقايان عاطفى ، به‌نيا و على شريف 6 - كاشان در آئينه گذشته و حال با همكارى آقايان عاطفى ، به‌نيا و على شريف 7 - تصحيح ديوان سيد محمد هاشم طباطبائى متخلّص به سخر شاعران قرن 11 به‌نيا و على شريف و عاطفى 8 - تصحيح ديوان افضل الدين محمد مشهور به بابا افضل مرقى كاشانى فيلسوف قرن ششم كاشان با همكارى دوستان برشمرده 9 - تصحيح مجدد و چاپ دوم ديوان بابا افضل .\r\n10 - تصحيح ديوان محتشم كاشانى كه در سال جارى بطبع خواهد رسيد امّا كار\r\n\r\n\r\n","description":"","footnote":"\r\n( 1 ) - سوره لهب - آيه - اول\r\n","page_name":" 191 ","page_number":191},
  {"content":"\r\n\r\nتصحيح آن در سال 1348 پايان پذيرفته بود با 18 نسخهء خطى نزديك به زمان حيات شاعر .\r\n11 - بازنويسى و شرح مجموعه جدم ملّا صدرا كه حاوى همه دانشها از فلسفه و فقه و حديث و شعر قريب 50 تن از استادان گذشته است اين اثر در سال جارى ان‌شاءالله منتشر خواهد شد .\r\n12 - تذكره خاندان فيض و معرفى 100 تن از دانشمندان و شاعران اين خاندان و آثار ايشان اين تذكره با مدارك لازم حتى نمونه خط ايشان آماده طبع مىباشد .\r\n13 - تصحيح ديوان صباحى بيدگلى حاج سليمان با بهترين مآخذ نزديك به حيات شاعر با همكارى فاضل ارجمند آقاى مهندس امينيان آرانى كه آماده طبع مىباشد .\r\n14 - تصحيح و شرح بحثى از تذكره مير تقى الدين محمد حسينى كاشانى معروف به خلاصة الاشعار « بخش معاصران » با همكارى جنابان آقايان عاطفى و دكتر به‌نيا استادان دانشگاه آزاد اسلامى كاشان كه تقريبا آماده طبع و انتشار مىباشد .\r\nكاشان - مصطفى فيضى كاشانى\r\n\r\nمقدمه ديوان فيض بنام رساله گلزار قدس بقلم شاعر « 1 »\r\nبسم اللّه الرحمن الرحيم و به ثقتى يا محسن قد اتاك المسيء : فيض احسان بىپايان ترا چگونه شكرگزارم كه « 2 » از من ناتوان نمىآيد و زبان ثناى عظمت و كبرياى تو را از كجا آرم ، چون اين زبان آن را « 3 » نمىشايد ، طوطى جان ، در هواى هواى تو ، شكّر شكر تو مىجويد و بلبل روح ، در گلزار فتوح ، به نواى عجز و انكسار ، ثناى كبرياى تو مىگويد ؛ خيال جمال رخسارت قهرمان عشق را بر قلوب مشتاقان ديدارت گماشته ، تا جز تو نبينند و كلك بدايع آثارت از قلم\r\n\r\n\r\n","description":"","footnote":"\r\n( 1 ) - اين مقدمه در نسخه‌هاى مخطوط بنام ديباچه گلزار قدس آمده و اين ديباچه از نسخهء « عق » و مقدمهء مخطوط زمان مؤلف نسخه ملكى اينجانب و نسخهء « عب » نقل و نسخهء « چ پ » فاقد آن و نسخهء « چ ش » به علت سقطات و مسامحات از آن صرفنظر گرديد .\r\n( 2 ) - اضافه از « عب » و « ن مؤلف » .\r\n( 3 ) - عب برابر متن و « عق » او را .\r\n","page_name":" 192 ","page_number":192},
  {"content":"\r\n\r\nحقايق انجام الهام ، بر الواح ارواح اهل عرفان نگاشته تا با غير تو ننشينند ، دهقان معرفت ، همواره حبّ حبّ در رياض دلهاى سالكان راهت مىكارد ، تا برد اليقين ، بر دهد و سحاب جود و كرمت پيوسته ، فيض احسان از بحر الحقائق ايقان بر آن مىبارد ، تا هر چند زودتر ثمر دهد ، ساقى عرفان روز بروز ، در مزاج زنجبيل سلسبيل عاشقان مىافزايد ، تا مست مست آيند ، مطرب محبّت دم بدم به نغمه‌هاى دلربا ، هوش از سر عرفان مىربايد تا از نيست به هست آيند :\r\nلك الحمد يا ذا الجود و المجد و العلى .\r\nتبارك تعطى من تشاء و تمنع « 1 » .\r\nو درود نامعدود بر مرقد مطهّر سيّد رسل و هادى سبل ، سيمرغ قاف  « دَنا فَتَدَلَّى »  « 2 » و عندليب گلشن  « وَ ما يَنْطِقُ عَنِ الْهَوى »  « 3 » بلبل گلبن بلاغ و طوطى قفس ما زاغ ، « 4 » بيان معناى « انا افصح » و شاهد دعواى « انا املح « 5 » » محرم كعبهء درگاه إله و محرم خلوتخانهء « لى مع اللّه « 6 » » :\r\n چراغ افروز چشم اهل بينش * طراز كارگاه آفرينش \r\nو بر ارواح مقدّسهء اهل بيت حقايق شناسان سرّ  « ما رَمَيْتَ إِذْ رَمَيْتَ »  « 7 » درر درياى هستى و غرر جبين واقفان كوى خداپرستى ، « سلام اللّه عليهم و على من انتسب اليهم » امّا بعد چنين گويد مؤلّف اين كلمات و ناظم اين ابيات « 8 » محسن بن مرتضى الملقب بفيض افاض اللّه عليه ذوارف المعارف ، كه در اوان صبا كه هنوز طبع لطيف به تكرار لغت مىفرسودم و عمر شريف در ضبط قواعد نحو صرف مىنمودم ، رغبت تمام به اشعار و ابيات اهل معرفت و محبّت مىداشتم ، و همواره ، تخم نيل مقاصد ايشان در\r\n\r\n\r\n","description":"","footnote":"\r\n( 1 ) - شعر منسوب بمولى امير المؤمنين ( ع ) .\r\n( 2 ) - النجم 53 آيه 8  ثُمَّ دَنا فَتَدَلَّى  .\r\n( 3 ) - آيه 3 از سوره 53 النجم .\r\n( 4 ) - سوره النجم 53 آيه 17  ما زاغَ الْبَصَرُ وَ ما طَغى  .\r\n( 5 ) - اشاره به احاديث شريف نبوى « ص » .\r\n( 6 ) - اشاره بحديث نبوى « ص » .\r\n( 7 ) اصل آيه : سورة الانفال آيه 17 :  فَلَمْ تَقْتُلُوهُمْ وَ لكِنَّ اللَّهَ قَتَلَهُمْ وَ ما رَمَيْتَ إِذْ رَمَيْتَ وَ لكِنَّ اللَّهَ رَمى وَ لِيُبْلِيَ الْمُؤْمِنِينَ مِنْهُ بَلاءً حَسَناً إِنَّ اللَّهَ سَمِيعٌ عَلِيمٌ \r\n( 8 ) عب : جمله « و ناظم اين ابيات » را ندارد .\r\n","page_name":" 193 ","page_number":193},
  {"content":"\r\n\r\nزمين دل مىكاشتم و از رشحات كلمات آبدار ايشان فيض‌ها مىيافتم و به تار و پود سمع و بصر به جهت فؤاد ، لباس تجمّل كمال مىبافتم ، تا به حدّى كه در زمان شباب كه آتش طبيعت در التهاب بود ، گاه‌گاه با قلّت بضاعت ، از مبادى معرفت و محبّت به قدر حوصله بهره ، مىبردم و فيضى كه وارد مىشد فراخور استطاعت در لباس تمثيل و استعارت به ضابط نظم و خازن تأليف مىسپردم و هر چند طبع را ترقّى در اطوار كمال رو مىداد ، شوق سرشارتر و سخن آبدارتر مىشد ، چه همچنان‌كه ، هر يك از درجات محبّت و معرفت از ديگرى متولّد مىشود و مراتب هر يك از ديگرى متكامل مىگردد و اصل محبّت ، بدون معرفت ممكن الوصول نيست و اصل معرفت بىمحبّت ممكن الحصول نى ، همچنين هر يك از درجات شوق و سخن كه از درجات محبّت و معرفت ناشى مىشود ، از ديگرى كمال مىگيرد و اصل هر يك از ديگرى به وصول و حصول مىپيوندد ، اگر چه هنوز از زيور عشق و عرفان خاليم ، امّا به حليهء شوق هر دو حاليم و هر چند پيرو سالكان را هم امّا از قدرى « 1 » قدر و رتبهء پيشروان كوى عشق آگاهم ، پيوسته محبّت بر خود مىبندم ، تا شايد به حكم : « من تشبّه بقوم فهو منهم » « 2 » به عشاق پيوندم ،\r\n نمىگويم كه عشقت هست با من * كه مىبندم به عشقت خويش را من \r\nو همواره حلقه‌وار ، سر زنان بر در اهل عرفان مىگردم تا شايد به حكم « 3 » : « من قرع بابا و لجّ ولج » از زمرهء اهل عرفان گردم .\r\n نگويم نسبتى دارم به نزديكان درگاهت * كه خود را بر تو مىبندم به سالوسى و زرّاقى \r\nپس آن سخنان منظومه را فراهم « 4 » آورده ، در صحيفه ترتيب دادم ، تا متعطّشان\r\n\r\n\r\n","description":"","footnote":"\r\n( 1 ) - عق : « امّا از قدر و مرتبهء پيشروان »\r\n( 2 ) كلام نبوى ( ص ) در نهج البلاغه آمده . . .\r\n( 3 ) كلام نبوى ( ص ) در نهج البلاغه آمده و دو ضرب المثل مشهور تازى كه معادل پارسى ضرب المثل اول : كور ، كور را جويد و آب ، چاله را و ضرب المثل دوم را مولانا بپارسى در بيت ذيل ترجمتا در نظم آورده و آن حديث نبوى است « ص » .\r\n گفت پيغمبر كه چون كوبى درى * عاقبت ز آن در بيرون آيد سرى \r\n( 4 ) - عب : منظومهء فراهم .\r\n","page_name":" 194 ","page_number":194},
  {"content":"\r\n\r\nبوادى طلب كه به‌واسطه تراكم حجب ظلمانى ، در فيافى حرمان سرگردان مانده باشند ، به دستيارى اين كلمات شورانگيز و آن اشعار مهرآميز كمند شوق در گردن جان انداخته ، خود را از مهاوى خذلان بيرون كشند و از آن مىها جرعه‌اى بچشند ، چرا كه سخن به وجهى به‌منزله پيمانه است و معنى به‌منزلهء راح و به وجهى به‌منزله قالب است و معنى به منزلهء روح و به وجهى به‌منزلهء نافه است و معنى به منزلهء ريح و هر يك از سخن و معنى را درجات و « 1 » مراتبى است ، بحسب تفاوت درجات سلاست الفاظ و متانت مبانى و به سبب اختلاف مراتب مقاصد و معانى ؛\r\n سخن چو نيك نگوئى هزار نيست يكى * ولى چو نيك بگوئى يكى هزار بود \r\nو سخن نيك را باز ، انواع و اصناف است ، چه گاهى قاتل را به مقتضاى :  يُحِبُّهُمْ وَ يُحِبُّونَهُ  « 2 »  « وَ الَّذِينَ آمَنُوا أَشَدُّ حُبًّا لِلَّهِ »  محبّت حقيقة غالب گردد ، يا شوق آن محبّ مستولى شود و در وصف عشق حقيقى سخن پردازد و گاهى به مؤداى : « ألا طال شوق الابرار « 3 » الى لقائى و انّى اليهم لاشدّ شوقا » شوق لقاء محبوب حقيقى غلبه كند و در وصف حقيقت در لباس مظاهر سخن‌پرداز گردد و گاهى به حكم  « وَ ابْتَغُوا إِلَيْهِ الْوَسِيلَةَ »  « 4 » به غلبهء محبّت نبى يا ولى كه وسيلهء قرب است به حق جلّ جلاله ، در شوق او سخن گويد و گاهى به اشارهء « انّ اللّه جميل يحبّ الجمال « 5 » » در مرآت ناسوت جمال لاهوت « 6 »\r\n\r\n\r\n","description":"","footnote":"\r\n( 1 ) - عق : مراتب است .\r\n( 2 ) - سورهء 5 المائدة آيهء 59  فَسَوْفَ يَأْتِي اللَّهُ بِقَوْمٍ يُحِبُّهُمْ وَ يُحِبُّونَهُ أَذِلَّةٍ عَلَى الْمُؤْمِنِينَ أَعِزَّةٍ عَلَى الْكافِرِينَ  و درين معنا سوره 29 آل عمران آيه 3  قُلْ إِنْ كُنْتُمْ تُحِبُّونَ اللَّهَ فَاتَّبِعُونِي يُحْبِبْكُمُ اللَّهُ وَ يَغْفِرْ لَكُمْ ذُنُوبَكُمْ وَ اللَّهُ غَفُورٌ رَحِيمٌ  .\r\n( 3 ) - حديث شريف نبوى « ص » .\r\n( 4 ) - سورهء 5 المائدة آيه 35  يا أَيُّهَا الَّذِينَ آمَنُوا اتَّقُوا اللَّهَ وَ ابْتَغُوا إِلَيْهِ الْوَسِيلَةَ وَ جاهِدُوا فِي سَبِيلِهِ لَعَلَّكُمْ تُفْلِحُونَ  .\r\n( 5 ) - حديث شريف منقول از نهج الفصاحة ترجمهء ابو القاسم پاينده : انّ اللّه تعالى جميل يحبّ الجمال ، سخىّ يحبّ السّخاء نظيف يحبّ النظافة .\r\n( 6 ) - عالم لاهوت عالم ربوبى و الهى و عالم ناسوت عالم خلق و كائنات و يا ممكنات .\r\n","page_name":" 195 ","page_number":195},
  {"content":"\r\n\r\nمشاهده نموده ، از ملاحظه صنع در صانع نگرد « 1 » ، و حسن حقيقى در نظرش جلوه‌گر آيد و از روى مجاز سخن راند و گاهى بموجب :  « وَ ذَكِّرْ فَإِنَّ الذِّكْرى تَنْفَعُ الْمُؤْمِنِينَ  « 2 » » .\r\nكمال حقيقى را كه موجب وصول است به مقصود نصب العين نموده ، در حكم و مواعظ سخن‌گستر ، شود و گاهى به چارهء « 3 » :  إِنَّما أَشْكُوا بَثِّي وَ حُزْنِي إِلَى اللَّهِ  « 4 » به عرض پريشانى حال « 5 » دل حزين بيچاره و شكوه از ديو رحيم و نفس اماره از در دعا و مناجات با قاضى حاجات درآمده سخن راند ، لاجرم درين مجموعه كه گلزاريست از عالم قدس ، گلهاى رنگارنگ شكفته و در آن گلها ، مل‌هاى گوناگون نهفته ، از آن گلها نفحه‌هاى جان‌فزاى روحانى به مشام اهل دل مىوزد ، تا هزار دستان چمن انس را بر ترنم دارد و از آن مل‌ها طربهاى حيات‌بخش ربّانى به روان مشتاقان مىرسد تا مىپرستان ميكدهء قدس را در اهتزاز آرد و چون مخدّرات معارف و حقايق و پردگيان معانى و دقايق از آن پوشيده‌تر است كه به وساطت « 6 » وضع و دلالت الفاظ متصدّى اظهار آن توان شد ، لاجرم به دستيارى اشباه و امثال « 7 » در ابراز آن كوشيده ، هر حقيقتى را به اسم يكى از محسوسات ، كه رقيقه مناسبتى با او دارد تعبير مىكنند ، چون ، رخ و زلف و خطّ و خال و چشم و ابرو و لب و دهان و شراب و ساقى و خرابات « 8 » و خراباتى و بت و زنّار و كفر و ترسائى و غير آن كه هر يك از آن تعبير اشاره به معنى است از معانى حقايق تام « 9 » ، تا هم اهل معنى از آن حقايق محظوظ گردند و هم اهل صورت ، از صورت مجازى آن بىبهره نمانند و  « تِلْكَ الْأَمْثالُ نَضْرِبُها لِلنَّاسِ وَ ما يَعْقِلُها إِلَّا الْعالِمُونَ  « 10 » » .\r\nو امّا آنچه گروهى از قاصران گمان كرده‌اند كه نسبت عشق و محبّت به جناب الهى ، روا نيست ، بلكه محبّت حق تعالى بنده را عبارت است از خشنودى از او و محبّت\r\n\r\n\r\n","description":"","footnote":"\r\n( 1 ) - عب : نگريد .\r\n( 2 ) - سوره 51 الذاريات آيهء 55\r\n( 3 ) - عق : به تنبيه .\r\n( 4 ) - سوره 12 يوسف آيهء 86  قالَ إِنَّما أَشْكُوا بَثِّي وَ حُزْنِي إِلَى اللَّهِ وَ أَعْلَمُ مِنَ اللَّهِ ما لا تَعْلَمُونَ  .\r\n( 5 ) - عق : پريشانى احوال خود و فقدان چاره .\r\n( 6 ) - عب و نسخهء مؤلف : به‌واسطه\r\n( 7 ) عق : امثال و اشباه\r\n( 8 ) عق : ساقى و خراباتى\r\n( 9 ) عب : حقايق تا هم .\r\n( 10 ) سورهء 29 العنكبوت آيهء 43\r\n","page_name":" 196 ","page_number":196},
  {"content":"\r\n\r\nبنده ، حق سبحانه را ، عبارت است از فرمانبرى او ، گمانى است باطل كه از جمود طبع ناشى شده و بناى اين بر قصور است از شناختن جناب الهى و چشيدن شراب محبّت كما هى ، با آنكه اكثر الفاظ كه در شأن محبّت الهى وارد شده ، در دعا و مناجات اهل بيت عليهم السلام احتمال امثال اين تأويلات ندارد ، چنان كه به تتّبع ظاهر مىشود و معنى عشق نيست مگر فرط محبّت و استيلاى آن كه در قرآن مجيد از آن به شدّت حب تعبير شده چنانچه مىفرمايد :\r\n وَ الَّذِينَ آمَنُوا أَشَدُّ حُبًّا لِلَّهِ  « 1 » و اشدّ حبّا از اين جهت فرمود كه ايشان سر و جان خود را به رضا و رغبت تمام از براى او مىباخته‌اند و در راه عهد و پيمان او سر از پاى نمىشناخته ، چنان كه مىفرمايد :\r\n رِجالٌ صَدَقُوا ما عاهَدُوا اللَّهَ عَلَيْهِ فَمِنْهُمْ مَنْ قَضى نَحْبَهُ وَ مِنْهُمْ مَنْ يَنْتَظِرُ وَ ما بَدَّلُوا تَبْدِيلًا  « 2 » و منكران محبّت را به اصطلاح اهل معرفت زاهد مىگويند چه زهد در اصل به معنى رغبت گردانيدن است از چيزى و ايشان از محبّت الهى رغبت گردانيده‌اند و زاهد به اين معناست كه اهل معرفت او را مذمّت مىكنند و در اشعار نكوهش مىنمايند نه زاهدى كه از دنيا رغبت گردانيده باشد ، چرا كه آن زاهد از اخلاق انبيا ، و اولياست و از شرائط مهمّه محبّت و معرفت و همچنين عقلى را كه اين قوم نكوهش مىنمايند عقل اهل دنياست ، نه عقل اهل آخرت ، چه : عقل كامل « 3 » اخروى آنست كه احوال معاش و معاد به آن منتظم گردد اهل دنيا آن مقدار از عقل مىدارند كه كار دنياى خود را به آن مىسازند و به امور آخرت نمىپردازند و اهل آخرت ، امر عقباى خود را ، اهمّ مىدانند ، به كمال عقلى كه دارند و به كار دنيا نمىپردازند مگر به قدر ضرورت كه به كار آخرت آيد « 4 » و اين عقل كامل بزرگتر نعمتى است كه حق تعالى به اهلش ارزانى داشته و بناى همهء كمالات بر اين است و عقل اهل دنيا فى الحقيقة ، عقل نيست ، چنانچه در حديث وارد شده :\r\n\r\n\r\n","description":"","footnote":"\r\n( 1 ) - سوره 2 البقره آيهء 165 :  وَ مِنَ النَّاسِ مَنْ يَتَّخِذُ مِنْ دُونِ اللَّهِ أَنْداداً يُحِبُّونَهُمْ كَحُبِّ اللَّهِ وَ الَّذِينَ آمَنُوا أَشَدُّ حُبًّا لِلَّهِ وَ لَوْ يَرَى الَّذِينَ ظَلَمُوا . . . \r\n( 2 ) - سوره 33 الاحزاب آيهء 23 در متن به تمام آمده است .\r\n( 3 ) - عق : كامل آنست .\r\n( 4 ) - عق : به قدر ضرورت و اين عقل\r\n","page_name":" 197 ","page_number":197},
  {"content":"\r\n\r\n« تلك النكراء تلك الشيطنة و هى شبيهه بالعقل و ليست به »\r\n عقل جزئى عقل را بدنام كرد « 1 » * كام دنيا مرد را ناكام كرد « 2 » \r\n« و چون منكران عشق و محبّت بسيارند » « 3 » لهذا ما بعضى از الفاظ ائمّه معصومين عليهم السلام را كه در مناجات ايشان وارد شده نقل كنيم تا حجتى باشد بر ايشان و باللّه التوفيق « 4 » .\r\nدر صحيفهء كامله حضرت امام زين العابدين صلوات اللّه عليه وارد شده كه :\r\n« فرّغ قلبى لمحبّتك » هرگاه دل بنده را فارغ سازد از براى محبّت خود ، لا محاله جاى چيزى ديگر در آن نمىماند و اين بعينه معنى عشق است كه عبارت از استيلاى محبّت مىباشد . و هم آن حضرت در بعضى از مناجات خود مىفرمايد :\r\n« الهى بك هامت القلوب الوالهة و على معرفتك جمعت القلوب المتباينة ، فلا تطمئن القلوب الّا بذكراك و لا تسكن النفوس الا عند رؤياك » و شك نيست كه هيمان و وله از مقتضيات عشق است و نيز مىفرمايد ، « الهى فاجعلنا من الّذين ترسخت اشجار الشوق اليك فى حدائق صدورهم و اخذت لوعة محبّتك بجامع قلوبهم » و مىفرمايد :\r\n« و الحقنا بعبادك الّذين هم بالبداء اليك ، يسارعون و بابك على الدوام يطرقون و ايّاك فى الليل و النّهار يعبدون و هم من هيبتك مشفقون ، الّذين صفّيت لهم المشارب و بلغتهم الرّغائب » پس مىفرمايد : و ملأت ضمائرهم من حبّك و رؤيتهم من صافى شراب « 5 » ودّك فبك الى لذيد مناجاتك و صلّوا و منك على اعلى « 6 » مقاصد هم حصلوا ؛ پس مىفرمايد : فقد انقطعت اليك همّتى و انصرفت نحوك رغبتى فانت لا غيرك مرادى و لك لا سواك سهرى و سهادى و لقائك قرّة عينى و وصلك منى نفسى و اليك شوقى و فى محبّتك و لهى و الى هواك صبابتى و رضاك بغيتى و رؤيتك حاجتى و جوارك طلبتى و قربك غاية مسئلتى و فى مناجاتك روحى و راحتى و عندك دواء علّتى و شفاء\r\n\r\n\r\n","description":"","footnote":"\r\n( 1 ) - عب : گمنام كرد .\r\n( 2 ) - بدنام كرد .\r\n( 3 ) - عق : جمله داخل گيومه را فاقد است .\r\n( 4 ) - عق : تا حجتى باشد بر منكران عشق و محبّت .\r\n( 5 ) - عب : من صافى شربك فيك .\r\n( 6 ) - عق : على اقصى مقاصدهم .\r\n","page_name":" 198 ","page_number":198},
  {"content":"\r\n\r\nغلّتى و برد لوعتى و كشف كربتى » پس مىفرمايد : و لا تقطعنى عنك و لا تباعدنى منك يا نعيمى و جنّتى و يا دنياى و آخرتى و نيز مىفرمايند : الهى من ذا الّذى ذاق حلاوت محبّتك فرام منّك بدلا و من ذا الذى انس بقربك فابتغى عنك حولا ، الهى فاجعلنى ممّن اصطفيته لقربك و ولايتك و اخلصته لودّك و محبّتك و شوّقته الى لقائك و ارضيته بقضائك و منحته بالنّظر الى وجهك و حبوته برضاك و اعذته من هجرك و قلاك ، پس مىفرمايد : و هيمت قلبى « 1 » لارادتك و احتبيته لمشاهدتك و اخليت وجهه لك و فرّغت فؤاده لحبّك ، پس مىفرمايد : اللّهم اجعلنا ممن دأبهم الارتياح اليك الحنين و ديدنهم الزّفرة و الانين و جباههم ساجدة لعظمتك و دموعهم سائلة من خشيتك و قلوبهم معلقة بمحبّتك و افئدتهم منخلعه من هيبتك ، يا من انوار قدسه لابصار محبّيه رائقه « 2 » و سبحات نور وجهه لقلوب عارفيه شائقة ، يا منتهى قلوب المشتاقين و يا غاية آمال المحبّين ، اسالك حبّك و حبّ من يحبّك و حبّ كلّ عمل يوصل الى قربك و ان تجعلك احبّ الىّ ممن سواك » و نيز مىفرمايد الهى ما الذّ خواطر الالهام « 3 » بذكرك على القلوب و ما احلى المسير اليك « 4 » بالاوهام فى مسالك الغيوب و ما اطيب طعم حبّك و ما اعذب شرب قربك . پس مىفرمايد : و غلّتى لا يبرئها الّا وصلك و لوعتى لا يطفئها الّا لقائك و شوقى اليك لا يبلّه الّا النّظر الى وجهك و قرارى لا يقرّ دون دنوّى منك و لهفتى لا يردّها الّا روحك و سقمى لا يشفيه الّا طبّك و غمّى لا يزيله الّا قربك و جرحى لا يبرئه الّا صفحك و صداء قلبى لا يجلوه الّا عفوك و وسواس صدرى لا يريحه الّا منك » و در دعاى مشهور به دعاى خضر كه از حضرت امير المؤمنين عليه السلام مرويست مىفرمايد : فهبنى يا الهى و سيدى و مولاى و ربّى « 5 » صبرت على عذابك فكيف اصبر على فراقك « و در مناجات انجيليّة كه به سجّاد عليه السلام منسوب است مىفرمايد : و عزّتك لقد احببتك محبّة استقرّت فى قلبى حلاوتها و آنست نفسى ببشارتها و محال\r\n\r\n\r\n","description":"","footnote":"\r\n( 1 ) - عق : قلعه\r\n( 2 ) - عق : رايعه .\r\n( 3 ) - عق : خواطر الاوهام .\r\n( 4 ) - عق : اليك فى مسالك\r\n( 5 ) - عق : مولاى صبرت\r\n","page_name":" 199 ","page_number":199},
  {"content":"\r\n\r\nفى عدل اقتضيتك ان تسدّ اسباب رحمتك عن معتقدى محبّتك » .\r\nو در دعاى عرفه كه به امام حسين عليه السلام منسوب است مىفرمايد :\r\n« انت الّذى أزلت الاغيار عن قلوب احبّائك حتى لم يحبّوا سواك و لم يلجأ الى غيرك و مىفرمايد : يا من اذاق احبّاؤه حلاوة المؤانسة ، فقاموا بين يديه متملّقين « 1 » » و امثال اين كلمات در كلام ذى شان ايشان بسيار است و از حضرت امام جعفر صادق عليه السلام منقول است « كه از جملهء « 2 » كلماتى » كه حق سبحانه و تعالى با حضرت موسى على نبينا و آله عليه السلام به آن مناجات فرموده بود اين بود : يا بن عمران : كذب من زعم انّه يحبّنى و اذا جنّه الليل « 3 » « نام عنى أ ليس كلّ محبّ يحبّ خلوة حبيبها ، انا ذا ، يا بن عمران : مطّلع على احبّائى اذا جنّهم الليل » حوّلت ابصارهم الى من قلوبهم و مثلت عقوبتى بين اعينهم يخاطبونى عن المشاهدة و يكلّمونى عن الحضور ، يا بن عمران هب لى من قلبك الخشوع و من بدنك الخضوع و من عينيك الدّموع فى ظلم الليل ، فانّك تجدنى قريبا » .\r\n« و در بعضى اخبار آمده : اكثروا ذكر اللّه حتى يقولوا مجنون ، و لفظ عشق نيز در بعضى اخبار وارد شده و درين مقام اين مقدار كافى است و اهل درد را شافى و اللّه المعافى .\r\nو از آنچه گفتيم معلوم مىشود كه اشعارى كه در اين كتاب مذكور است از قبيل شعرى نيست كه در شرع رسول اللّه صلى اللّه عليه و آله آن را مذمّت كرده‌اند و باطل شمرده ، بلكه بعضى از قبيل دعا و مناجات است و اظهار شوق لقاى حق و بعضى از قبيل تحميد و تمجيد است و وصف كبرياى حق و بعضى از قبيل حكمت و موعظه است و ترغيب از دنيا به لقاى حق ، مگر نادره‌بيتى يا غزلى كه محمول بر يكى از اين\r\n\r\n\r\n","description":"","footnote":"\r\n( 1 ) - داخل گيومه جمله از « و در مناجات تا متملّقين از نسخه‌هاى « عب » و « نسخهء مؤلف » اضافه شد و نسخهء « عق » محذوب .\r\n( 2 ) - عب : فاقد جملهء داخل گيومه .\r\n( 3 ) - عب : جمله داخل گيومه تا جنّهم الليل فاقد بوده .\r\n","page_name":" 200 ","page_number":200},
  {"content":"\r\n\r\nمعانى نتواند بود « 1 » » و بدانكه شعر را بر دو معنى اطلاق مىكنند يكى كلام موزون مقفّى خواه حق باشد خواه باطل ، گفتن و خواندن و شنيدن « 2 » آن طاعت باشد يا معصيت ، و ناظر به اين معنى است حديث نبوى صلى اللّه عليه و آله : « انّ من الشّعر لحكمة » « 3 » يعنى « بعض الكلام المنظوم المقفّى » و حديث : « انّ للّه كنوزا تحت عرشه و مفاتيحه فى السنة الشعراء » « 4 » و حديث اهل بيت آن سرور سلام اللّه عليهم : « من قال فينا بيت شعر بنى اللّه له بيتا فى الجنة « 5 » و ما قال فينا قائل بيت شعرا « 6 » حتى يؤيّد بروح القدس » و حديث : « ما لا بأس به « 7 » من الشعر » « فلا بأس به فى جواب من سئل عن انشاد الشعر فى اثناء طواف الكعبة « 8 » » و حديث : تعلّموا اولادكم شعر العبدى فانّه على دين اللّه « 9 » و حديث : اوّل من\r\n\r\n\r\n","description":"","footnote":"\r\n( 1 ) - عب : فاقد جملات داخل گيومه است .\r\n( 2 ) - عب : گفتن و شنيدن .\r\n( 3 ) - حديث مشهور نبوى « ص » در نهج افصاحه نيز آمده است .\r\n( 4 ) - حديث مشهور شريف نبوى « ص » .\r\n( 5 ) - روايت مشهورى است كه ظاهرا از قول حضرت زين العباد و در حق فرزدق آمده .\r\n( 6 ) - عق : عب قاتل شعرا\r\n( 7 ) عب : بأس من الشعر .\r\n( 8 ) فيض رحمه اللّه گويد اين حديث در پاسخ سؤال‌كننده‌ايست كه در حين طواف كعبه از آن امام عليه السلام سؤال در مورد سرودن شعر كرده است .\r\n( 9 ) علّامه فيض مأخذ حديث را بيان نفرموده‌اند امّا ظاهرا درباره شعر عبدى شاعر معروف اهل بيت سؤال شده است و اين شاعر مشهور بنا به معرفى علّامه فقيد حضرت آية اللّه امينى در جلد 2 الغدير ص 326 الى ص 328 .\r\nشرح كامل وى را از قول مرزبانى در معجم الادبا او را از شاعران خالص شيعه شمرده و از قول ابن قتيبه او را معاصر منصور عباسى دانسته كه در قتل مروان حاضر بوده و بنى هاشم را مدح گفته كه شعر معروف وى : امّا الدعاة الى الجنان فهاشم - و بنو اميّة من دعاة النّار .\r\nترجمتا - ابو محمد يحيى بن بلال العبدى كوفى كه با عبدى شاعر ديگرى كه معاصر وى بوده غالبا اشتباه شده مرزبانى گويد اصل وى از كوفه بوده كه به همدان مسافرت نمود او در مديح هارون الرشيد\r\n","page_name":" 201 ","page_number":201},
  {"content":"\r\n\r\nقال الشعر آدم عليه السلام : يعنى مرثية لهابيل عليه السلام بالوزن و القافيه و جناب مقدس ائمّهء معصومين سلام اللّه عليهم اجمعين كلام موزون مقفّى در مناجات و حكم و مواعظ و مراثى و غير آن مكرّر مىخوانده و مىگفته‌اند چنان كه در كتب معتبره مذكور است و ديوان حضرت امير المؤمنين صلوات اللّه عليه مشهور است .\r\nو دوّم قولى است كه مشتمل باشد « 1 » بر تخيّلات كاذبهء فريبنده و تمويهات مزخرفة زيبنده كه اصلى و حقيقى نداشته باشد خواه موزون و مقفى باشد و خواه نه و قريش را نظر بر اين « 2 » معنى بوده كه قرآن مجيد را شعر مىگفته‌اند و پيغمبر صلّى اللّه عليه و آله و سلّم را شاعر ، هما عن ذلك ، تا اينكه حق تعالى « 3 » اين آيت فرستاد :  وَ ما عَلَّمْناهُ الشِّعْرَ وَ ما يَنْبَغِي لَهُ إِنْ هُوَ إِلَّا ذِكْرٌ وَ قُرْآنٌ مُبِينٌ  « 4 » .\r\nو ناظر به اين معنى است آنچه در مذمّت شعر و نهى از شعر خواندن آن در مساجد و در ايام متبركه و مطلق ليالى وارد شده و شعرى را كه باطل ناميده‌اند ، اين است\r\n\r\n\r\n","description":"","footnote":"\r\nاشعارى سروده ولى بيشتر اشعار وى در مديح و مراثى اهل بيت پيمبر « ص » بوده است ابن قتيبه در عيون الاخبار و يعقوبى در تاريخ خود و ابن رشيق در عمدة ازين شاعر سخن رانده‌اند علامهء امينى رحمه اللّه گويد گمان مىكنم بيشتر آن مورخان در شرح كامل اين شاعر شيعى سكوت كرده‌اند بعد از قول ابن قتيبه نقل كرده‌اند كه چون منصور شام را فتح و مروان اموى را بكشت به ابى عون و ياران خراسانى او گفت براى كشتن بقيه آل مروان تدبير كنيد و روزى را معين كرد و آل مروان را در آن روز به ميهمانى خود طلبيد تا آنان را بخشش كند همه آل مروان در ميهمانى حاضر شدند و چون همه حاضر شدند از طرف منصور منادى اعلام كرد كجاست حمزة تا داخل شود ، كجاست حسن بن على ، كجاست زيد بن على بن الحسين ، كجاست يحيى بن زيد ، آل مروان هلاكت خود را حتمى دانستند و خراسانيان مسلح ايستاده بودند آنگاه منصور گفت كجاست عبدى شاعر عبدى برخاست و شعر خواند آنگاه منصور به خراسانيان بپارسى گفت دهيد آنگاه خراسانيان بجان آنان افتاده و همه را بقتل رسانيدند .\r\n( 1 ) - عب : مشتمل بر تخيّلات . .\r\n( 2 ) - عق : بدين معنى\r\n( 3 ) - عب : حق سبحانه\r\n( 4 ) - سورهء يس آيه 69 .\r\n","page_name":" 202 ","page_number":202},
  {"content":"\r\n\r\nو از اين قبيل است ، قال و قيل اكثر مجادلين كه حبّ رياست ايشان را بر طلب علم و فقه مىدارد و بدعت‌ها در اصول دين و فروع آن احداث مىنمايند و به جهت حجت بر آنها شبهات مزخرفهء فريبندهء جدليه القاء مىكنند تا بدين‌وسيله شهرت پيدا كنند و گروهى از عوام گمراه در پى ايشان افتند و ايشان را اطاعت كنند و ناظر به اين طايفه است آيت مجيده :\r\n « وَ الشُّعَراءُ يَتَّبِعُهُمُ الْغاوُونَ  « 1 » » .\r\nو قال شيخنا الثقة على بن ابراهيم بن هاشم القمى استاد ثقة الاسلام محمّد بن يعقوب الكلينى طاب اللّه ثراهما فى تفسيره للقرآن المجيد فى تفسير هذه الآية انّها نزلت فى الّذين غيّروا دين اللّه و خالفوا امر اللّه تعالى : « هل رأيتم شاعرا قطّ يتّبعه احد و انّما عنّى بذلك الّذين وضعوا دينا بآرائهم فيتّبعهم النّاس على ذلك » قال :  « أَ لَمْ تَرَ أَنَّهُمْ فِي كُلِّ وادٍ يَهِيمُونَ  « 2 » » يعنى يناظرون بالاباطيل و يجادلون بالحجج المضلّين و فى كل مذهب يذهبون يعنى بهم المغيّرين دين اللّه و انّهم يقولون ما لا يفعلون يعنى يعظون النّاس و لا يتّعظون و ينهون عن المنكر و لا ينتهون و يأمرون بالمعرف و لا يعملون قال ، و هم الّذين غصبوا آل محمّد حقّهم ، و روى شيخنا الصدوق محمد بن على بن بابويه القمى رحمه اللّه فى كتاب معانى الاخبار عن ابى جعفر الباقر عليه السلام انّه قال فى هذه الآيه :\r\nهل رأيت شاعرا يتّبعه احد انّما هم قوم تفقّهوا لغير اللّه فضلّوا و اضلّوا « 3 » و روى فيه عن الصادق عليه السلام : هم قوم تعلّموا و تفقّهوا به غير علم فضلّوا و اظلّوا قال الشاعر :\r\n از بهر فساد و جنگ جمعى مردم * كردند به كوى گمرهى « 4 » خود را گم \r\n در مدرسه هر علم كه آموخته‌اند * فى القبر يضرّهم و لا ينفعهم \r\n\r\n\r\n","description":"","footnote":"\r\n( 1 ) - سوره الشعراء آيه 224 .\r\n( 2 ) - سورهء 26 الشعراء آيه 225 .\r\n( 3 ) - فيض با ذكر حديث صحيح مشمول آيه را غاصبان حقوق اهل بيت پيامبر عليهم السلام دانسته و آن دسته از شاعرانى كه احيانا مردم را به فسق و فجور مىكشانند نه شعرى كه موجب تربيت اخلاقى و دينى جامعه باشد ضمنا جمله « از ورودى فيه تا اضلّوا از قلم عقيل الدين افتاده و از نسخهء « عب » اضافه شد .\r\n( 4 ) - عب : كوى بىخودى .\r\n","page_name":" 203 ","page_number":203},
  {"content":"\r\n\r\nاعاذنا اللّه و اخواننا من شرّهم و ضرّهم « و از آنچه گفتيم توان دانست كه اشعار اين كتاب از قبيل شعرى نيست كه در شرع آن را مذمّت نموده و باطل شمرده‌اند و از خواندن آن در امكنه متبركه و ازمنهء شريفه منع فرموده‌اند بلكه از قبيل شعريست كه آن را ستوده‌اند و از جملهء اقسام ستّه‌ايست كه قبل از اين اشارت بدانها شده كه هر يك به ثناى حق جلّت عظمته منتهى مىشود چنان كه مبيّن گرديد و ما هر يك از الفاظ مجازيهء متداولهء اهل معرفت را كه به منزلهء اصول است نسبت به ديگرها با بعضى از متعلقان آن بيان كنيم كه اشاره به كدام معناست از معانى حقيقت تا كسى را كه آشنا به اصطلاح قوم نباشد فىالجمله آشنائى به معانى ابيات اين كتاب ازين راه حاصل گردد و من اللّه الاستعانة ما بقى در آخر كتاب مشواق ثبت مىشود ان‌شاءالله « 1 » » و الحمد للّه وحده و الصلاة و السلام على محمد و اهل بيته الطّاهرين و على ساير عباد اللّه الّذين اصطفاهم لقربة ولايته و لودّه و محبّته و شوقهم الى لقائه و ارضاهم بقضائه و هيّم قلوبهم لارادته و اجتباهم لمشاهدته الّذين ذاقوا حلاوة محبّته فلا يرومون منه بدلا و آن سو بقربة فلا يبتغون عنه حولا و الحمد للّه تمام شد ديباچه گلزار قدس .\r\n\r\n« ختام ديباچه از نسخهء عصر مؤلف در معنى بعض اصطلاحات قوم « 2 » »\r\nامّا هر يك از الفاظ متداولهء اهل معرفت را كه به منزلهء اصول است نسبت به ديگرها بيان كنيم كه اشارت به كدام معناست از معانى حقيقت تا كسى را كه آشنا به اصطلاح قوم نباشد فىالجمله آشنائى به معانى ابيات اين كتاب ازين راه حاصل گردد و من اللّه الاستعانة .\r\nرخ و زلف : رخ عبارت است از تجلّى جمال الهى به صفت لطف مانند لطيف و\r\n\r\n\r\n","description":"","footnote":"\r\n( 1 ) - جمله داخل گيومه « از و آنچه تا ان‌شاءالله » از « عق » محذوف و از « عب » و نسخه زمان مؤلف اضافه شد .\r\n( 2 ) - اين قسمت گرفته شده از رسالهء مشواق مولانا فيض مؤلف ديوان است به تصحيح نگارنده كه در ديوان مطبوع شمس با ديباچهء گلزار قدس مخلوط شده است .\r\n","page_name":" 204 ","page_number":204},
  {"content":"\r\n\r\nرؤف و توّاب و محيى و هادى و وهّاب ، و زلف عبارت است از تجلّى جلال الهى به صفت قهرمانند مانع و قابض و قهّار و مميت و مضلّ و ضارّ ، چه رخسار و زلف بتان مه‌پيكر را به حسب جامعيّت نشئه انسانى ازين دو صفت متقابل بهره و نصيبى داده‌اند ، آينهء روى زيبا را با تجلّى جمالى لطف از روى روشنى و نور مناسبتى تام و سلسلهء زلف چليپا را با تجلّى جلالى قهر از جهت تيرگى و ظلمت و خفا ، مشابهتى تام هست و شاهد حقيقى را كه عبارت است از حقيقت به اعتبار حضور و ظهور با آنكه در پردهء هر جلالى جمال حقيقى مختفى و در شوكت هر جمالى جلالى هويداست ، قال امير المؤمنين صلوات اللّه عليه ، « سبحان من اتّسعت رحمته لاوليائه فى شدّة نقمته و اشتدّ غضبه لاعدائه فى سعة رحمته » :\r\nو به زبان شرع از تجلّى جمال به نور و از تجلّى جلال به ظلّ اشارت شده قال اللّه تعالى :\r\n « اللَّهُ نُورُ السَّماواتِ وَ الْأَرْضِ »  و قال سبحانه :  « أَ لَمْ تَرَ إِلى رَبِّكَ كَيْفَ مَدَّ الظِّلَّ »  و گاه از مطلق ما سوى به زلف تعبير كنند ، چه همچنان‌كه زلف پرده و نقاب روى محبوب است هر يك از كائنات و كثرات حجاب ذات و نقاب وجه واحد حقيقى است و از اينجاست كه از عدم انحصار موجودات و كثرت تعيّنات به درازى زلف و عدم انتهاى آن تعبير مىنمايند و از تضادّ و تخالف اسماء و صفات در عالم ظهور به كجى زلف و پيچش آن اشارت كنند كه بر استواء و اعتدال امتداد قدّ و قامت حضرت الوهيّت است كه برزخ ميان وجوب و امكان است و هر چه در مراتب كثرت مىبينى به حقيقت حلقه‌ايست از حلقه‌هاى بىنهايت آن زلف و هر دل كه به هوا و هوسى دربند است به حلقه‌اى از حلقه‌هاى آن زنجير گرفتار است ، با آنكه خلاصى از قيد تعيّن خود ندارد و به خودى خود كه تارى از آن زلف است پايبند و مانده از رفتار است و از تغييرات و تبديلات سلسله موجودات كه هر ساعتى به نوعى و حقيقتى ديگر است ، به بىقرارى زلف تعبير كنند . گاه كثرت از وجه وحدت دور شود و صبح توحيد روى نمايد و گاه وجه وحدت در كثرت مستور گردد و شام شرك درآيد و چون حقيقت هم در مظاهر پيدا گشته و هم در مظاهر پنهان شده توان گفت كه ظهور او عين خفاست و خفاى او عين\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nظهور : سبحان من ظهر فى بطونه و بطن فى ظهوره « 1 » .\r\n همه عالم ظهور نور حق‌دان * حق اندر وى ز پيدائى است پنهان 2 \r\n چو آيات است روشن گشته از ذات * نگردد ذات او روشن ز آيات \r\n همه عالم به نور اوست پيدا * كجا او گردد از عالم هويدا 3 \r\n نگنجد نور ذات اندر مظاهر * كه سبحات جلالش هست قاهر 4 \r\nو از نفحات انسى كه بمشام اهل عرفان و عشق مىرسد از تجليّات جماليه و جلاليه كه موجب اين ظهور و خفاست و از مقتضيات زلف است به عطر تعبير مىنمايند .\r\n گل آدم از آن دم شد مخمّر * كه دادش بوى آن زلف معنبر 5 « 2 » \r\nخال عبارت است از نقطهء وحدت حقيقيه من حيث الخفا كه مبدا و منتهاى كثرت اعتباريست و از ادراك و شعور اغيار محتجب و مختفى است چه سياهى و ظلمت موجب خفاست .\r\n\r\n\r\n","description":"","footnote":"\r\n( 1 ) - درين معنا دو بند از مسمّطى را كه از سرودهاى اين بنده است نقل مىكند :\r\n عكس جمالت چون عيان شد از در و بام * خود فتنه بر خود گشته در آئينهء جام \r\n عارف ترا جويد اگر خواند بهر نام * خوش باد عاشق را نهانى لطف پيغام \r\n خواند ترا قمرى به آهنگ ترانه \r\n اى روح عالم گرچه در باطن عيانى * پنهان به چشم آفرينش همچو جانى \r\n شيرازه‌بند دفتر كون و مكانى * پيدا و ناپيدا ز چشم اين جهانى \r\n گر عارج اسرى كند سير شبانه \r\n مطرب ترا خواند به آهنگ دف و نى * موسى ترا مىجست با فرياد هى هى \r\n هو هو كند صوفى كه ديدارت بود كى * منظور مستانى ز شور نشئهء مى \r\n فيضى ترا خواند به شعر عارفانه \r\n( 2 ) ابيات شماره ( 2 ، 3 ، 4 ، 5 ) منتخب از گلشن راز شبسترى كه فيض در رساله مشواق خود آن‌ها را شرح كرده‌اند .\r\n","page_name":" 206 ","page_number":206},
  {"content":"\r\n\r\n بر آن رخ نقطهء خالش بسيط است * كه اصل مركز و دور محيط است 1 \r\n ازو شد خط دور هر دو عالم * وزو شد خط نفس و قلب آدم 2 \r\n از آن خالش دل پرخون تباه است * كه عكس نقطهء خال سياه است 3 \r\nو خط عبارت است از ظهور حقيقت در مظاهر روحانيات ، چنان كه خط بر رخ دميده عالم ارواح گرد ذات برآمده چرا كه آن عالم اقرب مراتب وجود است به حق جل و عزّه .\r\n رخ اينجا مظهر حسن خدائى است * مراد از خط جناب كبريائى است 4 \r\n رخش خطى كشيد اندر نكوئى * كه از ما نيست بيرون خوب‌روئى 5 « 1 » \r\nو چون ظهور حيات اولا در عالم ارواح است از خط به آب حيوان تعبير نمايند .\r\nو چشم عبارت است از شهود حق بر اعيان و استعدادات ايشان را كه صفت بصيرى اوست جلّ شأنه قال اللّه تعالى :  « إِنَّ اللَّهَ بَصِيرٌ بِالْعِبادِ »  « 6 » و از مطلق صفت ازآن‌رو كه حدّ و حاجب ذات است به ابرو اشاره نمايند و اين هر دو از مقتضيات تجلى جلال است كه در اغلب موجب بعد و حرمان است ، و از استغناء و عدم التفات كه مقتضى آن است كه عالم را در نظر هستى در نياورد و به نيستى خود بگذارد به مستى و بيمارى كه از لوازم چشم بتان بىرحم است تعبير نمايند و از رسانيدن راحت بعد از محنت و چشانيدن محنت در عقب راحت كه موجب خوف و رجاست به غمزه اشاره كنند ، چه غمزه حالتى است كه از بر هم زدن چشم محبوبان در دلربائى و عشوه‌گرى واقع مىشود و بر هم زدن چشم عبارت از عدم التفات است كه از لوازم استغناست و گشادن چشم اشارت به مردمى و دلنوازى كه از لوازم مستى است تعبير كنند .\r\nلب عبارت است از روان‌بخشى و جان‌فزائى كه به زبان شرع از آن به نفخ روح تعبير كنند قال اللّه تعالى و  « نَفَخْتُ فِيهِ مِنْ رُوحِي »  و از افاضهء وجود كه نگاه داشتن خلق است در مقام هستى بقول « كن » نيز به لب و دهان تعبير نمايند و از خفاى مصدر آن به تنگى دهان اشاره كنند و اين هر دو از مقتضيات تجلّى جمال است كه موجب قرب و\r\n\r\n\r\n","description":"","footnote":"\r\n( 1 ) ابيات شماره ( 5 - 1 ) از گلشن راز شبسترى منتخب علامهء فيض در رسالهء مشواق .\r\n( 6 ) - سوره 48 المؤمن آيه 47 :  فَسَتَذْكُرُونَ ما أَقُولُ لَكُمْ وَ أُفَوِّضُ أَمْرِي إِلَى اللَّهِ إِنَّ اللَّهَ بَصِيرٌ بِالْعِبادِ . \r\n","page_name":" 207 ","page_number":207},
  {"content":"\r\n\r\nوصال است و بالجمله هستى و نيستى كه لحظه‌به‌لحظه اعيان عالم را واقع است با تبديلات و تكميلات از مقتضيات جمال است و جلال و آن از چشم است و با كمال استغناء و عدم التفات چشم مستش گاهى از كرم و مردمى كه از لوازم مستى است دلهاى عاشقان مشتاق را به مشاهدهء جمال معشوق مىنوازد و لب جان پرورش دمى بيچارگان عدم‌آباد را با افاضه فيض وجودى چارهء كار مىسازد و از نيستى به هست مىآورد .\r\n نگر كز چشم شاهد چيست پيدا * رعايت كن لوازم را در آنجا 1 \r\n ز چشمش خواست بيمارى و مستى * ز لعلش گشت پيدا عين هستى 2 \r\n ز چشم اوست دلها مست و مخمور * ز لعل اوست جانها جمله مستور 3 « 1 » \r\nشراب عبارت است از ذوق و وجد و حال كه از جلوهء محبوب حقيقى در اوان غلبهء محبّت بر دل سالك عاشق وارد مىشود و سالك را مست و بى خود مىكند و ساقى عبارت است از حقيقت به اعتبار حسب ظهور در هر مظهر كه تجلّى كرده باشد و ساقيان بزم عشق كنايه از سمع و بصر انسان باشد چه اكثر اسباب مستى ازين دو راه مىرسد و از تجليّات ذاتى كه موجب فناى فى اللّه و بقاء باللّه است به بحر و قلزم و آن ذوق و وجد را كه از تجلّى ذاتى ناشى شود كه سالك را از لذّت هستى پاكى دهد و موجب فناى او گردد .\r\n شراب طهور نامند قال اللّه تعالى *  وَ سَقاهُمْ رَبُّهُمْ شَراباً طَهُوراً  « 2 » \r\n شراب و شمع ذوق و نور عرفان * ببين شاهد كه از كس نيست پنهان 5 \r\n شراب و شمع و شاهد جمله حاضر * مشو غافل ز شاهدبازى آخر 6 \r\n شرابى خور كه جامش روى يار است * پياله چشم مست باده‌خوار است 7 \r\n شرابى خور ز جام وجه باقى * سقيهم ربهم آن راست ساقى 8 \r\n طهور آن مى بود لوث هستى * ترا پاكى دهد در وقت مستى 9 « 3 » \r\n\r\n\r\n","description":"","footnote":"\r\n( 1 ) ابيات شماره ( 1 ، 2 ، 3 ) از گلشن راز شيخ محمود شبسترى منتخب فيض در رسالهء مشواق خود توضيحا اين رساله به سال 1348 ه - ش اسفند به‌وسيله نگارنده شرح و طبع و انتشار يافته است .\r\n( 2 ) - آيهء 21 از سوره 76 الانسان :  عالِيَهُمْ ثِيابُ سُندُسٍ خُضْرٌ وَ إِسْتَبْرَقٌ وَ حُلُّوا أَساوِرَ مِنْ فِضَّةٍ وَ سَقاهُمْ رَبُّهُمْ شَراباً طَهُوراً  .\r\n( 3 ) ابيات شماره ( 5 ، 6 ، 7 ، 8 و 9 ) از گلشن راز شبسترى .\r\n","page_name":" 208 ","page_number":208},
  {"content":"\r\n\r\nو همهء عالم از غيب و شهادت مانند يك خمخانه‌اند از شراب هستى و محبّت فطرى حق جلّ و علا و هر ذرّه از ذرات عالم بحسب قابليّت و استعدادى خاص كه دارد پيمانهء شراب محبّت اوست و پيمانهء همه ازين شراب پر است .\r\nخرابات و خراباتى خرابات عبارت است از وحدت صرف « 1 » و اطلاق بحت « 2 » كه از رسوم تعيّنات او را آنجا نه عين باشد و نه اثر خواه افعالى باشد يا صفاتى ، يا ذاتى و خراباتى اشارت است به سالك عاشق لاابالى كه از قيد رؤيت تمايز افعال و صفات واجب و ممكن خلاصى يافته افعال و صفات جميع اشياء را محو افعال و صفات الهى داند و هيچ فعلى و صفتى به خود و ديگرى منسوب ندارد .\r\n خراباتى شدن از خود رهائى است * خودى كفر است اگر خود پارسائى است \r\n نشانى داده‌اند اندر خرابات * كه التوحيد اسقاط الاضافات \r\n خرابات از جهان بىمثالى است * مقام عاشقان لاابالى است \r\n خرابات آشيان مرغ جانست * خرابات آشيان لا مكان است \r\n خراباتى خراب اندر خراب است * كه در صحراى او عالم سراب است \r\n شرابى خورده هر يك بىلب و كام * فراغت يافته از ننگ و از نام \r\n حديث ماجراى شطح و طامات * خيال خلوت و نور كرامات \r\n عصا ور كوه و تسبيح و مسواك * گرو كرده به دردى جمله را پاك \r\n گهى از روسياهى رو به ديوار * گهى از سرخ‌روئى بر سر دار \r\n گرفته دامن رندان خمّار * ز شيخى و مريدى گشته بيزار « 3 » \r\nو پير خرابات عبارت است از مرشد كامل كه مريد را به ترك رسوم و عادات وامىدارد و راه فقر و فنا مىسپارد « 4 » .\r\n\r\n\r\n","description":"","footnote":"\r\n( 1 ) - صرف با اول مكسور و دوم و سوم ساكن بمعنى صاف و خالص\r\n( 2 ) - بحت با اول مفتوح و دوم و سوم ساكن بمعنى خالص .\r\n( 3 ) - هر 10 بيت منتخب از گلشن راز شبسترى و از رسالهء مشواق فيض نياى اين بنده است .\r\n( 4 ) - در تمام آثار عرفانى اعم از نظم و نثر پير و يا پير خرابات بمعنى مرشد كامل و به‌منزلهء قطب مىباشد .\r\n","page_name":" 209 ","page_number":209},
  {"content":"\r\n\r\nبت و زنّار بت عبارت است از هر چه پرستيده شود از ما سواى حق سبحانه خواه به اعتقاد الوهيت باشد چون اصنام كفّار و خواه به اعتقاد وجوب اطاعت و تعظيم چون مشايخ كبار و خواه به افراط محبّت چون محبوبان عشّاق مجازى و ساير اغيار مانند جاه و عزّت و درهم و دينار پس اگر پرستش آن از آن روست كه مظهر حق است جلّ و علا و حق درو تجلّى كرده به اسمى از اسماء و صفتى از صفات حسنى آن بت عارفان است و پرستش آن پرستش خالق آن است چه جميع موجودات صورت حق است و حق روح همه و از اينجاست كه گفته‌اند : ما رأيت شيئا الّا و رأيت اللّه قبله او معه « 1 » و الّا بت مشركان است و حق منزّه از آن است تعالى شأنه عمّا يقولون .\r\n بُت اينجا مظهر عشق است و وحدت * بود زنّار بستن عقد خدمت « 2 » \r\n رها كن ترّهات و شطح و طامات * خيال نور و اسباب كرامات \r\n كرامات تو اندر حق‌پرستى است * جُز اين كبر و ريا و عجب و مستى است « 3 » \r\nكفر و ترسائى كفر حقيقى خاصه عبارت است از پوشيدن وجود كثرات و تعيّنات به وجود حق و اين كفر عارفان است و اين به عينه به نزد ايشان معنى اسلام حقيقى و ايمان است قال اللّه تعالى :  كُلُّ شَيْءٍ هالِكٌ إِلَّا وَجْهَهُ . . .  « 4 »\r\n\r\n\r\n","description":"","footnote":"\r\n( 1 ) - يعنى هر چه در عالم محسوس ديدم پيش از آن و با او خدا و آفريدگار آن را ديدم .\r\n( 2 ) - بيت از گلشن راز شبسترى .\r\n( 3 ) - ابيات از گلشن راز شبسترى و اشاره به كرامات ظاهرى منتسب به اولياء كاذب است كه در حالت سكر و صحو اظهار مىدارند از جمله ديدار نور كه اين گونه كرامات براى اولياء اللّه حقيقى درست بوده و در كتب تذكرة الاولياء و مقامات ابو سعيد و مثنوى مولانا و شرح ابو محمد روزبهان بقلى و مصباح الهدايه كاشى و غيره آمده است و شطح و طامات به كلماتى گفته مىشود كه معنى ظاهرى آن با شرع وفق نمىدهد مانند گفتار : سبحانى ما اعظم شانى از بايزيد بسطامى و انا الحق گفتن حسين بن منصور حلّاج كه به شهادت وى انجاميد و نيز كلمات عين القضات همدانى كه موجب شهادت وى شد .\r\n( 4 ) - سوره 28 القصص آيه 88 :  وَ لا تَدْعُ مَعَ اللَّهِ إِلهاً آخَرَ لا إِلهَ إِلَّا هُوَ كُلُّ شَيْءٍ هالِكٌ إِلَّا وَجْهَهُ لَهُ الْحُكْمُ وَ إِلَيْهِ تُرْجَعُونَ  .\r\n","page_name":" 210 ","page_number":210},
  {"content":"\r\n\r\nو اسلام مجازى عبارت است از معنى متعارف اسلام با اعتقاد مغايرت وجود ممكنات مر وجود حق تعالى را قال اللّه تعالى :  وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ  « 1 » :\r\n ز اسلام مجازى گشت بيزار * گر آن كفر حقيقى شد پديدار \r\nو ترسائى عبارت است از تجريد و تفريد و خلاصى از ربقهء تقليد و ترك قيود و رسوم و عوايق و رفض عادت و علايق چه اين صفت بر حضرت عيسى على نبينا و آله عليه السلام و امّت او كه ترسا عبارت از ايشان است و ترسا بچه مرشد كاملى است كه نسبت كاملهء او در ولادت معنوى به كاملى ديگر كه متصف به صفت ترسائى و تجرّد و انقطاع بوده باشد مىرسد .\r\n ز ترسائى غرض تجريد ديدم * خلاص از ربقهء تقليد ديدم \r\n جناب قدس وحدت دير جانست * كه سيمرغ بقا را آشيانست \r\n ز روح اللّه پيدا گشت اين كار * كه از روح القدس آمد پديدار \r\n هم از اللّه در پيش تو جانى است * كه از روح القدس در وى نشانى است \r\n اگر يا بى خلاص از نفس ناسوت * درآئى در جناب قدس لاهوت \r\n هر آن‌كس كو مجرّد چون ملك شد * چو روح اللّه بر چارم فلك شد « 2 » \r\n\r\nمثنوى آب زلال فيض\r\nمنقول از مجموعهء خطى مورّخ به سال 1093 ( مجموعه به خط رضاى سخا متخلص به حقير ) .\r\nبسم اللّه الرّحمن الرّحيم كتاب آب زلال لابو الفيض محمّد بن مرتضى المدعو بمحسن غفر ذنوبهما بمحمّد و آله الاخيار .\r\nفيّاض على الاطلاق را حمد و سپاس بىمنتها و رسانندگان فيض او را به مستعدان درود و ثنا خصوصا ملائكه و انبياء و ائمه و اوصيا سلام اللّه عليهم ما دامت الارض و السماء امّا بعد :\r\nاين شرريست چند از آتش دل خستهء فيض جسته چون قطرات باران بر زمين دل هر كه ببارد به حكم اهتزّت و ربّت به جنبش آمده بر خود ببالد و كام هر تشنه جگرى كه\r\n\r\n\r\n","description":"","footnote":"\r\n( 1 ) - سوره 12 يوسف آيه 106 :  وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ . \r\n( 2 ) - شش بيت مرقوم منتخب فيض از گلشن راز شبستريست كه در رساله مشواق آمده .\r\n","page_name":" 211 ","page_number":211},
  {"content":"\r\n\r\nبدين آب آتشين بيالايد به فحواى كريمهء  مِنَ الْماءِ كُلَّ شَيْءٍ حَيٍّ  « 1 » به نداى هل من مزيد در آرزوى زندگى ديگر بنالد و اين شرب موسوم به آب زلال بر اهل و نااهل و آشنا و بيگانه حلال مشتمل بود بر دو جرعه ، جرعه اوّل خطاب با حق است تعالى شأنه و جرعهء دوّم خطاب با نفس است و ما يستوى البحران هذا عذب فرات سائغ شرابه و هذا ملح اجاج و من كلّ تاكلون لحما طريّا و تستخرجون حلية تلبسونها ، و هر جرعه مشتمل بر سه نفس است و تشنهء درد را اين شش نفس بس است ، گوارا باد شارب را و موصّل باد طالب را و باللّه التوفيق ،\r\n\r\nجرعهء اول خطاب با حق تعالى .\r\n يا محيى قلب كلّ عارف * فيّاض ذوارف المعارف \r\n ستّار معايب البرايا * غفّار كبائر الخطايا \r\n يا فارج همّ كلّ محموم * يا كاشف كرب كلّ مغموم \r\n اى مونس هر وحيد فردى * آرام دل هر اهل دردى \r\n فريادرس نيازمندان * گيرنده دست مستمندان \r\n وى راحت سينه‌هاى غمناك * بينايى ديده‌هاى غمناك \r\n نامت آرام جان خسته * يادت جبر دل شكسته \r\n درد تو دواى دردمندان * ذكر تو غذاى مستمندان \r\n اى مونس قلب خسته‌اى چند * آرام دل شكسته‌اى چند \r\n رحمى بنماى خستگان را * بنواز دل‌شكستگان را \r\n يا قابل توب كلّ ندمان * مرهم نه زخمهاى عصيان \r\n هر چند كه مجرميم و زشتيم * يا تخم سعادتى نكشتيم \r\n از رحمت تو اميدواريم * وز لطف تو چشم عفو داريم \r\n بر درگه تو ستادگانيم * دل بر كرمت نهادگانيم \r\n تو رحمانى و ما تبهكار * تو غفّارى و ما گنهكار \r\n گر نامهء ما پر از گناهست * عفو و كرم تو عذرخواهست \r\n گر طاعت ما ترا خوش آيد * ور جرم گناه ناخوش آيد \r\n در مملكتت كى آن فزايد ؟ * يا زين ملك تو ، كى كم آيد \r\n اين مشت گناهكاره‌اى چند * در جنب جلال تو چه ارزند \r\n گر بخشايى و گر بسوزى * حاشا كه تو كيسه‌اى بدوزى \r\n\r\n\r\n","description":"","footnote":"\r\n( 1 ) - سورهء انبياء مكّى - آية 30 .\r\n","page_name":" 212 ","page_number":212},
  {"content":"\r\n\r\n درياب غمت رسيدگان را * از روح خودت دميدگان را \r\n تن گرچه ز خاك آفريدى * جان را خود ، پاك آفريدى \r\n پرزنگ گرفته است بزداى * آلوده شدست پاك فرماى \r\n\r\nنفس اوّل\r\n يك ره نظرى به خسته‌اى كن * رحمى بدل شكسته‌اى كن \r\n آن كو جز تو ، كسى ندارد * غمخوارى و مونسى ندارد \r\n محنت‌زده‌ايست ، شرمسارى * خجلت‌زده‌ايست ، زشتكارى \r\n دل‌سوخته‌ايست ، خسته جانى * تر كرده به ذكر تو زبانى \r\n بر خاك فتاده خوار و زاريست * وز درگه تو اميدواريست \r\n مگذار كه نااميد گردد * بخشاى كه روسفيد گردد \r\n يا ربّ لوجهك المكرّم * يا ربّ باسمك المعظّم \r\n حقّ سبحات نور ذاتت * حقّ اسماء حق صفاتت \r\n يا رب بعلو و عزّت تو * حقّ جبروت و هيبت تو \r\n يا رب به فرشتگان منزل * يا رب به پيمبران مرسل \r\n يا رب به حق رسول مختار * آن مهتر و بهترين ابرار \r\n آن شافع عرصهء ندامت * قائم كن قامت قيامت \r\n آن قبلهء ساكنان افلاك * مخصوص به اختصاص لولاك « 1 » \r\n آن زبدهء خلق و غايت جود * آن كو ز دو كون اوست مقصود \r\n يا رب به على شه سلونى « 2 » * آن واقف سرّ زمّلونى \r\n آن والى خطّهء ولايت * وانكو او را سزد هدايت \r\n آن قطب سپهر استقامت * وان مركز ابوّهء امامت \r\n يا رب به حق بتول عذرا * ام سبطى رسول ، زهرا \r\n يا رب به زكّى مجتبايت * آن قرّهء عين مرتضايت \r\n يا رب به شهيد و آن شهادت * حقّ سجّاد و آن عبادت \r\n يا رب به علوم باقريه * حقّ اعزاز صادقيه \r\n\r\n\r\n","description":"","footnote":"\r\n( 1 ) - اشاره : لولاك لما خلقت الافلاك .\r\n( 2 ) - اشاره به كلام مولى ( ع ) : سلونى قبل ان تفقدونى .\r\n","page_name":" 213 ","page_number":213},
  {"content":"\r\n\r\n حقّ كاظم امام هفتم * حقّ ضامن امام هشتم \r\n يا رب به جواد و جود و تقواش * حق هادى و سرّ و نجواش \r\n يا رب به زكىّ امام بر حق * حقّ مهدى امام مطلق \r\n حقّ آن كس كه مىشناسد * قدر ايشان چنان كه باشد \r\n يا رب به صحابهء پيمبر * سلمان و حذيفه و ابو ذر \r\n حق مقداد و حق عمّار * يا رب به مهاجر و به انصار \r\n كين بندهء عاصى تبه را * وين نامه سياه پُرگنه را \r\n وين عمر به بد تباه كن را * وين نامهء خود سياه كن را \r\n خطّى به جريده‌هاش دركش * در حلقهء اولياش دركش \r\n ز اندوه غمش خلاص گردان * محرم كُنش از خواص گردان \r\n از قيد تعلّقش رها كن * او را به غم خود آشنا كن \r\n توفيق عبادتش ببخشاى * و اسباب سعادتش ببخشاى \r\n از گمراهى ، براهش آور * از مهلكه در پناهش آور \r\n بيدار كنش ز خواب غفلت * هشيار كن از شراب غفلت \r\n وز حيرت و تيرگى برآرش * در زمرهء نيكوان در آرش \r\n راهى بنما بسوى خويشش * محروم مكن ز كوى خويشش \r\n دستى به درت دراز كرده * چشمى به اميد باز كرده \r\n مگذار كه نااميد گردد * يا از در تو طريد گردد \r\n غير از تو كس دگر ندارد * رو از تو به درگه كه آرد \r\n توحيد ترا بجان و دل گفت * گرد شرك از جبين خود رُفت \r\n اينك به گناه خود مقرّست * بر وحدت ذات تو مصرّست \r\n يغفر ما دون ذاك گفتى * دُرّ لا تقنطوا بسفتى « 1 » \r\n وان گرد و غبار اسرفوا را * جاروب زدى به منكس « 2 » لا \r\n گر تو گويى كه طاعتت كو * من هم گويم شفاعتت كو \r\n گويى كه تو در گنه فزودى * گويم كه تو هم غفور بودى \r\n گويى كه خطاى تست بسيار * گويم كه تويى كريم و غفّار \r\n\r\n\r\n","description":"","footnote":"\r\n( 1 ) - آيه 53 از سوره الزّمر :  لا تَقْنَطُوا مِنْ رَحْمَةِ اللَّهِ إِنَّ اللَّهَ يَغْفِرُ الذُّنُوبَ جَمِيعاً  .\r\n( 2 ) - منكس و منكسه بمعنى جاروب .\r\n","page_name":" 214 ","page_number":214},
  {"content":"\r\n\r\n گويى كه بگير آتش اين را * گويم كه به لا إله الّا \r\n كاين حرف هميشه گفته‌ام من * دُرّ توحيد سفته‌ام من \r\n چون مىسوزى تو اين زبان را ؟ * كو گفت هزار بار آن را \r\n آتش به حواليش نپويد * آن كاشهد لا إله گويد \r\n ما را به تو اعتقاد اينست * اين ظنّ حسن مرا يقينست \r\n يا رب تو به ظنّ خود رسانم * از درگه خويشتن مرانم \r\n ز احوال قيامتم امان ده * جايم به بهشت جاودان ده \r\n\r\nنفس دوّم\r\n تا چند چنين فسرده باشم * در قبر بدن چو مرده باشم \r\n چند آتش بىغمى فروزم * وز خامى كار خويش سوزم \r\n نه بندگئى نه درد دينى * نه ذرّهء معرفت يقينى \r\n در ظلمت تن چراغ جان مرد * در قالب سرّ قلب افسرد \r\n نه درد دلى ، نه سوز جانى * نه گريه ، نه نوحه ، نه فغانى \r\n نى اشكى سرخ و روى زردى * نى سينهء گرم و آه سردى \r\n گوئى كه به بندگان نمانم * يا هيچ به زندگان نمانم \r\n يا رب جان را تو گرم گردان * سنگ دل را تو نرم گردان \r\n در سينه‌ام آتشى برافروز * ز آن آتش كن شب مرا روز \r\n آتش چه بود ، محبّت تو * آن شعلهء شوق خدمت تو \r\n عشق تو دل مرا دهد سوز * مهر تو شب مرا كند روز \r\n عشقى خواهم كه برنتابم * گم گردم و خويش را نيابم \r\n عشق و عرفان بهم برآميز * فيضى را جام بر دلم ريز \r\n مستم گردان ز بادهء خود * بنماى رهى به جادهء خود \r\n ز آن باده كز آن كشند اخيار * در مقعد صدق نزد جبّار \r\n ز آن باده كه آن چنان كند مست * كز خود فانى و خود شوم هست \r\n ز آن جام طهور بر دلم ريز * دل را به محبّتت بياميز \r\n جامى دگرم بده كه زارم * و از جام الست در خمارم \r\n دارم ز خمار خار خارى * سرگشتگيئى و حال زارى \r\n آتش درزن به خارخارم * آبى آور به روى كارم \r\n خاك خوديم بباد برده * وز نحل تمنيم نموده \r\n\r\n","description":"","footnote":"","page_name":" 215 ","page_number":215},
  {"content":"\r\n\r\n يابد چو ز دوستى تو برد * گو كونين بر دلم برد \r\n مقصود دلم حصول يابد * جان با اصلش وصول يابد \r\n زين دولت كام اگر نگيرم * شايد كه درين هوس بميرم \r\n نيكو گفته است شيخ عطّار * آن گنج علوم و بحر اسرار \r\n گر در سر اين هوس نهم جان * آن به كه دلم رهين دكّان \r\n\r\nجرعهء دوم عتاب با نفس امّاره است و نفس بر سه قسم است امّاره ، لوّامه ، مطمئنه\r\n يا مَن غلبته جند اهواه * يا مَن عزّبت حبّ دنياه \r\n يا من هو فى الذنوب مأسور * يا من هو بالغيوب مسرور \r\n اى غافل گنج و مست مخمور * وى جاهل ابله از خدا دور \r\n اى عمر به بد تباه كرده * وى نامهء خود سياه كرده \r\n اى سر تا پاى پيچ در پيچ * بر حال خودت نمىگرى هيچ \r\n بيدار نمىشوى ز غفلت * هشيار نمىشوى ز سكرت \r\n گوئى ز خدا خبر ندارى * وز روز جزا خبر ندارى \r\n بس عاصى و دل سياه گشتى * غرق بحر گناه گشتى \r\n هيچ آية بان را نخوانى ؟ * ان تخشع را تو مىندانى \r\n ويل لك ثم ويل اخشع * انظروا به عين قلبك اسمع \r\n يك لحظه بفكر خويشتن آى * چشمى ز درون جانت بگشاى \r\n بنگر نيكو كه در چه كارى * افتاده ، پياده يا سوارى \r\n اين راه كه مىروى چه راه است * راه طاعت ره گناه است \r\n عمرى كردى تو در جهان زيست * اكنون بنگر كه حاصلت چيست \r\n بگذشت بسى ز روزگارت * بنگر نيكو به كار و بارت \r\n تا چند بهر طرف دويدن * جان كندن و حاصلى نديدن \r\n تا كى بىره روى تو بىدرد * اين راه خداى نيست واگرد \r\n در راه خداى اى تو غافل * يك گام نرفته‌اى چه حاصل ؟ \r\n از جام غرور گشته‌اى مست * سرمايهء عمر داده از دست \r\n در ظلمت تن شدى خداگو * شرمت بادا ره خدا كو \r\n از طاعت حق فرار تا كى * وين غفلت برقرار تا كى \r\n\r\n","description":"","footnote":"","page_name":" 216 ","page_number":216},
  {"content":"\r\n\r\n بر هيچ نهى مدار تا چند * شرمى ز خدا مدار تا چند \r\n در دام هوا اسير تا كى * صد جان بكن و ممير تا كى \r\n آخر نه تو طاير سمائى * اندر قفس زمين چرائى \r\n بگشا بند و ره سما گير * اى مرغ سما ره خدا گير \r\n اين مزرع عمر بهر آنست * تا آن كارى كه قوت جانست \r\n و آن فكرتها براى شخم است * و آن معرفت از براى تخم است \r\n وين چشمهء چشم داده يارى * تا آب دهى هر آنچه كارى \r\n و آن سوز دلت چو آفتابست * روى زرد تو ماهتابست \r\n و آن گريه و سوز و آه و فرياد * ابر و برق است و بارش و باد \r\n از بدرگى و تباه‌كارى * پيوسته در او گناهكارى \r\n از چاه غرور مىدهيش آب * سرگشته از آن شدى چو دولاب \r\n اين چاه بسى دراز و دور است * نه عذب در او بود نه شور است \r\n هرگز نرسى در او به آبى * آنجا نبود بجز سرابى \r\n هر چند امل دراز گردد * اين دلو تو خشك باز گردد \r\n طول امل تو جمله هيچ است * از سر تا پاى تاب و پيچ است \r\n يك سر حيرت سر سرابست * سرگشتگى تو زين طنابست \r\n هان هان كوته كن اين امل را * بر هم زن زود اين عمل را \r\n يك ره برخيز و طاعتى كن * سعيى بنما زراعتى كن \r\n همت بطلب ز فضل بارى * تا تخم سعادتى بكارى \r\n سقياش ز آب ديدگان كن * دو چشمهء چشم را روان كن \r\n روزان و شبانش آب مىده * وز سوز درونش تاب مىده \r\n مىسوز چو ناى و ناله مىكن * خون در جگرت چو لاله مىكن \r\n چون شمع نحيف و زار مىباش * سوزنده و اشكبار مىباش \r\n تا نم ندهد ضراعت تو * خرم نشود زراعت تو \r\n از گريه توان نمود اطفاء * آن آتش خشم حق تعالى \r\n دارند ترا دو چشمهء چشم * تا بنشانى تو آتش خشم \r\n تو چشم به اين و آن بدوزى * تا آتش خشم برفروزى \r\n ز آنجا تو ره هوا گشادى * تا آبت را بباد دادى \r\n در سينهء تو هوا ز خشم است * خون خوردن و ماجرا ز خشم است \r\n\r\n","description":"","footnote":"","page_name":" 217 ","page_number":217},
  {"content":"\r\n\r\n آتش ز هوا همىفزايد * وز بهر خمودش ، آب بايد \r\n اينك آب ترا هوا برد * خاكت بر سر كه آتشت مرد \r\n هان هان آتش درين هوا زن * در جان ز دل آتشى فرازن \r\n بر خوان ز كتاب * پس بشنو و خر \r\n يا بر دلت از حديث * النظرة من سهام \r\n بر چشم قياس كن زبان * يك اصل بس است \r\n حكمت‌ها راست خلق * گوش و دست و دل و زبان \r\n هر يك ز براى كارى اينجا * بد صرف كنيش بارى اينجا \r\n اين مضمون را اساس مىكن * ديگرها را قياس مىكن \r\n العاقل يكفه الإشارة * الجاهل لا تفى العبارة \r\n\r\nنفس اول\r\n يك ره به نماز خويش بنگر * خواهى نگريست پيش بنگر \r\n نزديكى بندگان نماز است * معراج روندگان نماز است \r\n عليه كل طاعات * كرد جملهء عبادات \r\n شرع و عمود دين است * شايد گفتن كه دين همين است \r\n ليكن در وى حضور بايد * ذوق و شوق و سرور بايد \r\n وقتى است نماز تو نمازى * كز غير خداى بىنيازى \r\n ايّاك ، اياك اينش معنى است * بىاين گفتنش محض دعويست \r\n چون در دل تو تنزّهى هست * حق را با تو توجّهى هست \r\n گر در دل تو بود حضورى * در وى فكند خداى نورى \r\n خود روح نماز آن حضور است * در جان تو ز آن حضور نور است \r\n گر نيست ترا در آن حضورى * رورو كه تو از خداى دورى \r\n گر لذّتى از نماز دارى * شايد كه عبادتش شمارى \r\n آن مهتر و بهترين كونين * آن را گفته است قرّة العين \r\n زيرا كه وصالش آن زمان بود * لقياى جمالش آن زمان بود \r\n مىگفت كه اى بلال ارحنى * اى مژده ده وصال ارحنى \r\n تا يار مرا ز من ستاند * ز اغيار مرا دمى رهاند \r\n جان محو جمال دوست گردد * مغزم فارغ ز پوست گردد \r\n\r\n","description":"","footnote":"","page_name":" 218 ","page_number":218},
  {"content":"\r\n\r\n در ياد وى آن چنان شوم غرق * كو را نكنم ز خويشتن فرق \r\n از لذّت قرب و از مناجات * واپردازم ز كل حاجات \r\n بايد كه تو نيز هم بدين نحو * در بندگى خدا شوى محو \r\n مستى تو بلى ولى نه ز آن مى * بىخود هستى بلى نه ز آن مى \r\n در حين نماز مست گردى * بىخويش شده ز دست گردى \r\n از بادهء حق تو نيستى مست * وسواس خبيث بردت از دست \r\n آن ديو لعين حديث كردت * تا هم چو خودش خبيث كردت \r\n احرام نماز را چو بندى * آيد بر تو به ريشخندى \r\n تا از تو ترا چنان ستاند * تا هيچ ز تو به تو نماند \r\n چون از سرت از فسون برد هوش * حق را همگى كنى فراموش \r\n انديشهء غير هر چه خواهى * حاضر شودت همه كما هى \r\n باطل هوشت چنان ربايد * كز حق هيچت به ياد نايد \r\n از بادهء او چنان شوى مست * تا نشناسى تو پاى از دست \r\n از خود وز حق خبر ندارى * تا كلّ نماز را گذارى \r\n اينست كه گفته‌اند ما را * لا تقربوا انتم السّكارى \r\n اين معنى انتموا سكارى است * اين نهى درين كلام ما راست \r\n زيرا كه درين سخن بلا قيل * كردند به علم قول تعليل \r\n اينك منصوص گشت علّت * پس تعديه كرد حكم حرمت \r\n پس تو منهى ز ذكر اوئى * تا آنكه بدانى آنچه گوئى \r\n پس ذكر تو ذكر نيست بىشك * منهىّ و مأمور چون بود يك \r\n حاشا حاشا كى اين نمازست * كى لايق رب بىنيازست \r\n بر خود لب خلق بستن است اين * برخاستن و نشستن است اين \r\n اى تاج عن الصلاة ساهون * سر كردهء جمع هم يراءون \r\n در سر تو خيال دور دارى * در دل تو كجا حضور دارى \r\n اين طاعتها كه آن ندارد * نقشى بود آنكه جان ندارد \r\n درياب نماز اشاره‌اى شد * ديگرها را اماره‌اى شد \r\n العاقل يكفه الإشارة * ان سار يسيرو بالاماره \r\n بس عمر عزيز تو تلف شد * طفل عمل تو ناخلف شد \r\n اكنون به خود آى و كار كى كن * اوقاتت را شمار كى كن \r\n\r\n","description":"","footnote":"","page_name":" 219 ","page_number":219},
  {"content":"\r\n\r\n مىكوش بود كه ليل دائم * قايم باشى نهار صائم \r\n قائم باشى به خدمت حق * صائم باشى ز سرّ مطلق \r\n در خانهء خود نشسته باشى * در برزخ خويش بسته باشى \r\n برداشته دل ز دنيى دون * وسواس ز سينه كرده بيرون \r\n گرديده به قدر قوت قانع * مشغول بفكر در صنايع \r\n در حكمت كسب علم كوشى * امر حق را بجان نيوشى \r\n با علم عمل شعار سازى * تقوى و ورع دثار سازى \r\n پيوسته به ياد حق گذارى * با گريه و سوز و آه و زارى \r\n يكدم غافل نگردى از وى * يادت نايد بسوى او شىء \r\n مشغول به نفس خويش باشى * وارسته ز قوم و خويش باشى \r\n كس كار به كار تو ندارد * هم زحمت بار تو ندارد \r\n تو كار به كار كس ندارى * زحمت بينى و درگذارى \r\n در جستن عيب خويش كوشى * چشم از بد مردمان بپوشى \r\n پيش همه همچو خاك گردى * از خبث و رذيله پاك گردى \r\n ده چيز شعار خويش سازى * سرمايهء كار خويش سازى \r\n بىخوابى و جوع و عزلت و فكر * صمت و زهد و عبادت و ذكر \r\n باشى پيوسته با طهارت * با غير خدا نبوده كارت \r\n گه سجده و گه ركوع كرده * گه زارى و گه خضوع كرده \r\n بگريسته بىگنه شب و روز * از درد به ناله‌هاى جانسوز \r\n چون گريه كنى ز اشك رو شوى * شايد كه نسوزد آتش آن روى \r\n مىجو به نبى و آل عترت * پيوسته تشفّع و وسيلت \r\n هر لحظه درود بر روانشان * بفرست و روان پيروانشان \r\n تقصير خود اعتراف مىكن * اقرار به اقتراف مىكن \r\n از شرم سرى به پيش مىدار * دردى به درون خويش مىدار \r\n با اين همه ترس و خوف و غمهاش * نوميد مباش از كرمهاش \r\n نوميد مشو ز فيض آن شاه * در دل مىگو كه اللّه اللّه \r\n از وى بطلب هر آنچه خواهى * كو مىدهدت همه كما هى \r\n دل را به اميد شاد مىدار * اين گفتهء فيض ياد مىدار \r\n او را به دعاى شاد مىكن * در حالت فيض ياد مىكن \r\n\r\n","description":"","footnote":"","page_name":" 220 ","page_number":220},
  {"content":"\r\n\r\n هان بيرون آ چو مغز از پوست * من گفتم و تو شنيدى اى دوست \r\n از سر تا پاى گوش بادت * اين آب زلال نوش بادت \r\n\r\nوصف قريه قمصر از قراى كاشان مثنوى\r\n قمصر چه بود بهشت دنيا * نى غم نه كدورت است آنجا \r\n آنجاست كه خلوت است ممكن * آسايش و سلوت است ممكن \r\n آنجاست كه فيض حق فزونست * دل نيز فراخ چون برونست \r\n دل را به خدا دهد نسيمش * در پرده جلا دهد نسيمش \r\n آنجا نفسى چو مىبرآيد * صد قافله جان بدل در آيد \r\n هر دم فيضى ز مخزن آيد * جان تازه‌به‌تازه در تن آيد \r\n دلها همه روشن است چون شمع * خاطر ز ورود واردان جمع \r\n دل از نفسى شود چو صحرا * وز گوهر فيض سينه ، دريا \r\n دل گرچه به سنگلاخ گردد * صحرا ، صحرا فراخ گردد \r\n از دامن كوه آن چه گويم * وز كوه و شكوه آن چه گويم \r\n كوهش همه طور و دشت ، ايمن * از نور تجلّى است روشن \r\n از لطف هواش گر زنم دم * اندوه برون رود ز عالم \r\n بيمار قدم نهد در آن ده * در دم شود از هواى آن به \r\n آبش حاجت به يخ ندارد * گر غصّه خورى كه مىگوارد \r\n نان را حاجت نان‌خورش نيست * تن را حاجت به پرورش نيست \r\n در آب مزاج زنجبيل است * گوئى از عين سلسبيل است \r\n يك جرعه ز آبش ار بنوشى * صد بحر به جرعه‌اى ، فروشى \r\n گر دست نهى در آب يكدم * دل پاك شود ز لوث هر غم \r\n گر پاى نهى بجدول آب * راحت رسدت به سينه ، درياب \r\n آبش بر سنگِ صاف غلطان * نى گِل در وى ، نه در ته آن \r\n بر قُلّه كوهش ، ار برآئى * ابواب فرح ، به رُخ ، گشائى \r\n از گلشن و باغ آن چه پُرسى * وز سبزه و راغ آن چه پُرسى \r\n هر گل كه تو ديده‌اى ، به گلزار * نزد گل قمصر است آن خار \r\n\r\n","description":"","footnote":"","page_name":" 221 ","page_number":221},
  {"content":"\r\n\r\n يك گل آنجا كسى كه بيند * ز آن گل ، صد گل ، بديده چيند \r\n از ميوهء آن كسى كه نوشد * صد شهر به ميوه مىفروشد \r\n الگش ز لطافت است شاداب * انگور ز نازكيست چون آب \r\n هر يك با لطف و با نزاكت * دارد از حد فزون حلاوت \r\n انگور آنجا بود به از قند * افزون باشد فنونش از چند \r\n شيرازى و صد هزار ، شيراز * يك‌دانه و بايعش كند ناز \r\n سيبى ز آنجا و صد صفاهان * نزد عقلاست بىشك ارزان \r\n مجموع نطنز و يك مرودش * ديدم كه چشنده مىفزودش \r\n آلوش ارزد به صد بُخارا * كبكش ارزد به صد حُبارا \r\n از ميوه ، مگوى با مخالف * مَن لَمْ يَذق است ليس يعرف \r\n نامى است ز ميوه‌هاى هرجا * در وصف نيايد آن مسمّا \r\n بگذار حديث ميوه ، بگذر * تازان نشوند خلق مخبر \r\n گردد ز افيون‌پرست ، پُرده * لب نگشائى بدان بود به \r\n نى گرد بود نه خاك آنجا * شسته است درخت و تاك آنجا \r\n باران بارد ، نمىشود گل * وز بستن ابر ، واشود دل \r\n يك آيت امتياز آنجا * كان نيست پسند اهل دنيا \r\n با اين همه خوبى كه دارد * اين طايفه را نمىگوارد \r\n نيك است براى صاحب دل * آن ديده‌ورانِ راه و منزل \r\n آن راه سپار با اقامت * خود را داده به حق تمامت \r\n ما را اين حال بود ، چندى * آسايش بال بود ، چندى \r\n دل خورد ز گندمش چو آدم * افتاد از آن بهشت در غم \r\n افتاد به غير جنس ، كارش * لنگيد خر و بماند بارش \r\n حسرت ده خاطر است حالا * ياد آنجا و وضع آنجا \r\n بر ياد معاشران و ياران * از ديه كنم سرشك باران \r\n آن يارى يار ، ياد را ، ياد * و آن صحبت بىغبار را ياد \r\n فيضيّه و مثنوى و باران * جمعيت جمع سازگاران \r\n آن سايهء كوه و آخر روز * آن شادى و ساز و آن غم و سوز \r\n جمعيت در نماز ياران * افتادگى و نياز ياران \r\n بر خاك‌نشينى عزيزان * آن جمع ز خود به حق گريزان \r\n\r\n","description":"","footnote":"","page_name":" 222 ","page_number":222},
  {"content":"\r\n\r\n آن مجلس درس علم بىريب * و آن فيض كه مىرسيد از غيب \r\n آن صحبت روزها و شبها * و آن الفت و انس و قرب دلها \r\n جمعيت يكدلان به تنها * جانها مىريخت در بدن‌ها \r\n يك ياد ز صحبت حريفان * صد ياد ز خلوت دل و جان \r\n سير تنها بود در آنجا * روح تنهاى بىسر و پا \r\n از خلوت خويش راز گويم * با حال مقام بازگويم \r\n ياد بر و بوم آن حوالى * دل را كند از ملال خالى \r\n ياد سرچشمهء جزاوند « 1 » * مهتاب شبان و يار دلبند \r\n ياد سربيشه و كبودر « 2 » * آن جوهر و جور « 3 » آن نكوتر \r\n آن چشمهء سرد « 4 » قل هو اللّه * و آن گرم « 5 » ز صنع صبغة اللّه \r\n آن لاى سفيد « 6 » و آن ورندان « 7 » * آن گرگش « 8 » و آن فلان و به همان \r\n دو چشمهء گرم و سرد آن ده * كه نام شده است هر دو را « كه » « 9 » \r\n آن سايهء بيد بىورودش * و آن پاى چنار بيخ رودش \r\n آن رسنهء سردهار و مرغو « 10 » * و آن قزائان و آن لب جو \r\n\r\n\r\n","description":"","footnote":"\r\n( 1 ) - جزاوند نام قنات و باغاتى است كه در ضلع غربى قمصر پاى گدار ميدان واقع شده و ظاهرا در روزگار شاعر چشمه بوده و بعد تبديل به قنات شده است .\r\n( 2 ) - سربيشه يكى از قنواتى است كه در انتهاى كجگان « قزائان » و اول قمصر قرار دارد و جزء چشمه‌هاى رودخانه قمصر است امّا كبودر نيز از چشمه‌سارهاى رودخانه قمصر است و در كجگان قرار دارد .\r\n( 3 ) - جوهر شناخته نشد اما جور از مراتع قمصر است كه منبع چشمه‌سارهاى رودخانه است .\r\n( 4 ) دو قنات كه گرم و كه سرد در انتهاى بن‌رود « بيخ‌رود » جنوب قمصر ظاهر مىشود و هنوز هم جريان دارد .\r\n( 5 ) دو قنات كه گرم و كه سرد در انتهاى بن‌رود « بيخ‌رود » جنوب قمصر ظاهر مىشود و هنوز هم جريان دارد .\r\n( 6 ) لاى سفيد و ورندان دو مزرعه از مزارع قزائان است كه در اول جور قرار دارند .\r\n( 7 ) لاى سفيد و ورندان دو مزرعه از مزارع قزائان است كه در اول جور قرار دارند .\r\n( 8 ) گرگش دنباله كوههاى كركس است كه ظاهرا گرگش پارسى و كركس معرّب آن است .\r\n( 9 ) دو قنات معروف به كه گرم و كه سرد پيش ازين معرفى شد .\r\n( 10 ) سردهار و مرغو جزء مراتع جور است و در قزائان قرار دارد و « مرغو » منظور مرغابه‌هاست كه مرغزار است .\r\n","page_name":" 223 ","page_number":223},
  {"content":"\r\n\r\n وصفى چو ز سردهار ، گويم * يك حرف نه صد هزار گويم \r\n آن چيست فضاى رودخانه * آنجا چو رسى ، بزن چغانه \r\n از هر طرفش عجيب مىبين * ز آب و شجرش غريب مىبين \r\n گويائى آب ، بىسخن بين * ز الوان زرشگ و نسترن بين \r\n آن راستهء كنار جدول * كوه از دو طرف شده مُسلسل \r\n هر چند كه پيش مىرود كس * از ذوق ز خويش مىرود كس \r\n هر جاش به رنگى آبشارى * هر گوشه ز فيض حق ، بهارى \r\n صد بار ز ذوق و حال آنجا * وز شادى بىملال آنجا \r\n يا رب ز كدام جاش گويم * يا از چه زبان ثناش گويم \r\n در روى زمين كجاست جائى * كان را باشد چنان صفائى \r\n گر فيض كند ثناى قمصر * تنگى كندش هزار دفتر \r\n زين يك دو سخن كه مختصر شد * اوصاف حميده‌اش سمر شد \r\n پس بس كند از مديح آن ده * ذكر ربّش بود از آن به \r\n\r\nدر شكر عنايات و بثّ مناجات « 1 »\r\n شكر و سپاس ايزد كانشاء نمود ما را * جا داد در سماء دار الوجود ما را \r\n در نطفهء مهينى روحى دميد از غيب * تا روح باشد و تن چون تار و پود ما را \r\n چون خلق كرد و تصوير تعليم كرد اسما * فرمود پس ملك را كارد سجود ما را \r\n در صورت و شمايل بنهاد بس فضائل * تكريم كرد و تفضيل از لطف وجود ما را \r\n\r\n\r\n","description":"","footnote":"\r\n( 1 ) - عنوان و پاكنويس فقط از نسخهء مجلس .\r\n","page_name":" 224 ","page_number":224},
  {"content":"\r\n\r\n بس روح و جسم را كرد در برّ و بحر سيّار * زير حجاب صورت معنا نمود ما را \r\n از عقل كرد محظوظ وز كفر و شرك محفوظ * بخشيد اين كرامت و آنگه ستود ما را \r\n پيغمبران فرستاد با معجزات و آيات * سوى جناب اقدس راهى نمود ما را \r\n ابراز كرد ما را در امّت محمّد * اعطاى اين كرامت صد عزّ فزود ما را \r\n ايجاد ما پس افكند تا روز حشر به روى * با خاتم النبيّين باشد وثود « 1 » ما را \r\n پس حبّ اهل بيتش جا داد در دل ما * تا زنگ هر ضلالت از دل زدود ما را \r\n آميخت با گِل ما حُبّ على و آلش * پس با ملك فرستاد از خود درود ما را \r\n از فتنهء صحابه بهر رياست ملك * وز ارتداد امّت آگه نمود ما را \r\n بيزار كرد ما را ز آن اشقياى مردود * وز لعن آن جماعت وردى فزود ما را \r\n آن حُبّ و اين عداوت ما را زنار ستريست * آن يك بود چو جوشن ، وين يك چو خود ما را \r\n قرآن بما فرستاد بهر فنون ارشاد * حُسن بلاغت آن از ما ربود ما را \r\n\r\n\r\n","description":"","footnote":"\r\n( 1 ) - در متن چنين امّا وثود در فرهنگ نيامده و وتود درست است به معنى ثبوت .\r\n","page_name":" 225 ","page_number":225},
  {"content":"\r\n\r\n از پيش و پس خبر داد وز به دو و عود سالم * بيدارى رسائى داد از رقود « 1 » ما را \r\n تصديق اهل عصمت از انبياى سابق * وز اوصياى لاحق ، روشن نمود ما را \r\n نور هُداش روشن ، در وى ز علمِ هر فن * حُسن تلاوت آن ايمان فزود ما را \r\n رهبر پس از پيمبر قرآن و عترت اوست * در پيروىّ اين دو حق آزمود ما را \r\n بر قدر اهل عصمت گرديم تا شناسا * ز آيات بيّناتش درها گشود ، ما را \r\n تا ديدهء بصيرت در فضل و شأن ايشان * بگشوده شد بر غم اهل جحود ما را \r\n سرّ كتاب را كرد ، در اهل بيت پنهان * كرد آن دو را شفيع يوم الورود ما را \r\n زيشان بما رسانيد ز آن گوهران مكنون * انموذجى كه از وى چشمى گشود ما را \r\n آن عهدها كه كرديم روز الست در ذر * حُسن ثبات بخشيد بر آن عهود ما را \r\n آيات خواند بر ما ، دُرها فشاند بر ما * پذرفتن كلامش ، دانش فزود ما را \r\n هم اذن در دعا داد هم رخصت تلاوت * با خود اجازه فرمود ، گفت و شنود ما را \r\n بر دل گشود ابواب ، از علم و حلم و آداب * وز ارتقاى اسباب رفعت فزود ما را \r\n\r\n\r\n","description":"","footnote":"\r\n( 1 ) - در متن رفود تصحيح گرديد قياسا .\r\n","page_name":" 226 ","page_number":226},
  {"content":"\r\n\r\n از جهل و ظلمت آن نعم الصدور فرمود * بر نور علم و عرفان نعم الورود ما را \r\n اسلام داد و ايمان ، پس انقياد فرمان * و آنگاه وعده فرمود ، دار الخلود ما را \r\n تكليف كرد طاعت ، كمتر ز استطاعت * بهر كمال ارواح ، اين ره نمود ما را \r\n گاهى قيام فرمود ، گاهى ركوع و ذلّت * گاهى سجود و پستى ، گاهى قعود ما را \r\n گاهى صيام و گه حج ، گاهى زكات و قربان * گاهى عتاب فرمود ، بر دير و زود ما را \r\n گاهى قتال دشمن ، بذل نفوس و اموال * گاهى جهاد با نفس ، تا آزمود ما را \r\n فرمود بر وسط باش در خلق ، تا كه بر پُل * بر وجه استقامت باشد ورود ما را \r\n گه ذوق معرفت داد ، ز اسرار كرد واقف * گه راه عشق بنمود از ما ربود ما را \r\n خيرات هر دو عالم در عشق خود نهان كرد * زين گنج پُرفوايد صد در گشود ما را \r\n در بوتهء رياضت بگداخت جسم و جان را * تا عاقبت زيانها گرديد سود ما را \r\n فرمود بندگيها ، تا بندگى شود خوى * بنمايد آنچه هستيم تا اين فزود ما را \r\n برداشت پس ز پستى ، افزود نور هستى * پس داد ذوق مستى تا دل گشود ما را \r\n وانگه كشيد ما را سوى جناب اعلا * بهر لقاى خود داد ، عين الشهود ما را \r\n\r\n","description":"","footnote":"","page_name":" 227 ","page_number":227},
  {"content":"\r\n\r\n افكند بر سر ما از نور خود شعاعى * كز دوش ما بيفتاد ، بودى كه بود ما را \r\n از يُمن علم و حكمت كز اوصيا شنيديم * و آنگه به كار برديم ، جوهر فزود ما را \r\n هر چند زنگ بگرفت ، از ظلمت معاصى * حُبّ على و آلش از دل زدود ما را \r\n از امّت حبيبيم وز شيعهء حبيبش * اينست اعتصام يوم الورود ما را \r\n نعماى بيكران را احصا چه‌سان توان كرد * تنزيل « ان تعدّوا » واقف نمود ما را \r\n يا رب به حق خاصان ، از انبيا و پاكان * مپسند روز محشر ، در آه و دود ما را \r\n از فضل خود ببخشاى هر معصيت كه كرديم * مگذار در خجالت يوم الورود ما را \r\n بنواختى به رحمت ، كردى غريق نعمت * پس دار در امان از چشم حسود ما را \r\n كردى ز ما كفايت آفات بىنهايت * ز ابليس هم نگهدار ، ورنه ربود ما را \r\n گه ديو مىربايد ، گه نفس و گاه دنيا * بندند بر دل و جان از دل قيود ما را \r\n گاهى مطيع ديويم ، گه تابع فرشته * در خير و شرّ اين دو باشد ورود ما را \r\n گه راهبر ملايك ، گه راهزن شياطين * گاهى نزول باشد ، گاهى صعود ما را \r\n هستيم در كشاكش ، حيران ميان اضداد * گاه اين كشيد دامان ، گاه آن ربود ما را \r\n\r\n","description":"","footnote":"","page_name":" 228 ","page_number":228},
  {"content":"\r\n\r\n وز گردش كواكب اندر بروج افلاك * گاهى نحوس زايد ، گاهى سعود ما را \r\n گه تن مريض گردد ، گه خلق مىشود تنگ * گه جور از سلاطين ، گاه از جُنود ما را \r\n گاهى ز قوم و خويشان خاطر شود پريشان * باشد بهر نعيمى چندين حسود ما را \r\n يا سهمگين بلائى ناگه رسد ز جائى * كان در گذار خاطر ، هرگز نبود ما را \r\n اين‌ها همه بود سهل ، صبرى اگر دهد دست * گردد چو صبر باشد ، اين جمله سود ما را \r\n از ماست آنچه بر ماست چون طينتست ممزوج * سر مىزند بديها ، از تار و پود ما را \r\n از بهر شست‌وشوى روح ملوّث ما * آب هموم بارد از ابر جود ما را \r\n چون اين سراست فانى ، چه شقوة ، چه سعادت * از اشقيا مگردان يوم الورود ما را \r\n هر چند پُرگناهيم ، بر وحدتت گواهيم * مفرست صرصر قهر ، چون قوم هود ما را \r\n طوفان قهر مفرست ، چون قوم نوح و موسى * يا اشقياى مدين يا چون ثمود ما را \r\n يا قوم لوط و قارون ، يا بلعم بن باعور * در حفظ دار ز آنها گر بيش بود ما را \r\n موئى شديم ازين غم كآخر چه بر سر آيد * ز اندوه حشر پُر شد ، در سينه دود ما را \r\n با خويش ليك داريم ، صيقل ز حبّ عترت * كاين زنگ را زدايد ، يوم الورود ما را \r\n\r\n","description":"","footnote":"","page_name":" 229 ","page_number":229},
  {"content":"\r\n\r\n با عترت پيمبر كن حشر ما به محشر * معيار حبّ ايشان چون آزمود ما را \r\n ما را به مصطفى بخش ، ما را به مرتضى بخش * كز پيروى ايشان صد در گشود ما را \r\n بر دوستى ايشان تكليف اگر نمىبود * بىاختيار مىكرد بر دل ورود ما را \r\n هم گل سرشتهء آن ، هم دل به رشتهء آن * اين است حاصل عمر از هست و بود ما را \r\n نور ولاى ايشان در دل اگر نبودى * از عمر ما چه حاصل از ما چه سود ما را \r\n بر ياد اهل عصمت ، ختم سخن كن اى فيض * كاين آتش درون يافت زيشان خمود ما را \r\n\r\nدر به دو آفرينش ارواح ائمّه هدى و قصّه آدم و حوّا عليهما السلام « 1 »\r\nاز نسخهء مجلس و « امير »\r\n ارواح در ازل بسرا پردهء لقا * بودند متّحد همه بر ذروهء « 2 » عُلا \r\n اين جان ما كه هست درين خاكدان غريب * آسوده بود در حرم پاك كبريا \r\n آزاده بود از پس و پيش زمان « 3 » و وقت * فارغ ز احتجاب و حضور مكان « 4 » و جا \r\n از تن اثر نبود در اطوار آب و گل * از دل خبر نه از اثر آتش و هوا \r\n بوديم غرق نور مجرّد ز قيد تن * بوديم در حضور ، منزّه ز اختفا \r\n از بادهء طهور « 5 » لقاى حبيب مست * فارغ ز خويش و محو در اطوار كبريا \r\n\r\n\r\n","description":"","footnote":"\r\n( 1 ) - - عنوان از : مجلس ، دوّانى .\r\n( 2 ) - - حديث نبوى ( ص ) به شرح فهرست .\r\n( 3 ) - - امير - م : پيش و زمان .\r\n( 4 ) - - برابر مجلس و دوّانى ، در امير - م : زمان و جا .\r\n( 5 ) - - امير - م : بادهء ظهور .\r\n","page_name":" 230 ","page_number":230},
  {"content":"\r\n\r\n مدهوش حسن ساقى خمخانهء الست * بىهوش نشئهء مى ، بىساغر بلى \r\n اوّل كسى كه جلوه نمود از حجاب غيب * بگشود بر رخش در ايجاد را خدا \r\n قفل از در خزانه به نامش گشود شد * گر ديد جلوه‌گر ز سراپردهء خفا \r\n نور محمّد و على و اهل بيت بود * در كار « 1 » آفرينش از ايشان شد ابتدا \r\n آن چارده « 2 » ولىّ مسمّى به هفت اسم * سبع المثانى كه ز قرآن نشد جدا \r\n از مخزن حقايق ارواح رو « 3 » نمود * انوارشان يكى نه و نى هم ز هم جدا \r\n يك نور بود گشته در اشباح « 4 » چارده * بگرفته جا بعرش برين پيشتر « 5 » ز جا \r\n پيدا شد از اشعّه انوار پاكشان * ارواح شيعه صف زده در عرش جابجا \r\n در شيعهء « 6 » قديم نبيّون و سابقون « 7 » * در شيعهء حديث پسينان اوليا « 8 » \r\n آنگه سماء و ارض و ملايك پديد شد * هر يك گرفته جاى خود از عرش تا ثرى \r\n اوّل كسى كه حمد و ثناى خداى گفت * آن چارده بدند ازيشان شد ابتدا « 9 » \r\n نور محمّدى به زبان فصيح گفت * تسبيح و حمد صانع بىچون و بىچرا \r\n پس اهل بيت جمله به تسبيح آمدند * سفتند دُرّ حمد خداوند كبريا \r\n بودند در سپاس منزّه ز حرف و صوت * بودند در ستايش بىزحمت هجا \r\n در گوش شيعه چون ز ثناشان صدا « 10 » رسيد * برداشتند نعمه بر آثار آن صدا « 11 » \r\n پيچيد بانگ غلغل تسبيح « 12 » خاصگان * در بارگاه قدس باصناف نغمه‌ها \r\n تسبيح « 13 » و حمد زمرهء انوار شد بلند * افتاد در ملائكه آن غلغل و ندا \r\n\r\n\r\n","description":"","footnote":"\r\n( 1 ) - - برابر مجلس و امير - م : دوانى : كش .\r\n( 2 ) - - دوّانى : چهارده .\r\n( 3 ) - - دوّانى : او نمود ؟\r\n( 4 ) - - امير - م : اشباه .\r\n( 5 ) - - دوّانى : بيشتر .\r\n( 6 ) - - مجلس - امير - م . برابر متن .\r\n( 7 ) - مجلس : سابقان .\r\n( 8 ) - در امير - م : افتادگى دارد .\r\n( 9 ) - دوّانى : اين مصراع با مصراع دوم بيت بعد جابجا شده .\r\n( 10 ) - امير - م : صلا .\r\n( 11 ) امير - م : صلا و متن برابر « مجلس » و دوّانى .\r\n( 12 ) امير - م : غلغل و تسبيح .\r\n( 13 ) دوّانى : تسبيح حمد .\r\n","page_name":" 231 ","page_number":231},
  {"content":"\r\n\r\n گفتند كيست حامد و تسبيح بهر چيست * آمد ندا كه صدرنشينان كبريا \r\n تسبيح مىكنند خداى مجيد را * از هر چه نيست ذات مقدس بدان سزا \r\n توحيد مىكنند و ثنا و سپاس و حمد * وصفش به‌آنكه هست منزّه ز و صفها \r\n چون اين ندا رسيد به گوش ملائكه * پس جملگى زبان بگشادند در ثنا \r\n كردند اقتباس ز تسبيح خاصگان * شد مكتب ملائكه را قوم اوستا \r\n چون نوبت وجود با بدان ما رسيد * اين كار ز آفرينش آدم شد ابتدا \r\n پروردگار سوى ملايك خطاب كرد * خواهم يكى خليفه كنم در زمين به پا \r\n گفتند اى عليم حكيم بُزرگوار * تسبيح مىكنيم ترا صبح و شام ما \r\n در خلق آدم است چه حكمت كه در زمين * كارش بجز فساد نه و ريزش دما \r\n گفتا كه اعتراض شما را نمىرسد * جُز ما خبر ندارد « 1 » ز اسرار كار ما \r\n مشتى ز خاك سوى من آريد از زمين * تا ز آب و گل كنم جسد آدمى به پا \r\n رفتند سوى خاك و ربودند ز آن كفى * با « 2 » گيرودار و محنت و با چند ماجرا \r\n كردش بدست خويش چهل صبحدم خمير * تا قابل حيات شد و مسكن قوا \r\n قالب چو شد تمام و درو نفخ روح شد * زد عطسه‌اى و گفت لك الحمد ربّنا \r\n پس امر شد ملائكه را سجده آوريد * اين قالب خليفهء بگزيدهء مرا \r\n فى الفور در سجود فتادند سر بسر * جُز ديو سركشى كه نمود از سجود ابا \r\n گفتا كه او ز خاك بود من ز آتشم * چون زادهء اثير شود « 3 » ساجد ثرى \r\n حق گفت لعن بر تو و بر تابعان تو * از اهل كبر و اهل حسد بندهء هوا \r\n گفتا كه مهلتم بده از بهر رهزنى * تا انتقام خود كشم از خاك‌زاده‌ها \r\n گفتا ز بندگان منت دست كوتهست * تا وعدهء جزا توئى و بندهء هوا \r\n\r\n\r\n","description":"","footnote":"\r\n( 1 ) - - امير - م : خبر نداد .\r\n( 2 ) - - دوّانى : با كبر و دار .\r\n( 3 ) - - امير - م : اثير بود ، ضمنا به عقيده قدما كره اثير ، بمعنى آتش است و اشاره به آيه قرآن شريف است كه شيطان گفت آدم از خاك است و من از آتش و افضل از اويم و او را سجده نمىكنم .\r\n","page_name":" 232 ","page_number":232},
  {"content":"\r\n\r\n جاى شما جهنّم و كار شما ضلال * سوزيد تا شود بشما پخته كار ما \r\n آدم سپاس و حمد و ثنا گفت و شكر كرد * بر سجدهء ملايك و بر لعن من ابا « 1 » \r\n آنگه ز فاضل گل او ساخت صورتى * مانند او ولى به انوثت ازو جدا \r\n\r\nبرخورد آدم با حوّا « 2 »\r\n آدم چو ديد صورت زيباى دل‌فريب * در خويش يافت جانب او ميل و اشتها \r\n گفتا كه كيستى تو چنين بهر چيستى ؟ * گفتا كه آفريده حقم « كَما تَرى » \r\n گفت اى خداى اين چه جمالست و اين چه حسن * در روى او چو مىنگرم مىروم ز جا \r\n گفتش خداى بنده‌اى از بندگان ماست * خواهى كه مونس تو بود خطبه كن ز ما \r\n پس خطبه كرد و خطبه خدا خواند و عقد كرد * كابين قرارداد كه آموزدش هدى « 3 » \r\n پس روى كرد جانب حوّا ز روى مهر * گفتا بيا به پيش من اى ماه دلربا \r\n گفتا كه خير « 4 » چون شود اين ، گر تو طالبى * برخيز خود ز جاى و به نزديك ما بيا \r\n\r\n\r\n","description":"","footnote":"\r\n( 1 ) - - امير - م : شكر من ابا .\r\n( 2 ) - - عنوان از دوّانى ، در مجلس و امير - م ، عنوان نيست .\r\n( 3 ) - - مجلس ، امير - م ، دوّانى : هدا .\r\n( 4 ) - - دوّانى : كه خيز .\r\n","page_name":" 233 ","page_number":233},
  {"content":"\r\n\r\n از حق ندا رسيد كه برخيز اى صفىّ * رو جانب صفيّه چنين است امر ما \r\n برخاست آدم و سوى حوّا روانه شد * با او زفاف كرد « بما شاء كَيفَ شاء » \r\n\r\nنهى از خوردن درخت ممنوع « 1 »\r\n پس از جناب قدس رسيدش بشارتى * كاندر بهشت باش تو و زوجه هر دو تا \r\n ساكن شويد فارغ و آزاد ، در بهشت * بىحَرّ و بىبرودت و بىجوع و بىظماء « 2 » \r\n در امن و در امان رَغَدا دائم الاكل * شد بر شما حلال « 3 » كلا حيث شئتما \r\n لذّات طيّبات « 4 » جنان بر شما حلال * جُز اين درخت بارور جمله ميوه‌ها \r\n اصناف ميوه‌ها همه در يك درخت جمع * سرّيست بر يگانگى ذات ما گوا \r\n اين بر شما حرام شد و غير اين « 5 » حلال * خود را ميفكنيد ازين نهى در بلا \r\n آدم چو ديد مكرمت « 6 » سجده و بهشت * گفتا در آسمان و زمين كيست مثل ما \r\n\r\n\r\n","description":"","footnote":"\r\n( 1 ) - عنوان از دوّانى .\r\n( 2 ) - - حرّ : گرما ، برودت : سرما ، جوع : گرسنگى ، ظماء : تشنگى .\r\n( 3 ) - - دوانى ، امير - م : بر شما مباح و متن برابر « مجلس » .\r\n( 4 ) - - دوّانى ، امير - م : گرديد طيّبات .\r\n( 5 ) - - دوّانى : مانند مجلس « متن » امير - م : غير آن .\r\n( 6 ) - - دوّانى : حكمت و سجده ؟\r\n","page_name":" 234 ","page_number":234},
  {"content":"\r\n\r\n آمد ندا كه سر بسوى عرش كن ببين * آمد چو ديد در نظرش نور مصطفى \r\n با نور اهل بيت ز اشباح منعكس * اشباح كرده بود به صلبش ز عرش جا \r\n انوار بس غريب ز صلبش نموده عكس * تا منتهاى عرش ، درخشان و با ضياء \r\n از عكس آن فتاده مثال و شبح « 1 » بعرش * تا چارده شبح همه جان‌بخش و دلگشا \r\n از علمشان بديد درختى كشيده سر * چون سدره منتهى شده تا اوج منتها \r\n چون نيك بنگريست « 2 » همان آن درخت بود * يا عكس آن درخت كزان نهى شد ورا \r\n يا نور آن درخت كه بودش شمار جمع * بود آن درخت علم و درو « 3 » جمع ميوه‌ها \r\n آدم ز حسن و بهجت آن در شگفت ماند * كاشباح نور علم « 4 » چه قومست اى خدا \r\n آمد ندا كه نور حبيب خداى تُست * با نور اوصياى وى و شاه اوصيا \r\n آنان كه بودشان سبب آفرينش است * آنان كه مقصدند « 5 » ز خلق و ز امر ما \r\n هست اين درخت صورت علم نهانشان * كز وى كسى برى نبرد جُز باذن ما \r\n\r\n\r\n","description":"","footnote":"\r\n( 1 ) - - امير - م : مثال شبح .\r\n( 2 ) - - امير - م : بنگريد .\r\n( 3 ) - - دوّانى : علم درو .\r\n( 4 ) - - دوّانى : نور و علم .\r\n( 5 ) - - امير - م : مقصد ز خلق .\r\n","page_name":" 235 ","page_number":235},
  {"content":"\r\n\r\n آن كو باذن مىبرد از وى برى ولى است * داناست بىتعلّم و بيناى رازها \r\n باز آن كسى كه مىبرد از وى به غير اذن * نوميد و تيره ماند در پردهء « 1 » عمى \r\n مخصوص اهل بيت حبيبست آن درخت * يا آن كسى كه از در ايشان برد عطا « 2 » \r\n اين منزلت به هيچ پيمبر « 3 » نداده‌ايم * جُز آنكه مىخورد نمك « 4 » از خوان مصطفى \r\n آدم ز رشگ كرد تمنّاى علمشان * آورد در خيال بدى كاشكى مرا \r\n آمد ندا ز غيب بآدم كه زينهار * از ما مخواه رتبهء اين قوم در دعا \r\n نزديك آن درخت « 5 » مرو ، آرزو مكن * حدّ تو نيست منزلت سيد الورى \r\n كرديم ما ملائكه را ساجدان تو * زيرا كه بود صُلب تو اين قوم را وعا « 6 » \r\n اين قوم راست جاه زياد از حد بشر * هستند هر چه هست بعالم بجز خدا \r\n آوردم از اسامى خود اسمشان برون * هرجا كه حاجتى است ، بديشان كنم روا \r\n\r\n\r\n","description":"","footnote":"\r\n( 1 ) - دوّانى : درين پرده .\r\n( 2 ) - دوّانى : برد عصا .\r\n( 3 ) - دوّانى : پيامبر .\r\n( 4 ) - دوّانى : مىخورد از .\r\n( 5 ) - امير - م ، دوّانى : اين درخت .\r\n( 6 ) - وعا « بمعنى ظرف » .\r\n","page_name":" 236 ","page_number":236},
  {"content":"\r\n\r\n كس را اگر ثواب رسد ، يا عقوبتى * ايشان سبب شوند و بديشان كنم قضا « 1 » \r\n شمس و قمر ، نجوم و ملايك ، سماء ارض * از مهرشان بود همه را گردش رحى « 2 » \r\n هرگه بلا و داهيه‌اى رو نهد به تو * اين قوم را شفيع خود آور به نزد ما \r\n تا رفع آن بلا و مصيبت شود ز تو * از بهر قرب و منزلت آل مصطفى \r\n عهدى گرفت ز آدم و حوّا به مهرشان * با انقياد جاه و مقامات ارتضا \r\n عهدى گرفت ز آدم و تاكيد آن نمود * تا بر علوّ رتبهء ايشان دهد رضا « 3 » \r\n ابليس ديد كآدم « 4 » خاكى بزرگ شد * از حق بيافت « 5 » منزلت و جاه و اجتبا \r\n پيچيد هم چو مار و شد اندر دهان مار * مارش كشيد تا بجنان از ره جفا \r\n آمد به پيش آدم و گفت از ره فريب « 6 » * اى آنكه سجده كرد ترا اهل اصطفا \r\n ز آن نهى كرده‌اند شما را ازين درخت * تا علم غيب حق نشود كشف بر شما \r\n\r\n\r\n","description":"","footnote":"\r\n( 1 ) - امير - م : كنم روا\r\n( 2 ) - رحى : بمعنى آسيا\r\n( 3 ) - امير - م ، دوّانى : دهد گوا .\r\n( 4 ) - دوّانى : كه آدم\r\n( 5 ) - دوّانى : از حق نيافت\r\n( 6 ) - امير - م : از در فريب .\r\n","page_name":" 237 ","page_number":237},
  {"content":"\r\n\r\n يا آنكه در جنان « 1 » بنمانيد جاودان * باشيد در بلاى بلا ، معرض فنا \r\n تاكيد حرف خويش بايمان نمود و گفت * و اللّه ناصح توام و حق بدين گوا \r\n آدم بدين گمان كه نصيحتگر است مار * غافل از اينكه ديو درين مار كرده جا \r\n گفتا كه ماربازى ابليس خورده‌اى * كى بر خداى پاك خيانت بود روا ؟ \r\n آخر بنام او تو قسم ياد مىكنى * تعظيم چون كنيش ، چو خائن بود خدا ؟ \r\n من هم به غير اذن تناول چسان كنم * كى بىرضاى او شود اين حاجتم روا ؟ \r\n مأيوس شد ز آدم و شد سوى زوجه‌اش * هم در دهان حيّه و هم از ره دغا « 2 » \r\n گفتش حلال گشت درختى كه بُد حرام * از حُسن طاعتى كه نموديد با خدا \r\n خواهى كه بر تو كشف شود سرّ اين سخن * رو نزد آن درخت ، بخور ز آن بيازما « 3 » \r\n خيل فرشته هست نگهبان آن درخت « 4 » * از بهر منع در كف ايشان حرابها \r\n آن را كه آن درخت حلال است ره دهند * و آن را كه شد حرام زنندش به حربه‌ها \r\n\r\n\r\n","description":"","footnote":"\r\n( 1 ) - امير - م ، دوّانى : در جهان .\r\n( 2 ) - برابر مجلس و امير - م « دوّانى » : ره دعا .\r\n( 3 ) - امير - م ، دوّانى : سخن را بيازما .\r\n( 4 ) - امير - م ، دوّانى : اين درخت .\r\n","page_name":" 238 ","page_number":238},
  {"content":"\r\n\r\n گر تو بدان درخت روى تا برى برى * منعت اگر كنند بدان كان نشد روا \r\n گر تو از آن درخت خورى پيشتر « 1 » ز شوى * گردى برو مسلّط در امر و نهىها \r\n حوّا بدان درخت توجّه نمود و رفت * تا موضعى كه بود در آنجا فرشته‌ها \r\n مىخواستند منع كنندش از آن درخت * منع آمد از جناب خدا اهل منع را \r\n زنهار منع او مكنيد و رهش دهيد * تا اهل عقل گردد از اهل هوا « 2 » جدا \r\n نهيش نموده ، داده خرد ، داده اختيار * آن را كنيد منع كه نيست از اولى النهى \r\n عاقل اگر مطيع شود مىبرد ثواب * ور عاصى است مىبرد از خويشتن سزا \r\n\r\nفريب خوردن حوّا و فريب دادن آدم را « 3 »\r\n حوّا چو « 4 » ديد ايمنى راه و رفع منع * باور شدش بخورد از آن و نديد اذا \r\n آمد به نزد آدم و گفت اى صفىّ حق * گرديد آن درخت مرا و ترا ، روا \r\n از بهر امتحان بسوى آن شجر رويم * تا زين قضيّه رفع شود پردهء خفا \r\n\r\n\r\n","description":"","footnote":"\r\n( 1 ) - دوّانى : بيشتر .\r\n( 2 ) - مجلس : هوا .\r\n( 3 ) - عنوان از دوّانى .\r\n( 4 ) - برابر مجلس و دوّانى ، امير - م : آدم چو .\r\n","page_name":" 239 ","page_number":239},
  {"content":"\r\n\r\n رفتم بسوى آن من و خوردم از آن برى * نى منع ديدم از كس و نى يافتم اذا \r\n آدم فريب خورد و در آورد در خيال * كورا از آن درخت نصيبى است بىعنا \r\n كرد اجتهاد و بود خطا اجتهاد او * منعى نديد ، كرد گمان ، شد مگر روا « 1 » \r\n دستى دراز كرد بسوى درخت علم * علمى كه بود خاصّه آل مصطفى « 2 » \r\n چون برگرفت از آن ثمرى ، خورد از آن برى * در خويش ديد ذلّ و زلل « 3 » ، خوارى و خطا \r\n آن حلّه‌اى كه داشت ببر ، رفت از برش * عريان شد از لباس كرامت به يك ادا \r\n گر منتهى شدى ز شجر منتهى شدى * سدّ رهش نبود بجز سدره منتهى \r\n\r\nتبعيد آدم و حوّا از بهشت « 4 »\r\n امر آمد از جناب الهى كه اهبطوا « 5 » * نازل شويد سوى زمين هر چهار تا \r\n شد ديو و حيّه ، آدم و حوّا بجان و تن * اين دو عدوى آن دو و آن نيز مثل ذا \r\n اولاد اين دو دشمن اولاد آن دو نيز * اولاد آن دو نيز مر اين قوم را عدا \r\n آدم بگريه آمد و صد سال مىگريست * تا توبه‌اش بگريه پذيرد مگر خدا \r\n\r\n\r\n","description":"","footnote":"\r\n( 1 ) - امير - م : مگر ورا .\r\n( 2 ) - برابر « مجلس » و امير - م ، دوّانى : خاصهء اولاد مصطفى .\r\n( 3 ) - مجلس : ذل ذلل .\r\n( 4 ) - ازين بيت از نسخهء « مجلس » و « دوّانى » استفاده شد و در « امير - م » نيست .\r\n( 5 ) - سورهء بقره مدنى آيه 36 .\r\n","page_name":" 240 ","page_number":240},
  {"content":"\r\n\r\n بگريست آن‌قدر كه به خدّش پديد شد * اخدودها روان شده مانند نهرها 1 \r\n گفتا تنم عليل شد و جان ذليل شد * بر من ببخش و رحم كن اى غافر الخطا \r\n آمد ندا كه ما به تو گفتيم پيش ازين * حرفى كه مىشود همه دردى « 1 » بدان دوا \r\n هرگه مصيبتى و غمى رو نهد به تو « 2 » * در دفع آن بجوى توسل به مصطفى \r\n نام محمّد و على و اهل بيت را * كن ذكر در دعا و بديشان كن التجا \r\n تا من بجاه و رتبهء آن برگزيدگان * دفع بلا نمايم و بپذيرمت دعا \r\n مىجُستى ار وسيله بديشان بروز عهد * تا دفع شر ديو كنم مىشد آن روا \r\n عهدت نمىشكست و مصيبت نمىرسيد * دشمن شكسته مىشد از اقدام بر جفا \r\n اكنون بيا و ياد كن اين قوم را به نام * تا جاهشان شفيع تو گردد به نزد ما \r\n تسليم كن بزرگى ايشان و فضلشان * بر خويش تا شود ز تو مدفوع اين بلا \r\n تا خط عفو بر ورق ذلّتت « 3 » كشم * تا توبه‌ات قبول كنم ، بهر مصطفى \r\n گفتا كه قدر و رتبهء ايشان به آن رسيد * تا يافتند نزد تو اين جاه و اصطفا \r\n تا آنكه توبه‌ام نپذيرى بلطف خويش * الّا به دستيارى اولاد مصطفى \r\n من بودم آنكه سجدهء من كرد اهل قدس * من بودم آنكه يافت ز تو در بهشت جا « 4 » \r\n من بودم آنكه ساختى از بهر او زنى * تا قلب را انيس شد و ديده را ضياء \r\n گفتا كه با تو اين همه كرديم و مىكنيم * زيرا كه بود صُلب تو اين قوم را وعاء \r\n ورنه زياده بود ز حدّ تو آن كرم * بايد كه خويش را بشناسى و قوم را \r\n آدم قبول كرد و دگر توبه تازه كرد * از روى عجز و گفت كه « اغفر ذنوبنا » \r\n پس نام مصطفى به زبان راند و مرتضى * آنگاه نام فاطمه ، آن زبدة النساء \r\n نام حسن بگفت و حسين و شمردشان * تا چارده تمام شد از آل مصطفى \r\n حق نيز لطف كرد و نوازش نمود و باز * بردش بجاى خويش و فزودش در اصطفا « 5 » \r\n آن چش ز راه بُرد همان راهبر شدش * ز آنجا كه درد خواست از آنجا شدش دوا « 6 » \r\n كردش خليفهء خود و تعليم آن نمود * اسماش با مظاهر ، از عرش تا ثرى « 7 » \r\n آنگه به معجبان ملايك خطاب كرد * كاينك خبر كنيد ز اسماء من مرا \r\n\r\n\r\n","description":"","footnote":"\r\n( 1 ) - دوّانى : همه دردت بدان .\r\n( 2 ) - دوّانى : هرگه مصيبتى دهدت روى يا غمى ، متن برابر « مجلس » .\r\n( 3 ) - امير - م ، دوّانى : زلّتت .\r\n( 4 ) - اين بيت فقط از « مجلس » .\r\n( 5 ) - دوّانى : بجاى اين مصراع « اسماش با مظاهر » دو بيت بعد از آن را آورده .\r\n( 6 ) اين بيت در دوانى از قلم افتاده است .\r\n( 7 ) اين بيت در دوانى از قلم افتاده است .\r\n","page_name":" 241 ","page_number":241},
  {"content":"\r\n\r\n گفتند كار تست منزّه ز علم كس * ما را چه علم و چه خبر از اسم هؤلا \r\n عالم توئى و هر كه تواش علم داده‌اى « 1 » * ما جاهليم گر ندهى معرفت بما \r\n فرمود من نگفتم هنگام اعتراض * جُز ما خبر ندارد ز اسرار كار ما \r\n تسليم حكم من بنمائيد دو تن دهيد * تا بر مراد خويش كنم بر شما قضا \r\n گفتند سمع و طاعت و تسليم و انقياد * داديم مر ترا بدل و جان « كما تشاء » \r\n پس دست « 2 » قدرت از قبل حق نهاده شد * بر پشت آدم صفى آن مير اصطفا \r\n\r\n2 - « عهد و ميثاق بندگان با آفريدگار در عالم ذر »\r\n ذريّتش چو ذرّه ز ظهرش ظهور كرد * مجموع ز ابتدا همگى تا بانتهاء \r\n از حق ندا رسيد « أَ لَستُ بِربّكُم » * گفتند جملگى ز دل و جان بلى بلى \r\n اوّل محمّد و على و اهل بيت گفت * بدوش ز مصطفى شد و اولاد مصطفى \r\n توحيد را چو عهد گرفتن تمام شد * ميثاق بر نبوّت خاتم شد اقتضا \r\n اوّل كسى كه گفت بلى بر نبوّتش * بدنفس او علىّ ولى خير اوصيا \r\n چون آن تمام شد به ولايت رسيد عهد * در شأن مرتضى شه دين شاه اولياء « 3 » \r\n اوّل كسى كه گفت « بلى » اهل بيت بود * پس شيعيان او دگران جمله در قفا \r\n پس از براى ساير سادات اهل بيت * بگرفته شد عهود ولايات از ورى « 4 » \r\n ابدان خلق چون بجهان آشكار شد * منكر شدند اكثر و بشكست عهدها \r\n صد شكر حق كه ما نشكستيم عهد خويش * گر صد بلا رسد نشكيبيم از بلى \r\n هستم اميدوار ز الطاف كردگار * كز علم اهل بيت كند فيض را عطا \r\n گاهش ز ميوهء شجر علم « من‌لَدُن » * شيرين كند ، به پيروى آل مصطفى \r\n هر جُرم و هر خطا كه ازو سر زد و زند * بخشد بقوم پاك ز هر جُرم و هر خطا \r\n\r\n\r\n","description":"","footnote":"\r\n( 1 ) - دوّانى : علم مىدهى .\r\n( 2 ) - كلمهء « دست » از مجلس ساقط شده است و از اين بيت مجددا در « امير - م » آمده .\r\n( 3 ) - اين بيت در « دوّانى » نيست .\r\n( 4 ) - اين بيت در « مجلس » نيامده است .\r\n","page_name":" 242 ","page_number":242},
  {"content":"\r\n\r\n از فضل خويش جا دهدش در جوارشان « 1 » * چون در دلش محبّت ايشان گرفته جا \r\n\r\nاخوانيات « بتازى » « استغفار از ثناى اخوان « 2 » »\r\n ظلّ اهل المدح مدّاحا لنا * قُل لَهُم لَسنا باهل للثناء \r\n فى مديحى انشَدوُا ما لَست به * قل لهم مهلا فلسنا هكذا \r\n استحى مِن علم علّام الغيوب * لا احبُّ فىّ قولًا غالباً \r\n قُل لِمَن يَمدَحُ للفيض اقتصد * لَستُ ذا خير و لا مستبطنا \r\n حقّنا او رفّنا ، فليقتصد * هكذا يروى حديث المصطفى \r\n ربّ اهّلنى لما اثنوا على * او على القصد احمَلَن من قد غلا \r\n اصدقن يا ربّ ما قالوه فى * كَى اكُن مِنهُم حرياً بالثنا \r\n لا تواخِذنى به وصف ليس لى * اعف عنّا كلّنا يا ربّنا \r\n قلت مَن يَشهد له اخوانه * غير خير منه لا علم لنا \r\n اعف عَنه كلّ ما لم يعلموا * ان يكونوا اربعين مؤمنا \r\n جاء اخوانى بموزون المديح * تَمّ لى ذاك العدد فاغفر لنا \r\n « وصف فيض » جاء مِن اخوانه « 3 » * وصف فيض جاء للتاريخ جاء \r\n\r\n\r\n","description":"","footnote":"\r\n( 1 ) - امير - م : جوار خويش .\r\n( 2 ) - عنوان از « مجلس » و فيض اين قصيده را در پاسخ مديح اخوان سروده است به زبان تازى و دومين قصيده‌ايست از اخوانيات وى ضمنا همان‌طورىكه ذيل قصيده اوّل او توضيح داد قريب 13 يا 14 تن از شاعران در سال 1066 هجرى قمرى در كاشان هر يك غزلى در مديح فيض سروده‌اند و فيض طى سه قصيده پاسخ گفته است .\r\n( 3 ) - اين مصراع به‌منزله ماده تاريخ آنست كه « وصف فيض » به حساب جمل برابر سال 1066 ه . ق .\r\nمىشود .\r\n","page_name":" 243 ","page_number":243},
  {"content":"\r\n\r\n\r\nترغيب بذكر خدا و نسيان ما سوى\r\n اى كه هستى طالب دار البقا * دل بكن از زينت دار الفنا \r\n مىنگردد جمع با هم اين دو ضدّ * هر يكى را هست اصحابى جدا \r\n گر به حق رو مىكنى ، دنيا بمان * ورنه دل بردار از راه خدا \r\n گر بدين ره مىروى ز آن دست شوى * ور در آن راهى بكش زين راه پا \r\n با خدا گر آشنائى بايدت * بندگى كن تا كه گردى آشنا \r\n معرفت گر بايدت ، رو عشق ورز * درد پيش آور كه تا يا بى دوا \r\n پيرو شرع پيمبر شو ، نخست * تا بيابى سوى عشقش اهتدا \r\n تا شما را دوست دارد ، ذو المنن * تا شما باشيد ياران خدا \r\n آن « تُحِبّوا فَاتبعوا » را خوانده‌اى * سوى « يُحبِبكُم » بگير اين راه را \r\n گر خدا را دوست دارى ، كو نشان ؟ * گر لقا را طالبى ، كو ارتقاء ؟ \r\n گر به جنّت ميل دارى ، كو عمل ؟ * ور ز دوزخ بيم دارى ، كو تُقى \r\n گر خدا را بنده‌اى ، كو بندگى ؟ * ور مسلمانى ، اطاعت كو ترا ؟ \r\n گر خدا را مىپرستى ، ياد كن * اين چنين غافل چرائى از خدا ؟ \r\n دوستى كو دور ماند از دوستى * كى شكيبد جُز به امّيد لقا ؟ \r\n كى بيارامد دلش يكدم ازو * تا نيابد كام جان از التقا \r\n تا به كف نارد گريبان وصال * كى كند دامان كوشش را رها \r\n دم‌به‌دم در ذكر و فكر او بود * روز و شب جويد مر او را جابجا \r\n گر وصالى دست دادش در شبى * راه بندد خواب را بر ديده‌ها \r\n پاى تا سر چشم گردد بهر ديد * جملگى گردد زبان بهر ثنا \r\n خلوتش گر شد ميسّر با حبيب * مىنداند از فرح سر را ز پا \r\n بر در او خاك گردد از ادب * در حضورش آب گردد از حيا \r\n راز دل گويد گهى در حضرتش * گاه جويد درد دل را ، زو ، دوا \r\n هر كسى عشقى چشيده در مجاز * داند او اين شيوه و اين ماجرا \r\n حق تعالى كمتر است از ديگران ؟ * نيست يا در دل ترا مهر خدا ؟ \r\n چون شكيبائى تو ز آن بحر كرم * صبر چون دارى از آن كان وفا ؟ \r\n او ترا هر لحظه مىخواند به خود * تو ازو ، رو كرده سوى ما سوى \r\n\r\n","description":"","footnote":"","page_name":" 244 ","page_number":244},
  {"content":"\r\n\r\n از كرم مىخواندت او ، دم‌به‌دم * تو گريزانى ز وصلش جابجا \r\n او به تو نزديك و تو بس دور ازو * او به تو پيوسته و تو زو جدا \r\n در به روى تو گشاد او از كرم * اذن دادت در مناجات و دعا \r\n گفت هر حاجت كه باشد در دلت * خواه از ما ، تا كنيم آن را روا \r\n ما به تو از تو بسى غم‌خوارتر * نيستت يك مهربانى هم چو ما \r\n ما به تو از تو به تو نزديك‌تر * تو سوى اغيار ، روآرى چرا ؟ \r\n بهر حاجات خلايق هر سحر * از فراز عرش آيد ، اين ندا \r\n هست آيا سائلى را حاجتى * هين بخواهد تا شود حاجت روا \r\n هست محتاجى ، فقيرى ، سائلى * يا گنهكارى ، پشيمان از خطا \r\n يا غمينى ، يا اسير ظالمى * يا مريضى طالب دارالشفا \r\n سوى درگاه من آيد هر كه هست * تا برد از خوان فضل من عطا \r\n مستمندان در من آويزيد دست * دردمندان ، من طبيب و من دوا \r\n هر كه را هر چيز بايد مىدهيم * چارهء بيچارگان ، مائيم ، ما \r\n بر در ما گريه و زارى كنيد * سوى ما داريد كف را در دُعا \r\n ما در لطف و كرم بگشاده‌ايم * هر كه محتاج است گو زين در درآ \r\n هر گنهكارى كه آرد توبه‌اى * توبه بپذيريم چون آيد بما \r\n او طلبكار تو هر شب تا بروز * تو گريزان مىروى آخر كجا \r\n تو ز حق بس غافلى اى بىخبر * تو ز حق بس مُعرضى اى بىحيا \r\n روز در غفلت گذارى ، شب بخواب * ياد او يكدم نمىباشد ترا \r\n زين تغافل نيستى شرمنده تو * هيچ آزرمت نيايد زين ندا \r\n چند گفت « ايّاك نعبد » جسم تو * جُستى از وى استعانت برملا \r\n روح تو از بندگيها ، بىخبر * سرّ تو از استعانت‌ها خلا \r\n غير او را مىپرستى روز و شب * غير را دارى معين در كارها \r\n حسبُنا اللّه گوئى و نعم الوكيل * غافلى ليكن ز مغز « حسبنا » \r\n اين ترا لايق بود در بندگى * يا بود مر حق تعالى را سزا \r\n من گرفتم نيستى با دوست ، دوست * نى تو آخر كار دارى با خدا ؟ \r\n گر براى دوستى نائى برش * از براى حاجتى ، بارى بيا \r\n\r\n","description":"","footnote":"","page_name":" 245 ","page_number":245},
  {"content":"\r\n\r\n چون شوى مضطرّ بنالى بر درش * آن دم آرى دست حاجت در دعا \r\n زو مگر مستغنى وقتِ دگر * يا به غيرش مىشوى حاجت‌روا \r\n و العياذ ار اين چنين دارى گمان * و العياذ ار اين بود مسلك ترا \r\n جَلّ شَأنه مِن إله غالب * ما يشاء الغير ، الّا ما يشاء \r\n فى ضلال نَحنُ عَن احسانه * غافليم از نعمت بىمنتها \r\n اعف عنّا ذنبنا ، يا ذا الكرم * تُبّ علينا ربّنا و اغفر لنا \r\n فيض چند و چند ازين اندرز و پند * گوئى و بنويسى و نارى بجا \r\n گر مفر مىخواهى از شيطان و نفس * عشق ورز و دل يكى كن با خدا \r\n معنى فرّوا الى اللّه اين بود * در پناه عشق ما گيريد جا \r\n هر كه بندد خويش را بر عشق حق * رستگارى يابد از بند هوا \r\n ليك مشكل عشق حق آيد بدست * دارد او صد ناز و استغنا بجا \r\n حق مگر از فضل خود روزى كند * آنكه را باشد بعشق او سزا \r\n بارالها از شراب عشق خود * ساغر صافى كرامت كن مرا \r\n\r\nترغيب به مناجات قاضى الحاجات\r\n هر كه را در بندگى توفيق باشد رهنما * دست حاجت بر نيارد جُز بدرگاه خدا \r\n در حديث آمد كه حق را در دل شب هاتفى است * كز زبان حق كند مر بندگانش را ندا \r\n گويد آيا هست محتاجى ، فقيرى ، سائلى * يا گنهكارى ، پشيمانى كه نالد در دعا \r\n نزد ما آيد هر آن‌كس را كه باشد حاجتى * تا بلطف بىدريغ ما شود حاجت‌روا \r\n سوى ما آيد هر آن كو ناتوان و عاجز است * تا بيابد از در ما قدرت بىمنتها \r\n\r\n","description":"","footnote":"","page_name":" 246 ","page_number":246},
  {"content":"\r\n\r\n نزد ما آيد هر آن كو باشدش بيماريى * ما طبيبيم و بود درگاه ما دارالشفا \r\n نزد ما آيد هر آن كو را غمى در دل بود * تا كنيمش شاد و خرّم از نويد جانفزا \r\n سوى ما آئيد اى مستغفران هين مغفرت * سوى ما آئيد اى خواهندگان اينك عطا \r\n هين كه درهاى كرم را يك‌به‌يك بگشاده‌ايم * هر كه را هر چيز خواهد گو بخواه آن را ز ما \r\n نزد ما از بهر هر بيچاره باشد چاره‌اى * مرجع بيچارگان ناچار باشد سوى ما \r\n سوى ما آئيد كاينجا زخمها مرهم شود * سوى ما آئيد كاينجا دردها يابد دوا \r\n سوى درگاه من آئيد اى گروه عاصيان * تا ببخشايم ز فضل خويش هر جرم و خطا \r\n مستمندان در من آويزيد دست اعتصام * دردمندان زين دكان جوئيد درمان و دوا \r\n بيهده هر سو مپوئيد از پى هر چاره‌اى * نزد ما آئيد اى بيچارگان بينوا \r\n سوى ما آئيد اى گم‌كردگان راه خير * تا شما را راه بنمايم بسوى خيرها \r\n سوى ما آيد هر آن كو معترف باشد به جهل * تا ز لا علم لنا « 1 » يابد ره علمتنا \r\n سوى ما آيد هر آن كو معترف باشد به فيض * تا كمالى يابد از تكميل جان پرورد ما \r\n\r\n\r\n","description":"","footnote":"\r\n( 1 ) - اشاره به قرآن كريم :  لا عِلْمَ لَنا إِلَّا ما عَلَّمْتَنا  ( سوره بقره آيه 32 ) .\r\n","page_name":" 247 ","page_number":247},
  {"content":"\r\n\r\n سوى ما آيد هر آن كو شد اسير نفس و ديو * تا رهائى يابد از چنگال هر دون دغا \r\n سوى ما آيد هر آن كو ظلم به روى مىرود * تا ببيند بر ستمكار خودش آن ماجرا \r\n همچنين آيد نداها از دل شب تا بروز * ما گهى در غفلت و گه خواب رب اغفر لنا \r\n گفت با موسى خدا كاى زاده عمران بدان * كه نگردد جمع با خواب گران حُبّ خدا \r\n آنكه هر شب خوابد و دعواى حبّ ما كند * كاذب است آن مدّعى مشنو ازو اين مدّعا \r\n هر كه را باشد حبيبى روز و شب باشد دلش * در كمين آنكه با او كى كند خلوت كجا \r\n دوست ما چون شود شب رو بسوى ما كند * چشم و دل سوى خدا دارند ياران خدا \r\n با من آيد در تكلّم با حضور و روبرو * خشيتش در پيش چشم آرد عقوبات مرا \r\n در دلش باشد خشوع و در بدن دارد خضوع * وز بصر ريزد دموع آن كو بود مشتاق ما \r\n يا بن عمران از صميم دل خشوعى بايدت * يا بن عمران آب چشم ، اين درد را باشد دوا \r\n با تو نزديكم بهر جا ، چون درآيد نيمه شب * مردمان را خواب گيرد تو به نزد ما ، بيا \r\n واقفم از هر كه باشد نزد من واقف به دل * گر بود خاضع و گر غافل ز من يابد جزا \r\n من خبر دارم ز كار دوستان خويشتن * چون توجّه مىكنند از باطن دل سوى ما \r\n\r\n","description":"","footnote":"","page_name":" 248 ","page_number":248},
  {"content":"\r\n\r\n نيستم غافل دمى از هيچ كس در هيچ وقت * عالم‌السرّم نباشد نزد من ، جهر و خفا \r\n بارالها فيض را از بخش خود فيضى بده * تا بكى باشد خجل از گفتن اندرزها \r\n گر ندارد نيكى ، او را به پيغمبر ببخش * در دلش چون هست مهر اهل بيت مصطفى \r\n\r\nنكوهش سفر غير ضرورى\r\n تا چند و چند ، رنجه كنى پاى در ركاب * تا چند و چند رخت نهى بر پس دواب \r\n عمر عزيز صرف حضور و حضر توان * دل مىدهد بشيب كنى در سفر شباب \r\n بيم حرامى و چپر « 1 » و دزد و راهزن * شبگير و دورى ره و واماندن دواب \r\n تحصيل آب و نان و جو و كه ، گه نزول * بدخوئى ملازم و سرما و آفتاب \r\n خاطر چگونه جمع توان داشت با خدا * با اين همه مكاره و تشويش و اضطراب \r\n چون با كتاب روى برو مىتوان نشست * بر پشت خر ، چرا بنهد عاقلى كتاب \r\n آن آب زندگى كه سفر بهر آن كنى * در جوى تُست ، ياوه مگرد از پى سراب \r\n حق حاضر است و حافظ و ناصر بهر ديار * روزى رسان خلق به معموره و خراب \r\n از حق بود بلاد و عباد و منال و مال * قسمت به عدل كرده به اندازه و حساب \r\n هرجا كه دين تو به سلامت بود در آن * مشغول بندگى شو و از عمر كام‌ياب \r\n هرجا كه هست آنچه ضروريست مر ترا * آنجا مقيم باش وز مقصود رو متاب \r\n بيچاره فيض را چو ندادند اختيار * ناچار عمر را گذرانيد با دواب \r\n\r\nقصيده به تازى « شكر نعمت و طلب مغفرت »\r\n الهى نفوس اليك اهتدت * و اخرى با هواء سوء ردت \r\n و قوم بها دلّهم اقتدوا * و اخرى بابليسها اقتدت \r\n\r\n\r\n","description":"","footnote":"\r\n( 1 ) - چپر : خانه‌اى كه با چوب سازند و چبير به معنى سپاه و جمعيت : برهان قاطع .\r\n","page_name":" 249 ","page_number":249},
  {"content":"\r\n\r\n و انّى فقلبى اليك اهتدى * و نفسى بطغيانها اعتدت \r\n و قلبى تأذر بتوحيده * و نفسى باهوائها ارتدت \r\n دعتنى الى ما هوت خدعة * و قلبى الى مهلك اوردت \r\n اجبت سريعا الى اهوائها * تسلّت و سرّت بما سوعدت \r\n هلكت و اهلكت نفس بها * بتوفيقك لُبّها اسعدت \r\n فنفسى ظلمت و سوء عملت * نقضت العهود الّتى اكّدت \r\n متى ما دنوت الى عفوك * خطاياى مِن عفوك ابعدت \r\n فلمّا انتبهت انبتُ اليك * و نفسى خطيئاتها شاهدت \r\n اساءت و لكنّ اقرّت بها * فصفحا لها بعد ما ارشدت \r\n تفضّل فاحسن بها انّها * لاحسانك لم تزل ارصدت \r\n فَانّ بالغت فى الرداى و الشّفا * لغفرانك لم تزل عودت \r\n فعفوا لما اخطات رَبّنا * و غَفر العمد به بوعدت \r\n فقلبى بنقصانه اعترف * و نفسى لعصيانها اهتدت \r\n لَكَ الحَمد يا ربّ فى طاعتى * و امّا المعاصى فمنّى بدت \r\n فمنّى الضلال علىَّ الوبال * و نفسى فمن نهج قسط عدت \r\n فخذ يا الهى بايدى العباد * عليهم اذ اهوائهم افسدت \r\n ازل عنهم كلّ هَمّ و غمّ * عليهم شياطينهم اوردت \r\n ترحّم نفوسا سعت فى رضاك * باهوائها فى هواك افتدت \r\n بحقّ النّبى و اولاده * و مَن فى رضاك بهم اقتدت \r\n فَهُم عيبة العلم و الحكمة * اولو الرّشد مِنّا بهم ارشدت \r\n نرى الخير و البرّ و السودد * اليهم تعود و مِنهُم بدت \r\n نرى العزّ و الفخر و الرفعة * اليهم تروح و منهم غدت \r\n هُم القوم مَن ماتَ فى حبّهم * الى جنّة روحه اهتدت \r\n بحُبّ لَهم قوم خير نجى * بِبُغض لَهُم قوم سوء ردت \r\n اليهم و فيهم و فى فضلهم * علوم السماء و مِنهُم بدت \r\n فان كان قوم هدت آخرين * بهم اهتدت من هداهم هدت \r\n بانكارهم ضلّ اهل الاضلال * بعرفانهم آخرون اهتدت \r\n\r\n","description":"","footnote":"","page_name":" 250 ","page_number":250},
  {"content":"\r\n\r\n حساب الخلائق اليهم غدا * بهم يعرفون نجت اوردت \r\n الهى امتنى على حُبّهم * به استرح من لظى اوقدت \r\n فان كان نفسى عصت ربّها * و عن امر قسط عدت و اعتدت \r\n فقلبى ملّى بحُبّ الّتى * و زوج البتول و من ولدت \r\n فَهَب سيّئاتى بحُبّى لَهُم * فانّ النجاة بهم اسندت \r\n هُم القوم قلبى اليهم حنين * و ايّاهم روح فيض فدت ؟ \r\n\r\nبشارت بظهور مهدى موعود و منقبت آن زبدهء وجود عليه السلام « 1 »\r\n مژده آمد از قدوم آنكه دل جوياى اوست * جان به استقبالش آمد ز آنكه جان مأواى اوست \r\n مژدگانى ده قدومش را كه اينك مىرسد * آنكه جان مست شراب عشق روح‌افزاى « 2 » اوست \r\n مژدگانى ده دلا كاينك رسيد اينك رسيد * آنكه اين هفت آسمان يك قطره از درياى اوست \r\n آنكه آزادان عالم بر در او بنده‌اند * آنكه شاهان جهان را جمله سر در پاى اوست \r\n اينك آمد آنكه آگاه است از كار همه * قول و فعل خلق مشهود دل داناى اوست \r\n اينك آمد آنكه هرجا سر و قد ماهروى * هر چه دارد از نكوئى جمله از بالاى اوست \r\n ناله‌هاى زار ما بر بوى گلزار ويست * داغهاى سينهء ما سايهء گلهاى اوست \r\n اينك آمد تا كه در جان و دل ما « 3 » جا كند * آنكه هم جان جاى او پيوسته هم دل جاى اوست \r\n\r\n\r\n","description":"","footnote":"\r\n( 1 ) - عنوان از « مجلس » چ - دوانى .\r\n( 2 ) - جان‌افزاى .\r\n( 3 ) - دل من .\r\n","page_name":" 251 ","page_number":251},
  {"content":"\r\n\r\n در دل هر ذرّه روشن تابشى از مهر او * در سر هر قطره پيدا شورى از درياى اوست \r\n اينك آمد تا نوازد خاطر هر خسته‌اى * كو دلش صفرائى او در سرش سوداى اوست « 1 » \r\n در دل هر عارفى از سرّ او گنجينه‌اى * در سر هر عاشقى شورى ز استغناى اوست « 2 » \r\n اينك آمد آن سر و سركردهء ارباب عشق * آنكه عشق عاشقان از عشق مادرزاى اوست \r\n آنكه روح اين جهان است و روان آن جهان * هر دو عالم را رواج از همّت والاى اوست \r\n باغ و صحراى زمين خرّم ز آب لطف او * قبّه‌هاى آسمان را فخر از بالاى اوست \r\n اينك آمد آن شهنشاه جهان خلق و امر * آنكه عالم سربه‌سر مقهور استيلاى اوست \r\n پادشاه صورت و معنا مؤيّد از إله * آنكه جسم و جان عالم صورت و معناى اوست \r\n نايب رحمان ، خليفه حق ، امام برّ و بحر * مهدى هادى كه قصر « 3 » پادشاهان جاى اوست \r\n آنكه جدّش مصطفى و جدّ ثانى مرتضاست * جدّ ثالث سبط ثانى ده وصىّ آباى اوست \r\n آنكه حقّش با نبى هم كنيت « 4 » و هم نام كرد * خَلق و خُلقش مثل خلق و خلق بىهمتاى اوست \r\n\r\n\r\n","description":"","footnote":"\r\n( 1 ) - اين بيت از « مجلس » و « امير - م » و در دوّانى نيست .\r\n( 2 ) - اين بيت ، مأخوذ از « مجلس » و « امير - م » در دوّانى نيامده است .\r\n( 3 ) - دوّانى ، امير - م : جاى\r\n( 4 ) - دوّانى ، امير - م : كينه\r\n","page_name":" 252 ","page_number":252},
  {"content":"\r\n\r\n علم دانايان عالم يك سخن از علم او * جود و بخششهاى حاتم يك نم از درياى اوست \r\n حكمرانى ريشه‌اى از طرّه دستار او * پادشاهى جبّه‌اى بر قامت والاى اوست \r\n آنكه گر يك لحظه در عالم نباشد سايه‌اش * اين زمين يك لقمه سازد هر چه در بالاى اوست \r\n آنكه در خلوت كند هر عابدى او را دعا * آنكه در هر محفلى گلبانگى از هيهاى اوست \r\n غيبت چندين نبى برهانى از اخفاى او « 1 » * عمر خضر و نوح و عيسى حجّت ابقاى اوست \r\n اينك آمد تا كه عدل او ببندد دست ظلم * زيردستان را بشارت روز استيلاى اوست \r\n اينك آمد تا كه برخيزاند از جا خلق را * تا نشيند هر كسى جائى كه آنجا جاى اوست « 2 » \r\n اينك آمد تا بپاشد از هم اجزاى جهان * باز پيوندد بهم نوعى كه حكم وراى اوست \r\n آمد آن كو دردمد در صور اسرافيل‌وار * تا برون آيد ز خاك آن كو بجان مولاى اوست « 3 » \r\n دردمد در صور ، دم تا سر برون آرد ز خاك * آن شقى مدبرى كو دشمن آباى اوست \r\n تا كه هر نيك و بدى يابد سزاى خويشتن * پيشتر زانكو رود جائى كه آن مأواى اوست \r\n\r\n\r\n","description":"","footnote":"\r\n( 1 ) - ج : برهان اخفاى ويست .\r\n( 2 ) - دوّانى : اين بيت را ندارد .\r\n( 3 ) - اين بيت از « دوّانى » و « امير - م » و در مجلس نيست .\r\n","page_name":" 253 ","page_number":253},
  {"content":"\r\n\r\n اينك آمد آنكه جنّت بهر اصحاب « 1 » ويست * آنكه اطباق جهنّم مسكن اعداى اوست \r\n اينك آمد آنكه زاهد را ز دنيا سير كرد * عابد اندر انتظار وعدهء فرداى اوست \r\n چون برون آيد ز ابر اختفا خورشيدوار * بر زمين آيد كسى كو چرخ چارم جاى اوست \r\n هر كه دارد گوش جان وقف حديث او كند * هر كه دارد چشم دل حيران سر تا پاى اوست \r\n دست او بر هر سرى كآيد شود عقلش تمام * اين سخن از حق رسيد از گفتهء آباى اوست \r\n دست بر دوش بخيلى گر زند « 2 » اين حاتم شود * اين كرامت قطره‌اى از بحر بخششهاى اوست \r\n گر بود بددل ز لطفش مالك اشتر شود * اين ز يمن صولت قهّار استيلاى اوست \r\n از لقايش شيعه را افزون شود سمع و بصر « 3 » * اين ز نور طلعت جان‌بخش روح‌افزاى اوست \r\n چون بيفزايد لقايش چشم را و گوش را * چشم را سيماى او و گوش را آواى اوست \r\n نافه را دل خون بود از خال خدّ ايمنش * ديدهء خورشيد حيران رخ زيباى اوست \r\n در بتان آتش فتد بتخانه‌ها ويران شود * از فروغ نور توحيدى كه بر سيماى اوست \r\n هر كجا گنجى است در ويرانه‌اى آيد برون * تا شود معمور آن تن كو سرش در پاى اوست \r\n\r\n\r\n","description":"","footnote":"\r\n( 1 ) - جاى اصحاب .\r\n( 2 ) - چون نهد حاتم .\r\n( 3 ) - شيعه را سمع و بصر افزون شود .\r\n","page_name":" 254 ","page_number":254},
  {"content":"\r\n\r\n سنگ در بحر كف بخشنده‌اش گوهر شود * كشتگان فقر را احيا ز بخششهاى اوست \r\n انس و جنّ ، ديو و ملك در قبضهء فرمان او * خاتم ملك سليمان در يد بيضاى اوست \r\n با عصا و سنگ موسى و دم عيسى بود * چشمه‌ها از سنگ آرد چوب اژدرهاى اوست \r\n تشنه سيراب و گرسنه سير گردد زان حجر « 1 » * وقت حاجت در سفرها زاد لشگرهاى اوست \r\n در برش درع نبى ، بر سر عمامه مصطفى * رايت و شمشير او هم در يد طولاى اوست \r\n ذو الفقار مرتضى بيرون كشد چون از غلاف « 2 » * از نهيبش آب گردد هر كه از اعداى اوست \r\n قوّت چل مرد دارد دست چون بيرون كند * اعظم اشجار را از جا كند « 3 » گر راى اوست \r\n در همه روى زمين نگذارد او جاى خراب * مُرده در زير زمين هم خرّم از بالاى اوست \r\n يك دگر را مژده بخشند و بشارتها دهند * هر كه از اموات از جان بنده و مولاى اوست \r\n هر كه امروز از فراق روى او سوزد چو شمع * بىگمان فرداى رجعت موسم احياى اوست \r\n هر كه بهر نُصرتش امروز دارد انتظار * در حقيقت او شهيد معركه فرداى اوست \r\n اى صبا از من پيامى سوى آن درگاه بر * كه فلان شوق تو در هر جُزوى از اجزاى اوست \r\n\r\n\r\n","description":"","footnote":"\r\n( 1 ) - امير - م : زان شجر .\r\n( 2 ) - دوّانى : نيام ، متن برابر « امير - م » و « مجلس » .\r\n( 3 ) - امير - م را بيرون كند .\r\n","page_name":" 255 ","page_number":255},
  {"content":"\r\n\r\n گرچه از تقوى و طاعت نيستش بال‌وپرى * در ره حق شوق روح‌افزاى تو پرهاى اوست \r\n نقد قلبى دارد و محتاج اكسير شماست * گر ترا پرواى او نبود ، كرا پرواى اوست \r\n اى خدا توفيق ده تا سر نهم در پاى « 1 » او * كاين سر سودائيم سودائى سوداى اوست \r\n نيست تاب فرقت او در دل من بيش ازين * آتشى در جان مرا از شوق روح‌افزاى اوست \r\n فيض خامش باش « 2 » نتوانى ز وصفش دم زدن * آنچه گفتى هم كفى از موجهء درياى اوست \r\n خيز و استقبال كن پس جان و دل در پاى ريز * آنكه را جان و دل و تن منزل و مأواى اوست \r\n\r\nتوصيف بعضى غذاها و تعريف خربزه\r\n فخر غذاهاست نان ، اطعمه را افسر است * غاذيه را در خور و مائده را زيور است \r\n محترم خاندان ، فرض شد اكرام آن * حرمت نان داشتن سنّت پيغمبر است \r\n گر نبود قوت نان روزه كجا مىتوان * در حركات نماز قوّت نان ياور است \r\n قوّت صوم و صلاة كارگه كائنات * جمله درو كارگر ، خشك اگر يا ترست \r\n بلكه درو عرش نيز كرده عمل تا بفرش * اين سخن هم چو در گفته پيغمبر است \r\n\r\n\r\n","description":"","footnote":"\r\n( 1 ) - امير - م ، دوّانى : بر پاى .\r\n( 2 ) - امير - م : خامش شو كه ، دوّانى : محذوف .\r\n","page_name":" 256 ","page_number":256},
  {"content":"\r\n\r\n ريزهء نان بر زمين گر فكنى آسمان * خصم تو گردد بجان مهر و مهش ياورست \r\n گرچه فنون نعم ، هست همه محترم * حرمت نان ز آن ميان از همه افزون‌ترست \r\n نان جو ارچه دواست ، قوت تن انبياست * ليك چو گندم بود ذائقه را خوشترست \r\n باز پس از نان ، پنير زينت هر حاضرى * ثالثى ار ضم شود خربزه جامع‌ترست \r\n از همه چيزى الذّ خربزه است و پنير * از همهء نان خورش اين دو گواراترست \r\n خربزه شيرينىاش به ز نزاكت بود * شور بود گر پنير به ز پنير تر است \r\n باز اگر مغز جوز جمع شود با پنير * خوردن هر يك از آن مصلح آن ديگرست \r\n اين دو دواى تن است هر دو اگر با هم است * درد بود گر جداست اين سخن جعفرست \r\n نيست غذائى چنين در همه روى زمين * از همه چيز اين چهار ذائقه را خوشترست \r\n صاحب طبع سقيم گر نخورد زو مرنج * خوش ز خوشان با خوشان ناخوششان خوشترست \r\n كرده خدا ده صفت تعبيه در خربزه * اين سخن مرتضاست آنكه جهان را سرست \r\n هست طعام و شراب فاكهه و نانخورش * خطمى و ريحان دوا ترّه و حلوترست \r\n با لب و دندان چرب صنعت اشنان كند * از همه نوع غسول خوش‌تر و آسان‌ترست \r\n\r\n","description":"","footnote":"","page_name":" 257 ","page_number":257},
  {"content":"\r\n\r\n باز چو شيرين بود به ز نباتست و قند * در مزه و منفعت اوفق و لايق‌ترست \r\n يُسر زمين است آن ، نيست درو هيچ درد * اين سخنم نيز نقل از سخن حيدرست \r\n باز غذا بهر شام نيست چو لحم و برنج * روغن اگر ضم شود افق و جامع‌ترست \r\n آلت گرم و پياز مصلح اين هر سه‌تاست * چون نمك معتدل كز همه واجب‌تر است \r\n چاشت غذاى چنان شام طعامى چنين * اكثر جا غالبا دسترس اكثر است \r\n اين همه يك شيمه است از نعم اطعمه * قطره ولى سوى بحر ، راهنما ، رهبرست \r\n كرده خدا بيشمار ، اطعمه بر ما نثار * و آن نعم ديگرش ز اطعمه والاترست \r\n بنده ز سر تا به پا ، هست غريق نعم * دمبدش مىرسد خشك اگر يا ترست \r\n شكر كدامين كنم از نعم ذو المنن * نعمت او بىحد و كوشش ما ابترست \r\n شكر نعم چيست فيض عجز ز شكر نعم * عجز چو آرى بلب شكر تو چون شكّرست \r\n ورنه بهل صوت و حرف ، بحر مپيما به ظرف * حمد دل و جانت از حمد زبان بهترست \r\n\r\nوصف بلاد مازندران در ورود اوّل\r\n كشور مازندران گوئى جهانى ديگرست * از عجايب‌هاى عالم جنگل اين كشور است \r\n\r\n","description":"","footnote":"","page_name":" 258 ","page_number":258},
  {"content":"\r\n\r\n هر كه مىخواهد ببيند نزهت شهر سبا * گو بيا مازندران كاينجا سباى ديگر است \r\n خاك و خشتش از طراوت سبز و سنگ‌خاره سبز * مرزوبومش تر ، هوا تر ، ابر تر ، گردون‌تر است \r\n سبزه در سبزه است اينجا و درخت اندر درخت * رنگ در رنگ و طراوت در طراوت مضمر است \r\n گوئى اينجا سبز شد اوّل درخت ناميه * شاخ و برگ و ريشه ز اينجا سبز در هر كشورست \r\n هر كجا باشد درختى سجده‌اى دارد و ليك * جاى عبد و جمعهء اشجار اين بوم و برست \r\n نيست جائى مر درختان را چنين جمعيّتى * از براى بندگيشان سجده‌گاه اكبرست \r\n صف بصف پيوسته چون اجزاى صف از يكدلى * جمله در تسبيح حق مانند يك تن يك سرست \r\n يك‌به‌يك از شاخها را بر درختان جابجا * در ثناى حق ز هر برگى زبان ديگرست \r\n با زبان بىزبانى نيز گويد رازها * ليك گوش جاهلان از استماع آن كرست \r\n هر ورق از هر درخت آيات حق را دفتريست * آن كسى خواند كه او را چشم و گوشى ديگرست \r\n هر رگى از هر ورق از صنع بىچون آيتى است * آن رسد در سرّ آن آيت كه حكمت را درست \r\n رنگها و نقشها در برگها سرّ خداست * ليك آن فهمد كه او را عقل و هوشى در سرست \r\n\r\n","description":"","footnote":"","page_name":" 259 ","page_number":259},
  {"content":"\r\n\r\n صبغة اللّه « 1 » را نگر ، آثار قدرت را ببين * حبّذا آيات آن كو خالق خشك و تر است \r\n در خزان انواع و الوان بر درختان جلوه‌گر * در بهارش تا چها باشد كه هنگام برست \r\n نى سپهر اينجا همين اخضر نمايد ، در نظر * چشم هر سو افكنى هر يك ز ديگر بهتر است \r\n چوب خشك اوفتاده سبز گرديده است باز * در بناهاى گچ و آجر درخت اخضرست \r\n بر سر ديوارها گلهاى تر در فصل دى * گل زده بر سر ، دماغ خشت و گِل اينجا ترست \r\n بر سر ديوارها جوئى است از آب روان * بر كنارش گلشنى از نرگس و نيلوفرست \r\n چون عروسان هر يك از ليمو و نارنج و ترنج * در نقاب برگها از ديگرى شيرين ترست \r\n فرش مخمل گسترانيده در آن فرّاش صنع * سر بسر روى زمين از فرش مخمل بسترست \r\n نيست از گردى نشان هر چند گردى گِرد آن * رُفته بىجاروب و بىپاشيدن آبىترست \r\n نى همين بلدان اينجا منظرش نيكوست بس * از بلد تا بلدهء ديگر همه خوش‌منظرست \r\n بلكه راه شهرها بهتر ز اصل شهرهاست * هر بلند و پستيش از ديگرى نيكوترست \r\n بايد اينجا ماند و در آثار قدرت سير كرد * نيست چون ديدن شنيدن اين دگر آن ديگرست \r\n\r\n\r\n","description":"","footnote":"\r\n( 1 ) - صبغة اللّه و من احسن آية 138 البقرة .\r\n","page_name":" 260 ","page_number":260},
  {"content":"\r\n\r\n فرد اعلاى طعام و فرد اعلاى لباس * كان برنجست و حرير انشأش « 1 » زين بوم و برست \r\n چون طراوت هست سارى در همه اجزاى آن * سارى آمد نام آن شهرش كه اصل كشورست \r\n بر درختش مىفروشد حسن نارنج و ترنج * بر فروشش « 2 » ز آن لقب شد بلده‌اى كان خوشترست \r\n مشهد سر نام خود با خويش دارد زين بلاد * پاى آنجا با ادب بگذار كان جاى سرست \r\n از فرح معمور مىباشد هميشه ز آن سبب * شد فرح‌آباد نام آنكه بحرش در برست \r\n اشرفش دارد شرف بر شهرهاى ديگرش * ز آن بدين نام گرامى از همه اولاترست \r\n از همايون تپّه و درياى گرداگرد آن * وه چه گويم لوحش اللّه هى چه نيكومنظرست \r\n از كدامين سيرگاهش دم توان زد در ثنا * هر يكى را مىستائى ، ديگرى اولاترست \r\n هر كه در دنيا نمودارى ز جنّت بايدش * گو بيا اينجا ، كه دنيا را روائى ديگرست \r\n طالب « جنّات تجرى تحتها الانهار » « 3 » را * ديدن مازندران سوى تماشا رهبرست \r\n اين همه در مدح اين كشور شنيدى ليك شاه * زود اگر بيرون رود زين مرزوبوم اولاترست \r\n\r\n\r\n","description":"","footnote":"\r\n( 1 ) - انشأش مخفف انشائش و انشأ يعنى ابداع و آفرينش .\r\n( 2 ) - برفروش مخفف بارفروش و بابل امروزى .\r\n( 3 ) - اين آيه در يازده سوره به شرح فهرست آمده است .\r\n","page_name":" 261 ","page_number":261},
  {"content":"\r\n\r\n زانكه طبع هر بلادى را ، مزاجى مىسزد * نيست اينجا نيك جُز آن را كزين بوم و برست \r\n نيست جاى مسكن بيگانه ، بايد ديد و رفت * زينتى دارد و ليكن هم چو دنيا معتبرست \r\n بارش بسيار و آب ناگوار و روز تار * دل سياه و تيره اينجا هم چو زلف دلبرست \r\n اندورن خانه‌ها تاريك و بيرون سرد و تر * آفتابش زير ابر و ابر نزديك سرست \r\n فرشها تر ، رختها تر ، دفتر و اوراق ، تر * آدمى را هر چه باشد جُز دماغ اينجا ترست \r\n گندمى كز بهر آن آدم بهشت از دست داد * در مزاج اينجا ز انواع غذاها پسترست \r\n بىسقم پرهيز بايد از غذاهاى لذيذ * شكر للّه كاندر اينجا آن غذاها كمترست \r\n آنچه گفتيم در زمستانست از گرما مپرس * مىكُشد بىشك كسى را كز بلاد ديگرست \r\n قرب دريا و هواى سست و گرماهاى سخت * هر كرا معتاد نبود لاجرم بيم سر است \r\n در زمين و اهل حق ، قسمتى كرده است عدل * هر كجا لطفى بود قهرى در آنجا مضمر است \r\n گر تو بيرون مىروى ورنه ترا بيرون كند * حاكم گرما اينجا ، زانكه او را لشگرست \r\n لشگر گرما ز ابرو پشّه و كيك و مگس * مىكند بيرون كسى را كو نه زين بوم و برست \r\n گر بدين لشگر نيارد ساخت كارى حاكمش * دورى اهلش ز اهليّت بجاى لشگرست \r\n\r\n","description":"","footnote":"","page_name":" 262 ","page_number":262},
  {"content":"\r\n\r\n مردم فهميده كميابست در وى بلكه نيست * گر ، به نادر يا بى آنجا آن ز جاى ديگرست \r\n مردم فهميده را آب و علف كمتر دهند * زان سبب كاب و علف شايستهء گاو و خرست \r\n فيض تن زن زين سخن ، از طرز خود بيرون مرو * نيست لايق از تو حرفى كاندر آن شور و شرست \r\n نيك بايد ديد و نيكو گفت و از بد دم نزد * بد نگويد خلق را جز آنكه در وى مضمرست \r\n حق تعالى بگذرد از جرم و تقصير و خطا * آنكه را او باعث آبادى اين كشورست \r\n فيض را آسوده دارد سايهء اقبال او * سايهء اقبال او لطف خداى اكبرست \r\n\r\nوصف بلاد مازندران در ورود ثانى\r\n قصهء مازندران مايهء سودا گذشت * اين سفر بيهده لايق اعدا گذشت \r\n خيل بلا ، فوج فوج از پى هم مىرسيد * قافلهء ابتلاء خوب به غوغا گذشت \r\n بود بلا ما حضر ، در سفر آن ديار * ضعف بلاى سفر در حضر ما گذشت \r\n تن به عبادت نساخت ، جان به سعادت نساخت * عمر در آن بوم و بر باطل و بى جا گذشت \r\n هر كه در آن پا نهاد ، عافيت از دست داد * تا به كف آيد دگر موسم آنجا گذشت \r\n ظهر جدا نى ز بام ، عصر جدا نى ز شام * وقت صلاة و صيام ناشده پيدا گذشت \r\n\r\n","description":"","footnote":"","page_name":" 263 ","page_number":263},
  {"content":"\r\n\r\n طاعت و اوراد شد عاطل و باطل همه * كار به امّيد روز ، وعده به فردا گذشت \r\n مدّت شش مَه در آن روز نديديم هيچ * عمر بمازندران ، يك شب يلدا گذشت \r\n تا كه در آن بوده‌ايم چشم بنگشوده‌ايم * چشم هوا تيره شد ، ديدهء بينا گذشت \r\n خواندن و بنوشتنى ، كآن فرح روح ماست * هيچ از آن دم مزن كان به تمنّا گذشت \r\n گر ز هوا دم زنى ، صيف و شتا را مپرس * فصل خزان و بهار جمله به سرما گذشت \r\n مطلقِ آبش مضاف ، نيست در آن آب صاف * شرب و طهارت در آن با گِل و با ، لا ، گذشت \r\n روى زمينش گِل آب ، جوف هوا پُرسحاب * گِل ز قدم تا بسر ، ابر هم از پا گذشت \r\n آب ، دَوَد در گِل آب ، لايه جهد بر ثياب * ثوب تجمّل بباخت هر كه بهر جا گذشت \r\n كوچه و بازار پُر ، ز آدم و اسب و شُتُر * تا تو نهى گام صد ، صدمهء صدما گذشت \r\n كثرت خلق و هجوم جاى چنان تنگ كرد * تا بدل انتفاع از ثمن جا گذشت \r\n خانه چو جا تنگ كرد ، مسجد و حمام كو ؟ * مجلس صحبت چه شد ؟ جا همه بىجا گذشت \r\n با همه تردامنى بود هوا خشك خشك * خواب نيامد به چشم عمر به سودا گذشت \r\n\r\n","description":"","footnote":"","page_name":" 264 ","page_number":264},
  {"content":"\r\n\r\n روز غم پيچ ، پيچ ، شب همه امر مريج « 1 » * صبر ، سر خود گرفت عقل ز دنيا گذشت \r\n چند بگيرد هوا ، چند بگريد سماء * دود دل و اشك چشم ، از سر و از پا گذشت \r\n كوه و كمر پُرشجر ، جمله ، ولى بىثمر * دشت پُرآب و جگر ، تشنه از آنجا گذشت \r\n بود ز انگور و نار نام و نشانى در آن * زين دو حقيقت نديد هر كه ز اسما گذشت \r\n رنج ز نارنج خاست هر كه از آن خورد ، مُرد * جان به ملايك سپرد ، از سر دنيا گذشت \r\n گفت به گوشم ترنج ، گويم حرفى مرنج * هان كه منم بر تو رنج ، بايدت از ما گذشت \r\n ناظرى دخل و خرج گشت همه هرج و مرج * كار وكيلان خرج جمله به يغما گذشت \r\n وحشت اهل ورود ، كربت غربت فزود * الفت گوئى نبود انس همانا گذشت \r\n هيزم بىآتشش سوخت دل اهل لهو * سرور قليون‌كشان از سر تنبا « 2 » گذشت \r\n خانه زگالى و چوب گاه فتاد آتشى * شعله چو بالا گرفت گالى و كالا گذشت \r\n خانه به خانه رود گويد همسايه هان * خانهء خود را بكن كآتش از اينجا گذشت \r\n سورهء حشرم به ياد ، آمد تا يخربون * در نظر عبرتم «  فَاعْتَبِرُوا يا  « 3 » » گذشت \r\n\r\n\r\n","description":"","footnote":"\r\n( 1 ) - مريج عربى و به معنى سخنان بيهوده و زشت و باطل چون غيبت ديگران .\r\n( 2 ) - تنبا اشاره به تنباكو .\r\n( 3 ) - سورهء حشر آيهء 2 به شرح فهرست .\r\n","page_name":" 265 ","page_number":265},
  {"content":"\r\n\r\n بهر سراى فنا ديدن آن عبرتى است * ليك بر غافلان آن به تماشا گذشت \r\n بر سر آنها كه بود ، زلزله‌اى هم فزود * شكر خدا را كه آن خير و گوارا گذشت \r\n هر چه بلا بود آن ، بود بمازندران * لشگر اندوه و غم ، آمد و بر ما گذشت \r\n بر لب دل‌خسته‌اى گر كسى انگشت زد * اشك ز چشمش دويد خون دل از پا گذشت \r\n اشك ستمديدگان روى زمين را گرفت * ناله درماندگان ، ز اوج ثريّا گذشت \r\n در دل تاجيك و ترك حسرت بيرون شدن * آتشى افروخت تا ، اشك ز دريا گذشت \r\n مژدهء بيرون شدن بود چو جان در بدن * ليك وجودى نداشت همره عنقا گذشت \r\n مار به زندان بود ، در خط مازندران * دُم بدرون ، سر برون اين به معمّا گذشت \r\n هست چو زندان بلد ، مارش بيماريش * بيم مرض ، بيم مار ، حلّ معمّا گذشت \r\n خوش‌دل آن‌كس كه شد زود ز سجنش خلاص * خوش‌تر ازو آنكه او ديد و از آنجا گذشت \r\n خوش‌تر ازين هر دو آنك هيچ نكرد اين سفر * خوش‌تر ازين هر سه آنك از سر دنيا گذشت \r\n جنگل آن ديدنى است ليك بفصل خزان * يا به بهار آنكه را در دم از آنجا گذشت \r\n ديدن آن را سزد ، كو ببرد عبرتى * نى كه بلهو و لعب بهر تماشا گذشت \r\n\r\n","description":"","footnote":"","page_name":" 266 ","page_number":266},
  {"content":"\r\n\r\n عبرت آن كس برد ، كاهل معانى بود * مغز ز صورت كشد بر نظرش تا گذشت \r\n صائب « 1 » ما چون بديد ، جنگل مازندران * نكته بر خاطر آن سخن آرا گذشت \r\n جنگل مازندران خواب پريشان ديو * در نظر صائبش صورت و معنا گذشت \r\n معنى آن حكمت و صورت آن خواب ديو * صورت و معنا بهم در دل بينا گذشت \r\n فيض ازين پيش گفت در حق مازندران * حرف ازين پيش گفت آن به ثناها گذشت \r\n حمد و ثناى خدا كرد در آنها ادا * بر دلش آن وقت خوش‌صورت و معنا گذشت \r\n وقت بود مختلف تا من و مائى بود * وقت خوش آن راست كو از من و از ما گذشت \r\n\r\nجواب نامهء شخصى كه از نامه ننوشتن شكوه كرده « 2 »\r\n نامه بنويسم اگر نامهء من اهل بود * هر چه خواهد دل ياران بر ما سهل بود \r\n نامه حاجت نبود در دل اگر غشّى نيست * كار سهل است دلا يار اگر اهل بود \r\n راست خواهى بتكلّف نتوان نامه نوشت « 3 » * هر چه آيد به زبان قلم آن سهل بود \r\n\r\n\r\n","description":"","footnote":"\r\n( 1 ) - - در اين سفر صائب نيز همراه فيض بوده است .\r\n( 2 ) - - عنوان از « مجلس » در اين نامهء منظوم نام آن شخص منظور نشده است .\r\n( 3 ) - - اين بيت شاهد بر آنست كه فيض بر خلاف همهء دانشمندان و فضلا و ادباى آن روزگار در نوشتارهاى خود متكلّف نبوده و حتى در شعر نيز هر چه به زبان قلم مىآمده مىنوشته است . شايد منظورى وى آن بوده كه كلام او براى عامّهء مردم قابل فهم باشد ، و اينكه در اشعار وى تكرار قافيه -\r\n","page_name":" 267 ","page_number":267},
  {"content":"\r\n\r\n گر تكلّف ز ميان من و تو برخيزد * مىنويسيم به يكديگر تا مهل بود \r\n چون ادب ترك ادب شد ره و رسم آسانست * يا طلب ترك طلب كار رقم سهل بود \r\n شه ، نيم ، مير نيم ، خاك ره يارانم * لاف حشمت اگر از علم زنم جهل بود « 1 » \r\n سرم افكنده بود ، خادم درويشانم * تنم ار شاب ، و گر شيخ و گر كهل بود \r\n فيض اگر شاب و گر شيب كه او تلميذست * لاف شيخى نزند هر كه چو من اهل بود \r\n\r\nجواب مستفتى كه به نظم استفتاء كرده\r\n كردى استفتاء ز ارث زوجه‌اى صاحب رشد * نيست فرقى گر بود ذات الولد يا بىولد \r\n زوجه ، ربعى مىبرد گر مرد بىفرزند مُرد * ور بود فرزند او را ثُمنى از مالش برد \r\n گر نخواهند از زمين و خانه و دكّان دهند * ساير ميراث خواران قيمت او را مىرسد \r\n سرّ اين حكم آن بود تا در امان باشند قوم * از شريك اجنبى آن زن اگر شوئى كند \r\n قول ديگر آنكه او را از زمين ميراث نيست * قيمت اشجار و ابواب و بنا او را رسد \r\n اين خلاف احتياط وارثان ديگرست * احوط آن باشد كه قيمت از اراضى هم برد \r\n\r\n\r\n","description":"","footnote":"\r\n- فراوان ديده مىشود و نيز اينكه گاهى عباراتى سست و زبان مكالمه‌اى عامه ديده مىشود كه از نظر ادبى جزء مسامحات شمرده مىشود فقط بخاطر دورى از تكلف بوده است .\r\n( 1 ) - - اين مصراع پاسخ به آن دوستى است كه دير پاسخ دادن فيض را حمل بر حشمت وى نموده و او پاسخ داده است كه نه شاه و نه ميرم بلكه خاك ره يارانم و اگر لاف حشمت در علم هم زده باشم از جهل است با آنكه فيض در آن روزگار از شهرت علمى فراوانى برخوردار بوده است .\r\n","page_name":" 268 ","page_number":268},
  {"content":"\r\n\r\n قول بسيارست اينجا اهل فتوى را ولى * اينكه ما گفتيم با قران موافق‌تر بود \r\n\r\nدر نكوهش دنياپرستان\r\n داد از دست اهل دنيا داد * زين شكم‌خوارگان ، فغان ، فرياد \r\n باطلان جهان باطل و حق * فاسدان سراى كون و فساد \r\n همه تعميرشان خرابى دين * همه تدبيرشان خلاف سداد \r\n باطل و حقّشان ، همه باطل * حاصل كونشان تمام فساد \r\n خانهء حق ز ظلمشان ويران * شهر باطل ز جورشان آباد \r\n جدّشان هم چو هزلشان همه هزل * كونشان چون فساد جمله فساد \r\n همه چون چاره خلطشان اخباث * همه چون چار طبعشان اضداد « 1 » \r\n همه اعداى يكدگر ، از جان * همه در قتل يكدگر ، جلّاد \r\n همه ز اندوه يكدگر خوشحال * همه از مرگ يكدگر دلشاد \r\n همه نمرود و با خدا در جنگ * همه در قصد يكدگر شدّاد \r\n همه شدّاد از جنان محروم * بانى قصرهاى ذات عماد « 2 » \r\n دلشان بستهء زر و زيور * تنشان خستهء زن و اولاد \r\n همه را از همه همه خواهان * همه را از همه است اين فرياد \r\n هر يك از ديگرى كند شكوه * كه چرا كرد با من او بيداد \r\n خود همان مىكند كه او مىكرد * هيچ از كار خود نيارد ياد \r\n صُفّهء خويش را نمىبيند * چون كند چار صفّه را تعداد \r\n از براى معاش ، سعى همه * نكنند از معاد ، هرگز ياد \r\n دعوى دين كنند و باطنشان * مىدهد دين چو عاديان بر باد \r\n منصب آن عدوى علم و خرد * پيشهء اين ، صديق جهل و فساد \r\n آن يكى منصبش در اصفاهان * دود ظلمش رسيده تا بغداد \r\n\r\n\r\n","description":"","footnote":"\r\n( 1 ) - - چار خلط خون و بلغم و سودا و صفرا و چار طبع سرد و گرم و خشك و تر .\r\n( 2 ) - - سورهء الفجر آيه 7 به شرح فهرست .\r\n","page_name":" 269 ","page_number":269},
  {"content":"\r\n\r\n ظاهرش موسويست بيضايد * باطن او وليد ذو الاوتاد \r\n سر او از غم اجل خالى * دل او از حيات دنيا شاد \r\n گاه سازند بهر مهمانى * مجمع جامع فنون فساد \r\n تا نمايند عرض ثروت خويش * تا شود صيت جودشان پُرباد \r\n حرف رنگين و غيبت شيرين * كه دهد ساعتى غمى بر ياد \r\n مؤمنان را به پوستين افتند * تا شود طبع بىحيائى شاد \r\n مهبط حرفهاى بيهوده * سخنستان هر چه باداباد \r\n خود مفيدند و خود سخن‌پرداز * عالمى گر بدستشان افتاد \r\n نه سؤال و نه استماع سخن * نه غم جهل خود ، نه استرشاد \r\n افترا بر معاشران بندند * تا گشايد گره ز كار عناد \r\n كرده‌ها را نهند محمل زشت * گفته‌ها را به بد كنند اسناد \r\n صحبت بانفاق مىدارند * طبعشان گشته خوش به آن معتاد \r\n آن يكى جهل را بود انبان * در فن حُمق آن دگر استاد \r\n اين بود مسند حديث انس * و آن دگر بو هريره را اسناد \r\n دل ابليس را كند اين خوش * و آن كند روح بولهب را شاد \r\n ريش در ريش يكدگر بافند * با دل پرغش و سر پُرباد \r\n تا توانند در نكوهش حق * كوشش خويش را كنند مزاد \r\n مىشود ثبت از يمين و يسار * فعلشان موبه‌مو ، نه كم نه زياد \r\n اف برين كركسان دنياخوار * تف برين ناكسان بدبنياد \r\n گند اوضاعشان گرفته جهان * دود بيدادشان گرفته بلاد \r\n وصف اين قوم من نيارم كرد * يك نمودم ز صد هزاران ياد \r\n گر تو گوئى كه اهل دنيا كيست * وزچه كس بر فلك بود فرياد \r\n اهل دنياست آنكه عمر عزيز * مىكند صرف مال و جاه زياد \r\n گرچه در ظاهر او ، فقيه بود * يا كه باشد به صورت از زهّاد \r\n ز آنكه در هر لباس مىباشند * همه صنف از صحابه مىكن ياد \r\n مال و جاه زياد ، دانى چيست * آنچه ز آن بهره نيست روز معاد \r\n نبود امر دين ، بر آن موقوف * نيست طاعات را بر آن بنياد \r\n\r\n","description":"","footnote":"","page_name":" 270 ","page_number":270},
  {"content":"\r\n\r\n نشود قوت و قوّت تن و جان * كه بود توشه‌اى به روز تناد \r\n مدد عزّت ضرورى نيست * كه كنند اعتبار ، اهل رشاد \r\n قدرى از مال و جاه در كار است * آخرت را بدين دو شد بُنياد \r\n ليك اينجا محل تلبيس است * گه ضرورت كم است و گاه زياد \r\n ديو را ، دام حيله است اين امر * زينهار از دمش مشو پُرباد \r\n هر كه آگاه ، جست از دامش * هر كه غافل ، به دام او افتاد \r\n مشتبه نيست جُز بر نادان * نزد دانا چه مقدحه است و زناد \r\n گرچه از مال ، آخرت خورد آب * گرچه از جاه مىشود آباد \r\n دنيى و آخرت ز هم دورند * هر يكى را جداست راهى و زاد \r\n راه هر يك نشانه‌اى دارد * بايد از رهبران گرفت ارشاد \r\n زاد هر يك ، علامتى دارد * هست دانا ، مميّز اين زاد \r\n گر تو خواهى كه بر تو گردد كشف * كه ترا هست ، هست يا نه زاد معاد \r\n درنگر چون در آمدى از خواب * كه چه امرى نخستت آيد ياد \r\n اگر آن امر آخرت باشد * مر ترا هست روزيى زان زاد \r\n و گر آن امر دنيئى دونست * نيستت ، يا كم است زاد معاد \r\n حاصل آن را كه اكثر عمرش * مىشود صرف مال و جاه زياد \r\n اوست دنياپرست و بيگانه * از خدا دور و جيفه‌جوى چو خاد \r\n هر كسى كسب و پيشه‌اى دارد * كه در آنش بود صلاح و فساد \r\n گر بود پيشهء تو طاعت و علم * كه در آن مىكنى خدا را ياد \r\n كار دنيات بهر اصلاحست * نه براى تفاخر و افساد \r\n توئى از بندگان حق احسنت * آخرت مر ترا ، مبارك باد \r\n ور بود پيشهء تو كار دگر * نيستت غير سجدهء معتاد \r\n توئى از بندگان دنيى دون * روح ابليس ، هر نفس ز تو شاد \r\n دوزخ آماده است ، فرمائيد * « انّ ربّك عليك بالمرصاد « 1 » » \r\n هم چو خورشيد روشن است اين امر * بر كسى كو طلب كند ارشاد \r\n\r\n\r\n","description":"","footnote":"\r\n( 1 ) - - سورهء الفجر آيه 14 به شرح فهرست .\r\n","page_name":" 271 ","page_number":271},
  {"content":"\r\n\r\n مكن اى دوست تكيه بر اسباب * بر مسبّب ، هميشه كن اسناد \r\n نه به طول معاش شاد مشو * از هواهاى طبع باش آزاد \r\n گر فضولى طلب كنى كه بدان * ندهى دل و ز آن نباشى شاد \r\n پيشه‌ات كار آخرت باشد * هست امّيد عفو روز معاد \r\n كار ، كار دل است و همّت دل * تا چه خواهد دل ، از چه باشد شاد \r\n دل خود را ز آرزو بگسل * به امل تا توان ، مشو دلشاد \r\n نقد بىشبههء جهان نيكوست * نسيه و شُبهه را بمان از ياد \r\n كى رسد وز كجا و گر برسد * باشد آن بىثبات و بىبُنياد \r\n گر بود ثابت آن ثبات تو كو * هست بُنياد عمر تو بر باد \r\n نسيهء آخرت بود نيكو * محكم و ثابت و قوى بُنياد \r\n اهل آن شو كه عيش آن عيش است * يا رب آن فيض را گوارا باد \r\n\r\nترغيب علماء بعشق و حكما بشرع « 1 »\r\n كيست « 2 » كه از من سخن نزد سخن‌دان برد * قطره بعمّان كشد ، زيره بكرمان برد \r\n آب كشد سوى ابر ، جانب دريا گهر * سنگ كشد سوى كوه ، لعل سوى كان برد \r\n شمع فروزد بروز ، نور برد سوى خور * ميوه كشد سوى باغ گل به گلستان برد \r\n يك غزل از من كند گوش زد عارفان * سُرمه بينائى سوى صفاهان برد \r\n\r\n\r\n","description":"","footnote":"\r\n( 1 ) - - عنوان از « مجلس » .\r\n( 2 ) - - اين ابيات را فيض در اقتفاى قصيدهء معروف جمال الدين محمد بن عبد الرّزاق اصفهانى كه در تعريض به حكم خاقانى شروانى سروده بسروده است با تضمين مصراع اوّل شاعر اصفهانى بدون ذكر نام وى از نظر كمال اشتهار كالشمس فى رائعة النهار .\r\n","page_name":" 272 ","page_number":272},
  {"content":"\r\n\r\n تا چو سخن بگذرد ، ياد كنندم به خير * بو كه نصيبى دل از فيض عزيزان برد \r\n در دلشان افكند آنكه دعائى كنند * نامه كه حرفى زيار جانب ياران برد \r\n در دل صاحبدلان آتش شوق افكند * چون سخن دردناك نامه بديشان برد \r\n غنچهء دل بشكفد از دم جان پرورش * حرف محبّت صبا چون به محبّان برد \r\n شعله شود حرف ، حرف در دل ارباب عشق * قصّهء عشقى چو باد جانب ايشان برد \r\n اين غزل تازه را ، هر كه دهد گوش هوش * طفل دل خويش را سوى دبستان برد \r\n عشق : نه آنى كه كس ، جان ز تو آسان برد * هر كه دهد دل به تو مشكل اگر جان برد « 1 » \r\n هر كه دهد دل بعشق جان بنهد بر سرش * كيست كه از دست عشق جان و دل آسان برد \r\n باد صبائى كجاست ، بوى گلى آورد * نالهء زار مرا ، سوى هزاران برد \r\n گويدشان در وصال ، چند بناليد زار * زار بنالد كسى كو غم هجران برد \r\n صبحدمى طرف باغ سيركنان مىشدم * بو كه دماغ ترم فيض گلستان برد \r\n از تتق غيب شد ، پردگىّ جلوه‌گر * گفت كه دل مىدهد تا بعوض جان برد \r\n\r\n\r\n","description":"","footnote":"\r\n( 1 ) - - با اين بيت تجديد مطلع در شيوهء مغازله آغاز شده است .\r\n","page_name":" 273 ","page_number":273},
  {"content":"\r\n\r\n گفتمش اى عشوه‌گر چند فريبى مرا ؟ * آنكه دهد دل بعشق كى دگر او جان برد ؟ \r\n حرف دل و جان مگو ، قيمتش ارزان مگو * چيست دل و جان كه كس جانب جانان برد \r\n گفت كه هى هى مشو از در او نااميد * هر كه دهد تن بعشق جان فراوان برد \r\n جان كهن گر دهد ، جان نو آرد بدست * صد كهن ارزد نوش جان دهد ايمان برد \r\n كى كهنش خرج شد ، در نو او درج شد * بر سر هم جان نهد بر سر هم جان برد \r\n دم‌به‌دم او جان نهد ، بر سر جان دگر * تا همگى جان شود طلعت جانان برد \r\n چارهء دل نيست جُز آنكه بسازد به درد * تا كه ز بزم غمش عيش فراوان برد \r\n گاه ز گلزار حُسن ، پُر كند از گل بغل * گاه ز لخت جگر لاله به دامان برد \r\n گه مى از آن لب كشد ، جام لبالب كشد * يا شود از غمزه مست باده ز چشمان برد \r\n گه شود از حسرت آب ، خسته جگر دل كباب * ز آتش هجران او ، سينهء بريان برد \r\n گاه ببازد سرى ، در قدمش از نياز * گه ز سر كوى ناز ، عشق به سامان برد \r\n گاه پريشانى در دل و جان از فراق * خاطر جمعى كه از زلف پريشان برد \r\n يار گهى جلوه‌گر ، گاه پس پرده در * گاه دهد دل به لطف گاه به دستان برد \r\n\r\n","description":"","footnote":"","page_name":" 274 ","page_number":274},
  {"content":"\r\n\r\n بوالعجبيهاى عشق كس نتواند شمرد * كيست كه اين قصّه را شرح به پايان برد \r\n مطلع ديگر رسيد ، هر كه تواند شنيد * از ره سمع او به دل نور فراوان برد \r\n\r\nتجديد مطلع\r\n كيست كه پيغام من جانب يونان برد * نكتهء سر بسته‌اى سوى حكيمان برد \r\n گويدشان تا كه يافت خاك عرب آن شرف * خستهء جهل عجم ، نسخه از ايشان برد \r\n هست حبيب خدا ، راهنماى هدى * صورت انسان ازو معنى انسان برد \r\n حكمت او معرفت خدمت او منقبت * دوستى آل او جانب يزدان برد \r\n حكمت او در لباس نور دهد بىقياس * حكمت عريانتان نور ازيشان برد \r\n حكمت او ذو وجوه ، مبتذل و باشكوه * هر كه به اندازهء حوصله‌اش ز آن برد \r\n حكمت او را على ، كرد بيان جلى * برد ازو هر ولى تا كه ازيشان برد \r\n حكمت خام شما پخته نگردد مگر * صاحبش از عشق او سينهء بريان برد \r\n سبز نگردد مگر آب كشد از حديث * نور ندارد مگر فيض ز قرآن برد \r\n دل نشود روشن از حكمت ارباب عقل * ز آتش عشقش مگر سوز فراوان برد \r\n\r\n","description":"","footnote":"","page_name":" 275 ","page_number":275},
  {"content":"\r\n\r\n تا نچشد كس مى از ساغر مهرش بجان * كى شود از اولياء رتبهء عرفان برد \r\n از شجر كائنات ، ميوه مقصود اوست * جمله كشد آب ليك او مزهء جان برد \r\n كون مر او را جسد ، زو به همه مىرسد * زندگى تا ابد جمله ازو جان برد \r\n اوست امير همه ، عذرپذير همه * جمله مر او را بجان طاعت و فرمان برد \r\n هر كه شود يار او يا بكشد بار او * زود بمطلب رسد راه بيابان برد \r\n هر كه ز خاك درش سرمه كشد ديده را * نور كشد در بغل فيض به دامان برد \r\n هر كه شود پيرو ملّت بيضاى او * نعمت ايقان چشد معنى احسان برد \r\n هر كه نه او جامى از مشرع شرعش چشيد * مشكل اگر از جهان لذّت ايمان برد \r\n هر كه به دل جا دهد مهر وى و آل او * از قبل ذو الجلال آيت غفران برد \r\n هر كه ز آل رسول يافت برات قبول * وقت هجوم اجل صرفه ز شيطان برد \r\n هر كه به جان پرورد مهر علىّ ولى * بر در پروردگار ، معنى رضوان برد \r\n معنى رضوان برد نعمت احسان برد * لذّت ايمان برد ، گوهر عرفان برد \r\n دل بنهد بر هداش ، جان بدهد در ولاش * پيروى او كند ، جان بر جانان برد \r\n\r\n","description":"","footnote":"","page_name":" 276 ","page_number":276},
  {"content":"\r\n\r\n خضر ره خود كند ، پيروى اهل بيت * از ظلمات جهان چشمهء حيوان برد \r\n بگسلد از گمرهان وارهد از گمرهى * قبله كند مهرشان روشنى جان برد \r\n بر درشان سرزند حلقه شود در زند * از در پروردگار نعمت الوان برد \r\n هر كه چو فيض آورد روى بدين آستان * وارهد از قيد جسم جان شود و جان برد \r\n\r\nتوسّل بسيّد رسل صلّى اللّه عليه و آله و سلّم 1\r\n اى دل و جان من فداى محمّد * هاىوهوى من از براى محمّد \r\n آمده‌ام تا زبان بمدح و ثنايش * بگشايم ، كنم دعاى محمّد \r\n هى چه مىگويم . . . و ببخشاى * كى مرا . . . . . . . . . . . . « 1 » \r\n مظهر جامع صفات خدا اوست * كى ثنائى بود سزاى محمّد \r\n كيستم من كه قدر او بشناسم * يا كه باشم سخن‌سراى محمّد \r\n من كه باشم كه وصف او بتوانم * وصف احمد كنند براى محمّد \r\n سيّد مرسلين حبيب خداوند * كو كسى در دو كون تاى محمّد \r\n قدر او برتر است از همه قدرى * نرسد كس به اصطفاى محمّد \r\n ماند روح القدس ز همرهى او * در شب معراج و ارتقاى محمّد \r\n گفتا نزديكتر گر آيم ازين من * بال‌وپر سوزدم خداى محمّد \r\n غايت آفرينش همه هستى * نيست جُز ذات بابهاى محمّد \r\n نور او رو نمود از اول خلقت * ديگر آن جمله در قفاى محمّد \r\n گرچه بىسايه بود شخص لطيفش * همه بودند سايه‌هاى محمّد \r\n مىرسد دم‌به‌دم ز قبّه افلاك * نصّ « لولاك » از براى محمّد \r\n\r\n\r\n","description":"","footnote":"\r\n( 1 ) - - مأخذ اين قصايد منحصرا نسخهء مجلس شوراى ملى است كه قسمت مورد بحث را موريانه خورده .\r\n","page_name":" 277 ","page_number":277},
  {"content":"\r\n\r\n جملهء عالم طفيل ذات شريفش * آمده بهر رونماى محمّد \r\n آن‌چنان زد نداى عالى ايمان * كه جهان پُر شد از نداى محمّد \r\n كوس توحيد در زمين و زمان كوفت * آسمان‌گير شد صداى محمّد \r\n بانگ اسلام در جهان همه پيچيد * قبّه چرخ شد درآى محمّد \r\n انبياء جمله در دعا به شب و روز * خواسته از خدا لقاى محمّد \r\n آدم و نوح و خليل و موسى و عيسى * جمله مشتاق روى و راى محمّد \r\n همه را آرزوى امنى او * طالب شرع جانفزاى محمّد \r\n . . . روز قيامت * همه در . . . محمّد « 1 » \r\n او چون كلّ است و ديگران همه اجزاء * مجتمع جمله در رداى محمّد \r\n هست او روح اين جهان به حقيقت * انبياء جملگى قواى محمّد \r\n خاكيان هم على اختلاف مراتب * خود به مثل هم چو عضوهاى محمّد \r\n هر دو با سركشان قوم خودش بود * اكبر و اصغر غزاى « 2 » محمّد \r\n كفر بعضى نهان و بعض هويدا * هر دو بودند ناسزاى محمّد \r\n هيچ پيغمبرى ديگر نشد او را * ابتلا هم چو ابتلاى محمّد \r\n سعىها كرد در هدايت امّت * « باخِع نَفسَكَ » شد گواى محمّد « 3 » \r\n بس جفاها كه او كشيد ازيشان * حقّ تعالى دهد جزاى محمّد \r\n بود او را على ممدّ و معاون * وه كه چه كوشيد در رضاى محمّد \r\n وه كه چها كرد در معاونت او * من فداى وى و فداى محمّد \r\n يا الهى عليه صلّ و سلّم * و بر آل عبا ، عباى محمّد \r\n و على نَسلِهِم ائمة دينُكَ * حجج حقّ و اوصياى محمّد \r\n من بيچاره را ببخش به ايشان * كه بود در سرم ، هواى محمّد \r\n از شياطين جنّ و انس و هوسها * برهانم ، به خاك پاى محمّد \r\n بهر آن تا كند شفاعت بنده * آمده‌ام بر در سراى محمّد \r\n\r\n\r\n","description":"","footnote":"\r\n( 1 ) - بيت مورد حمله موريانه قرار گرفته .\r\n( 2 ) - وزن مصراع نادرست و اين كلمه ممكن است ( غرّاى ) هم خوانده شود .\r\n( 3 ) - اين مصراع كلمه « اى » افتادگى دارد .\r\n","page_name":" 278 ","page_number":278},
  {"content":"\r\n\r\n بار عصيان شكست گردن و پُشتم * سر نهادم ولى به‌پاى محمّد \r\n نيستم قابل شفاعت و امداد * ليك دارم به دل ولاى محمّد \r\n آمده‌ام با جهان گريه و زارى * تا كه رحم آردم خداى محمّد \r\n آمده‌ام با كمال شرم و خجالت * تا كه برم زلّه از سراى محمّد \r\n ناگه دريا و كان به رشگ درآيد * ز آنچه من گيرم از سخاى محمّد \r\n ديده روشن كنم ز خاك در او * راه ببينم به توتياى محمّد \r\n تاج سر تا كنم ز نعل شريفش * سرمهء ديده خاك پاى محمّد \r\n زيب گردن ز طوق بندگى او * زينت گوش حلقه‌هاى محمّد \r\n مىكنم فخر بر شهان و سلاطين * ز آنكه هستم كمين گداى محمّد \r\n يا الهى بحقّ عزّت و جاهت * كه كنى روزيم لقاى محمّد \r\n كنيم حشر در ملازمت او * دهيم جاى در لواى محمّد \r\n بچشانى مرا ز بادهء توحيد * جامى از مشرب هُداى محمّد \r\n فيض را جرعه‌اى دهى ز شرابش * تا كه شفا يابد از دواى محمّد \r\n\r\nدر وصف سخن نافع و سخن بيهوده\r\n آن نيست سخن كه تا برآيد * از لوح هواش عقل راند \r\n آنست سخن كه تا قيامت * بر صفحهء روزگار ماند \r\n بر جانش رقم زند خردمند * صاحب‌دلش از ضمير خواند \r\n چون اهل خرد نهد بر آن گوش * او را بجناب حق كشاند \r\n آن را كه اسير نفس و ديو است * از ربقهء بندگى رهاند \r\n حق گفت كه نافعش كند مكث * چون گوهر بىنظير ماند \r\n باطل چو كفى به روى آبست * درياش بدست موج راند \r\n نافع بود اين سخن كه گفتم * اهل حق را به حق رساند \r\n قدر سخنى كه « فيض » گويد * آن كس داند كه قدر داند \r\n\r\n","description":"","footnote":"","page_name":" 279 ","page_number":279},
  {"content":"\r\n\r\n\r\nدر نكوهش ما سواى حق\r\n لذّت عيش و عشرت دنيا * مردن و ماندنش نمىارزد \r\n بىجمالش بهشت هم به جوى * جاودان ماندنش نمىارزد \r\n درس علمى كه همدمت نشود * زحمت خواندنش نمىارزد \r\n از اثاث ، آنچه كم به كار آيد * گرد افشاندنش نمىارزد \r\n زن اگر چند با جمال بود * در كلو ماندنش نمىارزد \r\n مال دنيا و شهرت دادن * به گدا راندنش نمىارزد \r\n آنچه را بازگيرى از سائل * غم رنجاندنش نمىارزد \r\n پا ز سير پياده ، مانده شود * چاروا راندنش نمىارزد \r\n فيض اگر طور بندگيش اين است * بجهان ماندنش نمىارزد \r\n\r\nدر نكوهش طبيب بىوقوف\r\n روزى تنم به عارضهء سهل خسته شد * از نسخهء طبيب در عيش بسته شد \r\n رنج از دواش گشت فزون وز زبان من * حرفى درست جست دلم چون شكسته شد \r\n بگذار اى طبيب كه بيماريم به است * زحمت مكش كه جان و دلم نيز خسته شد \r\n بگشود هر دواى تو بر من درى ز رنج * راه شفا به تجربه‌هاى تو بسته شد \r\n برخاست همّتت چو بتدبير عافيت * بس رنج جانگداز كه در هم نشسته شد \r\n از سر گذشت درد ، دوا چون نهاد پا * دست رجا ز دامن صحّت گسسته شد \r\n پاى از سرم بكش كه حياتم ز دست رفت * نبضم سقوط يافت ، نفس جَسته جَسته شد \r\n انواع رنج خاست بهر چاره ، در تنم * خار الم بباغ دلم ، دسته‌دسته شد \r\n آن عارضه غريب كه نشنيده گوش دهر * گوئى كه در ازل به مداوات بسته شد \r\n بگذر ز من معالجهء خود كن اى طبيب * كز غمزهء غرور ، وقوف تو خسته شد \r\n كوتاه دار از سر من پنجهء علاج * كاجزاى جان و تن همه از هم گسسته شد \r\n بستم در علاج و دوا از مزاج خويش * جام شراب عافيت تن شكسته شد \r\n تن داد دل ، بهر مرضى ، هر چه باد باد * با يأس عهد بست وز تدبير رسته شد \r\n چون از خداى ، رو بطبيب مجاز كرد * درهاى عافيت برخ فيض بسته شد \r\n\r\n","description":"","footnote":"","page_name":" 280 ","page_number":280},
  {"content":"\r\n\r\n\r\nنصيحت خاص و عام در معاشرت با انام\r\n هر درختى ثمر نمىدارد * همه بحرى ، گهر نمىدارد \r\n بشنو از من ، كه برخورى از عمر * همه حرفى ، اثر نمىدارد \r\n سخن از جان چو بر زبان آيد * اهل دل ز آن ، گذر نمىدارد \r\n سخن از تن چو سوى تن آيد * در دل و جان اثر نمىدارد \r\n سخنى چند ، گوش كن از من * هر صدف اين گهر نمىدارد \r\n اولا قدر خويشتن بشناس * مرد ازين به هنر نمىدارد \r\n قيمت تو به قدر دانش تست * بىخرد زين خبر نمىدارد \r\n در مقامى كه علم داشت ترا * خردت ، پيشتر نمىدارد \r\n خويش را پيشتر مدار تو هم * كه كسى از تو برنمىدارد \r\n قدر خود را شناختن كاريست * عاقل اين مختصر نمىدارد \r\n دانش اندوز تا شوى ايمن * مرد دانا خطر نمىدارد \r\n هر كسى را بجاى خود بشناس * همه كس هر هنر نمىدارد \r\n مرغ شايستهء سوارى نيست * اسب هم بال‌وپر نمىدارد \r\n ز آدمى كار خر نمىآيد * علم هم گاو و خر نمىدارد \r\n سرّ دين جُز على نمىداند * دل بينا عمر نمىدارد \r\n چشم هر چند تيزبين باشد * خبرى از خبر نمىدارد \r\n ذوق هرگز سخن نمىشنود * گوش هم طعم برنمىدارد \r\n حسّ بينى ، صور نمىبيند * چشم از بو خبر نمىدارد \r\n عصمت از جُز ولى مدار طمع * بشر از شر گذر نمىدارد \r\n كار بىمشورت مكن عاقل * راى خود راهبر نمىدارد \r\n رفعت ار بايدت تواضع كن * متكبّر ، كبر ، نمىدارد \r\n از كسى در دلت مدار غبار * راحتى كينه‌ور نمىدارد \r\n از حسد استعاذه كن به خداى * كه حسد جُز ضرر نمىدارد \r\n با قضاى خدا ستيزه مكن * كس مفر از قدر نمىدارد \r\n تا توان ، دل مبند بر فرزند * هيچ بار از تو برنمىدارد \r\n طمع هر هنر مدار از وى * كآنچه خواهى پسر نمىدارد \r\n\r\n","description":"","footnote":"","page_name":" 281 ","page_number":281},
  {"content":"\r\n\r\n از خدا خواه هر چه مىخواهى * مدد خلق اثر نمىدارد \r\n هر كه دل در خداى بست دلش * ترس و اندوه بر نمىدارد \r\n غير حق را بمان و ايمن باش * حق‌پرستى خطر نمىدارد \r\n زرت ار هست صرف كن ور نيست * شكر كن كاو زر نمىدارد ؟ \r\n به سؤال آب روى خويش مبر * كه نهالش ثمر نمىدارد \r\n خاصه سيم و زر از كسى مطلب * كاين طلب هيچ اثر نمىدارد \r\n گر لئيم است زر نمىبخشد * ور كريم است زر نمىدارد \r\n سعى كن تا نيفكند دهرت * چونكه افكند بر نمىدارد \r\n هيچ بر سفله اعتماد مكن * كه وفا بدگهر نمىدارد \r\n با بدان و خسان ستيزه مكن * كه خس آزار برنمىدارد \r\n سخنش در تو مىكند تأثير * وز تو دورى اثر نمىدارد \r\n منشين با بدان و بىخردان * كه مرا اين ضرر نمىدارد \r\n طبع دزد است و صاحبش جاهل * جاهل از بد خبر نمىدارد \r\n عيب‌جوئى مكن كه جُستن عيب * آن كند كو هنر نمىدارد \r\n تا توانى خموش باش كه صمت * محض خير است شر نمىدارد \r\n باادب باش با وضيع و شريف * ادب اى جان ضرر نمىدارد \r\n حُسن خلق از كسى دريغ مدار * خلق به زين هنر نمىدارد \r\n در دل را ز راه ديده ببند * خلوت قدس در نمىدارد \r\n راه دل را ز ديده هر كه ببست * در دلش غم گذر نمىدارد \r\n آفت از راه ديده مىآيد * ديده جُز شور و شر نمىدارد \r\n صدف چشم را ببند ، ايرا * چون گشودى گهر نمىدارد \r\n چشم از روى نيكوان بردوز * كاين نظر جُز ضرر نمىدارد \r\n دل به فرزند مردمان دادن * بجز از غم ثمر نمىدارد \r\n هر كه دل مىدهد ، بعشق مجاز * برى از عمر برنمىدارد \r\n دل به مهر بتان چو بستى غم * از دلت ، دست برنمىدارد \r\n با هوس هر كه ، خو كند ، تا حشر * از خود و حق خبر نمىدارد \r\n روزگارش به غصّه مىگذرد * راحت و خواب و خور نمىدارد \r\n\r\n","description":"","footnote":"","page_name":" 282 ","page_number":282},
  {"content":"\r\n\r\n روز وصلش به يك نفس گذرد * شب هجرش سحر نمىدارد \r\n دانى اندر جهان كه خوش وقت است * آنكه از خود خبر نمىدارد \r\n آن‌چنان مست بادهء عشق است * كه ز هستى اثر نمىدارد \r\n غرق بحر حقيقت است و شهود * خبر از پا و سر نمىدارد \r\n يا كه از كودكى و بىخردى * بار تكليف برنمىدارد \r\n هر كه از خويش باخبر گرديد * شادمانى دگر نمىدارد \r\n فيض بس كن ز پندِ بيهوده * كه خرد از تو برنمىدارد \r\n خود نصيحت ، بجاى ناورده * سخنانش اثر نمىدارد \r\n\r\nترغيب نفس بكندن دل از دنيا و مهيّا شدن سفر عقبى\r\n دلا زين دار دنيا رحل بردار * كه هنگام رحيل آمد ازين دار \r\n مهيّا ساز بهر راه ، توشه * متاعت را برس تا چيست دربار \r\n نماند از عمر ، قدر وارسيدن * ز هفتم عشر هم ناچار شد چار \r\n وداع جان و تن را وقت آمد * شد آن ساعت كه جان گردد سبكبار \r\n بصر شد از نظر ، سمع از خبر كُند * قوا رفت و جوارح ماند از كار \r\n نشاط و خرمى از جان و دل رفت * تن از افسردگى بر هر دو شد بار \r\n دمادم مىرسد بانگ رحيلى * چه غافل مانده‌اى ؟ هُشدار ، هُشدار \r\n ز پيشت همدمان رفتند يك يك * شد اينك نوبت تو پاى بردار \r\n رفيقان يك‌به‌يك رفتند زين راه * ترا هم نيز بايد رفت ، ناچار \r\n بكن از هر چه نايد همرهت ، دل * جدا كن يار مونس را ، ز اغيار \r\n تعلّق‌ها ببر از ما سوى اللّه * بكش پاى از جهان و دست از كار \r\n بكلّى روى جان كن سوى جانان * بده يك‌بارگى دل را به دلدار \r\n ندارى امر حق را در كمين ، باش * كه اينك مىرسد ناگه به‌يك‌بار \r\n چنان كن تا شوى بر مرگ وارد * نه او بر تو شود وارد به ناچار \r\n مترس از مرگ و از اعمال بد ترس * انابت كن سوى توّاب غفّار \r\n ز اخلاق بدت مىكن تبرّا * ز اعمال بدت ، مىباش بيزار \r\n كه تا ايمن شوى از هول مُردن * كه تا آسان شود ، دشوار اين كار \r\n\r\n","description":"","footnote":"","page_name":" 283 ","page_number":283},
  {"content":"\r\n\r\n نباشد مرگ الّا ، هوشيارى * نمىترسد ز مردن ، مرد هُشيار \r\n نسازد اهل دل را مرگ ، غمگين * نباشد عارفان را مرگ ، دشوار \r\n بود از زندگانى مرگ ، خوش‌تر * كه جان را از بدن سازد سبكبار \r\n رهاند جان و تن را از كشاكش * گشايَد بندها از جان به‌يك‌بار \r\n به تن آب و هوا تا چند ، دربند ؟ * روان بايد روان گردد سوى يار \r\n بجز آن را كه سازد برگِ مرگى * نباشد زندگى كس را سزاوار \r\n كه اينجا جاى اضداد و ستيز است * دو كس با هم نباشد مستمر يار \r\n ولى بىغم درين عالم ، نباشد * اگر باشد بقايش نيست ، بسيار \r\n شود شادى غم و غم مرگ گردد * جوانى پيرى و پيرى شود عار \r\n نباشد هيچ حالى را ، بقائى * برد هر سال رشگ از پار و پيرار \r\n ز من پرسى ، نمىخواهم دگر عيش * مگر بهر رفاه حال آن دار \r\n به نزدم گشت آسان دادن جان * كزين پس زندگانى گشت دشوار \r\n نمىآيد ز دست آن كار يكدست * نه از پا آيد آن رفتار هموار \r\n نه از چشم آيد ابصار دقايق * نه از گوش استماع راز و اسرار \r\n نه حفظى ماند و نه راى و نه تدبير * شد انديشه عليل ، افكار ، افگار \r\n نه مو را رنگ و نه رو را طراوت * نه جان را دل ، نه دل را جان بيدار \r\n هوس از سر ، هوا از دل ، برون شد * بدن شد سست و جان افسرد از كار \r\n نشاط عمر طى شد ، رفته ، رفته * بساط عيش و عشرت گشت طومار \r\n نه نور خلوت و نه ذوق صحبت * نه يار از من برد حظ نى من از يار \r\n نه تن را ماند نيروى عبادت * نه در آلات فكرت قوّت كار \r\n همه احوال دنيا گشت مختل * همه اقبال گردون گشت ادبار \r\n هموم جان همه تدبير تن شد * تن از بىطاقتى افتاد از كار \r\n ز من بگرفت دنيا دادهء خود * پس از گرمى و لطف و مهر بسيار \r\n بلندم كرد اوّل ، رفته ، رفته * فكند آهسته آهسته نگونسار \r\n تنم از مهر گردون ، بىمدد شد * چراغ عيش شد بىروغن و تار \r\n شناسانيد قدر و غدر خود را * به قدر قدر من ، دنياى غدّار \r\n شناسا شد به اهلش نيز جانم * شد اهل عزّتش در چشم من خوار \r\n\r\n","description":"","footnote":"","page_name":" 284 ","page_number":284},
  {"content":"\r\n\r\n كسى كز اهل دينش مىشمردم * بتر ز اصحاب دنيا بود صد بار \r\n بمعنى ديو و در صورت فرشته * شده در نور پنهان شعلهء نار \r\n بسى گرگان نموده خويش را ميش * لباس نيكوان پوشيده اشرار \r\n ازين تلبيس جانم تيره ، گرديد * شدم ز ابليس آدم شكل بيزار \r\n دلم بگرفت از غوغاى كركس * روانم تيره شد از گند مردار \r\n دلم از زمهرير دهر ، افسرد * روانم ز آتشش چون شعلهء نار \r\n بجان آورد جان را ، چاراركان * به تنگ آورد دل را ، چارديوار \r\n مكرّر شد مَه و اسبوع هر پنج * مكدّر شد هوا و آب و هر چار \r\n دلم از آشنا ، بيگانه گرديد * گلم در ديده خار ، اغيار شد يار \r\n بهر دم مىشود نازل ، بلائى * كه مىگردد جهان در چشم من تار \r\n ملالت بر ملالت ، مىفزايد * سآمت بر سآمت مىشود بار \r\n سرائى بىدر و روزن كه ديده است * فتادم از كجا يا رب درين دار \r\n درى بگشاى تا بيرون روم زود * رهى بنماى سوى سقف اين دار \r\n ببينم تا ز بهر چيست ، اين دام * ببينم از براى كيست اين كار \r\n چه مطلوبست ز اركان و مواليد ؟ * چه مقصود است ازين افلاك دوّار \r\n كه بنشسته پس ديوار برزخ * كه رستاخيز كرد از امر جبّار \r\n سؤال قبر چونست و چگونه * نكير و منكر و اقرار و انكار \r\n چسان خواهد شدن حشر خلايق * كجا خواهد كشيد انجام اين كار \r\n پُلى باريكتر از مو كدامست * چسان بر روى نار است ايمن از نار \r\n كه ز آنجا بگذرد چون برق خاطف * كه گاهى سوزد و گه اوفتد زار \r\n چسان آيد بدست راست يا چپ ؟ * ز گردن چون شود هر نامه طيّار \r\n ترازو چيست ؟ سنجيدن كدامست * كه ميزانش گران و كه سبكبار \r\n به صورت چون نمايد جلوه معنى ؟ * شهادت چون دهد اعضا بر اسرار \r\n كه در اعراف مىباشد مقامش ؟ * كه اهل جنّت و كه صاحب نار \r\n اگر چه يك‌به‌يك را مىشناسيم * به چشم سر به حمد اللّه درين دار \r\n خدا علم‌اليقينم داده اينجا * ولى عين اليقين خواهم به ديدار \r\n ازين پس كارم ار مىرفت از پيش * وفا مىكرد جان را آلت كار \r\n\r\n","description":"","footnote":"","page_name":" 285 ","page_number":285},
  {"content":"\r\n\r\n بقا مىخواستم يك‌چند اينجا * بود علمم رساند تا پديدار \r\n شود چشم روانم خوب روشن * ببينم آخرت را اولياوار \r\n گواراتر شود مرگم به صورت * شود شوقم زيادت سوى آن دار \r\n ولى كار روانم رفت از دست * ولى دست روانم ماند از كار \r\n روان را وقت نقل آمد ز دنيا * شود تا در فضاى قدس طيّار \r\n روان بيرون رود از خانهء تن * نماند بعد ازين در دار ، ديّار \r\n برد با خويش چيزى را كه اندوخت * بماند آنچه را كش نيست در كار \r\n خدا آسان كند اين نقل و تحويل * بحقّ حرمت ابرار و اغيار \r\n به عليّين دهد جا « فيض » را حق * بحقّ چارده معصوم اطهار \r\n كشد خط بر سر عصيان و جُرمش * بپيوندد روانش را به انوار \r\n\r\nنكوهش دنيا و بيچارگى اهل آن و منقبت عشق و عاشقان\r\n اى دل ازين خاكدان چشم تمتّع مدار * دار غرورست اين نيست سراى قرار \r\n نيست درو راحتى ، گرچه بود ساعتى * كش نبود در عقب محنت و غم بيشمار \r\n هر كه ازو زاد مُرد ، هر چه بپرورد خورد * هيچ نشد سير اين مادر فرزند خوار \r\n چند كشد آدمى باز به خون پرورد * چند خورد آدمى باز بگويد بيار \r\n هم چو جهنّم زند نعرهء هل من مزيد * گر بخورد هر دمى ز آدميان صد هزار \r\n نيست درو ساعتى ، خرّم و فارغ تنى * نيست درو يك نفس حال دلى برقرار \r\n بس جگر اهل دل خون شود از دست دهر * بس دل صاحبدلان خون خورد از روزگار \r\n\r\n","description":"","footnote":"","page_name":" 286 ","page_number":286},
  {"content":"\r\n\r\n كس بنيابى و نيست گر همه شاه و غنيست * كونه در اندوه و غم مىگذراند مدار \r\n آنكه تو گوئى خوشست ، بر لبش انگشت زن * بين كه چسان مىچكد خون دلش بر كنار \r\n شاه در آن غم كه چون ريزد از خصم خون * قلعه كند سرنگون شهر كند تار و مار \r\n هست امير و وزير منتظر دار و گير * ز آنكه خود او بر فقير كرده بسى گيرودار \r\n اهل مناصب همه صاحب اين دمدمه * هست مر اين قوم را بيم دو روز شمار \r\n صاحب باغ و زمين روز و شب اندوهگين * تا كه چه خواهد شدن از پس مرگش عقار \r\n خواجهء سوداگر است در غم تاراج و دزد * با غم آن كو چسان دل بكند زين ديار \r\n مفلس صاحب عيال بىهنر و بىمنال * جاى ترحّم بود خواجه برو رحم آر \r\n آنكه به تن مىكند كسب و از آن مىخورد * جان كند و تن دهد تا گذراند مدار \r\n عابد مخلص بسى سر بنهد بر زمين * تا به ثوابى رسد چند برد انتظار \r\n ور نبود مخلص او جان بعبث مىكند * حاصلش اينجا تعب آخرتش دود و نار \r\n زاهد و پرهيز و صبر با خطر عاقبت * تا چه شود حال او آخر و پايان كار \r\n فاسق و بيچاره هم در غم آن كآخرش * توبه روزى شود يا كه بسوزد به نار \r\n\r\n","description":"","footnote":"","page_name":" 287 ","page_number":287},
  {"content":"\r\n\r\n صوفى خلوت‌نشين با دل اندوهگين * سركه و نان جوين كرده غذا اختيار \r\n گاه زند هاىوهوى گه نكند گفتگوى * گاه وسيع است و خوش گاه شود تنگ و تار \r\n شعر نداند ز شرع ، اصل نداند ز فرع * سنّت ازو شكوه‌ناك ، بدعت ازو مايه‌دار \r\n از علما خود مپرس وز فضلا خود مگوى * با همه‌شان كارزار وز همه‌شان كارزار \r\n\r\nدر ذم قليون و قهوه « 1 »\r\n جُز دو سه از اهل حق برده ز باقى سبق * تارك دار الغرور طالب دار القرار \r\n ز آن دگران ، اين قليل خسته دلند و عليل * ليك مدارا كنند ، تا نشود كارزار \r\n\r\n\r\n","description":"","footnote":"\r\n( 1 ) - محدث كاشانى با هر گونه لهو و لعب و امور لغو و بيهوده كه قطعا با شرع انور موافقت ندارد موافق نبوده است از جمله كشيدن توتون و قليان كه در روزگار وى تازه در ايران متداول شده بود سخت مخالف بوده و اينكه در بيت بالا اشاره بسير و نوشيدن قهوه و شرب دخان كرده است مقصود از وى سير در قهوه‌خانه بوده كه از روزگار شاه عباس اول در اصفهان و بعض شهرها افتتاح و محل تفريح و كشيدن قليان و احيانا شراب بوزه و شربت پوسته خشخاش و مواد مخدرى ديگرى چون بنگ و حشيش معمول بوده مضافا به اينكه ساقيان اين‌گونه قهوه‌خانه‌ها جوانان زيباروئى بوده‌اند كه با رقص و سرگرميهاى ديگر از ميهمانان پذيرائى مىكرده‌اند .\r\nفيض كاشانى در كتاب كلمات ظريفهء خود نيز كه تأليفى اخلاقى و انتقاديست نيز از اين‌گونه قهوه‌خانه‌ها به سختى انتقاد كرده است « براى آگاهى بيشتر از اماكن مزبور به سفرنامه‌هاى شاردن و مسيو تاورنيه فرانسوى كه هر دو در روزگار فيض « شاه عباس دوّم » در ايران بوده‌اند مراجعه فرمائيد » .\r\n","page_name":" 288 ","page_number":288},
  {"content":"\r\n\r\n مدرسه از بىكسى شكوه كند روز و شب * ز آنكه درو اهل علم هيچ نگيرد قرار \r\n مىرودش دل بسير قهوه و قليون و غير * يك‌دمش آرام نيست صد هوسش گشته يار \r\n دل پى هر آرزو مىبردش كو ، بكو * چون بنشيند بفكر جُزو نهد در كنار ؟ \r\n حسن هوا در نظر ، زلف هوس جلوه‌گر * چون شودش جمع دل ، چون رودش تن به كار ؟ \r\n آن دل بيچاره را ، خاطر صد پاره را * چون بهم آرد كسى ، چون كندش كار و بار ؟ \r\n حُجره و دود چراغ ، مولوى بىدماغ * حاشيه و شرح و متن شبهه و شكّ و غبار \r\n درگه عيشى است باز ، قهوه و قليون ساز * همنفسان مهربان ، قهوه‌چيان گل‌عذار \r\n چون بگزيند بر آن حجره بىآب و نان * چون بنشيند در آن با خلش و خار خار \r\n حجره دمى چون نشست خاطرش اين فكر خست * راتبه نامد بدست ، قرض برو گشت بار \r\n شرح بقليون گرو ، حاشيه دربند قو * پروسخش رخت نو جامهء شسته است عار \r\n ز آنكه سفيهان وقت از پى تقطيع رخت * ننگ گرفتند سخت ، تنگ گرفتند كار \r\n هر كه از ايشان شنيد ، جلوهء ايشان بديد * گشت به تقليد سست داد بديشان مهار \r\n شد ضعفاء النفوس از پى اين چاپلوس * بهر فضول معاش شد همگى شبهه‌خوار \r\n\r\n","description":"","footnote":"","page_name":" 289 ","page_number":289},
  {"content":"\r\n\r\n كرد تتبّع فقيه ، عادت و رسم سفيه * در خورش و در لباس شد بر او شبهه‌خوار \r\n نيست همين اهل علم ، خستهء اين كشمكش * صاحب هر صنعتى است بستهء اين كار و بار \r\n شد همگى هرج و مرج ، ضابطهء دخل و خرج * هيچ بقانون نماند ، قاعدهء روزگار \r\n كار فقيهان نبود لايق ايشان به تود « 1 » * صاحب منصب بود اهل چنين كار و بار \r\n مردم فهميده را ، كار بدين سخت شد * جزم گر آزاده‌اى كو رود آسان و خوار ؟ \r\n و آن دگران جملگى رفته بدين راه كج * وز فضلات رسوم گشته همه قرض‌دار \r\n گشته تمام احتياج ، داده بشيطان خراج * بر سر تكليف شرع ، كرده تكاليف بار \r\n عادت و عرف و رسوم بست در معرفت * راحت و تن‌پرورى بست ره كردگار \r\n شد ز فضول معاش شوق مدارس كساد * وز ره راحت گرفت ، فرش مدارس غبار \r\n آه ازين بىغمان ، داد ازين نازكان * دايهء طفلان ننگ ، مادر صبيان عار \r\n عار ندانند و ننگ ، عار بود كار تنگ * تنگ مكن كار را ، دست ز عادت بدار \r\n گندم و جو هر دو نوش ، كهنه و نو هر دو پوش * كار تو آسان شود گر شوى آسان‌گذار \r\n\r\n\r\n","description":"","footnote":"\r\n( 1 ) - تود مخفف توده .\r\n","page_name":" 290 ","page_number":290},
  {"content":"\r\n\r\n قهوه و قليون بمان ، ذوق ز معنى ستان * تا بودت خرج كم ، دخل شود بىشمار \r\n اين همه با اين عيوب ، مردم نيكند و خوب * ز آنكه همه در رهند ، طالب كارند و بار \r\n آه ازين مترفان ، آه ازين مترفان * نى دلشان سوى كار نى تنشان زير بار \r\n رو به هوا كرده‌اند پشت بما كرده‌اند * ترك وفا كرده‌اند نى غم طاعت نه كار \r\n مهمل و بيكار خلق وز پى آزار خلق * نى غم دنيا خورند نى غم روز شمار \r\n مال پدر هستشان داده قضا دستشان * كرده تنا مستشان آه ز روز خمار \r\n روز به شب مىكنند ، عيش و طرب مىكنند * عيش كجا ، كو طرب ، خون دل و زهر مار \r\n از پى ناموس و ننگ كار به خود كرده تنگ * در دل با هم به جنگ ، متفقند آشكار \r\n صاف صفا نيستند اهل وفا نيستند * از همه‌شان ترس و بيم وز همه‌شان ننگ و عار \r\n ظاهرشان اتفاق باطنشان پرنفاق * نيم نهان كرده‌اند نيم دگر آشكار \r\n غيبت مردم كنند راه خدا گم كنند * دُم سرو سر دُم كنند افسرشان شد فسار \r\n در ره ايشان مپوى بلكه ازيشان مگوى * پاى ازيشان بكش دست از ايشان بدار \r\n راه خدا پيش گير عشق خدا كيش گير * ترك سر خويش گير ، در ره او جان سپار \r\n\r\n","description":"","footnote":"","page_name":" 291 ","page_number":291},
  {"content":"\r\n\r\n عشق اگر سربه‌سر درد و غمست و خطر * ليك درين غمكده بهتر ازين نيست كار \r\n همرهى فيض كن دل بكن از ما سوى * رو كن از هر دو كون جانب پروردگار \r\n دل به كران كش ز خلق گو به ميان باش تن * باش بتن در ميان باش بدل بر كنار \r\n مطلع ديگر رسيد در صفت عشق حق * منقبت آنكه را عشق بود كار و بار \r\n\r\nتجديد مطلع\r\n روى دل و جان بدار جانب پروردگار * در دو جهان جُز خدا هيچ نيايد به كار \r\n عشق خدا جاى ده در دل و در جان خويش * تخم « يحبّونه » در دل و در جان به كار \r\n پاى بزن بر جهان روى بگردان ز خلق * سر بسر عشق نه روى بمعشوق آر \r\n عشق ولاى ولى است عشق بناى نبى است * عشق وصاى وصى است عشق جهان را مدار \r\n هر چه بگويم ز عشق ، عشق از آن برتر است * چون برسى خود بعشق با تو بگويد جهار \r\n گرچه شود بىقرار چون برسد دل بعشق * تا نرسد دل بعشق دل بنگيرد قرار \r\n گرچه بود اصل كار تقوى و تحصيل علم * تن بود اين كارها عشق بود جان كار \r\n عشق ندانى كه چيست با تو بگويم بايست * بحر غمى بيكران خرّميى بىكنار \r\n\r\n","description":"","footnote":"","page_name":" 292 ","page_number":292},
  {"content":"\r\n\r\n عشق نياسودنست بىغم او يك نفس * از همه آسودنست جُز غم آن غمگسار \r\n در رهش افكندنست جان و دل و عقل و هوش * از همه بگسستن است خانه و خويش و تبار \r\n از همه يكسو شدن ، با همه يك رو شدن * بر سر آن كو شدن خاك ره انتظار \r\n عشق بود بندگى طاعت و افكندگى * ترك هواهاى خود ، بردن فرمان يار \r\n جان به كف انتظار تا مگر افتد قبول * تن همه سر تا شود در قدم آن نثار \r\n دل بنه اين كار را ، جان بده اين بار را * نيست بجز عشق كار ، نيست بجز دوست بار \r\n كار همين است و بس بار همين است و بس * كار دگر بر طرف ، بار دگر بر كنار \r\n يار بجز دوست نيست ، غير بجز پوست نيست * پوست بكن خويش را مغز ز جانت برآر \r\n كار همين عاشقيست هر كه نه عاشق شقيست * ليك نه هر عاشقى ، عاشق پرهيزكار \r\n عاشق پرهيزكار با تو بگويم كه كيست * آنكه بپرهيزد او از همه كس غير يار \r\n با تو بگويم كه كيست يك نفس اينجا بايست * بشنو از اوصاف او يك دو سه از صد هزار \r\n عارف و دانا و چُست واقف و بينا درست * بينش او بىغبار جنبش او بىعثار \r\n با همه آميخته ، وز همه بگسيخته * با همه كس در ميان وز همه كس بر كنار \r\n\r\n","description":"","footnote":"","page_name":" 293 ","page_number":293},
  {"content":"\r\n\r\n از همه كس دل تهى وز همه بيند بهى * با همه كس مهربان با همه خويش و تبار \r\n با همه در كار و بار بىهمه در كارزار * مطلبش از كار يار كار ندارد به كار \r\n در همه بيند خدا وز همه بيند جدا * خود نبود در ميان خود بندارد كنار \r\n او بودش هم‌نفس كار ندارد به كس * از دو جهان اوش بس در دو جهان اوش يار \r\n از همه مقصود او عابد و معبود او * شاهد و مشهود او اوست جهان را مدار \r\n خلق به فرمان او قطره عمّان او * جمله بقربان او گر بد و گر خوشگوار \r\n فيض يك چاكرش روفته خاك درش * باز پس از روفتن گشته خود آنجا غبار \r\n\r\nدر جلوه‌هاى راز عشق\r\n توئى اى عشق فرمانده ، توئى اى عشق فرمان بر * بكارى نيست در عالم به غير از تو كسى ديگر \r\n توئى آمر ، توئى ناهى ، توئى مأمور و تو مُنهى * توئى محكوم و تو حاكم توئى سالار و تو لشكر \r\n توئى مطلوب و تو طالب ، توئى مرغوب و تو راغب * توئى معشوق و تو عاشق توئى سلطان توئى كشور \r\n توئى مشهود و تو شاهد ، توئى معبود و تو عابد * توئى مقصود و تو قاصد ، توئى سالك توئى رهبر \r\n توئى معروف و تو عارف ، توئى بر رازها واقف * توئى بر شهرها عاكف ، توئى سيّار بحر و بر \r\n\r\n","description":"","footnote":"","page_name":" 294 ","page_number":294},
  {"content":"\r\n\r\n توئى زاهد ، توئى عابد ، توئى راكع ، توئى ساجد * توئى حافظ ، توئى واعظ ، توئى محراب و تو منبر \r\n توئى رند و توئى عادل ، توئى مست و توئى عاقل * توئى مستى ، توئى هستى توئى تسبيح و تو ساغر \r\n توئى مسجد ، تو سجّاده ، توئى ميخانه ، تو باده * توئى شيداى دلداده ، توئى مهروى سيمين‌بر \r\n توئى گريان ، توئى خندان ، توئى نالان ، توئى بالان * توئى درد و توئى درمان ، توئى بيدل ، توئى دلبر \r\n توئى مجنون ، توئى ليلا ، توئى وامق ، توئى عذرا * توئى بر روى خوبان آب و در دلهاى ما آذر \r\n توئى در شاهدان خوبى ، توئى در نازنينان ناز * توئى در زاهدان تقوى ، توئى در عاشقان اخگر \r\n توئى در روى رنگ و آب ، توئى در موى پيچ و تاب * توئى در چشم خوش مستى ، توئى در لب مى احمر \r\n توئى در رو درخشانى ، توئى در مو ، پريشانى * ملاحت از تو در خال و طراوت در خط اخضر \r\n توئى پنهان به رخساره ، توئى در چشم خمّاره * توئى در زلف عيّاره ، تو در گيسوى چون عنبر \r\n توئى در كالبدها جان ، توئى در جان و دل ايمان * توئى در سينه درد و غم توئى در كلّه شور و شر \r\n توئى در روح افزايش ، توئى در جسم آرايش * توئى خواب و تو آسايش ، توئى بالين توئى بستر \r\n توئى در سرو آزادى ، توئى در كودكان شادى * توئى در حُسن بيدادى ، توئى آزرم هر دلبر \r\n توئى سرسبزى بُستان ، نشاط و نشئه مستان * تو بوى ياسمين و گل ، تو رنگ لاله احمر \r\n\r\n","description":"","footnote":"","page_name":" 295 ","page_number":295},
  {"content":"\r\n\r\n بنفشه سوگوار از تو ، خزان را رُخ نزار از تو * توئى داغ دل لاله ، توئى بيمارى عبهر \r\n بهار از تو ، خزان از تو ، هزاران را فغان از تو * دلم آمد بجان از تو ، بجان تو كه بازم خر \r\n توئى قوت و توئى قوّت ، توانائى تو و قدرت * توئى عزّت ، توئى رفعت توئى سلطان توئى مهتر \r\n توئى دانش ، توئى بينش ، تو جنباننده ، تو جنبش * تو گرداننده ، تو گردش ، توئى صادر توئى مصدر \r\n توئى ايمان ، توئى ايقان ، توئى علم و توئى عرفان * توئى سرّ و توئى اخفا ، توئى از فهمها برتر \r\n توئى اوّل ، توئى آخر ، توئى باطن ، توئى ظاهر * توئى مستور و تو ساتر توئى مظهر ، توئى مضمر \r\n توئى لفظ و توئى معنى توئى پنهان ، توئى پيدا * توئى مر خويش را جويا ، توئى مر خويش را رهبر \r\n توئى معلوم و تو عالم ، توئى علم و توئى حكمت * عبارت تو ، اشارت تو ، توئى استاد و تو دفتر \r\n توئى مسلك توئى سالك ، توئى ناجى ، توئى هالك * توئى مملوك و تو مالك ، توئى مختار و تو مضطرّ \r\n انيس هر وحيدى تو ، جليس هر فريدى تو * در دل را كليدى تو ، اقليم جان را در \r\n توئى مذكور و تو ذاكر ، توئى مشكور و تو شاكر * توئى محمود و تو حامد ، توئى احمد ، توئى حيدر \r\n توئى آدم ، توئى خاتم ، توئى نوح و تو ابراهيم * توئى موسى ، توئى عيسى ، توئى امّت تو پيغمبر \r\n توئى عرش و توئى كرسى توئى گردون ، توئى انجم * توئى بر چرخ گردون مه ، توئى خورشيد در خاور \r\n\r\n","description":"","footnote":"","page_name":" 296 ","page_number":296},
  {"content":"\r\n\r\n توئى خاك و توئى آب و توئى باد و توئى آتش * توئى معدن ، توئى نامى ، توئى حيوان ، توئى برتر \r\n توئى حشر و توئى نشر و توئى ميزان ، توئى موزون * توئى دنيا ، توئى عقبى ، توئى برزخ ، توئى محشر \r\n قيامت تو ، كرامت تو ، شفاعت تو ، مقامت تو * عبادت تو ، سعادت تو ، توئى جنّت ، توئى كوثر \r\n توئى آرايش ايمان ، توئى كفّاره عصيان * توئى قفل در دوزخ ، توئى باغ جنان را در \r\n توئى وصل و توئى هجران ، توئى منع و توئى احسان * توئى كفر و توئى ايمان ، تو ابراهيم و تو آذر \r\n گهى نارى ، گهى نورى ، گهى نزديك و گه دورى * گهى تلخى ، گهى شورى ، گهى شيرين‌تر از شكّر \r\n گهى سازى ، گهى سوزى ، گهى درّى ، گهى دوزى * بُتان را فتنه آموزى ، مرا گوئى كه لا تَغتَر \r\n گهى گنجينهء رازى ، زمانى مايهء نازى * گهى سوزى ، گهى سازى ، گهى آبى ، گهى آذر \r\n گهى رند خراباتى ، گهى پير مناجاتى * گهى پُرشطح و طاماتى ، گهى مرد سخن‌گستر \r\n توئى فيض و توئى فيّاض معنى گوى و معنى بخش * توئى شعر و توئى شاعر ، بجز تو كو كسى ديگر \r\n\r\nدر قائم بودن جهان بوجود امام زمان « 1 »\r\n سماء و ارض و ملائك ، نجوم و شمس و قمر * سباع و وحش و بهائم طيور و جنّ و بشر \r\n\r\n\r\n","description":"","footnote":"\r\n( 1 ) - عنوان از مجلس .\r\n","page_name":" 297 ","page_number":297},
  {"content":"\r\n\r\n نبود مقصد اقصى ز آفرينش كلّ * مگر وجود يكى بندهء خجسته گهر \r\n كه بندگى كند او از ره شناسائى * نه بر اميد بهشت ، و نه بيم نار سقر \r\n بود ز معصيت و جهل و شرك و شك معصوم * خداى را به حقيقت مطيع و فرمان‌بر \r\n وجود او سبب بود « 1 » آسمان و زمين * بقاى او سبب انتظام زير و زبر \r\n ازو تهى نبود يك نفس زمين و زمان * ز حكم او نكشد سر دمى نه خشك و نه تر \r\n بسوى حق « 2 » به خود از خود سفر كند در خود * شود ز سرّ خدا پُر تهى ز وصف بشر \r\n چو كار خلق بسازد به خود بپردازد * رسد بعالم اعلى « 3 » رسد يكى ديگر \r\n ز جنس او بدل او رسد ز عالم غيب * بجاى او بنشيند شود جهان‌پرور \r\n ز حق سخن شنود گويد آن سخن با خلق * زبان بود بسوى زير و گوش سوى زبر \r\n ميان خالق و مخلوق ، ترجمان باشد * گهى نبىّ بود و گه وصىّ پيغمبر \r\n امام و هادى و رهبر بود خلايق را * بود اطاعت او فرض بر همه يكسر \r\n\r\n\r\n","description":"","footnote":"\r\n( 1 ) - دوّانى : بود سبب .\r\n( 2 ) - امير - م ، دوّانى : بسوى خود .\r\n( 3 ) - امير - م دوّانى : رود بعالم بالا .\r\n","page_name":" 298 ","page_number":298},
  {"content":"\r\n\r\n فريضه باشد كورا تمام بشناسند * به شخص و وصف « 1 » امامت به قدر رفعت و فر \r\n رسول گفت كه هر كس بمرد و او نشناخت * امام عصر ، پس او مُرد جاهل و ابتر \r\n بود منزّه از اوصاف ساير مردم * بود مطهّر از ادناس ناس تن‌پرور « 2 » \r\n خليفهء حق و دادار خلق و حاكم شرع « 3 » * نظير عقل كل و مبدأ و معاد بشر \r\n ستون عالم و مقصود كارگاه وجود * درخت صنع و تن كون را حيات و ثمر « 4 » \r\n طفيل او همهء كائنات ، سر تا پا * براى او همهء نقشها ز پا تا سر \r\n به يك نفس نبود گر امام در عالم * در آن نفس شود اين خلق جمله زير و زبر \r\n نبىّ ماست سر و سرور ائمّه كون « 5 » * شوند جمع به زير لواش در محشر \r\n دگر على و دگر يازده سلالهء او * كه عترت نبىاند و وصىّ آن سرور \r\n حسن دو است و محمّد سه و على هم سه * حسين و جعفر و موسى بود سه ديگر \r\n سفينه‌ايست به درياى فتنه حافظ ما * ز موجهاى ضلال ، اهل بيت پيغمبر \r\n\r\n\r\n","description":"","footnote":"\r\n( 1 ) - امير - م ، دوّانى : به شخص و قدر امامت به وصف رفعت .\r\n( 2 ) - بيت در « دوّانى » نيست .\r\n( 3 ) - در « دوّانى » : مصراع مغلوط .\r\n( 4 ) - امير - م ، دوّانى : حباب و ثمر .\r\n( 5 ) - دوّانى : ائمّه حق ، متن برابر مجلس و امير - م .\r\n","page_name":" 299 ","page_number":299},
  {"content":"\r\n\r\n دو جانشين خود از بهر ما گذاشت رسول * يكى كتاب و دوم اوصياى پاك گهر \r\n ز هم جدا نشوند اين دو تا به او برسند * كنار حوض پُر از آب چشمهء كوثر \r\n وصىّ است بعد وصىّ حجّت و خليفهء حق * مسلسل است بهم نگسلد ز يكديگر \r\n ز عترتش حجج اللّه بر سبيل بدل * هميشه بوده و هستند مخفى و مُظهر \r\n امام و حجّت ما غائب است از مردم * ز خوف ظلم اعادى و علّت ديگر \r\n ز طاغئى نبود بيعتى به گردن او * كه تا به حق كند او حكم بر جميع بشر \r\n نگويم آنكه همين است سرّ غيبت او * دگر وجوه و حكم ، هست ظاهر و مضمر « 1 » \r\n منافقى كه بود كُشتنى به دولت او * بصلب در بودش مؤمنان فرمان‌بر \r\n ضرورتست كه تأخير در ظهور شود * كه تا ز غيب برآيند آن همه يكسر \r\n امير متّقيان نيز زين سبب بگذشت * گذاشت تا كه ابو بكر جا گرفت و عمر \r\n كه تا وجود پذيرند نيك و بد ز اصلاب * هر آنكه تا به قيامت قضا شدست و قدر \r\n نگويم آنكه همين بود سرّ حكمت آن * كه بود حكمت بسيار از وجوه دگر \r\n\r\n\r\n","description":"","footnote":"\r\n( 1 ) امير - م : ظاهر و مظهر .\r\n","page_name":" 300 ","page_number":300},
  {"content":"\r\n\r\n از آن حكم يكى آن بود تا شود ظاهر * كه كيست پيرو خير و كدام تابع بشر \r\n مغربل ازل از مهر او يكى غربال * بساخت تا كه برون آورد ز كاه ثمر \r\n وجود مصلحت اندر بلا بود پنهان * فنون خير بود مندرج بسى « 1 » در شر \r\n خفاى مهدى هاديست محض خير و صواب * وليك عامه ندارد ز سرّ كار خبر \r\n چو او ظهور كند ، كل خلق سر بنهند * بطوع و كره چه اهل جنان چه اهل سقر \r\n جهان تمام شود روشن و زمان پُرنور * چنان كه عصر نبى بود ، بل از آن بهتر \r\n خوش آن زمان و از آن خوش‌تر آنكه دريابيم * اگر مدد بتوانيم كرد از آن خوش‌تر \r\n قيام قائم ما زود كن خداوندا * حلول موت « 2 » مرا دير تا خورم زو بر \r\n بعصر او چه تنعّم كنيم و شادى « فيض » * خدا نصيب كند شيعه را همه يكسر \r\n\r\nنكوهش حُبّ رياست و ترغيب به نماز جماعت\r\n اى آنكه توئى عامّه را قدوه و سرور * گه جلوه به محراب كنى ، گاه به منبر \r\n گر بهر خدا مىكنى اين كار ، زهى اجر * ور قصد دگر ديو ترا كرده مسخّر \r\n زنهار مده حُب رياست بدلت راه * كابليس بسى چون تو در افكنده در آذر \r\n كارى نبود پيشنمازى كه خردمند * ز آن فخر نمايد كه منم بهتر و مهتر \r\n گر دعوى دانش كنى و راه نمائى * مفتون رياست شده جهلت شده رهبر \r\n\r\n\r\n","description":"","footnote":"\r\n( 1 ) امير - م ، دوّانى : بسى مندرج .\r\n( 2 ) امير - م ، دوّانى : حلول مرگ .\r\n","page_name":" 301 ","page_number":301},
  {"content":"\r\n\r\n بر واعظيت داشته گر حُبّ رياست * از بهر تو در كار بود واعظ ديگر \r\n در وعظ مگو آنچه نه خود مىكنى آن را * يا روى سخن گاه مواعظ به خود آور \r\n عيب است چو خود پاك نباشى ز معايب * با غير بگويى كه ز خود عيب برون بر \r\n بايد دگرى تا به تو گويد كه چنين كن * چون پاك نه اى سرور پاكى به كف آور \r\n آنگاه شوى پاك كه فرقى بنيابى * گر قدوه تو باشى و امام ار كس ديگر \r\n گر پيشنمازى كندت جانب مسجد * پا را ز جماعت بكشى گر نشوى سر \r\n غمناك شوى گر نكنى جاى بمحراب * يا شاد شوى ز آنكه روى بر سر منبر \r\n مىدان به يقين حبّ رياست زده راهت * شو تابع غيرى بود ار او ز تو كمتر \r\n آن پيرويت باعث الفست و محبّت * كان جالب هر خير بود دافع هر شر \r\n مفتاح در خير بود ، الفت ياران * اوقات نماز است كه وا مىشود آن در \r\n مگذار شود فوت نمازى به جماعت * تأليف قلوب است در آن ، جان برادر \r\n بس تير دعا بر هدف آيد ز عزيزان * جمعيّت دلها چو شود نيك ميسّر \r\n فيضى كه به دلهاى جماعت رسد از حق * هرگز نبرد عُشرى از آن واحد خودسر \r\n دلها چو شود جمع ز قومى ، به دعائى * ز افلاك گشايند ملايك همگى در \r\n بر جُنبش كوهى كه ببندند گروهى * همّت ، كندش ، گر بود آن سدّ سكندر \r\n ز آنست فزون اجر نمازى به جماعت * گر روى دل و همّت جمع است به يك در \r\n در صورت اگر قوم كثيرند چو شد جمع * معنيست يكى ، نيست بجز يك تن و يكسر \r\n گر در دل هر يك بود اخلاص عبادت * بر روى همه وا شود از خير ، بسى در \r\n اندازهء اجر است به اندازهء اخلاص * هر چند كه اخلاص فزون ، اجر فزون‌تر \r\n اخلاصِ امام است و ولى اصل درين كار * زيرا كه همه چون جسدند او به مثل سر \r\n اخلاص بود شرط امامت كه دهد فيض * گر نزد تو باشد خبرى ز آن به من آور \r\n تا من به غلاميت دهم خطّ و به مسجد * فيضى برم از اجر ستادن به پى سر \r\n ليكن چو بود پيشنمازى دگر آنجا * دانم كه نه‌اى مخلص ، اى جان برادر \r\n جائى كه نمازى به جماعت شود آنجا * شرمت نشود كردن جمعيت ديگر \r\n در مسجد واحد دو امامت به يكى وقت * دل را كند از وحشت تفريق مكدّر \r\n چون باعث تشويش شود مقتديان را * وحدت بود از جمع چنين خر گله بهتر \r\n\r\n","description":"","footnote":"","page_name":" 302 ","page_number":302},
  {"content":"\r\n\r\n در شرع به يك شهر روا نيست دو جمعه « 1 » * تا جمع شود دل همه را كهتر و مهتر \r\n واجب بود آن را كه بود جاى به بيرون * آيد بسوى شهر و شود تابع يك سر \r\n نى آنكه بود خانهء او در وسط شهر * بيرون رود از شهر و كند جمعهء ديگر \r\n پوشد نظر از عيب خود و قدح نمايد * در صاحب مسجد كه منم از همه بهتر \r\n شقّ كرده عصاى دل و دين را به رياست * گردن كشد از قوم و شود خر گله را سر \r\n در مزرعهء دين به هوا تفرقه كارد * تا وحشت دلهاى جماهير ، دهد بر \r\n امرى كه بود باعث جمعيّت و الفت * سازد به پراكندگى و بُغض مكدّر \r\n گوش كه شنيدست چنين ضعف شنيعا * يا چشم كه ديدست چنين بدعت منكر \r\n باشد چو تن واحد اگر مسجد اگر شهر * كس ديده يكى تن كه مر او را دو بود سر \r\n چون مقصد اصلى است رياست ز امامت * ابليس سوارى كند او را كه شدش خر \r\n ليكن چو كسى معتقد خير امام است * فيضى برد از وى بود او خير و اگر شر \r\n هر ساده‌دلى كو در اخلاص بكوبد * مفتوح شود بر دل پاكيزه‌اش آن در \r\n تنها كند او يا به جماعت عملى ليك * جمعيّت دلها كندش كار نكوتر \r\n چون عيب امام است زيان در نظر او * از معتقد خود برد او فيض و خورد بر \r\n سر رنج رياضت كشد و فيض برد دم * شادست دل سر كه ز دمهاست نكوتر \r\n گر حبّ رياست كندت رنجه چنان كن * تا در نظر مردم فهميده‌اى شوى سر \r\n طرفى نتوان بست ز شاباش دهاقين * تا مه نشوى در نظر مردم مهتر \r\n آنگاه شوى مه كه شوى به به حقيقت * سهلست مهى نزد خود و مردم كهتر \r\n\r\n\r\n","description":"","footnote":"\r\n( 1 ) فيض كاشانى تنها مجتهدى بوده كه در روزگار خويش فتوى وجوب نماز جمعه را داد كه در بيشتر آثار خود به صراحت اعلام داشته و علاوه بر آن رسالهء ويژه‌اى در وجوب عينى صلاة جمعه تأليف فرموده و بنا به نوشته خود او تنها عالمى بوده است كه در كاشان نماز جمعه برگزار كرده و رساله‌اى شامل يك‌صد خطبه نماز جمعه از خطبات خود تاليف كرده است . داستان برگزارى نماز جمعه وى در مسجد جامع عتيق اصفهان كه به دعوت شاه عباس ثانى بوده و ذكر سوانح ايام وى و مخالفت علماء اصفهان با او در مقدمه آمده است و اين ابيات نيز شامل آراء فقهى اوست .\r\n","page_name":" 303 ","page_number":303},
  {"content":"\r\n\r\n بسيار سخن هست درين باب و ليكن * خالى نكند دل رقم خامه و دفتر \r\n القصه غنيمت بشمر صفّ جماعت * جائى كه شود خالى از آفات ميسّر \r\n يك سجده كه با قوم گذارى به شرايط * بهتر بود اى فيض كه خوانى دو سه دفتر \r\n ليكن چو امامت كنى اخلاص بدست آر * ورنه به تو خوانم سخنت را همه از بر \r\n\r\nترغيب به تجهيز سفر عقبى و عبرت گرفتن از عجايب دنيا\r\n اى دل مشو اينجا مقيم ، آماده شو بهر سفر * جاى اقامت نيست اين ، منزل بود جاى دگر \r\n راه است اينجا راه رو تا درگه اللّه رو * در اوّلين گامى هنوز بايد شدن زين پيشتر \r\n اعمال خود مىكن حساب هر روز مىخوان اين كتاب * نيك و بد آن را بياب در كار خود شو ديده‌ور \r\n در سير معنا اهتمام ، مىورز تا گردى تمام * هر حال كان گردد مقام بگذار آن را درگذر \r\n خواهى كه اين ره طى شود ، ايوار كن شبگير كن * ايوار كن بعد از زوال شبگير كن قبل از سحر \r\n مىبينمت مىايستى ، در فكر رفتن نيستى * با آنكه مرگ ديگران مىآرد از مرگت خبر \r\n گفتم به تو من بارها ، دارند با تو ، كارها * ز آن پيشتر كآيد اجل بايد رسانيد آن بسر \r\n بر زال دنيا دل منه از عشوهء او برمجه * بسيار كس را از توبه افكند بر خاك گذر \r\n دنيا براى آن بود تا توشه‌اى گيرى از آن * تا چون روان گردد روان باشد ترا زاد سفر \r\n عاقل نخواهد دل نهاد آن را كه مستودع بود * سالك نمىگيرد قرار قبل از وصول مستقر \r\n\r\n","description":"","footnote":"","page_name":" 304 ","page_number":304},
  {"content":"\r\n\r\n از دل نكردى اى دعا بر طاعتى يك شب قيام * بر جان نبستى بىريا در خدمتى دوزى كمر \r\n ديدى بسى تصنيفها ، كردى بسى تأليفها * در نامهء اعمال خود يكدم نيفكندى نظر \r\n بس كوه پيمودى و دشت بس گشت كردى سير و گشت * بر كشت عمر اى سنگدل يكره نيفتادت گذر \r\n نزديك شد عمرت به شست نك آمدت وقت نشست * گر دور خيزى سعى كن باشد كه دريابى مگر \r\n در علم كوش و معرفت تا رايت نورى شود * در پيش و دست راستت روز قيامت راهبر \r\n در ذكر و فكر حق‌نما خود را تمام اى ناتمام * تا برخورى از نخل عمر تا نور جان يا بى ثمر \r\n عمر از براى آن بود تا شوق حق افزون شود * تو هر دمى كان بگذرد ، گردى بسى افسرده‌تر \r\n كردى بسى دلها تو گرم از حرفهاى چرب و نرم * از حق نكردى هيچ شرم ، در تو نكرد آنها اثر \r\n تا چند ازين سنگين‌دلى ، تا چند ازين بىحاصلى * سنگ دلت را نرم كن تخمى به كار و بر ببر \r\n گاهى برآر از سينه آه وز ديده خون مىريز گاه * اى بدتر از هر بدترى وز سنگ خارا سخت‌تر \r\n اينجا رسيدم در سخن تا يادم آمد آن غزل * كان گفته بودم پيش ازين روزى به راهى در سفر \r\n دلهاى ما شد سخت سخت از سنگ و از زر سخت‌تر * احوال ما شد نيك بد اوضاع ما از بد بتر \r\n اىكاش بودى سنگ رود وى كاش بودى خاك كو * از سنگ آب آيد برون و از خاك مىرويد ثمر \r\n\r\n","description":"","footnote":"","page_name":" 305 ","page_number":305},
  {"content":"\r\n\r\n از هيبت پروردگار وز دورى آن يار غار * ريزد به چشم عاشقان سيلابها كوه و كمر \r\n كوهى شود از شوق شق ريزد سرشك از عشق حق * گه نهرها گردد روان از چشمهء چشم حجر \r\n گاهى فتد سنگى عظيم وز هيبتش گردد دونيم * گاهى زمين لرزد ز بيم گه بحر نالد از خطر \r\n ما سخت جان و سنگ دل جا دارد ار گرييم خون * از رشگ اشك سنگ و كوه وز ناله‌هاى بحر و بر \r\n بس كوه پيموديم و دشت بس كشت‌ها كرديم گشت * وين كشتزار عمر ما ، يك ره نيامد در نظر \r\n آمد بخاطر اين غزل در سير ييلاق كرنگ * آن دم كه افتادم نظر بر چشمهء محمود كر \r\n از فيض سر زد اين‌چنين آن دم كه ديد آن چشمه را * با يادش آمد آيتى تشبيه دلها با حجر \r\n چون سر برون كردم ز جيب تا بنگرم آثار صنع * شد مطلعى ديگر ز غيب بر لوح خاطر جلوه‌گر \r\n هى هى بيا اين تيزبين در صُنع صانع كن نظر * از باغ بىچون ، گل به چين و آن دست قدرت را نگر \r\n آبى فزون از بحر بين گرديده از سنگى روان * موجى فزون از كوه بين بگرفته بحران را ببر \r\n گه بحر گردد در كنار موجى ز رفعت هم چو كوه * گه كوه ريزد از كمر ، آبى به پاكى چون گهر \r\n دريا ازو دارد چنين وز خوف او لرزد زمين * افلاك ازو سرگشته بين ابر از غمش ريزد مطر \r\n در جُست‌وجوى اوست آب در كار او دارد شتاب * دريا ازو پُراضطراب ، مو جست ازو در شور و شر \r\n\r\n","description":"","footnote":"","page_name":" 306 ","page_number":306},
  {"content":"\r\n\r\n بنگر به بستان در انين ، صد بلبل شيدا ببين * بگذار بصحرا در غمش صد لاله بين خونين جگر \r\n گه چشم سوى لاله كن ، گه گوش سوى ناله كن * بشنو ازين بس راز دل ، در سوز جان آن نگر \r\n از دل برآرد خاك نى ، تا ناله و زارى كند * شايد كه رحم آرد بر او آن‌كس كه باشد باخبر \r\n از جان برآرد تاك مى تا عقل را گردد براق * باشد به مستى پى بُرد هشيار از آن شوريده سر \r\n بر سرو بنگر فاخته دستى به كوكو آخته * خود را ز خود پرداخته در كلّه دارد شور و شر \r\n آن مرغ حق حق‌گوى بين كز عشق حق دارد انين * گريد بر او دل آهنين گوش افكند سويش اگر \r\n قدوس مىگويد خروس چون مست گردد ز آن كئوس * گويد كه شد وقت نماز بر خاك بگذاريد سر \r\n طاوس گويد عاشقان از من بجوئيدش نشان * بىآلت و صُنع بنان اين رنگ و اين نقش و صور \r\n لك‌لك سرايد لكُّ لك گويد ز شور آن نمك * الحمد لك الملك لك ، در زارى من درنگر \r\n اشتر دود از بىخودى چون بشنود بانگ حدى * زان رازهاى سرمدى پا را نمىداند ز سر \r\n ماهى ز غم خاموش كرد خود را تمامى گوش كرد * ضفدع زيادش جوش كرد افغان برآورد از جگر \r\n شد تير عشقش را هدف ز آن شد پُر از لؤلؤ صدف * در پيش تيغش سر نهد كاينك نثار تُست سر \r\n هر ذرّه دارد در جهان از عشق حق آه و فغان * آورده از اسمى نشان گرچه ندارد خود خبر \r\n\r\n","description":"","footnote":"","page_name":" 307 ","page_number":307},
  {"content":"\r\n\r\n هست از شراب عشق مست در آفرينش هر چه هست * خود را به حبل اللّه بست جُز ، قومى از جنّ و بشر \r\n اى غافل از ياد خدا ، اى مست از جام هوا * يكدم ازين مستى برآ ، يكره به حال خود نگر \r\n شرمت نيايد از جماد كو داد حق را انقياد * يا نيستى از خود خجل از عشق و ذكر جانور \r\n با آنكه كَرّمنا تراست ، با آنكه فضّلنا تراست * با آنكه سَخَّرنا تراست اى از سر خود بىخبر \r\n شرمنده شو ، شرمنده شو ، سر نه خدا را بنده شو * عاشق شو و افكنده شو باشد بيابى كرّ و فر \r\n اى فيض بس كن زين حنين تا چند باشى اين چنين * گوئى سخنهاى نكو باشى زهر بدتر بتر \r\n\r\nاظهار ملال از دنيا و آرزوى اعتزال و انزوا\r\n بجان رسيدم ازين كهنه قبّهء بىدر * كجاست راه گريز و كجاست سمت مفر \r\n كجاست جاى فراخى كه دل كنم خالى * مجال لشگر غم تنگ شد درين كشور \r\n نماند جاى كه بتوان نفس زدن به خوشى * ز به سكه ريخت جهان غم به روى يكديگر \r\n نمانده است دگر جاى غم به دل كس را * كجا روم كه توان كرد غم ، ز سينه بدر \r\n كجا روم كه نبينم لقاىِ بيگانه * كجا روم كه نيابم ز خويش نيز اثر \r\n ز گفتگوى نفهميدگان ، ملول شدم * كه لال باد زبانى و گرنه گوشى كر \r\n\r\n","description":"","footnote":"","page_name":" 308 ","page_number":308},
  {"content":"\r\n\r\n نه مونسى و نه يارى ، نه آشناى دلى * نه محرمى كه دمى با هم ، آوريم بسر \r\n فتاده‌ام به ميان گروه مردم خوار * دد و بهيمه بمعنى ، ولى بشر به صُور \r\n به خون خلق برآغشته اين يكى چنگال * بجان خلق فروبرده آن يكى نشتر \r\n يكى به زرق شده مالك قلوب و رقاب * يكى به مكر شده بر جهانيان سرور \r\n زده به شيطنت اين راه بر گروهى گول * كشيده آن به ضلالت جماعتى به سقر \r\n يكى ز علم زند لاف و جهل را انبان * يكى ز زهد سخن گويد و لباسش زر \r\n ز پاى تا سر ، دعوىّ و خالى از معنى * نبرده بوى ز دانش شده سخن‌گستر \r\n فغان ز شعبدهء جاهلان دانا شكل * انين ز حيلهء غولانِ آدمى پيكر \r\n من اوفتاده درين تنگناى پروحشت * غريب و بىكس و اندوهگين و خسته جگر \r\n نه راحتى و نه آسايشى ، نه بندگئى * نه همدمى كه برد غصّه‌اى ز سينه بدر \r\n نه مؤمنى كه به دو از خدا توان گفتن * نه موقنى كه دهد از يقين خويش خبر \r\n نه مهر و دوستى يك دو يار را با هم * نه الفتى دو سه هم جنس را به يكديگر \r\n اگر يكى به لب ديگرى زند انگشت * دوان شود ز دهانش هزار پاره جگر \r\n\r\n","description":"","footnote":"","page_name":" 309 ","page_number":309},
  {"content":"\r\n\r\n چنان فشرده دلم را ملال هم نفسان * كه خون دل ز زبان قلم چكيده بدر \r\n گهى مرا كشد اين سوى صحبت باطل * گهى مرا بُرد آن جانب سماع سمر \r\n گهى به دنيى دون بنددم زمانه به زور * به قيد و سلسله‌اى چند تا شوم مضطر \r\n بجز كفاف نخواهد دلم ز مال و منال * خدا گواست كه دارد زهر ضمير ، خبر \r\n گهى قضا كندم مقتداى اهل صلاح * گهى قدر دهدم شهرتى فزون ز قدر \r\n گهى مسائل دينى ز من سؤال كنند * بدين‌وسيله كنندم غريق بحر خطر \r\n گهى به نزد من از بهر داورى آيند * خجل كنند مرا نزد داور محشر \r\n گهى قضا كندم حبس در بلاد غريب * گهى قدر كشدم بهر امتحان به سفر \r\n به روى دوزخ معنى ز من پلى سازند * كه تا نهند قدم بر سرم كنند گذر \r\n بجان رسيدم ازين صدمه‌هاى گوناگون * ملول گشتم ازين تنگنا سراى دو در \r\n من آن فريد بيابان نورد اسرارم * كه زاد راحله‌ام علم و تقوى است و عبر \r\n رفيق من نبود جُز كتاب و صحبت علم * شنيدن سخن از زنده‌اى سخن‌گستر \r\n كسى كه رفت ز دنيا و زو بماند سخن * بروح زنده بود گرچه خاك شد تن و سر \r\n\r\n","description":"","footnote":"","page_name":" 310 ","page_number":310},
  {"content":"\r\n\r\n بجاى اوست سخنهاى نيك او كه دهد * قلم ازو چو زبان كو دهد ز شخص خبر \r\n خوش آنكه در كتب خويش درج كرد اسرار * شد از ميانهء اموات جهل زنده بدر \r\n قلم بجاى زبان آمد و كتاب آن كس * كه درج كرد در آن حرفهاى جان‌پرور \r\n انيس من نبود جُز حديث زنده‌دلان * كتاب و گوشهء صحرا و دشت و كوه و كمر \r\n اگر ملك نبود در حواليم بارى * نباشدم دد و ديو و بهيمه‌اى بر سر \r\n ميسّرم نشود گر رفيق روحانى * خلاص باشم ازين همرهان تن‌پرور \r\n ز دامن و كمر كوه برندارم دست * كه يار غار مرا نيست غير كوه و كمر \r\n به كوه راز دل خويش گويم وز صدا * ندا رسد كه جوابم در آن بود مُضمر \r\n به هيچ انس نگيرم ز غير تنهائى * كه تا خداى انيسم بود ، به خلوت در \r\n مراد خويش ز خلوت مگر كنم حاصل * نهال عمر به خلوت مگر برآرد بر \r\n دواى درد دلم خلوتى است ، بىديّار * ندارد اين دل بيچاره چاره‌اى ديگر \r\n بس است فيض شكايت ، بيار موعظه‌اى * براى خاطر ياران ، ز مطلعى ديگر \r\n\r\nتجديد مطلع\r\n مخور فريب شياطين آدمى پيكر * ز شرّشان به خداى بشر ، پناه ببر \r\n\r\n","description":"","footnote":"","page_name":" 311 ","page_number":311},
  {"content":"\r\n\r\n ترا بس است ز شيطان جن عدوى قوى * ز ديو انس مكن يار او عدوى دگر \r\n درون تُست يكى ديو و دام ، افكنده * كه تا شكار كند ، مر ترا كشد به سقر \r\n هواى نفس تو ، آن ديو را مددكارست * درين شكار ، مر او راست همدم و ياور \r\n ز راه دوستيت ، دشمنى كنند نهان * مدد مگير دگر بهرشان ز جنس بشر \r\n كه اينت گويد من رهنماى اسلامم * بيا و همره من شو ، شوم ترا رهبر \r\n كه آنت گويد نى نى منم صلاح الدين * بيا متاع صلاح و سداد از من خر \r\n كنند آيهء قرآن به اشتها تاويل * كه تا وسيع شود دستگاه آل عمر \r\n گهى به فعل و گهى قول مىدهند فريب * تو ساده‌لوح به تقليد مىروى ره شر \r\n خداى گفت كه « للناس زيّنت شهوات » « 1 » * بخوان تمام كلام و به معنيش پى بر \r\n ببين مزيّن آن در تو كيست واقف شو * كه دشمن تو بود آن به صورت غمخور \r\n يكى شدند بهم ديو و جنّ و انس و هوا * گرفته‌اند ز انواع كيدها لشگر \r\n توئى يكى تن تنها ميان جمع كثير * چسان برآئى اگر نه خدا بود ياور \r\n درون خاطرت آيند هر صباح و مسا * كه تا برند دلت را ز راه خير به شر \r\n درين دو وقت از آن استعاذه فرمودند * كه تا خداى نگه دارد از فنون خطر \r\n كه اينت راه زند گاه آن ، تو حاذر باش * كه تا به چاه ضلالت نيفتى از رهبر \r\n گهى ز راه زنت ره زنند و گه فرزند * گهى ز راه قناطير از زر و زيور \r\n گهى ز مركب فاره گه از ثياب نكو * گهى ز حرث و ز انعام و خانهء برتر \r\n يكيت گويد كاينك ترا ضرور بود * حلال كرده خدايش توئى به اين مضطرّ \r\n يكيت گويد كاين را خورى چه خواهد شد * يكيت گويد كان را خورى بود بهتر \r\n يكى دگر به يكى ديگرت كند ترغيب * چو ثالثيت بثالث چو رابعى به دگر \r\n چنان كنند ترا رو بسوى دنيى دون * كه آخرت به پس و پشت افتدت يكسر \r\n چو كرم پيله تنى گرد خود حصار قوى * ز غصّه ميرى و نبود ترا نه راه و نه در \r\n ز دين ترا بدر آرند و دنييت ندهند * مخور فريب ازين خرخران و عشوه مخر \r\n ز راه دين گهى آيند تا فريب دهند * ز راه علم گهى كاه از ره ديگر \r\n نه علم باشد و نه دين كه رخصت تو دهد * رخص‌گذار به آن كو بود دم آن سر \r\n\r\n\r\n","description":"","footnote":"\r\n( 1 ) اشاره به آيه 14 آل عمران :  زُيِّنَ لِلنَّاسِ . . .  به شرح فهرست .\r\n","page_name":" 312 ","page_number":312},
  {"content":"\r\n\r\n رخص بگير و عزايم بمان و ره طى كن * كه رفته رفته رخص مىكشد بجاى دگر \r\n بمحكمات عمل كن كه نيك قانونيست * شبه بمان كه شوى ايمن از فنون ضرر \r\n بس است رهبر تو گفتهء خدا و رسول * مجوز گفتهء اهل هوا دگر رهبر \r\n ببين چه گفت خدا و رسول و آل رسول * ز زهد و تقوى و صبر و رضا بدان ره بر \r\n و گرنه هر چه ببينى ، همه ز خود بينى * چرا كه يافتى اكنون ز شرّ و خير ، خبر \r\n ز من شنو كه خبر دارم از مكايدشان * « و ما ينبّا مثل الخبيران تخبر » \r\n مرو تو در پى ايشان جوال خرس مرو * كه دست از تو ندارند تا كنندت خر \r\n به خويش و قوم چه كردند تا به تو چه كنند * ببين سفاهت و ز اوضاع خلق عبرت بر \r\n چها كنند و چه بايد كنند در ره دين * كجا روند و كدام است ره براى گذر \r\n ز بهر آخرتند و براى دنيى دون * برنج و غصّه و غم عمر مىبرند بسر \r\n كجا روا بود اين كآنچه حق بفرمايد * نهند در پس و گيرند پيش راه دگر \r\n رهى است راست خداشان نموده تا به بهشت * گرفته راه دگر ، مىروند تا بسقر \r\n همه به هم نگرند وز هم بياموزند * ز بيم ننگ كنند اقتدا به يكديگر \r\n به پيش ديدهء دل پرده‌ها فكنده فرو * نظر كنند به يكديگر از دريچهء سر \r\n ز ترس هم همه با هم نفاق مىورزند * ز بس برند گمانهاى بد به يكديگر \r\n نهند پشت بهم ، حيله‌ها برانگيزند * كه تا دهند به اهل صلاح نسبت شر \r\n بدين گمان كه مبادا بدى كند روزى * كنند سعى كنون در هلاك يك ديگر \r\n به عيب هم شنوا ، تيزبين و دست دراز * ز عيب خود همه كوتاه دست و اعمى و كر \r\n كمال خود همه بينند و اعتقاد كنند * وليك كور و كرند ، از كمال يكديگر \r\n سلامتى نتوانند ، در كسى بينند * چرا كه خود همه از اهل آفتند و ضرر \r\n كسان نيك ميان بدان شده پنهان * چنان كه ويس قرن در زمان پيغمبر \r\n تو نيز باش نهان ، گر سلامتى خواهى * شوى و گرنه لگدمال اين طويله خر \r\n خمول جوى كه شهرت ترا زيان دارد * ز من بپرس كه دارم ز هر دو نيك خبر \r\n ز علم شهره شوى صد بلا نهد به تو روى * اگر قبول ندارى ، ز بنده عبرت بر \r\n مرا كه بود غلط شهرتم چنين كردند * نعوذ باللّه اگر عالمى فتد به سمر \r\n و گر به تقوى و زهد و صلاح شهره شوى * رسد ز خلق ترا دم بدم فنون ضرر \r\n بترس از خود و از خلق هم چو ميش از گرگ * كه نيست جنس بشر ، جُز ولى تهى از شر \r\n\r\n","description":"","footnote":"","page_name":" 313 ","page_number":313},
  {"content":"\r\n\r\n هر آنكه گشت به تو آشنا ازو بگريز * كه عن‌قريب برنجند هر يك از ديگر \r\n حسود گردد و با تو به دل نفاق كند * به دشمنى شود اندك زمانى آن منجر \r\n و گر ضرور بود مر ترا معاشرتش * مده ز دست مدارا و باش ازو به حذر \r\n مگر براى خدا باشد آشنائى او * كجاست همچو كس از هر كسى مكن باور \r\n ز اهل علم ، اگر صادقى دچار شود * محبّ او شو از علمش انتفاع ببر \r\n نشان راستى عالم ، آن تواند بود * كه قول و فعلش باشد به وفق يكديگر \r\n نشانهء دگر آن كو ، فضول دنيا را * نخواهد و نپذيرد ، مگر شود مضطرّ \r\n ببينى ار تو چنين كس دعاى من برسان * مدار دست ازو گر پذيردت چاكر \r\n و گرنه وحدت و تجريد و كنج گمنامى * دو سه كتاب و رفيق موافق ياور \r\n ز زهد گوشه‌اكى وز قنوع توشه‌اكى * ز علم و تقوى و اخلاص بالش و بستر \r\n اگر رفيق موافق نداد دست ترا * به حق گريز كه نبود بجز خداى مفر \r\n بذكر و فكر خدا خوى كن ببر از خلق * ز خلق هيچ نيايد مگر ضلالت و شر \r\n گهى عبادت و گه فكر در صنايع كن * كه دانشت شود از فكر صنع افزون‌تر \r\n ز رفع و نصب سماء و جبال ، عبرت گير * نظر به كشتى بحر افكن و به كشتى بر \r\n زمين ببين كه چسان بهر تو مسطح كرد * بخوان ز غاشيه ذكر و مباش اهل كفر « 1 » \r\n نموده راه تذكّر خداى در قرآن * چنان كه كرده اشارت در انشقاق قمر \r\n به ياد آر ملوكى كه پيش ازين بودند * كجا شدند و كجا رفت آن زر و زيور \r\n جهان چه كرد به ايشان و ملك و مال چه شد * ز خشت و خاك گرفتند بالش و بستر \r\n بخوان ز لوح دخان آيه‌هاى  « كَمْ تَرَكُوا »  « 2 » * چهار آيه بخوان تا شوى بدان مخبر \r\n بخوان ز سورهء و العصر و آخر « سبّح » * بصبر كوش و بدان كآخرت بود بهتر \r\n بگير زهد و بكن دل ز دنيى غدّار * چنان كه گفت خدا و رسول داد خبر \r\n مصاحب تو خدا و كلام او ، وافيست * چه مىكنى ز شياطين انس يار دگر \r\n ز خويش نيز حذر كن ، چه جاى بيگانه * كه نيست دشمنى از نفس خويش دشمن‌تر \r\n جهاد اكبر از آن شد جهاد نفس كه نيست * درين جهان و در آن دشمنى از آن اكبر \r\n ره مكايد او را شناختن كاريست * نخست نيست ازين كار هيچ اولىتر \r\n\r\n\r\n","description":"","footnote":"\r\n( 1 ) اشاره به سورهء غاشيه آيهء اول .\r\n( 2 ) اشاره به سورهء دخان آيهء 25 به شرح فهرست .\r\n","page_name":" 314 ","page_number":314},
  {"content":"\r\n\r\n بنال بر در حق ، روز و شب تضرّع كن * شفيع ساز درين كار ، آل پيغمبر \r\n كه تا بتقوى و علمت مدد كند ايزد * مگر مطيع شود نفس و گرددت ياور \r\n ولى ز عشق توان اكتساب تقوى و علم * چرا كه بحر بود جاى هر نكوگوهر \r\n ز بهر اين دو گهر ، چون رسى به آن دريا * به بحر غوطه خور و بحر را بگير به بر \r\n چو بحر عشق به كف آيدت شوى شه دين * شود ترا دو گهر ، درّ تاج و زيب كمر \r\n نشين به تخت تجرّد كنون و شاهى كن * بهشت معنوى اين است گفتمت بسمر \r\n تن تو قلعه تُست و حواس درهايش * خرد وزير و قوا و جوارحت لشگر \r\n تفنگ و توپ بيفكن به روى خارجيان * تفنگ و توپ در اينجاست نهى از منكر \r\n به ظاهر ار نتوانى بدل بكن انكار * كه مىرسد به برون از نكير باطن اثر \r\n چو از عدوى برون قلعهء تو محكم ماند * عدوى خانگيت خوار گشت و فرمان‌بر \r\n شكست يافت چو آن و شكسته شد چون اين * بهشت آن تو گردد بيا تمتّع بر \r\n بهشت را چو مسخّر كنى بدين قلعه * هم اين جهان و هم آن مر ترا بود يكسر \r\n چو گشت هر دو جهان از تو فيض را درياب * شفاعتش كن و با خويش سوى دوست ببر \r\n\r\nنكوهش خواب غير ضرورى\r\n خود را بدست خواب مده اى پسر به زور * آن خواب را بمان كه نباشد ترا ضرور \r\n خواب دراز گور مهياست بهر تو * كوتاه دار دست ازين خوابهاى زور \r\n عمرى كه صرف بندگى حق توان نمود * باطل كنى بخواب زهى غفلت و غرور \r\n خوابست اين جهان و غرورست سر بسر * بيدار شو اگر بتوانى ازين غرور \r\n بيدار شو ز غفلت و كارى بدست گير * ز آن پيش كآگهى رسد از مرگ و نفخ صور \r\n خوابت چو خواب باشد و بيدارى تو خواب * راحت كجا بود ، به سراپردهء سرور \r\n\r\n","description":"","footnote":"","page_name":" 315 ","page_number":315},
  {"content":"\r\n\r\n كار ضرور هست بسى مر ترا به پيش * آنها اگر تمام شود ، خواب كن به زور \r\n خواب فزون ز حدّ بدل و جان ضرر زند * نقصان رسد از آن به سراپردهء شعور \r\n تن نيز كاهد ار بود افزون ز اعتدال * از خواب ، آن بگير كه باشد ترا ضرور \r\n گر عمر تو به بد گذرد خواب بهتر است * تا نامهء عمل نشود پُر ز شرّ و شور \r\n خوابت چو بهتر است ز بيداريت بخسب * تا قصّه حساب نيفتد به دير و دور \r\n چون عمر در گنه گذرد ، بر تو ، العياذ * خسبيدنت رواست فزون از حد ضرور \r\n چون بد ز نيك بيش كنى زودتر بمير * تا زودتر خلاص شوى از عذاب گور \r\n نى نى روا مدار چنين عمر بگذرد * زادى نكرده حاصل از بهر راه دور \r\n برخيز و كارهاى دگر را تمام كن * كاين خوابها تمام نگردد مگر به گور \r\n هر دم ز عمر مايهء انواع خوش‌دليست * ارزان مده ز دست دلا مايهء سرور \r\n هر لحظه‌اى ز عمر تو گنج سعادتى است * تحصيل توشه‌اى كن از آن بهر راه دور \r\n تحصيل علم و معرفتى كن بهر نفس * تا رايتى شود ز پس و پيش تو ز نور \r\n از اهل معرفت چو نه‌اى ذكر دوست كن * يا سعى در حوائج بىدست و پا و كور \r\n\r\n","description":"","footnote":"","page_name":" 316 ","page_number":316},
  {"content":"\r\n\r\n بر بندگى ببند دل و جان و دست و دل * باشد كه دست و پا نزنى در سؤال گور \r\n حيف است گر بخواب شود صرف يا گنه * آن دم كه با خداى توان بود در حضور \r\n غافل مشو ز عمر كه حسرت برى بسى * بر هر نفس كه مىزنى از غفلت و غرور \r\n بر فوت وقت خويش بلرز و به هوش باش * تا بر نياورى نفس سرد ، بىحضور \r\n مىباش در كمين نفسهاى خويشتن * تا نگذرد به غفلت و نستاند از تو نور \r\n بر ياد هر نفس كه نه ياد خدا كنى * حسرت برآورد ز تو يوم النشور ، شور \r\n با من هر آنچه گفت خرد ، با تو گفتم آن * گر مىشوى مطيع و گر مىشوى نفور \r\n اى فيض روزگار تو ، نيمى بخواب رفت * نيمى دگر گذشت به لا يعنى و غرور \r\n چون جا نمىكند سخن تو به گوش تو * چون چشم دارى آنكه رود راههاى دور ؟ \r\n\r\nدر آرزوى يار روحانى « 1 »\r\nدر اين قصيده از اقامت در قمصر و قم و شيراز و اصفهان يادآور شده است « 2 »\r\n غم وانشد از سر نه بكاشان نه بقمصر « 3 » * كاش آن به صفاهان شود اين بار ميسّر \r\n\r\n\r\n","description":"","footnote":"\r\n( 1 ) - عنوان از « مجلس » .\r\n( 2 ) - شرح از شارح .\r\n( 3 ) - قمصر ييلاق مشهور كاشان است كه در 30 كيلومترى شهر ضلع جنوبى قرار گرفته و عطر و گلاب\r\n","page_name":" 317 ","page_number":317},
  {"content":"\r\n\r\n اى يار صفاهان ، به صفاهان گذرى كن * تا چند صفاهان ببرد رشگ بقمصر \r\n بر دل نشود بسته ، در محنت و اندوه * تا يار صفائى نگشايد در ديگر \r\n كاشان و صفاهان و قم و قمصر و شيراز * برديم بسر در همه با مهتر و كهتر \r\n هر چند كه جستيم نديديم و نماندست * آن يار الهى كه بريم از سخنش بر \r\n گاه از نفسى روى دهد صحبت يارى * فى الفور ، دلازار گرانى رسد از در \r\n گر صحبت آن يار كشد يك‌دو سه ساعت * اندوه جدائيش كند عيش مكدّر \r\n جائى كه دلى واشود آنجاى كدامست * شايد ببرم فيضى از آن بوم و از آن بر \r\n اى فيض مهيّاى جهان ابدى ، شو * عيشى به صفا نيست درين دار ميسّر \r\n\r\nشكوه سفر ييلاق با اردو\r\n قضا فكند مرا بهر امتحان به سفر * سفر مگوى بگو قطعه‌اى ز نار سقر \r\n ميان قافله مجتمع ز حيوانات * درو بهيمه بمعنى ولى بشر بصور \r\n چو جاى داشت ببرج اسد ز تابش خور « 1 » * به زير خيمه هوا بود سر بسر اخگر \r\n فتاده در تب و لرز از حرارت و سرما * ميان روز تب و لرز بود ، وقت سحر \r\n قريب بيست هزار آدمى به صورت بود * بجز دو يا سه كسى را نبود ميل سفر \r\n نه شان فراز غرض بود از ديار وطن * نه هم غرض ز سفر قصد بلده ديگر \r\n سه چار ماه بصحرا و كوه مىگشتند * چو قوم موسى و تيه آن بلاى مستنكر \r\n به قرض و خون دل و اضطرار مىرفتند * نداشتند سر و برگ آن سفر اكثر \r\n قرقچيان ز پس و پيش مردمان هىهاى * نه جاى تست برو دور شو ز راه گذر \r\n\r\n\r\n","description":"","footnote":"\r\nآن شهرت دارد ، هواى آن فوق‌العاده لطيف و در آن انواع ميوه‌هاى سردسيرى به عمل مىآيد . در تابستان بيشتر ساكنان شهر از گرماى توان سوز آن بقمصر و ديگر ييلاقات كاشان چون برزك ، نياسر ، قهرود ، جوينان ، مرق ، هق ، مشهد اردهال و گهه « جهق » و غيره پناه مىبرند . فيض نيز هر وقت كه در كاشان بوده تابستانها را در قمصر خلوت كرده مشغول تاليف و تصنيف بوده است .\r\n( 1 ) - در قلب الأسد شدّت گرماى تابستان است .\r\n","page_name":" 318 ","page_number":318},
  {"content":"\r\n\r\n گهى بوقت نزول و گهى زمان رحيل * گهى ميان ره و گه بخواب و گاه به خور \r\n باضطراب بهر سو دوان دوان قومى * در آفتاب تموز از پى گوى پس‌تر \r\n نه راحتى و نه آسايش‌دلى يكدم * نه الفتى دو سه هم‌جنس را به يكديگر \r\n اگر يكى بلب ديگرى زدى انگشت * روان شدى ز دهانش هزار پاره جگر \r\n مشام را نفس اشتران خورده علف * ز بول و روث خر و اسب ديده را منظر \r\n ز كرنا و دهل گاه گوش را حظّى * براى لامسه هم بود حظ ز بَرد و ز حرّ \r\n براى ذائقه هم بود قهوهء سنگين * كه بُرده بود ز تلخى گرو ز حنظل تر \r\n ز آب شيشهء قليون مگو كه فتنه شود * بيا و از دم قليون‌كشان ، بخور بخر \r\n من اوفتاده در آن اجتماع وحشتناك * غريب و بىكس و اندوهناك و خسته جگر \r\n گهى به درد سرم كار و گاه بىخوابى * گهى بخواب پريشان حرفهاى سفر \r\n نه مونسى و نه يارى ، نه آشناى دلى * نه محرمى كه دمى با هم آوريم بسر \r\n نبود هيچ مشخّص ، ز من چه مىخواهند * چه سود بودنم آنجا ، نبودنم چه ضرر \r\n چنان فسرد دلم را ملال آن حركت * كه خون دل ز زبان قلم چكيد بدر \r\n دلم به ناله درآمد كه اى خدا رحمى * نماند تاب درين بندهء ضعيف دگر \r\n بجان رسدم ازين تنگناى پروحشت * كجاست راه مناص و كجاست سمت سفر \r\n ز گفتگوى نفهميدگان ملول شدم * كه لال باد زبانى و گرنه گوشى كر \r\n من آن مقيم بيابان نورد اسرارم * من از كجا و سوارى و حرّ و برد سفر \r\n مرا چه كار به آب و به استر و يخدان * مرا چه كار بفرّاش و شاطر و مهتر \r\n مرا چه كار به بار و شتر ، جوال و رسن * به ساربان و به سركار و نوكر و چاكر \r\n مرا چه كار بصندوق و خيمه و لاچوق * قلندرى دو سرى و آقار اقور سفر \r\n به ميخ و توبره و نعل و نعلبند و كمند * بكاه و جو ، به علفزارهاى كوه و كمر \r\n بهر ديار كه باشم مرا رسد نانى * كه سدّ جوع كند ، نان خورش بود ، بهتر \r\n كجاست نيست در و مسجد خراب كه من * نهم به سايهء ديوار آن به سنگى سر \r\n اگر ملك نبود در حواليم بارى * نباشدم دد و ديو و بهيمه‌اى بر سر \r\n ميسّرم نشود گر رفيق روحانى * خلاص باشم ازين همرهان تن‌پرور \r\n رفيق من نبود جز كتاب و صحبت علم * شنيدن سخن از زنده‌اى سخن‌گستر \r\n رفيق و مونس من رفتگان زنده دلند * كه مانده‌اند سخنهاى نيك در دفتر \r\n\r\n","description":"","footnote":"","page_name":" 319 ","page_number":319},
  {"content":"\r\n\r\n كسى كه رفت ز دنيا و زو بماند سخن * بروح زنده بود گرچه خاك شد تن و سر \r\n بجاى اوست سخنهاى نيك او كه دهد * قلم ازو چو زبان كو دهد ز شخص خبر \r\n ازين سفر به سلامت اگر برم دل و جان * من و كتابى و يارى و گوشهء قمصر \r\n مُهيمنا به رفيقان خود رسان بازم * بخوان به حال من اى حافظ اين غزل از بر \r\n\r\nغزل\r\n نماز شام غريبان چو گريه آغازم * به مويه‌هاى غريبانه قصّه پردازم \r\n به ياد يار و ديار ، آن‌چنان بگريم زار * كه از جهان ره و رسم سفر براندازم \r\n من از ديار حبيبم نه از بلاد غريب * مهيمنا به رفيقان خود رسان بازم \r\n خداى را مددى اى دليل ره تا من * بكوى ميكده ديگر علم برافرازم \r\n بجز صبا و شمالم نمىشناسد كس * عزيز من كه بجز باد نيست دمسازم \r\n ازين سفر به سلامت اگر روم به وطن * چو فيض جُز بكتاب و سخن نپردازم \r\n\r\nنكوهش دنيا و لذّات آن\r\n مرا جان سير شد از دنيى و وضع پريشانش * دلم بگرفت ازين گردون پا بر جاى گردانش \r\n نه طرفى بستم از مهرش نه از ماهش نه از تيرش * نه از ناهيد و برجيسش نه از بهرام و كيوانش \r\n نه فيضى ديدم از آب و نه خاك و آتش و بادش * نه آرامش در افلاك و نه آسايش در اركانش \r\n حلالش را حساب از پى حرامش را عقاب از پس * نباشد لذّت بىغش نه در اينش نه در آنش \r\n نمودى چند بىبود و زيانى چند بىسوداست * مپيما راه حرمانش مرو در چاه خسرانش \r\n سرابى چند بىآب است در صحراى خونخوارى * ميفكن در خطر خود را مرو اندر بيابانش \r\n\r\n","description":"","footnote":"","page_name":" 320 ","page_number":320},
  {"content":"\r\n\r\n ترا سازد ز حق غافل كند در راه دين كاهل * ربايد از تو هر دم دل كند تسليم خذلانش \r\n يكى بحريست بىپايان كه هر موجيش دريائى است * خلاصى نيست ممكن چون در افتادى به طوفانش \r\n هزاران گوى سر غلطان بود در خون درين ميدان * كه نه بازى بود پيدا نه بازو و نه چوگانش \r\n نه كار تست با دنيا ستيزيدن نه كار من * كسى با او برآيد كو بود تأييد رحمانش \r\n به كف چوگان عيارى درآيد با تو در ميدان * بجاى گور بايد سر مشو غافل ز دستانش \r\n براى كارزار شيرمردان چون بتازد رخش * امير المؤمنين بايد كه باشد مرد ميدانش \r\n طلاق او مكرّر گفت و تحريمش مؤبّد كرد * خلاصى يافت مرد حق به اين دستان ز دستانش \r\n ميان بنده و حق نيست سدّى غير مهر او * به توفيق خدا برداشتند از پيش مردانش \r\n رود از پى كسى را كو گريزد ، همچو باد از وى * گريزد از كسى كز دل بود همواره خواهانش \r\n رود از پى كه تا باز آردش از حق به عيارى * گريزد تا كه ميلش را كند افزون به دستانش \r\n چه طرفى مىتوان بستن ازين غدّار خونخواره * كه بس كس را به خاك تيره يكسان كرد دستانش \r\n دهد گه قوم عادى را بدست سطوت صرصر * كند گه قوم نوحى را اسير قهر طوفانش \r\n به خوارى افكند شدّاد را با حسرت قصرش * به زارى غرقه سازد لشگر فرعون و هامانش \r\n\r\n","description":"","footnote":"","page_name":" 321 ","page_number":321},
  {"content":"\r\n\r\n كجا شد كسرى و قيصر كجا شد تبّع و حمير * چها پرداخت با دارا چها زو ديد خاقانش \r\n كجا شد تخت كيخسرو ، كجا شد تاج افريدون * كجا شد ملك اسكندر چه شد اسباب و سامانش \r\n بخست از دست او رستم بدان زور و توانائى * نرست از چنگل او زال با عمر فراوانش \r\n چه حسرتها كه رستم خورد بر اهلاك فرزندش * چه داروها كه كردند و نشد سهراب درمانش \r\n مدبّر گر بود پيران بخست از سطوت قهرش * ز چه بيرون شد ار بيژن نرست از نيش دندانش \r\n چه شد افراسياب گرد با آن پهلوانيها * كجا شد كيقباد و خسرو و سام نريمانش \r\n چه حسرتها كه بردند از جهان جمشيد و كيخسرو * چه مغز سر كه خوردند از كسان ضحّاك و مارانش \r\n چه شد بو بكر و عثمان و عمر كو پور هند غر * فدايش كرد هر يك جان و لعنت برد از خوانش \r\n چو اين‌ها كرد با آنان كه او را خواستند از جان * چها تا كرده باشد با كسى كو نيست خواهانش \r\n نيارد زد ره مردان ، كند خون در دل ايشان * كشند آزارها ، هستند تا محبوس زندانش \r\n به يك خنديدن صبحش چه محنت‌ها كشيد آدم * فراق جنّت و هابيل عمرى داشت گريانش \r\n ز سر تا پاى جسم نوح زير سنگ شد مجروح * بسى طوفان محنت ديد تا شد ساز طوفانش \r\n ز آزر ديد آزار و بقربان مبتلا گرديد * در آذر رفت ابراهيم و سر بنهاد قربانش \r\n\r\n","description":"","footnote":"","page_name":" 322 ","page_number":322},
  {"content":"\r\n\r\n چه ديد ايّوب از كرمان ، چها يعقوب از هجران * شنيدى قصّهء يوسف چها ديد او ز اخوانش \r\n چها موسى كشيد از قوم خود در مدت دعوت * چها هارون كشيد از قوم او هنگام هجرانش \r\n شنيدى والد يحيى كه آمد ارّه بر فرقش * شنيدى يحيى بكا چه خونها خورد از خوانش \r\n شنيدى قصّهء عيسى زهى روح اللّه قدسى * چه محنت‌ها رسيد از جور و بيداد جهودانش \r\n بآل مصطفى ديدى چه محنت‌ها رسد از وى * چو ده روزى شدند از عالم لاهوت مهمانش \r\n نمىيارم كه آرم بر زبان آن قصّه‌ها از دل * كه خون مىگردد و مىافكند چشمم ز مژگانش \r\n كند با دوست اين با دشمن آن هى هى معاذ اللّه * چه دارى چشم جمعيّت ز اوضاع پريشانش \r\n نه اى راضى كه مانى سالم از چنگال خونريزش * اميدت آنكه بندى زلّه‌ها از خوان احسانش \r\n كفاف روزيت گر باشد و باشى بدان خرّم * زهى دولت ترا تف بر فضول و بر مريدانش \r\n كفافت گر نباشد پس نخواهى سير شد هرگز * اسير حرص گرديدى نباشد حرص پايانش \r\n نمىدارد كسى راحت كه بندد بر فضولش دل * نعيم هر دو عالم از قناعت جو و از خوانش \r\n خورى ، پوشى دهى از تست باقى مال بيگانه * چرا از بهر دشمن مىشوى حمال سامانش \r\n اگر ذوق سجودى و حلاوت در مناجاتى * ترا روزى شود دنيا و ما فيها به قربانش \r\n\r\n","description":"","footnote":"","page_name":" 323 ","page_number":323},
  {"content":"\r\n\r\n اگر دنيا بجاى حق‌پرستى بودى و ذوقش * نيرزيدى گهى مجموع لذّات پريشانش \r\n نيرزيدى پشيزى گر نبودى علم در دنيا * نه علم جزئى فانيش ، علم به دو و پايانش \r\n عبادت گر به اين علم است مقرون حق‌پرستى دان * چو با اين نيست مقرون قالبى بىروح مىدانش \r\n حلاوت از عبادت گر چشى آن نيز راهى دان * رساند مر ترا جائى كه ماند عقل حيرانش \r\n براى كارسازى آمدى اينجا ، بكن كارى * پس آنگه رو به عشرت‌خانهء فردوس و بستانش \r\n كسى كو هست صاحبدل نبندد دل در اين منزل * گاه و آبست يك منزل ز منزل‌هاى ثقلانش \r\n پرستاران حق را لذّت عقباست ارزانى * بمان لذّات دنيا با پرستاران شيطانش \r\n گوارا نيست آن نعمت كه با زحمت بدست آيد * عطاى شه نمىارزد به چوب منع دربانش \r\n نمىارزد به رنج دردسر ذوق مى نابش * نمىارزد به داغ هجر ، وصل گل‌عذارانش \r\n رساند عقل را آسيب اگر سيب زنخدانى * كند در دين و دل رخنه اگر چشمى است مژگانش \r\n بهارى هر كجا بينى خزانى در عقب دارد * به خود خندد گل اندر گلستان فصل بهارانش \r\n نمىارزد به خلوت رفتن الوان نعم خوردن * نمىارزد به وهن تن نكاح ماهرويانش \r\n نه با ناسازيش ارزد تمتع از پرىرويان * نه با بدخوئيش سامان حسن و حُسن سامانش \r\n\r\n","description":"","footnote":"","page_name":" 324 ","page_number":324},
  {"content":"\r\n\r\n نمىارزد به اندوه و غمش فرزند فرمان‌بر * اگر نااهل باشد كلّ دنيا نيست تاوانش \r\n نمىارزد به آزار عزوبت راحت وحدت * نمىارزد به رنج كدخدا اسباب سامانش \r\n نمىارزد محبّت‌هاى فرزندان به مردن‌ها * نه انس همدمان با هم بسوزد داغ هجرانش \r\n نمىارزد به مكروه وطن در شهر خود بودن * نمىارزد به آزار سفر تفريح بُلدانش \r\n نمىارزد به آزار گرانان عزّت دنيا * نمىارزد به تدبير دهش سيم فراوانش \r\n به درويشى بساز و حق‌پرستى كن بمان دنيا * كه تا راحت برى در ابتداى كار و پايانش \r\n نعيمى مثل درويشى نمىباشد درين عالم * به نزد هوشمندى كو شناسد رتبه و شانش \r\n بر آب شور درويشان بسى حسرت خورد منعم * ندارد آب نان خشك نعمتهاى الوانش \r\n به آزادى و قرب دوست مىنازند درويشان * بتاج و تخت و ملك دنيى ار نازند شاهانش \r\n ز من پرسيد درويشى كه دنيا را چسان ديدى * بگفتم آتشى ديدم به زير آب پنهانش \r\n دگر پرسيد عقبى را چسان ديدى ؟ به دو گفتم * كه آبى ديدمش پوشيده آتشهاى سوزانش \r\n و ليكن آنكه چشم سرّ او بسته است يكباره * نمىبيند عنا در چيست راحت در كجا جانش \r\n دود روز و شب اندر كسب دنيا و فضول آن * به رنج افتد شود دنيا و عقبا هر دو خسرانش \r\n\r\n","description":"","footnote":"","page_name":" 325 ","page_number":325},
  {"content":"\r\n\r\n متاع آخرت گر آيدش در دست بفروشد * خرد دنياى فانى را نباشد بهره‌اى ز آنش \r\n يكى بينى بعلم و فضل مىلافد بهر مجلس * بجز طعن بزرگان نيست در حرف پريشانش \r\n يكى بينى كه ملا فخر دين بوده است اجدادش * خودش بو جهل وقت آخوند و مولاناست عنوانش \r\n بود درمان درد جهل ، پرسيدن ز دانايان * نباشد در جهان دردى كه جائى نيست درمانش \r\n يكى حبّ رياست كرده‌اش محبوس خشكىها * سر موئى چو كج گردد كند در دم پريشانش \r\n نجنبد ترسد ار جُنبد بجنبد كوه تمكينش * نخندد ترسد ار خندد برو خندند يارانش \r\n وقار خويش را در دست و دندان آن‌چنان دارد * كه از روى غلط يك دم نگردد باز دندانش \r\n تصرفها كند در شرع بهر صيت دانائى * عبادت را كند تنگ و فراخ از شبه ايوانش \r\n بگو ايوان نيفرازد كه دنبالش اجل تازد * چو با گورست كار او چه در كارست ايوانش \r\n عجب دارم كه با اين بىوفائى كس نمىبينم * كه از آلايش اين قحبه باشد پاك دامانش \r\n نديدم در جهان آزاده مردى ، حق‌پرستى كو * مرا از من رهاند يك نفس سيماى ايمانش \r\n نديدم جُز نَدَم گر با نديمى دم زدم يكدم * نبردم جُز الم گر با كريمى خوردم از خوانش \r\n كس كو را بجان مىخواست دل چون امتحان كردم * جدا مىخواستم از خود به پايان در بيابانش \r\n\r\n","description":"","footnote":"","page_name":" 326 ","page_number":326},
  {"content":"\r\n\r\n نديدم صوفئى كو را صفاى باطنى باشد * نديدم عارفى كو بهره‌اى باشد ز عرفانش \r\n نديدم زاهدى ، زهدش براى آخرت باشد * نديدم اهل علمى باشد ايقانى در ايمانش \r\n نديدم عابدى را باشدش اخلاص در نيّت * نديدم مُحسنى كز بهر عقبى باشد احسانش \r\n نه ذوقى ماند در طاعت نه خوفى ماند در عصيان * ز هم پاشيد ايمان يك‌به‌يك اسباب و سامانش \r\n هوا چشم خرد بست و هوس دست طمع بگشاد * گرفته گوش دين بردند تا درگاه شيطانش \r\n فلك رخشى درين ميدان شهنشاهى سوار از آن * سر هر بوالهوس گوئى قضاء اللّه چوگانش \r\n بيا تا درگه حقّ و سر خود را به دو بسپار * ز تسويلات نفسانى پناه آور به رحمانش \r\n خرد را چشم در بگشا ، هوا را دست و پا دربند * هوس از سر بدر كن تا رهى از زخم چوگانش \r\n به طاعت بند نفس بوالهوس را تا شوى ايمن * دو روزى صبر كن بر محنت دنيا و هجرانش \r\n به كسب معرفت كن صرف ايّام جوانى را * ندارد عمر همتائى مده از دست ارزانش \r\n ندارد معرفت پايان كه معروف است بىپايان * بجز معروف و عرفان هر چه باشد هست پايانش \r\n نظر بر هر چه افتادت در آن حق‌بين به چشم سر * كه تا عارف شوى حق را برى فيضى ز عرفانش \r\n رعايت گر كنى حق را ، رعايت مىكند حقّت * نگهبان خدا بىشك خدا باشد نگهبانش \r\n\r\n","description":"","footnote":"","page_name":" 327 ","page_number":327},
  {"content":"\r\n\r\n اگر فرمان‌برى حق را كند حق هر چه مىخواهى * خدا را هر كه فرمان‌بر خدا باشد به فرمانش \r\n كسى كو يارى حق مىكند يارى كند حقّش * چو بر فرمان رود معصوم دارد از گناهانش \r\n بدين منوال رفتند انبياء و اوليا اين ره * رود آن كز پى ايشان شوند ايشان رفيقانش \r\n مرا يا رب بديشان بخش و ايشان را رفيقم كن * شفيع مجرم ايشانند و ايشان عذرخواهانش \r\n سخن كوته كنم از شكوه دنيا ببندم لب * شكايت مىدهد يارى ز خواهشهاى پنهانش \r\n پناه از وى بربّ او برم تا ايمنم سازد * ز شر او و شرّ نفس و تسويلات شيطانش \r\n خداوندا مرا از شرّ دنيا در پناه آور * نيارم بىپناهت صرفه برد از مكر و دستانش \r\n سخنهاى نكو مىگوى تا جاويد مانى فيض * كه ماند در جهان صاحب سخن تا هست ديوانش \r\n\r\nدر مديح حضرت مصطفى و على مرتضى و ائمه هدى\r\n احمد مصطفى ، جعلتُ فداك * اى رسول خدا ، جعلتُ فداك \r\n مهتر و بهتر بنىآدم * خاتم انبياء ، جعلتُ فداك \r\n اى تو مقصود از آفرينش كلّ * وى حبيب جزا جعلتُ فداك \r\n . . . « 1 » خلق و پيشواى امم * سرور انبياء جعلتُ فداك \r\n ره نمودى به حق خلايق را * دهدت حق جزا جعلتُ فداك \r\n خاك راه تو كو كه سُرمه كنم * تا ببينم ترا جعلتُ فداك \r\n پيش خورشيد ، كمتر از ذرّه * چه نمايد سها جعلتُ فداك \r\n\r\n\r\n","description":"","footnote":"\r\n( 1 ) - موريانه خورده .\r\n","page_name":" 328 ","page_number":328},
  {"content":"\r\n\r\n من چه گويم ثنات چون نشناخت * قدر تو جُز خدا جعلتُ فداك \r\n شرمم آيد ازين فدا گفتن * كه نيم من سزا جعلتُ فداك \r\n پادشاهان دين گداى تواند * من كه باشم ترا جعلتُ فداك \r\n پيش خاك رهت چه باشد جان * تا كه باشد فدا جعلتُ فداك \r\n چكنم ليك ، يا رسول اللّه * نيست جُز جان مرا جعلتُ فداك \r\n گنهم بىحد است و طاعت كم * يا شفيع الورى جعلتُ فداك \r\n در قيامت نباشى ار تو شفيع * واى بر روز ما جعلتُ فداك \r\n يا على يا امام متقيان * يا ولىّ خدا جعلتُ فداك \r\n اى خليفه بحقّ پيغمبر * جانشين بجا جعلتُ فداك \r\n بهترين بريّه بعد رسول * سرور اولياء جعلتُ فداك \r\n اى تو مولاى خلق بعد نبى * صاحب « انّما » جعلتُ فداك \r\n مقصد « بلّغ و رضيت لكم « 1 » » * مهبط   « هَلْ أَتى »   جعلتُ فداك \r\n رهبر خلق و منقذ امّت * از محيط بلا جعلتُ فداك \r\n نفس تو نفس نفس پيغمبر * نيستى زو جدا جعلتُ فداك \r\n حق تعالى . . . « 2 » از خلق * اى گزيده خدا جعلتُ فداك \r\n علم حق ، اى در مدينهء علم * از تو جوئيم ما جعلتُ فداك \r\n هم تو فاروق و هم تو صديقى * هم تو نور هُدا جعلتُ فداك \r\n خاك راه تو از كجا آرم * تا كنم توتيا جعلتُ فداك \r\n ساقى كوثر از شراب بهشت * شربتى ده مرا جعلتُ فداك \r\n فاطمه امّ اهل بيت هدى * بنت خير الورى جعلتُ فداك \r\n اى به صورت ز انس و معنى حور * بضعهء مصطفى جعلتُ فداك \r\n فى سواك امر آت هل هو آت ؟ * هل اتى ، هل اتى جعلتُ فداك \r\n يا بتولا قليلة المدّة * فى كثير العنا جعلتُ فداك \r\n احرق اللّه غاصبى حقّك * فى سعير اللّظى جعلتُ فداك \r\n\r\n\r\n","description":"","footnote":"\r\n( 1 ) - مائده - آيهء 3  رَضِيتُ لَكُمُ الْإِسْلامَ . . .  به شرح فهرست .\r\n( 2 ) - موريانه خورده .\r\n","page_name":" 329 ","page_number":329},
  {"content":"\r\n\r\n اشفعى فى القيام عند اللّه * مذنبا راجيا جعلتُ فداك \r\n حسن مُجتبى ولىّ خدا * رهنماى هدى جعلتُ فداك \r\n بهترين شباب اهل بهشت * سبط خير الورى جعلتُ فداك \r\n لعن اللّه من سقاك السّم * و آنكه داد او رضا جعلتُ فداك \r\n جان من سوخت زين غم جانسوز * حق دهدشان جزا جعلتُ فداك \r\n چشم دارم كه از شفاعت خود * بنوازى مرا جعلتُ فداك \r\n اى حسين شهيد و اى مظلوم * سيّد اولياء جعلتُ فداك \r\n چه ستم‌ها كه بر شما كردند * دشمنان خدا جعلتُ فداك \r\n كاشكى بودمى در ايّامت * كردمى جان فدا جعلتُ فداك \r\n جاى آن دارد ار بگريم خون * اندرين ماجرا جعلتُ فداك \r\n . . . « 1 » جسم و جان ملك گريد * در عزاى شما جعلتُ فداك \r\n بهره‌مندم كن از شفاعت خود * اى ولىّ خدا جعلتُ فداك \r\n زين عبّاد و سيّد سجّاد * سرور اتقياء جعلتُ فداك \r\n اى شده از سجود ذو الثفنات « 2 » * وى كثير البكاء جعلتُ فداك \r\n نحن غرقى الذّنوب و العصيان * كن شفيعا لنا جعلتُ فداك \r\n باقر علم انبياء و رسل * وارث مصطفى جعلتُ فداك \r\n رهنماى حق و مروّج دين * وى امين خدا جعلتُ فداك \r\n اشفعن فى القيام عند اللّه * مجرما عاصيا جعلتُ فداك \r\n صادق اى سيّد زمان و زمين * شيعه را پيشوا جعلتُ فداك \r\n حُجّت حقّ و جانشين رسول * رهبر و رهنما جعلتُ فداك \r\n آمدم بر در شفاعت تو * با رجا و ولا جعلتُ فداك \r\n موسى كاظم ، اى امام صبور * صاحب ابتلا جعلتُ فداك \r\n منبع علم و خارق عادت * در زمين و هوا جعلتُ فداك \r\n نيست ما را وسيله روز جزا * جُز ولاى شما جعلتُ فداك \r\n اى امام شهيد در غربت * اى علىّ رضا جعلتُ فداك \r\n\r\n\r\n","description":"","footnote":"\r\n( 1 ) - موريانه خورده .\r\n( 2 ) - ثفنات جمع ثفنه يعنى پنبه‌ها .\r\n","page_name":" 330 ","page_number":330},
  {"content":"\r\n\r\n ضامن رستگارى شيعه * از سعير و لظى « 1 » جعلتُ فداك \r\n در قيامت ، مرا شفاعت كن * اى ترا من فدا جعلتُ فداك \r\n اى تقىّ جواد صاحب حكم * در اوان صبا جعلتُ فداك \r\n اى تو عيسى صفت در اوّل سنّ * داده حُكمت خدا جعلتُ فداك \r\n قد اتى راجيا شفاعتكم * مذنب بالبكاء جعلتُ فداك \r\n اى امام نقىّ خلق * بصراط خدا جعلتُ فداك \r\n وارث علم انبيا و رُسُل * وى امام هُدى جعلتُ فداك \r\n اشفعن من اتى بحضرتكم * مذنبا راجيا جعلتُ فداك \r\n حسن عسگرى زكىّ وفى * سرور ازكيا جعلتُ فداك \r\n عنصرى ، قالبى ، ملك روحى * رهنماى خدا جعلتُ فداك \r\n ما همه غرق بحر معصيتيم * كن شفيعا لنا جعلتُ فداك \r\n اى سمّى و كنّى پيغمبر * وى بقيّه خدا جعلتُ فداك \r\n اى امام زمان و مهدى حق * صاحب عصر ما جعلتُ فداك \r\n از كسى بر تو بيعتى چون نيست * خوش برآ ، خوش برآ جعلتُ فداك \r\n عالم از جور و از ستم پُر شد * الوحا ، الوحا جعلتُ فداك \r\n دوستان در هم و پريشانند * ز اشتياق شما جعلتُ فداك \r\n بىتو راهى نمىبرند به حق * خوش برآ رهنما جعلتُ فداك \r\n در فراق تو تيره شد بر من * هم زمين ، هم سما جعلتُ فداك \r\n جاى آنست كز غم تو رود * خونم از ديده‌ها جعلتُ فداك \r\n رحم كن بر غريب خسته‌دلى * بىكس و بينوا جعلتُ فداك \r\n چشم بر درگه تو دوخته‌ام * به اميد لقا جعلتُ فداك \r\n فيض خود را ز غم نجات دهيد * كوست خاك شما جعلتُ فداك \r\n\r\n\r\n","description":"","footnote":"\r\n( 1 ) - سعير و لظى نامهاى دوزخ .\r\n","page_name":" 331 ","page_number":331},
  {"content":"\r\n\r\n\r\nدر قلت راستان و تحذير از صحبت كجان\r\n يك خلف از نسل آدم در شرف * بهتر است از صد هزاران ، ناخلف \r\n هست بد چون خار و نيكو هم چو گل * اين بود چون گوهر و آن چون خزف \r\n آن زده هر لحظه زخمى بر دلى * اين گرفته عالمى را در كتف \r\n بهر مالك باشد آن بئس الحطب * بهر رضوان باشد اين ، نعم التّحف \r\n در سلاسل با شياطين آن قرين * در قفاى اين ملايك بسته صف \r\n آن بود در قبر ، منكر را ذليل * اين دليل عارفان مَن عرف « 1 » \r\n بهر آن نار سعير ، افروخته * بهر اين فردوس اعلى مزدلف \r\n بهر آن باشد ظلل تحت الظلل * بهر اين باشد غُرف فوق الغُرف \r\n مىرود اين راست ، تا عرش خدا * مىرود آن مُنحرف تا مُنحرف \r\n راست را با كج نباشد نسبتى * جسم اين بر جان او دارد شرف \r\n چون زمين شوره باشد كج‌نهاد * هر چه كارى اندرو گردد تلف \r\n گر كجى عارض بود ، زائل شود * يَنتهوا يغفر لهم ما قد سلف \r\n چون كجى بينى ، ز دانش دم مزن * گوهر خود را بمان اندر صدف \r\n با كجان ، اى جان مگو حرف درست * تا نبايد لب گزيدن از اسف \r\n راز چون جست از زبان نتوان گرفت * عمر بگذشته نمىآيد به كف \r\n فهم كج هرگز نيابد حرف راست * تير كج هرگز نيايد بر هدف \r\n راست فهمى نادر ار گردد دچار * هر چه مىخواهى بيان كن لا تخف \r\n راست را صُحبت غنيمت مىشمر * خاصه گر باشد ز اصحاب ظرف \r\n با كجان زنهار ، منشين يك نفس * حيف باشد عمر را كردن تلف \r\n گفت دانا راست نتوان كرد كج * گفتمش جفّ القلم ، گفتا كه جف \r\n از كجان بگريز چون از گرگ ، ميش * هر طرف مىگرد و مىجو منصرف \r\n منصرف كو در جهانِ كج‌نهاد * از كجان ، الّا اليف « 2 » مؤتلف \r\n كج بگرد تو ، گرفته چون سپهر * كج ببينى رو چو آرى هر طرف \r\n فهم كج بسيار و فهم راست كم * اين بود ، چون دانه و آن چون علف \r\n\r\n\r\n","description":"","footnote":"\r\n( 1 ) - حديث من عرف نفسه فقد عرف ربّه .\r\n( 2 ) - اليف : الفت گرفته مأنوس .\r\n","page_name":" 332 ","page_number":332},
  {"content":"\r\n\r\n هر كجا باشى به گردت ، مىتنند * از كجان ممكن نباشد منصرف \r\n تا نظر كردى ز هر سو خيل كج * هم چو مژگان گرد چشمت بسته صف \r\n تو ز صد فهم ار يكى بينى درست * ياد من كن با نواى چنگ و دف \r\n فهم نارس بهتر است از فهم كج * گرچه دارد كج ز فهم خود شعف \r\n فهم نارس فاسد و كج مفسد است * هست افساد كجان بئس الخرف \r\n نارس از نقصى كه دارد ساكت است * كج ز حرف كج به لب آورده كف \r\n كج بود گر همنشين بئس القرين * گر درآيد در تكلّم ، وا لهف \r\n راست فهم مؤتمن ، نعم المعين * صحبتش باشد شرف ، فوق الشرف \r\n شُكر فهم راست را در علم كوش * از كجى و از كجان شو بر طرف \r\n تا توانى ، لاف از دانش مزن * آفتى بدتر نباشد از صلف \r\n لاف اهل علم را در گفت‌وگو * هم چو روى ماه را باشد كلف \r\n از علوّ و كوتهى مىكُن حذر * كاين بود چون بُخل و آن همچون سرف \r\n اين بود چون زمهرير و آن چو نار * اين فسرده چون يخ و آن كرده تف \r\n باش در معنى ، جوانى ، با خرد * مان طرف ، نى كودكى و نى جرف \r\n در همه چيزى ، وسط ، نيكو بود * راست رو نه اين طرف ، نه آن طرف \r\n چون چنين كردى بروز حشر نيز * بگذرى بر روى پل ، بىمنحرف \r\n سعى كن در فهم اسرار و مشو * منجمد بر لفظ ، چون اهل قشف \r\n كن حذر از اوثق اخوان خويش * تا نيفتى در اسف يا در عسف \r\n راست باش و راست گوى و راست رو * « لا تكن ممّن عن الصدق انحرف » \r\n آنچه گفتم با تو ، محض حكمت است * در شغاف دل نگهدار از شعف \r\n نيست شعر اين سينهء احرار را * جاى دارد هم چو دُرّ اندر صدف \r\n بارالها اين سخنها را بپوش * تا نبيند ديدهء هر ناخلف \r\n راستان را در پناه خود بدار * ثمّ من كان اعتدى ثمّ اعترف \r\n فيض را با راستان بخش اى كريم * حشر او كن با شهنشاه نجف \r\n جُز سخن باقى نماند در جهان * صاحبش را تا ابد ، نعم الخلف \r\n با خرد گفتم كه ، ضاق القافيه * گفت اوقف نظمها ، گفتم وقف \r\n\r\n","description":"","footnote":"","page_name":" 333 ","page_number":333},
  {"content":"\r\n\r\n\r\nدعا در حق اخوان صفا « 1 »\r\n يا رب اخوان صفا را ده نعيمى بىزوال * عزّشان ده بر سر عزّ روز و هفته ماه و سال \r\n آن كسانى را كه دادى خود لقبهاى نكو * از ره الهام تا گردد درست آنها ، به فال \r\n در ميانشان در ره خود الفتى بنهاده‌اى * تا بجمعيت ز نقص آيند تا اوج كمال \r\n مىفرستم من دعائى سوى ايشان يك‌به‌يك * يا صبا تبليغ خواهد كرد يا باد شمال \r\n بر زبان مىآورم بعضى از آن القاب را * بعض ديگر را به ايهام آورم اندر مقال \r\n مر هدى را « 2 » كن هدايت سوى اخلاق نكو * را روحى بده از نشئه عقل و مثال \r\n هم صلاح « 3 » و تقويت را ده صلاح و تقوئى * هم نقا و روح « 4 » را ايمن بكن از سوء مال \r\n\r\n\r\n","description":"","footnote":"\r\n( 1 ) - عنوان از « مجلس » .\r\n( 2 ) - فيض اخوان صفا را با القابى كه خود به آنان داده يك‌به‌يك نام مىبرد اول : « هدى » لقب و تخلّص شعرى فرزند ارشدش علّامه علم الهدى « محمد بن محمد محسن بن شاه مرتضى » شرح احوال وى جزء خاندان فيض در مقدمه آمده است همچنين نامبردگان ديگر كه براى احتراز از اطناب از ذكر نام فرد فرد آنان در اينجا خوددارى مىشود .\r\n( 3 ) - صلاح لقب عرفانى ابو الصلاح محمد مؤمن بن ملا عبد الغفور بن شاه مرتضى برادرزاده فيض .\r\n( 4 ) - روح لقب و تخلّص معين الدين احمد فرزند دوم فيض مىباشد كه شعر وى نيز در آخر مقدمه آمده است .\r\n","page_name":" 334 ","page_number":334},
  {"content":"\r\n\r\n آنچه مرجوّ رجا « 6 » باشد به او انعام كن * ده نجاتت را نجات « 1 » از رنج وسواس خيال \r\n شوق را افزاى شوق و عشق را عشقى بده * مر ذكا و خير را بخشاى ملكى بىزوال \r\n قرب را نزديك گردان ، صدق را ده راستى * جمله را بخشا صوابى در مقال و در فعال \r\n انس « 2 » و عرفان « 3 » و فلاح و فوز را ذوقى بده * تا رسد هر يك بكام جان و دل در حُسن حال \r\n نصرتت را يارى ده فتح را بگشا درى * تا رسد هر يك به اوج عزّ در اقليم كمال \r\n نُجح ده كار نجاح و وُدّ بيفزا بر و داد * زهد « 4 » را دل ساز فارغ از غم اهل و عيال \r\n خُلق و تسليم و سخا « 5 » را بهره‌ها ده از لقب * بگذر از تقصير و جرم يك‌به‌يك ، يوم المآل \r\n\r\n\r\n","description":"","footnote":"\r\n( 6 ) آقا محمد هادى متخلص به حلم از فضلا و شاگردان فيض و برادرزاده او حامى عسگرى متخلص به رجا از شاگردان فيض شعر او در جنگ 1093 دكتر به‌نيا ص 171 آمده و مير عبد الحسين كاشى « عارف » .\r\n( 1 ) - نجات از شاگردان و ياران فيض بوده و غزلى از وى در جنگ 1093 آقاى دكتر به‌نيا آمده ص 169 .\r\n( 2 ) - شمس الدين محمد شمساء قمى و ملقب به اين شاعر لطيف طبعى است كه دو قصيده وى در مديح فيض در آخر مقدمه آمده .\r\n( 3 ) - مير محمد محسن عرفان شيرازى از حكماء و شعراء و از شاگردان فيض است كه در شعر عرفان تخلّص داشته نامه‌ها و اشعار وى در مديح فيض آخر مقدمه .\r\n( 4 ) - ملا طالب حسينى متخلص به زهد از شاگردان فيض بوده شعر او در جنگ 1093 آقاى دكتر به‌نيا\r\n( 5 ) - حاج محمد امين سخا از شاگردان فيض است كه اشعار وى در جنگ 1093 آقاى دكتر به‌نيا آمده و\r\n","page_name":" 335 ","page_number":335},
  {"content":"\r\n\r\n ناقصان اهل را كامل كن از روى كرم * كاملان قوم را ايمن كن از عين الكمال \r\n بر تو پنهان نيست آنها را كه طى كردم لقب * جمله‌اى بهر دعاشان مىكنم از دل سؤال \r\n هر كه رفت و شد نصيب ديگران از وى لقب * كن غريق رحمتش از فضل خود اى ذو الجلال \r\n باقيان را كام بخش و دل بده در نشأتين * تا بود مسعود هر يك در كمال و در جمال \r\n گر مرا باشد نجاتى شافع ايشان كنم * يا شفيع من كن ايشان را گر ايشان راست حال \r\n دوست مىدارم من ايشان را تو همشان دوست دار * هم مرا برهان هم ايشان را بعقبى از نكال \r\n خامه بگرفتم براى نامهء اشرافشان * اين دعا بر لوح موزون شد ز لطف ذو الجلال \r\n مىرسد از لطف حق فيضى به محبوبان فيض * هر كه باشد صدر باشد جاش يا صف نعال \r\n\r\nاعتراف به تقصيرات كثير در مقابل نعم « بتازى »\r\n حمدُ تعظيم مِن العبد الاقلّ * لاله الاعظم الرّب الاجل \r\n ثُم تسليم عَلى مَن قد سما * فى جبال العزّ فى اعلَى القُلل \r\n من نبىّ جاء بالحقّ او وصىّ * سيّما من فاق فى ذاك الجبل \r\n بعد ذنبك قصّة اقصص عليك * اعطنى قلبا مليئا بالوجل \r\n انّ قلبى ذات يوم قال لى * انّ بى امرا عظيما قد نزل \r\n\r\n\r\n","description":"","footnote":"\r\nاز شاگردان ديگر فيض آقا محمد رضا كاشى متخلص به حمد كه اين لقب را فيض به او داده شعر او در ص 177 جنگ 1093 آقاى دكتر به‌نيا .\r\n","page_name":" 336 ","page_number":336},
  {"content":"\r\n\r\n قم فدبّر لى و فرّج كربتى * ضقت ذرعا منه قم ، قم بالعجل \r\n قلت ما ذاك فاخبرنى به * لوحش اللّه ادويك لعل \r\n قال امر حلّ من عقلى العقال * ظلّ لبّى منه فى رقص الجمل \r\n قلت ما رقص الجمل قال الجنون * او فساد فى القوى شبه الخيل \r\n قلت صف لى اىّ امر تبك * قال جاءت عقدة لى لم تحل \r\n قلت زدنى قال اشكال شديد * قد يئسنا فيه من فكّ و حل \r\n قلت بيّن لى بيانا شافيا * علّ ان آتيك من ربى بجل \r\n قال ذاك غفلتى من منعم * رازق لى بار بى ، لم يزل \r\n بى رؤف و رحيم و كريم * ذو المواهب و العطايا و النحل \r\n و ودود و لطيف ذو المنن * و حليم عن خطايا و زلل \r\n ارحم منّا بنا سبحانه * اراف منّا بنا عزّ و جلّ \r\n ان مرضت يشفنى من فضله * افتقرت يغننى ممّا احلّ \r\n ان انا جعت اتانى بالطعام * ان عطشت يسقنى الماء بالعجل \r\n ان حممت يسقنى من باردات * ان بردت يسقنى صفو العسل \r\n قد زوى عنّى خبيثات الطعام * وسّع لى طيّبات قد احل \r\n ان ضللت يهدنى قصد السبيل * ان زللت يغفر عنّى الزلل \r\n يغفر عنّى كثيرا من ذنوب * يقبل منّى يسيرا من عمل \r\n يغفر لى موبقات المعصية * يحلم عنّى كبيرات الزّلل \r\n ان انا اعصيته يسترها بحلم * ان اردت الخير وفّق للعمل \r\n هو ودود يتودّد الى * و اليه ابتغضّ من جهل \r\n لم ار مولى كريم اصبر * هو على عبيد لئيم منه جل \r\n فتعالى جدّه جلّ و عزّ * و تبارك اسمه عزّ و جلّ \r\n لم يزل ياتى لنا بالطيبات * لم نزل نأتيه بالسوء و الزّلل \r\n لم يزل يغفر لنا زلّاتنا * نحن نعصيه جهارا لم نزل \r\n و يزيد كلّ آن فى العطا * و نزيد كلّ لخط فى الزّلل \r\n ان هممنا طاعة يجزى لنا * لا يجازى الذنب الّا بالعمل \r\n ان عملنا طاعة عشرا جزى * ان فعلنا الذنب يجزى بالاقل \r\n\r\n","description":"","footnote":"","page_name":" 337 ","page_number":337},
  {"content":"\r\n\r\n « لم يكلّف نفسا الّا وسعها » * لم يرد عسرا و لا ضيقا جعل \r\n قد بعث فينا رسولا هاديا * بكتاب ناطق بالحق نزل \r\n جاء بالدّين الحنيف الواضح * ملّه بيضاء قانون سهل \r\n ما شكرناه و لا ذاك الرّسول * ما اخذنا بالكتاب فى العمل \r\n ويكانّا ما سمعنا آية * ويكانّا ما قرانا ما نزل \r\n لم يؤاخذنا بذا الكفران بل * زاد فى انعام نعماء اجل \r\n جاء بالاثمار من اشجارها * فجّر الانهار تجرى من جبل \r\n او سحاب ساقها جوّ السماء * او هواء بارد اعلى القلل \r\n لو يشاء يجعل اجاجا مالحا * او يشاء فالماء منها ما نزل \r\n فتبارك لطفه ، جلَّ و عزَّ * و تقدّس حلمه عزّ و جلَّ \r\n ما خلقت باطلا يا ربّنا * لا السماء لا الارض لا لون الجبل \r\n ليس شىء فى الوجود الّا و فيه * حكمة من ربّنا عزّ و جلّ \r\n نحن من تلك الحكم فى غفلة * فى ذهول و غرور و امل \r\n ما نفكّر قطّ فى رفع السّماء * ما نفكّر قطّ فى نصب الجبل \r\n ما نظرنا فى مهاد الارضين * ما راينا الصنع فى خلق الجمل \r\n لم نفكّر فى السّماوات العلى * لم نفكّر فى عطارد و زحل \r\n قد تجلّى فوقنا سبع شداد * ما لنا لا ننظر تلك الحلل \r\n ما لنا لا ننظر صنع المليك * ما لنا لا نعبّر من ذا الطلل \r\n قد تجلّى ربّنا فى خلقه * ما لنا لا نفكر فيما فعل \r\n ان قصر عن ذاته ادراكنا * صارت الاوهام منه فى خبل \r\n قد علا الرّب تعالى جدّه * فى سماء العزّ فى اعلى القلل \r\n ايدى الطّلاب عنه قاصره * ارجل السّلاك منه فى وحل \r\n خرّ موسى منه و اندكّ الحجر * اذ نظر لمّا تجلّى للجبل \r\n ما لنا لا ننظر فى صنعه * قد امرنا ذلكم فيما نزل \r\n هل هو اعطى امانا من عذاب * ام اخذنا مهلة اين المهل \r\n قد دنا منّا رحيل و انطلاق * قد بدا فينا امارات الاجل \r\n لم ننبّه لامور الآخرة * لم نقصّر لحظة طول الامل \r\n\r\n","description":"","footnote":"","page_name":" 338 ","page_number":338},
  {"content":"\r\n\r\n ما خطر فى بالنا يوم النّشور * ما خلج فى صرفتا قرب الاجل \r\n آه من ديدان « 1 » قبر آكلة * لا يغادر عضونا الا اكل \r\n آه ، وا ويلاه من ضيق القبور * آه وا ويلاه من سوء العمل \r\n آه من يوم هتك عنّا الستور * آه من يوم بدا فينا الخجل \r\n آه من يوم شديد حرّه * ليس للحرّ فيه من ظلّ يظل \r\n آه من يوم كثير خوفه * آه من يوم مخوف ذى الوجل \r\n آه من يوم نسأل فيه من * كلّ قطمير فعلنا من عمل \r\n آه وا ويلاه من خوف السؤال * آه وا ويلاه من ذاك الوجل \r\n آه وا ويلاه من تقصيرنا * آه وا ويلاه من طول الامل \r\n آه من ميزان قسط لا يحيف * لا يرى اى فيه شيئى من خلل \r\n آه من اعمالنا اذ عرضت * آه من عدل الاله اذ عدل \r\n لا يغادر من صغير و كبير * لا نجى الّا فرادى بالعمل \r\n فتعاظم حكمه جلّ و عزّ * و توسّع علمه عزّ و جلّ \r\n ربّنا ان نحن فى تقصيرنا * مغرقين عفوك منه اجلّ \r\n عفوك اوسع من زلّاتنا * صفحك اعظم من سوء العمل \r\n قد علمنا واضحا نهج الوصول * قد عرفنا من هلك ممن وصل \r\n لكن النفس الكفور الطاغيه * سوّلت امرا بآلات الحيل \r\n عبدك المسكين فى اسر العدو * عاجز يا ربّ عن حاله فسل \r\n قوه يا ربّ و انصره عليه * ما له غوث سوى الرّب الاجل \r\n يا غياث المستغيثين اغث * فيضك الماسور فى قيد الامل \r\n بالنّبى و الوصىّ و البتول * و الهداة من بنيهم بالبدل \r\n\r\nنكوهش ابناى دنيا و ترغيب بعشق و انزوا\r\n دل نگيرد درين جهان آرام * مرغ را آشيان نگردد دام \r\n نه توان بود ايمن از آفات * نه توان گشت غافل از ايّام \r\n\r\n\r\n","description":"","footnote":"\r\n( 1 ) - ديدان جمع دود بمعنى كرم .\r\n","page_name":" 339 ","page_number":339},
  {"content":"\r\n\r\n دم‌به‌دم زايد از عدم المى * به تكاپوى چرخ نيلىفام \r\n هر نفس آيد از فلك بر دل * تيرى از تير و تيغى از بهرام \r\n از زمين رنج و غصّه مىرويد * ز آسمان زهر ريزد اندر كام « 1 » \r\n نه نشستن توان بخاطر جمع * نه غنودن توان به بستر كام « 2 » \r\n نه توان ساعتى بسر بردن * كه گرانى نيايد از در و بام « 3 » \r\n نه توان دوستى بدست آورد * كه بود در وفاى عهد تمام \r\n نه توان يافت غير حرف از مهر * نه توان يافت از وفا جُز نام \r\n نه به خلوت توان بسر بردن * نه ز يارى توان گرفتن كام \r\n نه توان كرد دوستى آغاز * كش نباشد به دشمنى انجام \r\n نه توان چيد يك گل بىخار * نه توان يافت دانه‌اى بىدام \r\n نه توان ديد لاله‌اى بىداغ * نه توان سير دشت بىدد و دام \r\n نه شرابى ، برى ز رنج خمار * نه گلابى ، عرى ز سقم زكام \r\n پُر ز دعواى دانش و اسرار * تهى از دانش حلال و حرام \r\n مبتدع در عبادت و طاعت * فاسق اندر لباس و شرب و طعام \r\n كرده وسواس پاكى نيّت * چشم پوشيده از حلال و حرام \r\n كرده بر خويش كارها دشوار * ننگ و ناموس كرده آن را نام \r\n گه در افراط و گاه در تفريط * مىنگيرند ، در وسط آرام \r\n گاه ظالم شوند و گه مظلوم * گه شكارند و گاه صاحب دام \r\n گاه بهرام طعمهء گور است * گاه گور است طعمهء بهرام \r\n گاه گردن به دعوى افرازند * گه در افتادگى و عجز تمام \r\n\r\n\r\n","description":"","footnote":"\r\n( 1 ) - ج : مىفتد در كام .\r\n( 2 ) - ج : اين بيت اضافه .\r\n بارد از فوق باردى هر دم * وارد از تحت واردى بر دام \r\n( 3 ) - ج : بيت اضافه :\r\n نه شبى را به گريه كردن روز * نه صباحى به خنده كردن شام \r\n","page_name":" 340 ","page_number":340},
  {"content":"\r\n\r\n از خدا سركشند و مىريزند * بهر نان آبرو به نزد لئام \r\n نيست گوئى درين جهان وسطى * فرقه‌اى سوختند و قومى خام \r\n ديگران گاه اين و گاهى آن * استقامت نشد كسى را رام \r\n جُز وسط نيست سوى حق راهى * سوى آن كس كه مىكند اقدام \r\n بسته بر خويشتن در توفيق * بسته بر يكدگر ره اكرام \r\n كنده از خود لباس تقوى و دين * كرده در بر لباس شهرت و نام \r\n طايفه عارفند و عشاقند * به گمان خود و گمان عوام [ 1 
  ] \r\n\r\n\r\n","description":"","footnote":"\r\n[ 1 
  ] - ابيات اضافه :\r\n نه توان خواست از كسى چيزى * نه توان كرد با كسى انعام \r\n گر بخواهى گران شوى به روى * رد كند يا دهد به كُره تمام \r\n حرف بخشايشش رود تا مصر * صيت احسان او رود تا شام \r\n بر سرت بار منتش من من * بر دلت خار زحمتش به دوام \r\n هر كه را بيند او همين گويد * كرده‌ام با فلان بسى انعام \r\n شكر الطاف من نمىگويد * كارهاى مرا نكرد تمام \r\n صد بلا بر سر تو مىآرد * صد طمع دارد از تو و ان همه خام \r\n ور دهى مىشود بر تو مقيم * نكند جُز به درگه تو مقام \r\n نرود از بر تو يك ساعت * نشود دور از برت يك گام \r\n نشود چشم خواهش او سير * هر چه دارى دهيش گر به تمام \r\n ديگرى چون شنيد اين بخشش * لب گشايد به هرزه و دشنام \r\n من چنين اوفتاده در سختى * او دهد مال خير را به لآم \r\n سيخ بر پهلويش ببايد زد * تا به هوش آيد اين كم از انعام \r\n دست بوس طلب سلام طمع * تيغ اكرام و ضربت ابرام \r\n دامها گستريده بهر شكار * تا كشندت به حيله‌اى در دام \r\n نتوان ميهمان شدن جائى * كه توان ساعتى نشست بكام \r\n","page_name":" 341 ","page_number":341},
  {"content":"\r\n\r\n\r\n\r\n","description":"","footnote":"\r\n نه توان كرد نيز مهمانى * كه توان بود سالم از دشنام \r\n رنج را گشته ميزبانى اسم * حبس را كرده ميهمانى نام \r\n بس تكلف كه شايع است امروز * بس تصنّع كه مىكنند عوام \r\n صحبتى از فضول بارده گرم * لذّتى از الم گرفته نظام \r\n شهوت قهوه عشق تنباكو * خواهش كيفهاى دام مدام \r\n هر كسى راست خاص غليونى * با نى آچنى بدست غلام \r\n تند چون خوى خواجه تنباكو * تلخ قهوه چو قُرّ و قرّ غلام \r\n نيست معلوم چون شدش بر كيف * كيف را مشتبه حلال و حرام \r\n در نظر خوان نقل و جام گلاب * ننگ مانع كه كام يابد كام \r\n چون لذيذ است ديدن معشوق * همه اصنام حاضرند مدام \r\n همه صوفى گذشته از دنيا * از طعام و لباس كرده خطام \r\n دعوى عشق مىكنند ولى * نكند ياد حق نه صبح و نه شام \r\n چون شود مجلس ضيافت گرم * چون درآيند در خطاب و كلام \r\n هين بيا مجلسش ، تماشا كن * جاى پا نيست بلكه راه سلام \r\n كح كح « 1 » آدمى و غلغل نى * قرقر خادم و عتاب غلام \r\n( ( هامش : ( 1 ) كح كح واژهء كاشى و بمعنى سرفهء خفيف . ) )\r\n هى چرا ساز نيست اين غليون * آتش افسرده بسته نى را كام \r\n هى چه گفته است شيخ محى الدين * در حق دوزخ و عذاب دوام \r\n باز اين قهوه را سبك پخته است * آتش تازه‌اى بيار غلام \r\n خوب گفته است عارف رومى * در غزلهاى حرف تا يا لام \r\n هست انگور خوب در شيراز * خربزه خوب هست در بسطام \r\n هر چه حق خواست مىشود بىشك * بنده را نيست اختيار تمام \r\n همه از جانب خدا آيد * بىقضا نيست جُنبش و آرام \r\n قهوه را خوب مىپزد زيرك * چاى را خوب مىپزد بهرام \r\n بهتر از حرف عشق حرفى نيست * كه از آن حرف پخته گردد خام \r\n","page_name":" 342 ","page_number":342},
  {"content":"\r\n\r\n\r\n\r\n","description":"","footnote":"\r\n نان سنگك به از صفاهان نيست * هيچ جا بنده رفته‌ام تا شام \r\n سخن از عشق حق بفرمائيد * بس شنيديم ما حلال و حرام \r\n رفت آخوند سر كند حرفى * يا دهد نُقل نَقل و جام كلام \r\n جام گلنار در ميان آمد * مزه و نقل و پسته و بادام \r\n باز شد گرم حرف مولانا * ميرزا داد دل باستفهام \r\n ناگهان شيشه‌اى فتاد بريخت * آب بدبو و خاك آتش‌فام \r\n گبه و سوزنى « 1 » و قالى سوخت * شد پريشان ز بوى پشم مشام \r\n( ( هامش : ( 1 ) گبه نوع فرش و سوزنى نوعى پارچه سوزن زده شده . ) )\r\n رنگ از روى ميزبان بپريد * گاه گل‌فام و گاه نيلىفام \r\n به زبان گفت هر چه شد سهل است * زير لب ليك مىدهد دشنام \r\n فرش از آن بوى گنده چركين شد * خواجه‌تر گشت و خشك گشت غلام \r\n مطرب آمد سرود كرد آغاز * خواند شعرى ز دوست داد پيام \r\n قوم گفتند هاى و هاى بخوان * دل ما نرم شد ز حسن كلام \r\n شيشه‌ها صف زده است با نىها * دور از روى حاضران بدوام \r\n هر دم آيد غلامى اندر كف * انبر آتشى به ترس تمام \r\n پاىهاى كثيف پر ز عرق * شكر للّه كه نيست راه غلام \r\n آتش و دود و كند و شيشه و نى * بسته راه گريز از در و بام \r\n و العياذ ار كسى شود محبوس * به چنين جا جهنمى جهنام \r\n خواجه را پرتو منّتى است عظيم * كه شدى سرفراز ازين انعام \r\n نام تو ناشنيده مىگويد * اكثر او را سراى ماست مقام \r\n چون ز مجلس برون شوند اين قوم * كارشان غيبت است يا دشنام \r\n نعمت ميزبان و بزمش را * نستانيد جُز به نقص تمام \r\n آنش خان ، آنش سفره آن قاشق * آنش ظرف ، آنش آش و آنش طعام \r\n سركه بىچاشنى چلو بىدود * شاميش سوخته كبابش خام \r\n ديده كس آب غوره بىگل پر * بوده كشمش‌پلاو بىبادام \r\n","page_name":" 343 ","page_number":343},
  {"content":"\r\n\r\n\r\n\r\n","description":"","footnote":"\r\n كرده دوشاب را بجاى شكر * در مربّا و چاشنى و طعام \r\n چشمشان چون فتد برو مالند * به زبان گوش دو بجاى سلام \r\n خواجه را باز زير بار كشند * به صد افسون و حيله و ابرام \r\n خواب و خورشان خلاف سنّت و شرع * چاشت پيشى كنند و خفتن شام \r\n گذرد چاردانگ شب به سمر * سحر و صبح بگذرد به منام \r\n سفره و وضع آن چسان گويم * نشود وصف آن ادا بكلام \r\n پيش يك با دو كاسه بگذارند * چار يا پنج قاب پُر ز طعام \r\n بنشيند به روى سفره يكى * كفچه در دست ناظر و قسّام \r\n پشت بر روى ديگران كرده * لا طعام لهم و لا اكرام \r\n كند او نقل در ظروف دگر * باز آنجا نهد كه هست طعام \r\n جنگ قديم مىنهد در ميان سفره و شخص * پاىها لاى يكدگر به زحام \r\n نگذارد در آكل و ماكول * زين كشاكش گوارش و آرام \r\n دست تا سوى لقمه گشت دراز * لقمه در كفچه كرده است مقام \r\n ظرف تا پَر پُر است يا خالى * نگوارد خورش ز هيچ‌كدام \r\n شده پنهان به زير يخنىها * سفره و نان و ظرف و آش تمام \r\n كس نداند كه سفره تا به كجاست * يا بود انتهاى ظرف كدام \r\n دانه‌هاى برنج از گبه‌ها * برنيايد مگر به رنج تمام \r\n بىطعامان در انتظار كه كى * دست نانشان رسد چو دانهء دام \r\n تا كه خادم به فكرشان افتد * مىرودشان ز سر هواى طعام \r\n بر در ذو الجلال بنشسته * تا كه فارغ شود ز ذو الاكرام \r\n چون بيايد طعام و دست رسيد * سير شد آنكه راست صدر مقام \r\n گفت رافع بيا و برچين زود * شد ملول از طعام و بوى طعام \r\n رافع از آخرين گرفت اول * زود با خوف و اضطراب تمام \r\n همه را برگرفت و آب آورد * قوم ماندند گرسنه بىشام \r\n خوار دارند ضيف و نعمت را * نام اين كار را كنند انعام \r\n","page_name":" 344 ","page_number":344},
  {"content":"\r\n\r\n نه توان پخت شوربائى را * كه نسوزد اگر نماند خام \r\n نه‌توان لقمه‌اى گوارا خورد * نه توان شربتى كشيد « 1 » بكام \r\n نه توان راه برد سوى حلال * نه توان دست برد سوى حرام \r\n\r\n\r\n","description":"","footnote":"\r\n شرط اكرام ضيف اين نبود * همه ضيفند واجب الاكرام \r\n سفره را مستمر ببايد داشت * تا رسد آخرين قوم بكام \r\n دانه ريزه ز سفره بايد چيد * اين چنين آمد از رسول پيام \r\n با ادانى طعام بايد خورد * اين چنين بوده است عرفان نقل كرام \r\n هيچ نشنيده‌اند اين آداب * يا مگر ننگشان گرفته لجام \r\n نگذارد ره كرام روند * كردشان حبس پايگاه لئام \r\n و العياذ ار بود بدين راضى * آن‌كسى را كه هست صدر مقام \r\n در سرش باد كبر تا نبود * كى كند مؤمنى بدين اقدام \r\n خود نشسته بصدر مجلس و راست * در برابر بداشته خدام \r\n گر مسخّر نه‌اى مكبّر را * شرم داد از چنين قعود و قيام \r\n آب در دست ايستاده يكى * تا كيت آب خواه گردد كام \r\n چند كس در عنا و در تشويش * تا شود پخته لقمهء يك خام \r\n دانه‌اى تا شدست پرورده * صد هزاران ملك نموده قيام \r\n ماه و خورشيد و ابروباد و فلك * تا نگشتند كى گرفت نظام \r\n خيل املاك در تو تا نبود * لقمه‌اى كى گواردت در كام \r\n قوّتش صرف طاعت ار نشود * لقمه‌ات لعن مىكند در كام \r\n لقمه چه ، ساكنان ارض و سماء * مىدهندت بدين سبب دشنام \r\n لقمه خوارى و لقمه را خوارى * اين بود شكر منعم و انعام ؟ \r\n ادب شرع و حق نعمت كو * خود گذشتيم از حلال و حرام \r\n با چنين حال و با چنين اوضاع * هوس عشق و ذوق و حال و مقام ؟ \r\n دعوى عشق و سينه پراغيار * شاهد غيب و خانه پراصنام \r\n حبّذا سالكان راه هوس * حبّذا نازكان سيم‌اندام \r\n حبّذا شاربان جام هوا * حبّذا عاكفان بر اصنام \r\n( 1 ) - ج - شربتى چشيد .\r\n","page_name":" 345 ","page_number":345},
  {"content":"\r\n\r\n ز آنكه بسته است راههاى حلال * ننگ و ناموس ابلهان عوام \r\n بسته ايمان و شرع و تقوى و دين * دست اصحاب عقل را ز حرام \r\n نه توان يك نفس زدن به خوشى * نه توان دركشيد دم به دوام \r\n نفسى چون توان زدن به خوشى * كه خوشى نيست در دل ايام \r\n چون توان دركشيد دم چو خيال * نگذارد دمى به دل آرام \r\n شادى نيست خالى از محنت * لذّتى نيست صافى از آلام \r\n نزدايد كسى غمى ز دلى * نرسد از خوشى بدل پيغام \r\n برنيايد ز شام چهرهء صبح * برنخيزد بصبح پردهء شام \r\n دوست با دوست مىنگيرد انس * يار با يار مىنگردد رام \r\n اين نگيرد دمى به آن « 1 » الفت * او ندارد به نزد اين آرام \r\n نكند او قضاى حاجت اين * نكند اين به امر او اقدام \r\n هيچ سر را سرى فرونايد * هيچ دل را دلى نگردد رام \r\n همه از هم رميده در باطن * وز برونشان بود سلام و كلام \r\n همه از يكدگر گريزانند * گرچه دارند صحبتى به دوام \r\n صحبت بانفاق مىدارند * به زبانشان دعا به دل دشنام \r\n نيست يك ذرّه در دلى گوئى * خوى ايمان و سنّت اسلام \r\n الفت مقتضاى ايمان كو * با صفا و وفا چه كرد ايّام \r\n نيست ز آداب شرع جز حرفى * نيست ز اخلاق دين به غير از نام \r\n غير اسمى نماند از ايمان * غير رسمى نماند از اسلام \r\n نيست تفويض جُز در امر فراق * نيست تسليم غير حرف سلام \r\n هر كسى عقل خويش را پيرو * هر كسى نفس خويش راست امام \r\n همه با جهل دعوى دانش * همه با عجز ، تيغ خون‌آشام « 2 » \r\n\r\n\r\n","description":"","footnote":"\r\n( 1 ) - ج - دمى به او .\r\n( 2 ) - بيت اضافه :\r\n مطلعى ديگرم رسيد از غيب * تازى و تازيانه هر خام \r\n ايّها المدّعون فى الاسلام * ايّها العاكفون للاصنام \r\n","page_name":" 346 ","page_number":346},
  {"content":"\r\n\r\n همه با كبر نر گدا و لجوج * همه با نقص مُعجب و خود كام \r\n همه با بخل ، مسرف و متلف * همه با پختگى ، به‌غايت خام \r\n همه باطن عدوى ظاهر دوست * از درون كين و از برون بسّام « 1 » \r\n آن يكى درس عشق مىگويد * هست درويش آن دگر را نام \r\n ننهاده به راه علم قدم * نزده در ره عبادت گام \r\n شعر ملاى روم مىخوانند * علم اسرار مىكنند اعلام \r\n از فنا دم زنند و درويشى * دعوى عشق و ذوق و حال و مقام \r\n نه چو من در مقام شعر و مجاز * بل ز روى حقيقت و احكام \r\n\r\n\r\n","description":"","footnote":"\r\n ما لكم عابدون للشيطان * ما لكم نائمين كالانعام \r\nروى كلمهء نائمين خط كشيده و ذيل آن كلمهء : ( ناتهين ) بقلم عرفان گردآورندهء جنگ آمده .\r\n لم لا تنصرون دين اللّه * اين فيكم شرائط الاسلام \r\n امّ لما ذا قلوبكم تستر * و جميع لديكم الاجسام \r\n مؤمنان را نشان ايمان كو * عاقلان را چه شد غم انجام \r\n امر معروف و نهى منكر كو * كو جماعات جمعهء اسلام \r\n اين نفاق از كجا پديد آمد * همه را يك نبى ، يكى است امام \r\n چه شد آخر شرائط ايمان * به كجا شد مراسم اسلام \r\n گوئى اين قوم را معادى نيست * يا معافند در ميان انام \r\n يا مگر آب زندگى خورده * يا براتى گرفته از ايام \r\n يا گرفته امان ز عزرائيل * به ثبات و بقا ، خلود و دوام \r\n آن‌چنان غرق گشته در دنيا * كه فراموش كرده روز قيام \r\n كار عقبى نكرده هيچ درست * كار دنيا تمام كرده تمام \r\n همه در كار آخرت ناقص * همه در كارهاى دنيا تام \r\n( 1 ) - برون دشنام .\r\n","page_name":" 347 ","page_number":347},
  {"content":"\r\n\r\n اتخاذ مريد همّتشان * پير كردند خويشتن را نام \r\n حرف از وحدت وجود زنند * نكنند اكتفا بعلم كلام \r\n سرشان « 1 » ذو المقام و الاحوال * تنشان « 2 » ذوالجلال‌والاكرام \r\n شده در ذات حق همه فانى * ننهد هيچ يك فروتر گام \r\n هر چه حق آفريده از آغاز * همه دانسته‌اند تا انجام \r\n همه در دعوى از نبى افزون * ليك در بندگى كم از انعام \r\n همه در قول صوفى و فانى * ليك در فعل عابد اصنام \r\n از كجا عشق و بوالهوس ز كجا * حرف توحيد و عام كالانعام \r\n حبّذا جاهلان « 3 » سخرهء ديو * از پى هيچ اوفتاده به دام \r\n بار خود را « 4 » ز دوش افكنده * باركش گشته ديو را به دوام \r\n آنكه با ديو همنشين باشد * كى ملك آيدش به حجره و بام « 5 » \r\n كام كى تر كند ز بادهء عشق * آنكه از هر فضول گيرد كام « 6 » \r\n آنكه در هر حلال پوز كند * دعوى عاشقى بروست حرام \r\n چون زنان تا به رنگ و بوست گرو « 7 » * ننهد « 8 » در حريم مردان گام \r\n نشود هست تا نگردد نيست * نشود مست تا كه بيند جام \r\n نبرد بهره‌اى ز عشق آن كو * ندهد خويش را بعشق تمام \r\n مرغ معنى شكار كى شودت ؟ * تا نگردى تمام چشم چو دام \r\n كى حلاوت برى ز ذوق سخن ؟ * ندهى تا كه گوش هوش تمام \r\n كى معانى جمال بنمايد ؟ * نكشى تا به ديدهء كحل فطام \r\n كى حقايق نقاب بگشايد ؟ * چشم تا برنگيرى از اصنام \r\n\r\n\r\n","description":"","footnote":"\r\n( 1 ) - همه‌شان .\r\n( 2 ) - همه‌شان .\r\n( 3 ) - حبذا غافلان .\r\n( 4 ) - بار حق را .\r\n( 5 ) - بيت اضافه :\r\n فهم اسرار دين چگونه سزد * زين شكم‌خوارگان كالانعام \r\n( 6 ) - بيت اضافه :\r\n چون نهد پاى در ره دانش * دست‌پروردهء غذاى حرام \r\n( 7 ) رنگ و بو گروى .\r\n( 8 ) ننهى .\r\n","page_name":" 348 ","page_number":348},
  {"content":"\r\n\r\n سالك راه حق نخواهد عيش * عاشق روى او نجويد كام \r\n نيست او را به غير درد ، دوا * نيست او را به غير سير آرام \r\n نرود از پى هوس نفسى * نرود از پى هوا يك گام \r\n چون پى آرزوى نفس رود ؟ * آنكه از دوست آيدش پيغام \r\n نفس را كرده با هوا بردار * ديو را كرده با هوس در دام \r\n رسدش دم‌به‌دم ز حق بوئى * آيدش هر نفس ز دوست پيام \r\n قدر دانش زند ز عرفان دم * قدر بينش نهد بره در گام \r\n نزند دم ز عشق پيش از عشق * نزند حرف راه پيش از گام \r\n بر سر وقت خويش مىارزد * ضبط انفاس مىكند به دوام \r\n همه شب را براى او سحر است * صبح او در عقب ندارد شام \r\n حبّذا سالكان راه خداى * حبّذا سايران بىآرام \r\n حبّذا شاربان بادهء عشق * حبّذا واجدان حال و مقام \r\n بهر حق مىكنند ، هر چه كنند * صُمت و گفتار و جُنبش و آرام \r\n از خور و خواب و طيّبات و نعيم * بهر طاعت برند ، لذّت و كام \r\n خوردن و خواب چون براى خداست * هست سير ره و سپردن گام \r\n طلب روزى حلال كنند * ز آنكه هَدى پيمبر است و امام \r\n دست در سنّت نبى زده‌اند * پاى دارند بر طريق كرام \r\n كرده‌اند اجتناب از شبهات * تا نيفتند ، در بلاى حرام \r\n پادشاهان در لباس گدا * خواجكانى كننده كار غلام \r\n بعدد اندك و مدد بسيار * در رسوم ابله و بعقل تمام \r\n عقل خواهى بگرد ايشان گرد * سرمه خواهى ز گردشان كن وام \r\n وصف اين قوم من نيارم كرد * كه نگردد به صد كتاب تمام \r\n اندكى گفته شد ز بسيارى * قطره از بحر مىدهد پيغام \r\n قومى از بندگان حق ايشان * قوم ديگر اولئك الانعام « 1 » \r\n از زمين تا سما تفاوتها * هر دو همرنگ و هم‌سخن هم‌نام \r\n آنكه از شهر آشنائى نيست * چه شناسد كه ، كه ، كدام ، كدام \r\n گر نيابى چنين كسى بارى * مرو اندر طويلهء انعام \r\n\r\n\r\n","description":"","footnote":"\r\n( 1 ) - سورهء أعراف آيهء 179 . . .  أُولئِكَ كَالْأَنْعامِ . . .  به شرح فهرست .\r\n","page_name":" 349 ","page_number":349},
  {"content":"\r\n\r\n همچو من گير كنجى و بنشين * با كتاب و حديث گير آرام \r\n مرو از خانه جز به مجلس علم * يا جماعات و جمعهء اسلام \r\n مقصد من ز علم دانى چيست * سخنى كز خدا دهد پيغام \r\n مجلس علم آن بود كه درو * تا نشينى رسد ز دوست پيام \r\n لهو و غفلت درو گذر نكند * ننهد حرف لغو آنجا گام \r\n اين‌چنين جاى من نمىبينم * گر تو بينى رسان ز بنده سلام \r\n دلنشين نيست در جهان جائى * هيچ جا دل نگيردم آرام \r\n در ميان معاشران بىكس * در وطن صبح چون غريبم شام \r\n يار بسيار دارم و تنهام * يار جان نيستند هيچ كدام \r\n روبرو بر زبان ستايش و حمد * چون كند پشت مىدهد دشنام \r\n محفلى نيست بىكدورت و غم * گوشه‌اى نيست خالى از دد و دام « 1 » \r\n خانهء خالى اگر باشد * راه آن بسته است « 2 » از در و بام \r\n من و دل را بهم گذارد غير * خلوتى رو دهد ز خاص و ز عام \r\n نفسى ثالثى ، درى ، نزند * شايد آن دم برآوريم بكام \r\n « مَلأ اللهُ حُبّهُ قَلبى * رَزَقَ اللّهُ خَلوَة بِدَوام » \r\n هست زندان مؤمنان دنيا * چون به زندان توان گرفت آرام \r\n هست حمّام جان پاكان دهر * چند بتوان درنگ در حمّام \r\n مانده‌ام زير اين مشبّك سقف * همچو مرغى كه افتد اندر دام « 3 » \r\n گاه در جست‌وجوى راه گريز * گاه در رنج و غصّه ، خون‌آشام \r\n چند در حبس غم توان بودن * زير اين سقف بىدر و بىبام \r\n عالمى كو وراى اين عالم * تا درو از مراد گيرم كام \r\n\r\n\r\n","description":"","footnote":"\r\n( 1 ) - بيت اضافه :\r\n مجلس علم آن بود كه درو * تا نشينى رسد ز دوست پيام \r\n( 2 ) - بسته باشد .\r\n( 3 ) - بيت اضافه :\r\n كى بجز حق توان گرفتن انس ؟ * با دد و دام كى توان شد رام ؟ \r\nامّا اين بيت در همين صفحه آمده است .\r\n","page_name":" 350 ","page_number":350},
  {"content":"\r\n\r\n آن جهانى كه غم درو نبود * در آن از كجاست ، راه كدام \r\n وقت آن شد كه رخت بربنديم * روى آريم سوى دار سلام \r\n مستعارست روح را دنيا * جاى او نيست جز بدار مقام \r\n اى دريغا ز سستى طالع * اى دريغا ز بخت نافرجام \r\n هيچ‌كس با من اتّفاق نكرد * تا بگيريم داد ازين ايّام \r\n خويش را وقف كوى حق سازيم * مقعد صدق حق كنيم مقام \r\n به چشم از لقاش چاشنى * پيشتر از قيام روز قيام \r\n نيست آن را كه حق‌شناس بود * جز به خلوت‌سراى حق آرام \r\n كى بجز حق توان گرفتن انس ؟ * با دد و ديو كى توان شد رام \r\n بيخ غم را نمىكند جُز عشق * ظلمت شام كى برد جُز بام \r\n خويش را تا بعشق حق ندهى * نرهى از حوادث ايّام \r\n عشق سازد ز سرّ حق آگه * عشق آرد ترا از حق پيغام \r\n بند عشقت گشايد از هر بند * دام عشقت رهانيد از هر دام \r\n بگسل از غير عشق و فارغ شو * تا ز باقى عمر يا بى كام \r\n غير معشوق و عشق را طى كن * بر سر خويشتن نخستين گام \r\n در فكن خويش را در آتش عشق * تا نسوزى تمام خامى خام \r\n فيض خاموش شو ازين قصّه * اين همه گفتى و نگشت تمام \r\n باقى غصّه گفته گير و بمان * نيست گوشى سزاى مغز كلام « 1 » \r\n مغز بگذار بهر پخته نغز * پوست در كار پوست مىكن خام \r\n اين سخن‌ها كه گفتى از جائى است * به تو از غيب مىرسد الهام \r\n گر رسد باز بازگو ورنه * ختم كن و السلام و الاكرام \r\n\r\nآرزوى لقا و طلب بقا\r\n اى باد صبا به حق يارم * كآور خبرى از آن ديارم \r\n مستم گردان ببوى جانان * هشيارى ده ز سرّ كارم \r\n برگير ز روى راز پرده * در پرده ببين چه بىقرارم \r\n پنهان تا چند بىقرارى * در پردهء تهمت قرارم \r\n\r\n\r\n","description":"","footnote":"\r\n( 1 ) -\r\n باقى قصه گفته گير و بمان * نيست گوشى سزاى مغز كلام \r\n","page_name":" 351 ","page_number":351},
  {"content":"\r\n\r\n ار ظاهر و باطنم شد آرام * زور غم عشق كرد زارم \r\n شد صبر ز جان بىقرارى * شد دور شكيب از ديارم \r\n ز آن مايهء بىقرارى من * هان مژدهء شادى بيارم \r\n زين شيفته هم ببر پيامى * حال دل من بگو به يارم \r\n از بهر رسول شو رسولم * وز بهر خدا بساز كارم \r\n آنجا چو رسى بگوى كاى يار * من تاب فراق تو ندارم \r\n شوق تو ربود طاقت از من * عشق تو گرفت اختيارم \r\n رحمى بدل شكسته‌ام كُن * تا چند ز ديده خون ببارم \r\n مردم ز فراق روى خوبت * تا كى دارى در انتظارم \r\n بردار از آن جمال پرده * تا دست ز خويشتن بدارم \r\n بردار نقاب من از آن روى * تا جان به لقاى تو سپارم \r\n بردار حجابم از ميانه * بىمن بنشين تو در كنارم \r\n عمريست كه در هواى زلفت * آشفته و تيره‌روزگارم \r\n ديريست كه در فراق رويت * خونين دل و خسته و نزارم \r\n نى بتوانم به دستت آورد * نى طاقت آنكه پافشارم \r\n آخر چه شود اگر در آن بزم * يك‌بار دهى ، ز لطف بارم \r\n گر از تو برى برد فگارى * سهل است ، چه مىشود نگارم \r\n و اللّه ، باللّه كه مستحقّم * باللّه ، تاللّه كه بىقرارم \r\n يا رخصت آن بده كه تا من * نزد تو وسيله‌اى بيارم \r\n چشم مستت كند اشارت * كورا بر تو شفيع آرم \r\n از ساغر او كشم مى صاف * تا صاف شود دل از غبارم \r\n تا گرد خودى ، ز خود فشانم * كامل شود از صفا عيارم \r\n چون رفت غبار من تو مانى * آنگاه تو باشى اختيارم \r\n چون اذن دهد درين شفاعت * من روى سخن بساقى آرم \r\n از بهر خطاب ساقى چشم * اين مطلع تازه را بيارم \r\n ساقى ز شراب بىخمارم * در ده جامى كه سخت زارم \r\n جامى كه مرا ز من ستاند * آبى آرد به روى كارم \r\n از خويشتنم دهد رهائى * پيوند كند بيار تارم \r\n از ننگ خوديم ، وارهاند * عارى كند از لباس عارم \r\n\r\n","description":"","footnote":"","page_name":" 352 ","page_number":352},
  {"content":"\r\n\r\n هستى كندم بدل به مستى * هشيار كند ز سرّ كارم \r\n از آن خودم كند مجرّد * تا روى نمايد آن يارم \r\n خويشم كه حجاب يار خويشم * خود پردهء روى آن نگارم \r\n بر من از من شد اين گرانى * من طاقت من دگر ندارم \r\n اين من از من اگر برآيد * در راه حبيب ، پَر ، برآرم \r\n خود بار گران دوش خويشم * از هستى خود به زير بارم \r\n خود بند گران پاى خويشم * بىخود به خداى راهوارم \r\n آسان شودم ، ره ار برآرم * در پاى خود آن خليده خارم \r\n بىخود چو شوم ، رهم ازين خار * اين خار به بىخودى برآرم \r\n از خود به ميم خلاص گردان * مگذار به من به غير يارم \r\n آن مى كه روان كند روان را * از من گيرد هر آنچه دارم \r\n آتش بزند بسوزدم پاك * تا جمله شرر شود غبارم \r\n از مى چو خراب و مست گشتم * سلطان نهان و آشكارم \r\n گاهى از غمزه ساغرم ده * از نشئهء آن ببر خمارم \r\n گاه از نگهى كه نيم لحظه * نتواند ديد هوشيارم \r\n گه ز آن ايما كه از حلاوت * در هر آنى برد ز كارم \r\n هان رطل گران سبك به من ده * كز جام الست در خمارم \r\n دارم ز خمار ، خار خارى * مى ده برهان ز خارخارم \r\n آتش درزن بخان بخان‌ومانم * آبى آور به روى كارم \r\n خاك خوديم بباد بر ده * برهان ز وجود مستعارم \r\n مستم گردان ز بادهء وصل * شهدى بده از شهود يارم \r\n بىپرده جمال دوست بنماى * بىطاقت ساز و بىقرارم \r\n در ده قدحى كه برنتابم * بنماى رخى كه تاب نارم \r\n ساقى ، ساقى ، به حرمت عشق * رحمى ، رحمى كه سخت زارم \r\n عجّل عجّل و لا تمهّل * كز دست برفت كار و بارم \r\n يك‌چند زبان كشيدم از خود * بىدوست گذشت روزگارم \r\n محروم از آن شدم ز وصلش * كز عشق نداشت آب كارم \r\n زهد بىعشق بود ننگم * علم بىعشق بود عارم \r\n بر هادى عشق آفرين باد * كو در ره دوست شد دچارم \r\n\r\n","description":"","footnote":"","page_name":" 353 ","page_number":353},
  {"content":"\r\n\r\n بنمود مرا رهى به مستى * ز آن بادهء ناب خوش‌گوارم \r\n ذوقى چو يافتم از آن مى * شد چاشنى ز سرّ كارم \r\n اكنون دارم ز مىپرستى * امّيد تمامى عيارم \r\n زين پس در رندى و خرابى * مىكوبم و بس اميدوارم \r\n نزد تو بود كليد اين در * بگشاى و بده بلطف بارم \r\n لطف تو رساندم به مقصود * ساقى به خدا بساز كارم \r\n يار از تو نظرم كند به سويم * چون بر در رحمتش بزارم \r\n شد مطلع ديگرم نمودار « 1 » * تا بر در حق به مويه آرم \r\n يا رب توفيق ساز يارم * تا بر در تو نياز آرم \r\n تو جبّارى و من شكسته * تو رحمانى و من فگارم \r\n گر دست من شكسته گيرى * مقصود از تو بدست آرم \r\n فرياد رسا ، بگير ، دستم * در سايهء لطف خود درآرم \r\n در گلشن لطف پرورش ده * در گلخن قهر اگر چه خارم \r\n راهى بنما بسوى خويشم * وز حيرت گمرهى برآرم \r\n عمرم همه صرف شد به هجران * بىوصل گذشت روزگارم \r\n انّا للّه ، زهى مصيبت * سبحان اللّه چه چاره دارم \r\n گر عمر كنم چو نوح و هر دم * طوفان ، طوفان ، سرشك بارم \r\n كز دل ، گرد فراق شويم * يك محو نگردد از هزارم \r\n با اين همه داغهاى هجران * ز آن بحر كرم ، اميدوارم \r\n از تو نوميد ، چون شوم من * امّيد گهى بجز تو دارم ؟ \r\n رويم بكرم ، سفيد گردان * هر چند ، سياه ، روزگارم \r\n برگير نقاب ، از جمالت * فارغ ساز از بهشت و نارم \r\n جُز روى تو ، قبله‌اى ندانم * جُز ديدنت آرزو ندارم \r\n وصلت ز دو كون ، حاصلم بس * با جنّت و با سقر چه كارم ؟ \r\n غير از در تو درى ندانم * غير از تو كسى دگر ندارم \r\n گر تو ز در خودم برانى * رو از تو به درگه كه آرم \r\n\r\n\r\n","description":"","footnote":"\r\n( 1 ) - تجديد مطلع .\r\n","page_name":" 354 ","page_number":354},
  {"content":"\r\n\r\n اكرام تو بىحد است بر من * انعام تو هست ، بىشمارم \r\n عذر كرم تو چون بخواهم * شكر نعم تو چون گزارم \r\n جُز آنكه بعجز آرم اقرار * در كار تو چاره‌اى ندارم \r\n بگذار اى فيض گفتگو را * با كار كنون فتاده كارم \r\n از گفت نمىرسم به جائى * زين پس با كار ، كار دارم \r\n بايد تا دست مىدهد كار * يكدم نرود ز دست كارم \r\n كارم چه بود فغان و زارى * زاريست زبان اعتذارم \r\n كوتاه كنم سخن وزين پس * در ماتم خويشتن بزارم \r\n\r\nنشان دوست\r\n يك چند بهر طرف دويدم * از دوست بجز نشان نديدم \r\n شورى به سرم فتاد ازين درد * فرياد ز سينه بركشيدم \r\n افغان كز دوست نيست در دست * جُز ، حرف كه گفتم و شنيدم \r\n يا رب پيكى كجاست كز وى * آرد خبرى ، دهد نويدم \r\n كو راهنماى كوى جانان * كز فرقت او بجان رسيدم \r\n كارم ز جنون كشيد « 1 » جائى * كز انس چو وحش مىرميدم \r\n گه ناله ز سينه مىدرودم * گه جامه به خويش مىدريدم \r\n گاهى از شوق « 2 » ياد وصلش * شكّر به خيال مىمزيدم \r\n گاهى لب و دست را به دندان * در حسرت « 3 » وصل مىگزيدم \r\n گاهى ز فراق مىشدم آب * وز روزن ديده « 4 » مىچكيدم \r\n گه ز آتش شوق ، پاى تا سر * چون شعله به خويش مىطپيدم \r\n گاهى از دود آتش دل * تارى به سپهر مىتنيدم \r\n دل گفت مشو ز وصل ، نوميد * كز سر تا پاى من اميدم \r\n با آنكه نشان ندارد آن يار * جائى خالى ازو نديدم \r\n شانى ديدم ، بهر نشانى * كز جا رفتم ، ز خود رميدم \r\n\r\n\r\n","description":"","footnote":"\r\n( 1 ) - جنگ : رسيد .\r\n( 2 ) - ذوق .\r\n( 3 ) - از حسرت .\r\n( 4 ) - جنگ : از ديدهء خويش .\r\n","page_name":" 355 ","page_number":355},
  {"content":"\r\n\r\n يارى در پرده ، گر نبودى * ز اغيار ، چنين نمىرميدم \r\n امّيد قرارى ار نمىبود * از سر تا پا نمىطپيدم \r\n مطلوب ار نيست كيست طالب * من چاشنى طلب چشيدم \r\n شوقش در من قرار ، نگذاشت * از ذوق غمش نيارميدم \r\n برخيز و قدم ، به جست‌وجو نه * كاينك بوى خوشش شنيدم \r\n برخيز ، و گرنه مىروم من * اينست كه رفتم و رسيدم \r\n گر يافتمش ، زهى سعادت * ور جان به غمش دهم شهيدم \r\n بنشست بجان نصيحت دل * برخاستم و نيارميدم \r\n بهر طلبش ميان ببستم * سوداش بجان و دل خريدم \r\n سر بر سر جستجو نهادم * پا از همه كارها ، كشيدم \r\n يكدم از سعى بس نكردم * يكدم ز طلب نيارميدم \r\n بر جادهء جدّ به پاى كوشش * در خويش به خويش ره بريدم \r\n سرگشته بهر خيال گشتم * شوريده بهر هوس دويدم \r\n چندى ز ميان كناره كردم * در گوشه خلوتى خزيدم \r\n چندى خود را به خلق ، دادم * گه بار شدم گهى كشيدم \r\n در صومعه هاىوهوى كردم * در مدرسه گفتم و شنيدم \r\n جور استاد و عشوهء پير * دانسته كشيدم و خريدم \r\n گاهى زاهد شدم گهى رند « 1 » * گه دوختم و گهى دريدم \r\n القصّه به برّ و بحر گشتم * هر خشك و ترى كه بود ديدم \r\n هرجا ديدم نشانى از دوست * رهبر شد و منزلى بريدم \r\n رفتم همه جا ، پى نشانها * تا عالم بىنشان رسيدم \r\n ديدم سلطان با شكوهى * كز هيبت او به خود طپيدم \r\n با آن حشمت ز مهربانيش * بسيار گل اميد چيدم \r\n خوش‌دل گشتم ز طلعت او * از نور لقاش راه ديدم \r\n گفتم چه كسى ؟ چه نام دارى ؟ * مانند تو در جهان نديدم \r\n كِشتم بسيار خار در دل * از تو خوش‌تر گلى نچيدم \r\n گفتا قُفل در غمم من * قفل در عيش را كليدم \r\n\r\n\r\n","description":"","footnote":"\r\n( 1 ) - جنگ : گاهى زاهد گهى شدم رند .\r\n","page_name":" 356 ","page_number":356},
  {"content":"\r\n\r\n ايزد دو جهان به حكم من كرد * در روز ازل كه آفريدم \r\n نامم عشق و سه حرف دارم * چشم و دل و گوش هر سعيدم \r\n عينم بر سر ، دو چشم روشن * شينم شنوائى بعيدم \r\n قافم قلب است ، جاى عنقا * مغرب عنقاى پى نديدم \r\n مقصود تو از من است حاصل * من هر در بسته « 1 » را كليدم \r\n دارى سر من ، ز خويش بگذر * بگذار دوئى كه من وحيدم \r\n ز امروز و پرير و دى و فردا * فردا فردا كه من فريدم \r\n از خود بگريز و در من آويز * من آن غمخوار بىنديدم \r\n در من آويخت چون تو بسيار * چون بشنيدند هل‌مزيدم \r\n گفتم به چسان توان ز خودست * گفتا بره مگو رهيدم « 2 » \r\n من بال تو ، زين قفس برون پر * ليكن به كسى مگو پريدم \r\n از خود بره و مگو كه رستم * از غير ببر مگو بريدم \r\n پنهان چو شوى مگو نهانم * پيدا باشى مگو پديدم \r\n در چشم من آب بين بهر جاى * آن روى ، ولى مگو كه ديدم \r\n در گوش من آ شنو ز هر كس « 3 » * آن نغمه ، ولى مگو شنيدم \r\n به فروش دو كون در ره من * گر هست ترا سر خريدم \r\n خرّم شوى ار مرا ببينى * تو طفلى و من صباح عيدم \r\n تو بىخبرى و من خبردار * تو غائب ازو و من شهيدم \r\n آن راز كه با تو دوش مىگفت « 4 » * تو نشنيدى و من شنيدم \r\n گفتا به تو اى كه از منى دور * نزديكتر از دلَت وريدم « 5 » \r\n آن دم كه ز رخ نقاب برداشت * غافل بودى تو ، بنده ديدم \r\n عالم همه شد به او نمودار « 6 » * او را ديدم بهر چه ديدم \r\n جايش در دل ، ولى در دل * بر هر بيگانه بسته ديدم \r\n با او تو نخست آشنا شو * ز آمد شد من كه من بريدم \r\n\r\n\r\n","description":"","footnote":"\r\n( 1 ) - ج - من بس در بسته .\r\n( 2 ) - جنگ : بگو رهيدم .\r\n( 3 ) - گوش .\r\n( 4 ) - آن راز كه دوش با تو مىگفت .\r\n( 5 ) - نزديكتر از رگ وريدم .\r\n( 6 ) - جنگ : به او پديدار .\r\n","page_name":" 357 ","page_number":357},
  {"content":"\r\n\r\n آنگه بگشاى از دلت در * در من زن دست ، من كليدم \r\n چون اين سخنان شنيدم از عشق * حيران شدم و به خود طپيدم \r\n رفتم از خويش و آمدم ، باز * از گوش چها به چشم ديدم \r\n خود را بجناب عشق بستم * پيوند ز خويشتن بريدم \r\n گاهى به مجاز و گه حقيقت * گه بحر ، گهى سبو كشيدم \r\n گه در ملكوت ، سير ، كردم * گه گلشن گلرخان چريدم \r\n در مطبخ دهر از كف عشق * تلخ و شيرين بسى چشيدم \r\n از ميكدهء جهان پُرشور * از هر مى ساغرى كشيدم \r\n آخر چو شدم ز خود خبردار * خود را ديدم ، به خود رسيدم \r\n خود را بر خويش ، جلوه دادم * تا روى و قفاى خويش ديدم \r\n در جام جهان‌نماى من بود * آن كو به قفاش مىدويدم \r\n ز آئينهء خويش ، آخرالامر * روى مقصود خويش ديدم « 1 » \r\n ز آن خار كه كشته بود دستم * بس گل كه بدست خويش چيدم \r\n ز آن راه كه رفته بود پايم * در هر قدمى « 2 » سرى رسيدم \r\n بس ماتم‌ها كه سور گرديد * بس روز سيه كه گشت عيدم \r\n رستم ز مريدى و ز پيرى * از دامگه ريا جهيدم \r\n فارق شدم از كتاب و دفتر * دفتر شستم ، ورق دريدم \r\n نه مدّعيم كنون ، نه پيرم * نه پير خران خر مريدم \r\n نى هم استادم و نه شاگرد * نى رهن اعاده ، نى مُعيدم \r\n نه ساده‌دلم ، نه مرد تزوير * نى ديو مراد و نى مريدم \r\n صد شكر كزين جهان مردار * پاكم ، نه چو ديگران پليدم \r\n هر چند بگرد خلق گشتم * هر چند به خويش وارسيدم \r\n در اهل زمانه ، از بنى نوع * درويش‌تر از « 3 » خودى نديدم \r\n وز خودرايان ظاهر آرا * بس خار كه در درون خليدم \r\n ز ارباب عمايمم ، چه پُرسى * خود مىدانى چها كشيدم \r\n صد شكر كه نيست با كسم كار * از دوست بكام دل رسيدم \r\n\r\n\r\n","description":"","footnote":"\r\n( 1 ) - اين بيت در جنگ نيست .\r\n( 2 ) - وز هر قدمى .\r\n( 3 ) - جنگ : پاكيزه‌تر از .\r\n","page_name":" 358 ","page_number":358},
  {"content":"\r\n\r\n از جان رفتم بسوى جانان * در سايهء دوست آرميدم \r\n بر عشق هزار آفرين فيض * كز دولت او به حق رسيدم \r\n از مهر نبى و آل او بود * كز حق ديدم هر آنچه ديدم \r\n از دست ولايت على بود * جامى كه بكام دل كشيدم \r\n از پيروى چهارده نور * حق بر اغيار ، برگزيدم \r\n چشمم بره قدوم مهديست * اين سُرمه بديده ز آن كشيدم \r\n گر نامه سياهم از گنه شُكر * كز مهر ائمّه ، روسفيدم \r\n\r\nافتخار به مشايعت اهل بيت عليهم السلام « 1 »\r\n تا در ره آزاده روان روى نهاديم * بر روى دل از غيب درى تازه گشاديم \r\n تخم طلبى در سر شوريده فكنديم * بيخ طربى در دل غم‌ديده نهاديم \r\n بر جان ، در اندوه و غم بيهده بستيم * بر روى دل ابواب سعادات گشاديم \r\n رفتيم بانوار هُدى در عقب شوق * از ره نفتاديم و به جائى نستاديم \r\n تا جلوه‌گه نور على نور ، رسيديم * پا بر زبر ظلمت و امواج نهاديم \r\n خورشيد رخى از تتق غيب بديديم * جان و دل و دين و خرد از دست بداديم \r\n حق بود و ز حق بود و به حق آنچه بديديم * نابود و « 2 » فنا بود و هبا آنچه بداديم \r\n حق بود عيان چشم به هرجا كه گشوديم * حق بود زبان ، گوش به هرجا كه نهاديم \r\n جُز حق بنديديم و بجز حق نشنيديم * گر چشم گشوديم و گر گوش گشاديم \r\n حق داد بما هر چه ز هر جاى گرفتيم * حق بازستد هر چه بهر دست كه داديم \r\n رزّاق خدا بود بهر خوان كه نشستيم * وهّاب خدا بود بهر در كه ستاديم \r\n بر خوان خدا منتظر شربت وصليم * هر چند برين مائده در نعمت و داديم \r\n زد دست نبوّت رقم دايرهء شرع * گفتيم « سمعنا » سر تسليم نهاديم \r\n كرديم گهى طاعت و توفيق بدادند * تا پاى از آن دايره بيرون ننهاديم \r\n گاهى به گناهى در توفيق نبستند * بر خويش در سرزنش و طعن گشاديم \r\n هر بد كه ز ما سر زد از خويش شمرديم * ديديم بد از خود ز خود انصاف بداديم \r\n كرديم باعمال بد خويشتن اقرار * بر خاك مذلّت بدر دوست فتاديم \r\n\r\n\r\n","description":"","footnote":"\r\n( 1 ) - عنوان عينا از « مجلس » .\r\n( 2 ) - متن : تا بود و .\r\n","page_name":" 359 ","page_number":359},
  {"content":"\r\n\r\n ابليس اگر رهزن و ما ساده‌دلانيم * يا نفس فريبنده و ما پاك نهاديم \r\n داريم به دل دوستى آل پيمبر * مىگيردمان دست چو از پاى فتاديم \r\n فتح و ظفر و نصرت و اقبال ، بما داد * در سينه تولّاى على جاى چو داديم \r\n بر نفس و هوا يافت ظفر هر كه ز ما شد * ما فيض ز حق يافته ، فيّاض نژاديم \r\n داريم دل پاك و ره راست به مقصود * صدقست و صفا شيوهء ما ، اهل رشاديم \r\n تقوى و صلاحست و ورع انس دل ما * ما صيقل رخسارهء مرآت سداديم \r\n مفطور بر ايمان و بر اطوار صوابيم * گر سركشى كرد هوا ، پاك نژاديم \r\n فايز به فلاحيم ، چو تسليم نموديم * از اهل نجاتيم ، بجان سر چو نهاديم \r\n مستوجب قربيم ره عشق چو رفتيم * در حلقهء قدسيم ، برين در چو فتاديم \r\n درياى سخا ، كان وفا ، معدن خُلقيم * حلم است و حيا شيوهء ما مَظهر داديم \r\n از ماست در اخوان صفا روح محبّت * ما سلسلهء الفت و ما روح وداديم \r\n در سينهء ما هست نهان نورى و نارى * از بهر دل افسرده جان تيره ز ماديم \r\n عرفان و ذُكا ، زهد و تُقى جمع چو كرديم * در امن و نشاط و فرح و نعمت و داديم \r\n بر لوح خود از خويش به خود نقش‌نگاريم * نقشيم و نگارنده قلم ، لوح و مداديم \r\n در هر هنرى دست قوى داده بما حق * شد ختم بهر كار كه ما روى نهاديم \r\n شد خاك ، سر خصم ، چو ما تيغ كشيديم * از پاى در افتاد ، چو ما دست گشاديم \r\n « بگلربك » « 1 » حقيم ، زبردست درين رزم * منصور و مظفّر قوى و خرّم و شاديم \r\n ميدان زبردستى ما فوق فلكهاست * هر چند كه يك چند برين توده فتاديم \r\n ما چشم به بيهوده عالم نگشوديم * ما گوش بر افسانهء باطل ننهاديم \r\n ما گوش خبردار تن عالم رازيم * ما چشم جهان‌بين دل خرّم و شاديم \r\n در مدرسهء علم سخن‌گوى و سخن‌جوى * در صومعهء عشق مريديم و مراديم \r\n ما درّ گرانمايهء بازار وجوديم * هر چند بر بىبصران خوار و كساديم \r\n ما را نشناسد به حقيقت بجز آن كس * كز دانهء سوداش درين دام فتاديم \r\n شد خير از آن عاقبت ما كه در آغاز * با مهر على توأم ازين دايره زاديم \r\n اين‌ها همه دادند بما ز آنكه درين راه * بىرهبرى مهرش گامى ننهاديم \r\n پيمان ولايت چو گرفتند ز ذرّات * در عالم ذرّ ما سر تسليم نهاديم \r\n\r\n\r\n","description":"","footnote":"\r\n( 1 ) - بگلربيكى يكى از مشاغل آن زمان .\r\n","page_name":" 360 ","page_number":360},
  {"content":"\r\n\r\n تجديد چو فرمود نبى روز غديرش * ما بار دگر تازه درين گنج فتاديم \r\n بر جاى خودش چون بنشانيد پيمبر * يك‌بار دگر بر قدم شكر ستاديم \r\n قومى اگر از پاى فتادند درين راه * ما عُروه وثقاى خود از دست نداديم \r\n از عترت او باز بما نامه‌اى آمد * تعظيم نموديمش و بر پاى ستاديم \r\n بر پاى ستاديم ، پس آنگاه گرفتيم * بر ديده نهاديم ، پس آنگاه گشاديم \r\n از باد صبا جان چو گرفتيم ، گرفتيم * از دل گره غم چو گشوديم ، گشاديم \r\n خط روشنى ديده شد و حرف دُر گوش * از شيوهء اخلاص چو ديديم و چو داديم \r\n الطاف و لطائف همه را غور نموديم * در حمد و ثنا بر قدم شكر ستاديم \r\n گفتند كه اين نامهء نامى به محبّان * از ما برسانيد كه ما غوث عباديم \r\n شهريست پُر از علم نبى ما در آن شهر * ابواب علوميم و مفاتيح رشاديم \r\n او مهبط وحى حق و ما هادى وحييم * او قبله و ما قبله نمايان عباديم \r\n آن منذر و هادى كه شنيديد ز قرآن * او بود كه مُنذر به دو مائيم كه هاديم \r\n هر شُبهه سربسته كه داريد بياريد * تا ما بگشائيم كه مفتاح گشاديم \r\n مائيم به حق جاىنشينان پيمبر * از اصل نبوّت منش و وحى نژاديم \r\n از طين نبوّت بسرشتند گل ما * با نور نبى توأم از آن شعشعه زاديم \r\n مقصود ز ابداء و اعادت همه مائيم * هم فاتحهء به دو و هم انجام معاديم \r\n اعيان وجوديم و مصابيح شهوديم * اوتاد زمين ، قطب زمان حفظ بلاديم \r\n بر كافر اشدّاء و بمؤمن رُحمائيم * او را چو سنانيم و مر اين را چو سناديم \r\n ما روح شمائيم و شما چو تن مائيد * در ديده‌تان مردم و در سينه فؤاديم \r\n بر ما چو تنيديد ز ما دست مداريد * زنهار كه فريادرس روز تناديم \r\n از دامن ما دست مداريد محبّان * ما غوث عباد اللّه و ما فوز معاديم \r\n گفتيم چنين است « سمعنا و اطعنا » * بر ديده و جان منّت اين مژده نهاديم \r\n ما را به خدا غير شما نيست طريقى * تا ره ننموديد ، درين ره نفتاديم \r\n ما را خرد و سمع و بصر جمله شمائيد * بىنور شما ما حجر و سنگ و جماديم \r\n يك طايفه ز انوار شما چشم ببستند * ما گوش بر اخبار و بر آثار نهاديم \r\n بىذكر شما گر دمى از عمر سرآيد * افسرده و بىنور در آن دم چو رماديم \r\n كرديم اگر دست و دل آلودهء عصيان * معذور شماريد كه در خرط فتاديم \r\n در بُنيه ما ديو و هدى عادت و ناموس * در كشمكش و با همه در جنگ و جهاديم \r\n گه ديو كشد جانب عصيان و گهى نفس * گه بر قدم عادت و ناموس ستاديم \r\n\r\n","description":"","footnote":"","page_name":" 361 ","page_number":361},
  {"content":"\r\n\r\n گه شرع كند منع و گهى عقل كند دفع * گه خصم شود غالب و موضوع فساديم \r\n در دست هوا گاه و گهى بسته عقليم * كوهيم گهى ، كاه گهى در ره باديم \r\n مرغ دل ما هر نفسى بر سر شاخيست * گه نقض صلاحيم گه اصلاح فساديم \r\n گه فقر دهد زحمت و حاجت كند آزار * از مخزن حق گاه كريميم و جواديم \r\n گه كاسد و بىرونق بازار وجوديم * گه بىهنران را همه ترويج كساديم \r\n گه همره عقليم روان ، با دل آگاه * هم خواجهء غفلت گه و در مهد رفاديم \r\n گه رو به خدا كرده و پرداخته از خود * گه روى بمردار جهان كرده چو خاديم \r\n گه زينت دنيا بفريبد دل ما را * با نفس گهى در جدل و جنگ و لداديم \r\n در اوديهء دنيى دون گه شده سيّار * در خيمه دين گاه مقيميم و عماديم \r\n گه جانب عصيان به مددكارى شيطان * گه غرق مناجات شده زين عباديم \r\n گه نرم چو موميم گهى سخت چو فولاد * گه بند قيوديم گهى سهل قياديم \r\n گه مظهر لطفيم ، گهى مظهر قهريم * گه نفحه عوديم گهى صرصر عاديم \r\n اضداد درين قالب ، گه صلح و گهى جنگ * پابسته و دلخسته اين صلح و عناديم \r\n گه صحت و گه سقم و گهى ثروت و گه فقر * گه كين و گهى مهر كم و گاه زياديم \r\n ما را نگذارند كه باشيم به يك حال * سرگشتهء اين دايرهء كون و فساديم \r\n آن هم نگذارند كه پرواز نمائيم * پربسته ، اسير قفس سبع شداديم \r\n ما را به بر خود ببريد و برهانيد * تا چند درين آب و گل و آتش و باديم \r\n ما رو بشمائيم ، شما رو به خدائيد * او يار شما ، ما بشما خرّم و شاديم \r\n روزى كه شفاعت بپذيرند و ببخشند * در خيل گدايان شما شاه قباديم \r\n داريم رجا روز لقا نزد شما جا * در سينه تولّاى شما جاى چو داديم \r\n اين درّ گرانمايه بهر جاى نگنجد * زان بهر محبّت صدف سينه گشاديم \r\n در خورد محبّت‌كده‌تان جاى دگر نيست * زان بهر وطن روى بفردوس نهاديم \r\n فيض انس نگيريم درين مرحله با كس * سوى وطن خويش شتابنده چو باديم \r\n\r\nعذر تاخير جواب نامهء صاحبقرانى شاه عبّاس ثانى\r\n خدا كه بنده خود را غريق كرده در احسان * نوازدش چو خطائى كند به جملهء غفران \r\n روا بود كه شهنشاه هم كه سايه حق است * خطا ببخشد و پوشد بعفو ، جرم محبّان \r\n\r\n","description":"","footnote":"","page_name":" 362 ","page_number":362},
  {"content":"\r\n\r\n جواب نامه اگر دير شد نه جاى عتابست * كه من ز خويش شدم ديرى از مطالعهء آن \r\n چو جمع كردم خود را براى ديدن خطش * نمود چون به رخ حور زلفهاى پريشان \r\n دل از سواد خطش سرمه‌اى كشيد بصر را * بصر ز لطف معانيش برد فيض فراوان \r\n ترا چو بينم يا نامهء لطيف تو خوانم * روم ز دست و شوم ز احتشام واله و حيران \r\n دعاى تو نتوانم بلند گفت به مجلس * كه دهشت تو ببندد زبان مرد ثناخوان \r\n چو سوسنم به هزاران زبان خموش نشسته * ولى به زير لب از جان كنم دعاى فراوان \r\n اگر روم ز ثنايت رقم زنم دو سه حرفى * قلم به خويش بلرزد ، شود مداد هراسان \r\n دلى چو نيست مرا چون دلاورى بتوانم * مرا تو دل ده و آنگه ببين دليرى ايشان \r\n من از كجا و كتابى خطاب چون تو بزرگى * همين بس است كه بشماريم ز خيل محبّان \r\n مرا قياس بياران مكن ، مدار توقّع * ز من هر آنچه توقّع كنى ز ساير ياران \r\n به عاقلان زمانم مكن قياس كه ديريست * گرفته از من شيدا جنون غيب گريبان \r\n كتاب درد دلم قلب كوه را بشكافد * بخوانى ار ورقى ز آن ببخشيم به بيابان \r\n مرا عنايت شاهانهء تو بسته به زنجير * من از كجا و كجا مردم گران سپاهان « 1 » \r\n\r\n\r\n","description":"","footnote":"\r\n( 1 ) - ظاهرا اين نامهء منظوم فيض در پاسخ دعوت شاه عباس دوّم است كه او را مجددا براى اقامت\r\n","page_name":" 363 ","page_number":363},
  {"content":"\r\n\r\n ز بس رسد به دلم از تو لطفهاى پياپى * سبك بجان كشم آزار هر لئيم گران جان \r\n تو مىكنى به من احسان و مردمى و مروت * من آب مىشوم از شرم در ملاحظهء آن \r\n نهادمت سر تسليم و اعتراف نمودم * تو هم بكش بسر مامضاى من خط بطلان \r\n رعايت ادب ظاهر ار گهى نكنم من * ببخش بر من بيگانه رسم قاعده نادان \r\n كسى كه قاعده و رسم عرف هم بشناسد * برون رود ز كفش در مقام حشمت شاهان \r\n چو نيست نقص در اخلاص من ، بعيد نباشد * بدى اگر بكنم بينمش جزا ز تو احسان \r\n يكى چو من نبود از هزار داعى دولت « 1 » * كه هر دعا كه كند فيض آيد از دل و از جان \r\n هميشه باد ترا سربلند رايت اقبال * هميشه باد بسوى تو حاجت همه شاهان \r\n هميشه باد به خاك رهت فتاده اعادى * هميشه باد بدرگاه تو ستاده بزرگان \r\n\r\nاظهار ملال از جهان و اشارت باسرار نهان\r\n دلم مىپرد ، سوى روحانيان * روان مىكشد جانب قدسيان \r\n پريشانم از شوق گلزار قدس * كه بودست ، آنجا مرا آشيان \r\n\r\n\r\n","description":"","footnote":"\r\nنماز جمعه باصفهان دعوت كرده و فيض از رفتن دوباره باصفهان معذرت خواسته زيرا از مردم اصفهان و علماى آن روزگار راضى نبوده كه آن را مشروحا در رساله اعتذاريه ، بيان داشته است .\r\n( 1 ) - فيض بشاه صراحتا اعلام مىكند كه حساب من با ديگران جداست زيرا وى نه مرسوم و نه صله و اعانه از شاه قبول مىكرده است بر خلاف دعاگويان ديگر كه خود را عبيد شاه مىدانسته‌اند .\r\n","page_name":" 364 ","page_number":364},
  {"content":"\r\n\r\n دلم تنگ دارد زمين فراخ * روان جنگ دارد ابا آسمان \r\n خوشا مسكن اصلى جان و دل * كه يك چند آسوده بودم در آن \r\n به تنگ آمدم ، زين جهان خراب * گران گشت بر من كران تا كران \r\n چه مىخواهد از من مكان و مكين * چه مىجويد از من زمين و زمان \r\n ز من تا بكى باشم اندر زمين * ز من چند گيرد طراوت زمان \r\n زمان منفصل از زمان حبيب * عدو با عدو جمع در يك زمان \r\n دو يار موافق اسير فراق * قرين از قرين زير بار قران \r\n زمين از زمين دگر محتجب * زمان از زمان دگر هم نهان \r\n نشاطى نمىبينم اندر زمين * گشادى نمىيابم از آسمان \r\n زمين و زمان بند پاى منند * يكى بند تن ، ديگرى بند جان \r\n زمان بر سرم تا كه آرد اجل * زمين قالبم را خورد بىامان \r\n گرفتار خوف و رجا ، تا به كى * درين بىدر و روزن آسمان \r\n همه چشم سوى من افكنده‌اند * به جاسوس ماننده‌اند اختران \r\n بهر جا روم دشمنى ، در كمين * كشيده است بهر هلاكم كمان \r\n بهر جا نشينم ، نشيند برم * قرينى گران ، الحذر زين قران \r\n گرفته است بيداد روى زمين * فكنده است ظلم آتشى در جهان \r\n گشاده است حاكم دو دست ستم * ببسته است قاضى دو پاى امان \r\n بيائيد تا خيمه ، بيرون زنيم * به دو نان گذاريم اين خاكدان \r\n ز اقليم صورت به معنا رويم * كنيم از بدن رو به اقليم جان \r\n معانى كه پنهان بود ، در صور * برون آوريمش كشان تا عيان \r\n بنور رياضت هويدا كنيم * درين آب و گل هر چه باشد نهان \r\n بدين كار ، ما را فرستاده‌اند * همين است مقصود حق از جهان \r\n ببينيم جان همه چيز را * از آن پيش كز تن شود جان روان \r\n از اينجا ، اگر كور باطن رويم * بمانيم كوران سرا ، جاودان \r\n « و من كان اعمى فى هذه * ففى ذلك اعمى كما كان كان » \r\n بتابيم چون روى جان زين صور * نمايان شود صورت آن جهان \r\n مصيقل شود جان چو از زنگ تن * نمايد درو هر چه باشد ، عيان \r\n جهانى ببينيم ، پهن و فراخ * كه در آسمانش سياحت توان \r\n جهانى منوّر به نور خداى * فروزان ، شب و روز ، بىاختران \r\n\r\n","description":"","footnote":"","page_name":" 365 ","page_number":365},
  {"content":"\r\n\r\n ز خورشيد رخشان ، درخشنده‌تر * ز هفت آسمان بيش پهناى آن \r\n همه عالم و قدرت ، همه اختيار * بود هر چه خواهى ، ميسّر در آن \r\n به خواهش شود آنچه خواهى پديد * نخواهى ، شود سوى اصلش روان \r\n همه نور حقّ و همه حقّ نور * ز باطل نيابى در آنجا نشان \r\n مبرّا ز ظلمت ، منزّه ز شك * نه روى گران و نه راى فلان \r\n نبينى در آنجا غمان و غمين * نيابى درو جُز امين و امان \r\n نه شيطان ، نه سلطان ، نه خان نه وزير * نه تزوير قاضى ، نه جور كلان \r\n ز فجّار صالح‌نما در فراغ * ز ديوان مردم و شان در امان \r\n ز تو دور گشته ز سر واشده * دغل دوستان و دغل دشمنان \r\n خدا روزى اهل ايمان كند * چنين راحتى در جنان جنان \r\n يكى مطلع ديگر آمد ز غيب * براى عزيزان به كف ارمغان \r\n\r\nتجديد مطلع\r\n دلم زين جهان سوى حق شد روان * كه پيدا كند رازهاى نهان \r\n منازل چو طى شد سروشى رسيد * كه : در خود طلب سرّ هر دو جهان \r\n برون نيست از تو ، توئى هر چه هست * توئى اين جهان و توئى آن جهان \r\n توئى آسمان و زمين و ملك * تو انسان و حيوان ، نباتى و كان \r\n توئى كوه و دشت و توئى بحر و بر * توئى باغ و ايوان و آب روان \r\n پرنده ، چرنده ، خزنده ، توئى * درنده گزنده توئى بىگمان \r\n تو شيطان خويشى و فرمانبرش * مطيعى ، مطاعى ، هم اينى ، هم آن \r\n توئى آنچه مىبينى آن را به خواب * تو هم آنى و هم تو بيناى آن \r\n خيال آنچه را مىكنى ، هم توئى * در آن دم نه‌اى تو به غير از همان \r\n بهرچ آورى روى دل ، آن شوى * خيالت در آن دم شود عين آن \r\n حقايق همه در تو پنهان بود * شود يك‌به‌يك از تو ، در تو عيان \r\n توئى دنيى خويشتن آشكار * توئى آخرت پرده بر روى آن \r\n كتابى و ميزان ، صراط و جحيم * بهشت ابد ، لذّت جاودان \r\n توئى مظهر هستى هر دو كون * شود از تو پيدا و در تو نهان \r\n خيالت نمودارى ، از آخرت * در اينجا نهان و در آنجا عيان \r\n ز دنيا چو رفتى عيان بينيش * كه روپوش آن عالم است اين جهان \r\n\r\n","description":"","footnote":"","page_name":" 366 ","page_number":366},
  {"content":"\r\n\r\n دهد حق تعالى ، ترا قدرتى * كه انشاء كنى هر چه خواهى عيان \r\n بود از تو بيرون و قائم به تو * توجّه ز تو شرط باشد در آن \r\n ترا تا توجّه بدان باقى است * بماند مهيّا به نزد تو آن \r\n رود باز سوى عدم بىدرنگ * توجّه چو تو بازگيرى از آن \r\n بهر دم نوى آورى از عدم * بسوى عدم بازگردد روان \r\n بود شرط ليكن در آن اذن حق * مشيّت ز حق شرط باشد در آن \r\n به دنيا بود اين ترا ، در خيال * به عقبى بود در زمين جنان \r\n چنين است كار خدا در دو كون * عيان كرده در تو نمودار آن \r\n بهر دم جهان آورد از عدم * خداى وجود و عدم بىگمان \r\n ز تو خلعتى تازه ، پوشاندش * به قدر قبول و تقاضاى آن \r\n وجودش دهد ، دم بدم ، مستمر * درو هر چه باشد شود آن عيان \r\n هر آنچ از عدم آيد اندر وجود * به قدر قبول وجودست ، آن \r\n بود قابليت در ايجاد شرط * به دو نقص ناشى ، ز ناقابلان \r\n دهد متّصل دم‌به‌دم هستيى * عدم را بنگذارد اندر ميان \r\n تو پندارى آن نيست الّا يكى * گمان مىكنى نيست الّا همان \r\n مثالى اگر بايدت مستبين * تو يك ره نظر كن در آب روان \r\n بهر دم ز نو آبى ، آيد به نهر * گمان نظاره كه اينست آن \r\n جهان جملگى ، پرتو حق بود * به نهر عدم همچو آب روان \r\n به حق است قائم وجود دو كون * خلايق چو قالب بود ، حق چو جان \r\n بدور تحلّل بود ، دائما * بود جانش باقى مدبّر در آن \r\n خدا را به وحدت شناس و بقا * جهان را چو سايه جهان و روان \r\n ز ما عندكم يَنفَد اين را بفهم * « و ما عنده باق » را هم بخوان \r\n يكى معنى حادث اين سر بود * دگر « لم يكن شىء و اللّه كان » \r\n چو دانستى اين معنى اقتدار * ز حق وز خود هم نمودار آن \r\n در افعال تكليف جاريش كن * در آن نيز ، اذن و مشيّت بدان \r\n ترا خواهش و قدرتى مىدهد * كه بتوانى اقدام بر فعل آن \r\n چو خواهى كنى فعل با اختيار * نخواهى كنى ترك آن ، با توان \r\n بد و نيك از آن خواهش خود كنى * وز آن قدرتى هم كه دادت بر آن \r\n بتوفيق حق ، طاعت حق كنى * به حولش شوى از گنه در امان \r\n\r\n","description":"","footnote":"","page_name":" 367 ","page_number":367},
  {"content":"\r\n\r\n به خذلان او ، معصيت مىكنى * چو دارى ازو قدرت فعل آن \r\n ازو حول و قوّت رسد دم بدم * ولى اختياريست ما را در آن \r\n نه چون اختيارى كه دارد خدا * كه ما مستعينيم و او مستعان \r\n بود آن ما فرع آن اختيار * بود اختيارى فروتر از آن \r\n خدا در تو خواهش پديد آورد * پس از خواهش خويش و آنگه توان \r\n نخواهى توان ، تا نخواهد خدا * نخواهد جُز آن را كه هستى بر آن \r\n كند ذات تو آنچه را ، اقتضا * بود اختيار تو بر وفق آن \r\n تو خود مىكنى ، آنچه خود مىكنى * كه ذات تو دارد تقاضاى آن \r\n ندارى اگر قدرت و اختيار * عتاب از چه دارى تو با بندگان \r\n چرا بندهء خويش را مىزنى * كه كردى چنين و نكردى چنان \r\n رسد بنده را عذر آن خواستن * كه من آن نكردم ، خدا كرد آن \r\n بود ديدهء جبريان ، كور ازين * بود چشم تفويضيان كور از آن \r\n بود كور ، اين قوم را چشم راست * خدا را نبينند خواهش در آن \r\n بود كور آن قوم را چشم چپ * نبينند خواهش ز خود در ميان \r\n بود بين امرين ، امرى عظيم * نبيند ولى ديدهء اين و آن \r\n از آن كرد ما را خدا امر و نهى * كه در نيك و بدمان كند امتحان \r\n جدا تا شود عاصى از متّقى * رود تا جحيم آن و اين تا جنان \r\n ولى عاقبت كرد ، پنهان ز ما * كه زاريم بر درگهش ناتوان \r\n بر آن در در امّيد باشيم و بيم * كه آخر چه خواهد شد از ما عيان \r\n كه تا روى دل سوى حق آوريم * به يكباره دل بركنيم از جهان \r\n سراپاى تن ، جمله ، زارى شويم * ز جان و دل آريم ، آه و فغان \r\n بود كو كند نقص ما را تمام * بود بخشد او جرم ما رايگان \r\n نهاده است لوحى به نزديك خود * كند محو و اثبات اشياء در آن \r\n كه تا ما بر آن در ، تضرّع كنيم * بديها ، مگر محو گردد بدان \r\n دلا رو بتاب از جهان خراب * اجل نامده زين جهان شو جهان \r\n خوش آيد ترا ، يا بد آيد ، اجل * كه خواهى نخواهى رسد ناگهان \r\n منه دل بمال و بكن دل ز جاه * بكارت نيايد ، نه اين و نه آن \r\n به حق دل ببند و به حق دل بنه * كه يك دوست دارى بهر دو جهان \r\n به فرزند و زن تا توان دل منه * كه خواهى جدا شد ازين و از آن \r\n\r\n","description":"","footnote":"","page_name":" 368 ","page_number":368},
  {"content":"\r\n\r\n گريبان خود از هوا بازگير * از آن پيشتر كان شود عادت آن \r\n چو عادت شود باز نتوان گرفت * كه عادت هوا را كند پهلوان \r\n چو زور آورد شهوت عادتى * خلاصى از آن خود به خود كى توان \r\n مگر دست گيرد ، ترا لطف حق * كه يا بى ز چنگال قهرش امان \r\n بجز زاد عقبى ، ز دنيا مجوى * كه دستت نگيرد ازو غير آن \r\n اگر طالب عيش دنيا شوى * ز تو فوت گردد هم اين و هم آن \r\n ره صدق پوى و امانت بورز * كه تا بازيابى به دار الامان \r\n همين است پند امامان دين * ز من سوى ارباب معنى رسان \r\n بلب فيض قفل خموشى بزن * كسى نيست شايستهء اين بيان \r\n بسى معرفت خرج كردى به مفت * نمىبينم از همگنان اهل آن \r\n بس اندرز كردى به نظم و به نثر * نكرد آن اثر در دل سامعان \r\n خموشى به است از چنين گفتنى * نگهدار در كام ازين پس زبان \r\n خدا پاس دارد ، زبان ترا * زنا گفتنى « انّه المستعان » \r\n\r\nستايش مرگ و نكوهش زندگى بىساز و برگ\r\n اى كه هستت بيم مرگ و آرزوى زيستن * غافلى از لذّت رستن ز زندان بدن \r\n گر بدانى راحت مردن كنى جان را نثار * تا رهائى يا بى از گور بدن وز رنج تن \r\n از سراى تن برون كش رخت جان پيش از اجل * زير ديوار شكسته چند بتوان زيستن \r\n نيست خاطر جمع جان را يك‌نفس از زندگى * بيم آن هستش بهر ساعت كه پردازد بدن \r\n نيست ايمن يك نفس كس از بلاى تازه‌اى * كآيدش بر سر به‌يك‌بار از قضاهاى كهن \r\n هر كه را هوشى بود ، در انتظار آفتى است * كز قضا ناگه رسد بر جان زارش يا بدن \r\n راحتى نى ساعتى يا در غمى ، يا بيم غم * مُطمئن نى لحظه‌اى ، يا رنج جان ، يا رنج تن \r\n\r\n","description":"","footnote":"","page_name":" 369 ","page_number":369},
  {"content":"\r\n\r\n دم‌به‌دم در بيم آزاريست تا جان در تن است * از برون از حادثات و از درون از اهرمن \r\n در بدن هست از طبيعت ، آتشى ، افروخته * از فزون و كاستش صد رنج مىآيد به تن \r\n از غذا و از هوا و از دوا و امتلاء * نيست روزى يا شبى رنجى نزايد در بدن \r\n از فلك هر دم بسعد و نحس ، سركوبى رسد * فقر هم گه لشگر آرد بر دل و جان از حزن \r\n از زن و فرزند و خدمتكار و خويش و آشنا * هر دمت زخمى رسد بر دل نهان از پيرهن \r\n جور سلطان و وزير و دادن باج و خراج * شكوهء طمّاع خام و ترس دزد و راهزن \r\n بار تكليفات شرع و خصمى شيطان و نفس * نى توان گردن نهادن نى توان سروازدن \r\n دادن تن عقل را بر جاهلان جان كندنست * سر نهادن شرع را مشكل‌تر از گردن زدن \r\n از هواى نفس و عادت خود چها جان مىكشد * وز رسوم عُرف كافكنده است در حلقش رسن \r\n از حسود و از منافق داغها آيد به دل * صحبت ناجنس را خود من چه گويم دم مزن \r\n صحبت ناچار ياران نيز بارى بر دلست * جُز مگر يار صديق و دوستار ممتحن \r\n اين چنين يارى نباشد در همه روى زمين * گر بنادر يافت گردد ، دست در ياريش زن \r\n دلبران را خود چه گويم ، دين و ايمان مىبرند * از گران جانان مپرس آن دشمنان جان من \r\n جان درين عالم غريب است و نمىدارد رهى * در هلاكش سعى دارد صد هزاران راهزن \r\n\r\n","description":"","footnote":"","page_name":" 370 ","page_number":370},
  {"content":"\r\n\r\n كرده گم راه نجات و نيستش رهبر ، كسى * جُز مگر فضل خداى ذو الجلال ذو المنن \r\n با خدا شو آشنا ، بيگانه شو از ما سوى * روى جان با حق كن و از هر چه جُز حق دل بكن \r\n سر بنه ، مر عقل را و دل بده مر شرع را * هر چه فرمايند بپذيرش بجان به روى بتن \r\n تن بده اين كار را و دوش نه ، اين بار را * دل بده دلدار را اى جان من ، اى جان من \r\n بر گرانان صبر كن وز سر گران پهلو تهى * كين آنان را بشو وز مهر اينان دل بكن \r\n باش از آنان در حساب ار چند باشد جان گداز * بگذران ز اينان عتاب ار چند باشد دل‌شكن \r\n از فلك كم كن شكايت گو به حكم خالق است * جور ظالم را بده تن وز سلاطين دم مزن \r\n دوستان را مىنواز و دشمنان را مىگداز * از راه احسان و لطف و نرمى و خلق حسن \r\n از زن و فرزند و خويشان و توابع چاره نيست * برحذر مىباش ليكن ز امتثال مرد و زن \r\n صبر كن بر سختى دنيا و مكروهات آن * چون نمىپايد بسى ، از تلخ و شورش دم مزن \r\n جان مؤمن را چو زندانى است دنيا تار و تنگ * زندگانى قفل اين زندان كليدش مرگ تن \r\n توشه برگير از جهان و مرگ را آماده شو * پيشتر كآيد اجل جان را جدا سازد ز تن \r\n از تو گيرد آلت تحصيل زاد آخرت * داغ حسرت بر دلت ماند ز فقدان بدن \r\n زاد اگر تحصيل كردى ، زنده ماندى جاودان * ورنه مشكل جان برى از مرگ بى جا جان مكن \r\n\r\n","description":"","footnote":"","page_name":" 371 ","page_number":371},
  {"content":"\r\n\r\n دانش اندوز ار تو خواهى جان برى از دست مرگ * بندگى كن گر تو خواهى ، زندگى اندر كفن \r\n زندگى گر مىكنى چون عاشقان حق بزى * باش از عشق خدا حىّ و بمير از ما و من \r\n عشق حق در جان چو دارى در حقيقت زنده‌اى * گر نباشد عشق حق در جان چه جان و چه بدن \r\n صورت بىمعنى يا قالبى ، بىروح دان * هر كه را دل در غم عشقى نشد بيت الحزن \r\n آنكه رانى معرفت در جان نه عشق حق بود * مرده‌اى باشد به صورت زنده از وى دم مزن \r\n زندگيش از بهر چه ، آمد شدش از بهر كيست * آنكه آثار محبّت نيستش در جان و تن \r\n چون محبّت نيست مىخواهى بزى خواهى بمير * هيچ رجحانى نمىبينم ميان اين دو من \r\n چون نمىفهمى محبّت ، نى حقيقت ، نى مجاز * نى ترا معنيست در صورت نه جانى در بدن \r\n صبح وصل و شام هجران چون نمىدانى كه چيست * پس چه لذّت دارى از شب رفتن و روز آمدن \r\n گردش چشمى دلت را چون نجنباند ز جاى * نيست معنى صورتت را ، دل ندارى جان مكن \r\n تا تو گاهى جان و دل افزائى اندر آب و گل * مىنيرزى برگ كاهى گر شوى هفتاد من \r\n زندگى از بهر خواب و خور چو مىخواهى بمير * خواب آنجا خوش‌تر و خوردن نيرزد زيستن \r\n خوردن و خفتن براى رفع جوعست و سهر * چون بميرى نيست حاجت فارغ آيى زين دو فن \r\n زيستن نيكو نباشد جُز براى برگ مرگ * مرگ بعد از برگ باشد زندگانى در كفن \r\n\r\n","description":"","footnote":"","page_name":" 372 ","page_number":372},
  {"content":"\r\n\r\n معنى از صورت بگير و صورت معنى بمان * هست معنى جان صورت ، صورت آن را چون بدن \r\n چون ز اهل صورتى پس هيچ از معنى مگوى * چون نه‌اى ز اصحاب دل با تو نمىدارم سخن \r\n ور ز اهل معنيى شهراه معنى پيش گير * راه معنى پو ، به‌پاى جان در معنا بزن \r\n چون هوا در جانت آتش زد در دانش بكوب * از سحاب معرفت بر آتش جان ، آب زن \r\n آب دانش مىنشاند شعلهء نار هوا * نور عرفان مىزدايد ، آينه جان ، از درن \r\n چون محبت گرددت حاصل بيا پائى بكوب * معرفت گر مىدهد دستت برو دستى بزن \r\n گرنه اين دارى نه آن ، دم دركش و دعوى بمان * در ميان اهل دل خود را مياور در سخن \r\n دانش آن باشد كه خود را ز اهل دانش نشمرى * دانش ار دارى به هيچ از دانش خود دم مزن \r\n شرك باشد حرف توحيد از دو لب كردن بيان * گر ز اهل وحدتى ، زنهار نگشائى دهن \r\n گر نه‌اى از اهل عرفان و نه‌اى از اهل عشق * كسب كن اخلاق نيكو ، در بلا شو ممتحن \r\n ورنه اهل دانشى نى عشق و نى اخلاق نيك * عجزآور در ره افتادگى گامى بزن \r\n طاعت آر و معصيت بگذار و زارى پيش گير * ذكر حق مىكن بجان و بار حق مىكش به تن \r\n هر چه هستى آن چنان بنماى خود را ، راست باش * بر نفاق و حيله و شيد و ريا و كين متن \r\n غنچهء دل نشكفد جُز از نسيم كوى دوست * سعى مىكن تا بيابى بوى رحمان از يمن \r\n\r\n","description":"","footnote":"","page_name":" 373 ","page_number":373},
  {"content":"\r\n\r\n چند باشد در قفس اين طاير گلزار قدس * بال بگشا مرغ جان را تا پرد سوى وطن \r\n خواهش نفس تو يك يك بال جان را عقده‌ايست * عقده‌ها بگشا ، به تأييد خداى ذو المنن \r\n مجمل قول آنكه از خود بگذر و با حق گراى * بشنو از من حرف حق ، المستشار مؤتمن \r\n اين جواب آن قصيده است از حكيم غزنوى * برگ بىبرگى ندارى ، لاف درويشى مزن \r\n رو تمام آن بخوان ، كان بهتر است از شعر فيض * ره نمودم مر ترا ، ديگر نمىگويم سخن \r\n\r\nدر معنى بيان صدور الاحرار قبور الاسرار\r\n حق تعالى رازها در سينه‌ها دارد دفين * راز حق در سينه‌ها گنجى است حق را در زمين \r\n ره ندارد سوى گنجش ، جُز قلوب راستان * كى رسد در دست دلبر غير دست آستين \r\n كى بود هر سينه‌اى شايستهء آن رازها * سينه‌اى بايد كه باشد گنج يزدان را ، امين \r\n سينهء غير امين در وى نيايد راز حق * گنج را ديدى كه بسپارند نزد خائنين \r\n شاهد سرّ را نبيند آنكه بنمايد به غير * غيرتى دارد ز غيرتهاى ربّ العالمين \r\n از هجوم دور باش عزّتش از پيش و پس * ره ندارد در حريمش جُز قلوب سابقين \r\n رو كشيده در نقاب از فهم هر نااهل كج * بىسر آيد « كيف يهدى اللّه كيد الخائنين » « 1 » \r\n\r\n\r\n","description":"","footnote":"\r\n( 1 ) سوره يوسف آيه 52 به شرح فهرست .\r\n","page_name":" 374 ","page_number":374},
  {"content":"\r\n\r\n غيرت و عزّت نگر كو در نمىآيد مگر * سينه‌اى را كان بود پاك از دغل صافى ز كين \r\n جاى خود چون يافت رازى باز ننمايد دگر * جُز دلى را كو بود ، آئينهء راز آفرين \r\n مىرود از سينه‌ها تا سينه‌ها پنهان ز غير * سينه‌هاى بندگان خاص ربّ العالمين \r\n تا نيابد ره به آن آن كو نباشد اهل آن * دم نمىيابد امان و لب نمىباشد امين \r\n تا نبندد دم ، نبيند روى دُر غوّاص بحر * دم فرو بستن ببايد تا شود كس راز بين \r\n راز را نازيست بر اهلش نيارد تاب آن * جُز نياز عارفى كو باشد از اهل يقين \r\n اهل رازى كو كشد با جذبه راز از رازدان * اهل نازى كو ، نياز آرد به نزد نازنين \r\n بىسروپايى ، سبك روحى ، كه با چندين وقار * سرگرانىها كشد از رازداران متين \r\n رازدان آنست كو دارد ز حق پيغامها * دارد الهام از سروش حضرت روح الامين \r\n با كسى گويد كه باشد رازكش در حضرتش * چون كشد زارى كند دردم بسرّ خود دفين \r\n رازكش آن بىسروپايى است كز خود هيچ نيست * شد فنا در رازدان او نيز در رازآفرين \r\n من نمىيابم كسى ، امروز كو باشد چنان * ره نمىدانم بسوى آنكه او باشد چنين \r\n گر تو مىدانى نشان ده سوى اين يا آن مرا * تافتم آن را به ره بر پاى اين سايم جبين \r\n تا كشم از طلعت آن رازدان قوت روان * تا برم از جبههء اين رازكش ، نور يقين \r\n\r\n","description":"","footnote":"","page_name":" 375 ","page_number":375},
  {"content":"\r\n\r\n تا نيابد رازكش رازى نمىآيد برون * سنّة اللّه اين چنين جاريست در اسرار دين \r\n رازكش وقتى توانى شد كه باشى آزكُش * آز مىكُش ، راز مىكش تا شوى از واصلين \r\n خشم و آز از خود بيفكن ، پس نياز آور به پيش * وز خودت پرهيز كن ، اللّه مولى المتقين \r\n گريه و زارى بياور ، از درافكندگى * هيچ از خود وامگو و ذرّه‌اى از خود مبين \r\n پيرو شرع پيمبر شو كه آن راهيست راست * حق فرستادش كه باشد رحمة للعالمين \r\n گر بدين ره مىروى آخر به جائى مىرسى * كآنچه شك دارى در آن گردد براى تو يقين \r\n بىپناه شرع نتوان يافت از شيطان امان * بىحصول معرفت سِرّ را نمىگردى امين \r\n تا ز دنيا نگذرى حاصل نگردد معرفت * روى حق كى بيند آن كو هست با باطل قرين \r\n در دماغ اهل دل تا هست مهر مال و جاه * بوى نتواند كشيد از گلشن اسرار دين \r\n راز اگر خواهى براى آز و خرج معرفت * روى از تو دركشد ، بيرون نيايد از كمين \r\n ور تو خواهى راز حق را از براى حقّ راز * بر تو بارد رازها ز آن رازدان رازبين \r\n بر تو ريزد رازها ، باشى اگر تو رازكش * ور تو باشى رازكش راز است و سدّ آهنين \r\n گر درآيى تو ز جا ، او هم روان گردد بجو * ور تو خواهى گفت چون او پيش گيرد راه چين \r\n راز كى آيد به آن كو ، باز گويد ، العياذ * يا كسى كآنرا نفهمد « انّه بئس القرين » \r\n\r\n","description":"","footnote":"","page_name":" 376 ","page_number":376},
  {"content":"\r\n\r\n يا بفهمد بر خلافش يا نداند قدر آن * حاش للّه ، حاش للّه داد از آن فرياد ازين \r\n آنكه او كتمان نورزد كى بود از اهل راز ؟ * آنكه او دردى ندارد كى بود او مرد دين ؟ \r\n چون تو رازى مىنهى با اهل بيتت در ميان * ناخوشت آيد كه گويد با بنات و با بنين \r\n چون روا دارى كه رازى را ز دست راستان * گيرى و اندازيش در پاى غير راستين \r\n مطلعى ديگر بيارم در جواب يك سؤال « 1 » * كان بود مفتاح قفل بند دلهاى حزين \r\n آنكه او همدم نيابد در همه روى زمين * با كه گويد راز خود را چون دلش گردد غمين \r\n سر بسر آفاق گرديد و نديد او محرمى * دل ز كتمان شد حزين و خاطرش اندوهگين \r\n احتمال آن نيارد كرد و افشاء نارواست * گر دوائى هست دردش را بيان كن مستبين \r\n بشنو اى همدرد من زيرا كه هستى درد من * با تو گويم آنچه منقولست از ارباب دين \r\n گر غم دنياست با حق گويد آن را آشكار * « انّما أشكو » « 2 » بيان گردان ز قرآن مبين \r\n ور بود اسرار دين با چَه بگويد در خلا * يا به خاكى گويد و سازد در آن خاكش دفين \r\n در علاجش اين چنين مىكرده‌اند ارباب راز * خوانده باشى قصّهء چاه امير المؤمنين \r\n راز دنيا نيز اگر با خاك و چه گويد رواست * يا بدفتر ثبت سازد يا بشويد بعد حين \r\n\r\n\r\n","description":"","footnote":"\r\n( 1 ) تجديد مطلع .\r\n( 2 )  قالَ إِنَّما أَشْكُوا بَثِّي . . .  سورهء يوسف آيهء 86 به شرح فهرست .\r\n","page_name":" 377 ","page_number":377},
  {"content":"\r\n\r\n گر دلش خالى نمىگردد ، بصبر آرد پناه * وز خدا جويد اعانت ، انّه نعم المعين \r\n صبر بايد كردنش ، الصبر مفتاح الفرج * شكر بايد كردنش ، « اللّه يجزى الشاكرين » « 1 » \r\n نعمتى پنهان بود او را درين محنت بزرگ * كو ندارد شركتى با او كسى در سرّ دين \r\n نعمتى عظمى بود به زين چه مىخواهد دگر * كو نمىيابد كسى را غير خود از اهل اين \r\n جاى آن دارد بسوى آسمان طيران كند * مىسزد او را ز خوشحالى نگنجد در زمين \r\n نيست او را جُز نهفتن راز خود را مخلصى * چارهء ديگر نباشد درد او را غير اين \r\n آنچه شرط رازدارى بود گفتم با تو من * بشنود گر اهل رازى مىشود اهل يقين \r\n هر كه شد اهل يقين از اولياى حق شود * اوليا باشند روز رستخيز از آمنين \r\n ايمن و مسرور برخيزند روز رستخيز * بيم و اندوهى نباشد اوليا را روز دين \r\n راست‌گوى و راست پوى و راستى كن راست باش * راست خيزى در قيامت چون شدى از راستين \r\n فيض پُر گفتى و دُر سفتى بيا خاموش شو * كردى احسان « لا يضيع اللّه اجر المحسنين » « 2 » \r\n\r\nايضا در نصيحت\r\n هر چه بصر ديد حكايت مكن * هر كه خبر كرد روايت مكن \r\n هر چه بدانى به همه كس مگوى * در حق اسرار خيانت مكن \r\n\r\n\r\n","description":"","footnote":"\r\n( 1 ) - سورهء آل آيه 144 و 145 به شرح فهرست .\r\n( 2 ) - سورهء هود آيه 115 و سورهء توبه آيه 120 به شرح فهرست .\r\n","page_name":" 378 ","page_number":378},
  {"content":"\r\n\r\n تا نشود جزم به امرى ترا * نقل بعنوان درايت مكن \r\n ز آنچه بپرسند همان را بگوى * هرزه درازش به سرايت مكن \r\n تا سخنى نيك نفهمى مگوى * نام نفهميده درايت مكن \r\n ز آنچه بپرسند و ندانى مگو * عار درين باب رعايت مكن \r\n علم فراگير ز اهل يقين * پيروى اهل غوايت مكن \r\n هر چه كنى ديده و دانسته كن * از ره تقليد و عمايت مكن \r\n دعوى دانش مكن ار عاقلى * گر وليى كشف ولايت مكن \r\n شهرت تست آفت جان تا توان * دانش خود شهره چو رايت مكن \r\n شرط هدايت چو پذيرائى است * گر نپذيرند هدايت مكن \r\n هر سخنى را كه بيانى كنى * بيشتر از فهم و كفايت مكن \r\n رهبرى صاحب تقليد را * جُز به احاديث و به آيت مكن \r\n ور بود او كودن و كوته‌نظر * حرف صريح آر و كفايت مكن \r\n آنكه بود زيرك ، در حضرتش * كار بيان را به نهايت مكن \r\n داورى آرند ، به حق حكم كن * جاه ستمكار ، رعايت مكن \r\n كو به تظلّم برت آيد برس * در دل مظلوم نكايت مكن \r\n از ره نرمى به نصيحت درآى * خو به درشتى و وشايت مكن \r\n در حق كس مشنو عيب و مبين * بازنگر عيب و سعايت مكن \r\n آنكه بدانديش بود زو برم * جانب هر سفله رعايت مكن \r\n صولت دشمن به مدارا شكن * خصمى و استيزه بدايت مكن \r\n رنجه مكن هيچ دلى را ز خود * بر خود و بر غير جنايت مكن \r\n رخصت تاويل مده نفس را * غيبت اخوان به كنايت مكن \r\n ظنّ نكو بر به نكوسيرتان * همرهى اهل سعايت مكن \r\n بيهده را راه بخاطر مده * در دل انديشه نكايت مكن \r\n خواهش خود را ز گنه دور دار * مقصد ابليس كفايت مكن \r\n وقت جهالت بدى ار كرده‌اى * توبه كن و باز بدايت مكن \r\n بار امانت كه گرفتى بدوش * مىكش و اظهار غوايت مكن \r\n هر چه ز حق آيد ، بپذير آن * ور بپذيريش شكايت مكن \r\n حكم خدا را سر تسليم نه * خواسته نفس حمايت مكن \r\n چون برسد نعمت حق شكر كن * دير رسد هيچ شكايت مكن \r\n\r\n","description":"","footnote":"","page_name":" 379 ","page_number":379},
  {"content":"\r\n\r\n كفچه كف جانب هر دون مبر * لقمهء هر سفله جنابت مكن \r\n آنچه خدا دادت با آن بساز * سير ، بهر شهر و ولايت مكن \r\n جمع مكن مال زياد از كفاف * كثرت ميراث رعايت مكن \r\n مشغلهء خلق به گردن مگير * تا بتوانى تو ولايت مكن \r\n هم مدد از اهل غوايت مجو * هم مدد اهل غوايت مكن \r\n چار كن ، اندر ره تقوى دو چشم * قطع ره حق ، به عمايت مكن \r\n دنيى و دينت چو تعارض كند * جانب دنيا تو رعايت مكن \r\n كسب كن از بهر معيشت حلال * سعى در آن ليك به‌غايت مكن \r\n در همه چيزى به وسط خوى گير * درگذر از نقض و مرايت مكن \r\n پاى منه جُز به ره مستقيم * جُز به همين راه هدايت مكن \r\n در ره تبذير و سرف در ميا * خواهش ابليس رعايت مكن \r\n منهج معروف ، مراعات كن * تنگى انفاق به غايت مكن \r\n موعظهء فيض بجان گوش گير * گو همه را فيض رعايت مكن \r\n چشم بپوش از كس و در خود نگر * در نظر از خويش سرايت مكن \r\n در عمل از آنچه شنيدى ز من * بر نهج قصّه روايت مكن \r\n كردنى است اين و پذيرفتنى * حالى خود ساز حكايت مكن \r\n\r\nنكوهش كذب بدون توريت و ضرورت\r\n اى برادر تا توانى راست گو * كذب مىريزد ز قائل آبرو \r\n عاقبت درزى ز جائى مىكند * چون شود رسوا نمىيابد رفو \r\n عاقلان را ننگ باشد كذب صرف * كذب نبود جُز مهمّى را نكو \r\n چون مهم باشد ببايد توريه * تا نباشد كذب صرفى ، روبرو \r\n غير واقع نقل كردن امر را * كى كند جُز مردم بىآبرو \r\n دل بيارامد به گفتار صواب * شبهه مىآرد غلط در گفتگو \r\n بدترين كذب باشد افترا * و آنكه ايذاى كسى باشد درو \r\n افترا گر بر خدايست و رسول * دوزخى را مىگشايد در برو \r\n العياذ اى فيض ازين نوع دروغ * وز كسى كو جرأتى دارد درو \r\n\r\n","description":"","footnote":"","page_name":" 380 ","page_number":380},
  {"content":"\r\n\r\n\r\nجواب نامهء دوست روحانى « 1 »\r\n باد صبا وزيد و جان ، شاد شد از نسيم او * داشت نشان الفتى مهرفزا و مشك‌بو \r\n داشت پيام دوستى ، باده ز جام دوستى * سر چو گشاد باده را ، پُر شدم از خيال او \r\n نامه‌اى از حبيب داشت ، نسخه‌اى از طبيب داشت * شد دل خسته را دوا ، رخنهء سينه را رفو \r\n شهد گرفته در دهان نقطه به نقطه تا بتا * مهر نهفته در درون ، نكته به نكته تو به تو \r\n كشته درون سينه‌ام نخل اميد ، جابجا * كرده روان ز خامه‌اش آب حيات جو بجو \r\n مهر فشانده از قلم لحظه‌به‌لحظه دم بدم * لطف نموده در رقم ، تازه‌به‌تازه نو به نو \r\n راز نهاده در ميان هر قلميش تا بتا * هوش ربوده از سرم ، هر رقميش تو به تو \r\n از دم روح پرورش داده حيات نو بجان * چون نفس مسيح كان داد رفات « 2 » را رفو \r\n كرده معطّر از نسيم مغز و دماغ دوستان * داده بقاصد صبا غاليه‌اى ز خُلق و خو \r\n انجمن معانيش مجمع هر لطيفه‌اى * منبع حرف دلكشش داده بنطق آبرو \r\n لطف اشارتش گرو ، برده ز چشم دلبران * حُسن عبارتش ز كس ، بسته زبان گفتگو \r\n روى بهم نهادگان همنفسان يك جهت * وز پى هم ستادگان ، لشگر لطف ، سو بسو \r\n\r\n\r\n","description":"","footnote":"\r\n( 1 ) - عنوان از نسخهء مجلس .\r\n( 2 ) - رفات : بمعنى چيزهاى پاره و شكسته شده « المنجد » .\r\n","page_name":" 381 ","page_number":381},
  {"content":"\r\n\r\n در هوس فصاحتش دست طلب به حق فرا * در طلب بلاغتش ، فكر شده به خود فرو \r\n كرده مسخّر از سخن ، مملكت سخنورى * قاعده سخنورى ، برده سخنوران ازو \r\n داده ز موى او نشان صورت آن به حُسن خط * كرده ز حُسن او بيان معنى آن به چند رو \r\n گشته به خويش رهنما داده نشان ما بما * كرده بيان رازها ، حرف به حرف موبه‌مو \r\n داده نشان وحدتى هر الفيش يك‌به‌يك * كرده بيان الفتى هر رقميش تو به تو \r\n كرده لواى حمد راست هر الفى به رستخيز * شكر گرفته بر زبان ، نوك قلم به نقش هو \r\n يافت مشام جان من ، بوى خدا از آن سخن * چون دم ويس از يمن داد ز حق نشان و بو \r\n رفت دلم ز خويشتن ، جان نو آمدم به تن * چون دل و ديده‌اش بجان غور نمود موبه‌مو \r\n كرد سماع لفظ او ، در بُن گوش جان نو * گشت ز عطر معنيش مغز دماغ مشك‌بو \r\n دل ز سواد خطّ او سرمه كشيد بىغبار * جان ز شراب معنيش باده كشيد بىسبو \r\n معنى نامه عكس رو ، ليك نهان به زير خط * صنعت خامه عكس خط ، آينه‌اى به پيش رو \r\n جبر دل شكسته شد ، رشحهء خامه حرف به حرف * مرهم جان خسته شد ، معنى نامه تو به تو \r\n دل ز صبا شكفته شد پيشتر از پيام او * داد پيام چون بدل گشت حيات دل دو تو \r\n بوى خوشى چو مىوزد ، زخم زياده مىشود * طرفه كه زخم جان فيض يافت ز بوى او رفو \r\n\r\n","description":"","footnote":"","page_name":" 382 ","page_number":382},
  {"content":"\r\n\r\n راه خداست مستقيم ، نور هُداست مستبين * بار كشيم و ره رويم ، ترك كنيم گفتگو \r\n\r\nاعجاز عشق « 1 »\r\n از عشق دلها زنده شد ، ما العشق الّا معجزه * از عشق جان پاينده شد ، ما العشق الّا معجزه \r\n بس عاقلى مجنون كند ، بس زاهدى مفتون كند * مر سنگ را دل خون كند ، ما العشق الّا معجزه \r\n بس دل بعشق از غم رهد ، بس شور در سرها نهد * بىباده مستىها دهد ، ما العشق الّا معجزه \r\n در سينه‌ها جوش آورد ، در مغزها هوش آورد * در نيش‌ها نوش آورد ، ما العشق الّا معجزه \r\n در سينه منزل مىكند ، جان در تن و دل مىكند * آئينه از گل مىكند ، ما العشق الّا معجزه \r\n از آب و گل دل مىكند جان در تن گل مىكند * در هر سه منزل مىكند ما العشق الّا معجزه \r\n آب‌وگِلى را نان كند ، و آنگاه نان را جان كند * جان منزل جانان كند ما العشق الّا معجزه \r\n بس ذو فنون حيران او ، بس عقل سرگردان او * معموره‌ها ويران او ، ما العشق الّا معجزه \r\n گه قطره را عمّان كند ، گه نطفه را انسان كند * گه خار را بستان كند ، ما العشق الّا معجزه \r\n گه غيب را هستى دهد گه عقل را مستى دهد * گه اوج را پستى دهد ، ما العشق الّا معجزه \r\n گه قطره ، گه قلزم كند ، گه جام ، گاهى خم كند * در باده مستى گم كند ، ما العشق الّا معجزه \r\n\r\n\r\n","description":"","footnote":"\r\n( 1 ) - عنوان از نسخهء مجلس .\r\n","page_name":" 383 ","page_number":383},
  {"content":"\r\n\r\n گه صورت زيبا كند ، ز آن عالمى شيدا كند * مستور را رسوا كند ، ما العشق الّا معجزه \r\n گه كاملى را دون كند ، بر ناقصى مفتون كند * بس دل كه عشقش خون كند ما العشق الّا معجزه \r\n مجنون كند ، ليلى كند ، وامق كند ، عذرا كند * خالد كند ، سلمى كند ، ما العشق الّا معجزه \r\n دل را چشاند دم‌به‌دم لذّات در عين الم * كان خوشى در بحر غم ، ما العشق الّا معجزه \r\n گه آدم و حوّا كند ، ابليس را رسوا كند * سرّ نهان پيدا كند ، ما العشق الّا معجزه \r\n گه نوح را گريان كند وز اشك او طوفان كند * ز آن عالمى ويران كند ، ما العشق الّا معجزه \r\n گه هود از عاد آورد تمييز در باد آورد * در صرصرى داد آورد ، ما العشق الّا معجزه \r\n گاه از عصا ثُعبان كند ، فرعون را ويران كند * موساى را عمران كند ، ما العشق الّا معجزه \r\n گاهش يد بيضاء دهد ، در تيه‌گاهش جا دهد * گاهش بمنّ سلوى دهد ، ما العشق الّا معجزه \r\n چون طور كوهى را شكست موسى ز هيبت گشت مست * در اوج رؤيت گشت پست ، ما العشق الّا معجزه \r\n گه نيل را خون مىكند ، گه خشك و هامون مىكند * گه خسف قارون مىكند ، ما العشق الّا معجزه \r\n بلعام را ره گم كند ، قطمير را مردم كند * دُم را سر و سر دُم كند ، ما العشق الّا معجزه \r\n گاهى خليل از گِل كند ، در آتشش خوش‌دل كند * فرزند او بسمل كند ، ما العشق الّا معجزه \r\n گيرد ز يعقوبى بصر ، در فرقت روى پسر * بازش ز نو بخشد نظر ، ما العشق الّا معجزه \r\n\r\n","description":"","footnote":"","page_name":" 384 ","page_number":384},
  {"content":"\r\n\r\n صدّيق را رخشان كند ، در چاه و در زندان كند * گه بنده ، گه سلطان كند ، ما العشق الّا معجزه \r\n صبر از زليخا مىبرد ، دست زنان را مىبُرد * بس فتنه‌ها مىآورد ، ما العشق الّا معجزه \r\n عيسى كند از امرِ كُن ، در مهدش آرد در سخن * بخشايدش علم لُدن ، ما العشق الّا معجزه \r\n گاهى حبيبى آورد ، جان را طبيبى آورد * نورى ، غريبى آورد ما العشق الّا معجزه \r\n نور على پيدا كند ، زو عالمى شيدا كند * اصحاب را رسوا كند ، ما العشق الّا معجزه \r\n گاهى ابو بكر و عمر كان نفاق و اصل شر * اين دو بشر ، آن دو بشر ما العشق الّا معجزه \r\n گاهى امام دين كند ، گه كافر پُركين كند * گه آن كند ، گه اين كند ، ما العشق الّا معجزه \r\n كفّار را عدوان دهد ، فجّار را طغيان دهد * ابرار را كم نان دهد ، ما العشق الّا معجزه \r\n مر شيعه را پنهان كند ، وز دشمنان ترسان كند * دين حصر در ايشان كند ، ما العشق الّا معجزه \r\n بر اهل بيت مصطفى بنهاد آئين جفا * بهر مزيد اصطفا ، ما العشق الّا معجزه \r\n حق على بستد نخست ، انواع غم زين فتنه رُست * اسلام شد ز آن سخت سست ، ما العشق الّا معجزه \r\n بر روى در محنت گشاد ، فرزند او را زهر داد * غم بر دل زهرا نهاد ، ما العشق الّا معجزه \r\n در كربلا بيداد كرد ، روح ستم را شاد كرد * خون در دل سجّاد كرد ، ما العشق الّا معجزه \r\n گه باقر آرد در جهان ، تا بدهد او داد بيان * گه صادقى چون بحر و كان ، ما العشق الّا معجزه \r\n\r\n","description":"","footnote":"","page_name":" 385 ","page_number":385},
  {"content":"\r\n\r\n چون كاظم آرد حجّتى ، وى را دهد بس آيتى * زهرش دهد در شربتى ، ما العشق الّا معجزه \r\n نور رضا ظاهر كند ، برهان او باهر كند * زهرى برو قاهر كند ، ما العشق الّا معجزه \r\n مثل تقى آرد پديد ، گرداندش آنگه شهيد * چيزى چنين هرگز كه ديد ، ما العشق الّا معجزه \r\n سازد گهى مثل نقى يا عسگرى متّقى * مقتول جبّارى شقىّ ، ما العشق الّا معجزه \r\n گه مهدى آرد در جهان ، پنهان كند او را چو جان * از ديدهء نامحرمان ، ما العشق الّا معجزه \r\n اسرار را اظهار كرد ، منصور را بر دار كرد * زين كارها بسيار كرد ما العشق الّا معجزه \r\n گه بُرّخ را نازى دهد ، خرّاز « 1 » را رازى دهد * مر سوز را سازى دهد ما العشق الّا معجزه \r\n گه با يزيدى پرورد ، گاهى جُنيدى آورد * گه شبلى را مىخرد ، ما العشق الّا معجزه \r\n گه بُشر را حافى كند ، گه سينه‌اش صافى كند * نور دلش وافى كند ، ما العشق الّا معجزه \r\n معروف را عارف كند ، بر گنجها واقف كند * بر رنجها عاكف كند ، ما العشق الّا معجزه \r\n گه مالكى دين آر كرد ، دينار بُردش خار كرد * از در همش بيزار كرد ، ما العشق الّا معجزه \r\n زو ادهمى درويش شد ، از پادشاهان بيش شد * در بندگى در پيش شد ، ما العشق الّا معجزه \r\n عطار را بيدار كرد ، جويندهء اسرار كرد * گويندهء اشعار كرد ، ما العشق الّا معجزه \r\n\r\n\r\n","description":"","footnote":"\r\n( 1 ) - ابو سعيد خرّاز از عارفان مشهور .\r\n","page_name":" 386 ","page_number":386},
  {"content":"\r\n\r\n زو مولوى دُرها بسفت اسرار در اشعار گفت * هم گفت راز و هم نهفت ما العشق الّا معجزه \r\n گه خواجه‌اى تمكين كند او را نصير دين كند * تحقيق دين آئين كند ، ما العشق الّا معجزه \r\n گه بو على پيدا كند تا سينه‌اش سينا كند * گه ديده‌اش بينا كند ، ما العشق الّا معجزه \r\n غزالى « 1 » احيا كند ، چشم دلش را وا كند * در آخرش بينا كند ، ما العشق الّا معجزه \r\n بسيار زينان آورد ، بس نازنينان آورد * پيدا و پنهان آورد ، ما العشق الّا معجزه \r\n گه فيض را شاعر كند ، در رنديش ماهر كند * گه قدوه و طاهر كند ، ما العشق الّا معجزه \r\n\r\nدر سوز و ساز عشق « 2 »\r\n العشق ، اخراق السّوى ، العشق نار مؤصده * العشق افناء الورى ، العشق نار مؤصده \r\n عشق آتشى افروخته ، اغيار ، در وى سوخته * جان را به جانان دوخته ، العشق نار مؤصده \r\n العشق بحر موقده ، للاشقيا مسعده * العشق نور الأفئدة ، العشق نار مؤصده \r\n بحريست عشق افروخته ، خار شقاوت سوخته * دوزخ از او آموخته ، العشق نار مؤصده \r\n\r\n\r\n","description":"","footnote":"\r\n( 1 ) - اشاره به آنست كه غزالى ابو حامد در پايان عمر به مذهب خاصّه گرويد .\r\n( 2 ) - عنوان از « مجلس » و اين شعر ملمّع‌گونه‌ايست كه ظاهرا در شكل قصيده است امّا چارپاره‌ايست كه هر بيت قافيه مستقل دارد و گوئى مسمطى است بدون بند تركيب و از ابتكارات ويژه فيض است و پيش از فيض در اين قالب شعرى سروده نشده است ، همچنين شعر صفحهء 383 الى 387 .\r\n","page_name":" 387 ","page_number":387},
  {"content":"\r\n\r\n العشق احمى من سقر ، العشق امحى للاثر * العشق شيئا لا يذر ، العشق نار مؤصده \r\n از عشق دوزخ برفروخت ، جانها ز تاب عشق سوخت * بدريد هر كس هر چه دوخت العشق نار مؤصده \r\n العشق نار حاميه ، تُسقى به عين آنيه * يروى حديث الغاشيه ، العشق نار مؤصده \r\n از آتش آبت مىدهد وز خون شرابت مىدهد * وز دل كبابت مىدهد العشق نار مؤصده \r\n فى العشق اهوال القيام ، فى العشق اعلاء المقام * فى العشق احراق الكرام ، العشق نار مؤصده \r\n ياد از قيامت مىدهد ، دار المقامت مىدهد * داد كرامت مىدهد ، العشق نار مؤصده \r\n العشق امحاء الصفات ، العشق احياء الموات * العشق افناء الذوات ، العشق نار مؤصده \r\n جان در تن آرد مرده را ، آتش زند افسرده را * جانان كند دل برده را ، العشق نار مؤصده \r\n العشق نور فى الظّلم ، العشق ضوء فى البهم * العشق غمّ فوق غم ، العشق نار مؤصده \r\n عشق است در شبها چراغ ، عشق است جانان را سراغ * عشق است اصل درد و داغ ، العشق نار مؤصده \r\n العشق نار ذات نور ، العشق نور فى السّرور * افسردگان از عشق دور العشق نار مؤصده \r\n دل را جلائى مىدهد ، جان را ضيائى مىدهد * تن را عنائى مىدهد ، العشق نار مؤصده \r\n العشق تنفيس الكروب ، العشق تفريح القلوب * العشق تهييج الطروب ، العشق نار مؤصده \r\n پيراهن غم مىدرد ، از دل كدورت مىبرد * در جان فرح مىآورد ، العشق نار مؤصده \r\n\r\n","description":"","footnote":"","page_name":" 388 ","page_number":388},
  {"content":"\r\n\r\n العشق اكسير العباد ، العشق تنوير الفؤاد * العشق امحاء السّواد ، العشق نار مؤصده \r\n دلها ازو چون خور شود ، مسها ز مسّش زر شود * تنها چو خاكستر شود ، العشق نار مؤصده \r\n العشق نورُ الاولياء ، العشق سوطُ الانبياء * العشق نارُ الاشقياء ، العشق نار مؤصده \r\n شور افكند در اوليا ، آتش زند در اشقياء * راند روان را تا خدا ، العشق نار مؤصده \r\n يلقى علينا الموجده ، فى التهاب موقده * يحرق لباب الأفئدة ، العشق نار مؤصده \r\n هم فيض افروزد ز عشق ، هم مغز جان سوزد ز عشق * جان رقص آموزد ز عشق ، العشق نار مؤصده \r\n مر خام را خوش مىپزد ، بر پخته خوش‌خوش مىوزد * مر فيض را او مىسزد ، العشق نار مؤصده \r\n\r\nترغيب باخلاص اعمال و ياد قيامت و اهوال\r\n براى آخرت اى دل نمىكنى كارى * رسيد وقت رحيل و نبسته‌اى بارى \r\n كسان ز تقوى و اخلاص توشه‌ها بسته * ترا چو نيست عمل زارى بكن بارى \r\n يقين بدان كه خلاصى ز مرگ ممكن نيست * بدان كه هست جُزين دار مر ترا دارى \r\n ازين جهان چو رود سوى آن جهان جانت * نمىشود ز كشاكش نبيند آزارى \r\n كشاكش تن و جان و گسستن پيوند * مگير سهل عظيم است و بوالعجب كارى \r\n چو جان برون رود از تن به خويش درماند * نه همدمى ، نه انيسى ، نه يار غمخوارى \r\n\r\n","description":"","footnote":"","page_name":" 389 ","page_number":389},
  {"content":"\r\n\r\n گه از فراق تن و گه ز فرقت ياران * به دل نشيندش از غصّه و الم بارى \r\n فراق چيست خطر آن‌قدر هجوم كند * كه عُشر آن نگذشتى بخاطرش بارى \r\n ز مُنكر و ز نكيرش چه رنجها كه رسد * نباشدش چو ز قول صواب گفتارى \r\n چه گويم از لحد تنگ و از فشارش گور * اگر ز خوى بدش خلق ديده آزارى \r\n عمل به صورت نيكو و زشت پيش آيد * نعوذ باللّه اگر نيست حُسن گفتارى \r\n چو كرده‌ها همه باشد مهيب وا ويلاه * ز منزلى كه بجز كرده نيست ديّارى \r\n در آن زمان درازى كه باشد او در گور * به غير فعل بد خود نباشدش يارى \r\n وز آن سپس چه بلاها كه رو نهد سويش * چو بايدش كه تطوّر كند در اطوارى \r\n چه هولها كه ببيند بروز رستاخيز * نباشدش چو در آن روز سخت زنهارى \r\n ز گرمى و عرق و خجلت حساب و كتاب * پل صراط به روى جهنّم نارى \r\n گه از يمين به كف آيد كتاب و گه ز يسار * ز قول و فعل يكايك نوشته طومارى \r\n نعوذ باللّه از آن ساعتى كه بر گردت * شود محيط به ناگه گُنه چو ، پرگارى \r\n سؤال چون شود از كس كه اين و آن كردى * جواب آيد از اعضات يك‌به‌يك آرى \r\n چو عضو عضو گواهى دهد زهى خجلت * از آنكه نيست بر اعمال زشت ستّارى \r\n\r\n","description":"","footnote":"","page_name":" 390 ","page_number":390},
  {"content":"\r\n\r\n نه مهلتى ، نه زبانى كه عذر يا رد گفت * چو فرصت است اكنون گو بجوى زنهارى \r\n چو مىرسند در آخر ز نيك و بد فردا * تو خود برس به عملهاى خويش يك‌بارى \r\n در آن زمان كه بپرسند از تو كو عملت * ضرورت است جوابى جواب را كارى \r\n چه كرده‌اى كه سزاى جواب آن باشد * نظر به كردهء خود كن در آن ببين بارى \r\n به كرد كرد عملها كه كرده‌اى وارس * ببين كه هست در آنها خجسته‌كردارى \r\n ببين كه هست ترا خوبى كه خواهد عذر * ز كرده‌هاى بدت اندكى ز بسيارى \r\n و گرنه بر سر خود خاك ريز و زارى كن * مگر تضرّع سازد براى تو كارى \r\n نمىخرند متاع ذكا در آن بازار * بُكا خرند و دل زار و جان غم‌خوارى \r\n كنون كه هست ترا فرصتى بنال و بزار * كه گريه نرم كند هر كجاست دشوارى \r\n قليل ضحك و كثير بُكاست در قران * اشارتى كه ترا نيست به ازين كارى \r\n روان سوخته باشد روا و قلب روان * روان قلب ندارد به حشر مقدارى \r\n دل شكسته و يك ذرّه درد دين ، آنجا * بهست از هُنر و علم و فضل ، خروارى \r\n دل كباب بدست آر و سينهء بريان * تن نزار و رخ زرد و چشم خونبارى \r\n بگير دست ضعيفان مانده از رفتار * كنون كه هست توانى و پاى رفتارى \r\n\r\n","description":"","footnote":"","page_name":" 391 ","page_number":391},
  {"content":"\r\n\r\n خدات داد بصيرت به قدر دنيى دون * چرا نهى دل بينا بيار غدّارى \r\n دلى كه كور بود خواب غفلتش گيرد * ز حق طلب دل بينا و چشم بيدارى \r\n ز خواب غفلت اگر دل دمى شود بيدار * به ديدهء ملكوتى ببيند انوارى \r\n توان به اشك ندامت ز خود گناهى شست * توان به ياد قيامت « 1 » زدود زنگارى \r\n عمل چو زشت بود اعتراف كن به بدى * چو نيست خوبى كردار « 2 » ، حسن گفتارى \r\n چنان بزى كه در آن تنگناى پُروحشت * بود ترا ز عمل بهر انس جان بارى \r\n اگر به سيرت مردان حق نيارى زيست * قدم ز سيرت اين زن و شان بكش بارى \r\n خداپرست نباشد كه خودپرست بود * سزاى حق نبود جُز ز خويش بيزارى \r\n كسى به كار نيايد ترا ، چو درمانى * بجز خداى ترا نيست در جهان يارى \r\n به هوش باش كه از تو بسوى آسايش * منازلى است مخوف و رهيست خونخوارى \r\n چه خارها كه به‌پاى سلوك تو بخلد * كه تا بريده شود ره رسى به گلزارى \r\n چه پستى و چه بلندى به راه پيش آيد * كه تا قرار بيابى بجاى هموارى \r\n رهى است تيره و صعب و مخوف و بىزنهار * به گام گامش سنگى ، بهر قدم خارى \r\n\r\n\r\n","description":"","footnote":"\r\n( 1 ) - متن : قياد .\r\n( 2 ) - متن : خوبى گفتار .\r\n","page_name":" 392 ","page_number":392},
  {"content":"\r\n\r\n چو تن كه مركب جانست ، ماند از رفتار * سعيد را عوضش مركبى است رهوارى \r\n و گر سعيد نباشد نعوذ بالرّحمن * درون جانش سعيرى و مركبش نارى \r\n مگر محبّت آل رسول گيرد دست * از آن متاع گر آماده كرده‌اى بارى \r\n بلى سر همه نيكى است حبّ آل رسول * ولى ببند بر آن سر ز زهد دستارى \r\n چو ادّعاى محبّت كنى اطاعت كن * چو شاهدت بود ، آنجا نباشد انكارى \r\n كه از تو مىشنود ادّعاى بىشاهد * كسى شنيد ز كس بهر خويش اقرارى \r\n كسى كه دوست بود با كسى يقين خواهد * كه پيروش بود از جان و دل بهر كارى \r\n سحر ز هاتف غيبم ندا به گوش آمد * كه خيز فيض و بكن بهر آخرت كارى \r\n\r\nتشفّع و حنين بامير المؤمنين عليه السلام\r\n آمدم بر سر ثناى على * اى دل و جان من فداى على \r\n مظهر كبرياى لاهوت است * چون كنم وصف كبرياى على \r\n نفس پيغمبر است و سرّ خدا * چه توان گفت در ثناى على \r\n قدر او برتر است از كونين * كى ثنائى بود سزاى على \r\n آفتاب از على ستاند نور * آسمان گردد از براى على \r\n در همه كائنات يك ذرّه * سر نمىپيچد از هواى على \r\n جُز خدا قدر او نمىداند * به خداى من و خداى على \r\n در حق غير ، كى فرود آمد ؟ * ز آسمان نصّ « انّماى » على « 1 » \r\n\r\n\r\n","description":"","footnote":"\r\n( 1 ) - سوره مائده آيه 55 به شرح فهرست .\r\n","page_name":" 393 ","page_number":393},
  {"content":"\r\n\r\n از كجا شرح مىتوانم كرد * آنچه حق گفت در وفاى على \r\n وه كه بيگانگان چها كردند * چون نبودند آشناى على \r\n آن جماعت كه حق او بردند * سعى كردند در جفاى على \r\n خاصّه آن بو الدّواهى عدوى * مايهء محنت و بلاى على \r\n باد لعنت برو و يارانش * دم بدم قدر ارتقاى على \r\n به خدا در جهان پس از احمد * نشود هيچ كس بجاى على \r\n بعد از آن باقيان اهل البيت * حُجج حقّ و اوصياى على \r\n حسن مجتبى ، حسين شهيد * آن دو فرزند دلگشاى على \r\n سيّد عابدين و باقر علم * صادق و كاظم و رضاى على \r\n نقى و هادى و زكىّ مهدى * دودمان بتول تاى على \r\n باد از ما درود بر ايشان * تا بود در جنان بقاى على \r\n هر دو عالم طفيل ايشانست * هر دو كون آمد از براى على \r\n روز محشر حساب جنّ و بشر * واگذارد خدا براى على \r\n او قسيم بهشت و دوزخ ماست * اين خبر آمد از خداى على \r\n رتبهء او ازين هم افزونست * بفر و رفعت و بهاى على \r\n من كيم تا زنم از ايشان دم ؟ * يا كه باشم سخن‌سراى على ؟ \r\n گر بپرسند كيستى گويم * ذرّه‌اى محو در هواى على \r\n يا نيم هيچ ، جز محبّت او * پاى تا سر همه ولاى على \r\n يا غلام كمين و بنده او * يا سگى بر در سراى على \r\n لايق بندگى نيم او را * جان پاكم به خاك پاى على \r\n يا الهى بروز حشرم ده * جاى در سايهء لواى على \r\n مهر او را شفيع من گردان * بهره‌ور سازم از لقاى على \r\n حاليا ده به نقد توفيقم * تا شوم تابع هداى على \r\n كارهاى مرا چنان گردان * كه بود جمله در رضاى على \r\n همچنان كو به مدّعاى منست * تو مرا كن به مدّعاى على \r\n يافتم ره بسوى درگه تو * از سخن‌هاى جانفزاى على \r\n ديده روشن شد از غبار رهش * راه ديدم به توتياى على \r\n با من آن كرد كان سزاى ويست * نيستم من ولى سزاى على \r\n من ندانم چسان كنم شكرش * هم تو از من بده جزاى على \r\n\r\n","description":"","footnote":"","page_name":" 394 ","page_number":394},
  {"content":"\r\n\r\n شكر آن كو رهم نمود به تو * تو بيفزاى بر عُلاى على \r\n گنهم گرچه هست بىحد و حصر * ليك هستم ز اولياى على \r\n نامه‌ام گر تهى است از حسنات * دل پُر دارم از ولاى على \r\n مهر او مىبرد مرا به بهشت * مىروم سوى حق به‌پاى على \r\n هم چو سايه كه مىرود پى مهر * مىرود فيض در قفاى على \r\nغزل از حاشيه عق\r\n\r\nدر معنى قطب و مديح امير المؤمنين على ( ع )\r\n وجود شخص كامل قطب گردون همچو آسستى * وجود آس را بر قطب دوران را اساسستى \r\n ازآن‌رو اهل دانش آسمان خواندند گردون را * كه گردون بر وجود مرد حق مانند اسستى \r\n ازآن‌رو اهل بينش مرد حق را قطب گفتندى * كش اندر منزل تمكين ثبوت بىقياسستى \r\n عوام الناس را نسناس خواندن هست اولاتر * به خاصان خدا مخصوص اين اطلاق بأسستى \r\n چو نسيا منسيا انگاشتى جز حقتعالى را * ازآن‌رو ناس مرد عارف كامل شناسستى \r\n على ممسوس فى ذات اللّه است از قول پيغمبر ( ص ) * كه با ذات خدا جان على را خوش مساسستى \r\n هر آن‌كس را كه مجنون گشت ممسوسش عرب گفتى * از آن معنى كه جن را با وجود او تماسستى \r\n به پيغمبر ( ص ) همىگفتند مجنون شد على مانا * كه آن شه را نه خوردستى نه خواب و نه نعاسستى \r\n عيان شد مستى جانش مگر جن كرده مَس او را * معاين شورش سرّش نه در ستر و لباسستى \r\n پيامبر ( ص ) گفت ممسوس است حيدر مست و آشفته * نه زان گونه كه جن با جان ممسوسان مماسستى \r\n\r\n","description":"","footnote":"","page_name":" 395 ","page_number":395},
  {"content":"\r\n\r\n على ممسوس فى ذات‌اللّهست اى قاصر الايمان * على را در بحار عزّت حق ارتماسستى \r\n جلال كبريا چون بحر و حيدر ماهىآسايى * كه اندر بحر قدرت دائم او را انغماسستى \r\n على ممسوس فى ذات اللّه آمد لا بذات اللّه * على فرد را كى وصف اساس ذلّ ناسستى \r\n چو در نور خدا مغموس آمد جان پاك او * از آن شمس فلك را از رخ او اقتباسستى \r\n چو نور او بجز نور خدا نبود از آنستى * كه از نور على پيغمبران را التماسستى \r\n شه جم بنده كاندر مجلس رندان خاص او * فلك چون ساقى و شمس و قمر چون جام و كأسستى \r\n عظيم الخلق ذات اعظمى كز مغز پاك او * وجود حضرت روح القدس چون يك عطاسستى \r\n اگر پرداختى با صنعت اكسير راى او * زر قلب همه پيغمبران همچون نحاسستى \r\n دم از مردى زدى چون همّتش آباى علوى را * ز باران امّهات سفل را حيض و نفاسستى \r\n الا يا ايّها المدّثر قم يا نذير اللّه * بگو پيچيدهء خود را به چند اندر پلاسستى \r\n برون آ شمّه‌اى شأن على بر خلق ظاهر كن * مگر جان ترا از طعن مشتى خس هراسستى \r\n مترس از ناس ( تلغ « 1 » ) فى على كلّ ما انزل * كه حفظم عاصم جان ترا ( مِن شرّ ناسستى ) \r\n على را شور مشتاقان كه هر مشتاق جانى را * بمشتاق اليه خويش در معنى جناسستى \r\n\r\n\r\n","description":"","footnote":"\r\n( 1 ) - مانند متن .\r\n","page_name":" 396 ","page_number":396},
  {"content":"\r\n\r\n الا تا مادح ختم النبيّين آمده حسّان * الا تا حامد سجّاد جان بو فراسستى \r\n مديح مرتضى باد از علم با « 1 » ناطق * بعالم تا كه عقل و فكر و تدبير و حواسستى \r\n\r\nمناجات و زارى بدرگاه بارى عزّ « و جلّ » « 2 »\r\n يا عُدَّتى فى كُربَتى يا غايتى فى رغبتى * يا مونسى فى وحشتى « يا غايتى فى رغبتى » « 3 » \r\n درد مرا درمان توئى ، جان مرا جانان توئى * راه مرا پايان توئى « يا غايتى فى رغبتى » « 4 » \r\n يا راحما لعبرتى ، يا غافرا لزلّتى * يا شافيا لعلّتى ، يا غايتى فى رغبتى \r\n اى مونس هر بىكسى وى دستگير هر كسى * دلخسته و زارم بسى يا غايتى فى رغبتى \r\n بپذير يا رب توبه‌ام ، جرمم ببخش اين نوبه هم * اى مرجع هر ذى ندم ، يا غايتى فى رغبتى \r\n يا قابلًا لِتَوبتى ، يا ماحياً لِحَوبتى * يا مرجعاً لاوبَتى ، يا غايتى فى رغبتى \r\n عبيدكَ بِبابُكَ ، مسكينُكَ ، ببابكَ * فقيركَ ببابكَ ، يا غايتى فى رغبتى \r\n اى بىكسان را بوده كس ، درمانده را فريادرس * درمانده‌ام فريادرس ، يا غايتى فى رغبتى \r\n\r\n\r\n","description":"","footnote":"\r\n( 1 ) - مانند متن .\r\n( 2 ) - عنوان از « ن - مجلس »\r\n( 3 ) - داخل گيومه قسمت موريانه خورده و چون رديف شعر بود اضافه شارح است .\r\n( 4 ) - قسمت موريانه خورده و اضافه شارح .\r\n","page_name":" 397 ","page_number":397},
  {"content":"\r\n\r\n يا مؤمناً لِرَوعَتى ، يا ساتراً لِعَورتى * يا غافرا لِعَثرتى ، يا غايتى فى رغبتى « 1 » \r\n اى مايهء شادى من مفتاح آزادى من * مرتاح و آبادى من ، يا غايتى فى رغبتى \r\n يا خالقى ، يا رازقى ، يا فاتقى يا راتقى * يا قائدى يا سابقى يا غايتى فى رغبتى \r\n نزديك‌تر از من به من ، جان مرا چون جان و تن * دورم مكن از خويشتن يا غايتى فى رغبتى \r\n يا فارجا لكلّ هم ، يا كاشفا لكل غمّ * يا مذهبا للمدلهم ، يا غايتى فى رغبتى \r\n وصل مرا هجران مكن ، جان را مكن از بيخ و بُن * بر نالهء من رحم كن ، يا غايتى فى رغبتى \r\n يا عالما بكلّ غيب يا ساترا لكلّ عيب * يا باعثا من غير ريب ، يا غايتى فى رغبتى \r\n مفتاح هر مشكل توئى ، مفتاح جان و دل توئى * مرتاح هر آمل توئى ، يا غايتى فى رغبتى \r\n يا ذا المواهب و النعم يا ذا العطايا و الكرم * يا ذا اللطائف فى الامم ، يا غايتى فى رغبتى \r\n اى جان و اى جانان من ، وى مايهء درمان من * سرمايهء احسان من ، يا غايتى فى رغبتى \r\n يا رب بسى بد كرده‌ام ، عصيان بىحدّ كرده‌ام * كفران بىعدّ كرده‌ام ، يا غايتى فى رغبتى \r\n\r\n\r\n","description":"","footnote":"\r\n( 1 ) - تمامى اين ابيات ماخوذ از احاديث صحيحه طرق روايت خاصّه و از ائمه عليهم الصلاة و السلام است كه محدث كاشانى فيض در كتب ادعيه خود آورده و در مفاتيح شيخ عباس قمى رحمة اللّه و اكثر تاليفات علّامه مجلسى وارد است ضمنا اضافه مىنمايد كه اين مناجات فيض كه بنام قصيده آمده است در حقيقت هر بيت داراى قافيه مستقل امّا رديف‌ها همانند است .\r\n","page_name":" 398 ","page_number":398},
  {"content":"\r\n\r\n يا غافر الذنب الكبير ، يا جابر العظم الكسير « 1 » * يا رازق الطفل الصغير ، يا غايتى فى رغبتى \r\n هين روبه‌راه آورده‌ام ، لطفت پناه آورده‌ام * علمت گواه آورده‌ام ، يا غايتى فى رغبتى \r\n يا سامعا لكلّ صوت يا جامعا لكلّ فوت * يا محيا من بعد موت ، يا غايتى فى رغبتى \r\n اى عالم سرّ و علن حاكم تو و محكوم من * دستم بگير اى ذو المنن يا غايتى فى رغبتى \r\n يا خَير مقصود قُصِد ، يا خَير محمود حُمِد * يا خَير معبود عُبد ، يا غايتى فى رغبتى \r\n ما را بعدل خود مخوان با ما به فضلت حكم ران * جان را بخوان ، دل را مران يا غايتى فى رغبتى \r\n يا ذا العُلى يا ذا البقا ، يا مُبتدا يا منتهى * يا مرتجى يا ملتجى ، يا غايتى فى رغبتى \r\n با مكن اى مُستند ، آن كو مرا لايق بود * آن كن كه از تو مىسزد ، يا غايتى فى رغبتى \r\n يا رب به حق المصطفى ، يا رب به حق المرتضى * و المجتبين الاوصياء ، يا غايتى فى رغبتى \r\n اغفر لنا و ارفق بنا ، بر ما مگير آن كرده‌ها * يا ذا الكرم يا ذا الوفا ، يا غايتى فى رغبتى \r\n « فيضت » بدرگاه آمده با دست كوتاه آمده * با ناله و آه آمده ، يا غايتى فى رغبتى \r\n\r\nدر حق عشق و عشق حق\r\n چه‌سان گويم ثناى حق تعالى * نيم چون من سزاى حق تعالى \r\n\r\n\r\n","description":"","footnote":"\r\n( 1 ) - ترجمه اين مصراع : اى بخشايندهء گناه بزرگ و اى التيام‌دهنده و شكسته‌بند استخوانهاى شكسته « زيرا معنى اول « جبر » و مصدر « جبران » در معناى شكسته‌بند مىباشد » .\r\n","page_name":" 399 ","page_number":399},
  {"content":"\r\n\r\n مدد جويم ز سرمستان عشقش * كه هستند اولياى حق تعالى \r\n كنم از درگه آن كس گدائى * كه باشد او گداى حق تعالى \r\n كشم خوارى براى آن‌كسى كو * كشد خوارى براى حق تعالى \r\n نهم روى مذلّت بر در آن * كه باشد مصطفاى حق تعالى \r\n كشم در ديده خاك پاى آن را * كه باشد مرتضاى حق تعالى \r\n شكسته دل بدست آرم كه باشد * دل اشكسته جاى حق تعالى \r\n بنالم بر درش تا رحم آرد * جناب كبرياى حق تعالى \r\n نشان راه حق از عشق جويم * كه عشق آمد هداى حق تعالى \r\n به غير از عشق و عاشق در دو عالم * كه باشد رهنماى حق تعالى \r\n كسى كو آشناى عشق نبود * نباشد آشناى حق تعالى \r\n دلى كآن عشق دارد جاى در وى * بود بىشُبهه جاى حق تعالى \r\n اجيبوا داعى اللّه الى العشق * زهى خوان و صلاى حق تعالى \r\n دلى را كز ازل شد عشق روزى * فروشد در عطاى حق تعالى \r\n عطا گويم بلا گويم ، چه گويم * بلاى جانفزاى حق تعالى \r\n بلاى جانفزاى دلگشائى * رهى سوى لقاى حق تعالى \r\n بلاى خوش‌تر از صد نعمت و ناز * بهشت اين سراى حق تعالى \r\n بهشتى ، دوزخى ، نارى ، نعيمى * امير فتنهاى حق تعالى \r\n بعشق اخلاص مردان آزمايد * كه عشقست ابتلاى حق تعالى \r\n ز هست او روز غيب آمد ندائى * كه برخيز از براى حق تعالى \r\n چو هستى يافتم در خويش ديدم * نشان كبرياى حق تعالى \r\n لباس عاريت مغرور كردم * به خود بستم رداى حق تعالى \r\n ندا آمد كه با زندان بريدش * كه نبود او سزاى حق تعالى \r\n خطاب « اهبطوا » افكندم از عرش * بحبس ابتلاى حق تعالى \r\n نشينم آن‌قدر اينجا كه بر من * شود جارى قضاى حق تعالى \r\n دو عالم را ز چشم دل فكندم * به اميد لقاى حق تعالى \r\n كند دل در فضاى عرش پرواز * كه دارد جان هواى حق تعالى \r\n زهى توفيق اگر باشم هميشه * بفرمان و رضاى حق تعالى \r\n\r\n","description":"","footnote":"","page_name":" 400 ","page_number":400},
  {"content":"\r\n\r\n خدا باشد براى آنكه باشد * ز جان و دل براى حق تعالى \r\n اگر خواند و گر راند ترا فيض * مشو دور از فناى حق تعالى \r\n\r\nترغيب ترك هستى موهوم و عتاب با علماى رسوم\r\n دلا بگذر ز دنيا تا ز عقبى صد نشان بينى * درين عالم به چشم دل بهشت جاودان بينى \r\n چو از دنيا گذر كردى و در عقبى نظر كردى * بيا ، گامى فراتر كه اسرار نهان بينى \r\n دو منزل را چو طى كردى سمند عقل پى كردى * بيا با ما به ميخانه كه تا پير مغان بينى \r\n به روى پير ما بنگر كه تا چشمت شود روشن * ز دست پير ساغر گير تا خود را جوان بينى \r\n چو چشمت گشت از آن بينا و سر شد مست از آن صهبا * قدم نه در جهان عشق ، تا جان جهان بينى \r\n جهان را جان شوى آنگه ، شوى اقليم جان را شه * شوى از جان جان آگه حقيقت را عيان بينى \r\n حقيقت را عيان يا بى ، طريقت را نشان گردى * شريعت را بيان باشى جهان را جمله جان بينى \r\n شود رنجت همه شادى ، شود دردت همه درمان * شود خارت همه ريحان جهنّم را جنان بينى \r\n شود فرش از برايت عرش و گردد جسم بهرت جان * شود ظلمت همه نور و زمين را آسمان بينى \r\n امير عشق را بر جان خود فرمانروا گردان * پس آن دم ، دل ز جان بردار تا مقصود جان بينى \r\n شوى در عشق حق فانى بمانى جاودان باقى * به غير از شاهد مطلق نه اين بينى ، نه آن بينى \r\n تجلّى كرده حق ليكن ، تو از حرص زر و زيور * هزاران پرده پيش چشم دل دارى چسان بينى \r\n\r\n","description":"","footnote":"","page_name":" 401 ","page_number":401},
  {"content":"\r\n\r\n به گِل دل بستى و شد بسته بر دل چشمهء حكمت * ز دل برگير گل تا چشمهء حكمت روان بينى \r\n تو تا در قيد اجرامى ، نبينى غير تن از خود * درآ در عالم ارواح تا رخسار جان بينى \r\n نيائى تا تو بيرون از زمان و از مكان حاشا * كه بشناسى زمان را يا مكان را بىمكان بينى \r\n وجودت از جهان جسم تا بيرون نيايد كى ؟ * جمال بىجهان شاهد روحانيان بينى \r\n حدوث عالم و علم حق و تقدير اشياء * ندانى تا خود را در مكان و در زمان بينى \r\n زمان را مان مكان را هل ، گسل زين مهد و زين دايه * چو مردان تا جهان در لا زمان و لا مكان بينى \r\n كجا كى ؟ مىتوانى كرد اين كار بزرگانست * بزرگى را تو در دستار و اطوار گران بينى \r\n به اين فهم كج كوتاه ، كى ره مىتوان بردن * ندارم اين گمان كز وادى عرفان نشان بينى \r\n مكن انكار بارى عارفان را از قصور خود * كه يكباره سيه‌دل گردى و پاداش آن بينى \r\n مكن انكار چيزى را كه فهمت را در آن ره نى * بسا باشد كه حلّ مشكلات خود در آن بينى \r\n باسرار نهان ايمان بياور گر نمىفهمى * بود روزى بفهمى يا بايمان نور جان بينى \r\n سر تسليم نه آن را كه دارد علم بيش از تو * بدين تسليم شايد ره سوى اين كاروان بينى \r\n شريعت را بياموز و بكن آن را كه فرمايد * ز استادى كه در افعال او تصديق آن بينى \r\n پس آنگه در طريقت آى و دل را صاف كن از غش * در اخلاص عمل مىكوش تا انوار جان بينى \r\n\r\n","description":"","footnote":"","page_name":" 402 ","page_number":402},
  {"content":"\r\n\r\n درون را تا نسازى پاك پاكان را نشايد ديد * درون را پاك چون سازى حقايق را عيان بينى \r\n درون از حرص و كبر و كين و رشگ و شرك آكنده * تو از بيرون صفاى روى و ريش و طيلسان بينى \r\n نهانى زير تزوير و برون مىباش تا فردا * نهان را آشكارا ، آشكارا را نهان بينى \r\n دلى در سينه دارى تنگ‌تر از چشمهء سوزن * بدان خواهى كه رتق و فتق اوضاع جهان بينى \r\n رسوم شرع و آداب طريقت را نمىدانى * هوس دارى رموز علم و اسرار نهان بينى \r\n بسى جان كندى احكام شريعت را ندانستى * فروض دين نمىدانى رموز آن چسان بينى \r\n به منطق عمر بگذشت و نكردى حكمتى حاصل * چو عمرت صرف آلت شد تمتّع كى از آن بينى \r\n شفا بيماريت افزود و ره ننمود اشاراتت * بدين قانون نجات آخر نمىبينم چسان بينى « 1 » \r\n نشد حاصل ترا جُز ظلمت دل زين بيابانها * نشد برقى درين ظلمت كه راه كاروان بينى \r\n بجز راه پيمبر نيست سوى معرفت راهى * بصيرت بايد و توفيق ، تا مصداق آن بينى \r\n بر دانا رو اى نادان و تحصيل بصيرت كن * بود كز يمن انفاسش پياپى قوت جان بينى \r\n كجا كى مىروى ، داناتر از خود كى گمان دارى ؟ * گريزى ز آنكه در سيماش از دانش نشان بينى \r\n بيا بگذر ازين وادى نه اى از اهل اين معنا * ندارى چشم و مىخواهى زمين و آسمان بينى \r\n\r\n\r\n","description":"","footnote":"\r\n( 1 ) - شفا ، اشارات و قانون از ابو على سينا .\r\n","page_name":" 403 ","page_number":403},
  {"content":"\r\n\r\n براى ديدن معنى دو چشم غيب بين بايد * هوا بسته است چشم غيب بينت را چسان بينى \r\n هوا بر تو مسلّط كرده خشم و آز و كبر و كين * ز هر يك پرده‌اى در پيش چشمت هر زمان بينى \r\n هوا را تا پرستش مىكنى خود را نمىبينى * خدا را بنده شو تا آنچه باشد آن‌چنان بينى \r\n مشو مغرور جاه و عزّت و فرمانروائيها * كه تا بر هم نهادى چشم خود را مستهان بينى \r\n بُزرگى جُز به دانش نيست تو از علم و آگاهى * نكرده شرح صدرى خويش را صدر جهان‌بينى \r\n به طاعت سر بنه‌بگذار از سر ، عجب و خودبينى * قدم در بندگى نه ، رفعت آزادگان بينى \r\n فغان كن ناله كن ، بيچارگى را مايه خود ساز * كه در افكندگى خود را فراز آسمان بينى \r\n ترا بهر عبوديت بدين عالم فرستادند * خدائى را تو مىورزى جزا لا بد هوان بينى \r\n ز خود بگذر ، خدا را بنده شو ، اخلاص پيش آور * عبادت كن سعادت بر كه تا انوار جان بينى \r\n اگر اخلاص طاعت دارى از گرماى رستاخيز * نماز و روزه و حج بر سر خود سايبان بينى \r\n بدست آور دلى ، تا دست گيرندت چو درمانى * كه هرچ اينجا كنى ، آنجا جزاى خويش آن بينى \r\n مكن هرگز دلى از خويشتن آزرده تا بتوان * جراحت كز زبان خيزد جزا ز آتش سنان بينى \r\n كسان را گر دهى زر باشد آن در كيسه‌ات فردا * و گر در كيسه بگذاريش ، در دست كسان بينى \r\n به دنيا دل مبند و زينت دنيا كه روزى چند * سرآيد آن و صد حسرت به جايش ناگهان بينى \r\n\r\n","description":"","footnote":"","page_name":" 404 ","page_number":404},
  {"content":"\r\n\r\n منه دل نيز بر لذات ناپاينده و فانى * پشيمانى خورى خود را چو در پاداش آن بينى \r\n نيرزد لذّت ده روزه ممزوج با آلام * كه خود را بهر آن محروم عيش جاودان بينى \r\n مبند اى جان دل اندر مهر مهرويان بىمعنى * كه اندك روزى از ايشان نه نام و نه نشان بينى \r\n به دو ده دل كه جايش در دلست و بر زبان نامش * نشان بىنشانش هر زمان از اين و آن بينى \r\n به حق پيوند و بگسل رفته رفته از خلايق دل * چنان كن كاندر اينجا خويشتن را در جنان بينى \r\n حساب خويش را با خود منقّح ساز در دنيا * سبكها را تلافى كن كه در ميزان گران بينى \r\n بكن كارى ز بهر آخرت تا فرصتى دارى * مشو غافل كه مرگ خويشتن را ناگهان بينى \r\n ندارد سود آنگه زارى و افغان و جان كندن * فغان كن پيش از آن كز مرگ اسباب فغان بينى \r\n به كار خويشتن وارس ببين حال درون خود * به نقد اينجا بدان آن را كه محشر عيان بينى \r\n بيا كز غيب آمد مطلع ديگر سنان‌آسا * زند زخمى ولى اينجا نه تيغ و نه سنان بينى \r\n\r\nتجديد مطلع\r\n دلا تا كى بدان را در لباس نيكوان بينى * ز ارباب عمايم منكرات بىكران بينى \r\n ز دين بيرون شدند ارباب دين آهسته آهسته * رسد آخر به جائى ، مردمان را بىشبان بينى \r\n به جائى مىرسد كز دين رمق باقى نمىماند * ز ضعف و ناتوانى چند دين را ناتوان بينى \r\n\r\n","description":"","footnote":"","page_name":" 405 ","page_number":405},
  {"content":"\r\n\r\n ندارى درد دينى ورنه در دين كى روا باشد * كنارى گيرى و انواع مُنكر در ميان بينى \r\n بدست و پا چو نتوانى بيا قفل از زبان بگشا * بود فىالجمله تأثيرى ز گفتار زبان بينى \r\n\r\nنقد از ارباب رأى و قياس « 1 »\r\n نصيحت گر ندارد سود در سنگين دلان بارى * نشايد ترك آن شايد اثر در ديگران بينى \r\n بگو تا چند و تا كى صبر بر بدعت توان كردن * مسلمانى تو آخر رخنه‌ها در دين چسان بينى \r\n ز حد بگذشت شرّ ناخوشيهاى گران جانان * بگو خود را سبك كن گرچه برايشان گران بينى \r\n سماجت را پُر از حد مىبرند اين قوم لب بگشا * تهى كن دل و گرنه بر خود انواع زيان بينى \r\n حق و باطل بهم درشد بيا صرّاف معنى شو * جدا كن زيف « 2 » از خالص كه نور مخلصان بينى \r\n فقيهان را بگو اوّل ، ز آراء خودآرائى * پس آنگه از اداهائى كه در وسواسيان بينى \r\n فقيها ، بنده را حرفى است در دل گرچه گستاخيست * سزد گوشى فرادارى ، بود رائى در آن بينى \r\n نيم گرچه ز اهل اجتهاد اما يقين دانم * ببايد « 3 » بر يقين افزود هر چند از گمان بينى \r\n براى خود نبايد گفت احكام شريعت را * اگر چه خويش را علّامهء آخر زمان بينى \r\n\r\n\r\n","description":"","footnote":"\r\n( 1 ) - عنوان از مصحّح .\r\n( 2 ) - زيف : زر مغشوش و ناخالص .\r\n( 3 ) - متن مجلس : نبايد .\r\n","page_name":" 406 ","page_number":406},
  {"content":"\r\n\r\n پيمبر هيچ حكمى را براى خود نمىفرمود * تو مىخواهى كه حكم شرع را از خود بيان بينى \r\n گهى تحليل و گه تحريم و گه ايجاب و گه رخصت * همه احكام دينى را ز راى خود عيان بينى \r\n پيمبر عقل كامل داشت كز وى حكم برگيرد * خدا گفتش مگو تا حكم را از آسمان بينى \r\n گمانت اينكه افزونست از عقل نبى عقلت * كه از وى آنچه پنهان شد تو خود از خود عيان بينى \r\n كدامست آنكه در قرآن بيانش نيست با اخبار * كه مىخواهى ز علم خويشتن آن را بيان بينى \r\n بلى نو اختراعى چند كردى شرع ناميدى * كه نادان را از علم و دانش خود در گمان بينى \r\n اصولى چند كردى وضع از ظنّ و گمان خود * پس آنگه هر چه پيش آيد در آنها حكم آن بينى \r\n نهادى نام خود را مجتهد آنگاه مىكوشى * كه از دانا به غير از خود نه نام و نه نشان بينى \r\n كنى ردّ هر كه را اظهار دانش مىكند جُز تو * ز فضلش هر چه دانى خويش را برتر از آن بينى \r\n نه‌اى راضى مقام انبيا را ، بلكه مىخواهى * كه خود را در جهان فرمانرواى انس و جان بينى \r\n خدا نهى از تفرّق كرد چندين جاى در قرآن * به الفت امر فرمودند تا اسرار آن بينى « 1 » \r\n تو چشم از امر و نهى حق بپوشيدى و مىكوشى * كه از ابناى جنس خويش خود را بر كران بينى \r\n\r\n\r\n","description":"","footnote":"\r\n( 1 ) - سوره آل عمران آيه 103 به شرح فهرست .\r\n","page_name":" 407 ","page_number":407},
  {"content":"\r\n\r\n گمانت آنكه دانائى و دانا را نيارى ديد * ز بس بغضى كز ايشان در دل از خبث روان بينى \r\n سر و كارت نمىباشد مگر با ابله و نادان * كه شايد خويش را ممتاز ز ابناى زمان بينى \r\n نمىخواهى كه پا باشى به راه حق روان گردى * همىخواهى كه سر باشى و تعظيم از خسان بينى \r\n به چشم همگنان خوارى و مردود در يزدان * ندارى ليك چشم دل كه تا ردّ هوان بينى \r\n تو عزّت خواستى زين مكر ، جُز خوارى نشد حاصل * چو با حق مكر انديشى بسوى خود روان بينى \r\n سزاوار رياست نيست پندارى به غير از تو * نقيض خويش در هر گوشه‌اى از بهر آن بينى \r\n هزاران هم چو تو هستند و هر يك اين گمان دارند * اگر انصاف دارى خويش را چون همگنان بينى \r\n تو نزد خصم خود آنى كه او نزد تو بىفرقى * ترا او آن‌چنان بيند كه او را آن‌چنان بينى \r\n ز جمعيت در اوقات نماز آن مطلب افتاده * كه تاليف قلوب اندر ميان مؤمنان بينى \r\n تو تفريق قلوب از راه جمعيت كنى حاصل * ثوابى نيز مىخواهى كه از پهلوى آن بينى \r\n سرت خوش زينكه خود را سرور بل هم اضلّ يا بى * دلت خوش ز آنكه خود را مقتداى ابلهان بينى \r\n چه مىنازى بدين تحصيل ظن از گفته‌هاى قوم * چه مىبالى به خود خود را چو برتر از خران بينى \r\n بيا بگذر ازين وادى بعلم خود مكن شادى * نه علمست آنكه نتوان آنچه مىگويم در آن بينى \r\n\r\n","description":"","footnote":"","page_name":" 408 ","page_number":408},
  {"content":"\r\n\r\n بيا بگذر ازين نخوت بدين عزّت مشو راضى * نه عزّ است آنكه از صاحبدلان ذلّ و هوان بينى \r\n مشو سردم برو دم دركش و دم را ز سر واكن * كه تا از هر دمت ، هر دم هزاران سردمان بينى \r\n ببينى دركشى چون دم ، كه هستى كمتر از هر كم * هوا را بنده‌اى و حكم او بر خود روان بينى \r\n هوا بر تو مسلّط كرده خشم و شهوت شيطان * ز هر يك صد هزار انواع خوارى هر زمان بينى \r\n گهى شاگرد شيطانى در اغوا ، گاه استادى * گهى از انس مىبينيش ، گاه از نوع جان بينى \r\n بلى وسواسيان محكوم احكام شياطينند * كه شيطان را تو خود فرمان ده وسواسيان بينى \r\n بيا وسواسيا يك لحظه با من دار گوش جان * بگويم يك دو حرف مختصر تا نور جان بينى \r\n شريعت را بياموز و بكن آن را كه فرمايد * ز خود متراش حكمى كش نه در قرآن بيان بينى \r\n اگر وسواس در حكم است از دانا بپرس آن را « 1 » * چه دانا ؟ آنكه در افعال او تصديق آن بينى \r\n\r\n\r\n","description":"","footnote":"\r\n( 1 ) - با اين ابيات بداهتا روشن مىشود كه در روزگار فيض بظواهر بيشتر از حقايق توجّه مىشده حتى در اعمال عبادى مؤمنان ساده‌لوح در نيّت وضو و نيّت بستن نماز حتى نيّت غسل دچار وسواس بوده‌اند من خود تا پنجاه سال قبل در شهر خود كرارا شاهد اين نوع وسواسيان بودم جالب است كه مؤمنى پير هر صبحگاه كه براى تطهير و غسل بحمّام خزانه‌اى قديم مىآمد استاد حمّامى و مشتريان او را ناراحت مىكرد زيرا آن مرد ساده‌لوح كه خدايش رحمت كند گمان داشت كه تا در آب ده تا 15 بار شيرجه نزند غسل وى درست نيست مضافا به اينكه آن‌قدر در خزانه مىماند كه غالبا نماز بامداد وى قضا مىشد اين نوع وسواس را فيض شيطانى ناميده است .\r\n","page_name":" 409 ","page_number":409},
  {"content":"\r\n\r\n وگر وسواس در پاكيست ، پاكى اصل هر چيز است * دلت را پاك كن از خبث تا طاهر روان بينى \r\n وگر وسواس نيّت مىكنى رو ترك نيّت كن * كه هر كارى كنى ناچار نيّت را در آن بينى \r\n ز پنجه عمر بگذشت و وضو كردن ندانستى * شريعت را نمىدانى طريقت را چسان بينى \r\n براى غسل گاه از سر روى در آب و گاه از پا * نمىدانى چه بايد كرد تا تصحيح آن بينى \r\n گهى وسواس در نيت ، گهى در پاك و ناپاكى * به نقد اندر جهيمى ليك بيهوشى چسان بينى \r\n ترا بيند دل دانا كه در دوزخ همىسوزى * بخوان سوره تكاثر را كه تا آن را بيان بينى \r\n اعوذ و اغتسل مىگو درون رخنه‌ها مىشو * ز بدعت زلّه‌ها مىبند تا دوزخ عيان بينى \r\n چو در لا يعنى افتادى ، ضرورى رفت از دستت * فرائض فوت شد آخر چه را بر جاى آن بينى \r\n تو پندارى شريعت نيست جُز وسواس و آرايش * بصيرت كو ؟ كه در هر سنّتى صد نور جان بينى \r\n نمىدانى كه سنّت چيست يا آداب دين چونست * ز شيطان پرسى آن را تا ز دشمن بس بيان بينى \r\n بيا بگذر ازين وادى ، درون را شست‌وشوئى كن * روان تا كى نجس باشد ؟ ز شرع آب روان بينى \r\n  « أَ لَمْ أَعْهَدْ »  « 1 » ز قرآن گوش كن ، بگذار شيطان را * كه دشمن را همان بهتر قرين دشمنان بينى \r\n\r\n\r\n","description":"","footnote":"\r\n( 1 ) - سورهء يس آيه 60 به شرح فهرست .\r\n","page_name":" 410 ","page_number":410},
  {"content":"\r\n\r\n ز گفتن فيض خامش ، مردم فهميده‌اى بايد * كه گوش او خريدار زبان اين بيان بينى \r\n بمان اين پند بىتأثير را اندر دل مردم * چه كوبى آهن سردى و خود را گرم آن بينى \r\n خداوندا دل بيدار و جان آگهى خواهم * كه همواره مرا در راه خود با مخلصان بينى \r\n اگر بخشائيم نبود عجب ، آنم كه از فطرت * گه زادن به مهر اهل بيتم توأمان بينى \r\n ندارم طاعت شايسته جُز مهر نبىّ و آل * طمع دارم كزين دلخسته مُجرم همان بينى « 1 » \r\n\r\nنكوهش ابناى زمان و مناجات با يزدان\r\n نمىبينم درين مردم نشانى از مسلمانى * نمىبينم درين جمع پريشان جُز پريشانى \r\n نمىبينم درين دلهاى ويران رنگ آبادى * نمىبينم درين تنهاى بىجان بوى انسانى \r\n نمىبينم كسى آباد سازد خانهء دل را * نمىبينم درين ويرانه منزل غير ويرانى \r\n\r\n\r\n","description":"","footnote":"\r\n( 1 ) - در بيشتر آثار و تاليفات فيض به تبعيت از استادان خويش چون صدر المحققين شيرازى و ملا محمد باقر داماد خلوص نيت وى در اظهار محبّت باهل بيت پيامبر صلّى اللّه عليه و آله و سلّم ديده مىشود كه آنان را پيشواى راستين دانسته و معتقد است كه آنان تنها سفينهء نجات‌اند و مسلمانان بايد سنّت را برابر فرمايشات آنان مجرى دارند براى تحقيق بيشتر مىتوانند به كتب ذيل « تاليفات فيض كاشانى » مراجعه فرمايند : كلمات مكنونه ، كلمات مخزونه يا قرة العيون ، حقايق ، رساله انصافيه ، مقدمهء مفاتيح الشرائع ، تفسير صافى و ديگر از تاليفات وى رحمة الله تعالى .\r\n","page_name":" 411 ","page_number":411},
  {"content":"\r\n\r\n نمىبينم درين تن‌پروران پرواى دانائى * نمىبينم درين بىدانشان باكى ز نادانى \r\n نمىبينم نشان آدميّت در بنىآدم * نمىبينم در اجساد خلايق روح انسانى \r\n نمىبينم درين صورت‌پرستان معنى انسان * نمىبينم درين بىباده مستان مست ربّانى \r\n نمىبينم درين پشمينه‌پوشان درد دين‌دارى * نمىبينم درين ايمان‌فروشان روح ايمانى \r\n نمىبينم در اقليم جهالت غير معمورى * نمىبينم در اركان عبادت غير ويرانى \r\n نمىبينم كسى را درد دينى در ره طاعت * نمىبينم كسى را پيرو احكام ربّانى \r\n تو پندارى كه رنگ صبغة اللّه « 1 » نيست در مردم * تو پندارى كه نشنيدند بوئى از مسلمانى \r\n تو پندارى كه نشنيدند هرگز حرفى از مبدأ * تو پندارى خبرشان نيست هيچ از نشئه ثانى \r\n تو پندارى حيات دل نفهميدند اين مردم * تو پندارى در ايشان نيست غير از روح حيوانى \r\n سراسر رنج بىپايان ، سراپا درد بىدرمان * ندارد در دل و در جان يكى درد مسلمانى \r\n همه از ياد حق غافل ، همه در كار حق كاهل * همه مستغرق باطل ، همه در فانى فانى \r\n همه در هيچ سرگردان ، همه در پيچ سرگشته * همه در راه بيراهى ، همه در تيه حيرانى \r\n\r\n\r\n","description":"","footnote":"\r\n( 1 ) - سورهء بقره آيهء 138  صِبْغَةَ اللَّهِ . . .  به شرح فهرست .\r\n","page_name":" 412 ","page_number":412},
  {"content":"\r\n\r\n همه از باد پرمغز و همه از خويشتن نغزند * همه سرهاست پُرسودا ، همه دلهاست ظلمانى \r\n همه بر خويش آسايش ، همه بر غير آلايش * فكنده بار بر خلق و گزيده خود تن‌آسانى \r\n سرى بينى پُر از نخوت ، تهى از مغز اهليت * گدائى را نمىشايد كند دعواى سلطانى \r\n بدل مست غرور از بادهء آمال بىحاصل * بسر خالى و پرغوغا ز باد كبر شيطانى \r\n بروز اندر پى خوردن ، به شب انديشهء خفتن * نه يكدم در غم مُردن ، نه يك لحظه خدا خوانى \r\n نمىگويند هرگز حرفى از به دو و معاد خود * نمىخوانند هرگز سطرى از آيات قرآنى \r\n نمىجويند سرّ كار كز بهر چه‌اند اينجا * چه مىخواهد ز تعبير و خراب اين بنا ، بانى \r\n چه مىخواهد خدا ز آوردن جانها بدين تنها * كجا خواهيم رفت آخر ازين درگشتهء فانى \r\n چه مقصود است از افناى ما در نشئهء اولى * چه مطلوبست از احياى ما در نشئهء ثانى \r\n چه آيد بر سر جان چون رود بيرون ازين قالب * چه آيد بر سر تن چون فتد در قبر ظلمانى \r\n كجائيم و چرائيم و چه بايد كردمان اينجا * چو تن فانى است بهر چيست اين تكليف جسمانى \r\n سرايت چون كند از تن بسوى روح اين اعمال * چسان پيدا شود اجسام از اخلاق روحانى \r\n چسان بايد بدست آورد زاد آخرت اينجا * كه تا آنجا نبايد لب گزيدن از پشيمانى \r\n\r\n","description":"","footnote":"","page_name":" 413 ","page_number":413},
  {"content":"\r\n\r\n همه زين حرفها ابكم همه اعمى از آن عالم * نمىدانند جُز دنيا نمىبينند جُز فانى \r\n براى بطن و فرج خويش هر يك موى بشكافند * ولى در راه دين ابله ز گمراهى و نادانى \r\n درونشان پُرنفاق و كين برون زين العباد دين * به باطن دشمن جان و به ظاهر دوست جانى \r\n بقول و دعوى و صورت خيار اهل اسلامند * بفعل و معنى و سيرت يهود و گبر و نصرانى \r\n همه ياران دعا خوانند در ظاهر به يكديگر * ولى تا قتل همراهند ، بهر هيچ پنهانى \r\n به يكديگر چو بنشينند جُز غيبت اگر كارى * بودشان جستن عيب است بهر مجلس ثانى \r\n به مجلس دركنند اظهار مهر و دوستى با هم * ولى آن يكدم صحبت چو زندانست و زندانى \r\n پر از رشگند و كبر و حرص هم از بُغض يكديگر * دروغ و حيله و مكر و خيانت جهل و نادانى \r\n همه از هم منافق‌تر همه از يكدگر بدتر * يكى را يك ادا نى كآيد از وى بوى انسانى \r\n مرائى در همه فعلى ، مُخادع در همه قولى * مُراعى در همه امرى چه رحمانى ، چه شيطانى \r\n اگر زيشان يكى گاهى گزارد چند ركعت نفل * به صد حيلت كند اظهار هر دم داغ پيشانى \r\n و گر روزى دهد يك‌پارهء نانى به درويشى * به صد تقرير واگويد كه دريابم چو درمانى \r\n ز اهل علمشان بگذر خيار الناس را بگذار * كه ايشان خود چه بد باشند شرّالناسشان خوانى \r\n\r\n","description":"","footnote":"","page_name":" 414 ","page_number":414},
  {"content":"\r\n\r\n نمىگويم ترا چونند چون خود نيستى ز آنان * همان بهتر كه نشناسى و خود دانى چو ز آنانى \r\n ره اسلام و رسم دين و آئين شريعت كو * مسلمانان ، مسلمانان ، مسلمانى ، مسلمانى \r\n ازين دين بدآئينان ، صد استغفار و صد توبه * وزين آئين بىدينان ، پشيمانى ، پشيمانى \r\n خداوندا نجاتى ده ز كالانعام نامردم * خواص بندگانت را ، قليلى را كه مىدانى \r\n خدايا حشر نامردم چو با مردم نخواهى كرد * همانا شرّ نامردم ز مردم دور گردانى \r\n من ار چه خود ز آنانم بفعل زشت و وضع بد * ولى خواهم بجان پيوسته معناى مسلمانى \r\n به اين اوضاع ناشايست راضى نيستم هرگز * وزين اعمال نابايست بيزارم تو مىدانى \r\n بده معناى اسلامم ببخشا ذوق ايمانم * منوّر كن دل و جانم بنور روح ايمانى \r\n ز تسويلات نفسانى ضميرم را صفائى بخش * دل و جان تا شود روشن به تائيدات ربّانى \r\n روانم را منوّر كن جنانم را مطهّر كن * بنور معرفت هر ذرّه‌ام را ساز نورانى \r\n ندارم مايه‌اى در كف نه از علم و نه از تقوى * نكردم توشه‌اى حاصل براى راه طولانى \r\n تو دستم گير و ره بنما ز عرفانم درى بگشا * ز تقوى توشه‌اى ده تا روم اين ره به‌آسانى \r\n شناساى حقايق كن دل شوريده را بنما * بسوى خويشتن راهى ، برون آر از پريشانى \r\n\r\n","description":"","footnote":"","page_name":" 415 ","page_number":415},
  {"content":"\r\n\r\n مرا برهان ز چنگال پريشانى كه اين بىباك * بهر دم مىزند زخمى به رخسار مسلمانى \r\n گرفت از من پريشانى همه سامان تقوى را * نمىبينم كنون در خود ، فروغ نور ايمانى \r\n كنم چون جمع خاطر را ، خيالى تاختن آرد * بناى خاطر جمعم نهد رو سوى ويرانى \r\n مرا گيرد ز من هر دم بگرداند پى مرهم * بپاشد خاطرم از هم كه فرياد از پريشانى \r\n گهى نفسم گلو گيرد ، گهى دنيا فروگيرد * گهى ديوم ببندد ره به تسويلات شيطانى \r\n پريشانم كنند اول ، پشيمانم كنند آخر * صد افغان از پريشانى ، هزار آه از پشيمانى \r\n كى آرامد دمى در بر ، دلى صد آرزو در سر * مگر يا رب تو رويش را بسوى خويش گردانى \r\n بذكر تُست آرامش ، به ياد تست آسايش * كه دلها را تو دلدارى و جانها را تو جانانى \r\n همه در تحت فرمان تو و تو بر همه غالب * نخواهد تا نخواهى تو چه جسمانى چه روحانى \r\n اگر خواهى توانى آنكه رويم را به راه آرى * بدل شمعى برافروزى ، ز بيراهم بگردانى \r\n نهال دين كه در جانم بدست خود نشانيدى * روا دارى شود كنده به زخم فاش شيطانى \r\n زبانى را كه ناطق شد بتوحيد تو چندين سال * معاذ اللّه پسنديش آنكه در آتش بسوزانى \r\n ازين غم جاى آن دارد كه يكدم دل نياسايد * نپوشد تا لباس مغفرت از فضل رحمانى \r\n\r\n","description":"","footnote":"","page_name":" 416 ","page_number":416},
  {"content":"\r\n\r\n خداوندا بحقّ آنكه حُبّش شرط ايمانست * كه ذيل عفو بر جرم و خطاى فيض‌پوشانى \r\n به توحيدش ببخشائى گناهانش بيامرزى * به مهر چارده معصومش از اهوال برهانى \r\n\r\nتفكر در صنايع و عجز و انكسار بدرگاه صانع\r\n كتاب آفرينش را به چشم دل اگر خوانى * ببينى حق تعالى را درين آيات نورانى \r\n بصيرت را جلا بخشد حروف و نقطه اين لوح * روان را تازه گرداند نظر در صُنع يزدانى \r\n دلا تا چند ازين غفلت ، به هوش آى و نگاهى كن * ببين آثار رحمت را چه پيدا و چه پنهانى \r\n تعالى اللّه زهى ظاهر ز هر چيزى كه مىبينى * تعالى اللّه زهى باطن درون هر چه مىدانى \r\n تعالى اللّه زهى آخر كه نبود مرورا اوّل * تعالى اللّه زهى اوّل كه نبود مرورا ثانى \r\n ز روى فهم بس دور وز راه لطف بس نزديك * تعالى اللّه زهى قاصى تعالى اللّه زهى دانى \r\n قريب و حاضر و ناظر ، مجيب و سامع و قادر * بهر جائى كه مىخواهى ، بهر وقتى كه مىخوانى \r\n بهر جا حاضر و با هر كسى اندر سخن ليكن * همه كورند و كر با ديده‌ها چون نقش انسانى \r\n گواهى مىدهد هر ذرّه بر يكتائى ذاتش * درون هر يكى مُدرج هزار اسرار پنهانى \r\n همه آيات او ظاهر ، همه برهان او باهر * ولى كو ديدهء بينا ، دلى كو پاك و نورانى \r\n\r\n","description":"","footnote":"","page_name":" 417 ","page_number":417},
  {"content":"\r\n\r\n منوّر كرده خورشيد رخش آفاق و انفس را * تو از كورى نمىبينى ، ز نادانى نمىدانى \r\n به چشم سر نگاهى كن ، پس آنگه ديده بر هم نه * بكش در چشم سر ميلى از آن كحل سليمانى \r\n جهان را بين منوّر كرده اشراقات انوارش * هوا را بين معطّر گشته از انفاس رحمانى \r\n فلك از عشق سرگردان ، زمين از بىخودى لرزان * همه سرگشتهء جانان ، چه فوقانى چه تحتانى \r\n كواكب بهر او دوّار اگر ثابت اگر سيّار * ملايك بهر او در كار چه علوانى چه سفلانى \r\n براى خدمت و طاعت در آن درگاه همواره * گشاده بسته ، بنهاده كمر ، بازو و پيشانى \r\n زمين و آسمان و كوه و دريا طير و وحش و دد * همه در ذكر و تسبيحند و تهليل و خدا خوانى \r\n بذكر او همه گويا ، به راه او همه پويا * جمال او همه جويا چه در مسجد ، چه ديرانى \r\n خموشيها براى او و از عشق و هواى او * زبان هر كه گويا شد چه عبرانى چه سُريانى \r\n همه اشياء به او ناطق هم او هم بر همه شاهد * اگر باور ندارى اين بخوان ز آيات قرآنى \r\n زهى بىدولتى باشد كه بحر و برّ و خشك و تر * همه در ذكر او باشند و تو از جمله وامانى \r\n همه ذرّات در رقص و تو اندر نقص مىكوشى * همه در ذوق و وجد و حال و تو با قلب ظلمانى \r\n همه سامع ، همه ناظر ، همه گويا ، همه شاكر * به قدر رتبهء خود هر يكى جُز تو كه انسانى \r\n\r\n","description":"","footnote":"","page_name":" 418 ","page_number":418},
  {"content":"\r\n\r\n بجز تو نيست كافر نعمتى مر منعم خود را * بجز تو نيست هم كس قابل اسرار ربّانى \r\n دو عالم در تو پنهان و توئى از خويشتن غافل * به هوش آ يكدم و در خود ببين اسرار پنهانى \r\n عجايب بين درين پيكر ، تفاوتها درو بنگر * ز خاك ره گهى بستر گهى داناى ربّانى \r\n گهى صد آيه گر بيند ، كند انكار و دل سختى * گهى در خشت مىبيند جمال پاك يزدانى \r\n ز هر ذرّه گهى بيند عيان خورشيد معنى را * مقيّد مىشود گاهى به صورتهاى وهمانى \r\n نمىداند كه نور اوست تابان اندر آن صورت * همان نور است كز وى جمله اشياست نورانى \r\n ايا مجنون نظر بگشا ، همه ليلاست اين صحرا * تو اندر جست‌وجو تا كى ز حيرانى به حى رانى \r\n الا وامق نگاهى كن ببين آن نور عذرا را * كه عالم از فروغ او سراسر گشته نورانى \r\n جمال يوسفى تابان منوّر مصر عالم ز آن * زليخا از چه مىگردى قفاى يار كنعانى \r\n ايا محمود سرگشته چه مىجوئى اياز خود * ايازت نزد تو حاضر ترا جوياست پنهانى \r\n چه كوهى مىكنى فرهاد بشكن هستى خود را * كه تا تلخت شود شيرين اگر جوياى جانانى \r\n همان نورى كه هوشت برد از هر ذرّه تابانست * تو اى رامين چه اندر بند ويس خويش مىمانى \r\n بعشق هر كه پابندى به دام او گرفتارى * به مهر هر كه سرگرمى ز حسن او پريشانى \r\n\r\n","description":"","footnote":"","page_name":" 419 ","page_number":419},
  {"content":"\r\n\r\n ولى تقيدها چشم دلت را بسته مىدارد * صور را نور معنى بازنشناسى ز نادانى \r\n خداوندا بما بنما حقيقت‌هاى اشيا را * چنان كان هست در واقع به آن نحوى كه مىدانى \r\n من بيچاره را برهان ز نفس ذميى « 1 » و شيطان * غرور ديو و زيغ نفس و مكر عالم فانى \r\n در آن روزى كه جمع آيند نيكان و بدان يكسر * گواهان را براى حكم عدل خويش بنشانى \r\n خلايق از اميد رحمت و خوف و غضب لرزان * همه از عدل تو ترسان ز عصيان و پريشانى \r\n گروهى را به دوزخ امر فرمائى كه آلوده‌اند * فريقى را بجنّات نعيم از پاك دامانى \r\n دگرها جمله در حيرت كز آنان يا ازينانند * نشسته منتظر تا كى ندا آيد كز اينانى \r\n گواهان صدق و ميزان قسط و حاكم عدل و ما ظالم * نمىدانم چه خواهد شد خداوندا تو مىدانى \r\n طمع دارم كه چون نوبت به اين مجرم رسد ناگه * كنى رحم و نفرمائى كه تو اينى و تو آنى \r\n به روى من نيارى كرده‌هاى ناپسنديده * به ذيل عفو و رحمت جمله آنها را بپوشانى \r\n بتوحيد و به ايمانم ببخشى جُرم و عصيانم * به مهر چارده معصوم از اهوال برهانى \r\n شفيعان من ايشانند نزد عفو و غفّاريت * به ايشانم ببخشائى و نوميدم نگردانى \r\n\r\n\r\n","description":"","footnote":"\r\n( 1 ) - متن مجلس : نفس دنيى .\r\n","page_name":" 420 ","page_number":420},
  {"content":"\r\n\r\n گنهكارم ، گنهكارم ، گنهكارم ، گنهكارم * تو غفرانى ، تو رحمانى ، تو حنّانى ، تو منّانى \r\n بگويم انكسار و عجز اگر گوئى چه آوردى * اسير نفس و شيطانم اگر گوئى كه چونانى \r\n به گريه پاسخت آرم اگر گوئى چرا كردى * بجاى عذر آرم زارى و اشك پشيمانى \r\n ندارم هيچ عذرى من تو تلقين كن مرا عذرى * كه سرّ خويش را من خود نمىدانم تو مىدانى \r\n تو گفتى دست مىگيرم هر آن‌كس را كه درماند * كنون درمانده‌ام رحمى كه دردم را تو مىدانى \r\n ز فيضت وامگير از فيض خود در دنيى و عقبى * غريق رحمتش گردان كه جانش را تو جانانى \r\n خداوندا بحقّ آنكه حُبّش شرط ايمانست * كه ذيل عفو بر جرم و خطاى فيض‌پوشانى \r\n به توحيدش ببخشائى گناهانش بيامرزى * به مهر چارده معصومش از اهوال برهانى « 1 » \r\n\r\nقطعه در پاسخ غزلى از دوست « تشبيه دنيا به خيال در سرعت زوال »\r\n آمد و آورد پيكى از حبيب * يك غزل از لطف ، چون گلبرگ تر \r\n آن غزل را خواندم از سر تا به پا * بيت بيتش در دل من كرد اثر \r\n ز آنكه بودش از محبت‌ها نشان * زانكه مىداد از عنايت‌ها خبر \r\n شوق وصلش در دل من شعله زد * صبر بر هجران نيارستم دگر \r\n رفتم از خود تا بر او يك نفس * در خيال خويشتن كردم سفر \r\n صحبتى شد گرم در گلزار وصل * ساعتى بىآنكه كس يابد خبر \r\n\r\n\r\n","description":"","footnote":"\r\n( 1 ) - اين مصراع دو بار ديگر تكرار شده است .\r\n","page_name":" 421 ","page_number":421},
  {"content":"\r\n\r\n صحبتى در خلوتى ، بىزحمتى * بىغبار غير ، امنى بىخطر \r\n هر چه را مىخواست دل ، گفت و شنيد * پاى تا سر شد همه سمع و بصر \r\n پس ثنايش گفتم و برخاستم * دل همان‌جا ماند و من كردم سفر \r\n از همان ره بازگشتم در نفس * آمدم از بزم او تا مستقر \r\n همچنين دنيا ، خيالى بيش نيست * از نظر شد تا درو كردى نظر \r\n حظّ دنيا نيست ، الّا در خيال * شد تخيل مر قوا را جمله سر \r\n تا نيايد از برون سوى خيال * منتفع نتوان شد از حسّ دگر \r\n خواه ذوق و خواه شمّ و خواه لمس * يا بصر يا سمع ، معنى يا صور \r\n بهره نتوانى گرفت ، از هيچ چيز * تا خيالت مىرود جاى دگر \r\n نيست گنجايش بجز يك چيز را * تا خيالى نگذرد ، نايد دگر \r\n گفته شد اين تا كه فيض افتد بفكر * آنكه دنيا نيست جُز جاى گذر \r\n\r\nمثال عالم روحانى « ربّانى » ضمن تمثيل جسمانى قطعه\r\n مجلسى را كه نيست دانائى * چون تنى دان كه جان در آن نبود \r\n يا تن بىسر و سر بىچشم * يا چو چشمى كه نور آن نبود \r\n يا دل تنگ و تيره و بىنور * كه در آن مهر خاندان نبود \r\n يا سر پُرغرور بىمغزى * كه ز عشقى درونشان نبود \r\n يا چو فانوس اندرون خالى * كه چراغيش در ميان نبود \r\n يا چراغى كه باشد آن خاموش * روشنى و ضياء در آن نبود \r\n يا چو حوضى كه باشد آن بىآب * يا چو نهرى كه آن روان نبود \r\n يا چو آن صورت نگاشته‌اى * كه درو معنى روان نبود \r\n يا درختى كه بىثمر باشد * يا گلستان كه گل در آن نبود \r\n يا چو بحرى كه بىگهر باشد * يا چو كوهى كه جاى كان نبود \r\n يا بيابان خشك خونخوارى * كه در آن راه رهروان نبود \r\n يا چو باغى و مزرعى كآن را * زارعى نى و باغبان نبود \r\n يا چو اهل نماز در مسجد * كه امامى امامشان نبود \r\n يا چو آن لشگريست بىسردار * يا غلافى كه تيغ آن نبود \r\n يا سرائى كه مردى آنجا نيست * غير اطفال يا زنان نبود \r\n\r\n","description":"","footnote":"","page_name":" 422 ","page_number":422},
  {"content":"\r\n\r\n يا سرائى كه نيست آن را در * يا چو بيتى كه سقف آن نبود \r\n يا چو لذّات با الم ممزوج * كه گوارائى در آن نبود \r\n يا چو دنياى پُرغرور و فريب * كه در آن عمر جاودان نبود \r\n يا چو لفظ و عبارت مغلق * فهم معنى از آن عيان نبود \r\n يا چو تصنيف و شعر بىمغزان * معنى در ميان آن نبود \r\n يا چو خوابى كه از پريشانى * راه تعبير سوى آن نبود \r\n يا سرابى كه آب پندارى * ز آب چون بنگرى نشان نبود \r\n يا جمال جوان زيبائى * كاب شرمى در آن روان نبود \r\n منشين اى پسر در آن مجلس * كه ترا از آن غذاى جان نبود \r\n مر ترا عقل و دين ، نيفزايد * يا كه ياد خدا در آن نبود \r\n يا نباشد ثناى آل رسول * يا كه ترغيب آن جهان نبود \r\n يا نگردد دلت ز دنيا سرد * يا ز دانش در آن نشان نبود \r\n نگذرد يا ز معرفت حرفى * سخن علم در ميان نبود \r\n يا ز عشق خدا سخن نرود * قصّه عشق و عاشقان نبود \r\n نفزايد ترا بدل دردى * يا كه آگاهى در آن نبود \r\n آن مكان بىصفا و بىنور است * كاهل علمى در آن مكان نبود \r\n مپسند اى خدا زمانى را * كه در آن صاحب زمان نبود \r\n فيض ازو مىرسد به دانايان * ورنه از علم يك نشان نبود \r\n تا جهان باد در جهان بادا * مگر آن دم كه اين جهان نبود \r\n تا زمان هست در زمان باشد * جُز زمانش دگر زمان نبود \r\n مؤمنان را ز فيض خدمت او * بهره‌اى ده كه مثل آن نبود \r\n به فروغش جهان منوّر كن * پيش از آن كز جهان نشان نبود \r\n به ظهورش امان عدل بده * تا بكى عدل را امان نبود \r\n به حضورش بده امان را داد * چند و چند از امان نشان نبود \r\n فيض را كن لقاى او روزى * پيشتر ز آنكه اين جهان نبود \r\n\r\nمرثيه سيد الشهداء عليه السلام\r\n دل را غم حسين كه در جان فتاده است * درديست كان ز ديدهء درمان فتاده است \r\n\r\n","description":"","footnote":"","page_name":" 423 ","page_number":423},
  {"content":"\r\n\r\n ماه محرّم آمد و نو شد مصيبتى * كز قدسيان در انسى و در جان فتاده است \r\n هر سال تازه مىشود اين غصّه خلق را * عاشور آتشى است كه در جان فتاده است \r\n سر كن عزاى اى دل و سامان گريه‌اى * زين آفتى كه در سر و سامان فتاده است \r\n آن روز را به ياد بيار و ببار اشك * سرهاى كيست بين كه ز ابدان فتاده است \r\n از دل برآر دود وز مژگان بريز خون * زين آتشى كه در دل و در جان فتاده است \r\n دستت به سينه گر نرسد جامه چاك كن * فرزند مصطفاست كه عريان فتاده است \r\n خون گر نمىشود دلت از ديده آب‌ريز * دلبند فاطمه است كه گريان فتاده است \r\n دل چون ز غصه خون نشود كاين مصيبتى است * كز دودمان كفر در ايمان فتاده است \r\n بگذر ز اشك در غم او خون دل ببار * بگذار گريه كار به افغان فتاده است \r\n خون شد دل ملايك و افلاك را ز چشم * خونى است اين شفق كه به دامان فتاده است \r\n نشنيده گوش دهر چنين قصّهء عجيب * كز گردش سپهر بدوران فتاده است \r\n ناديده چشم عقل چنين ورطهء عظيم * كاندر ميانش اشرف انسان فتاده است \r\n افتاد چشم هر كه برو ناله كرد و گفت * يا رب خليفهء تو بميدان فتاده است \r\n\r\n","description":"","footnote":"","page_name":" 424 ","page_number":424},
  {"content":"\r\n\r\n يا رب ولى تست كه در دشت كربلا * بر خاك و خون ذليل و پريشان فتاده است \r\n يا رب شهيد تُست كه جان داده در رهت * جسمش ميان لشگر عدوان فتاده است \r\n فرزند اولياى تو و اصفياى تست * در دست دشمنان چو اسيران فتاده است \r\n آل حبيب تست كه در راه دين تو * جانها سپرده و تن ايشان فتاده است \r\n برخاسته ز بحر بلا موجها چو كوه * كشتى اهل بيت بطوفان فتاده است \r\n فرزند مرتضى و جگر گوشهء بتول * از شهر رانده و به بيان فتاده است \r\n شاهنشه زمانه اسير خسان شده * لشگر بلند گشته و سلطان فتاده است \r\n شاهى كه آسمان و زمين از براى اوست * در كرب و در بلاى خسيسان فتاده است \r\n جالوت كنده از تن داود درع را * ديوان نشسته‌اند و سليمان فتاده است \r\n يا رب تو فيض را بحسين شهيد بخش * هر چند غرق لجّه عصيان فتاده است \r\n در ماتم حسين دُرى كن گران‌بها * هر دانه اشك را كه ز مژگان فتاده است \r\n\r\nترجيع‌بند مرثيه در رثاء سيّد الشهداء عليه السلام\r\n دگر آمد محرّم تا كه چشم مؤمنان گريد * دگر آمد محرّم تا كه ما را جسم و جان گريد \r\n\r\n","description":"","footnote":"","page_name":" 425 ","page_number":425},
  {"content":"\r\n\r\n دگر آمد محرّم تا گناه مؤمنان شويد * ز اشك سرخ كان را ديدگان مؤمنان گريد \r\n دگر آمد محرّم تا كه جانها در بدن سوزد * دگر آمد محرّم تا كه دلها خون‌فشان گريد \r\n دگر آمد محرّم تا نماند در جگرها خون * دگر آمد محرّم تا كه در تنها روان گريد \r\n دگر آمد محرّم تا كه تنها جان‌فشان گردد * دگر آمد محرّم تا كه جانها بىامان گريد \r\n دگر آمد محرّم تا كه عالم در فغان آيد * دگر آمد محرّم تا زمين و آسمان گريد \r\n دگر آمد محرّم تا بگريد هر كه هرجا هست * دگر آمد محرّم تا كه چشم انس و جان گريد \r\n فتاده آل پيغمبر ميان خاك و خون بىسر * بيا و خاك كن بر سر روان كن خون ز چشم تر \r\n بيا اى اشك تا چشمم بر آن جان جهان گريد * حسين آن كو براى او زمين و آسمان گريد \r\n فلك هر صبح و شام از اشك خونين پُر كند دامن * زمين از چشمها هم چشمه‌ها سازد روان گريد \r\n ز چشم اهل بينش شد نهان خورشيد رخسارش * درين ماتم سزد گر ذرّه ذرّه در جهان گريد \r\n زمين و آنچه به روى آسمان و آنچه در وى هست * روا باشد بدل نالد ، سزا باشد بجان گريد \r\n حسين بن على جان جهان شد كشته خونين دل * درين غم جاى آن دارد كه تا باشد جان گريد \r\n نه مثل اين زمين ديده نه شبه اين زمان ديده * درين ماتم زمين نالد ، درين ماتم زمان گريد \r\n\r\n","description":"","footnote":"","page_name":" 426 ","page_number":426},
  {"content":"\r\n\r\n چو جان اين جهان بيرون شد از تن جاى آن دارد * كه هر كس را بود جانى به حال اين جهان گريد \r\n فتاده آل پيغمبر ميان خاك و خون بىسر * بيا و خاك كن بر سر روان كن خون ز چشم تر \r\n دگر شد وقت آن ماتم كه جان قدسيان گريد * دگر شد وقت آن ماتم كه هر كس در جهان گريد \r\n دگر شد وقت آن ماتم كه شور از بحر برخيزد * دگر شد وقت آن ماتم كه صحرايى بىامان گريد \r\n بسمع كوه اگر آيد حديث ظلم اهل البيت * بلرزد كوه و بشكافد به حال خاندان گريد \r\n ز دشت كربلا هر كس كه ياد آرد بگريد خون * كه خاكش ذرّه ذرّه روز و شب بر كشتگان گريد \r\n ببستان گر برد باد صبا پيغام اهل البيت * چمن نالد پريشان سرو هم بر سروران گريد \r\n ز دشت كربلا سوى گلستان گر وزد بادى * شود گل بار ديگر غنچه و در گلستان گريد \r\n ز حال زار گلزار نبوّت گر خبر يابد * دگر بلبل بر آن گلدستهء باغ جنان گريد \r\n فتاده آل پيغمبر ميان خاك و خون بىسر * بيا و خاك كن بر سر ، روان كن خون ز چشم تر \r\n دگر آن موسم است اى دل كه ما را مغز جان گريد * عزا در آسمان گيرد بر روحانيان گريد \r\n بيا افغان روان سازيم سوى ساكنان عرش * كه تا روح القدس از سوز دل با قدسيان گريد \r\n\r\n","description":"","footnote":"","page_name":" 427 ","page_number":427},
  {"content":"\r\n\r\n ز حلق تشنهء او چون به ياد آرد رسول اللّه * بر حق با بتول و زوج و فرزندش عيان گريد \r\n چه جاى دوستان و شيعيان آل پيغمبر * درين غم مىسزد گر ديده‌هاى دشمنان گريد \r\n زنم دم گر ز حال خاندانت يا رسول اللّه * لبم از گفتگو سوزد زبانم در بيان گريد \r\n سرى بيرون كن از قبر و ببين احوال اهل البيت * يكى از دشمنان نالد ، يكى بر دوستان گريد \r\n حُسينت را ببين عريان ، ميان خاك و خون غلطان * اگر كافر ببيند آن به حال مؤمنان گريد \r\n فتاده آل پيغمبر ميان خاك و خون بىسر * بيا و خاك كن بر سر ، روان كن خون ز چشم تر \r\n عجب نبود ، درين ماتم زمين گريد زمان گريد * عجب نبود درين ماتم سراپاى جهان گريد \r\n عجب نبود درين ماتم بگريد هر كه در دنيا * كه مالك در جهنّم نيز و رضوان در جنان گريد \r\n در ايام محرّم هر كه در هرجاست مىگريد * برون شخصى ار خندد درون او نهان گريد \r\n درين ايام وحش و طير مىگريند در صحرا * درين ايّام ماهى نيز در آب روان گريد \r\n درين ايام جن و انس اگر نالد عجب نبود * ملك هم در فلك ، حوران و غلمان در جنان گريد \r\n شود گر روزها گريد ز عار شور عاشورا * شود گر ماهها از ننگ اين مه با فغان گريد \r\n\r\n","description":"","footnote":"","page_name":" 428 ","page_number":428},
  {"content":"\r\n\r\n نديده چشم خورشيد اين چنين روزى نه چشم مه * از آن زير نقاب ابر چشم اختران گريد \r\n فتاده آل پيغمبر ميان خاك و خون بىسر * بيا و خاك كن بر سر روان كن خون ز چشم تر \r\n رسيد آن موسم زارى كه چشم دوستان گريد * رسيد آن موسم زارى كه گل در بوستان گريد \r\n رسيد آن موسم زارى كه گردد روزها تيره * رسيد آن موسم زارى كه چشم آسمان گريد \r\n رسيد آن موسم زارى كه سوزد مؤمنان را دل * رسيد آن موسم زارى كه جان انس و جان گريد \r\n رسيد آن موسم زارى كه گردد چشمها جيحون * ز پا تا سر بنالد تن ، ز سر تا پاى جان گريد \r\n عزاى قرّة العين نبى نوباوه زهرا * كه در محشر براى او شفيع امتان گريد \r\n عزاى آنكه چشم قاتلش بر دست او باشد * در آن روزى كه چشم عاصيان از هول آن گريد \r\n عزاى آنكه بر قتلش دل قاتل همىسوزد * كه تاراج مآلش ديدهء غارتگران گريد \r\n فتاده آل پيغمبر ميان خاك و خون بىسر * بيا و خاك كن بر سر روان كن خون ز چشم تر \r\n دگر هنگام آن آمد كه چشم خون فشان گريد * دگر هنگام آن آمد كه جانم بىامان گريد \r\n بيا اى اشك خونين تا ز تو درياى خون سازم * درين غم شرم دارد چشم من آب روان گريد \r\n\r\n","description":"","footnote":"","page_name":" 429 ","page_number":429},
  {"content":"\r\n\r\n براى چشم خون‌ريزم محيط آسمان تنگ است * فلك خواهم كه بشكافد وراى اين جهان گريد \r\n مرا اى كاش بودى عمر بىپايان و خون دل * كه تا جانم بكام دل به زارى و فغان گريد \r\n مرا اى كاش بودى جان در آنجا تا فدا گشتى * مرا اى كاش بودى تن در آنجا تا بجان گريد \r\n بيا خاموش شو فيض و درين غم بىكران بگرى * كه هر كو چشم دارد اندرين غم بيكران گريد \r\n فتاده آل پيغمبر ميان خاك و خون بىسر * بيا و خاك كن بر سر روان كن خون ز چشم تر \r\n\r\nمراثى مرثيهء امام حسين عليه السلام\r\n قصّهء قتل حسين افكند در دلها شرار * هر كه يادش آيد آن افغان كند بىاختيار \r\n اى فلك ديدى تنش را در ميان خاك و خون * بازگرد اين زمين گردى نه اى ز آن شرمسار ؟ \r\n دشمنان را نيست طاقت كاين حكايت بشنوند * دوست را از استماع آن كجا ماند قرار \r\n بر زبان آيد بيانش آتش افتد در دهان * در ميان آيد حديثش بگذرد اشك از كنار \r\n جاى آن دارد شود از گريه چشم ما سپيد * در فراق يوسف آل نبى ، يعقوب‌وار \r\n جاى آن دارد كه عرش و كرسى و هفت آسمان * در عزاى اين مصيبت جمله گردد اشك‌بار \r\n جاى آن دارد كه افغان خيزد از جنّ و ملك * بر زبان گر بگذرد زين قصّه حرفى از هزار \r\n\r\n","description":"","footnote":"","page_name":" 430 ","page_number":430},
  {"content":"\r\n\r\n جاى آن دارد كه لرزد عرصه گاه رستخيز * در تظلّم گر درآيد مصطفى روز شمار \r\n جاى آن دارد كه آتش در خلايق افكند * آهى از زهرا برآيد گر ز جان بىاختيار \r\n جاى آن دارد كه گر خود در تظلّم رو كند * از خجالت آب گردد هر كه بود آن روزگار \r\n اهل بيت مصطفى را تشنه ببريدند حلق * آب بر ايشان ببستند آن گروه خاكسار \r\n بهر ايشانست آب و هر چه در عالم بود * ز آب ايشانست كلّ آفرينش آبدار \r\n دعوى اسلام و قتل خاندان مصطفى * دعوى ايمان و با آل پيمبر كارزار \r\n مثل اين چيزى نديده در جهان چشم فلك * اين چنين حرف عجب نشنيده گوش روزگار \r\n واى آن دل‌سخت كو بر روى او خنجر كشيد * واى آن بدبخت كافكندش به خاك رهگذار \r\n جاى آن دارد عقوبات خلايق را همه * مالك دوزخ كند بر گردن آن قوم ، بار \r\n كاشكى آن روز بودى فيض با دست قوى * تا ز جان سگان دون برآوردى دمار \r\n كاشكى آن روز بودى فيض در ميدان حرب * تا كه جان كردى به‌پاى خادمان او نثار \r\n فيض ازين غم خون فشان از ديدگان تا مىتوان * چون ز دستت برنيايد انتقام ، اشكى ببار \r\n دانهء اشكى كه از بهر حسين آيد ز چشم * در قيامت قيمت آن باشد افزون از شمار \r\n\r\n","description":"","footnote":"","page_name":" 431 ","page_number":431},
  {"content":"\r\n\r\n در عزايش تا توانى گريه مىكن روز و شب * هر زمان تا يادت آيد ناله مىكن زارزار \r\n دل اگر در ماتمى سوزى درين ماتم بسوز * جان اگر در محنتى دارى درين محنت بدار \r\n سينه گر آهى كشد گو بر چنين شاهى بكش * چشم اگر اشكى ببارد گو ز بهر او ببار \r\n اى خوش آن روزى كه چشمم بر جمالش واشود * اى خوش آن ساعت كه بينم مصطفى را با تبار \r\n فيض از گفتن خمش كن گريه بر دل زور كرد * گر نگهدارم برآرد غصّه از جانم دمار \r\n\r\n","description":"","footnote":"","page_name":" 432 ","page_number":432},
  {"content":"\r\n\r\n\r\nرباعيات\r\n\r\n","description":"","footnote":"","page_name":" 433 ","page_number":433},
  {"content":"\r\n\r\n« رباعيات » خطاب با عشق مطلق « 1 »\r\n\r\nحق\r\n با من بودى منت نمىدانستم * يا من « 2 » بودى منت نمىدانستم \r\n رفتم چو من از ميان ترا دانستم * تا من بودى منت نمىدانستم « 3 » \r\n\r\nحق\r\n مستم ز نداى لا إله الّا هو * هستم ز براى لا إله الّا هو \r\n اين هستى من ز لا إله الّا هوست « 4 » * جانم به فداى لا إله الّا هو \r\n\r\nحق\r\n مستم ز اياغ لا إله الّا هو * چيدم گل باغ لا إله الّا هو \r\n اسرار ازل كه در دلم پنهان بود * ديدم به چراغ لا إله الّا هو « 5 » \r\n\r\nحق\r\n ديديم جلال « 6 » لا إله الّا اللّه * ديديم جمال « 7 » لا إله الّا اللّه \r\n از دوزخ و از بهشت آزاد شديم * جُستيم وصال لا إله الّا اللّه \r\n\r\n\r\n","description":"","footnote":"\r\n( 1 ) - عنوان از اصلى و عق\r\n( 2 ) - چ پ ، چ ش : تا من .\r\n( 3 ) - چ پ ، چ ش : با من .\r\n( 4 ) - چ پ ، چ ش : مستى من ز لا إله الّا هو .\r\n( 5 ) - چ پ ، چ ش : اين رباعى را ندارد .\r\n( 6 ) - چ پ ، چ ش : جمال .\r\n( 7 ) جلال .\r\n","page_name":" 434 ","page_number":434},
  {"content":"\r\n\r\n\r\nحق\r\n آمد سحرم ندا به دولتخواهى * از سرمستان بادهء اللّهى \r\n كز جام طهور ما شرابى دركش * گر مىخواهى ز سرّ حق آگاهى « 1 » \r\n\r\nكمال حق\r\n از نور نبى واقف اين راه شدم « 2 » * وز مهر على عارف اللّه شدم \r\n چون پيروى نبى و آلش كردم * ز اسرار حقايق همه آگاه شدم \r\n\r\nكمال\r\n شادى و طرب بغم سرائى « 3 » مىكن * تحصيل نوا به بىنوائى مىكن \r\n بنشين چو ترا برگ شود بىبرگى * بر مسند فقر پادشائى مىكن \r\n\r\nعشق « 4 »\r\n عشق تو مرا غزل‌سرائى آموخت * درد دل خسته را دوائى آموخت \r\n از خوان غمت بسى گدائى كردم * تا دل آئين پادشائى آموخت « 5 » \r\n\r\nحق\r\n اى حسين تو جلوه‌گر در اسماء « 6 » و صفات * روى تو نهان در تتق اين جلوات \r\n انديشه كجا به كبرياى تو رسد * هيهات ازين خيال فاسد هيهات \r\n\r\nحق\r\n اى نسخهء اصل خوبى و يكتائى * سرچشمهء آبروى هر زيبائى \r\n روشن بود از جمال تو هر دو جهان * پنهانى تو ز غايت پيدائى \r\n\r\n\r\n","description":"","footnote":"\r\n( 1 ) - در چ پ ، چ ش : اين رباعى نيست .\r\n( 2 ) - چ پ ، چ ش : تمام قوافى : شديم .\r\n( 3 ) - چ پ : طرب غم‌سرائى .\r\n( 4 ) - عناوين تماما از اصلى و عق\r\n( 5 ) - رباعى در چ پ ، چ ش نيست\r\n( 6 ) - چ پ ، چ ش : ز اسماء .\r\n","page_name":" 435 ","page_number":435},
  {"content":"\r\n\r\n\r\nحق\r\n اى حسن تو مجموعهء هر زيبائى * وى « 1 » هر دو جهان ز عشق تو شيدائى \r\n نگذاشته داغ تو دلى را بىدرد * سوداى تو كرده عالمى سودائى \r\n\r\nعشق\r\n عشقى است جگرسوز و رهى دور و دراز * در گام نخست مانده‌ام زين ره باز \r\n نى صبر ازو توان نه وصلش ممكن * اى دل تو ز غم بسوز و اى جان بگداز « 2 » \r\n\r\nعشق\r\n تو يار مرا نديده‌اى معذورى * زان روى گلى نچيده‌اى معذورى \r\n از گلشن عشق « 3 » بر تو بوئى نوزيد * در زهدستان چريده‌اى معذورى \r\n\r\nحق « 4 »\r\n سر خاك شد و نقش خيال تو نرفت * خون گشت دل و شوق وصال تو نرفت \r\n هر چند ز هجران تو زنگار گرفت * ز آئينهء دل عكس جمال تو نرفت « 8 » \r\n\r\nكمال\r\n جان رفت و دلم ز غم نياسود هنوز * شد عمر و مرا اميد بهبود هنوز \r\n هر چند كه قطع آرزوها كردم * چون درنگريدم آرزو بود هنوز « 5 » \r\n\r\nكمال\r\n اى فيض غم زيان سر سودت « 6 » هست * با اين همه درد اميد « 7 » بهبودت هست \r\n\r\n\r\n","description":"","footnote":"\r\n( 1 ) - چ پ ، چ ش : وز .\r\n( 2 ) - رباعى محذوف .\r\n( 3 ) - چ پ ، چ ش : يار بوئى .\r\n( 4 ) - عناوين از اصلى و عق به غير از آخرين رباعى كه عنوان آن از عق گرفته شده است .\r\n( 8 ) رباعى در جنگ مورّخ 1093 نيز آمده .\r\n( 5 ) - چ پ ، چ ش : رباعى محذوف .\r\n( 6 ) - چ پ ، چ ش : هر سودت .\r\n( 7 ) چ ش : همه در اميد .\r\n","page_name":" 436 ","page_number":436},
  {"content":"\r\n\r\n هر چيز كه پاك سوخت دودى نكند * با آنكه تو پاك سوختى دودت هست \r\n\r\nكمال\r\n اى فيض بيا بجانب حق رو كن * اين روى و رياى خلق را يكسو كن \r\n كارى كه به ميزان خدا نايد راست * برهم زن و با جهانيان يكرو كن \r\n\r\nكمال\r\n اى فيض بيا دلى به دريا انداز * زين پستى خويش را به بالا انداز \r\n يعنى ز كمال هر چه اندوخته‌اى * از سر بردار و در ته « 1 » پا انداز \r\n\r\nعشق\r\n اى فيض بيا كه عزم ميخانه كنيم * پيمان‌شكنيم و مى به پيمانه كنيم \r\n دل در ره عشوه‌هاى ساقى فكنيم * جان در سر غمزه‌هاى جانانه كنيم \r\n\r\nعشق\r\n ملّا به تو بحث و گفتگو ارزانى * صوفى به تو وجد و هاىوهو ارزانى \r\n زاهد به تو انگبين و جو « 2 » ارزانى * معشوق بما و ما به او ارزانى \r\n\r\nعشق « 3 »\r\n ايمان درست عشق كيشان دارند * هر چند كه ظاهرى پريشان دارند \r\n مفتاح حقايقى كه مىجوئى فيض * ز ايشان غافل مشو كه ايشان دارند \r\n\r\nجمال « 4 »\r\n ما هيچيم اختيار ايشان دارند * ايشان كاحوال ما پريشان دارند \r\n صد غمزه و ناز از آن خرابى هى هى * اين قوم نگر چه قوم و خويشان دارند \r\n\r\n\r\n","description":"","footnote":"\r\n( 1 ) - چ پ ، چ ش : بر ته .\r\n( 2 ) - چ پ ، چ ش : انگبين و حور .\r\n( 3 ) - عنوان از عق و در جنگ 1093 .\r\n( 4 ) - چ پ ، چ ش اين رباعى را ندارد و عناوين از عق .\r\n","page_name":" 437 ","page_number":437},
  {"content":"\r\n\r\n\r\nجمال « 1 »\r\n دلهاى خلايق همه ايشان دارند * زير شكن زلف پريشان دارند \r\n در جاى دگر مجوش جُز زلف بُتان * آرى به خدا ، دل من ايشان دارند \r\n\r\nجمال « 2 »\r\n در دل غم يار تُندخو هست هنوز * در سر هوس روى نكو هست هنوز \r\n هر چند كه ريشهء هوسها كندم * در سينهء ريشم آرزو هست هنوز \r\n\r\nجمال « 3 »\r\n گه دل به زخم زلف نكوئى بندست * گه در گيسوى مُشك بوئى بندست \r\n جان بر سر دل نيز بخواهد رفتن * اين ريشهء عمر من به موئى بندست \r\n تن را در اشك شستشو بايد كرد * دل را از غير رفت و رو بايد كرد \r\n چون پاك شود وجودت از آلايش * آنگه جان را نثار او بايد كرد \r\n شبها بر من چو زلف ليلا گذرد * روز سيهم به جوش سودا گذرد \r\n راز دل ديوانه‌ام ار فاش شود * مجنون مجنون به كوه و صحرا گذرد « 4 » \r\n عالم همه افسرده و دلگير شده * كودك نرسيده عاجز و پير شده \r\n يا پير سپهر مانده شد از رفتار * يا زهره ز پيرى از طرب سير شده « 5 » \r\n دلها همه افسرده و بىنور شده * چشم طرب و عيش جهان كور شده \r\n در جان جوانانش جوانى شده پير * پيران را نيز كالبد گور شده « 6 » \r\n\r\n\r\n","description":"","footnote":"\r\n( 5 ) مأخوذ از « عق » .\r\n( 6 ) مأخوذ از « عق » .\r\n( 1 ) - اين رباعى در چ پ ، چ ش نيست .\r\n( 2 ) - چ پ ، چ ش : اين رباعى را ندارند .\r\n( 3 ) - چ پ ، چ ش : اين رباعى را ندارند .\r\n( 4 ) - فقط از « عق » مأخوذ است .\r\n","page_name":" 438 ","page_number":438},
  {"content":"\r\n\r\n\r\nحق « 1 »\r\n تن را بگذار تا شوم من جانت * جان را در باز « 2 » تا شوم جانانت \r\n از پاى درآى تا بگيرم دستت * با درد بساز تا شوم درمانت \r\n\r\nحق « 3 »\r\n نى اهل دلى كه بشنوم زو رازى * نى همنفسى كه باشدم دمسازى \r\n كى باشد كى ، كه با پروبال فنا * در عالم لا مكان كنم پروازى \r\n\r\nحق « 4 »\r\n در گوشهء انزوا خزيدن خوش‌تر * پيوند ز غير حق بريدن خوش‌تر \r\n اى فيض مكن علاج گوشت زنهار * كافسانهء خلق « 5 » ناشنيدن خوش‌تر \r\n زين دار فنا پاى كشيدن خوش‌تر * پيوند ز اين و آن بريدن خوش‌تر \r\n دل كردن از انديشهء دنيا خالى * در عاقبت كار رسيدن خوش‌تر \r\n گر بر پس كار خود نشينى چه شود * عزلت ز منافقان گزينى چه شود \r\n تا چند توان نديدنى را ديدن * گر روى نديدنى نبينى چه شود « 6 » \r\n در انجمن عوام خاموشى به * وز گفت‌وشنيدشان فراموشى به \r\n\r\n\r\n","description":"","footnote":"\r\n( 1 ) - عنوان از عق .\r\n( 2 ) - چ ش : جان در باز .\r\n( 3 ) - عنوان از عق .\r\n( 4 ) - اين رباعى در اصلى نبوده و از « عق » مأخوذ است .\r\n( 5 ) - چ پ ، چ ش : افسانه دهر .\r\n( 6 ) - در اصلى و چاپى نبوده و فقط از ( عق ) اضافه شد .\r\n","page_name":" 439 ","page_number":439},
  {"content":"\r\n\r\n چون وضع نديدنى است كورى بهتر * چون حرف سبك بود گران گوشى به « 1 » \r\n در صحبت عاميان گران گوشى به * وز ياد خواص هم فراموشى به \r\n عبرت نبود ، نظر نكردن اولى * وز هر چه نه حكمت است خاموشى به « 2 » \r\n اى دل مطلب امانت از هيچ كسى * جُز اهل يقين ، ديانت از هيچ كسى \r\n ديدى همه را و آزمودى همه را * جُز حق مطلب اعانت از هيچ كسى « 3 » \r\n\r\nكمال « 4 »\r\n از صحبت خلق سخت دلتنگ شدم * وز دمها چون « 5 » آينه در زنگ شدم \r\n بس نام نكوى بىمسمّا ديدم * از نام نكوى خويش در ننگ شدم \r\n گلزار نشاط دهر پژمرده چراست * در سينهء اهل دل دل‌مرده چراست \r\n ديگ فلك افتاد همانا از جوش * ورنه دل اهل عشق افسرده چراست « 6 » \r\n جان و دل و عشق ، بحر و موج و طوفان * علم رسمى صدف ، گهردان عرفان \r\n اخلاق بدت ، كف و خس و خاشاك است * كز جان طوفان عشق راند ، به كران « 7 » \r\n شادم كه غمت همره جان خواهد بود * عشقت با دل در آن جهان خواهد بود \r\n هجران تو با كالبدم خواهد ماند * وصل تو حيات جاودان خواهد بود « 8 » \r\n\r\n\r\n","description":"","footnote":"\r\n( 1 ) در اصلى و چاپى نبوده و فقط از عق اضافه شد .\r\n( 2 ) در اصلى و چاپى نبوده و فقط از عق اضافه شد .\r\n( 3 ) در اصلى و چاپى نبوده و فقط از عق اضافه شد .\r\n( 4 ) - عنوان از عق .\r\n( 5 ) - چ پ : وز دم چون .\r\n( 6 ) - فقط از ( عق ) اضافه شد .\r\n( 7 ) رباعى در نسخ چاپى نيست .\r\n( 8 ) در اصلى نبوده .\r\n","page_name":" 440 ","page_number":440},
  {"content":"\r\n\r\n در راه طلب تمام دردم ، دردم * در ورزش فهم راز ، مردم ، مردم \r\n گفتى كه چرا نمىكنى در خود سير * از من خبرت نبود كردم ، كردم \r\n از دست هواى نفس جستم ، جستم * از خويش و وجود خويش رستم رستم \r\n از بادهء عشق دوست مستم مستم * خود را به خداى خويش بستم ، بستم « 1 » \r\n اينجا پاداش هر چه كردم ديدم « 2 » * اينجا محصول هر چه كشتم چيدم « 3 » \r\n موقوف قيامت نيم اينجا همه شد * اعمال و جزا به يكديگر سنجيدم \r\n اين جان تو عاقبت ز تن خواهد خست * اين جان تو عاقبت ز تن خواهد جست \r\n اين تن به تو عاقبت نخواهد ماندن * اين جان تو عاقبت ز تن خواهد رست \r\n ديدم ، ديدم كه هر چه كردم ديدم « 4 » * ديدم ديدم كه هر چه كشتم چيدم \r\n از چهرهء جان غبار تن چون رفتم * ديدم ، ديدم كه پاى تا سر ديدم \r\n ديدم ، ديدم كه معرفت توحيد است * ديدم ديدم كه رهنمايم ديد است \r\n ديدم ، ديدم كه گمرهى تقليد است * ديدم ديدم كه ديد در تجريد است \r\n ديدم ديدم كه هر چه ديدم حق بود * ديدم ديدم كه ديد ديدم حق بود \r\n ديدم ، ديدم كه مىشنيدم از حق * ديدم ، ديدم كه آن شنيدم حق بود \r\n\r\n\r\n","description":"","footnote":"\r\n( 1 ) - رباعى در دو نسخه چاپى نيست .\r\n( 2 ) - اصلى : كردم .\r\n( 3 ) - چ پ ، چ ش : ديدم .\r\n( 4 ) - چ پ ، چ ش : كردم كردم .\r\n","page_name":" 441 ","page_number":441},
  {"content":"\r\n\r\n يك چند به گرد خويشتن گرديدم * يك چند ز اين و آن خبر پرسيدم \r\n آخر بدرون خويش ديدم مقصود * ديدم ديدم كه آفرين بر ديدم « 1 » \r\n آن كس كه دلم ز دست قهرش خسته است * درمان دلم به لطف او پيوسته است \r\n آن كس كه دل شكسته را درمان است * درمان شكستگان به دردش بسته است « 2 » \r\n گويد به من آنكه هست با من پيوست * تا كى ز مى بىخبرى باشى مست \r\n از بادهء حسن ما بيا مستى كن * وز خود شو نيست تا بمانى باشى هست « 3 » \r\n كى باشد كى « 4 » به حال خود پردازم * كى باشد كى « 5 » ؟ جهاز عقبى سازم \r\n كى باشد كى ز خويش بيگانه شوم * كى باشد كى ؟ تن و روان در بازم « 6 » \r\n كو همّت عاليى كه تا پست شوم * كو نيستى ز خويش تا هست شوم \r\n تا كى گذرد « 7 » به عاقلى عمر عزيز * اى عشق بيار باده تا مست شوم \r\n افسوس كه اوقات به بيهوده گذشت * انفاس عزيز بوده ، نابوده گذشت \r\n خوش آنكه به اخلاص ره حق پيمود * آلودهء دنيا نشد ، آسوده گذشت « 8 » \r\n از شرم گناه شايد ار خون گريم * از ابر بهار بر خود افزون گريم \r\n اشكى بايد كه نامه‌ام شسته شود * چون عمر وفا نمىكند چون گريم \r\n\r\n\r\n","description":"","footnote":"\r\n( 1 ) - چ پ ، چ ش : كه آخرين در ديدم .\r\n( 2 ) - رباعى در چ پ ، چ ش نيست .\r\n( 3 ) - رباعى در چ پ ، چ ش و اصلى نبوده از « عق » اضافه شد .\r\n( 4 ) چ پ ، چ ش : كى باشد و كى .\r\n( 5 ) چ پ ، چ ش : كى باشد و كى .\r\n( 6 ) - اصلى : تن درون اندازم .\r\n( 7 ) چ پ ، چ ش : كى مىگذرد .\r\n( 8 ) چ پ ، چ ش : فاقد اين رباعى .\r\n","page_name":" 442 ","page_number":442},
  {"content":"\r\n\r\n ازبس‌كه بود بار گنه بر گردن * سر را نتوان راست به بالا كردن \r\n روزى كه بپرسند ز اعمال بدم * سر پيش فكنده گريه خواهم كردن « 1 » \r\n هر چند به كرده‌هاى بد متّصفم * ليكن به گناه خويشتن معترفم \r\n جا دارد اگر به اعترافم بخشند * در خارستان ابتلا ، معتكفم « 2 » \r\n اى آنكه بجز تو كس نداند گنهم * در نامه بجز تو كس نخواند گنهم \r\n چون لطف تو پردهء جميل افكنده * بگذار كه در پردهء بماند گنهم « 3 » \r\n اى آنكه بسوى ما پناه آوردى * بر درگه ما چه زاد راه آوردى ؟ \r\n گر بر طمع عفو گناه آوردى * روى تو سفيد خوش سياه آوردى « 4 » \r\n در راه هواى نفس مردم كردند * بر چهرهء عقل خويش گردم كردند \r\n از دست من آه مىكشد ليل و نهار * در كالبد زمانه دردم كردند « 5 » \r\n يا رب تو مرا به خواهش من مگذار * جان را به هواى طاعت تن مگذار \r\n جان صاف كش ميكدهء تقديس است * معتاد صفا به درى دن « 6 » مگذار \r\n يا رب تو مرا به كردهء زشت مگير * از معصيتم بگذر و طاعت بپذير \r\n چون مهر تو و نبى و اولاد نبى * نزد تو شفاعتم كند دستم گير \r\n\r\n\r\n","description":"","footnote":"\r\n( 1 ) - تنها رباعى از عق نقل شد و در قوافى آن هم اشكال است .\r\n( 2 ) فقط از « عق » نقل شده .\r\n( 3 ) فقط از « عق » نقل شده .\r\n( 4 ) فقط از « عق » نقل شده .\r\n( 5 ) - چ پ ، چ ش : فاقد اين رباعى .\r\n( 6 ) - چ پ ، چ ش : دردى من .\r\n","page_name":" 443 ","page_number":443},
  {"content":"\r\n\r\n مهريست « 1 » سرشته حق در آب و گل من * جا كرده چو جان به تن بجان « 2 » و دل من \r\n آن مهر على و مهر اولاد على است * محصول دو عالم من حاصل من \r\n دل ياد حسين چون كند خون گردد * عقلم مجنون شود به هامون گردد \r\n حيران سپهرم كه تنش بىسر ديد * ديگر به حوالى زمين چون گردد « 3 » \r\n يا رب چو ره هدى هدايت كردى * انصاف و مهمّات كفايت كردى \r\n بر وفق هدايتم به كردار بدار * مشكور كن آنچه را عنايت كردى « 4 » \r\n يا رب جان را غذا ز دانش دادى * دل را دادى ز فيض دانش شادى \r\n توفيق عمل به علم هم نيز بده * اى هم تو ولى نعم و هم هادى « 5 » \r\n از لذت عيش اين جهان سرد شدم * در آرزوى اجل همه درد شدم \r\n چندى چو زنان به رنگ و بو بودم شاد * آخر به يقين آخرت مرد شدم \r\n مىكرد جهان به خويشتن خرسندم * مىداشت به رنگ و بوى خود در بندم \r\n چون دادهء خويش اندك اندك بگرفت * بگسست ز تار و پود او پيوندم « 6 » \r\n اين گلشن دهر عاقبت گلخن شد * هر دوست كه بود جُز خدا دشمن شد \r\n جُز مهر خداى هر چه در دل كشتم * حاصل اندوه و دانه صد خرمن شد \r\n هر لذّت دنيا المى با وى هست * هر شادى اين نشئه غمى با وى هست \r\n پُربار مكن كشتى تن را ز امل * سنگين چو شود غرق يمى با وى هست « 7 » \r\n\r\n\r\n","description":"","footnote":"\r\n( 1 ) - چ ش : مهرت سرشته ، چ پ : مهر تو سرشته .\r\n( 2 ) - چ پ ، چ ش : به تن در آب و گل من .\r\n( 3 ) - اين رباعى فقط از عق مأخوذ شده .\r\n( 4 ) - فقط از عق نقل شده .\r\n( 5 ) - در اصلى نبوده است .\r\n( 6 ) - در چ پ ، چ ش نيست .\r\n( 7 ) فقط از عق نقل شده .\r\n","page_name":" 444 ","page_number":444},
  {"content":"\r\n\r\n شد سامعه كر ز بس شنيدم بد كس * شد باصره كند بس كه ديدم بد كس \r\n يك كس كه برم ز صحبتش فيض نماند * از بس ديدم ز بس شنيدم بد كس « 1 » \r\n مشنو بد كس مگو ، مپندار ، مبين * نيكو بشنو ، نكو بگو ، نيكو بين \r\n آن را كه براى خويشتن نپسندى * مپسند به ديگرى نكوئى است همين « 2 » \r\n گر عيب نهان كس نجوئى چه شود * دنبال عيب كس نپوئى چه شود \r\n هر كس بدى و نيكى مىدارد * نيكى گوئى بدى نگوئى چه شود « 3 » \r\n عيب اخوان اگر نبينى چه شود * غيبت نكنى سخن نچينى چه شود \r\n عيب دگران موى بمو مىبينى * يك موى ز عيب خود ببينى چه شود « 4 » \r\n نيكى است به كس به خويش نيكى كردن * آزار كس است خويشتن آزردن \r\n القصّه به خويش مىكنى ، آنچه كنى * نيكى و بدى به كس نشايد كردن \r\n اى آنكه خبر ز جان ندارى تن باش * بر تن چو سوار نيستى توسن باش \r\n مىرو به ره آن‌چنان‌كه رانند ترا * مردى چو پسند نايدت رو زن باش « 5 » \r\n تا چند ز آب و نان سخن خواهى گفت * خواهى خوردن به روز و شب خواهى خفت \r\n امروز اگر ترا ز تو حق نخرد * در روز جزا نخواهى ارزيد به مفت \r\n در عهد صبى كرد جهالت پستت * ايّام شباب كرد غفلت مستت \r\n چون پير شدى رفت نشاط از دستت * كى صيد كند مرغ سعادت شستت « 6 » \r\n\r\n\r\n","description":"","footnote":"\r\n( 1 ) فقط از « عق » مأخوذ است .\r\n( 2 ) فقط از « عق » مأخوذ است .\r\n( 3 ) فقط از « عق » مأخوذ است .\r\n( 4 ) فقط از « عق » مأخوذ است .\r\n( 5 ) - چ پ ، چ ش : رباعى را ندارد .\r\n( 6 ) - اين رباعى در اصل نيست .\r\n","page_name":" 445 ","page_number":445},
  {"content":"\r\n\r\n درمان تو با همّت پستت نتوان * با رتبهء ناقصى كه هستت نتوان \r\n امروز بكن آنچه توانى كردن * فردا كه رود عنان ز دستت نتوان « 1 » \r\n مغرور به علم خود مشو مست مباش * نزد علما نيست شو و هست مباش \r\n در حضرت دوستان حق پستى كن * نزد دشمن بلند شو پست مباش \r\n از غيب رسد به دل سروشى هر دم * دل راست بدان سروش گوشى هر دم \r\n گه نغمهء حزن مىرسد گاه طرب * نيشى است به هر دمى و نوشى هر دم « 2 » \r\n گفتم طلبم مگر دوايى به دعا * كاين درد نمىپذيرد از صبر دوا \r\n از غيب ندا رسيد بيجاست دعا * جايى كه دوا درد بود درد دوا « 3 » \r\n خود را دادم بدست بيداد كسى * آن كس كه بدست او بود داد كسى \r\n اجزاى وجودم ار بپاشند ز هم * هر موى جدا جدا كند ياد كسى « 4 » \r\n\r\nكمال\r\n نى زاهدم و نه عابدم نى عاشق * نى صالح و نى شقيّم و نى فاسق \r\n از بهر چه‌ام درين جهان چو من دون * نى راتق اين مملكتم نى فاتق « 5 » \r\n\r\nكمال « 6 »\r\n حيران خودم كه از آنجا مىآيم * از بهر چه آمدم چرا مىبايم « 7 » \r\n خواهم به كجا رفت چو از مردودى * نى دوزخ و نى بهشت را مىشايم \r\n\r\n\r\n","description":"","footnote":"\r\n( 1 ) - چ پ ، چ ش : فاقد رباعى .\r\n( 2 ) - رباعى در اصلى نيست .\r\n( 3 ) - چ پ ، چ ش و اصلى فاقد اين رباعيست .\r\n( 4 ) - فقط از عق .\r\n( 5 ) - عنوان و رباعى فقط از عق .\r\n( 6 ) - عنوان از عق .\r\n( 7 ) اصلى و چ پ ، چ ش : مىآيم .\r\n","page_name":" 446 ","page_number":446},
  {"content":"\r\n\r\n\r\nحق « 1 »\r\n اى وصل تو جانفزا و هجرت جانكاه * وى دست من از دامن هجرت كوتاه \r\n در هجر تو مىگدازم و مىگويم * لا حول و لا قوة الّا باللّه \r\n\r\nجمال « 2 »\r\n اى روى تو مجمع همه زيبائى * وى زلف تو مسكن دل شيدائى \r\n جان در تن هيچ كس نماند زنهار * آن عارض و زلف را به كس ننمائى \r\n\r\nجمال\r\n اى نوش‌لبا چنان كه من دانم و تو * پنهان ، پنهان چنان كه من دانم و تو \r\n لب نه بلبم چنان كه تو دانى من * جانم بستان چنان كه من دانم و تو « 3 » \r\n\r\nجمال\r\n از ناز بر ابروى گره مىچينى * شاباش كه شايسته صد چندينى \r\n تو ناز كن و تكبّر و خودبينى * مائيم و نياز و زارى و مسكينى « 4 » \r\n\r\nجمال\r\n گه بر سر لطف « 5 » آئى گه ناز كنى * گه زلف گره زنى و گه باز كنى \r\n خود جمع شوى كنى پريشان دل ما * ما را سوزى كه خويش را ساز كنى \r\n\r\n\r\n","description":"","footnote":"\r\n( 1 ) - عنوان از عق و در چ پ ، چ ش نيست\r\n( 2 ) عنوان از عق ؛ چ پ ، چ ش فاقد رباعى .\r\n( 3 ) عنوان از عق ؛ چ پ ، چ ش فاقد رباعى .\r\n( 4 ) عنوان از عق ؛ چ پ ، چ ش فاقد رباعى .\r\n( 5 ) - عق : بر سر مهر و رباعى در چ پ و چ ش نيست .\r\n","page_name":" 447 ","page_number":447},
  {"content":"\r\n\r\n\r\nحق\r\n گه بر سر لطف « 1 » آئى و گه ناز كنى * گه در به رُخم فراز و گه باز كنى \r\n گه رانيم از درت به چندين فرسخ * گاهى طلبى و محرم راز كنى \r\n اى ياد توام سناد ياد تو بخير * هرگز نروى ز ياد ياد تو بخير \r\n گر عمر مرا مهلت وصلت ندهد * عمر تو زياد باد ياد تو بخير « 2 » \r\n\r\nجمال\r\n ايشان احوال ما پريشان دارند * ايشان آئين كفر كيشان دارند \r\n « جاى رحمت نازنينان رحمى » « 3 » * تا كى دل عاشقان پريشان دارند \r\n\r\nجمال « 4 »\r\n آن ناز و ستمگرى كه ايشان دارند * از دولت عاشق پريشان دارند \r\n با دوست جفا كنند آرى بىشك * كايشان آئين كفر كيشان دارند « 5 » \r\n\r\nجمال\r\n با وصل تو دست در كمر نتوان كرد * با درد فراق هم بسر نتوان كرد \r\n چون چاره كار غير بىتابى نيست * جز ناله « 6 » و آه بىاثر نتوان كرد \r\n\r\n\r\n","description":"","footnote":"\r\n( 1 ) - اصلى بر سر زلف و عنوان رباعى از عق .\r\n( 2 ) - رباعى فقط از عق نقل شده .\r\n( 3 ) - اين رباعى از اصلى و عق مأخوذ و مصراع سوم در دو نسخه مغشوش است .\r\n( 4 ) - عناوين تماما از عق .\r\n( 5 ) - چ پ ، چ ش : فاقد رباعى .\r\n( 6 ) - اصلى : چون ناله ليكن مسامحهء كاتب است زيرا قسمت آخر نسخه اصلى به خط كاتب ديگرى است .\r\n","page_name":" 448 ","page_number":448},
  {"content":"\r\n\r\n\r\nجمال\r\n تا كى به تغافل دل من فرسودن * تا چند غمم بر سر غم افزودن \r\n با من تو دمى نمىنشينى هرگز « 1 » * من بىتو دمى نمىتوانم بودن \r\n\r\nجمال\r\n گويد چو برش روم ، چه هر دم آئى * ور هم نروم ، چرا برم مىنائى \r\n آيم برت اى يار نيايم چه كنم « 2 » * اى جان دل را چه چاره مىفرمائى \r\n\r\nجمال\r\n اى خسته ترا آن سر كو مىسازد * ز آن لب دشنام روبرو مىسازد \r\n لب مىدهدت شفا ز بيمارى چشم * درد او را دواى او مىسازد \r\n\r\nجمال\r\n آن شوخ چو عزم سير صحرا مىكرد * در هر قدمى بهر دلى جا مىكرد \r\n هر خنده كز آن لعل شكرخا مىكرد « 3 » * گوئى گرهى از دل ما وا مىكرد \r\n\r\nجمال\r\n دوش آمدم آن نگار دلبر سرمست * چون ديد كه خلوت است جا در را بست \r\n لب بر لب من نهاد و بىخود مىگفت « 4 » * همرنگ خودش كنم من مستم مست \r\n\r\nجمال « 5 »\r\n آمد به سرم سحرگهى مست و خراب * در دست گرفته ساغرى از مى ناب \r\n گفتا كه بيا بنوش اين جام شراب * مستى شراب بهتر از مستى خواب « 6 » \r\n\r\n\r\n","description":"","footnote":"\r\n( 1 ) - در چ پ ، چ ش : محذوف .\r\n( 2 ) در چ پ ، چ ش : محذوف .\r\n( 3 ) در چ پ ، چ ش : محذوف .\r\n( 4 ) - فقط از « عق » نقل شده .\r\n( 5 ) - عناوين تماما از ( عق ) اضافه شد .\r\n( 6 ) - اين رباعى در نسخ چاپى نيست .\r\n","page_name":" 449 ","page_number":449},
  {"content":"\r\n\r\n\r\nجمال\r\n آمد به درم سحرگهى آن دلبر * سرمست و خراب حلقه مىزد بر در \r\n گفتم كه ، كه بر در است گفتا كه منم * وين راهزن صلاح را غارتگر « 1 » \r\n\r\nجمال\r\n كردى كردى تا جگرم خون كردى * هوشم بردى جنونم افزون كردى \r\n بر مملكت دلم شبيخون كردى * يكباره مرا ز خويش بيرون كردى « 2 » \r\n\r\nجمال\r\n گه غمزه و گه ستيزه با ما كردى * هر دم در دل نوع دگر جا كردى \r\n القصّه ز ما عقل و خرد بگرفتى * ما را مجنون و مست و شيدا كردى « 3 » \r\n\r\nحق\r\n از مات گزير نيست با ما خو كن * هر لحظه ز ما نفحه‌اى آيد بو كن \r\n ما با تو هميشه ، يك‌دمك با ما باش * رو سوى جمال شاهد بىسو كن « 4 » \r\n\r\nعشق\r\n پيوسته به عشق مبتلا باد كسى * جز درد و غم عشق مبيناد كسى \r\n عشق است حيات جاودانى يا رب * در عشق و غم عشق بميراد كسى « 5 » \r\n\r\nعشق « 6 »\r\n دل گفت كه ترك صحبت مردم كن * چون افلاطون نشيمن اندر خم كن \r\n گفتم كه فراغت از جهان مىخواهى « 7 » * عاشق شو و در حبيب خود را گم كن « 8 » \r\n\r\n\r\n","description":"","footnote":"\r\n( 1 ) اين رباعيات در نسخ چاپى نيست .\r\n( 2 ) اين رباعيات در نسخ چاپى نيست .\r\n( 3 ) اين رباعيات در نسخ چاپى نيست .\r\n( 4 ) اين رباعيات در نسخ چاپى نيست .\r\n( 5 ) اين رباعيات در نسخ چاپى نيست .\r\n( 6 ) - عناوين از عق .\r\n( 7 ) اصلى : مىخواهم .\r\n( 8 ) در نسخ چاپى نيست .\r\n","page_name":" 450 ","page_number":450},
  {"content":"\r\n\r\n\r\nكمال\r\n تو طلعت جان نديده‌اى معذورى * در عالم حسّ چريده‌اى معذورى \r\n نى از نفحات قدس بوئى بردى * نى زان مىها چشيده‌اى معذورى « 1 » \r\n\r\nجمال\r\n از حسن بتان خاكى و بادهء تاك * مستى و طرب كنى درين عالم خاك \r\n چون صاف شود وجودت از آلايش ؟ * تا با تو چها كند در آن عالم پاك « 2 » \r\n\r\nحق\r\n گفتى كه ز عشق گلرخان چيست غرض * از نشئه اين باده چه مستى است غرض \r\n مستى ز مى عشق ازل مقصود است * رفتن ز مجازى به حقيقى است غرض « 3 » \r\n\r\nجمال\r\n دانى ز چه عشق گلرخان مطلوبست * يا بهر چه ساز و سوزشان مطلوبست \r\n از دوزخ مرهوب و بهشت مرغوب « 4 » * آگاه شدن درين جهان مطلوبست \r\n\r\nعشق\r\n از عشق مجاز گويمت چيست غرض * زان چاشنى عشق حقيقتى است غرض \r\n از جلوهء حسن دوست در روى نكو * تعليم طريق عشقبازى است غرض \r\n\r\nعشق ( اين رباعى در خواب گفته شد ) « 5 »\r\n افتاد چو دل به زلف يارى در شست * آن عهد كه كرده بود با توبه شكست \r\n ناچار ، ز پا درآورد سالك را * سررشتهء عاشقى چو آمد در دست « 6 » \r\n\r\n\r\n","description":"","footnote":"\r\n( 1 ) در نسخ چاپى نيست .\r\n( 2 ) در نسخ چاپى نيست .\r\n( 3 ) در نسخ چاپى نيست .\r\n( 4 ) - اصلى : مطلوب .\r\n( 5 ) - عنوان از حاشيه عق همچنين بقيهء عناوين .\r\n( 6 ) - چ پ ، ش : فاقد رباعى .\r\n","page_name":" 451 ","page_number":451},
  {"content":"\r\n\r\n\r\nحق\r\n يك هستى و صد هزار هست از وى هست * يك جرعه و صد هزار مست از وى مست \r\n يك جام شراب و صد هزاران باده * يك ساقى و يك پياله و چندين دست « 1 » \r\n\r\nحق\r\n جان را چكنم دلم ترا مىخواهد * شان را چكنم دلم ترا مىخواهد \r\n گفتى اگر اين كنى من آنت بدهم * آن را چكنم دلم ترا مىخواهد « 2 » \r\n\r\nحق\r\n جان را چكنم حيات باقى خواهم * مى را چكنم جمال ساقى خواهم \r\n گفتى كه بفردوس ترا جاى دهم * فردوس چه مىكنم تلاقى خواهم « 3 » \r\n\r\nكمال\r\n از « حبل اللّه » رشته اندوخته‌ام * در راز « توبوا الى اللّه » آموخته‌ام \r\n اين جامهء پرهيز كه در بر دارم * هر چند هوا « 4 » دريده من دوخته‌ام « 5 » \r\n\r\nحق\r\n گاهى شادى و سينه صحرا صحرا * گاهى اندوه و ديده دريا دريا \r\n ز اغيار گسسته با خدا پيوسته * شكرى و شكايتى و تنها تنها « 6 » \r\n\r\nكمال\r\n تا چند در آتش هواخواهى سوخت * تا كى آتش ز خويش خواهى افروخت \r\n زين‌سان اگرت شود فزون آتش دل * دوزخ ، دوزخ ذخيره خواهى اندوخت « 7 » \r\n\r\n\r\n","description":"","footnote":"\r\n( 1 ) - اصلى : مست .\r\n( 2 ) نسخ چاپى فاقد رباعيات مزبور .\r\n( 3 ) نسخ چاپى فاقد رباعيات مزبور .\r\n( 4 ) - اصلى ، عق : ( هوا ) قياسا تصحيح شد .\r\n( 5 ) نسخ چاپى فاقد رباعيات مزبور .\r\n( 6 ) - چ پ ، چ ش : فاقد رباعى .\r\n( 7 ) در نسخ چاپى نيست .\r\n","page_name":" 452 ","page_number":452},
  {"content":"\r\n\r\n در سر چو شود شور محبّت پُرزور * فرسخ ، فرسخ ز خلق بايد شد دور \r\n چون نتوانى بطور ياران بودن * آن بىنمكى شور فزايد بر شور « 1 » \r\n\r\nحق\r\n ز آلايش عقل شست‌وشويم كردى * وز تهمت علم رُفت و رويم كردى \r\n بىخود با دوست روبرويم كردى * اى عشق چه باده در سبويم كردى « 2 » \r\n چندى به وعيد شست‌وشويم كردى * چندى به نويد ، قرب جويم كردى \r\n آئينهء بىخوديم دادى آخر * با حضرت خويش روبرويم كردى « 3 » \r\n گه زاهد خشك خرقه‌پوشم كردند * گه عاشق رند دُردنوشم كردند \r\n گه لشگر فتنه بر سرم جا دادند * تا غارت دين و عقل و هوشم كردند « 4 » \r\n\r\nعشق\r\n بر دل چو كند تنگ محبت منزل * مىبار سرشك تا شود صحرا گل \r\n دريا دريا چو اشك مىريزد چشم * صحرا ، صحرا ، فراخ مىگردد دل « 5 » \r\n\r\nجمال\r\n خواهى كه مرا ز خويشتن دور كنى * از مرگ بتر علاج رنجور كنى \r\n اى روشنى ديده ز من دور مشو * دل مىدهدت چشم مرا كور كنى « 6 » \r\n\r\nحق\r\n در جان منى ترا چسان نشناسم * درمان منى ترا چسان نشناسم \r\n آن چشمه كزان آب حياتم جاريست * تو آن منى ترا چسان نشناسم « 7 » \r\n\r\n\r\n","description":"","footnote":"\r\n( 1 ) - در نسخ چاپى نيست .\r\n( 2 ) اين دو رباعى فقط از حاشيه عق .\r\n( 3 ) اين دو رباعى فقط از حاشيه عق .\r\n( 4 ) - اين رباعى فقط از حاشيهء عق .\r\n( 5 ) در نسخ چاپى نيست و كليه عناوين از عق .\r\n( 6 ) در نسخ چاپى نيست و كليه عناوين از عق .\r\n( 7 ) در نسخ چاپى نيست و كليه عناوين از عق .\r\n","page_name":" 453 ","page_number":453},
  {"content":"\r\n\r\n\r\nحق « 1 »\r\n اى جان جهان راه به سويت بردم * اى گنج نهان راه به سويت بردم \r\n از خويش نشان بىنشانى دادى * آخر به نشان راه به سويت بردم « 2 » \r\n\r\nحق\r\n رفتم از خود نشان به سويت بردم * پنهان پنهان راه به كويت بردم \r\n هر كس كه رسيد از دليلى پرسيد * من راه به سوى تو به بويت بردم « 3 » \r\n بوى تو مرا واله و حيران دارد * خوى تو مرا واله و حيران دارد \r\n پيوسته بسوى « 4 » تو دو چشمم بازست * روى تو مرا واله و حيران دارد « 5 » \r\n عشق تو ز بود من نشانى نگذاشت * حسن « 6 » تو مرا به من زمانى نگذاشت \r\n هرجا نگرم تو در نظر مىآئى * روى تو زمين و آسمانى نگذاشت « 7 » \r\n يادت كردم بود و نبود همه وقت * عشقت آمد زيان و سودم همه وقت \r\n نگذاشت غمت ز جسم و جانم اثرى * از هم پاشيد تار و پودم همه وقت « 8 » \r\n\r\nحق\r\n با او بودن نباشدم يارائى * بىاو باشم كشد « 9 » مرا تنهائى \r\n با او بىاو چو هيچيك نتوان بود * آخر به چسان زيم من شيدائى \r\n\r\n\r\n","description":"","footnote":"\r\n( 1 ) - عناوين از « عق » .\r\n( 2 ) - رباعى در نسخ چاپى نيست .\r\n( 3 ) - رباعى فقط از « عق » .\r\n( 4 ) - اصلى و عق متن : بدان سوى ، امّا از حاشيهء عق در متن منظور شد .\r\n( 5 ) - رباعى در نسخ چاپى محذوف .\r\n( 6 ) - اين رباعى در جنگ 1093 آمده و بجاى حسن ( عشق ) .\r\n( 7 ) در نسخ چاپى نيست .\r\n( 8 ) در نسخ چاپى نيست .\r\n( 9 ) اصلى : مرا كشد ضمنا در نسخ چاپى نيست .\r\n","page_name":" 454 ","page_number":454},
  {"content":"\r\n\r\n\r\nكمال « 1 »\r\n تا چند ز غصه و الم فرسايم * روز و مه و سال را به غم پيمايم \r\n تا كى ز وصال دوست باشم محروم * در مطبخ هجر خون دل پالايم « 2 » \r\n\r\nكمال\r\n افسوس كه عمر شد به بيهوده تلف * انفاس عزيز رفت و نگذاشت خلف \r\n بر چهرهء جان ماند بسى زخم ندم * بر جبههء دل ماند بسى داغ اسف « 3 » \r\n اى جان مرا روان چو جان اندر تن * از نور تو ديدهء بصيرت روشن \r\n زان پيش كز اقليم شهادت بروم * بگشاى درى ز غيب در سينهء من « 4 » \r\n مگذار دمى دلم ز ذكرت خالى * در ذكر بده مرا مقام عالى \r\n ذكر به زبان درى به رويم نگشود * حالى گردان مرا به ذكر حالى « 5 » \r\n هر بد كه به من رسد سزاى آنم * هر كار كه مىكنم براى آنم \r\n بر ناصيه‌ام نوشته فرمان قضا * تا آخر دهر در قضاى آنم « 6 » \r\n هر رنج كه كس كشد سزاى آنست * خوئى كه در اوست مبتلاى آنست \r\n در گردن هر كه هر چه بسته است قضا * دست عجزش گره‌گشاى آنست « 7 » \r\n\r\nحق\r\n گر فيض بود نيك ، و گر بد از تست * ور تو كنيش قبول و گر ردّ از تست \r\n گر ره دهيش بسوى مقصد از تست * ور هم نهيش به پيش ره ، سدّ از تست « 8 » \r\n\r\n\r\n","description":"","footnote":"\r\n( 1 ) - عناوين از عق .\r\n( 2 ) - رباعى در نسخ چاپى نيست .\r\n( 3 ) فقط از عق منقول است .\r\n( 4 ) فقط از عق منقول است .\r\n( 5 ) فقط از عق منقول است .\r\n( 6 ) فقط از عق منقول است .\r\n( 7 ) فقط از عق منقول است .\r\n( 8 ) رباعى در نسخ چاپى نيست .\r\n","page_name":" 455 ","page_number":455},
  {"content":"\r\n\r\n در طاعت اگر به دست و پا كوتاهم * يا ديو ز راه مىبرد گه‌گاهم \r\n اميد به رحمت وسيعت دارم * گويندهء ( لا إله الّا اللّهم ) « 1 » \r\n با خيل اميد بىعدد مىميرم * با بيم شقاوت ابد مىميرم \r\n اى ارحم راحمين به توحيدم بخش * گوياى ( هو اللّه احد ) مىميرم « 2 » \r\n گر در ره عصيان و جهالت مردم * يا در تقصير و در كسالت مردم \r\n صد شكر خداى را تعالى شأنه * كه مهتديم نه در ضلالت مردم « 3 » \r\n\r\nكمال\r\n هر چند كه نامهء عمل گشت سياه * هر چند گنه فزود بر روى گناه \r\n نوميد مشو نهان ز توحيد شنو * « ابشر بشفيع لا إله الّا اللّه » « 4 » \r\n\r\nكمال جبر و اختيار « 5 »\r\n خواهم بكنم گنه نخواهم نكنم * خواهم بكنم توبه نخواهم شكنم \r\n ليكن چو نخواهم نتوانم خواهم * خواهم نتوانم كه نخواهم چه كنم « 6 » \r\n\r\nكمال\r\n هر چند گنه سيه كند نامه كس * هر چند خطر ز پيش آيد يا پس \r\n سهلست كه بهر شستشوى عصيان * يك قطره ز بحر كرمش باشد بس « 7 » \r\n\r\nكمال\r\n در هر دو جهان خدا مرا باشد بس * ناكس باشد كه جُز خدا خواهد كس \r\n آن را كه خدا كس بود و بس باشد * گو صد خطرش ز پيش آيد يا پس « 8 » \r\n\r\nكمال\r\n ديدم ، ديدم كه هر چه ديدم خوش بود * زهرى كه به ناكام كشيدم خوش بود \r\n آن چيزى كه مىنمود ناخوش اوّل * آخر چو به كُنه آن رسيدم خوش بود « 9 » \r\n\r\nكمال\r\n اى آنكه ز ديدهء بصيرت كورى * ز اقليم معارف به فراسخ دورى \r\n ما چشم بصيرتيم و اهل معنى * گر ره نبرى به كوى ما معذورى « 10 » \r\n\r\n\r\n","description":"","footnote":"\r\n( 1 ) فقط از عق منقول .\r\n( 2 ) فقط از عق منقول .\r\n( 3 ) فقط از عق منقول .\r\n( 4 ) در نسخ چاپى نيست .\r\n( 5 ) - عنوان از شارح .\r\n( 6 ) در نسخ چاپى نيست .\r\n( 7 ) رباعيات در نسخ چاپى نيست .\r\n( 8 ) رباعيات در نسخ چاپى نيست .\r\n( 9 ) رباعيات در نسخ چاپى نيست .\r\n( 10 ) رباعيات در نسخ چاپى نيست .\r\n","page_name":" 456 ","page_number":456},
  {"content":"\r\n\r\n\r\nكمال\r\n گفتى كه ز غير دوست دورى مىكن * بر جور و جفاى او صبورى مىكن \r\n بينا همه دوست بيند و مهر و وفا * با نابينا بگو كه كورى مىكن « 1 » \r\n\r\nكمال\r\n گفتى كه ز غير دوست بگسل پيوند * خرسند مشو به هيچ جُز آن دلبند \r\n جُز دوست مرا مگر كسى ديگر هست « 2 » * باشم خرسند يا نباشم خرسند \r\n گه جانب او بجان و تن مىرفتم * گاهى با جان بىبدن مىرفتم \r\n از آمدنش بسوى من نتوان گفت * مىآمد و من ز خويشتن مىرفتم « 3 » \r\n\r\nعشق\r\n صد شكر كه فردوس برينم دادند * در پرده به نقد حور عينم دادند \r\n از علم به عين آمدم از عين به حق * از جام رضا بَرد يقينم دادند « 4 » \r\n بر دل در معرفت گشودى صد شكر * زنگ جهل از دلم زدودى صد شكر \r\n شايستهء هر چه بودم آنم دادى * را هم به لقاى خود نمودى صد شكر « 5 » \r\n\r\nعشق\r\n خوش آنكه خيال چون تو يارى دارد * در عشق تو خاطرش قرارى دارد \r\n با آنكه ميان جمع چون شمع بود * با ياد تو از جهان كنارى دارد « 6 » \r\n\r\nعشق\r\n باشد باشد كه يار حاضر « 7 » باشد * باشد باشد كه يار ناظر باشد \r\n باشد كه در اول نظر آخر « 8 » گردم * تا يار مرا اوّل و آخر باشد \r\n\r\n\r\n","description":"","footnote":"\r\n( 1 ) - اين رباعى در نسخ چاپى نيست .\r\n( 2 ) - اصلى : مگر كسى هست ضمنا اين رباعى نيز در نسخ چاپى نيست .\r\n( 3 ) - اين رباعى فقط از « عق » منقول .\r\n( 4 ) - در چاپى نيست .\r\n( 5 ) - فقط از « عق » منقول .\r\n( 6 ) - در چاپى نيست .\r\n( 7 ) اصلى : بار خاطر .\r\n( 8 ) اصلى : گردد و رباعى در نسخ چاپى نيست .\r\n","page_name":" 457 ","page_number":457},
  {"content":"\r\n\r\n\r\nكمال\r\n از نخل عطاى تو ثمرها چيدم * بسيار بدى كردم و احسان ديدم \r\n هستى تو همان و من همان خوب همان * حاشا كه كنى روز جزا نوميدم « 1 » \r\n\r\nكمال\r\n اى آنكه شدى غريق درياى گناه * از قهر إله رو سوى لطف إله \r\n از قابل توبه قابل توبه شوى « 2 » * لا حول و لا قوّة الّا باللّه » \r\n پيوسته زبان به ذكر حق تر مىدار * وز نفحهء غيب جان معطّر مىدار \r\n خواهى كه به راه حق بسر در نائى * بگشاى دو چشم دل قدم برمىدار « 3 » \r\n\r\nكمال\r\n اى آنكه توانى گهر ناب شوى * حيف است درين بحر كه تلخ آب شوى \r\n ترسم چو سر از خاك برآرى فردا * از آتش خجلت همگى آب شوى « 4 » \r\n\r\nكمال\r\n اى آنكه گمان برى كه دارى همه چيز * اينك رَوى از جهان گذارى همه چيز \r\n يا بى باقى اگر ز فانى گذرى * دارى همه چيز ، اگر ندارى همه چيز « 5 » \r\n\r\nكمال\r\n اى آنكه ز عرصهء عدم مىآئى * وا سوى وجود دم‌به‌دم مىآئى \r\n بر عمر تو هر دمى كه مىافزايد * آن دم از دم ز عمر ، كم مىآئى « 6 » \r\n\r\n\r\n","description":"","footnote":"\r\n( 1 ) در نسخ چاپى نيست .\r\n( 2 ) در نسخ چاپى نيست .\r\n( 3 ) - فقط از عق منقول .\r\n( 4 ) - در نسخ چاپى نيست و اين رباعى در جنگ مورخ 1093 نيز آمده است .\r\n( 5 ) - اين رباعى در نسخ چاپى نيست .\r\n( 6 ) - اين رباعى با عنوان آن از عق منقول است .\r\n","page_name":" 458 ","page_number":458},
  {"content":"\r\n\r\n\r\nحاشيه عق\r\n دينت چو بود ره يقين هست ترا * آمد چو يقين حبل متين هست ترا \r\n ماندى به زمين ، شد آسمان از دستت * رفتى چو به آسمان زمين هست ترا « 1 » \r\n\r\nحاشيه عق\r\n دنياطلبى رود ز دستت عقبى * عقبى طلبى ، رهى ز رنج دنيا \r\n گر باخردى به غير عقبى مطلب * تا راحت دنيا بودت با عقبى « 2 » \r\n\r\nكمال\r\n دل گاه كند بسوى غفلت سفرى * نى از خود و نى خداى يابم خبرى \r\n چون باز شود ز آگهى باز درى * هر موى شود به تن مرا بال‌وپرى « 3 » \r\n\r\nكمال\r\n چون باز شود برويم از غيب درى * از هر سر مو كنم به رويش نظرى \r\n اى بار خدا مبند اين در بر من * تا هر سر موى من شود چشم ترى « 4 » \r\n\r\nكمال\r\n از سر تا پا شوم همه ديدهء تر * در جان و دل افكنم ز افغان آذر \r\n تن گريد و جان سوزد و دل آه كشد * شايد فكنى بر من بيچاره نظر « 5 » \r\n\r\nعشق « 6 »\r\n خود را به محيط خطر انداز مترس * سر در ره آن نگار « 7 » درباز و مترس \r\n بر سوختگان دست ندارد دوزخ * با آتش عشق دوست در ساز و مترس \r\n\r\nكمال\r\n در بحث بسى به گفتگو پيچيدم * بس قشر سخن شنيدم و فهميدم \r\n چون مغز رسيد و سر بيگانه نداشت * خود گفتم و خود شنيدم و خود ديدم \r\n\r\n\r\n","description":"","footnote":"\r\n( 1 ) رباعيات مزبور با عناوين آن از عق منقول است .\r\n( 2 ) رباعيات مزبور با عناوين آن از عق منقول است .\r\n( 3 ) رباعيات مزبور با عناوين آن از عق منقول است .\r\n( 4 ) رباعيات مزبور با عناوين آن از عق منقول است .\r\n( 5 ) رباعيات مزبور با عناوين آن از عق منقول است .\r\n( 6 ) - عناوين از عق و رباعيات اين صفحه از اصلى افتاده است .\r\n( 7 ) چ پ : دربار .\r\n","page_name":" 459 ","page_number":459},
  {"content":"\r\n\r\n\r\nكمال\r\n گه در غزلم سخن كشد جانب راز * گاهى به قصيده مىشود دور و دراز \r\n نازم به رباعى سخن كوته كن * تا باز شود به حرف لب بندد باز \r\n\r\nكمال\r\n اى فيض بسى موعظه گفتى به عبث * در گوش نكردى دُر و سفتى به عبث \r\n نورى به دل كسى نمىبينم « 1 » من * بس خانهء تاريك كه رُفتى به عبث \r\n\r\nكمال\r\n اى فيض بسى موعظه گفتى گفتى * بس گوهر بىنظير سُفتى سُفتى \r\n يك خفته ز گفتهء تو بيدار نشد * احسنت كز اين فسانه خفتى خفتى « 2 » \r\n\r\nكمال\r\n اى فيض بس است آنچه خواندى بس كن * از هيچ فن اندرز نماندى بس كن \r\n تا قوت گفتگوى بودت گفتى * اكنون كه ز گفتگوى ماندى بس كن \r\n\r\n\r\n","description":"","footnote":"\r\n( 1 ) - چ پ : نمىبينى .\r\n( 2 ) - چ پ ، چ ش : گفتى خفتى .\r\n","page_name":" 460 ","page_number":460},
  {"content":"\r\n\r\n\r\nختام دست‌نويس عقيل الدين\r\nتمّ بالخير عمّ و الحمد للّه كتبه ابن سيّد ركن الدين مسعود عقيل الدين الحسينى فى اواخر شهر جمادى الاوّل سنه خمس و ثمانين بعد الالف من الهجرة النبويّة المصطفوية المحمّدية على هاجرها الف الف الصلاة و التّحية ذيل عبارت عقيل الدين با خط ديگر عبارت ذيل نوشته شده تاريخ فوت مرحوم فيض در سنه 1091 لهذا اين ديوان شش سال قبل از فوت مصنّف نوشته شده حرّره 241 .\r\n\r\n","description":"","footnote":"","page_name":" 461 ","page_number":461},
  {"content":"\r\n . \r\n","description":"","footnote":"","page_name":" 462 ","page_number":462},
  {"content":"\r\n\r\nبسم اللّه الرّحمن الرّحيم\r\n\r\n[ غزليات 
  ]\r\n\r\nفهرست غزليات\r\n« حرف الف » 1 - اى در هواى وصل تو ، گسترده جانها بالها عق چ پ چ ش اصلى 473\r\n2 - هان رستخيز جان رسيد شد در بدن زلزالها عق چ پ چ ش - 473\r\n3 - ترا سزاست خدائى نه جسم را و نه جان را عق چ پ چ ش - 474\r\n4 - اى كه در اين خاكدان ، جان و جهانى مرا عق چ پ چ ش - 475\r\n5 - اى ز تو خرّم دل آباد ما عق چ پ چ ش - 476\r\n6 - اى دواى درد بىدرمان ما عق چ پ چ ش اصلى 476\r\n7 - اى فداى عشق تو ايمان ما عق چ پ چ ش اصلى 477\r\n8 - يا رب بريز شهد عبادت بكام ما عق چ پ چ ش اصلى 478\r\n9 - يا رب تهى مكن ز مى عشق جام ما عق چ پ چ ش اصلى 478\r\n10 - اى كوى تو برتر از مكانها عق چ پ چ ش اصلى 479\r\n11 - اى لال ز وصف تو زبانها عق چ پ چ ش اصلى 480\r\n12 - بوئى ز گلشنى است به دل خار خار ما عق چ پ چ ش اصلى 480\r\n13 - دارد شرف بر انجم و افلاك خاك ما عق چ پ چ ش اصلى 481\r\n14 - غم ز خوى خويش دارد غمناك ما عق چ پ چ ش اصلى 482\r\n15 - بر رهگذر نفحهء يار است دل ما عق چ پ چ ش - 483\r\n16 - بر تابه عشق تو برشتند دل ما عق چ پ چ ش - 483\r\n17 - فيض نور خداست در دل ما عق چ پ چ ش - 483\r\n\r\n","description":"","footnote":"","page_name":" 463 ","page_number":463},
  {"content":"\r\n\r\n18 - پژمرده شد دل ، ز آلودگيها عق چ پ چ ش - 484\r\n19 - اى جمله تقصير ، در بندگيها عق جزء غزل باشد عق چ پ چ ش اصلى 485\r\n20 - نكرديم كارى درين بندگيها عق چ پ چ ش اصلى 486\r\n21 - درآ در عالم معنى نظر كن سوى اين صحرا عق چ پ چ ش اصلى 486\r\n22 - عشق گسترده است خوانى بهر خاصان خدا عق چ پ چ ش اصلى 487\r\n23 - اشكهاى گرم ما ، و آههاى سرد ما عق چ پ چ ش اصلى 489\r\n24 - آسمان را يك سر پُرشور مىدانيم ما عق چ پ چ ش اصلى 490\r\n25 - ز مهر اولياء اللّه شأنى كرده‌ام پيدا عق چ پ چ ش اصلى 490\r\n26 - به كوى عشق عيش جاودانى كرده‌ام پيدا عق چ پ چ ش اصلى 491\r\n27 - تجلّى چون كند دلبر كنم شكر آن تجلّى را عق چ پ چ ش اصلى 492\r\n28 - هشدار كه ديوان حسابست در اينجا عق چ پ چ ش اصلى 494\r\n29 - هشدار كه هر ذرّه حسابست در اينجا عق چ پ چ ش اصلى 495\r\n30 - در دو عالم دردت اى دلدار بس باشد مرا عق چ پ چ ش اصلى 496\r\n31 - جمال تُست به روز آفتاب روزن ما عق چ پ چ ش اصلى 496\r\n32 - هر كه آگه شد از فسانهء ما عق چ پ چ ش اصلى 498\r\n33 - بهل ذكر چشمان خونريز را عق چ پ چ ش اصلى 498\r\n34 - بده ساقى آن جام لبريز را عق چ پ چ ش اصلى 499\r\n35 - اگر خرند ز عشّاق جان سوخته را عق چ پ چ ش اصلى 500\r\n36 - از عمر بسى نماند ما را عق چ پ چ ش اصلى 501\r\n37 - لذّات نماند و المها عق چ پ چ ش اصلى 502\r\n38 - بنواز دل شكسته‌اى را عق چ پ چ ش اصلى 502\r\n39 - شود شود كه شود چشم من مقام ترا عق چ پ چ ش اصلى 503\r\n40 - ز خودسرى بدر آرم چه خوش بود به خدا عق چ پ چ ش اصلى 503\r\n41 - يك نفس بىياد جانان برنمىآيد مرا عق چ پ چ ش اصلى 504\r\n42 - آفتاب وصل جانان برنمىآيد مرا عق چ پ چ ش اصلى 505\r\n\r\n","description":"","footnote":"","page_name":" 464 ","page_number":464},
  {"content":"\r\n\r\n43 - از دل ببرد آرام ، حُسن بتان خدا را عق چ پ چ ش اصلى 506\r\n44 - وصف تو چو مىكنم نگارا عق چ پ چ ش اصلى 507\r\n45 - يارا ، يارا ، تو را چه ، يارا عق چ پ چ ش اصلى 507\r\n46 - تو و آرام و پخته‌كارىها عق چ پ چ ش اصلى 508\r\n47 - نكنى گر تو وفا ، حسبى اللّه كفى عق چ پ چ ش اصلى 509\r\n48 - مىتوان برداشت دل از خويش و شد از جان جدا عق چ پ چ ش اصلى 509\r\n49 - اى آنكه نگذرد به زبان تو نام ما عق چ پ چ ش اصلى 510\r\n50 - هر دمم نيشى ز خويشى مىرسد يا آشنا عق اصلى چ پ چ ش 511\r\n51 - وصل با دلدار مىبايد مرا عق اصلى چ پ چ ش 512\r\n52 - علم رسمى از كجا ، عرفان كجا عق اصلى چ پ چ ش 512\r\n53 - اگر فضل خداى ، به جنّت جا دهد ما را عق اصلى چ پ چ ش 513\r\n54 - آنچه را از بهر من او خواست آن آيد مرا عق اصلى چ پ چ ش 514\r\n55 - دل چو بستم به خدا حسبى اللّه كفى عق اصلى چ پ چ ش 515\r\n56 - از جمال مصطفى روئى به ياد آمد مرا عق اصلى چ پ چ ش 515\r\n« حرف ب »\r\n57 - تن خاك راه دوست كنم حسبى الحبيب اصلى عق چ پ چ ش 517\r\n58 - بيمار زارم ، انت الطبيب اصلى عق چ پ چ ش 517\r\n59 - در وصل تو مىزنند احباب اصلى عق چ پ چ ش 518\r\n60 - در وصل تو مىزنند احباب اصلى عق چ پ چ ش 518\r\n61 - عشق مردآزما ، مرا درياب اصلى عق چ پ چ ش 519\r\n62 - گفتمش دل بر آتش تو كباب اصلى عق چ پ چ ش 520\r\n63 - اى كه چون عمر مىروى به شتاب اصلى عق چ پ چ ش 520\r\n64 - بده پيمانه‌اى سرشار امشب اصلى عق چ پ چ ش 520\r\n\r\n","description":"","footnote":"","page_name":" 465 ","page_number":465},
  {"content":"\r\n\r\n65 - بيمار زارم ، درياب ، درياب اصلى عق چ پ چ ش 521\r\n66 - ز آن دو چشمم مدام مست و خراب اصلى عق چ پ چ ش 521\r\n67 - اين چه چشم است و چه ابرو و چه لب اصلى عق چ پ چ ش 522\r\n68 - بر اوج خوبى ديدم مهى شب اصلى عق چ پ چ ش 523\r\n69 - دل بكن جانا ازين دير خراب اصلى عق چ پ چ ش 523\r\n70 - سالك راه حق بيا همّت از اولياء طلب اصلى عق چ پ چ ش 524\r\n71 - در محافل شعر مىخوانم گهى با آب و تاب اصلى عق چ پ چ ش 526\r\n72 - آنكه را هستى هميشه در طلب اصلى عق چ پ چ ش 527\r\n73 - شبى رو به حق آر اى جان مخسب اصلى عق چ پ چ ش 528\r\n« حرف ت »\r\n74 - گنج ابدى پيروى حق و عبادت اصلى عق چ پ چ ش 530\r\n75 - اى آنكه توئى قبلهء ارباب كياست اصلى عق چ پ چ ش 530\r\n76 - تا نگذرد ز نام سزاوار نام نيست اصلى عق چ پ چ ش 531\r\n77 - آمرزش من از تو خدايا غريب نيست اصلى عق چ پ چ ش 532\r\n78 - الهى به كامم شرابى فرست اصلى عق چ پ چ ش 533\r\n79 - قصهء عشق گفتنم هوس است اصلى عق چ پ چ ش 533\r\n80 - گنجى است معرفت كه طلسمش نهفتن است اصلى عق چ پ چ ش 534\r\n81 - رازها با اهل گفتن ز اهل عرفان خوش‌نماست اصلى عق چ پ چ ش 535\r\n82 - بر رخ مه‌طلعتان زلف پريشان خوش‌نماست اصلى عق چ پ چ ش 536\r\n83 - اگر ساغر دهد ساقى ازين دست اصلى عق چ پ چ ش 537\r\n84 - نه فلك چرخ‌زنان يك سر سودائى تست اصلى عق چ پ چ ش 538\r\n85 - از عتاب تو پناهم خوى تست اصلى عق چ پ چ ش 538\r\n86 - در صدف جان دُرى نيست بجز دوست دوست اصلى عق چ پ چ ش 539\r\n\r\n","description":"","footnote":"","page_name":" 466 ","page_number":466},
  {"content":"\r\n\r\n87 - نيست از ما غير نامى اوست خود را دوست دوست اصلى عق چ پ چ ش 539\r\n88 - آنكه پنهانست از چشم كسان پيداست كيست اصلى عق چ پ چ ش 540\r\n89 - اين جهان را غير حق پروردگارى هست نيست اصلى عق چ پ چ ش 542\r\n90 - بيا كه از ازلم با تو آشنائى هست اصلى عق چ پ چ ش 543\r\n91 - هر كه در دوست زد دامن احسان گرفت اصلى عق چ پ چ ش 544\r\n92 - عاشقى در بندگيها سر براهم كرده است اصلى عق چ پ چ ش 545\r\n93 - اين تن ما از روان روشن ما روشن است اصلى عق چ پ چ ش 546\r\n94 - پاى تا سر همه‌ام در غمت انديشه شدست اصلى عق چ پ چ ش 547\r\n95 - عشق بىچون تو يا رب در دل من چون نشست اصلى عق چ پ چ ش 548\r\n96 - دلم گرفت ازين خاكدان پروحشت اصلى عق چ پ چ ش 548\r\n97 - گرانى ار بدرون آيد از در جنّت اصلى عق چ پ چ ش 549\r\n98 - چون توان بود در آنجاى كه آسايش نيست اصلى عق چ پ چ ش 550\r\n99 - منوش ساغر دنيا كه درد ناب‌نماست اصلى عق چ پ چ ش 551\r\n100 - مرا كه دل ز غم معصيت ورق‌ورقست اصلى عق چ پ چ ش 551\r\n101 - اى كه در راه خدايت چشم عبرت رهبرست اصلى عق چ پ چ ش 552\r\n102 - ذرّه ذرّه نور حق را جلوه‌گاهى ديگرست اصلى عق چ پ چ ش 554\r\n103 - يا رب چمن حسن تو خرّم ز چه آبست اصلى عق چ پ چ ش 555\r\n104 - گر ميكده ويران و خرابات خرابست اصلى عق چ پ چ ش 556\r\n105 - زاهدا قدح بردار اين چه غيرت خامست اصلى عق چ پ چ ش 556\r\n106 - جمال يار كه پيوسته بىقرار خودست اصلى عق چ پ چ ش 557\r\n107 - در سرم فتنه‌اى و سودائى است اصلى عق چ پ چ ش 558\r\n108 - چو دل قرار در آن زلف بىقرار گرفت اصلى عق چ پ چ ش 559\r\n109 - مگو كه چهرهء او را نقاب در پيش است اصلى عق چ پ چ ش 559\r\n110 - مرا ز جام خيالش شراب در پيش است اصلى عق چ پ چ ش 560\r\n111 - دل به وفاى تو نهادن خوش است اصلى عق چ پ چ ش 561\r\n\r\n","description":"","footnote":"","page_name":" 467 ","page_number":467},
  {"content":"\r\n\r\n112 - عشق در راه طلب راهبر مردانست اصلى عق چ پ چ ش 562\r\n113 - بهر گلى اگرم ناله و نوائى هست اصلى عق چ پ چ ش 563\r\n114 - بيابيا كه مرا با تو ماجرائى هست اصلى عق چ پ چ ش 563\r\n115 - به كجا روم ز دستت ، به چسان رهم ز شستت اصلى عق چ پ چ ش 564\r\n116 - يك نظر مستانه كردى عاقبت اصلى عق چ پ چ ش 565\r\n117 - ما را با دوست آشنائى است اصلى عق چ پ چ ش 565\r\n118 - ما را كه نواى بينوائيست اصلى عق چ پ چ ش 566\r\n119 - هر چه تو كى كنى همه خوبست اصلى عق چ پ چ ش 566\r\n120 - نسرشته‌اند در گلم الّا هواى دوست اصلى عق چ پ چ ش 567\r\n121 - زار و نزار و خسته‌ام و بىقرار دوست اصلى عق چ پ چ ش 568\r\n122 - سر كرده‌ايم پا به ره جستجوى دوست اصلى عق چ پ چ ش 569\r\n123 - يك جرعه مى ز ساغر جانانم آرزوست اصلى عق چ پ چ ش 569\r\n124 - حلقهء آن در شدنم آرزوست اصلى عق چ پ چ ش 570\r\n125 - آهنگ جانان كرد جان اى مطرب آهنگى بَس است اصلى عق چ پ چ ش 571\r\n126 - گذشت آن گل و حسرت به يادگار گذاشت اصلى عق چ پ چ ش 572\r\n127 - بمرد رستم زال و ز تن غبار گذاشت اصلى عق چ پ چ ش 572\r\n128 - بدل و بجان زد آتش سبحات حسن و زيبت اصلى عق چ پ چ ش 573\r\n129 - ز شور عشق مرا در سرست شور قيامت اصلى عق چ پ چ ش 574\r\n130 - جمال تو عرصاتست و قامت تو قيامت اصلى عق چ پ چ ش 575\r\n131 - جان به جانان عرضه كردن عاشقان را عار نيست اصلى عق چ پ چ ش 576\r\n132 - گو برو عقل از سرم در سر هواى يار هست اصلى عق چ پ چ ش 577\r\n133 - كار جان را تن ندادم روزگار از دست رفت اصلى عق چ پ چ ش 578\r\n134 - از غم هستى چو رستم غمگسار آمد بدست اصلى عق چ پ چ ش 579\r\n135 - عشق آمد و اختيار نگذاشت اصلى عق چ پ چ ش 580\r\n136 - خمار كشت مرا ساقيا شراب كجاست اصلى عق چ پ چ ش 581\r\n\r\n","description":"","footnote":"","page_name":" 468 ","page_number":468},
  {"content":"\r\n\r\n137 - مژده آمد از قدوم آنكه دل جوياى اوست اصلى عق چ پ چ ش 582\r\n138 - قد تجلى جماله جلوات اصلى عق چ پ چ ش 583\r\n139 - يار را روى دل بسوى منست اصلى عق چ پ چ ش 584\r\n140 - بندهء او من او خداى منست اصلى عق چ پ چ ش 584\r\n141 - بادهء عشق در كدوى منست اصلى عق چ پ چ ش 585\r\n142 - عرصهء لا مكان سراى منست اصلى عق چ پ چ ش 586\r\n143 - يار ما گر ميل صحرا مىكند صحرا خوشست اصلى عق چ پ چ ش 587\r\n144 - دلم پيوسته با مهرش قرين است اصلى عق چ پ چ ش 588\r\n145 - از دل مقصود عشق‌بازيست اصلى عق چ پ چ ش 588\r\n146 - در پردهء حسن دلربا كيست اصلى عق چ پ چ ش 589\r\n147 - در پردهء عاشقى نهان كيست اصلى عق چ پ چ ش 590\r\n148 - هرجا معشوق تازه‌روئى است اصلى عق چ پ چ ش 590\r\n149 - بالا بلائى ، قامت قيامت اصلى عق چ پ چ ش 591\r\n150 - رفتار آشوب ، بالا قيامت اصلى عق چ پ چ ش 591\r\n151 - چنين رخسار زيبائى كه ديدست اصلى عق چ پ چ ش 592\r\n152 - دوش از بر من رميده مىرفت اصلى عق چ پ چ ش 592\r\n153 - بادهء تلخ كهنم آرزوست اصلى عق چ پ چ ش 593\r\n154 - آن ملاحت كه تو دارى گهر حسن اگر آنست اصلى عق چ پ چ ش 593\r\n155 - بر سر راهش فتاده غرق اشكم ديد و رفت اصلى عق چ پ چ ش 594\r\n156 - زمستان خراباتيم پندست اصلى عق چ پ چ ش 595\r\n157 - نه زلف است آن كه دلها را كمندست اصلى عق چ پ چ ش 595\r\n158 - به زهرآلودهء مژگان خواهدم كشت اصلى عق چ پ چ ش 596\r\n159 - روم از هوش اگر بينم بكامت اصلى عق چ پ چ ش 596\r\n160 - گل بنفشه دميدن گرفت گرد عذرات اصلى عق چ پ چ ش 597\r\n161 - اگر راه يابم به بوم و برت اصلى عق چ پ چ ش 598\r\n\r\n","description":"","footnote":"","page_name":" 469 ","page_number":469},
  {"content":"\r\n\r\n162 - من كجا جان برم ز دست غمت اصلى عق چ پ چ ش 599\r\n163 - كعبهء وصل تو ، پناه من است اصلى عق چ پ چ ش 599\r\n164 - دل گرفتار ماه سيمائى است اصلى عق چ پ چ ش 600\r\n165 - دلم ديگر جنون از سر گرفته است اصلى عق چ پ چ ش 600\r\n166 - دگر آزار ما در دل گرفته است اصلى عق چ پ چ ش 601\r\n167 - دلم با گلرخان تا خو گرفته است اصلى عق چ پ چ ش 601\r\n168 - جنونى در سرم ماوى گرفته است اصلى عق چ پ چ ش 602\r\n169 - كس نيست كز غم تو دلش پاره پاره نيست اصلى عق چ پ چ ش 602\r\n170 - چراغ كلبهء عاشق خيال دلدارست اصلى عق چ پ چ ش 603\r\n171 - بيابيا كه دلم در هوات بيمارست اصلى عق چ پ چ ش 604\r\n172 - گر كُشى و گر بخشى هر چه مىكنى خوبست اصلى عق چ پ چ ش 605\r\n173 - لب بر لبم نه ساقيا ، تا جان فشانم مست مست اصلى عق چ پ چ ش 606\r\n174 - شوريدگان عشق را اى مطرب آهنگ فناست اصلى عق چ پ چ ش 606\r\n175 - مرا سوداى عشق آئين و دين است اصلى عق چ پ چ ش 607\r\n176 - نگارا در غمت جانم حزين است اصلى عق چ پ چ ش 608\r\n177 - دل كه ويران اوست آبادست اصلى عق چ پ چ ش 608\r\n178 - جان روشندلان كه مظهر تست اصلى عق چ پ چ ش 609\r\n179 - صحرا و باغ و خانه ندانم كجا خوشست اصلى عق چ پ چ ش 609\r\n180 - گفتم چه چاره سازم با عشق چاره سوزت اصلى عق چ پ چ ش 610\r\n181 - گفتم كه روى خوبت از من چرا نهانست اصلى عق چ پ چ ش 610\r\n182 - عاشقان را در بهشت آرام نيست اصلى عق چ پ چ ش 611\r\n183 - بىخيالت نمىتوانم زيست اصلى عق چ پ چ ش 611\r\n184 - سبزهء خط تو ديدن چه خوشست اصلى عق چ پ چ ش 612\r\n185 - سوى تو بىتاب دويدن خوشست اصلى عق چ پ چ ش 612\r\n186 - من و هزار گدا همچو من به نزد تو هيچ است اصلى عق چ پ چ ش 613\r\n\r\n","description":"","footnote":"","page_name":" 470 ","page_number":470},
  {"content":"\r\n\r\n187 - از من و ما نمىتوانم گفت اصلى عق چ پ چ ش 614\r\n188 - اى كه سر مىكشى ز خدمت دوست اصلى عق چ پ چ ش 615\r\n189 - من نروم ز پيش تو دست من است و دامنت اصلى عق چ پ چ ش 615\r\n190 - باز آمدم با نقل و مى سرمست از جام الست اصلى عق چ پ چ ش 616\r\n191 - در غمزهء مستانهء ساقى چه شراب است اصلى عق چ پ چ ش 617\r\n192 - ما را ز باغ حُسن تو حسرت ثمر بس است اصلى عق چ پ چ ش 618\r\n193 - دم‌به‌دم دل ما را از الست پيغامست اصلى عق چ پ چ ش 618\r\n194 - صورت انسان دگر ، معنى آن ديگرست اصلى عق چ پ چ ش 619\r\n195 - راز در دل شد گره محرم كجاست اصلى عق چ پ چ ش 620\r\n196 - غير دلدار وفادار كسى ديگر نيست اصلى عق چ پ چ ش 621\r\n197 - يك محرم راز در جهان نيست اصلى عق چ پ چ ش 621\r\n198 - ز غفلت تو ترا صد حجاب در پيش است اصلى عق چ پ چ ش 622\r\n199 - غنيمتى است دمى كان بفكر كار گذشت اصلى عق چ پ چ ش 623\r\n« حرف ث »\r\n200 - گذشت عمر تو امسال همچو پار عبث اصلى عق چ پ چ ش 625\r\n201 - دلى كه عشق ندارد وجود اوست عبث اصلى عق چ پ چ ش 625\r\n202 - هر آنچه بود ندارد نمود اوست عبث اصلى عق چ پ چ ش 626\r\n203 - به مهر تو دادم دل و جان عبث اصلى عق چ پ چ ش 626\r\n204 - شديم باركش رهزن هوا بعبث اصلى عق چ پ چ ش 627\r\n205 - جان ندارد جز تو كس يا مستغاث اصلى عق چ پ چ ش 627\r\n206 - جز تنعّم به غم يار عبث بود عبث اصلى عق چ پ چ ش 628\r\n\r\n","description":"","footnote":"","page_name":" 471 ","page_number":471},
  {"content":"\r\n\r\n\r\nغزليات حرف الف\r\nشماره 1 تا 56\r\n\r\n","description":"","footnote":"","page_name":" 472 ","page_number":472},
  {"content":"\r\n\r\n\r\n( 1 )\r\n اى در هواى وصل تو گسترده جانها بالها * تو در دل ما بوده‌اى در جُستجو ما سالها \r\n اى از فروغ طلعتت تاب افتاده در جهان * وى از نهيب هيبتت در ملك جان زلزالها \r\n اى ساكنان كوى تو مست از شراب بيخودى * وى عاشقان روى تو فارغ ز قيل و قالها \r\n سرها ز تو پرغلغله ، جانها ز تو پُرولوله * تن‌ها ز تو در زلزله ، دلها ز تو در حالها \r\n تن مىكند از جان طرب ، جان دارد از جانان طرب * بر مقتضاى روحها ، جُنبش كند تمثالها \r\n كردى تجلّى بىنقاب تابان‌تر از صد آفتاب * ما را فكندى در حجاب ، از ابر استدلالها \r\n آثار خود كردى عيان در گلشن حُسن بتان * تا سوى حُسن بىنشان جانها گشايد بالها \r\n دادى بتان را آب و رنگ در سينه دل مانند سنگ * در شستشان دام بلا از زلف و خطّ و خالها \r\n ما را ندادى صبر و تاب ، وز ما گرفتى رنگ و آب * وز بيدلان جُستى حساب ، از ذرّه و مثقالها \r\n اى فيض بس كن زين انين ، در صُنع صانع را ببين * تا آن زمان « 1 » كز اين زمين ، افتد برون اثقالها \r\n\r\n( 2 )\r\n هان رستخيز جان رسيد شد در بدن زلزالها * افكند تن اثقالها ، بگشود جان را بالها \r\n\r\n\r\n","description":"","footnote":"\r\n( 1 ) - چ ش : زمين ، چ پ : زمن .\r\n","page_name":" 473 ","page_number":473},
  {"content":"\r\n\r\n افكند هر حامل جنين ، « 1 » از هُول زلزال زمين * گشتند مست اين چنين ، انداختند احمالها \r\n بىهوش شد هر مُرضعه از شدت اين واقعه * دست از رضاعت بازداشت بى خود شد از اهوالها \r\n انسان چو ديد اين حالها گفت از تعجب مالها * گفتند از ارض بدن بيرون فتاد اثقالها \r\n گفت اين زمين اخبارها وحى آمدش در كارها * از « ربك اوحى لها » « 2 » كرد او عيان احوالها \r\n در امتزاج جسم و جان كردند حكمتها نهان * كشته در تن تخم جان ، تا بردهد اعمالها \r\n تن را حيات از جان بود جان زنده از جانان بود * تن را ز سر چون واكند جانانش بخشد بالها \r\n ابدان ز جان عمران شود وز رفتنش ويران شود * جان از بدن عريان شود ، تا گستراند بالها \r\n ز آمد شد اين جسم و جان نگسست يكدم كاروان * افتاد شورى در جهان زين حلّ و زين ترحالها \r\n پر شد دل فيض از انين ، ز آن مىكند چندان حنين « 3 » * تا از دلش چون از زمين بيرون فتد اثقالها \r\n\r\n( 3 )\r\n ترا سزاست خدائى نه جسم را و نه جان را * ترا سزد كه خود آئى ، نه جسم را و نه جان را \r\n توئى توئى كه توئى و منى و مائى و اوئى * منى نشايد و مائى ، نه جسم را و نه جان را \r\n\r\n\r\n","description":"","footnote":"\r\n( 1 ) - چ ش : چنين .\r\n( 2 ) - اشاره به آيه 5 از سوره الزلزال به شرح فهرست .\r\n( 3 ) - چ پ ، چ ش : چنين متن برابر عق و اين دو غزل از متن عقيل الدين و مقابله با دو نسخه مطبوع است .\r\n","page_name":" 474 ","page_number":474},
  {"content":"\r\n\r\n توئى كه تاى ندارى وحيد و فردى و يكتا * نبوده « 1 » غير دوتايى ، نه جسم را و نه جان را \r\n ترا رسد كه در آئينه رسالت احمد * جمال خويش نمائى ، نه جسم را و نه جان را \r\n ترا رسد به نسيم كمال آل محمّد ( ص ) * ز راز چهره گشايى ، نه جسم را و نه جان را \r\n ترا رسد كه دو صدساله زنگ كفر و گنه را * ز لوح دل بزدايى ، نه جسم را و نه جان را \r\n ترا رسد كه هزاران هزار نقش بدايع * ز كلك صنع نمائى نه جسم را و نه جان را \r\n ترا رسد كه چو جان شد ز جسم و جسم ز هم ريخت * دگر اعاده نمائى ، نه جسم را و نه جان را \r\n ترا رسد كه در آئينهء نعيم و عقوبت * به لطف و قهر درآئى ، نه جسم را و نه جان را \r\n به لطف خويش ببخشا اسير قهر غمت « 2 » را * چو نيست از تو رهائى ، نه جسم را و نه جان را \r\n نه‌ايم از تو جدا موجهاى بحر وجوديم * نباشد از تو جدائى ، نه جسم را و نه جان را \r\n ز ما و من چو بپرداخت ( فيض ) خانهء دل را * ترا رسد كه درآئى ، نه جسم را و نه جان را \r\n\r\n( 4 )\r\n اى كه در اين خاكدان ، جان و جهانى مرا * چون بروم زين سرا ، باغ و جنانى مرا \r\n جان مرا جان توئى ، لعل مرا كان توئى * در دل ويران توئى ، گنج نهانى مرا \r\n آنكه به دل مىدمد روح سخن هر دمم * تا نزنم « 3 » يك نفس بىدمش آنى مرا \r\n\r\n\r\n","description":"","footnote":"\r\n( 1 ) - چ پ ، چ ش : نبود .\r\n( 2 ) - چ پ ، چ ش : خودت .\r\n( 3 ) - چ پ ، چ ش : نزند .\r\n","page_name":" 475 ","page_number":475},
  {"content":"\r\n\r\n شب همه شب تا بصبح ، هم‌نفس من توئى * روز چو كارى كنم ، كار و دكانى مرا \r\n تا كه به محفل درم با تو سخن مىكنم * چونكه به خلوت روم مونس و جانى مرا \r\n يك نفس از پيش تو گر بروم گُم شوم * چون به تو آرم پناه امن و امانى مرا \r\n گر تو برانى مرا ، جان ز فراقت دهم * جان به وصالت دهم گر تو بخوانى مرا \r\n گه به وصالم كشى گه ز فراقم كشى * گاه چنينى مرا ، گاه چنانى مرا \r\n فيض به تو رو كند ، رو چو بهر سو كند * نور تو عالم گرفت قبله از آنى مرا \r\n\r\n( 5 )\r\n اى ز تو خُرّم دل آباد ما * وز تو غمگين خاطر ناشاد ما \r\n عشق تو آزادى در بندگى * بندهء تو ، گردن آزاد ما \r\n اى گشاد بندهاى بسته تو * بسته‌اى تو بند مادرزاد ما \r\n اى ز تو آباد دلهاى خراب * وى ز تو ويران دل آباد ما \r\n اى كه هستى در دل ما روز و شب * وقت جوش لطف مىكن ياد ما \r\n داد تو بر عاشقان بيداد كرد * داد بيداد تو ، آخر داد ما \r\n داد ما ، بيداد ما از داد تُست * اى اسير داد تو ، بيداد ما \r\n شكوه‌ها داريم از بيداد خود * داد ما ده ، داد ما ده ، داد ما \r\n از تو مىجوئيم در عشقت مدد * اى ز تو در هر غم استمداد ما \r\n فيض از تو هم پناه آرد به تو * اى به تو خوش‌خاطر ناشاد ما « 1 » \r\n\r\n( 6 ) حق « 2 »\r\n اى دواى درد بىدرمان ما * وى شفاى علّت عصيان ما « 3 » \r\n\r\n\r\n","description":"","footnote":"\r\n( 1 ) - اصلى فاقد غزل و در كليهء نسخ بىتفاوت .\r\n( 2 ) - عنوان از اصلى .\r\n( 3 ) - چ پ ، چ ش ، عق : نقصان .\r\n","page_name":" 476 ","page_number":476},
  {"content":"\r\n\r\n آتشى از عشق خود در ما زدى * تا بسوزى هم دل و هم جان ما \r\n آتشى خوش‌تر ز آب زندگى * كآن بود هم جان و هم جانان ما \r\n خوش بسوزان ما در اين آتش خوشيم * تيزتر كن آتش سوزان ما « 1 » \r\n صد هزار احسنت اى آتش‌فروز * خوش بسوزان منتت بر جان ما \r\n آتشست اين عشق يا آب حيات * يا بهشت و كوثر و رضوان ما \r\n يا كه باغ و بوستان و گلشن است * يا گلست و لاله و ريحان ما \r\n سوخت خارستان ما يك‌بارگى * شد گلستان كلبهء احزان ما \r\n صد هزاران آفرين از جان و دل * باد هر دم فيض بر جانان ما \r\n\r\n( 7 ) حق « 2 »\r\n اى فداى عشق تو ايمان ما * وى هلاك عفو تو عصيان ما \r\n گر كنى ايمان ما را تربيت * عشق گردد عاقبت ايمان ما \r\n ز آتش « 3 » خوف تو آب ديده‌ها * ز آب حلمت آتش طغيان ما \r\n اى به ما آثار صُنع تو پديد * وى تو پنهان در درون جان ما \r\n اى تو هم آغاز و هم انجام خلق * وى تو هم پيدا و هم پنهان ما \r\n گوشها را سمع و چشمان را بصر * در دل و در جان ما ايمان ما \r\n اى جمالت كعبهء ارباب شوق * وى كمالت قبلهء نقصان ما \r\n عاجزيم از شكر نعمتهاى تو * عجز ما بين بگذر از كفران ما \r\n اى بدى از ما و نيكويى ز تو * آنِ خود كن پرده‌پوش آنِ ما \r\n فيض را از فيض خود سيراب كن * اى بهشت كوثر و رضوان ما \r\n\r\n\r\n","description":"","footnote":"\r\n( 1 ) - اين بيت در اصلى نبوده .\r\n( 2 ) - عنوان از اصلى .\r\n( 3 ) - چ پ ، چ ش : آتش .\r\n","page_name":" 477 ","page_number":477},
  {"content":"\r\n\r\n\r\n( 8 )\r\n يا رب بريز شهد عبادت بكام ما * ما را ز ما مگير بوقت قيام ما \r\n تكبير چون كنيم مجال سوى مده * در ديدهء بصيرت والامقام ما \r\n ابليس را به بسمله بسمل كن و بريز * ز ام‌ّالكتاب جام طهورى بكام ما \r\n وقت ركوع مستى ما را زياده كن * در سجده ساز ذروهء اعلى مقام ما \r\n وقت قنوت ذره‌اى از ما بما ممان * خود گوى و خود شنو ز لب ما پيام ما « 1 » \r\n در لُجّهء شهود شهادت غريق كن * از ما بگير مائى ما تا سلام ما « 2 » \r\n هستى ز هر تمام خدايا تمام‌تر * شايد اگر تمام كنى ناتمام ما \r\n فيض است و ذوق بندگى و عشق و معرفت * خالى مباد يكدم ازين شهد كام ما \r\n\r\n( 9 )\r\n يا رب تهى مكن ز مى عشق جام ما * از معرفت « 3 » بريز شرابى بكام ما \r\n از بهر بندگيت به دنيا فتاده‌ايم * اى بندگيت دانه و دنيات دام ما \r\n چون بندگى نباشد از زندگى چه سود * از باده چون تهى است چه حاصل ز جام ما \r\n با تو حلال و بىتو حرام است عيشها * يا رب حلال ساز به لطفت حرام ما \r\n جام مى عبادت تست اين سفال تن * خون مىشود وليك در اينجام مدام ما \r\n\r\n\r\n","description":"","footnote":"\r\n( 1 ) - ميان دو بيت ، بيت ذيل از « عق » اضافه بشود :\r\n در مقعدى كه صدق بود در شهادتين * نزد مليك مقتدرى ده مقام ما \r\n( 2 ) - چ پ : در سلام ما ، چ ش : « تا » محذوف .\r\n( 3 ) - عق : از بندگى .\r\n","page_name":" 478 ","page_number":478},
  {"content":"\r\n\r\n اين جام دل كه بهر شراب محبّتست « 1 » * بشكست نارسيده شرابى بكام ما \r\n رفتيم ناچشيده شرابى ز جام عشق * در حسرت شراب تو شد خاك جام ما \r\n عيش منقّص دو سه روز سراى دون * شد رهزن قوافل عيش دوام ما \r\n از صدق بندگيت به دل دانه‌اى فكن * شايد كه عشق و معرفت آيد به دام ما « 2 » \r\n بىصدق بندگى نرسد معرفت بكام * بىذوق معرفت نشود عشق رام ما \r\n از بندگى به معرفت از معرفت به عشق * دل مىنواز تا كه شود پخته خام ما \r\n از تار و پود علم و عمل دامى ار تنيم * فيض اوفتد هماى سعادت به دام ما \r\n\r\n( 10 ) عشق\r\n اى كوى تو برتر از مكانها * وى گمشده در رهت نشانها \r\n سرگشته به برّ و بحر گردند * اندر طلب تو كاروانها \r\n اين غرقهء بحر بىنشانى * و آن گمره وادى نشانها \r\n هر غم‌زده‌ايست از تو بريان « 3 » * وز تست نشاط شادمانها \r\n از تست زمين فتاده بى خود * وز شوق تو شور آسمانها \r\n راهى به تو نيست جز ره عشق * خاصان كردند امتحانها \r\n\r\n\r\n","description":"","footnote":"\r\n( 1 ) - عق : جام شراب بندگى از خاك ساختى .\r\n( 2 ) - اين بيت و دو بيت بعد در « عق » نيست .\r\n( 3 ) - عق : هر سوخته‌ايست از تو بريان ، چ پ ، چ ش : از تو محزون .\r\n","page_name":" 479 ","page_number":479},
  {"content":"\r\n\r\n در عالم عشق سير كرديم * ديديم يكان‌يكان نشانها « 1 » \r\n دل بر سر دل فتاده مدهوش * تن بر سر تن سپرده جانها \r\n نزد دلدار ، رفته دلها * سوى جانان روان ، روانها \r\n جانها همه پا كشيده از تن * دلها همه كنده دل ز جانها \r\n سر بر سر نيزه‌هاى حسرت * تنها بر خاك جان‌فشانها \r\n هر كو از عشق گفت حرفى * افتاد چو فيض بر زبانها \r\n\r\n( 11 )\r\n اى لال ز وصف تو زبانها * كوته ز ثناى تو بيانها \r\n با آنكه تو در ميان جانى * جوياى توايم در كرانها \r\n هر گوشه فكنده تير فكرت * زه كرده به هر گمان « 2 » كمانها \r\n گاهى به بتى شويم مفتون * جوئيم جمالت از نشانها \r\n گاهى از چشم و گاه ابرو * گاهى از لب و گهى دهانها \r\n گاهى از لطف و گاه از قهر * گاهى پيدا گهى نهانها \r\n گه سير كنيم در خط و خال * جوئيم ترا در آن ميانها \r\n گاه از سخنان توى بر توى * گاهى ز كتاب و گه بيانها \r\n القصّه به هر طريق پوئيم * با بال دل و پر روانها \r\n گيريم سراغت از كه و مه * گاه از پيران گه از جوانها \r\n ما را با تو سرى و سرّيست * پنهان ز تن و دل روانها \r\n سوداى تو هر كراست چون فيض * دارد بس سود در زيانها \r\n\r\n( 12 )\r\n بوئى ز گلشنيست به دل خار خار ما * بايد كه بشكفد گلى آخر ز خار ما \r\n\r\n\r\n","description":"","footnote":"\r\n( 1 ) - عق : ديديم جهان جهان جهانها .\r\n( 2 ) - چ پ : هر كمان .\r\n","page_name":" 480 ","page_number":480},
  {"content":"\r\n\r\n در نقش هر نگار نگر نقش آن نگار * گرچه نگار و نقش ندارد نگار ما \r\n رفتم چو در كنارش از من كناره كرد * كز خود كناره گير و درآ در كنار ما \r\n كرديم از دو كون غم دوست اختيار * بگرفت اختيار ز ما اختيار ما \r\n گوهر كه هر چه گم كند از ما سراغ كن * جام جهان‌نماست دل بىغبار ما \r\n ما را بهار و سبزه و گلزار در دلست * از مهر جان « 1 » خزان نپذيرد بهار ما \r\n اندوه عالمى به دل خود گرفته‌ايم * كس را غبار كى رسد از رهگذار ما \r\n بر دوش خويش بار دو عالم نهاده‌ايم * كى دوش كس گران شود از بار بار ما \r\n از يك شرار آه بسوزيم هر دو كون * ياران حذر كنيد ز سوز شرار ما \r\n روزى گل مراد بخواهد شكفت فيض * زين گره‌هاى ديدهء شب‌زنده‌دار ما \r\n\r\n( 13 )\r\n دارد شرف بر انجم و افلاك خاك ما * آئينهء خداىنما جان پاك ما \r\n تا امر و خلق جمله شود دوست دست صنع * كِشته است تخم مهر گياهى به خاك ما \r\n در ما فكنده دانه‌اى از مهر خويشتن * تا كائنات جمع شود در شباك ما « 2 » \r\n در به دو آفرينش و تخمير آب و گل * با آب و تاب عشق سرشتند خاك ما \r\n مستان پاك طينت ميخانهء الست * گيرند باده‌هاى مروّق ز تاك ما \r\n ما را درون سينهء خود جاى داده‌اند * هستند آسمان و زمين سينه‌چاك ما \r\n فردوس جاى ما و ملك همنشين و حور * كز خاك آن سراى بود خاك پاك ما \r\n مسجود هر فرشته و محبوب روح قدس * يا رب چه گوهرست نهان زير خاك ما \r\n فيض از زبان خويش نمىگويد اين سخن * حرفى است از زبان امامان پاك ما \r\n\r\n\r\n","description":"","footnote":"\r\n( 1 ) - مهرجان : معرب مهرگان ، و در كلّيّه نسخ آمده بدون تغيير .\r\n( 2 ) - شباك جمع شبكه بمعنى دام‌ها .\r\n","page_name":" 481 ","page_number":481},
  {"content":"\r\n\r\n\r\n( 14 )\r\n غم ز خوى خويش دارد خاطر غمناك ما * نم ز جوى خويش دارد ديدهء نمناك ما \r\n ناله‌اش از جور خويشست اين دل پرآرزو * زخمش از دست خودست اين سينهء صد چاك ما \r\n بر روان ما ز خاك ما بسى بيداد رفت * داد مىخواهد ز خاك ما روان پاك ما \r\n باك جان ما ز خاك ما و باك دل ز خود * نيست ما را هيچ باك از دلبر بىباك ما \r\n خار و خاشاك تن ما سدّ راه جان ماست * عشق كو كآتش زند در خار و در خاشاك ما \r\n خاك مىرويد گل و نسرين و نرگس در چمن * خاك ما خارى نرويد خاك بر سر خاك ما \r\n تاك رز بخشد مى و تاك تن ما بىثمر * دود آهى نيست هم ، كآتش فتد در تاك ما \r\n اين جهان و آن جهان با اين همه تشويش هست * بهر جا دادن درون خود گريبان چاك ما \r\n هر كه قدر جان پاك ما شناسد چون ملك * سجده آرد جسم ما را بهر جان پاك ما \r\n كرد تعظيم تن ما بهر جان ما ملك * زانكه بوى حق شنيد از جان ما در خاك ما \r\n از حريم قدس جان را گرچه تن افكند دور * عن‌قريب از لوث تن رَسته است جان پاك ما \r\n عاقبت تن مىشود قربان جان خوش باش فيض * مىبرد سيلاب قهر جان به دريا خاك ما « 1 » \r\n\r\n\r\n","description":"","footnote":"\r\n( 1 ) - در كليه نسخ بدون تغيير آمده .\r\n","page_name":" 482 ","page_number":482},
  {"content":"\r\n\r\n\r\n( 15 )\r\n بر رهگذر نفحهء يار است دل ما * خرّم‌تر از ايام بهار است دل ما \r\n از غيب رسد قافلهء تازه‌به‌تازه * آن قافله را راهگذار است دل ما \r\n روشن‌تر از آئينه و آب و مه و مهر است * پاكيزه ز زنگار و غبار است دل ما \r\n خالى نبود يك نفس از حور سرشتى * پيوسته نگارش به كنار است دل ما \r\n هر دم رود از جا به هواى سر زلفى * آشفته‌تر از طرّه يار است دل ما \r\n يك لحظه قرارش نبود ليك هميشه * در شيوهء رندى بقرار است دل ما \r\n هم صومعه هم ميكده ، هم مسجد و هم دير * يك معنى و بنموده هزار است دل ما \r\n غافل منگر منبع فيض است دل فيض * گستاخ مبين مسند يارست دل ما « 1 » \r\n\r\n( 16 )\r\n بر تابهء عشق تو برشتند دل ما * با درد و غم و غصّه سرشتند گل ما \r\n بالا رويم بس ، كه ز اندازه گذشتيم * در عالم دل در چه شمارست دل ما \r\n صد شكر بدست آمدش اين گنج سعادت * گر عشق نمىبود چه مىكرد دل ما \r\n دهقان ازل كشت درين بوم ، محبت * زان بر ندهد غير بلا آب و گل ما \r\n گر درد نبودى به چه پرورده شدى جان * ياد تو نمىبود چه مىكرد دل ما ؟ \r\n احرام سر كوى « 2 » تو بستيم بر آن خاك * شايد كه شود ريخته خون بحل ما \r\n گر حلّهء عفو تو نباشد كه بپوشد * بيرون نرود از تن ، جان خجل ما \r\n داريم اميد از كرمش ورنه ز تقصير * تقصير نشد ذرهء فيض از قبل ما \r\n\r\n( 17 )\r\n فيض نور خداست در دل ما * از دل ماست نور منزل ما \r\n نُقل ما نقل حرف شيرينش * ياد آن روى ، شمع محفل ما \r\n\r\n\r\n","description":"","footnote":"\r\n( 1 ) - در نسخهء اصلى نيست .\r\n( 2 ) - عق : از ياد تو بر كوى ، به غير از اصل در سه نسخه آمده است\r\n","page_name":" 483 ","page_number":483},
  {"content":"\r\n\r\n در دل از دوست « 1 » عقدهء مشگل * در كف اوست حلّ مشگل ما \r\n تخم محنت به سينهء ما كشت * آنكه مهرش سرشته در گل ما \r\n در محيط فراق افتاديم * نيست پيدا كجاست ، ساحل ما \r\n مهر بود و وفا كه مىكشتيم * از چه جور و جفاست حاصل ما \r\n دست و پا بس زديم بيهوده * داغ دل گشت سعى باطل ما \r\n دل به تيغ فراق شد بسمل * چند خواهد طپيد بسمل ما \r\n چونكه خواهد فكند در پايش * سر ما دستمزد قاتل ما \r\n بوى جان مىوزد در اين وادى * ساربانا بدار محمل ما \r\n جان چو هاروت و دل چو ماروتست * ز آسمان اوفتاده در گل ما \r\n زهرهء ماست زهرهء دنيا * شهواتست چاه بابل ما « 2 » \r\n از المهاى اين چه بابل * نيست واقف درون غافل ما \r\n كچك درد تا بسر نخورد * نرود فيل نفس كاهل ما \r\n فيض از نقص خو ، بران ما را « 3 » * نيست ره سوى پير كامل ما \r\n\r\n( 18 )\r\n پژمرده شد دل ز آلودگيها * كارى نكرديم ز افسردگيها \r\n دل برد از من گه اين و گه آن * عمرم هبا شد از سادگيها \r\n هر چند شستم دامان تقوى * زائل نگرديد آلودگيها \r\n از پا فتادم وز غم نرستم * نگرفت دستم افتادگيها \r\n زين آشنايان خيرى نديديم * خوش باد وقت بيگانگيها \r\n سامان نخواهيم ايوان نخواهيم * بيچارگيها ، آوارگيها \r\n شد حق منادى ، قل يا عبادى * تو جان ندادى ، كو بندگيها \r\n در راه يوسف كفها بريدند * اى در رهش گُم ، ز آن پردگىها \r\n\r\n\r\n","description":"","footnote":"\r\n( 1 ) - چ پ : در دل از اوست .\r\n( 2 ) - بيت در چ پ نيامده است .\r\n( 3 ) - چ پ ، چ ش : از نفس خويشتن ما را .\r\n","page_name":" 484 ","page_number":484},
  {"content":"\r\n\r\n آمد قيامت كو استقامت * زين بندگيها ، شرمندگيها \r\n صورى دميدند موتى شنيدند * مرگ است خوش‌تر زين زندگيها \r\n كو عشق و زورش كو شرّ و شورش * طرفى نبستيم ز آسودگيها \r\n از خود بد شو شوريده سر شو * صحراى پهنى است شوريدگيها \r\n اى آنكه دارى در سر غم عشق * ارزانيت باد آشفتگيها « 1 » \r\n يارى كجا شد عيش جوانى * خوش عالمى بود آن كودگيها \r\n اى فيض برخيز خاكى بسر ريزا * در ماتم آن آسودگيها \r\n\r\n( 19 )\r\n اى جمله تقصير در بندگيها * رو آب شو از شرمندگيها \r\n شد حقّ منادى قُل يا عبادى * تو جان ندادى كو بندگيها \r\n در راه يوسف ، كفها بريدند * اى در رهش گم زان پردگىها \r\n آمد قيامت ، كو استقامت * زين بندگيها شرمندگيها \r\n صورى دميدند موتى شنيدند * مرگست خوش‌تر زين زندگيها \r\n كو عشق و زورش كو شرّ و شورش * طرفى نبستيم ز آسودگيها \r\n از خود بدر شو شوريده سر شو * صحراى پهنى است شوريدگيها \r\n اى آنكه دارى در سر غم عشق * ارزانيت باد آشفتگيها \r\n يا رب كجا شد عيش جوانى * خوش عالمى بود آن كودگيها « 2 » \r\n اى فيض برخيز خاكى بسر ريز * در ماتم آن آسودگيها \r\n\r\n\r\n","description":"","footnote":"\r\n( 1 ) - هفت بيت آغاز غزل در دو ديوان مطبوع ب و ش غزل جداگانه‌ايست كه با اين بيت تخلّص تمام مىشود :\r\n اى فيض بگسل از عقل و تدبير * بر عشق تن جان آشفتگيها \r\n( 2 ) - قافيه محل اشكال توضيحا اين غزل در دو نسخهء چاپى آمده و غزل ديگرى با مطلع :\r\n پژمرده شد دل ز آلودگيها * كارى نكرديم ز افسردگيها \r\nامّا هر دو غزل در دو نسخهء « عق » در يك غزل آمده بدون مطلع اين غزل كه عينا غزل نسخهء عق بعد از اين غزل مىآيد .\r\n","page_name":" 485 ","page_number":485},
  {"content":"\r\n\r\n\r\n( 20 ) كمال\r\n نكرديم كارى درين بندگيها * نديديم خيرى ازين زندگيها \r\n ازين زندگيها نشد كام حاصل * درين بندگيهاست شرمندگيها \r\n بيا عشق ويران كن صبر و طاقت * كه آسوده گرديم ز آسودگيها \r\n اگر هست خيرى در آشفتگيهاست * كه آشفته‌تر باد آشفتگيها \r\n ز زنگار عقل آينه دل سيه شد * خوشا سادگيها و ديوانگيها \r\n رهى گر به حق هست شوريدگيهاست * خوشا عيش و سوداى شوريدگيها \r\n پريشان شو از زلفهاى پريشان * مجو خاطر جمع ز آسودگيها \r\n بيا تا تلافى كنيم آنچه بگذشت * كه داريم از عمر شرمندگيها \r\n بيا بعد ازين فيض بيدار باشيم * كه مرگست بهتر ازين خفتگيها « 1 » \r\n\r\n( 21 ) كمال\r\n درآ در عالم معنى نظر كن سوى اين صحرا « 2 » * كه گل گل بشكفاند دل ، گل خودروى اين صحرا \r\n جهان معنيست آن ارض واسع كان شنيدستى * بيا هجرت كن از اقليم صورت سوى اين صحرا \r\n معطّر دارد از بوى گل معنى « 3 » جهانى را * بيا اى جان من فيضى ببر از بوى اين صحرا \r\n\r\n\r\n","description":"","footnote":"\r\n( 1 ) - بدون تغيير در نسخ .\r\n( 2 ) - عق : فزاى جان بود خرم قدم نه سوى اين صحرا .\r\n( 3 ) - عق ، چ پ ، چ ش : گل قدسى .\r\n","page_name":" 486 ","page_number":486},
  {"content":"\r\n\r\n درين صحراست آهويى كه از شيران ربايد دل * زهى صيّادى چشم خوش آهوى اين صحرا \r\n بيا اى آنكه خارى در دلت از حسن گل‌روئيست * بسوزان ، خار دل در نور آتش خوى اين صحرا « 1 » \r\n بيا اى آنكه در زنجير زلفى بسته دارى دل « 2 » * گشاد دل بجو از وسعت دلجوى اين صحرا \r\n بيا اى آنكه وسواس بتى شوريده‌ات دارد * دلت را شستشويى ده در آب جوى اين صحرا \r\n چه « 3 » در كوى بتان افتاده كوكو مىزنى دلتنگ * گشايش را اگر گوئى سپارى كوى اين صحرا \r\n گشاد سينهء فيض از گشاد روى اين صحرا * به حسن دلبران كى مىدهد يك موى اين صحرا \r\n\r\n( 22 ) عشق\r\n عشق گسترده است خوانى بهر خاصان خدا * مىزند هر دم صلائى سارعوا نحو اللقا \r\n بر سر خوانش نشسته قدسيان ساغر به كف * هين بيائيد اهل دل اينجاست اكسير بقا \r\n\r\n\r\n","description":"","footnote":"\r\n( 1 ) - عق : به ياد روى او افكن نظر بر روى اين صحرا و بعد از اين بيت در عق دو بيت در متن و حاشيه بدين شرح اضافه دارد :\r\n بيا اى آنكه زلف مهوشى روزت سياه دارد * به ياد زلف او خوش كن مشام از بوى اين صحرا \r\n بيا اى آنكه از صحبت مكدّر شد دل تنگت * به چشم سر تفرج كن گل خودروى اين صحرا \r\n( 2 ) - مصراع در عق : بيا اى آنكه مىخواهى نظر در قدرت بىچون .\r\n( 3 ) - عق : چو .\r\n","page_name":" 487 ","page_number":487},
  {"content":"\r\n\r\n يا عباد اللّه تعالوا اشربوا هذا الرحيق * يا عباد اللّه تعالوا مبتَغاكم عندنا \r\n سوى ما آئيد مخموران صهباى الست * تا برون آريمتان از عهدهء قالوا بلى \r\n دلگشا بزمى ز اسباب طرب آراسته * بهر هر غم‌ديدهء اندوهگين مبتلا « 1 » \r\n باده و نقلست و مطرب ساقيان مهربان * ماه‌رويان جعدمويان نيك‌خويان خوش‌لقا \r\n هر يكى از ديگرى در دلبرى چالاك‌تر * هر يكى بر ديگرى « 2 » سبقت گرفته در صفا \r\n مىكنند از جان به استقبال اهل دل « 3 » قيام * خُذ مداما يا اخانا خير مقدم مرحبا \r\n هر كه نوشد ساغر مى از كف آن ساقيان * سيّئاتش مىشود طاعات و طاعات ارتقا \r\n هر كه نوشد جرعه‌اى زان زنده گردد جاودان * هر كه گردد مست از آن يابد بقا اندر فنا \r\n جاهلان گردند دانا مردگان گردند حى * عاقلان گردند مست و عارفان بىمنتها \r\n الصلا اى باده‌نوشان مى ازين ساغر كشيد * تا به يك پيمانه بستاند شما را از شما \r\n مى براق عاشقان مستى بود معراجشان * مىبرد ارواحشان را از زمين سوى سما \r\n الصلا اى عاقلان با عشق سودائى كنيد * هر كه نوشد باده‌اش گيرد ز مستى سودها « 4 » \r\n\r\n\r\n","description":"","footnote":"\r\n( 1 ) - چ پ : بيت را ندارد .\r\n( 2 ) - جنگ : از ديگرى .\r\n( 3 ) - عق : استقبال دل اهل .\r\n( 4 ) - عق : با مصراع زير آن جابجا شده .\r\n","page_name":" 488 ","page_number":488},
  {"content":"\r\n\r\n الصلا اى طالبان معرفت عاشق شويد * تا بياموزد شما را عشق حق اسرارها \r\n الصلا اى غافلان عشق آيت هشياريست * هر كه خواند گردد او ذكر خدا سر تا به پا \r\n الصلا اى سالك گم‌كرده‌راه « 1 » اينست راه * الصلا اى كور گم‌كرده‌عصا اينك عصا \r\n آيد از غيب اين ندا هر دم به روح خاكيان * سوى بزم عشق آيد هر كه مىجويد خدا \r\n نيست عيشى در جهان مانند عيش بزم عشق * فيض را يا رب به بزم عشق خود راهى نما \r\n\r\n( 23 ) عشق « 2 »\r\n اشكهاى گرم ما و آههاى سرد « 3 » ما * كس نداند كز كجا آيد مگر همدرد ما \r\n عاقلان را كى خبر باشد ز حال عاشقان * كى شناسد درد ما جز آنكه باشد مرد ما \r\n خام بىدردى چه داند اشك گرم و آه سرد * دردمند پخته‌اى بايد شناسد درد ما \r\n شهسوار عرصهء عشقيم گردون زير ران * بستهء اين چاراركان كى رسد در گرد ما \r\n شد گواه عقل عاقل ، گونه‌هاى سرخ او * شاهدان عشق ما اين گونه‌هاى زرد ما \r\n پرده برخيزد يقين گردد كدامين بهترست * عقل تن‌پروردشان يا عشق جان پرورد ما \r\n خار ما و وَرد ما جور حبيب و لطف اوست * نيست كس را در جهان چون خار ما و وَرد ما \r\n حرّ ما و برد ما عشقست و عقل دوربين * جنّت ما حرّ ما و دوزخ ما برد ما \r\n يكّه حرف فيض را مانند نبود در جهان * جنت حرف ما نباشد غير حرف فرد ما \r\n\r\n\r\n","description":"","footnote":"\r\n( 1 ) - چ پ ، چ ش ، عق : ره .\r\n( 2 ) - عنوان از اصلى .\r\n( 3 ) - چ ش : گرم ما راههاى سرد .\r\n","page_name":" 489 ","page_number":489},
  {"content":"\r\n\r\n\r\n( 24 )\r\n آسمان را يكسر پرشور مىدانيم ما * وز شراب لم يزل مخمور مىدانيم ما \r\n نور حق پاينده بر اكناف عالم سر بسر * نور انجم پرتوى زان نور مىدانيم ما \r\n جابجا در هر فلك بنشسته خيلى از ملك * اين عبادت‌خانه را معمور مىدانيم ما \r\n هر كرا دانش بود مقصور بر حسّ و خيال * چشم او گر چار گردد كور مىدانيم ما \r\n نزد نزديكان حق حيّند و ناطق نه فلك * هر كرا اين علم نبود دور مىدانيم ما \r\n عالم خلقست اين عالم كه پيدا بينيش * عالم امر از نظر مستور مىدانيم ما \r\n چشم فهم نكته ز اهل علم بتوان داشتن * جاهل دل مرده را معذور مىدانيم ما \r\n فيض را در هر خيالى ناصرى از حق بود * در همه كارش از آن منصور مىدانيم ما « 1 » \r\n\r\n( 25 )\r\n ز مهر اولياء اللّه شأنى كرده‌ام پيدا * براى خويش عيش « 2 » جاودانى كرده‌ام پيدا \r\n رسا گر نيست دست من بقرب دوستِ يكتا * ز مهر دوستانش نردبانى كرده‌ام پيدا \r\n ولاى آل پيغمبر بود معراج روح من * به جز اين آسمانها آسمانى كرده‌ام پيدا \r\n بحبل اللّه مهر اهل بيت است اعتصام من * براى نظم ايمان ريسمانى كرده‌ام پيدا \r\n ز مهر حق‌شناسان هر چه خواهم مىشود حاصل * درون خويشتن گنج نهانى كرده‌ام پيدا \r\n سخنهاى امير المؤمنين دل مىبرد از من * ز اسرار حقايق دلستانى كرده‌ام پيدا \r\n\r\n\r\n","description":"","footnote":"\r\n( 1 ) - در كليه نسخ بدون تغيير .\r\n( 2 ) - چ پ ، چ ش : عيشى .\r\n","page_name":" 490 ","page_number":490},
  {"content":"\r\n\r\n جمال عالم آرايش اگر پنهان شد از چشمم * حديثش را ز جان گوش و زبانى كرده‌ام پيدا \r\n كلامش بوى حق بخشد مشام اهل معنى را * ز گلزار الهى بوستانى كرده‌ام پيدا \r\n قدم در مهر او خم شد عصاى مهر محكم شد * براى دشمنش تير و كمانى كرده‌ام پيدا \r\n عصا اينجا و عصيان را شفيع آنجاست مهر او * دو عالم گشته‌ام تا مهربانى كرده‌ام پيدا \r\n به خاك درگه آل نبى پى برده‌ام چون فيض * براى خود ز جنّت آستانى كرده‌ام پيدا \r\n ازيشان وافى و صافى فقيهان را « 1 » بود كافى * ازين دو بهر عقبى نردبانى كرده‌ام پيدا \r\n\r\n( 26 ) عشق\r\n بكوى عشق عيش جاودانى كرده‌ام پيدا * براى خويش نيكو آشيانى كرده‌ام پيدا \r\n مرا از دولت دل شد ميسّر هر چه مىخواهم * درون خويشتن كنج نهانى كرده‌ام پيدا \r\n ز عكس روى او در هر دلى مهرى است تابنده * بكوى دوست از دلها نشانى كرده‌ام پيدا \r\n\r\n\r\n","description":"","footnote":"\r\n( 1 ) - وافى از تأليفات آن بزرگوار و جامع كتب اربعهء حديث و صافى تفسير قرآن معروف اوست توضيحا هر دو كتاب به زبان تازيست وافى شامل 15 جزو يا كتاب و صافى كلا در 2 مجلد بطبع رسيده است توضيحا او ملخّص صافى را اصفى نام نهاده و ملخّص اصفى را مصفّا كه با تفسير تنوير المواهب چهار تأليف او در اين رشته است .\r\n","page_name":" 491 ","page_number":491},
  {"content":"\r\n\r\n مشام اهل معنى بوى گل مىيابد از الفت * ز ياران موافق بوستانى كرده‌ام پيدا \r\n چو در الفت فزايد صحبت اخوان برد حق دل * ميان جمع ياران داستانى كرده‌ام پيدا \r\n اگر چه در غم جانان دل از جان و جهان كندم * ولى در دل ز عكس او جهانى كرده‌ام پيدا \r\n ز داغ عشق گلها چيده‌ام پهلوى يكديگر * درون سينهء خود گلستانى كرده‌ام پيدا \r\n ز خان‌ومان اگر چه برگرفتم دل به او دادم * بكوى عشق ليكن خان‌ومانى كرده‌ام پيدا \r\n اگر در پرده دارد يار طرز مهربانى را * من از عشقش انيس مهربانى كرده‌ام پيدا \r\n كنم تا خويش را قربان از آن ابرو و آن مژگان * بدست آورده‌ام تيرى ، كمانى كرده‌ام پيدا \r\n اگر جان در ره جانان فدا گردد فدا گردد * ز يمن عشق جان جاودانى كرده‌ام پيدا \r\n نجات فيض تا گردد مسجّل نزد اهل حق * ز داغ عشق بر جانم نشانى كرده‌ام پيدا « 1 » \r\n\r\n( 27 ) حق\r\n تجلى چون كند دلبر كنم شكر آن تجلى را * تسلّى چون دهد از خود نخواهم آن تسلّى را \r\n بسوزد در تجلّى و نسازد با تسلى دل * ببخشد گر تسلى جان دهم آن جان تجلّى را \r\n\r\n\r\n","description":"","footnote":"\r\n( 1 ) - در تمامى نسخ بدون تغيير .\r\n","page_name":" 492 ","page_number":492},
  {"content":"\r\n\r\n تجلّى تا كند بر من مرا از من كند خالى * كه يكتايم نشيمن كى كنم جز جاى خالى را \r\n تسلّى چون توان شد از جمال عالم آرايش * تسلّى باد قربان ناز سلطان تجلّى را \r\n از آن عاقل بماندستى كه رويش را نديدستى * كسى مجنون تواند شد كه او ديدست ليلى را \r\n كسى او را تواند ديد كو گردد سراپا جان * كه چشم سر نيارد ديد حسن لايزالى را \r\n جلالش چون گدازد جان ، جمالش مىنوازد دل * و گرنه كس نيارد تاب انوار جلالى را \r\n ز خود تا كس « 1 » نياسايد جمالش روى ننمايد * نبيند ديدهء خودبين جمال حق تعالى را \r\n اگر خواهى رسى در وى گذر كن از هواى دل * بهل سامان غالى « 2 » را بمان ايوان عالى را \r\n كسى جانش شود فربه كه جسم او شود لاغر * ز خون دل غذا و ز بوريا سازد نهالى را \r\n نعيم اهل دل خواهى دلت را صاف كن از غشّ « 3 » * بمان لذّات دنيى را بهل فردوس اعلى را \r\n دلت فردوس مىخواهد كمالى بدست آور * كه باشد با تو در عقبى بهل « 4 » صاحب كمالى را \r\n\r\n\r\n","description":"","footnote":"\r\n( 1 ) - چ پ ، چ ش : ز كس تا كس .\r\n( 2 ) - عق : عالى ، چ پ ، چ ش مانند متن امّا استنباطا غالى با غين بمعنى غلوكننده است به نظر مىرسد كه منظور شاعر « قالى » بمعنى فرش بوده كه بسيار متناسب با ايوان عالى است و جناس نيز مىباشد و احتمالا اشتباه نسخه‌نويس بوده و يا آنكه در روزگار فيض « قالى » بمعنى فرش را با غين مىنوشته‌اند .\r\n( 3 ) - چ پ ، چ ش : عيش .\r\n( 4 ) - عق ، چ پ ، چ ش : بهل .\r\n","page_name":" 493 ","page_number":493},
  {"content":"\r\n\r\n اگر خواهى كه عقلت را ز دست ديو برهانى * ز سر بيرون كن ار بتوانى اوهام خيالى را \r\n بكن از غير حق دل را بروب از ما سوى جان را * به دونان واگذار اسباب جاهى را و مالى را \r\n ترا اين و صفها چون نيست حالى تن زن از گفتن * بيان ديگر مكن اى فيض جز اوصاف حالى را \r\n\r\n( 28 ) كمال\r\n هشدار كه ديوان حسابست در اينجا * با ماش خطابست و عتابست در اينجا « 1 » \r\n تا آتش خشمش چه كند با من و با تو * دلهاى عزيزان همه آبست در اينجا \r\n آن يار كه با دُردكشانش نظرى هست * با صوفى صافيش عتابست در اينجا \r\n بر شعلهء دل زن شررى ز آتش قهرش * آنجا اگر آتش بود آبست در اينجا \r\n دشنامى از آن لب كندم تازه و خوش‌بو * ز آن گل سخن تلخ گلابست در اينجا \r\n هر چيز چنان كو بود آنجا بنمايد * آنجاست حميم آنچه شرابست در اينجا \r\n رو ديده بدست آر كه در ديدهء حق‌بين « 2 » * آنجاست خطا آنچه صوابست در اينجا \r\n اين بزم نه بزميست كه باشد مى و مطرب * مى خون دل احباب كبابست در اينجا \r\n آنجا مگرم جام شرابى به كف آيد * در چشم من اين باده سرابست در اينجا \r\n با دوست درآيد مگر آنجا ز در لطف * با دشمن و با دوست عتابست در اينجا \r\n آيد چو نهيب ملك‌الموت به سمعش * هشيار شود هر كه خرابست در اينجا \r\n آيد ز سرافيل چو يك نفخه به گوشش * بيدار شود هر كه به خوابست در اينجا « 3 » \r\n\r\n\r\n","description":"","footnote":"\r\n( 1 ) - اين مصراع در چ پ اشتباه ثبت شده .\r\n( 2 ) - چ پ ، چ ش : ديدهء خونين .\r\n( 3 ) - اين بيت در چ پ و چ ش نيست .\r\n","page_name":" 494 ","page_number":494},
  {"content":"\r\n\r\n هر توشه سزاوار ره خلد نباشد * نيكو بنگر فيض چه بابست « 1 » در اينجا \r\n فردا مگر آنجا كندش لطف تو معمور * آن دل كه ز قهر تو خرابست در اينجا « 2 » \r\n\r\n( 29 ) كمال\r\n هشدار كه هر ذره حسابست در اينجا * ديوان حسابست و كتابست در اينجا \r\n حشرست و نشورست و صراطست و قيامت * ميزان و ثوابست و عقابست در اينجا \r\n فردوس برينست يكى را و يكى را * انكال و جهيمست « 3 » و عذابست در اينجا \r\n آن را كه حساب عملش لحظه‌به‌لحظه است * با دوست خطابست و عتابست در اينجا \r\n آن را كه گشودست ز دل چشم بصيرت * بيند چه حساب و چه كتابست در اينجا \r\n بيند همه پاداش عمل تازه‌به‌تازه * با خويش مر آن را كه حسابست در اينجا \r\n با زاهدش ار هست خطابى « 4 » به قيامت * با ماش هم امروز خطابست در اينجا \r\n امروز به پاداش شهيدان محبّت * زان‌روى برافكنده نقابست در اينجا \r\n زاهد نكشد باده مگر دُردى و آنجا * صوفيست كه او را مى نابست در اينجا \r\n آن را كه قيامت خوش و نزديك نمايد * از گرمى تعجيل دل آبست در اينجا \r\n دورى كه نبيند مگر از دور قيامت * در ديدهء تنگش چو سرابست در اينجا \r\n بيدار نگردد مگر از صور سرافيل * مستغرق غفلت كه به خوابست در اينجا \r\n هشيار كه سنجد عمل خويشتن اى فيض « 5 » * سر سوى حق و پا به ركابست در اينجا \r\n صد شكر دل باده‌پرستان « 6 » همه آنجا * معمور بود گرچه خرابست در اينجا \r\n\r\n\r\n","description":"","footnote":"\r\n( 1 ) - عق : بنگر چيست كه بابست .\r\n( 2 ) - عق ، اين بيت تخلّص اضافه دارد :\r\n اى فيض شكيبا شو ازو تا فرج آيد * آنجاست محلّش چه شتاب است در اينجا \r\n( 3 ) - چ پ : آزار و جهيم است .\r\n( 4 ) - عق : حسابى ، چ ش : خطائى .\r\n( 5 ) - عق : خويش دمادم .\r\n( 6 ) - چ پ ، چ ش : صد شكر كه دلهاى عزيزان .\r\n","page_name":" 495 ","page_number":495},
  {"content":"\r\n\r\n بىتاب شد از كشمكش خوف و رجا فيض * آنجاست گر آرام شتابست در اينجا « 1 » \r\n\r\n( 30 )\r\n در دو « 2 » عالم دردت اى دلدار بس باشد مرا * كافر عشقم اگر غير تو كس باشد مرا \r\n با تو باشم وسعت دل بگذرد از عرش هم * بىتو باشم هر دو عالم يك قفس باشد مرا \r\n مىندانم جانم از تن چون جدا خواهد شدن « 3 » * اين قدر دانم نگاهى از تو بس باشد مرا \r\n عمر خواهم پايدار و جان شيرين بيشمار * بر تو مىافشانده باشم تا نفس باشد مرا \r\n هر كسى دارد هوس چيزى نخواهم من جز آنك * سر نهم در پاى جانان اين هوس باشد مرا \r\n توتياى ديدهء گريان كنم تا بينمش * گر به خاك پاى جانان دسترس باشد مرا \r\n جهد كن تا كام جان شيرين شود از شهد وصل * فيض تا كى دست بر سر چون مگس باشد مرا \r\n\r\n( 31 )\r\n جمال تست به روز آفتاب روزن ما * خيال تست به شبها چراغ مسكن ما \r\n گرفت از تن ما ذره ذره داد به جان * ز يُمن عشق تو شد رفته رفته جان تن ما \r\n\r\n\r\n","description":"","footnote":"\r\n( 1 ) - بيت از عق اضافه شد .\r\n( 2 ) - چ پ ، چ ش ، عق : از دو .\r\n( 3 ) - عق ، چ پ ، چ ش : من نمىدانم چسان جانم فدا خواهد شدن .\r\n","page_name":" 496 ","page_number":496},
  {"content":"\r\n\r\n گمان مبر كه به يك جا نشسته‌ام فارغ * دو كون طى شد و يك كس نديد رفتن ما \r\n دل من آهن و عشق تو مغناطيس * ربود جذبهء آهن‌رباى آهن ما \r\n صفاى سينهء ما كينه‌اى ز كس « 1 » نگذاشت * نه‌ايم با كس دشمن بگو به دشمن ما \r\n به ما بدى كن و نيكى ببين و تجربه كن * خبر بگو به كسان نيست غير اين فن ما \r\n هزار خوف و خطر بود ار « 2 » نمىبودى * كتاب معرفت ما دعاى جوشن ما \r\n دل فراخ نيايد به تنگ از بخشش * بيا ببر گهر معرفت از مخزن ما \r\n سخن ز عالم بالا هميشه مىآيد * كجا خزانهء دل كم شود ز گفتن ما \r\n غنيمتى شمر اين يك دو دم كه خواهد شد * به جاى ديدن ما بعد ازين شنيدن ما \r\n جهان به ديدهء ما تيره شد كجا رفتند * نشاط و عهد شباب آن دو چشم روشن ما \r\n همان بهار و همان گلشن و همان گلهاست * چه شد نواى خوش بلبلان گلشن ما \r\n دلا اگر ننشينيم طرف گلزارى * به ياد لاله‌رخى خون ما گردن ما \r\n\r\n\r\n","description":"","footnote":"\r\n( 1 ) - جنگ قديم : به كس .\r\n( 2 ) - چ پ ، چ ش ، عق : بودى ار و در دو نسخه چاپى « خوف و خطر » بدون واو عطف .\r\n","page_name":" 497 ","page_number":497},
  {"content":"\r\n\r\n چه بر حضيض زمين مانده‌ايم سرگردان * چو اوج عالم بالا بود نشيمن ما \r\n خموش فيض حديث دلست بىپايان * بيان آن نتواند زبان الكن ما \r\n\r\n( 32 )\r\n هر كه آگه شد از فسانهء ما * عاقبت پى برد به خانهء ما \r\n آنكه جويد نشان ، نشان نبرد * بىنشانى بود نشانهء ما \r\n بگذراند ز عرش هر كه نهد * سر طاعت بر آستانهء ما \r\n توسن چرخ را بدين شوكت * رام كرده است تازيانهء ما \r\n نرسد دست كوته‌همت * كه بلندست آشيانهء ما \r\n قدر ما را كسى نمىداند * غير آن صاحب زمانهء ما \r\n همه عالم اگر شود دشمن * ما و آن دوست يگانهء ما \r\n هر كه با ما بسر برد نفسى * داند او عيش جاودانهء ما \r\n هر كه را وصل ما به چنگ آيد * هوش بربايدش چغانهء ما \r\n غير درگاه ما پناهى نيست * سر خلقى و آستانهء ما \r\n كار و استاد و كارگر « 1 » مائيم * غير ما نيست كارخانهء ما \r\n همه ما و بهانهء اغيار * كو كسى بشكند بهانهء ما \r\n دام پيدا و دانه ناپيدا * غيب‌بينست مرغ دانهء ما \r\n از سر اهل دل ربايد هوش * دم مزن فيض از فسانهء ما \r\n\r\n( 33 )\r\n بهِل ذكر چشمان خونريز را * بمان فكر زلف دلاويز را \r\n\r\n\r\n","description":"","footnote":"\r\n( 1 ) - چ پ ، چ ش ، عق : كارگه .\r\n","page_name":" 498 ","page_number":498},
  {"content":"\r\n\r\n دل و جان به ياد خدا زنده دار * به حق خير « 1 » كن اين دو ناچيز را \r\n اگر مستيى آرزو باشدت * بكش ساغر عشق لبريز را \r\n ز حق عشق حق روز و شب مى طلب * بزن در دل اين آتش تيز را \r\n گذر كن ز شيرين لبان مجاز « 2 » * به ياد آر فرهاد و پرويز را \r\n به جد باش در طاعت شرع و عقل * مهل رسم تقوى و پرهيز را \r\n مكدّر چو گردى بخوان شعر حق * حق تلخ شيرينىآميز را \r\n به روز دلت غم چو زور آورد * بجو مطرب شادىانگيز را \r\n چو در طاعت افسرده گردد تنت * به ياد آر عبّاد شب‌خيز را \r\n به دل مىرسان دم بدم ياد مرگ * چو بر مركب ، آسيب مهميز را \r\n چو رازى نهى با كسى در ميان * بپرداز از غير دهليز را \r\n حجابت ز حق نيست جز چيز و كس * حذر كن ز كس دور كن چيز را \r\n نماند آدمى خو به پاليز دهر * به گاوان بماندند پاليز را \r\n خدايا اگر چه نيرزد به هيچ * به چيزى « 3 » بخر فيض ناچيز را \r\n\r\n( 34 ) عشق\r\n بده ساقى آن جام لبريز را * بده بادهء عشرت‌انگيز را \r\n مئى ده كه جان را برد تا فلك * دَرَد كهنه غربال غم‌بيز را \r\n چه پرسى ز مينا و ساغر كدام * به يك دفعه ده آن دو لبريز را \r\n گلويم فراخست ساقى بده * كشم جام و مينا و خم نيز را \r\n اگر صاف مَى مىنمايد بدست * بده دُردى و دردى آميز را \r\n\r\n\r\n","description":"","footnote":"\r\n( 1 ) - چ پ ، چ ش ، عق : به حق چيز .\r\n( 2 ) - چ پ ، چ ش : حجاز .\r\n( 3 ) - چ پ : به چيزت .\r\n","page_name":" 499 ","page_number":499},
  {"content":"\r\n\r\n در آئينهء جام ديدم بهشت * خبر زاهد خشك شب‌خيز را \r\n پريشان چو خواهى دل عاشقان * برافشان دو زلف دل‌آويز را \r\n به شرع تو خون دل ما رواست * اشارت كن آن چشم خونريز را \r\n چه با غم‌زدهء مست دارى ستيز * به جانم زن آن نشتر تيز را \r\n دل فيض از آن زلف بس فيض ديد * ببر مژده مرغان شب‌خيز را « 1 » \r\n\r\n( 35 ) عشق\r\n اگر خرند ز عشّاق جان سوخته را * روان به دوست برم اين روان سوخته را \r\n كشد چو شعله ز حرف فراق دوست نفس * كشم به كام خموشى زبان سوخته را \r\n ز آتش دل من حرف در دهان سوزد * كسى چگونه بفهمد بيان سوخته را \r\n خبر ببر به بَر دلبر اى صبا و بگو * سزد كه رحم كنى عاشقان سوخته را \r\n بگو ، ز سوختگان آتشين‌رخان پرسند * ترا چه شد كه نپرسى فلان سوخته را \r\n ز هم بپاش صبا قالبم به پاش افكن * مهل كه دفن كنند استخوان سوخته را \r\n بسوخت ز آتش عشقش تنم طبيب برو * دوا چگونه توان خستگان سوخته را \r\n\r\n\r\n","description":"","footnote":"\r\n( 1 ) - بدون تغيير در تمام نسخ آمده\r\n","page_name":" 500 ","page_number":500},
  {"content":"\r\n\r\n فتاد آتش عشقش بدل ز من گم شد * كجا روم ز كه پرسم نشان سوخته را \r\n حديث سوختگانست بهر خامان حيف * خبر كنيد ز من همدمان سوخته را \r\n دهان و كام و زبان سوخت ز اوّلين سخنش * بگو به فيض ببندد دهان سوخته را « 1 » \r\n\r\n( 36 ) حق\r\n از عمر بسى نماند ما را * در سر هوسى نماند ما را \r\n رُفتيم ز دل غبار اغيار * جز دوست كسى نماند ما را « 2 » \r\n رَفتيم به آشيانهء خويش * رنج قفسى نماند ما را \r\n ازبس‌كه نفس زديم بى جا * جاى نفسى نماند ما را \r\n ياران رفتند رفته رفته * دمساز كسى نماند ما را \r\n گرمى بردند و روشنايى * ز ايشان قبسى نماند ما را \r\n گلها رفتند زين گلستان * جز خار و خسى نماند ما را \r\n دل‌واپسى دگر نداريم * در دهر كسى نماند ما را \r\n كو خضر رهى در اين بيابان * بانگ جرسى نماند ما را \r\n جز ناله كه مونس دل ماست * فريادرسى نماند ما را \r\n بستيم چو فيض لب ز گفتار * چون همنفسى نماند ما را « 3 » \r\n\r\n\r\n","description":"","footnote":"\r\n( 1 ) - در همهء نسخ بدون تغيير آمده .\r\n( 2 ) - بعد از بيت دوم از نسخهء عق :\r\n بر فرق هوا زديم پائى * در سر هوسى نماند ما را \r\n( 3 ) - بعد از بيت آخر از نسخهء عق :\r\n","page_name":" 501 ","page_number":501},
  {"content":"\r\n\r\n\r\n( 37 ) حق\r\n لذّات نمانَد و المها * شادى گذرد چو برق و غمها \r\n غمناك مباش از آن و زين خوش * چون هر دو رود سوى عدمها \r\n هر حادثه‌اى كه بر سر آيد * هم سوى عدم كشد قدمها \r\n هر يُسرى راست عُسر در پى * هر عسرى را ز پى كرمها \r\n آخر همه خواب يا خياليست * الّا به نوشتهء قلمها \r\n كز بهر جزاى زشت و نيكو * مانَد به صحيفه‌ها رقمها \r\n لذّات نماند و بماند * از پيروى هوا ندمها \r\n هر محنت و هر بلا كه بينى * كفّاره شمار بر ستمها \r\n اندوه چو ماحى گناهست * خوش‌تر كه در آن كشيم دمها \r\n آن كن كه به عاقبت بود خير * فيض است و اميد بر كرمها \r\n\r\n( 38 )\r\n بنواز دل شكسته‌اى را * رحمى بنماى خسته‌اى را \r\n مىكن چو گذر كنى نگاهى * بر خاك رهت نشسته‌اى را \r\n بيگانه مشو به خويش پيوند * از هر دو جهان گسسته‌اى را \r\n سهلست كنى گر التفاتى * دل بر كرم تو بسته‌اى را \r\n مگذار به دام نفس افتد * از چنگل ديو جسته‌اى را \r\n\r\n\r\n","description":"","footnote":"\r\n بستيم دهان و دم گسستيم * چون همنفسى نماند ما را \r\n بس راز نهفتنى كه گفتيم * چون صبر بسى نماند ما را \r\n از دل چو شكيب دست برداشت * پرواى كسى نماند ما را \r\n","page_name":" 502 ","page_number":502},
  {"content":"\r\n\r\n يا باز فتد « 1 » به چنگ ابليس * با خيل ملك نشسته‌اى را \r\n مگذار شود به كام دشمن * دل در غم دوست بسته‌اى را \r\n مپسند دگر شود گرفتار * بهر تو ز خويش رسته‌اى را \r\n بىدانه و آب زار مگذار * مرغ پروبال شكسته‌اى را \r\n يا رب چه شود كه دست‌گيرى * از پاى فتاده خسته‌اى را \r\n فيض است و غم تو و دگر هيچ * و صلى از خود گسسته‌اى را \r\n بستست دل شكسته در تو * بپذير شكسته بسته‌اى را \r\n\r\n( 39 )\r\n شود شود كه شود چشم من مقام ترا * شود شود كه ببينم صباح و شام ترا \r\n شود شود كه شود غرق بحر نور شهود * به ديدهء تو ببينم مگر به كام ترا \r\n شود شود كه نهم روى مسكنت بر خاك * به درگه تو و خوانم على الدوام ترا \r\n شود شو كه دل و جان و تن كنم تسليم * براى خويش نباشم شوم تمام ترا \r\n شود شود كه سراپا چو دام چشم شوم * بدين‌وسيله مگر آورم به دام ترا \r\n شود شود كه نهم دل به جستجوى وصال * به ديده پويم و جويم على الدوام ترا \r\n شود شود كه سر فيض در ره تو رود * كه تا بكام رسد هم شود بكام ترا « 2 » \r\n\r\n( 40 )\r\n ز خود ، سرى بدر آرم چه خوش بود به خدا * ز پوست مغز برآرم چه خوش بود به خدا \r\n فكنده‌ام دل و جان را به قلزم غم عشق * اگر دُرى به كف آرم چه خوش بود به خدا \r\n كنم ز خويش تهى خويش را ز خود برهم * ز غم دمار برآرم چه خوش بود به خدا \r\n\r\n\r\n","description":"","footnote":"\r\n( 1 ) - - چ پ ، چ ش : با بار فتد .\r\n( 2 ) - - بدون تغيير در تمام نسخ .\r\n","page_name":" 503 ","page_number":503},
  {"content":"\r\n\r\n زدايم از رخ جان زنگ نقش هر دو جهان * كه روبروى تو آرم چه خوش بود به خدا \r\n كنم ز صورت هر چيز رو به معنى آن * عدد دگر نشمارم چه خوش بود به خدا \r\n بنور عشق كنم روشن آينه رخ جان * مقابل تو بدارم چه خوش بود به خدا \r\n ز پاى تا سر من گر تمام ديده شود * به حسن دوست گمارم چه خوش بود به خدا \r\n بر آن خيال كنم وقف ديدهء دل و جان * به جز تو ياد نيارم چه خوش بود به خدا \r\n درون خانهء دل روبم از غبار سوى * به جز تو كس نگذارم چه خوش بود به خدا \r\n بود كه رحم كنى بر دل شكستهء من * بسوز سينه نزارم « 1 » چه خوش بود به خدا \r\n نهم جبين مذلّت به خاك درگه دوست * ز ديده اشك ببارم چه خوش بود به خدا \r\n براى سوختن فيض آتش غم عشق * ز جان خويش برآرم چه خوش بود به خدا \r\n\r\n( 41 ) عشق\r\n يك نفس بىياد جانان برنمىآيد مرا * ساعتى بىشور و مستى سرنمىآيد مرا \r\n سربه‌سر گشتم جهان را خشك و تر ديدم بسى * جز جمال او به چشم تر نمىآيد مرا \r\n\r\n\r\n","description":"","footnote":"\r\n( 1 ) - - عق ، چ ش ، چ پ : سبنه بزارم .\r\n","page_name":" 504 ","page_number":504},
  {"content":"\r\n\r\n هم محبّت جان ستاند هم محبّت جان دهد * بىمحبّت هيچ كارى برنمىآيد مرا \r\n شربت شهد شهادت كى بكام دل رسد * ضربتى از عشق تا بر سر نمىآيد مرا \r\n جان بخواهم داد آخر در ره عشق كسى * هيچ كار از عاشقى خوش‌تر نمىآيد مرا \r\n تا نفس دارم نخواهم داشت دست از عاشقى * يك‌نفس بىعيش و عشرت سر نمىآيد مرا \r\n غير وصف عاشق و معشوق و حرف عشق فيض * دُرّى از درياى فكرت برنمىآيد مرا \r\n گر سخن گويم دگر از عشق خواهم گفت و بس * جز حديث عشق در دفتر نمىآيد مرا « 1 » \r\n\r\n( 42 ) كمال\r\n آفتاب وصل جانان برنمىآيد مرا * وين شب تاريك هجران سر نمىآيد مرا \r\n دل همىخواهد كه جان در پايش افشانم ولى * يك نفس آن بىوفا بر سر نمىآيد مرا \r\n طالع شوريده بين كان مايهء شوريدگى * بىخبر يك‌بار از در درنمىآيد مرا \r\n از رطب شيرين‌ترست آن نوش لب ليكن چه سود * قامت چون نخل او در برنمىآيد مرا \r\n\r\n\r\n","description":"","footnote":"\r\n( 1 ) - - اين غزل بدون تغيير در همه نسخ .\r\n","page_name":" 505 ","page_number":505},
  {"content":"\r\n\r\n بخت بدبين كز پيامى خاطر ما خوش نكرد * آرزوئى از نكويان برنمىآيد مرا \r\n زرد شد برگ نهال عيش در دل سالهاست * لاله‌رخسارى به چشم تر نمىآيد مرا \r\n من ز رندى و نظربازى نخواهم توبه كرد * هيچ كارى فيض ازين خوش‌تر نمىآيد مرا « 1 » \r\n\r\n( 43 )\r\n از دل ببرد « 2 » آرام حسن بتان خدا را * ترسم دهد به غارت رندى صلاح ما را \r\n ساز و شراب و شاهد نه محتسب نه زاهد * عيشى است بىكدورت بزميست بىمدارا \r\n مجلس به بانگ نى ساز مطرب سرودپرداز * ساقى مه دل‌افروز شاهد بت دل‌آرا \r\n با اين همه چسان دين در دل قرار گيرد * تقوى چگونه باشد در كام كس گوارا \r\n آن محتسب « 3 » كه ما را منع از شراب فرمود * ساغر گرفت بر كف مىخورد آشكارا \r\n آن زاهدى كه با ما خشم و ستيزه مىكرد * شاهد كشيد در بر فى زمرة السّكارا \r\n فهميد عشق زاهد شاهد گرفت عابد * ميخانه گشت مسجد واعظ بماند جا را \r\n\r\n\r\n","description":"","footnote":"\r\n( 1 ) - - بدون تغيير در تمام نسخ .\r\n( 2 ) - - چ پ ، چ ش : كه بُرد .\r\n( 3 ) - - چ پ ، چ ش : از محتسب .\r\n","page_name":" 506 ","page_number":506},
  {"content":"\r\n\r\n چون طبع ما جوان شد با پير كى توان بود * گر چلّه را بمانديم معذور دار ما را \r\n فيض از كلام حافظ مىخوان براى تعويذ * دل مىرود ز دستم صاحبدلان خدا را \r\n\r\n( 44 ) جمال\r\n وصف تو چو « 1 » مىكنم نگارا * آن وصف بود ثنا خدا را \r\n از بادهء كيست نرگس مست * رويت ز كه دارد اين صفا را \r\n شمشاد ترا كه داد رفتار * كز پاى فكند سروها را \r\n از لطف كه شد تن تو چون گل * وز قهر كه شد دلت چو خارا \r\n چشمان ترا كه فتنه آموخت * كز ما رمقى نماند ما را \r\n در مملكت خرد كه سر داد * آن غمزهء شوخ دلربا را \r\n در چشم خوش تو كيست ساقى * كز ما بىمى ، ربود ما را \r\n بر دانهء خال عنبرينت * آن دام كه گستريد يارا \r\n آب رخت از كدام چشمه است * كز چشم بريخت آب ما را \r\n تير مژه از كمان ابرو * بر دل كه زند بگو خدا را \r\n اين حسن و جمال دل‌فريبت * از بهر كه صيد كرد ما را \r\n از شيوهء يار فيض آموخت * در پرده ثنا كند خدا را \r\n\r\n( 45 ) جمال\r\n يارا يارا ترا چه يارا * تا دل بربائى اذكيا « 2 » را \r\n\r\n\r\n","description":"","footnote":"\r\n( 1 ) - - چ پ ، چ ش : تو چه .\r\n( 2 ) - - عق : ازكيا .\r\n","page_name":" 507 ","page_number":507},
  {"content":"\r\n\r\n اين دلبرى از تو نيست باللّه * اين فتنه ز ديگريست يارا \r\n آن‌كس كه نگاشتست نقشت * بر صفحهء نيكوئى نگارا \r\n در پردهء حسن تست پنهان * دل مىبرد از بر آشكارا \r\n از خال و خطت كتاب مسطور * داده است بدست ديده ما را \r\n تا در نگريم و باز خوانيم * در روى تو سورة ثنا را \r\n هر جزو تو آيتى ز قرآن * هر شيوه ستايشى خدا را \r\n هر جلوهء تو كند ثنائى * در پرده جناب كبريا را \r\n آئينهء حسن تو نمايد * بىصورت و بىجهت خدا را \r\n از فيض كسى دگر برد دل * تو بىخبرى ز دل نگارا \r\n\r\n( 46 )\r\n تو و آرام و پخته‌كاريها * من و خامى و بىقرارىها \r\n پرسشم گر به خاطرت گذرد * دل بيمار و جان‌سپاريها \r\n غير را روزهاى عيش و طرب * من و شبهاى تار و زاريها \r\n مىنگويى چه بر سرش آمد * كو مراعات حق‌گزاريها \r\n پاى تا سر به مهر تو بستم * ياد ايّام رستگاريها \r\n شكوه بگذارم و بنالم زار * تا كند دوست غم‌گساريها \r\n از در عجز و مسكنت آرم * بندگيها و اشك‌باريها \r\n شايد ار رحم در دلش آرد * آه آتشفشان و زاريها \r\n شكوه از بخت و مهر او در دل * چه شد آزرم و شرمساريها \r\n دعوى دوستى و عرض گله * روى سخت و اميدواريها \r\n گفتى اى دل‌فگار زار كه‌اى * زار تو زار تو به زاريها \r\n فيض را نيست غير تو يارى * ياريش كن به حقّ ياريها « 1 » \r\n\r\n\r\n","description":"","footnote":"\r\n( 1 ) - - غزل در عق نيامده و در دو نسخهء مطبوع آمده است .\r\n","page_name":" 508 ","page_number":508},
  {"content":"\r\n\r\n\r\n( 47 )\r\n نكنى گر تو وفا حسبى اللّه كفى * ور نهى رو به جفا حسبى اللّه كفى \r\n قد تو نخل بلند ، بر آن شكّر و قند * نكنى گر تو عطا ، حسبى اللّه كفى \r\n چون به رويت نگرم ، حق بود در نظرم * نيم از اهل هوا ، حسبى اللّه كفى \r\n گاه زخمى زنيم گاه مرهم نهيم « 1 » * تا چه را خواست خدا ، حسبى اللّه كفى \r\n از تو درد و تو دوا از تو رنج و تو شفا * حق چنين ساخت مرا « 2 » حسبى اللّه كفى \r\n دل من بستهء تو جان من خستهء تو * نكنى گر تو دوا ، حسبى اللّه كفى \r\n مانده از من نفسى مىروم سوى كسى * تا رهم از من و ما ، حسبى اللّه كفى \r\n از تو كام ار نبرم ره ديگر سپرم * يار فيض است خدا حسبى اللّه كفى \r\n\r\n( 48 ) كمال\r\n مىتوان برداشت دل از خويش و شد از جان جدا * ليك مشكل مىتوان شد از بر ياران جدا \r\n صحبت ياران خوشست و الفت ياران خوشست * اين دو با هم يار بايد « 3 » اين جدا نى آن جدا \r\n يار كلفت ديگرست و يار الفت ديگرست * صحبت آنان جدا و صحبت اينان جدا \r\n صحبت آنان قرين خواندن تبت يداست * صحبت ايشان نشد از معنى قرآن جدا \r\n صحبت آنان بلاى جان هر فهميده‌اى * صحبت اينان دواى درد از درمان جدا \r\n يار بايد يار را در راه حق رهبر شود * نه كه سازد يار را از دين و از ايمان جدا \r\n\r\n\r\n","description":"","footnote":"\r\n( 1 ) - - چ ش : مغلوط .\r\n( 2 ) - - چ ش ، چ پ ، عق : ترا .\r\n( 3 ) - - چ پ : اين جدا و آن جدا ، چ ش : اين جدائى آن جدا .\r\n","page_name":" 509 ","page_number":509},
  {"content":"\r\n\r\n يار بايد يار باشد در فراق و در وصال * نه بود در وصل يار يار و در هجران جدا \r\n يار بايد يار را غمخوار باشد در بلا * زو جدا هرگز نگردد گر شود از جان جدا \r\n در غم و اندوه باشد يار با ياران شريك * در نشاط و كامرانى نبود از ايشان جدا \r\n چون بگريد يار بايد يار هم گريان شود * نى كه اين گريد جدا گاه آن شود گريان جدا \r\n هر چه نپسندد به خود نپسندد آن را بهر يار * هر چه از خود دور خواهد خواهد از ياران جدا \r\n دشمنان يار را دشمن بود از جان و دل * دوستش را دوست دارد باشد از عدوان جدا \r\n مال اگر دارى برو در راه ياران صرف كن * ورنه خدمت كن مباش از نيكى و احسان جدا \r\n بگذر از راحت ، جفا و محنت اخوان بكش * ورنه تنها مانى و بىيار و سرگردان جدا \r\n فيض مىداند كه در الفت چها بنهاده‌اند * او چه داند كو بود از سنّت و قرآن جدا \r\n\r\n( 49 )\r\n اى آنكه نگذرد به زبان تو نام ما * گوش تو نشنود « 1 » ز پيمبر پيام ما \r\n از ما و من به ياد « 2 » نيارى به سال و ماه * بىياد تو نمىگذرد صبح و شام ما \r\n گر سوى ما به عمد نيارى نظر فكند * يكره به سهو كن نظرى « 3 » بر مقام ما \r\n\r\n\r\n","description":"","footnote":"\r\n( 1 ) - - اين غزل در عق نيامده و در چ پ ، چ ش : بشنود .\r\n( 2 ) - - چ پ ، چ ش : از ما دمى به ياد .\r\n( 3 ) - - چ پ ، چ ش : گذرى .\r\n","page_name":" 510 ","page_number":510},
  {"content":"\r\n\r\n در راه انتظار بسى چشم دوختيم * مرغى ز گلشن تو نيامد به بام ما « 1 » \r\n پيكى كجاست كآورد از كوى تو پيام * يا سوى تو برد ز بر ما پيام ما \r\n از ما ببر خبر به بر دوست اى صبا * آن دوست كو به كام خودست و نه كام ما \r\n احوال ما بگويش و از ماش ياد آر * وز بهر ما بيار جواب پيام ما « 2 » \r\n ما را اگر نخواست چرا دل ز ما گرفت * ورنه چه تلخ دارد از هجر كام ما \r\n فيض آنكه نام ماش بود ننگ بر زبان * كى گوش مىكند به سروش پيام ما \r\n\r\n( 50 )\r\n هر دمم نيشى ز خويشى مىرسد يا آشنا * عمر شد در آشناييها و خويشىها هبا « 3 » \r\n كينه‌ها در سينه‌ها دارند خويشان از حسد * آشنايان در پى گنجينه‌هاى عمرها \r\n هيچ آزارى نديدم هرگز از بيگانه‌اى * هر غمى كامد بدل از خويش بود و آشنا \r\n بحر دل را تيره گرداند چو خويشى بگذرد * مىزند بر دل لگد چون آشنا كرد آشنا \r\n خويش مىخواهد نباشد خويش بر روى زمين * تا بريزد روزى آن بر سر اين از سما \r\n چون سلامى مىكند سنگيست بر دل مىخورد * بىسلام ار بگذرد بر جان خلد زان خارها \r\n راحتى مر آشنا را ز آشنايى كم رسد * نيست راضى آشنايى از سلوك آشنا \r\n\r\n\r\n","description":"","footnote":"\r\n( 1 ) - - چ پ ، چ ش : نيامد به دام ما .\r\n( 2 ) - - دو بيت در دو نسخه چاپى نيست و اين غزل در « عق » نيست .\r\n( 3 ) - - اين غزل كاملا مطابق با عق .\r\n","page_name":" 511 ","page_number":511},
  {"content":"\r\n\r\n شكوه كم كن فيض از ياران و در خود كن نظر * تا چگونه مىكنى در بحر دلها آشنا \r\n گر ز من پرسى ز خويش و آشنا بيگانه شو * با خداى آشنا و خويش مىباش آشنا « 1 » \r\n\r\n( 51 ) حق\r\n وصل با دلدار مىبايد مرا * فصل از اغيار مىبايد مرا \r\n چون نَيَم ، از اصل خود ببريده‌اند * ناله‌هاى زار مىبايد مرا \r\n من كجا و رسم عقل و دين كجا * مست يارم يار مىبايد مرا \r\n بىوصال او نمىخواهم بهشت دار بعد * از جار مىبايد مرا \r\n عشق از نام نيكو ننگ آيدش * عاشقم من عار مىبايد مرا \r\n عقل دادم بستدم ديوانگى * شيوهء اين كار مىبايد مرا \r\n تا به كى اين راز را پنهان كنم * مستى و اظهار مىبايد مرا \r\n سرّ ز من سر مىزند بىاختيار * محرم اسرار مىبايد مرا \r\n گفتگو بگذار فيض و كار كن * در ره كار مىبايد مرا « 2 » \r\n\r\n( 52 ) عشق\r\n علم رسمى از كجا عرفان كجا * دانش فكرى كجا وجدان كجا \r\n عشق را با عقل نسبت كى توان * شاه فرمانده كجا دربان كجا \r\n دوست را داد او نشان ديد اين عيان * كو نشان و ديدن جانان كجا \r\n كى « 3 » به جانان مىرسد بىعشق جان * جان بىعشق از كجا جانان كجا \r\n\r\n\r\n","description":"","footnote":"\r\n( 1 ) - - چ پ ، چ ش : با خداى خويش مىباش آشنا و آشنا .\r\n( 2 ) - - در همه نسخ بدون تغيير آمده .\r\n( 3 ) - - چ پ ، چ ش : كى دلى .\r\n","page_name":" 512 ","page_number":512},
  {"content":"\r\n\r\n كى دل بىعشق بيند روى دوست * قطره‌اى خون از كجا عمان كجا \r\n جان و دل هم عشق باشد در بدن * زاهدان را دل كجا يا جان كجا \r\n دردها را عشق درمان مىكند * درد را بىعاشقى درمان كجا \r\n عشق اين را اين و آن را آن كند « 1 » * گر نباشد عشق اين و آن كجا \r\n هم سر ما عشق و هم سامان ما * سر كجا بىعشق يا « 2 » سامان كجا \r\n عشق خان‌ومان هر بىخان‌ومان * فيض را بىعشق خان‌ومان كجا \r\n\r\n( 53 )\r\n اگر فضل خداى ما به جنّت « 3 » جا دهد ما را * به عشق او دهيم از جان و دل فردوس اعلى را \r\n به آب چشم و رنگ زرد و داغ بندگى بر دل * كه در كارست ما را نيست حاجت حق تعالى را \r\n بود تأويل اين مصراع حافظ آنچه من گفتم * « به آب و رنگ و خال و خط چه حاجت روى زيبا را » \r\n نباشد لطف او با ما چه سود از زهد و از تقوى * چو باشد لطف او با ما چه حاصل زهد و تقوى را \r\n ولى ما را ببايد طاعت و تقوى و اخلاصى * ادب بايد رعايت كرد امر حق تعالى را \r\n بلى ما را نباشد كار با ردّ و قبول او * كه او بهتر شناسد خبث و طيب طينت ما را \r\n\r\n\r\n","description":"","footnote":"\r\n( 1 ) - - چ پ ، چ ش ، عق : آن را اين و اين را آن .\r\n( 2 ) - - همه نسخ مانند متن امّا گمان اين است كه بجاى كلمهء « يا » بايد « ما » باشد .\r\n( 3 ) - - چ پ ، چ ش : به جنبش .\r\n","page_name":" 513 ","page_number":513},
  {"content":"\r\n\r\n بترس از آنچه در اول مقدّر شد براى تو * به اهل معرفت بگذار پس « 1 » حلّ معمّا را \r\n بيا خاموش شو اى فيض از اين اسرار و دم دركش * كه كس نگشود و نگشايد به حكمت اين معمّا را \r\n\r\n( 54 )\r\n آنچه را از بهر من او خواست آن آيد مرا * خواستش از راه « 2 » پنهان ناگهان آيد مرا \r\n سعى در تحصيل دنيا و فضولش بيهده است * در ازل قدرى كه روزى شد همان آيد مرا \r\n سوى مشرق گر روم يا راه مغرب بسپرم * بر جبينم آنچه بنوشتست آن آيد مرا \r\n بر سرم گرچه نمىدانم چه خواهد آمدن * اين‌قدر دانم كه مردن بىامان آيد مرا \r\n هيچ تمهيدى نكردم بهر مهمان اجل * با وجود آنكه دانم ناگهان آيد مرا \r\n زندگانى شد تلف سودى نيامد زان به كف * نيست از كس شكوه‌ام از خود زيان آيد مرا \r\n هر كه خيرى مىكند اضعاف آن يابد جزا * مىدهم جان در رهش تا جان جان آيد مرا \r\n هر كه بخشد جُرمى از كس بگذرند از جرم او * مىكنم من اين‌چنين تا آن چنان آيد مرا \r\n هر كه بر تن مىفزايد نور جان كم مىكند * مىگذارم فيض تن تا نور جان آيد مرا \r\n\r\n\r\n","description":"","footnote":"\r\n( 1 ) - - چ پ ، چ ش : بس .\r\n( 2 ) - - چ پ ، چ ش : از راز . اين غزل در مأخذ چ پ « مجلس » در « عق » نيست .\r\n","page_name":" 514 ","page_number":514},
  {"content":"\r\n\r\n\r\n( 55 )\r\n دل چو بستم به خدا حسبى اللّه كفى * نروم سوى سوى حسبى اللّه كفى \r\n تن من خاك رهش دل من جلوه‌گهش * سر و جانم به فدا ، حسبى اللّه كفى \r\n او چو دردى دهدم يا كه داغى نهدم * نبرم نام دوا حسبى اللّه كفى \r\n همه نورست و ضيا همه رويست و صفا * همه مهرست و وفا حسبى اللّه كفى \r\n او كند مهر و وفا من كنم جور و جفا * من مرض اوست شفا ، حسبى اللّه كفى \r\n گر بخواند بدوم ور براند نروم * چون توان رفت ، كجا حسبى اللّه كفى \r\n فيض ازين گونه بگوى در غم دوست به موى * ورد جان ساز دلا حسبى اللّه كفى « 1 » \r\n\r\n( 56 )\r\n از جمال مصطفى روئى به ياد آمد مرا * وز دم ويس القرن بوئى به ياد آمد مرا \r\n فكرتم در سرّ معراج نبى اوجى گرفت * قرب حق را سوى « 2 » بىسويى به ياد آمد مرا \r\n در كنار بحر علمِ ساقىِ كوثر شدم * از بهشت معرفت‌جوئى به ياد آمد مرا \r\n سوى وجه اللّه رهى مىخواستم روشن چو مهر * ز اهل عصمت يك‌به‌يك روئى به ياد آمد مرا \r\n زلف بر رخسار خوبان ديدم از سرّ گنه * اهل ايمان را سر موئى به ياد آمد مرا \r\n در شب تارى به دل نور عبادت چون بتافت « 3 » * روى حورائى و گيسوئى به ياد آمد مرا \r\n فيض را در شاعرى فكر كهن از ياد رفت * در حقيقت فكرت نوئى به ياد آمد مرا \r\n\r\n\r\n","description":"","footnote":"\r\n( 1 ) - - در كليهء نسخ بىتفاوت .\r\n( 2 ) - - چ پ ، چ ش : حق و سوى .\r\n( 3 ) - - چ پ ، چ ش : چون نيافت ، ضمنا اين غزل در « عق » و ماخذ پيمان « مجلس » نيست .\r\n","page_name":" 515 ","page_number":515},
  {"content":"\r\n\r\n\r\nغزليات حرف ب\r\nشماره 57 تا 73\r\n\r\n","description":"","footnote":"","page_name":" 516 ","page_number":516},
  {"content":"\r\n\r\n\r\n( 57 ) حق « 1 »\r\n تن خاك راه دوست كنم حسبى الحبيب * جان نيز در رهش فكنم حسبى الحبيب \r\n چون عشق در سراى وجودم نزول كرد * از خويشتن طمع بكنم حسبى الحبيب \r\n دل سوخت چون در آتش سوداى عشق او * جان هم در آتشش فكنم حسبى الحبيب \r\n چون ناصر من اوست چو منصور مىروم * خود را به دار عشق زنم حسبى الحبيب \r\n حلاج عشق چون بزند پنبهء تنم * بر دست و بازوى كه تنم حسبى الحبيب \r\n مهرش چون ذره ذره كند پيكر مرا * من در هواش رقص كنم حسبى الحبيب \r\n دل بر كنم چو فيض ز بود و نبود خويش * بر هر چه راى اوست تنم حسبى الحبيب « 2 » \r\n\r\n( 58 )\r\n بيمار زارم « 3 » انت الطبيب * درد تو دارم ، انت الحبيب \r\n از تُست دردم گِرد تو گردم * درمان من كن ، انت الطبيب \r\n بر تو عيانست سوز نهانم * بر سرّ و اعلان ، انت الرقيب \r\n هر سو كنم رو باشى تو آن‌سو * با هر من و او ، انت الرقيب \r\n آمد رهىّ « 4 » شىء للّهى * بهر بهىّ ، انت المجيب \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - در تمام نسخ بدون تغيير آمده .\r\n( 3 ) - چ پ : بيمار رازم .\r\n( 4 ) - رهى : بمعنى بنده و اين بيت در « چ پ » نيست .\r\n","page_name":" 517 ","page_number":517},
  {"content":"\r\n\r\n آمد بر تو خاك در تو * با جرم بىحد ، انت الحسيب \r\n هم چشم گريان هم دل پشيمان * ترسان و لرزان ، انت المهيب \r\n فيضست و عجزى بر درگه تو * يا قابل التّوب ، ها استتيب « 1 » \r\n اغفر ذنوبى و استر عيوبى * انى انيب ، يا مستجيب \r\n\r\n( 59 )\r\n درِ وصل تو مىزنند احباب * افتتح يا مفتح الابواب \r\n چه شود گر بر تو ره يابند * كم بقوا ناظرين خلف الباب \r\n تا كى از حضرت تو صبر و شكيب * طال تطوافهم وراء حجاب \r\n در پس پرده تا به كى حسرت * ارهم نظرة بلا جلباب \r\n از توشان جز تو مدّعايى نيست * ما لديهم سوى لقاك ثواب \r\n خود حساب كتاب خود كرده * انّهم قسطهم به غير حساب \r\n و جنَوا قبل موتهم ثمرات * و اتوا قبل نقلهم به شراب \r\n سكروا فى هواك ثم صحوا « 2 » * ما لهم فى سوى هواك متاب \r\n از سببها گذشته‌اند « 3 » و حجب * خرقوا الحجب ارتقوا الاسباب \r\n كرده با نفس و با هوا غزوات * هزموا الجند قاتلوا الاحزاب \r\n فيض از خود اگر بپرهيزى * انّ للمتّقين حسن مآب « 4 » \r\n\r\n( 60 )\r\n در وصل تو مىزنند احباب * تاب هجران نماندشان بشتاب \r\n بىتو جان تا به كى تواند زيست * دل بيچاره چند آرد تاب \r\n\r\n\r\n","description":"","footnote":"\r\n( 1 ) - چ ش : يا استتيب .\r\n( 2 ) - سكر و صحو بمعنى مستى و هشيارى است كه دو مقام از مقامات عرفانى بوده و معنى مصراع آن است كه مستى و هشيارى من در عشق تست زيرا هوا بمعنى عشق است .\r\n( 3 ) - چ پ ، چ ش : گذاشته‌اند\r\n( 4 ) - اشاره به آيه مباركه قرآن كريم .\r\n","page_name":" 518 ","page_number":518},
  {"content":"\r\n\r\n بنما آفتاب را بىابر * بگشا از جمال خويش نقاب \r\n تا بمانند عاقلان حيران * خشك‌مغزان شوند اولو الالباب \r\n پيشوايان شوند تازه مريد * شيب « 1 » را نو كنند عهد شباب \r\n بنده و خواجه در هم آميزند * يتفانى العبيد فى الارباب \r\n با خود آيند بىخودان هوا * هوشياران شوند مست و خراب \r\n نه بصر ماند از اولو الابصار * نه ادب آيد از اولو الآداب « 2 » \r\n اين‌چنين روزى ار شود روزى * ليس فيض يرى و لا اصحاب \r\n\r\n( 61 )\r\n عشق مردآزما « 3 » مرا درياب * اى بلاى خدا مرا درياب \r\n سوخت از آتش هوس جانم * برد آبم « 4 » هوا مرا درياب \r\n لحظه لحظه خودى و خودبينى * گيردم از خدا ، مرا درياب \r\n صحبت خلق دورم از حق كرد * عمر من شد هبا ، مرا درياب \r\n هر دم آيد گرانى از طرفى * گيرد از من مرا ، مرا درياب \r\n در گلو غصه قصّه در دل ماند * محرم رازها ، مرا درياب \r\n كُشت بيگانه‌ام به غمخوارى * يك ره اى آشنا ، مرا درياب \r\n نزدم در رضاى حق نفسى * به رضاى خدا ، مرا درياب \r\n به گدائى بدين در آمده‌ام * نظرى كن شها ، مرا درياب \r\n فيض را سوى حق نشانى ده * رهبر و رهنما « 5 » ، مرا درياب \r\n\r\n\r\n","description":"","footnote":"\r\n( 1 ) - شيب : پيرى ضد شباب بمعنى جوانى .\r\n( 2 ) - چ پ ، چ ش : اولو الألباب ، و واضح است كه خطاست زيرا قافيه تكرار مىشود .\r\n( 3 ) - چ پ ، چ ش : عشق‌پرداز ما .\r\n( 4 ) - چ پ ، چ ش : بردم آبم .\r\n( 5 ) - چ پ : راهنما .\r\n","page_name":" 519 ","page_number":519},
  {"content":"\r\n\r\n\r\n( 62 )\r\n گفتمش دل بر آتش تو كباب * گفت جانها ز ماست در تب‌وتاب \r\n گفتمش اضطراب دلها چيست * گفت آرام سينه‌هاى كباب \r\n گفتمش اشك راه خوابم بست * گفت كى بود عاشقان را خواب \r\n گفتمش بهر عاشقان چه كنى * گفت برگيرم از جمال نقاب \r\n گفتمش پرده جمال تو چيست * گفت بگذر ز خويشتن درياب \r\n گفتمش تاب آن جمالم نيست * گفت چون بىتو گردى آرى تاب \r\n گفتمش بادهء لب لعلت * گفت از حسرتش توان شد آب \r\n گفتمش تشنهء وصال توام * گفت زين مى كسى نشد سيراب \r\n گفتمش جان و دل فدا كردم * گفت آرى چنين كنند احباب \r\n گفتمش مُرد فيض در غم تو * گفت طوبى له و حسن مآب \r\n\r\n( 63 )\r\n اى كه چون عمر مىروى بشتاب * خستگان را به غمزه‌اى درياب \r\n گر وفا مىكنى به وعدهء قتل * كارم از دست مىرود بشتاب \r\n غم تو راحت دل غمگين * عشقت آرام سينه‌هاى كباب \r\n بىخودم كن از آن لب مىگون * تشنه‌اى را به جرعه‌اى درياب \r\n شب نشستم به ياد ابرويت * پشت بر خواب و روى در محراب \r\n عاشقان را سر غنودن نيست * ديدهء بيدلان ندارد خواب \r\n خواب در چشم من چه‌سان آيد * چون دمى نيست خالى از سيلاب \r\n بر رخم بسته تا به كى در وصل * افتتح يا مفتح الابواب \r\n فيض آن دم به دوست پيوندى * كه نباشى تو در ميانه حجاب « 1 » \r\n\r\n( 64 ) طلب فناى در توحيد « 2 »\r\n بده پيمانه‌اى سرشار امشب * مرا بستان ز من اى يار امشب \r\n\r\n\r\n","description":"","footnote":"\r\n( 1 ) - اين غزل در كليه نسخ بدون تغيير آمده .\r\n( 2 ) - عنوان از اصلى .\r\n","page_name":" 520 ","page_number":520},
  {"content":"\r\n\r\n ندارم طاقت بار جدايى * مرا از دوش من بردار امشب \r\n نقاب من ز روى خويش برگير * برافكن پرده از اسرار امشب \r\n ز خورشيد جمالت پرده بردار * شبم را روز كن اى يار امشب \r\n بيا از يكديگر كامى بگيريم * فلك در خواب و ما بيدار امشب \r\n شب قدر و ملايك جمله حاضر * مهل ساقى مرا هشيار امشب \r\n از آن لب شربت بيهوشيم ده * مرا با خويشتن مگذار امشب \r\n به بويت دم بدم از جا رود دل * قرار دل تو باش اى يار امشب \r\n بسى محنت كه از هجران كشيدم * دلم را باز ده دلدار امشب \r\n به بالينم دمى از لطف بنشين * مرا مگذار بىتيمار امشب \r\n به دست خويشتن تيمار من كن * مرا مگذار با اغيار امشب \r\n نخواهم داشت از دامان جان دست * سر فيضست و پاى يار امشب \r\n\r\n( 65 )\r\n بيمار زارم ، درياب درياب * جز تو ندارم ، درياب درياب \r\n در راه عشقت از پا فتادم * رحمى كه زارم ، درياب درياب \r\n دور از رخ تو در خاك و در خون * جان مىسپارم ، درياب درياب \r\n جان شد خيالى تن شد هلالى * زار و نزارم ، درياب درياب \r\n با سخت جانى ابرو كمانى * افتاده كارم ، درياب درياب \r\n شد ز اشك خونين رويم منقّش * زيبا نگارم ، درياب درياب \r\n دل شد ز شوق آب بشتاب بشتاب * طاقت ندارم ، درياب درياب \r\n شد در فراقت نامهربانا * از دست كارم ، درياب درياب \r\n مشكل كه فيضت زين غم بَرَد جان * بيمار زارم ، درياب درياب « 1 » \r\n\r\n( 66 )\r\n ز آن دو چشمم « 2 » مدام مست و خراب * مىكشم لحظه لحظه جام شراب \r\n مىشوى از فروغ حسن آتش * مىشوم از نگاه حسرت آب \r\n\r\n\r\n","description":"","footnote":"\r\n( 1 ) - بدون تفاوت در تمام نسخ .\r\n( 2 ) - چ پ : دو چشم .\r\n","page_name":" 521 ","page_number":521},
  {"content":"\r\n\r\n غمزهء شوخ چشم فتّانت * مىربايد دل از اولو الالباب \r\n هوشمندان ز نرگس مستت * بى خود افتاده‌اند مست و خراب \r\n قامتى خواهد آمدم در بر * دوش ديدم قيامتى در خواب \r\n خون دل تا به كى به ديده برم * چون كنم در جگر ندارم آب \r\n در وصلت چه بسته‌اى « 1 » بر فيض ؟ * افتتح يا مفتح الابواب \r\n\r\n( 67 )\r\n اين چه چشمست و چه ابرو و چه لب * اين چه قدست و چه رفتار عجيب « 2 » \r\n اين چه خطست و چه خالست و چه حسن « 3 » * اين چه تمكين چه حيا و چه « 4 » ادب \r\n هر يكى از دگرى شيرين‌تر * لب و دندان و دهان و غبغب \r\n جلوه‌هايت همه آرايش ناز * غمزه‌هايت همه اسباب طرب \r\n حركاتت همه موزون و بجا * سكناتت همه مطبوع و عجب \r\n پاى تا سر همه شيرين و لطيف * اين چه نخلست سراپاى رطب \r\n شب هجران تو غم بر سر غم * روز وصلت همه شادى و طرب \r\n شب اغيار ز ديدار تو روز * روز من از غم هجران تو شب \r\n شب اغيار ز تو روز و چه روز * روز فيض از تو شب آنگاه چه شب \r\n\r\n\r\n","description":"","footnote":"\r\n( 1 ) - - چ پ ، چ ش : چو بسته‌اى .\r\n( 2 ) - چ پ : عجيب .\r\n( 3 ) - چ پ : چين .\r\n( 4 ) - چ پ ، چ ش : چه جا و چه .\r\n","page_name":" 522 ","page_number":522},
  {"content":"\r\n\r\n\r\n( 68 )\r\n بر اوج خوبى ديدم مهى شب * گشتم ز مهرش در تاب و در تب \r\n گفتم چه باشد نزد من آئى * در خدمت تو باشم يك امشب \r\n گفتا چه مطلب از خدمت من * گفتم چه باشد غير از تو مطلب \r\n گفتا بيايم منزل كدامست * گفتى كه شد روز در چشمم آن شب \r\n گفتم ثنايش كردم دعايش * در حفظ دارش از چشم يا رب \r\n آمد به منزل بنشست در دل * گفتى كه جانى آمد به قالب \r\n گفتا چه خواهى گفتم جمالت * گه مست از چشم گه بى خود از لب \r\n از زلف گاهى خاطر پريشان * از غمزه گاهى در تاب و در تب \r\n گفتا كه چشمم مستيست خونخوار * وين زلف و غمزه مارست و عقرب \r\n چون تو گرفتار داريم بسيار * در دام زلف و در چاه غبغب \r\n مىگفت سرخوش شيرين و دلكش * گفتى كه شكر مىبارد از لب \r\n گفتم لبت را يعنى ببوسم * شد در حيا زد انگشت بر لب \r\n گفتم دهانت گفتا كه حرفيست * بىجام باده « 1 » وانگه لبالب \r\n گفتم كه بالات گفتا بلائيست * بگذر به خيرى زين گونه مطلب \r\n اين گفت و برخاست صد فتنه شد راست * روز قيامت ديدم من آن شب \r\n چون بنگريدم كس را نديدم * نى پيش نه پس « 2 » نى راست نه چپ \r\n در سوز دل ماند از حسرتش فيض * با آه و ناله با بانگ يا رب \r\n\r\n( 69 ) اشارت به فريبندگى زينت دنيا و معنى آيهء « و ظنّوا انهم قادرين عليهما » يا اشارت به امتناع مطلوب و سهل نمودن او\r\n دل بكن جانا ازين دير خراب * كآسمان در رفتنت دارد شتاب \r\n گر نكندى بسته ماند اينجا دلت * تو بمعانى بيدل آنجا در عذاب \r\n حسرتى ماند به دل آن را كه داد * دل به چيزى كو نشد زان كامياب \r\n\r\n\r\n","description":"","footnote":"\r\n( 1 ) - چ پ ، چ ش : جام و باده .\r\n( 2 ) - چ پ ، چ ش : نى پس .\r\n","page_name":" 523 ","page_number":523},
  {"content":"\r\n\r\n هست دنيا چون سرابى تشنه‌زا * تشنه كى سيراب گردد از سراب \r\n آيدت هر دم سرابى در نظر * سوى آن رانى به تعجيل و شتاب \r\n آن نباشد آب و ديگر همچنين * هرگز از دنيا نگردى كامياب \r\n تشنگى بر تشنگى افزايدت * تا شتابى از سرابى تا سراب « 1 » \r\n هر چه را دل بندى آخر مىكنى * غير ربّ دل الى اللّه المآب \r\n از سراب اين جهان گر بگذرى * مىرسى در عالم ديگر به آب \r\n از سراب اين جهان بگذر دلا * تا كشى از حوض كوثر آب ناب \r\n سل سبيل الرشد نحو السلسبيل * مِن هُداةٍ عندهم نعم الشراب « 2 » \r\n خلّ غير اللّه اقبل نحوه * هر چه بينى غير حق زان‌رو بتاب \r\n دُرد را بگذار و صافى را بگير * بگذر از قشر اى دل و بستان لُباب \r\n تا شوى با جان عالم متصل * تا شوى از روح عالم كامياب \r\n گفت با تو فيض اسرار سخن * فهم كن و اللّه اعلم بالصواب \r\n\r\n( 70 ) در وصف و مديح حضرت نبوى ( ص ) و على ( ع )\r\n سالك راه حق بيا همّت از اوليا طلب * همت خود بلند كن سوى حق ارتقا طلب \r\n فاش ببين گه دعا روى خدا در اوليا * بهر جمال كبريا آئينهء صفا طلب \r\n گفت خدا كه اوليا روى من و ره منند * هر چه بخواهى از خدا بر در اوليا طلب \r\n سرور اوليا نبى است وز پس مصطفى على است * خدمت مصطفى كن همت مرتضى طلب \r\n\r\n\r\n","description":"","footnote":"\r\n( 1 ) - چ پ ، چ ش : اين بيت را تا چهار بيت ذيل آن ندارد .\r\n( 2 ) - يعنى سلسبيل رشد و هدايت را از هدات كه ائمّه بزرگوار عليهم الصلاة و السلام است بخواه كه شراب بهشتى را ساقيانند .\r\n","page_name":" 524 ","page_number":524},
  {"content":"\r\n\r\n پيروى رسول حق دوستى حق آورد * پيروى رسول كن دوستى خدا طلب \r\n چشم بصيرتت به خود نورپذير كى شود * نور بصيرت دل از صاحب انّما طلب « 1 » \r\n شرع سفينهء نجات آل رسول ناخداست * ساكن اين سفينه شو ، دامن ناخدا طلب « 2 » \r\n دم بدمم « 3 » به گوش هوش مىفكنند اين سروش * معرفت ار طلب كنى از بركات ما طلب \r\n خستهء جهل را بگو خيز و بيا به جستجو * از بر ما شفا بجو از در ما دوا طلب \r\n مفلس بينوا بيا از در ما بجو نوا * صاحب مدّعا بيا از دم ما دعا طلب \r\n چند ز پست همتى فرش شوى برين زمين * روى به روى عرش كن راه سوى سما طلب \r\n چيست سما سماى غيب مملكت برى ز عيب * جاى بقاى جاودان سعى كن آن بقا طلب \r\n نيست خوشى در اين سرا نيست بجز غم و عنا * عيش در اين سرا مجو عيش در آن سرا طلب \r\n راحت و امن و عاقبت گر طلبى درين جهان * زهد و قنوع پيشه كن مملكت رضا طلب \r\n هست طلب به حق سبب گر بسزا بود طلب * هر چه طلب كنى چو فيض ياوه مگو بجا طلب \r\n\r\n\r\n","description":"","footnote":"\r\n( 1 ) - آيتى است در شأن امير المؤمنين ( ع ) .\r\n( 2 ) - اشاره بحديث صحيح مشهور نبوى ( ص ) : « مثل اهل بيتى كمثل سفينة نوح من ركبها نجى و من تخلف عنها غرق » .\r\n( 3 ) - چ پ ، چ ش : دل بدمم .\r\n","page_name":" 525 ","page_number":525},
  {"content":"\r\n\r\n\r\n( 71 )\r\n در محافل شعر مىخوانم گهى با آب و تاب * گاه بهر خويش خوانم بىلب از روى كتاب \r\n شعر حق خوانم نه باطل حكمت و قوت خرد * آنچه روى دل كند سوى حق و دار الثواب \r\n شعر خوانم كآورد ارواح را در اهتزاز * لرزه افتد در بدن معنى چو بگشايد نقاب \r\n در مقامى كاندرو سنجند نقد هر سخن * آن سخن كان تن نلرزاند « 1 » نيايد در حساب \r\n شور در سر نور در دل افكند اشعار حق * شيب را سازد شباب و قشر را سازد لباب \r\n روح در پرواز آيد ز استماع بيت بيت * افكند در سينه آتش آورد در ديده آب \r\n شعر حق پرمغز و شعر باطل از معنى تهى * آن بود درياى موّاج اين بود همچون حباب \r\n آن غزل‌خوانم كه هر كو بشنود بى خود شود * با سراپاى وجود او كند كار شراب \r\n آن غزل‌خوانم كه جان را سوى علّيين كشد * از جمال شاهد مقصود برگيرد نقاب \r\n آن غزل‌خوانم كه در وى معنى قرآن بود * گر فرود آيد به كهسار از خجالت گردد آب \r\n آن غزل‌خوانم كه بر دل سرد گرداند جهان * جان شود مشتاق رحلت زين كهن دير خراب \r\n جلوه‌هاى معنيش جان در دل سامع كند * تا حيات تازه يابد گردد از حق كامياب \r\n\r\n\r\n","description":"","footnote":"\r\n( 1 ) - چ پ ، چ ش ، عق : بلرزاند .\r\n","page_name":" 526 ","page_number":526},
  {"content":"\r\n\r\n بشنود گر عابد آن ، بيند رخ معبود را * از ميان عابد و معبود برخيزد حجاب \r\n گر به گوش زاهد آيد بيتى از ابيات آن « 1 » * بگذرد ز انكار اهل دل شود مست و خراب \r\n نيست شعر من چو شعر شاعران خالى ز مغز * تا توانى دل بتاب از شعر فيض و رو متاب \r\n\r\n( 72 )\r\n آنكه را هستى هميشه در طلب * در تو پنهان است از خود مىطلب « 2 » \r\n ز آنچه مىجويى به روز و شب نشان * در بر تو حاضر است او روز و شب \r\n تار و پود هيكلت او مىتند * در دلت از وى فتد شور و شغب \r\n از فراق او تن تو در گداز * رشتهء جانت ازو در \r\n روى او سوى تو اى غافل ز خود * چشم بگشا هان چه شد پاس ادب « 3 » \r\n مايهء شادى درون جان تست * از چه غم دارى تو اى كان طرب \r\n يك نفس از ديدنش فارغ مباش * در لقا يكدم مياسا از طلب \r\n حاضر غايب « 4 » به غير از وى كه ديد * من هرب منه اليه قد رغب \r\n حكمت او بس غرايب را مناط * قدرت او بس عجايب را سبب \r\n اى ز سر تا پا همه خلقت غريب * اى ز پا تا سر همه امرت عجب \r\n جامع اضداد جز حق نيست فيض * ره به حق بنمودمت زين ره طلب \r\n هر كسى در غور اين كم مىرسد * گر رسيدى تو بدين مگشاى لب \r\n\r\n\r\n","description":"","footnote":"\r\n( 1 ) - چ پ ، چ ش : او .\r\n( 2 ) - اشاره به آيهء كريمه :  نَحْنُ أَقْرَبُ إِلَيْهِ مِنْ حَبْلِ الْوَرِيدِ  .\r\n( 3 ) - اشاره به آيهء كريمه :  فَأَيْنَما تُوَلُّوا فَثَمَّ وَجْهُ اللَّهِ  .\r\n( 4 ) - چ پ ، چ ش : حاضر و غايب .\r\n","page_name":" 527 ","page_number":527},
  {"content":"\r\n\r\n\r\n( 73 )\r\n شبى رو به حق آر اى جان مخسب * بنال از غم درد پنهان مخسب \r\n ترا چاره‌اى بايد از بهر درد * بسوز شبش ساز درمان مخسب \r\n به يك شب اگر چاره شد خواب كن * و گرنه شب « 1 » ديگر اى جان مخسب \r\n كجا يك شب و ده شب اين مىشود * بمان خواب راحت به دونان مخسب \r\n نخسبى بسى شب ز درد تنت * اگر جان ز تن به بود هان ، مخسب \r\n بخسب ار نفهميده‌اى درد جان * و گرنه به جان عزيزان مخسب \r\n چو خواب آيدت سر به زانو بنه * به بستر ميفت و به سامان مخسب \r\n سحرگه خروسان ، خروشان شوند « 2 » * تو همچون خروسان ، خروشان مخسب \r\n اگر خواب تن را فزونى دهد * بود روح را خواب ، نقصان مخسب \r\n اگر اول شب بخسبى چو فيض * چو نيمى رود يا كه ثلثان مخسب \r\n\r\n\r\n","description":"","footnote":"\r\n( 1 ) - چ پ ، چ ش : و گرنه شبى .\r\n( 2 ) - خروسان و خروشان : جناس .\r\n","page_name":" 528 ","page_number":528},
  {"content":"\r\n\r\n\r\nغزليات حرف ت\r\nشماره 74 تا 199\r\n\r\n","description":"","footnote":"","page_name":" 529 ","page_number":529},
  {"content":"\r\n\r\n\r\n( 74 )\r\n گنج ابدى پيروى حق و عبادت * مفتاح در خير نمازى به جماعت \r\n معناى نمازست حضور دل و اخبات « 1 » * زنهار به صورت مكن اى دوست قناعت \r\n راضى مشو از بندگيى تا ننمايى * آداب و شرائط همه را نيك رعايت \r\n هر چند كه وسواس كنى سود ندارد * خود را ندهى تا به دل و جان به عبادت \r\n خواهى به عبادت خللى راه نيابد * مىكن دلت از وسوسهء ديو حمايت \r\n خواهى كه ز دستت نرود وقت فضيلت * مگذار كه تا وقت كشد كار « 2 » طهارت \r\n از دست مده راتبهء ورد شبانروز * تا آنكه نويسند ترا ز اهل عبادت \r\n برخيزى و وترى بگذارى به سحرگاه * مفتوح شود بر رخت ابواب سعادت \r\n هرگز نتوانى كه تلافى كنى آن را * گر از تو شود فوت نمازى به جماعت \r\n طاعت نپذيرند در آن نيست چو تقوى * زنهار مكن معصيتى داخل طاعت \r\n اين كار به عادت نشود راست خدا را * هنگام عبادات بپرهيز ز عادت \r\n هر رنج كه در راه عبادت كشى اى فيض * در آخرت آن يابد تبديل به راحت \r\n\r\n( 75 )\r\n اى آنكه توئى قبلهء ارباب كياست * چون تو نبود راهنمائى به نفاست \r\n گر دعوى دانش كنى از بهر مباهات « 3 » * تسخير نبودست ترا حُبّ رياست \r\n اى سايس اغيار به تعليم و هدايت * نفس دغلت را نكنى هيچ سياست \r\n اى حارس بيگانه ز انواع جهالت * خود را نكنى هيچ ز ابليس حراست \r\n عيب جلى خويش نبينى به دو ديده * عيب خفى غير بيابى به فراست \r\n گويى همه را درس به قانون و اشارات « 4 » * خود هيچ شفايى بنيابى ز دراست \r\n\r\n\r\n","description":"","footnote":"\r\n( 1 ) - اخبات بمعنى خشوع و خضوع ، چ ش : اخبات ، چ پ : احباب « اشتباه » .\r\n( 2 ) - چ پ ، چ ش : تا كار كشد وقت اين غزل در تمام نسخ آمده .\r\n( 3 ) - عق : كنى و پيرو ديوى .\r\n( 4 ) - اشارات و قانون دو تأليف مشهور ابو على سينا .\r\n","page_name":" 530 ","page_number":530},
  {"content":"\r\n\r\n تمييز شريفان و خسيسان ز تو پرسند * از نفس شريفت نكنى دور خساست \r\n باطن همه آلوده به انواع رذايل * پاكيزه كنى ظاهر خود را ز نجاست \r\n بينى بدى از كس مكنى صبر بر اخفاء * ور نيك عداوت كنى از رشك و نفاست « 1 » \r\n گويى همه جا عيب كسان را به علالا * در خويش نبينى شره و بخل و شراست \r\n اطلاع خود اولاست ز دلها خبرت نيست * در كار كسان كار مفرماى كياست \r\n هر تخم كه كارى ثمر آن دروى فيض * مىكن به نكوكارى انواع غراست \r\n\r\n( 76 )\r\n تا نگذرد ز نام ، سزاوار نام نيست * تا معترف به نقص نباشد تمام نيست \r\n اى نامور ز پيش و پس خويش كن حذر * جايى مدان كه بهر شكار تو دام نيست \r\n عرفان طلب نخست و پس آنگاه بندگى * بىمعرفت عبادت عابد تمام نيست \r\n از دنيى اكتفا به تمتع كن و بمان * كاين ناقبول قابل عقد دوام نيست \r\n كامى مجو ز دهر كه ناكاميست كام * كامى كه دل در آن نتوان بست كام نيست \r\n كس را نه كام داده نه ناكام كرده‌اند * فرقى در اين ميان خواص و عوام نيست \r\n بهر خواص گرچه بود لطفهاى خاص * بهر عوام نيز بود آنچه عام نيست \r\n دارد مصيبتى همه كس ليك مختلف * تلخست احتمال مصيبت چو عام نيست \r\n\r\n\r\n","description":"","footnote":"\r\n( 1 ) - نفاست بمعنى حسادت و اين دو كلمه مترادف است .\r\n","page_name":" 531 ","page_number":531},
  {"content":"\r\n\r\n حزن و سرور را به مساوات داده‌اند * گرچه تفاوتيست كه خواجه غلام نيست \r\n زاهد كجا و عاشق شوريده‌سر كجا * هرگز ميان اين دو نفر التيام نيست \r\n بگذر به خير دشمن و بر ما مكن سلام * سالم چو نيستيم ز شرط سلام نيست \r\n غافل مباش ز ذكر حق نشوى فيض يك‌نفس * بىذكر مستدام عبادت تمام نيست « 1 » \r\n\r\n( 77 )\r\n آمرزش من از تو خدايا غريب نيست * از بنده جرم و عفو ز مولا غريب نيست \r\n وهّابى و جوادى و معطى و ذو المنن * بنوازى ار به لطف گدا را غريب نيست \r\n افتاده‌ام به خاك درت از ره نياز * را هم دهى به عالم بالا غريب نيست \r\n سودى نمىرسد به تو از طاعت كسى * گر بگذرى ز جرم برايا غريب نيست \r\n از بنده دور نيست كه جرم و خطا كند * بخشيدن از خداى تعالى غريب نيست \r\n اقرار مىكنم به گناهان خويشتن * رحمى كن اى كريم و ببخشا غريب نيست \r\n گر طاعتم سزا نبود رايگان ببخش * كالا و ريش صاحب كالا غريب نيست « 2 » \r\n گر معصيت سزا نبود معصيت مبين * بيچارگى ببين ز تو اين‌ها غريب نيست \r\n از من غريب نيست كه سوزم در آتشت * ور تو دهى به نزد خودم « 3 » جا ، غريب نيست \r\n از حدّ خود زياده اگر مىكنم طلب * در حضرت كريم تمنا غريب نيست \r\n فيضست و درگه تو ازين در كجا رود * الحاح بر در تو خدايا غريب نيست \r\n دارم محبت نبى و خاندان او * گر در جوارشان دهيم جا غريب نيست \r\n\r\n\r\n","description":"","footnote":"\r\n( 1 ) - در تمام نسخ بدون تغيير آمده .\r\n( 2 ) - چ پ ، بيت را ندارد .\r\n( 3 ) - چ پ ، چ ش : خودت .\r\n","page_name":" 532 ","page_number":532},
  {"content":"\r\n\r\n\r\n( 78 )\r\n الهى به كامم شرابى فرست * شرابى ز جام خطابى فرست \r\n مرا كشت رنج خمار الست * دگرباره از نو شرابى فرست \r\n دلم تا صفا يابد از زنگ غم * به دردىكشانت كه نابى فرست \r\n شد افسرده جانم درين خاكدان * ز مهرت به دل آب و تابى فرست \r\n ز سر جوش خمخانهء حُبّ خويش * به جام شرابم حبابى فرست \r\n به لب‌تشنهء چشمهء معرفت * به ساقى كوثر كه آبى فرست \r\n به عصيان سراپا آلوده‌ام * ز جام طهورم شرابى فرست \r\n به معمار مىكن حوالت مرا * اميرى به ملك خرابى فرست \r\n به دل تخم اميد كشتم بسى * بدين كشتزارم سحابى فرست \r\n ز درياى غفران و ابر كرم * مرا رحمت بىحسابى فرست \r\n براى براتم ز آتشكده * ز سوى يمينم كتابى فرست « 1 » \r\n ز قشر سخن فيض دلگير شد * ز معناى بكرم لبابى فرست \r\n\r\n( 79 )\r\n قصهء عشق گفتنم هوس است * دُرّ اسرار سفتنم هوس است \r\n كنم افشاى راز در پرده * گفتنى در نهفتنم هوس است \r\n حال زار دل رميدهء خويش * از لبانت شنفتنم هوس است \r\n در فراقت دلم چو غنچه گرفت * در وصالت شكفتنم هوس است \r\n با تو بودن ز شام تا دم صبح * وز سحر تا بخفتنم هوس است \r\n وصف حسن تو و جفاى رقيب * در حضور تو گفتنم هوس است \r\n گردِ خويش از ره تو كردن دور * رهگذار تو رفتنم هوس است \r\n بىخودم كن درآ در آغوشم * با تو بىخويش خفتنم هوس است \r\n زين معانى دگر مزن دم فيض * كز بيان هم نهفتنم هوس است \r\n\r\n\r\n","description":"","footnote":"\r\n( 1 ) - اشاره به آيه قرآن است كه نامهء اعمال پرهيزكاران در روز قيامت بدست راست ايشانست .\r\n","page_name":" 533 ","page_number":533},
  {"content":"\r\n\r\n اين جواب غزل كه حافظ گفت * « راز دل با تو گفتنم هوس است » « 1 » \r\n\r\n( 80 )\r\n گنجيست معرفت كه طلسمش نهفتن است * راهش غبار شرك ز ادراك رُفتنست \r\n گر بحر معرفت به كف آيد بكش سخن * كآن موسم جواهر اسرار سُفتنست « 2 » \r\n خشكى اگر دوچار شود خشك شو ، مگو * اهل دلى چو بينى آن جاى گفتنست \r\n بيمار دل ز معرفت ار شمه‌اى برد * بيماريش فزون شود اولى نهفتنست \r\n درهم كشيده روى در آيد « 3 » چو غنچه باش * با گفتگو بگوى كه هنگام خفتنست \r\n خونين دلى چو غنچه ببينى صباش باش * گل گل شكفته شو كه محلّ شكفتنست \r\n گر برخورى بسوخته جان دل شكسته‌اى * غم از دلش بروب كه محراب رُفتنست \r\n دانايى ار بدست تو افتد كند حديث * رو جمله گوش باش كه جاى شنفتنست \r\n چون با كجى به مجلسى « 4 » افتى مزن نفس * كان خامشى سراى ز اغيار رُفتنست \r\n بدگوى را به وصف نگوئى زبان ببند * پرگوى را علاج به ترك شنفتنست \r\n\r\n\r\n","description":"","footnote":"\r\n( 1 ) - اين غزل در تمام نسخ و بدون تغيير آمده ، و نيز اين غزل را با تضمين شعر حافظ سروده است .\r\n( 2 ) - چ ش : شفتن .\r\n( 3 ) - چ پ ، چ ش : برآمد .\r\n( 4 ) - عق : مجلس .\r\n","page_name":" 534 ","page_number":534},
  {"content":"\r\n\r\n شبها چو از عِشا و عَشا يافتى فراغ « 1 » * لب از سمر ببند كه آن وقت خفتنست \r\n اشعار فيض حكمت محضست شعر نيست * كى لايق طريقهء او شعر گفتنست \r\n\r\n( 81 )\r\n رازها با اهل گفتن ز اهل عرفان خوش‌نماست * يار يكديگر شدن از قوم و خويشان خوش‌نماست « 2 » \r\n نصرت دين حق و در راى بودن « 3 » متفق * ز اهل علم و پيشوايان و فقيهان خوش‌نماست \r\n اين فقيهان مجادل از كجا حكمت كجا * درس و بحث علم و حكمت از حكيمان خوش‌نماست \r\n خواندن قرآن و فهميدن به آواز حزين * با خضوع جان و تن از اهل قرآن خوش‌نماست \r\n چون نمازى در جماعت مىشود كوته بهست * ترك تطويل و ريا از مقتدايان خوش‌نماست \r\n گر مزاحى مىكند مؤمن به حق نيكوست آن * تقوى از باطل نمودن ز اهل ايمان خوش‌نماست \r\n مرد چون بالغ شود بايد به حق روى آورد * خنده و بازى و خوش‌طبعى ز طفلان خوش‌نماست \r\n ژندهء پاكيزه بر بالاى درويشان نكو * و آن قباى تار زر « 4 » بر قد خوبان خوش‌نماست \r\n\r\n\r\n","description":"","footnote":"\r\n( 1 ) - چ پ : فروغ .\r\n( 2 ) - غزل در كليه نسخ امّا در نسخه مجلس مأخذ چ پ نيامده .\r\n( 3 ) - چ پ ، چ ش : در درد بودن .\r\n( 4 ) - پارچه زركش و يا زربفت مىگفته‌اند .\r\n","page_name":" 535 ","page_number":535},
  {"content":"\r\n\r\n سهل باشد گر كنند افتادگان افتادگى * مهربانى و تواضع از بزرگان خوش‌نماست \r\n اقتصار سايلان بر قوت از روى سكوت * بخشش بىمنّ و ايذا از كريمان خوش‌نماست \r\n هر كسى را حق تعالى بهر كارى آفريد * هر كه كار خويش را نيكو كند آن خوش‌نماست \r\n عاقلان را عاقلى خوش عاشقان را عاشقى * مستى و شوريدگى از مىپرستان خوش‌نماست \r\n زاهد ار از زهد گويد عابد از صوم و صلاة * عاشقان را حرف وصل يار و هجران خوش‌نماست \r\n واعظ ار آرد حديثى از كلام انبيا * عارفان را سير در اسرار قرآن خوش‌نماست \r\n فيض مىكن جهد تا سنجيده‌تر آيد سخن * گفتن شعر از دم سنجيده‌گويان خوش‌نماست \r\n\r\n( 82 )\r\n بر رخ مه‌طلعتان زلف پريشان خوش‌نماست * دلبرى و ناز و استغنا از ايشان خوش‌نماست \r\n عاشقان را زارى و مسكينى و افتادگى * دلبران را پرسش احوال ايشان خوش‌نماست \r\n خوبرويان را پريشان اختلاطى خوب نيست * امتناع و شرم و تمكين از نكويان خوش‌نماست \r\n هر جفايى كز نكورويان رسد بايد كشيد * صبر بر آزار يا راز مهركيشان خوش‌نماست \r\n از لب شيرين عتاب تلخ شيرينست و خوش * تير زهرآلود از مژگان خوبان خوش‌نماست \r\n\r\n","description":"","footnote":"","page_name":" 536 ","page_number":536},
  {"content":"\r\n\r\n هر چه با هر كس كنند اين قوم ايشان را رسد * از نگاهى عالمى سازند ويران خوش‌نماست \r\n تا نظر افكنده چندين عابد از ره برده‌اند * دلربايى اين‌چنين از دلربايان خوش‌نماست \r\n بر درت افتاده‌ام خواهى بكش خواهى ببخش * هر چه با عاشق كنى در كيش عشق آن خوش‌نماست \r\n هر چه مىخواهى بگو كآيد سخن زان لب نكو * تلخ و دشنام از لب شيرين‌دهانان خوش‌نماست \r\n ساعتى برخيز و بخرام و قيامت راست كن * جلوه‌هاى قامت سرو خرامان خوش‌نماست \r\n عاقلان گر چشم پوشند از نكويان عيب نيست * از خردمند اين و از صاحب نظر آن خوش‌نماست \r\n فيض از اين پس گر نگويى شعر در طور مجاز * نسپرى الّا طريق اهل عرفان خوش‌نماست « 1 » \r\n\r\n( 83 )\r\n اگر ساغر دهد ساقى ازين دست * به يك پيمانه از خود مىتوان رست \r\n حريفان را چه حاجت با شرابست * اشارتهاى ساقى مىكند مست \r\n چه لازم روى از ما در كشيدن * به مژگان هم دل ما مىتوان خست \r\n به بستن من خوشم تو با شكستن * به نو هر لحظه عهدى مىتوان بست \r\n خوشا آن دل كه از اغيار ببريد * خوشا آن جان كه از جز يار بگسست \r\n خوشا آن دل كه با دلدار آميخت * خوشا آن جان كه با جانانه پيوست \r\n خوش آن كو از سر كونين برخاست * به خلوتخانهء توحيد بنشست \r\n به اميد تو افكندند بسيار * نيامد جز مرا اين صيد در شست \r\n بلندى مىتواند كرد بر چرخ * كسى كو نزد تو چون فيض شد پست « 2 » \r\n\r\n\r\n","description":"","footnote":"\r\n( 1 ) - در تمامى نسخ آمده مگر نسخهء مجلس مأخذ « چ پ » .\r\n( 2 ) - در تمامى نسخ بدون تغيير آمده .\r\n","page_name":" 537 ","page_number":537},
  {"content":"\r\n\r\n\r\n( 84 )\r\n نه فلك چرخ‌زنان يكسر سودائى تست * بى خود افتاده زمين يك تن شيدائى تست \r\n جز تماشاى جمال تو تماشايى نيست * هر كه حيران جماليست تماشائى تست \r\n هر كه افراخت به دعواى نكويى كردن * گر بود راست همان سايهء زيبائى تست \r\n سروقدان كه به بالايى « 1 » بالا بالند * آن ز بالاى برازندهء بالائى تست \r\n هر گلى را كه بود رنگ درين گلشن و بوى * شمّه‌اى از گل خود رستهء زيبائى تست \r\n از ازل تا به ابد بينش هر بينايى * همه يك بينش در پردهء بينائى تست \r\n هر چه را در دو جهان نور هويدائى تست * همه يك ذره ز خورشيد هويدائى تست \r\n سرّ پنهان شدن روح و نهان بودن تو * رمز پيدا شدن قالب پيدائى تست \r\n هر كجا رسم توانايى و دانائى هست * نور دانايى تو زور توانائى تست \r\n بنده خود كيست كه خود راى بود در كارى * لاف خودرائى ما پرتو خودرائى نيست \r\n به سزاى تو نكرديم دمى بندگيى « 2 » * آنچه آن هست سزاوار تو آقائى تست \r\n فيض خود را تو به كردار خوش آراسته كن * حسن گفتار نه در خورد خودآرائى تست \r\n\r\n( 85 )\r\n از عتاب تو پناهم خوى تست * وز عقاب تو مفرّم سوى تست \r\n از تو هر دم مىگريزم سوى تو * بيم از تو و اميدم « 3 » سوى تست \r\n ديدهء دل محو روى تو مدام * قبلهء چشم دلم ابروى تست \r\n هستى من از خطاب امر كن * مستى من از لب دلجوى تست \r\n نيست در عالم به جز تو دوستى * هر كه دارد دوستى بر بوى تست \r\n محسنان را تو بر احسان داشتى * هر كجا خوئيست خوش آن خوى تست \r\n حبّ محبوبان ز حبّت شمّه‌اى * حسن خوبان پرتوى از روى تست \r\n چشم خوبان كان دل از جا مىبرد * غمزه‌اى از نرگس جادوى تست \r\n بس گدا كردى ز لطفت پادشا * فيض مسكين هم گداى كوى تست \r\n\r\n\r\n","description":"","footnote":"\r\n( 1 ) - عق ، چ پ ، چ ش : كه ز بالائى .\r\n( 2 ) - چ پ ، چ ش : بندگيت .\r\n( 3 ) - چ پ ، چ ش : بيم من از تو اميدم ، عق فاقد غزل .\r\n","page_name":" 538 ","page_number":538},
  {"content":"\r\n\r\n\r\n( 86 )\r\n در صدف جان دُرى ، نيست بجز دوست دوست * آنكه دل از عشق او ، زنده بود اوست اوست « 1 » \r\n مغز درين نُه طبق نيست به جز عشق حق * هر چه بجز عشق حق « 2 » نيست بجز پوست پوست \r\n قد سهى قامتان زان چمن آراست راست * روى پرىپيكران ، زان گل رو روست روست \r\n عشق مرا پيشه شد در رگ و در ريشه شد * نيست منى در ميان من نه منم اوست اوست \r\n مهر رخ دوست را سينهء من جاست جاست * بر سر خاك رهش ديدهء من جوست جوست \r\n چون رخ مه‌طلعتان جان من افروخته « 3 » * چون كمر دلبران اين تن من موست موست \r\n اوست همه عزّ و ناز ما همه ذُلّ و نياز * خوارى ما بهر او « 4 » ، عزّت ما زوست زوست \r\n او همه احسان و جود ما همه جرم و جحود « 5 » * اوست چنان ما چنين كس چه كند خوست خوست \r\n بوى خدا مىوزد از نفس اهل دل * نيست سخن شعر فيض عطرى از آن بوست بوست \r\n\r\n( 87 )\r\n نيست از ما غير نامى اوست خود را دوست دوست * نيست ما را مائى ، مائى اگر هست اوست اوست \r\n\r\n\r\n","description":"","footnote":"\r\n( 1 ) - عق : جان چو در اجزاى تن موى بمو اوست اوست .\r\n( 2 ) - چ پ ، چ ش : عشق او .\r\n( 3 ) - چ پ ، چ ش : افروختند .\r\n( 4 ) - چ پ ، چ ش : بهر ما .\r\n( 5 ) - جحود بمعنى مُنكران .\r\n","page_name":" 539 ","page_number":539},
  {"content":"\r\n\r\n هر چه در عالم بود او راست مغز و پوستى * مغز او معناى او و صورت او پوست پوست « 1 » \r\n صورت ارچه شد هويدا ليك سر تا پا قفاست * معنى ارچه شد نهان ليكن سراسر روست روست \r\n معنى هر چيز تسبيح خدا و حمد او * صورت او پردهء آن « 2 » سرّ معنى اوست اوست \r\n با زبان فطرت اصليست تسبيح همه * نيست تكليفى بر ايشان طبعشان را خوست خوست \r\n عارفانند اهل معنى و همىبينند مغز « 3 » * جاهلانند اهل صورت ناظران پوست پوست \r\n من نيم از عارفان و نيستم از جاهلان * از كف بحر معانى روزى من جوست جوست \r\n تا ندارم « 4 » ره به دريا كرده‌ام با جوى خوى * چون ندارم ره بمجلس مسكن من كوست كوست \r\n فيض را ديدم به گلزار حقيقت در طواف * گفتمش ره يافتى گفتا نصيبم بوست بوست \r\n\r\n( 88 )\r\n آنكه پنهانست از چشم كسان پيداست كيست * در دل هر ذره خورشيد نهان پيداست كيست \r\n\r\n\r\n","description":"","footnote":"\r\n( 1 ) - چ پ : بيت را ندارد .\r\n( 2 ) - عق ، چ پ : صورت آن پردهء او ، چ ش : صورت دو پرده او .\r\n( 3 ) - عق ، چ پ ، چ ش : معنى مغز مىبينند مغز .\r\n( 4 ) - چ پ ، چ ش ، عق : چون ندارم .\r\n","page_name":" 540 ","page_number":540},
  {"content":"\r\n\r\n آنكه دارد آسمان را تا نيفتد بر زمين * هم زمين را تا بجنبد هر زمان پيداست كيست \r\n سر نپيچد هيچيك از حلقهء فرمان او * كارفرماى زمين و آسمان پيداست كيست \r\n آنكه زو پيداست هر پيدا و هر پيدائى * باز در پيدا و پيدائى نهان پيداست كيست \r\n ظاهر باطن‌نما و باطن ظاهرنما * در عيان پنهان و در پنهان عيان پيداست كيست \r\n آنكه او پيداست چون خورشيد نزد عارفان * در نقاب از ديدهء نامحرمان پيداست كيست \r\n آنكه روى گلعذاران را طراوت داد و رنگ * تا بريزد آب و رنگ عاشقان پيداست كيست \r\n آنكه حسن خوبرويان پرتوى از حسن اوست * هر جميلى مىدهد از وى نشان پيداست كيست \r\n آنكه بهر او زمين بىخود فلك سرگشته است * كوه ازو نالان و دريا در فغان پيداست كيست \r\n آنكه هر دم صد قيامت آشكارا مىكند * در دل دانا نهان از جاهلان پيداست كيست \r\n آنكه شورى در دل هر ذره‌اى افكنده است * جمله عالم زوست در آه و فغان پيداست كيست \r\n آنكه جسم و جان ازو پيدا و او از جسم و جان * ذات پاك او برى از جسم و جان پيداست كيست \r\n آنكه او آئينهء كونست و كون آئينه‌اش * بر ضمير بىغبار عارفان پيداست كيست \r\n آنكه مقصود منست از گفتن بيت و غزل * نزد صاحبدل چو خورشيد جهان پيداست كيست \r\n\r\n","description":"","footnote":"","page_name":" 541 ","page_number":541},
  {"content":"\r\n\r\n گر نداند اهل شك فيض از كه مىگويد سخن * نزد ارباب بصيرت بىگمان پيداست كيست \r\n\r\n( 89 )\r\n اين جهان را غير حق پروردگارى هست ، نيست * هيچ ديّارى بجز حق در ديارى هست ؟ نيست \r\n عارفان را جز خدا با كس نباشد الفتى * عاشقان را غير عشق دوست كارى هست ؟ نيست \r\n حق‌شناسان را كه بر باطل فشاندند آستين * غير كار حق و بارش كار و بارى هست ؟ نيست \r\n دل به عشق حق ببند از غير حق بيزار شو * غير عشق حق و حق كارى و بارى هست ؟ نيست \r\n مست حق شو تا كه باشى هوشيار وقت خود * غير مستش در دو عالم هوشيارى هست ؟ نيست \r\n اختيار خود به او بگذار و بگذر ز اختيار * بنده را جز اختيارش اختيارى هست ؟ نيست \r\n گر غمى دارى بيار و عرض كن بر لطف او * خستگان را غير لطفش غم‌گسارى هست ؟ نيست \r\n روزگار آنست كان با دوست مىآيد بسر * غير ايام وصالش روزگارى هست ؟ نيست \r\n عمر آن باشد كه صرف طاعت و تقوى شود * جز زمان بندگى ليل و نهارى هست ؟ نيست \r\n بىغمانى را كه جز تن‌پرورى كارى نبود * بنگر اندر دستشان از تن غبارى هست نيست \r\n آنكه را آگه شد از تقصير خود در كار حق * جز دل بيمار و چشم اشكبارى هست نيست \r\n\r\n","description":"","footnote":"","page_name":" 542 ","page_number":542},
  {"content":"\r\n\r\n سعى كن تا سعى تو خالص شود از بهر حق * غير خالص روز محشر در شمارى هست نيست \r\n زين عبادتها كه عابد در دل شب مىكند * گر نباشد خالص آن را اعتبارى هست نيست \r\n فيض در دنيا براى آخرت كارى نكرد * مثل او در روز محشر شرمسارى هست نيست \r\n آه مىكش ناله مىكن شعر مىگو مىنويس * رفتگان را غير ديوان يادگارى هست نيست « 1 » \r\n\r\n( 90 )\r\n بيا كه از ازلم با تو آشنائى هست * ز عكس روى تو در سينه « 2 » روشنائى هست \r\n به دل ز چشم خرابت خرابى و مستى * به جان ز بادهء لعل تو جانفزائى هست \r\n ز تاب زلف تو گر دل به خويش مىپيچد * ز لعل دلكشت اسباب دلگشائى هست \r\n مرا ز شيوهء بيگانگيت باكى نيست * ميان عشق من و حسنت آشنائى هست \r\n اگرچه دست من از دامن تو كوتاهست * وليك دامن لطف تو را رسائى هست \r\n ز سنگ قهر تو بر دل شكستى ار آيد * ز لطفهاى لطيف تو موميائى هست \r\n دل شكسته كجا بندم و دهم به كدام * ز پاى تا سرت آئين دلربائى هست \r\n\r\n\r\n","description":"","footnote":"\r\n( 1 ) - در كليهء نسخه‌ها بىتفاوت .\r\n( 2 ) - چ پ ، چ ش : در ديده .\r\n","page_name":" 543 ","page_number":543},
  {"content":"\r\n\r\n سزد كه فخر كند بر شهان گداى درت * كه پادشايى عالم درين گدائى هست \r\n نمىرسد به جدايى غمى درين عالم * چه هر كجا « 1 » كه غمى هست در جدائى هست \r\n چنان كه با تو مرا جانب وفا مرعيست * ترا وفاى مراعات بىوفائى هست \r\n نيازمند خدا از دو كون مستغنى است * كه هر چه در دو جهان هست در خدائى هست \r\n توان به تقوى و طاعت جهان بدست آورد * رساست دست كسى را كه پارسائى هست \r\n توانى آنگه كنى بر دو كون پادشهى * اگر تو را بسر خويش پادشائى هست \r\n سجود شكر بود فرض ، بينوايان را * هزار راحت در رنج بينوائى هست \r\n اگر چه فيض به مقصود ره نمىداند * وليك در طلبش نور رهنمائى هست \r\n\r\n( 91 )\r\n هر كه دَرِ دوست زد ، دامن احسان گرفت * و آنكه در دوستى مايهء عرفان گرفت \r\n دوستى كردگار معرفت آرد ببار * هر كه ازين تخم كِشت حاصل از آن آن گرفت « 2 » \r\n از ره احسان « 3 » هر آنك روى به مقصود كرد * ديد جمال خدا حسن ز احسان گرفت \r\n\r\n\r\n","description":"","footnote":"\r\n( 1 ) - چ پ : چو هر كجا .\r\n( 2 ) - چ پ ، چ ش : حاصل از آن گرفت .\r\n( 3 ) - چ پ ، چ ش ، عق : در احسان .\r\n","page_name":" 544 ","page_number":544},
  {"content":"\r\n\r\n هر كه به دو داد تن مايهء ايمان ستد * وانكه به دو داد دل در عوضش جان گرفت \r\n آنكه به دو داد جان زندهء جاويد شد * عمر دو روزينه داد عمر فراوان گرفت \r\n هر كه ز دنيا گذشت لذت عقبى چشيد * وانكه ز عقبى گذشت كام ز جانان گرفت \r\n آنكه به اخلاص داد در ره او هر چه داشت * قطره به دريا گذاشت بهره ز عمان گرفت \r\n نيك و بد هر كه هست سوى خودش عايدست * هر چه در امروز كرد روز جزا آن گرفت \r\n در ره عرفان فيض بسى سعى كرد * تا كه بتوفيق حق عشق ز عرفان گرفت \r\n\r\n( 92 )\r\n عاشقى در بندگيها سر براهم كرده است * بىنياز از بندگان ، لطف الهم كرده است \r\n تا مرا از خود ربايد زرد و لاغر داردم * كهرباى عشق ايزد برگ كاهم كرده است \r\n نورى ار بر جبهه‌ام بينى ز داغ عشق دان * سينه‌ام گر صاف يا بى اشك و آهم كرده است \r\n بر نماز و طاعتم دانى كه مىبندد مدام * آنكه روى خويشتن را قبله‌گاهم كرده است \r\n هيچ دانى كه كز سحاب كيست آب روى من * آنكه او بر درگه خود خاك را هم كرده است \r\n ايمنم از فتنهء آخر زمان دانى كه كرد * آنكه از ريب المنون خود را پناهم كرده است \r\n\r\n","description":"","footnote":"","page_name":" 545 ","page_number":545},
  {"content":"\r\n\r\n نيست مدح خود كه مىگويم ثناى ايزدست * آنكه خوار او شدن عزّت پناهم كرده است \r\n پايمال سفله دارد شهرت بى جا مرا * رنجهء سنگ حوادث دست جاهم كرده است \r\n فيض اگر دعوى عرفان مىكند بس دور نيست * معرفت از پوست ، پشمى در كلاهم كرده است « 1 » \r\n\r\n( 93 )\r\n اين تن ما از روان روشن ما روشنست * وين دل ما از رياضات تن ما روشنست \r\n هر جفايى كرد « 2 » دشمن نورى اندر سينه تافت * سينهء ما از جفاى دشمن ما روشنست \r\n صُمت حكمت مىافزايد در دل اهل خرد * خاطر ما از زبان الكن ما روشنست \r\n از دهان حق « 3 » شنيد و در دل خود جاى داد * آن دل حكمت‌پذير از روزن ما روشنست \r\n چشم دل را كارفرما تا كه روشن‌تر شود * ديدهء حق‌بين ما از ديدن ما روشنست \r\n آب و تاب حسن را از عشق باشد پرورش * شمع روى مهوشان از روغن ما روشنست \r\n تا بود جان در تن ما اشك و آه ما بجاست * مستمر گرمابه گرم و گلخن ما روشنست \r\n هم ز هجرش آتشى در جان ما افروخته * هم ز وصلش اين دو چشم روشن ما روشنست \r\n\r\n\r\n","description":"","footnote":"\r\n( 1 ) - در كليهء نسخ بىتفاوت .\r\n( 2 ) - چ پ ، چ ش : هر خيالى كرد .\r\n( 3 ) - عق ، چ پ ، چ ش : دهان ما .\r\n","page_name":" 546 ","page_number":546},
  {"content":"\r\n\r\n مىشود دل مشتعل از اشتياق دوست فيض * اين سخن از شعلهء دل در تن ما روشنست \r\n\r\n( 94 )\r\n پاى تا سر همه‌ام در غمت انديشه شدست * زدن تيشه برين كوه مرا پيشه شدست \r\n خواهش من دگر و آنچه تو خواهى دگرست * نخل اميد مرا غيرت تو تيشه شدست \r\n هر نهالى كه خيال قد و بالاى تو كِشت * ريشه‌اى شد به دل اكنون همه دل ريشه شدست \r\n دم‌به‌دم در دلم از غصه نهالى كارم * از درخت غم تو باغ دلم بيشه شدست \r\n بيش ازين تاب جفاى تو ندارم جانا * بس كه بگداخت سر و پاى دلم شيشه شدست \r\n متصل مىكندش تا كه درآرد از پاى * غم هجران تو بنياد مرا تيشه شدست \r\n ناله‌ام مطرب و خون باده و چشمم ساغر * ياد تو ساقى اين بزم و دلم شيشه شدست \r\n گل سرخست رخت تا شده از مى گلگون * زعفرانيست رخم يا گل كافيشه « 1 » شدست \r\n بس كه در حسن سراپاى تو انديشه نمود * پاى تا سر دل حيرت‌زده انديشه شدست \r\n فيض هر روز به نظم غزلى پردازد * سفتن گوهر معنيش مگر پيشه شدست « 2 » \r\n\r\n\r\n","description":"","footnote":"\r\n( 1 ) - كافيشه : گل زردى است وحشى كه بيشتر در دشت و صحراهاى قمصر رويد .\r\n( 2 ) - عق : بيشه شدست و اين غزل در تمام نسخ آمده .\r\n","page_name":" 547 ","page_number":547},
  {"content":"\r\n\r\n\r\n( 95 )\r\n عشق بىچون تو يا رب در دل من چون نشست * گوهر روحانى پاكى « 1 » چه‌سان در خون نشست \r\n گشت عالم را سراپا جاى گنجايش نيافت * غير صحراى دل من زان درين هامون نشست \r\n اين‌قدر دانم كه جا كردست در ويرانه‌ام * مىندانم چون درآمد از كجا و چون نشست \r\n پادشاه عشق بر ملك خرد تا دست يافت * ملك را بگرفت سرتاسر خرد بيرون نشست \r\n هر خردمندى كه بويى از مى عشقى « 2 » شنيد * سر به صحرا داد عقل و پهلوى مجنون نشست \r\n جويها از چشم خون‌بارم روان شد هر طرف * هر كه نزديك من آمد لاجرم در خون نشست \r\n اشك تا سر كرد از چشمم به دورم شد محيط « 3 » * ناله تا از سينه‌ام برخاست بر گردن نشست \r\n چرخ هر چند از ترحّم مهربانى بيش كرد * گرد محنت بر سر و روى دلم افزون نشست \r\n در غزل فكرى نبايد كرد چندان فيض را * معنيى برخاست تا از خاطرش موزون نشست \r\n\r\n( 96 )\r\n دلم گرفت از اين خاكدان پروحشت * ره بهشت كدامست و منزل راحت \r\n بلاست صحبت بيگانه و ديار غريب * كجاست منزل مألوف و يار بىكلفت \r\n\r\n\r\n","description":"","footnote":"\r\n( 1 ) - چ پ : گوهر روحى بدين پاكى .\r\n( 2 ) - چ پ ، چ ش : عشقش .\r\n( 3 ) - عق ، چ پ ، چ ش : تير آه از سينه تا برخاست .\r\n","page_name":" 548 ","page_number":548},
  {"content":"\r\n\r\n ز سينه گشت جدا و نيافت محرم راز * نفس گره شد و در « 1 » كام ماند از غيرت \r\n اگر به عالم غيبم دريچه‌اى بودى * زدودمى به نسيمى دمى ز دل كُربت \r\n مگر سروش رحيلى به گوش جان آيد « 2 » * دل گرفته گشايد ز كُربت غربت \r\n ز وصل دوست نويدى به دل « 3 » بيار صبا * كه سخت شعله كشيدست آتش فرقت \r\n بجز كتاب انيسى دلم نمىخواهد * زهى انيس و زهى خامشى زهى صحبت \r\n اگر اجل دهدم مهلت و خدا توفيق * من و خدا و كتابى و گوشهء خلوت \r\n هزار شكر كه كارى بخلق نيست مرا * خداپسند بود فيض را زهى نعمت « 4 » \r\n\r\n( 97 )\r\n گرانى ار به درون آيد از در جنّت * برون روم ز درِ ديگر اين فلان همّت \r\n خيال قرب گرانان دلم گران دارد * چه جاى « 5 » ديدن ايشان و كلفت صحبت \r\n شود ز دور چو سنگين عمامه‌اى پيدا * نعوذ باللّه از اين قوم فاقروا تبّت \r\n به سر ببسته و پيچيده حبلهاى مسد * برد ز حبلش حمالة الحطب عبرت « 6 » \r\n عمامه‌هاى گران بر سر گران جانان * چو كوه بر سر كوهيست در دل الفت \r\n از آن عمامه سنگين به سر نهد سنگين * كه بر زمين بنشاند قرارهء « 7 » كلفت \r\n اگر عمامهء سنگين گران به سر ننهند « 8 » * ز جا درآيد و گيرد همه جهان وحشت \r\n بمعنى است گران چونكه بر دلست گران * تنش اگر چه سبك باشد از ره صورت \r\n خدا از شرّ گرانش نگاه مىدارد * كسى كه خوى كند همچو فيض با خلوت \r\n\r\n\r\n","description":"","footnote":"\r\n( 1 ) - چ پ ، چ ش : گره شد در .\r\n( 2 ) - چ ش : آمد .\r\n( 3 ) - عق : دوست نسيمى به دل ، چ ش ، چ پ : دوست نسيمى بيار باد صبا .\r\n( 4 ) - چ پ ، چ ش : همّت .\r\n( 5 ) - چ پ : چو جاى .\r\n( 6 ) - عق ، چ ش ، چ پ : غيرت ، اشاره به سورهء تبت آيه‌هاى 1 و 4 و 5 به شرح فهرست .\r\n( 7 ) در تمام نسخ خطى مانند متن و آن مسامحهء كاتبان است زيرا « غراره » با غين بمعنى جوال بزرگ ريسمان بافته است اما در چ پ شرارهء كلفت .\r\n( 8 ) عق : ننهد .\r\n","page_name":" 549 ","page_number":549},
  {"content":"\r\n\r\n\r\n( 98 )\r\n چون توان بود در آنجا كه آسايش نيست * يا بگنجيد به سوفار كه گنجايش نيست \r\n چه دهى دل به سرائى كه دل از وى بكنى * يا نهى رخت در آن خانه كه آسايش نيست \r\n هر كه او عاقبت‌انديش بود دل ننهد * در مقامى كه بقا را ره گنجايش نيست \r\n نعمت دنيى دون هيچ نگيرد دستت * به عبث دست ميالا كه جز آلايش نيست \r\n مال و جاهى كه بر آن روز بروز افزائى * كاهش جان بود آن مايهء افزايش نيست \r\n خويشتن را به فسون و حيل آراسته است * نخرى عشوهء دنيا كه جز آرايش نيست \r\n هر كه را زينت اين زال دل از جا ببرد * خون رود از نظر و فرصت پالايش نيست \r\n دست مشاطه نيارد رخ دنيا آراست * زال بدمنظر دون ، قابل پيرايش « 1 » نيست \r\n هست زندان خردمند و بهشت نادان * نزد ارباب بصر قابل استايش « 2 » نيست \r\n هر چه در دين كندت سود بجا آور زود * ور زيانست بمان حاجت فرمايش نيست \r\n طاعت حق كن و بگذر ز شمار طاعت * ره پيما و برو فرصت پيمايش نيست \r\n منشين شاد و مجو خاطر جمع و دل خوش * فيض ازين مرحله كاين منزل آسايش نيست \r\n\r\n\r\n","description":"","footnote":"\r\n( 1 ) - چ پ ، چ ش : آرايش .\r\n( 2 ) - چ پ ، چ ش : آسايش .\r\n","page_name":" 550 ","page_number":550},
  {"content":"\r\n\r\n\r\n( 99 )\r\n منوش ساغر دنيا كه دُرد ناب‌نماست * درونش خون دلست از برون شراب‌نماست \r\n هر آنچه در نظر آيد ز زينت دنيا * به نزد اهل بصيرت سراب آب‌نماست \r\n ببر مگير عروس جهان كه غدّاريست * مرو به جامهء خوابش كه پير شاب‌نماست \r\n مدوز كيسهء نفعش كه نفع او ضرر است * مخور فريب خطاى جهان « 1 » ، صواب‌نماست \r\n درونش تيره و تنگ از برون بود روشن * ز ذره كمتر و در ديده آفتاب‌نماست \r\n برونش عيش و طرب ، وز درون غم و محنت * درون فسرده و بيرونش آب‌وتاب‌نماست \r\n ز غمزه‌اش كند اندوه جلوهء راحت * ز عشوه‌اش دل ناكام كامياب‌نماست \r\n درين سرا دل اشكسته بيت معمور است * اگر چه در نظر بىبصر خراب‌نماست \r\n جهانست خواب پريشان گهى شوى بيدار * كه زير خاك بخسبى « 2 » اگر چه خواب‌نماست \r\n نظر به صورت دنياست آنچه گفتى فيض * به معنى ار نگرى سوى حق شتاب‌نماست \r\n\r\n( 100 )\r\n مرا كه دل ز غم معصيت ورق‌ورقست * اميد نور تجلّى ز حق طبق‌طبقست \r\n\r\n\r\n","description":"","footnote":"\r\n( 1 ) - چ پ ، چ ش : خطايش جهان .\r\n( 2 ) - چ ش : نخسبى .\r\n","page_name":" 551 ","page_number":551},
  {"content":"\r\n\r\n غمم ازو بود و شادمانى دل او « 1 » * ز يمن دوست همه درد من به يك نسقست \r\n گناه ما چه « 2 » خجالت در آسمان افكند * كه بارش اين همه كرد و هنوز در عرقست \r\n سپهر نيست كه دود دل عزيزانست * نشان خون دلست اينكه بر افق شفقست \r\n نهم قضاى خداوند را سر تسليم * كه بنده را ز كتاب خدا همين سبقست \r\n فروغ حسن ترا هست سوى حق روشن * كه اين صباحت آن آفتاب را فلقست \r\n جواهر و درر نور « 3 » بر كف حوران * نثار روى ترا از آسمان طبق‌طبقست \r\n تو گر فرشته و گر حورى و اگر بشرى * مپوش روى كه نظارهء تو ياد حقست \r\n سخن تمام نگردد ، به يك غزل اى فيض * اگر چه گفتهء تو صفحهء دو صد ورقست \r\n\r\n( 101 )\r\n اى كه در راه خدايت چشم عبرت « 4 » رهبرست * باغ را بنگر كه از آثار رحمت اخضرست \r\n كيف يُحيى الارض « 5 » بعد الموت را نظّاره كن * تا عيان گردد تو را بعثى كه حشر اكبرست \r\n\r\n\r\n","description":"","footnote":"\r\n( 1 ) - چ پ : دل از او .\r\n( 2 ) - چ ش ، عق : چو .\r\n( 3 ) - چ پ ، چ ش : درّ و زيور ابر .\r\n( 4 ) - چ پ ، چ ش : غيرت .\r\n( 5 ) - سورهء الروم آيهء 50 به شرح فهرست .\r\n","page_name":" 552 ","page_number":552},
  {"content":"\r\n\r\n صبغه اللّه را نگر آثار قدرت را ببين * حبّذا آيات آن كو خالق خشك و ترست \r\n هر درختى راست تسبيحى و ذكرى در سجود * از زبان حال بشنو گوش قالت « 1 » گر كرست \r\n يك‌به‌يك از شاخه‌ها را بر درختان جابجا * در ثناى حق ز هر برگى زبانى ديگر « 2 » ست \r\n با زبان بىزبانى نيز دارد رازها * ليك گوش جاهلان از استماعِ آن كرست \r\n هر ورق از هر درخت آيات حق را دفتريست * آن كسى خواند كه او را چشم و گوشى ديگرست « 3 » \r\n هر رگى از هر ورق از صنع بىچون آيتيست * آن رسد در سرّ « 4 » آن آيت كه حكمت را درست \r\n حكمت اين رنگها و نقشها در برگها * آن كسى فهمد كه او را عقل و هوشى در سرست \r\n با زبان حال گويد در بهار اشكوفه‌ها * هى چه لطفست اين كه در ما از خداى اكبرست \r\n هر گلى و سبزه‌اى را بر درخت و بر زمين * رنگ در رنگ و طراوت در طراوت مضمرست \r\n سيم و زر كرده نثار مقدم صاحبدلان * هر شكوفه يا گلى كو را به كف سيم و زر است \r\n\r\n\r\n","description":"","footnote":"\r\n( 1 ) - چ پ ، چ ش : گوش جانت .\r\n( 2 ) - چ پ ، چ ش : زبان ديگر .\r\n( 3 ) - و در سرايش اين بيت علّامه فيض نظر به اين بيت سعدى داشته :\r\n برگ درختان سبز در نظر هوشيار * هر ورقش دفتريست معرفت كردگار \r\n( 4 ) - جنگ : در سير .\r\n","page_name":" 553 ","page_number":553},
  {"content":"\r\n\r\n غنچه دلتنگ است و گل خندان و بلبل در فغان * لطف و قهر از باطن هر يك به نوعى مظهرست \r\n لطف و قهرش در شقايق گشته با هم جلوه‌گر * از درون دل داغدار و از برون رخ احمرست \r\n نرگس بيمار ، يا شافى سرايد بر منار * اسم ديگر بر زبان سوسن و نيلوفرست « 1 » \r\n فصل تابستان بود هر ميوه‌اى را جلوه‌اى * هر يكى را رنگى و بويى و طعم ديگرست \r\n در خزان انواع الوان بر درختان جلوه‌گر * چشم هر سو افگنى هر يك ز ديگر بهترست \r\n در زمستان مىكند پنهان عبادت را درخت * از برون گر خشك بينى از درون سبز و ترست \r\n بىگمان هر كو تأمّل در چنين صنعى كند * هم بصر هم سمع يابد گر دلش كور و كرست \r\n سوى باغ آ فيض و اسرار الهى را ببين * نيست ديدن چون شنيدن اين دگر آن ديگرست \r\n\r\n( 102 )\r\n ذره ذره نور حق را جلوه‌گاهى ديگرست * يك‌به‌يك بر وحدت ذاتش گواهى ديگرست \r\n اهل دل بينند در هر ذره از حق جلوه‌اى * هر دم ايشان را به رخسارش نگاهى ديگرست \r\n ديدهء حق‌بين نبيند غير حق در هر چه هست * لاجرم او را به هرجا سجده‌گاهى ديگرست \r\n\r\n\r\n","description":"","footnote":"\r\n( 1 ) - بيت در چ پ نيست و در چ ش . نرگس بيمار با ساقى .\r\n","page_name":" 554 ","page_number":554},
  {"content":"\r\n\r\n عاقلان جويند حق را در برون خويشتن * عاشقان را از درون با دوست راهى ديگرست \r\n مىنمايد جلوه‌اى « 1 » در هر چه دارد هستيئى * ليك او را حسن خوبان « 2 » جلوه‌گاهى ديگرست \r\n آنچه مطلوبست يك چيزست نزد هر كه هست * ليك هر كس را به هر چيزى نگاهى ديگرست \r\n عاشقان را در درون جان ز شوقش ناله‌هاست * هر نفس كايشان زنند آن دود آهى ديگرست \r\n صبر بر هجران آن آرام جان باشد گناه * زنده بودن در فراق او گناهى ديگرست \r\n نيست كس را غير ظلّ حق پناهى در جهان * گرچه جاهل را گمان كو را پناهى ديگرست \r\n گر غنى را از متاع اين جهان عزّست و جاه * بينوا را روز محشر عزّ و جاهى ديگرست \r\n پادشاه صورت ار دارد سپاه بيكران * از ملك درويش آگه را سپاهى ديگرست \r\n فيض را يكسو و يكرويست تا باشد نظر * گرچه هر سويش به هر رو قبله‌گاهى ديگرست \r\n\r\n( 103 )\r\n يا رب چمن حُسن تو خرم ز چه آبست * كاندر نظرم هر چه بجز تست سرابست \r\n غير از دل عشاق تو معمور نديديم * گشتيم سراپاى جهان جمله خرابست \r\n هر كس كه چشيد از مى عشق تو نشد پير * مستان غمت را همهء عمر شبابست \r\n در عهد صبا توبه شكستيم به صهبا * ديريست كه سجادهء ما رهن شرابست \r\n رندى كه به مستى گذراند همهء عمر * فارغ ز غم پرسش و اندوه حسابست \r\n\r\n\r\n","description":"","footnote":"\r\n( 1 ) - چ پ ، چ ش : جلوه او .\r\n( 2 ) - چ پ ، چ ش : او را پيش خوبان .\r\n","page_name":" 555 ","page_number":555},
  {"content":"\r\n\r\n هشيار كجا گردد ز آشوب قيامت * آن مست كه از نشئهء چشم تو خرابست \r\n بر بحر و بر و خشك و تر دهر گذشتيم * جز آب رخ دوست جهان جمله سرابست \r\n پر كن ز مى صاف غزل ساغر ديوان * جان را مى بىدرد سراى فيض كتابست « 1 » \r\n\r\n( 104 )\r\n گر ميكده ويران و خرابات خرابست * در هر نگه چشم تو صد گونه شرابست \r\n هم گردش چشم تو مگر با خودش آرد * آن مست كه از گردش چشم تو خرابست \r\n بيدار كجا گردد ز آشوب « 2 » قيامت * آن ديده كه با فتنهء چشم تو به خوابست \r\n پروا نكند ز آتش جانسوز جهنم * آن سينه كه بر آتش عشق تو كبابست \r\n با آن همه تمكين كه سراپاى تو دارد * چون عمر ز ما مىگذرى اين چه « 3 » شتابست ؟ \r\n زان لطف نهان با دل ما هيچ نكردى * بارى « 4 » همه گهر قهر و عتابست حسابست \r\n تنها نه دل فيض خراب « 5 » نگه تست * كو دل كه نه ز آن غمزهء مستانه خرابست \r\n\r\n( 105 )\r\n زاهدا قدح بردار اين چه غيرت خامست * زهد خشك را بگذار رحمت خدا عامست « 6 » \r\n خويش را چه مىسوزى جام مى بر آتش « 7 » ريز * كيسه‌ها چه مىدوزى نقدها ترا رامست « 8 » \r\n ذوق مى چو نشناسى « 9 » شعله گر شوى خامى * آنكه مست جانان نيست عارف ار بود عامست \r\n\r\n\r\n","description":"","footnote":"\r\n( 1 ) - اين غزل در تمام نسخ بدون تفاوت .\r\n( 2 ) - چ ش : از آشوب .\r\n( 3 ) - چ ش : اين چو\r\n( 4 ) - چ پ : يارى .\r\n( 5 ) - چ ش ، چ پ : خراب از .\r\n( 6 ) - اين غزل در عق نيست .\r\n( 7 ) چ پ ، چ ش : زهد را بر آتش .\r\n( 8 ) چ پ : دام است .\r\n( 9 ) چ ش : چه نشناسى .\r\n","page_name":" 556 ","page_number":556},
  {"content":"\r\n\r\n عشق كهنه صياديست ما چو مرغ نو پرواز * خال مهوشان دانه ، زلف دلبران دامست \r\n جوش بادهء ما را نه خم فلك تنگست * پيش نالهء مستان غلغل ملك « 1 » خامست \r\n هرزه پويد اسكندر در درون تاريكى « 2 » * آب زندگى باده ، چشمهء خضر جامست \r\n چون چشيدى اين باده عيشهاست آماده * جان چو محو جانان شد در بهشتت « 3 » آرامست \r\n پاى بر سر خود نه دوست را در آغوش آر * تا به كعبهء وصلش دورى تو يك گامست \r\n چون ز خويشتن رستى با حبيب پيوستى * ورنه تا ابد مىسوز كار و بار تو خامست \r\n مستى من شيدا نيست كار امروزى * تا الست شد ساقى ، فيض دردىآشامست \r\n\r\n( 106 ) حق « 4 » اشارت به معنى الآن كماكان\r\n جمال يار كه پيوسته بىقرار خودست * چه در خفا و چه در جلوه برقرار « 5 » خودست \r\n هميشه واله نقش و نگار خويشتن است * مدام شيفتهء زلف تاب‌دار خودست \r\n\r\n\r\n","description":"","footnote":"\r\n( 1 ) - چ پ ، چ ش : غلغل فلك .\r\n( 2 ) - چ پ ، چ ش : در ميان تاريكى .\r\n( 3 ) - چ پ : بهشت .\r\n( 4 ) - عنوان از اصلى .\r\n( 5 ) - چ پ ، چ پ : در فرار .\r\n","page_name":" 557 ","page_number":557},
  {"content":"\r\n\r\n هم اوست آينه هم شاهدست و هم مشهود * به زير زلف و خط و خال پرده‌دار خودست \r\n هم اوست عاشق و معشوق و طالب و مطلوب * به راه خويش نشسته در انتظار خودست \r\n براى خود بود و عندليب گلشن خود * هواى كس نكند سبزه و بهار خودست \r\n بكام كس نشود هرگز آنكه خود كامست * به حال غير نپردازد آنكه يار خودست \r\n مگوى فيض سخنها كه كس نمىفهمد * به قدر دانش خود هر كسى به كار خودست \r\n مدام خون جگر مىخورد ز پهلوى خود * چو لاله اين دل سرگشته داغدار خودست \r\n\r\n( 107 ) حق اشارت به شاهد غير « 1 »\r\n در سرم فتنه‌اى و سودائيست * در دلم « 2 » شورشى و غوغائيست \r\n هر دم از ترك چشم غمّازى * در دلم غارتى و يغمائيست \r\n پس اين پرده دلربائى هست * دل ز جا رفتن من از جائيست \r\n ساقيى هست زير پردهء غيب * كه بهر گوشه مست و شيدائيست \r\n در درون هست خمر و خمارى * كز برون مستيى و هيهائيست \r\n از تو اى آرزوى دل‌شدگان * در دل هر كسى تمنائيست \r\n عالمى پر ز درّ و گوهر شد * مگر اين طبع فيض دريائيست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ ، چ ش : در سرم و اين بيت ذو بحرين .\r\n","page_name":" 558 ","page_number":558},
  {"content":"\r\n\r\n\r\n( 108 ) حق اعتذار شوريدگى « 1 »\r\n چو دل قرار در آن زلف بىقرار گرفت * جنون عشق ز دست دل اختيار گرفت \r\n قرار كار « 2 » بسى جستم و نشد حاصل * به بىقرارى ، آخر دلم قرار گرفت \r\n سپاه حسن به فن ملك دل گرفت از من * به اختيار ندادم به اضطرار گرفت \r\n ز علم دم نزنم يا ز عقل لاف ، دگر * كه هر چه بود مرا زين متاع يار گرفت \r\n مرا ز كشتهء امسال هيچ نيست بدست * ز پيش حاصل صدساله عشق يار « 3 » گرفت \r\n در آن بُدم كه مگر پى به سرّ كار برم * كه سرّ كار ز دستم عنان كار گرفت \r\n بر آن شدم كه ز دهر اعتبار بستانم * چنان شدم كه ز من دهر اعتبار گرفت \r\n خيال بستم كز دل غبار بزدايم * ازين خيال كه بستم دلم غبار گرفت \r\n بيابيا ز سخنهاى فيض ببر * كه هر چه گفت و نوشت او ز كردگار گرفت \r\n ز پيش خويش نگويد حديث و ننويسد « 4 » * كه در طريق ادب ره هشت و چهار « 5 » گرفت \r\n\r\n( 109 ) حق اشارت به شرك خفى « 6 »\r\n مگو كه چهرهء او را نقاب در پيشست * تو راز هستى و همى ، حجاب در پيشست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ ش : قرارگاه .\r\n( 3 ) - عق : عشق يار ، تمام نسخ مانند متن ليكن به نظر مىرسد « پار » درست باشد .\r\n( 4 ) - چ ش ، چ پ : بنويسد .\r\n( 5 ) - هشت و چهار اشاره به 12 امام عليهم السلام .\r\n( 6 ) - عنوان از اصلى .\r\n","page_name":" 559 ","page_number":559},
  {"content":"\r\n\r\n حجاب دين آن روى شرك خودبينى « 1 » است * ز هستى تو رخش را نقاب در پيشست \r\n وجود او به مثل همچو آب و تو ماهى * خبر ز آب ندارى و آب در پيشست \r\n گهى به پردهء دنيى درى گهى عقبى * بسى ز ظلمت و نورت حجاب در پيشست \r\n نمايد آنكه بود او نه اوست غره مشو * تو تا به آب رسى بس سراب در پيشست \r\n نظر به او نتوان كرد چون ز عكس رخش * بدور باش هزار آفتاب در پيشست \r\n نگه به او نتواند رسيد چون به رهش * ز تار زلف بسى پيچ و تاب در پيشست \r\n كتاب حسن بتان صورتست و او معنى * به هوش باش گرت اين كتاب در پيشست \r\n چه هوش « 2 » ماند چون جلوه كرد اين معنى ؟ * اگر محيط شوى اضطراب در پيشست \r\n بس است فيض ازين فن « 3 » سخن كه سامع را * ز شبهه صد سخن بىحساب در پيشست \r\n\r\n( 110 ) جمال « 4 »\r\n مرا ز جام خيالش شراب در پيشست * به هر كجا نگرم آفتاب در پيشست \r\n\r\n\r\n","description":"","footnote":"\r\n( 1 ) - چ پ ، چ ش : شرك و خودبينى .\r\n( 2 ) - چ ش : چو هوس .\r\n( 3 ) - چ ش : فيض ز اين .\r\n( 4 ) - عنوان از اصلى .\r\n","page_name":" 560 ","page_number":560},
  {"content":"\r\n\r\n ز توبه دم نتوان زد مدام زان « 1 » لب لعل * به هر كجا كه نشينم « 2 » شراب در پيشست « 3 » \r\n مرا كه سينه كبابست و لعل يار شراب * ز خوان حق نعم بىحساب در پيشست \r\n اصول دين چه كنم يا فروع آن چو مرا « 4 » * ز خط و خال بتان صد كتاب در پيشست \r\n اگر نه دل بسر زلف او گرفت قرار * چرا هميشه مرا اضطراب در پيشست \r\n ز عشق مستم و ناصح فتاده در پى من * بلاست در پس و حال خراب در پيشست \r\n به هر بتى كه ببينم سبك ز جاى روم * گر آن به روز برم انقلاب در پيشست ؟ \r\n كجا روم كه به دورم محيط گشت سرشك * به هر كجا كه كنم روى آب در پيشست \r\n گذشتى ار چه ز تقوى و علم و زهد و ادب * هنوز فيض تو را صد حجاب در پيشست \r\n\r\n( 111 ) عشق « 5 » در ثبات قدم و شادمانى نعم\r\n دل به وفاى تو نهادن خوش است * جان به تمناى تو دادن خوش است \r\n\r\n\r\n","description":"","footnote":"\r\n( 1 ) - عق : از آن .\r\n( 2 ) - چ پ ، چ ش : نشستم .\r\n( 3 ) - چ پ : بيت را ندارد .\r\n( 4 ) - چ پ : بيت را ندارد ، با فروع ، چ ش : با فروع آن چه مرا .\r\n( 5 ) - عنوان از اصلى .\r\n","page_name":" 561 ","page_number":561},
  {"content":"\r\n\r\n گر سر عاشق برود رفته باش * بر قدم عشق ستادن « 1 » خوش است \r\n پاى كشيدن ز همه كارها * سر به سر عشق نهادن خوش است \r\n يكسره برخاستن « 2 » از هر دو كون * بر قدم دوست فتادن خوش است \r\n دل ز جهان كندن ، جان كندنست * روز ازل دل ننهادن خوش است \r\n پاى برين تودهء غبرا زدن * رو سوى فردوس نهادن « 3 » خوش است \r\n نيست خوشى فيض درين خاكدان * از عدم‌آباد نزادن خوش است \r\n\r\n( 112 ) عشق « 4 »\r\n عشق در راه طلب راهبر مردانست * وقت مستى و طرب بال‌وپر مردانست \r\n سفر آن نيست كه از مصر به بغداد رويم * رفتن از جان سوى جانان سفر مردانست \r\n ظفر آن نيست كه در معركه غالب گردى * از سر خويش گذشتن ظفر مردانست \r\n هنر آن نيست كه در كسب فضائل كوشى * به پر عشق پريدن هنر مردانست \r\n تير عشقى به هواى دل و جانى چو بجست * سينه را چاك نمودن سپر مردانست « 5 » \r\n همه دلهاست فسرده همه جانها تيره * گرم و افروخته آه سحر مردانست \r\n\r\n\r\n","description":"","footnote":"\r\n( 1 ) - چ پ : نهادن .\r\n( 2 ) - چ ش ، عق : برخواستن ؟\r\n( 3 ) - تكرار قوافى در نهادن و ننهادن .\r\n( 4 ) - عنوان از اصلى .\r\n( 5 ) - چ پ ، چ ش : اين بيت را ندارد .\r\n","page_name":" 562 ","page_number":562},
  {"content":"\r\n\r\n گهر اشك ندامت به قيامت ريزد * هر كه در فكر شكست گهر مردانست \r\n فيض اگر آب حيات در گهر نظم چكاند * همه زان روست كه او خاك در مردانست \r\n\r\n( 113 ) حق اشارت به وحدت مطلوب با كثرت محبوب « 1 »\r\n بهر گلى اگرم ناله و نوائى هست * به جان تو اگرم جز تو مدعائى هست \r\n مگو مگو ز كجا آمدى كجا رفتى * ببين ببين كه بجز سايهء تو جائى هست ؟ \r\n مگو مگو به جهان آشنا كه را دارى * ببين ببين به جهان جز تو آشنائى هست ؟ \r\n مرا به غير هواى تو و رضايت تو « 2 » * هواى ديگر اگر هست و مدعائى هست ؟ \r\n هوا بسر نرسانم به مدّعا نرسم * چه مدّعا چه هوا جز تو روى رائى هست ؟ \r\n به خاك درگه تو گر روم به جاى دگر * كجا روم به جز اين آستانه جائى هست ؟ \r\n مقابل گل رويت نشينم و نالم * چو عندليب كه در گلشن نوائى هست \r\n وصال دوست چو خواهى بساز با غم دوست * چو گنج باشد ناچار اژدهايى هست \r\n اگر جهان همه بيگانه شد ز فيض چه باك * چو التفات نهان تو آشنائى هست \r\n\r\n( 114 ) جمال در صبر بر بلاى محبوب « 3 »\r\n بيابيا كه مرا با تو ماجرائى هست * مرو مرو كه ترا نيز مدعائى هست \r\n بيابيا كه هنوزم نفس در آمدنست * بيار بر سر من گر ، دگر بلائى هست \r\n بكش بكش كه نهم خنجر ترا گردن * كشم كشم دگرت نيز اگر جفائى هست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ ، چ ش ، عق : تو و رضاى تو .\r\n( 3 ) - عنوان از اصلى .\r\n","page_name":" 563 ","page_number":563},
  {"content":"\r\n\r\n بكن بكن به من خسته آنچه بتوان كرد « 1 » * بجز دوا اگر اين درد را دوائى هست \r\n بكن بكن كه جفاى ترا نهادم سر * مكن وفا و مروت گرت وفائى هست \r\n ممان ممان ز من خسته هيچ رسم اثر * بكن ز بيخ و بنم عشق را جزائى هست ؟ \r\n بگو بگو به وصالت كه سخت سوگنديست * شب فراق ترا هيچ انتهايى هست ؟ \r\n وفاى وعده ندارد طمع ز خوى تو فيض * مرا بسست گرت وعدهء وفائى هست \r\n\r\n( 115 ) جمال اشاره به توحيد افعال و طلب عنايت ذو الجلال « 2 »\r\n به كجا روم ز دستت به چسان رهم ز شستت * همه جا رسيده شستت همه را گرفته « 3 » دستت \r\n بكشى بشست خويشم « 4 » بكُشى بدست خويشم * بكَش و بكُش كه جانم به فداى دست و شستت \r\n به من فقير مسكين چو گذر كنى بيفكن * نظرى چنان كه دانى به زكات چشم مستت \r\n بنوازى ار گدايى به تفقد و عطايى * نكنى ازين زيانى نرسد ازين « 5 » شكستت \r\n نگهى به ناز مىكن در فتنه باز مىكن * به ره نظاره بس دل به اميد فتنه مستت \r\n كنيم خراب و گويى ز چه اين‌چنين شدستى * ز نگاه نيم‌مستت ز دو چشم مىپرستت \r\n به سخن حيات بخشى به نگاه جان ستانى * بكن آنچه خواهدت دل چه ز نيكوئى كمستت « 6 » \r\n\r\n\r\n","description":"","footnote":"\r\n( 1 ) - چ پ ، چ ش : نتوان كرد .\r\n( 2 ) - عنوان از اصلى .\r\n( 3 ) - عق : گرفت .\r\n( 4 ) - چ پ : بكشى بسوى خويشم .\r\n( 5 ) - چ پ ، چ ش : از آن .\r\n( 6 ) - چ پ ، چ ش : نيكوئى گسستت .\r\n","page_name":" 564 ","page_number":564},
  {"content":"\r\n\r\n كند آرزو كسى كو سر همتش بلندست * كه نهد سرى به پايت كه شود چو خاك پستت \r\n به درت شكسته آيم تو نپرسيم كه چونى * به رهت فتاده نالم تو نگوئيم چه استت \r\n چه شود گر التفاتى بكنى به جانب فيض * سر لطف اگر ندارى ره قهر را كه بستت ؟ \r\n\r\n( 116 ) حق در شكر معرفت و معارفت « 1 »\r\n يك نظر مستانه كردى عاقبت * عقل را ديوانه كردى عاقبت \r\n با غم خود آشنا كردى مرا * از خودم بيگانه كردى عاقبت \r\n در دل من گنج خود كردى نهان * جاى در ويرانه كردى عاقبت \r\n سوختى در شمع رويت جان من * چارهء پروانه كردى عاقبت \r\n قطرهء اشك مرا كردى قبول * قطره را دُردانه كردى عاقبت \r\n كردى اندر كلّ موجودات سير * جان من كاشانه كردى عاقبت \r\n زلف را كردى پريشان ، خلق را * خان‌ومان ويرانه كردى عاقبت \r\n موبه‌مو را جاى دلها ساختى * مو به دلها شانه كردى عاقبت \r\n در دهان خلق افكندى مرا * فيض را افسانه كردى عاقبت « 2 » \r\n\r\n( 117 ) حق اشارت بعلو مرتبهء عشاق حقيقى « 3 »\r\n ما را با دوست آشنائيست * در دل از روش روشنائيست \r\n در صورت اگرچه بس حقيريم * ما را بر كون پادشائيست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - در تمام نسخ بدون تفاوت آمده .\r\n( 3 ) - عنوان از اصلى\r\n","page_name":" 565 ","page_number":565},
  {"content":"\r\n\r\n آن كس كه ز شهر ماست داند * كاين گوهر قيمتى كجائيست \r\n ما را نتوان خريد ارزان * درّ صدف بلا ، بهائيست \r\n اين گوهر شب چراغ درويش * از مخزن خاص كبريائيست \r\n بر ما دو جهان برند حسرت * اين عشق عنايت خدائيست \r\n گر پادشهى كنيم شايد * ما را بر او ره گدائيست \r\n اين فيض كه حق به فيض بخشيد * بر جان شكسته موميائيست \r\n مستى ز مى الست داريم * اين بيخودى از مى خدائيست \r\n از بادهء ما بگو بنوشد * آن را كه سر ز خود رهائيست « 1 » \r\n\r\n( 118 ) حق اشارت بعلو مرتبهء عشّاق حقيقى « 2 »\r\n ما را كه نواى بينوائيست * مستى ز شراب كبريائيست \r\n تا حشر به خويشتن نيائيم * هشياريها ز حق جدائيست \r\n ساقى قدحى بده كه مستى * بهتر ز عبادت ريائيست \r\n ما معتكفيم در خرابات * ما را چه مجال پارسائيست \r\n از ما طمع صلاح خاميست * مستيست چه جاى خودنمائيست \r\n بيگانه مباش زاهد از ما * ما را با دوست آشنائيست \r\n اى فيض ازين صريح‌تر گوى * ما را از دوست كى جدائيست ؟ « 3 » \r\n\r\n( 119 )\r\n هر چه تو مىكنى همه خوبست * هر چه محبوب كرد محبوبست \r\n\r\n\r\n","description":"","footnote":"\r\n( 1 ) - اين دو بيت در « چ پ ، چ ش » نيست و در نسخهء عقيل الدّين جزء غزل بعد از اين غزل آمده .\r\n( 2 ) - عنوان از اصلى .\r\n( 3 ) - اى غزل در تمام نسخ آمده امّا در « عق » دو بيت غزل بيش ازين اضافه دارد .\r\n","page_name":" 566 ","page_number":566},
  {"content":"\r\n\r\n رغبت دل به تست در مرغوب * جلوهء تست هر چه مرغوبست \r\n رهبت دل به تست در مرهوب * سطوت تست هر چه مرهوبست \r\n دوست دارم تمام عالم را * به تو عالم تمام مطلوبست \r\n همه را از همه تويى مطلوب * هر كسى را ز هر چه مطلوبست \r\n در حقيقت تويى حبيب او را * گرچه يوسف حبيب يعقوبست \r\n ره توفيق يابد و خذلان « 1 » * هر كه مسعود و هر كه منكوبست \r\n همه سوى تو مىشود مجرور * هر كه مرفوع و هر كه منصوبست \r\n همه مشغول ذكر و تسبيحند * گر كلوخست و سنگ و گر چوبست \r\n همه در كار تو و بهر تو است * عمر و صبر ار ز نوح و ايوبست \r\n هر چه مصنوع تست بىعيبست * هر چه ما مىكنيم معيوبست \r\n بندهء سرفكندهء در تست * هر چه با فيض مىكنى خوبست \r\n\r\n( 120 ) حق اشارت به شرائط محبت « 2 »\r\n نسرشته‌اند در گلم الّا هواى دوست * سر تا به‌پاى من همه هست از براى دوست \r\n تن از براى آنكه كشم بار او به جان * جان از براى آنكه فشانم به پاى دوست \r\n دل از براى آنكه ببندم به عشق او * سر از براى آنكه رود در هواى دوست « 3 » \r\n چشم از براى آنكه ببينم « 4 » جمال او * لب از براى آنكه بگويم ثناى دوست \r\n دست از براى آنكه به دامان او زنم * پاى از براى آنكه روم در رضاى دوست \r\n گوش از براى حلقه و گردن براى طوق « 5 » * يعنى اسير و بنده‌ام و مبتلاى دوست \r\n\r\n\r\n","description":"","footnote":"\r\n( 1 ) - عق ، چ پ ، چ ش : ز تو توفيق .\r\n( 2 ) - عنوان از اصلى .\r\n( 3 ) - چ پ : تكرار مصراع بالا ، چ ش . سر از براى آنكه دهم در هواى دوست .\r\n( 4 ) - چ پ : ببينى .\r\n( 5 ) - چ پ ، چ ش : طوف .\r\n","page_name":" 567 ","page_number":567},
  {"content":"\r\n\r\n در سر خيال و مهر بدل سينه بهر راز * در لب دعا ، ثنا به زبان ، ديده جاى دوست \r\n خوش آنكه مدعاى من از وى شود روا * ليكن به شرط آنكه بود مدعاى دوست \r\n گر دوست را به جاى من بسيست * بىاو شوم اگر بودم كس به جاى دوست \r\n اى فيض نوش باد ترا هر چه مىكشى * از جام عشق و بادهء مهر و وفاى دوست \r\n\r\n( 121 ) حق در حنين عاشق مهجور « 1 »\r\n زار و نزار و خسته‌ام و بىقرار دوست * از من صبا ببر خبرى تا ديار دوست \r\n گو ، ياد كن ز حال جگرخستگان هجر * آن سر « 2 » كه هست روز و شب اندر كنار دوست \r\n كى در خور غمست و فراق آنكه سالها * بوده است در نعيم وصال و جوار دوست \r\n قطع اميد كرده ز دنيا و آخرت * نوميد از دو عالم و اميدوار دوست \r\n بر رهگذار دوست نشسته است منتظر * بر كف گرفته جان ز براى نثار دوست \r\n در گردنت صبا چو تنم خاك ره شود * در كوى دوست ريزش و در رهگذار دوست \r\n اى آنكه واقفى ز درون و برون كار * رمزى به ما بگوى ز اسرار كار دوست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ ، چ ش : آن شب .\r\n","page_name":" 568 ","page_number":568},
  {"content":"\r\n\r\n جز كار و بار دوست نداريم كار و بار * مائيم و جانى و دلى و كار و بار دوست \r\n صبر و وفا نياز و فنا فيض كار ماست * جور و جفا و غنج و دلالست كار دوست \r\n\r\n( 122 ) حق طلب هدايت بوسيلهء عنايت « 1 »\r\n سر كرده‌ايم پا به ره جستجوى دوست * كو رهبرى كه راه نمايد به كوى دوست \r\n از بىنشان نشان ندهد غير بىنشان * خود بىنشان شويم پى جستجوى دوست \r\n با پاى او مگر بسپاريم راه او * ورنه به خويشتن نتوان شد به كوى دوست \r\n هر چند مىرويم به جايى نمىرسيم * كو جذبهء عنايتى از لطف خوى دوست ؟ \r\n بويى ز كوى دوست گر آيد بسوى ما * در يك‌نفس ز خويش توان شد بسوى دوست \r\n چل سال « 2 » راه رفتى و در گام اولى * اى فيض هيچ شرم ندارى ز روى دوست \r\n تا چند مست باشى از بادهء « 3 » هوس * يك جرعه هم بنوش ز جام و سبوى دوست \r\n\r\n( 123 )\r\n يك جرعه مى ز ساغر جانانم آرزوست * سر مستيى ز ميكدهء جانم آرزوست \r\n بالى زدم به دنيى و پائى به آخرت * نه اين مرا فريبد و آنم آرزوست \r\n از هر دو كون بىخبر و مست بندگى * آزادئى ز مالك و رضوانم آرزوست \r\n افسرده شد دل از دم سرد هواى نفس * از جانب يمن دم رحمانم آرزوست \r\n آب حيات هست نهان در دهان يار * بوس لبى و عمر فراوانم آرزوست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - عق ، چ پ ، چ ش : جل سال ، اصلى : صد سال .\r\n( 3 ) - چ پ ، چ ش : تو از باده .\r\n","page_name":" 569 ","page_number":569},
  {"content":"\r\n\r\n زان چشم غمزه‌اى وز مژگان ستيزه‌اى * تنگ شكر از آن لب و دندانم آرزوست \r\n شيرين تبسمى كه خرد جانم از خرد * مستى ز جام لؤلؤ و مرجانم آرزوست \r\n من جان به كف گرفته و او تيغ آبدار * سر چون كنم « 1 » نثار به سامانم آرزوست \r\n بنما ز زير « 2 » زلف سيه عارض چو مه * كز كفر توبه كردم و ايمانم آرزوست \r\n لب نه مرا بلب كه كشم آب زندگى * در عين نور چشمهء حيوانم آرزوست \r\n از دست شاهدان « 3 » تر و زاهدان خشك * صحرا و كوه و ناله و افغانم آرزوست \r\n از ديده خون ببارم تا جان شود روان * چون فيض اجر خون شهيدانم آرزوست \r\n\r\n( 124 ) حق تمناى نيل حقيقت و دوام خدمت « 4 »\r\n حلقهء آن در شدنم آرزوست * بر در او سر زدنم آرزوست \r\n چند به هر باد « 5 » پريشان شوم * خاك در او شدنم آرزوست \r\n خاك درش بوده سرم سالها * باز هواى وطنم آرزوست \r\n تا كه به جان خدمت جانان كنم * دامن جان بر زدنم آرزوست \r\n بهر تماشاى سراپاى او * ديده سراپا شدنم آرزوست \r\n ديده‌ام از فرقت او شد سفيد * بويى از آن پيرهنم آرزوست \r\n مرغ دلم در قفس تن بمرد * بال‌وپر جان « 6 » زدنم آرزوست \r\n بر در لب قفل خموشى زدم * سوى خموشان شدنم آرزوست \r\n عشق مهل فيض كه با جان رود * زندگى در كفنم آرزوست \r\n\r\n\r\n","description":"","footnote":"\r\n( 1 ) - چ پ ، چ ش : سر تا كنم .\r\n( 2 ) - چ پ : بنماى زير .\r\n( 3 ) - چ پ ، چ ش : دست زاهدان .\r\n( 4 ) - عنوان از اصلى .\r\n( 5 ) - چ پ ، چ ش : هر ياد .\r\n( 6 ) - چ پ ، چ ش : بال پر و جان .\r\n","page_name":" 570 ","page_number":570},
  {"content":"\r\n\r\n\r\n( 125 ) جمال در اكتفا به بويى و جان دادن به هويى « 1 »\r\n آهنگ جانان كرد جان اى مطرب آهنگى بس است * ديوانه شد دل زان پرى ديوانه را دنگى بس است \r\n ما مست پيغام وييم شيداى دشنام وييم * صلح از براى مدعى ما را از او جنگى بس است \r\n كى بىخودان بوى او دارند تاب روى او * در دست ما آشفتگان از زلفش آونگى بست است \r\n مطرب سرود آغاز كن « 2 » برگ نوا را ساز كن * گو جان و دل پرواز كن ما را بت شنگى « 3 » بس است \r\n سنگين دلا سنگين دلا با ما مكن چندين جفا « 4 » * ما خستگان نازك دليم اين شيشه را سنگى بس است \r\n دل بيخودى آغاز كرد آهنگ رفتن ساز كرد * با آه درد آلوده‌اى يا نغمهء چنگى بس است \r\n از عشق جانان سرخوشيم بگذار تا خوارى كشيم * نامى « 5 » نمىخواهيم ما عشاق را ننگى بس است \r\n ما در درون دل خوشيم گو در برون « 6 » تنگى كشيم * وسعت چو باشد « 7 » سينه را جا كلبهء تنگى بس است \r\n هر كس بود در كار خود فيض و خيال يار خود * زهّاد را بويى بس و عبّاد را رنگى بست است \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ ، چ ش : مطرب نوا را ساز كن .\r\n( 3 ) - چ پ ، چ ش : بت سنگى .\r\n( 4 ) - چ پ ، چ ش : جور و جفا .\r\n( 5 ) - چ پ ، چ ش : نامى .\r\n( 6 ) - چ پ : گر در برون .\r\n( 7 ) چ پ ، چ ش ، عق : چه باشد .\r\n","page_name":" 571 ","page_number":571},
  {"content":"\r\n\r\n\r\n( 126 ) جمال « 1 »\r\n گذشت آن گل ، حسرت به يادگار گذاشت * برفت از نظر عندليب و خار گذاشت \r\n چو آسمان به سرم سايه‌اى فكند از لطف * به عزّتم ز زمين برگرفت و خوار گذاشت \r\n چشيد ذوق وصالش چو دل نهان گرديد * ببرد لذت مستى ز سر ، خمار گذاشت \r\n ربود چون ز ميان ، دل كناره كرد از من * وفا و مهر به‌يك‌بار بر كنار گذاشت \r\n شكفت غنچهء دل از گشاد چهرهء او * ولى به رشتهء جان عقده بيشمار گذاشت \r\n مثال زينت دنياست حسن مهرويان * خوش آنكه زين دو گذشت و به اختيار گذاشت \r\n به فيض گفتم خوبان وفا نمىدارند * ترا چگونه ببين « 2 » زار و دل‌فگار گذاشت \r\n\r\n( 127 ) كمال « 3 »\r\n بمرد رستم زال و ز تن غبار گذاشت * ببرد حسرت و عبرت به يادگار گذاشت \r\n خوشا كسى كه چو رو كرد سوى او دنيا * به اختيار گذشت و به اختيار گذاشت \r\n بدا كسى كه طلب كرد و دل به دنيا بست * به اختيار گرفت و به اضطرار گذاشت \r\n گذاشت هر كه بجز كردگار حسرت برد * خوشا كسى كه دلش را به كردگار گذاشت \r\n فلك نگردد الّا به مدعاى كسى * كه كار خويش به خلّاق كار و بار گذاشت \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ ، چ ش : ببين چگونه ترا .\r\n( 3 ) - عنوان از اصلى .\r\n","page_name":" 572 ","page_number":572},
  {"content":"\r\n\r\n چو اختيار ندادند بنده را در كار * خنك كسى كه به مختار اختيار گذاشت \r\n چو فيض هر كه به دنيا نبست دل جان برد * دعاى خير ز نيكان به يادگار گذاشت « 1 » \r\n\r\n( 128 ) جمال در اهتزاز به مشاهدهء اطوار و ملاحظه غرابت آثار « 2 »\r\n به دل و جان زد آتش سبحات حسن و زيبت * به جهان فكند شورى حركات دل‌فريبت \r\n دل آدمى ز جا شد ز تجلّى جمالت * دو جهان به هم برآمد ز كرشمهء غريبت \r\n تو گل كدام باغى چه شود دهى سراغى * كه برم به ديده و سر نه به دامن و به جيبت \r\n گل گلشن بقائى « 3 » همه مهرى و وفايى * چه شود كه گوش دارى به فعان عندليبت \r\n بنشين دمى به پيشم برهان دمى ز خويشم « 4 » * به حلاوت خطابت به ملاحت عتيبت « 5 » \r\n بنشين دمى و بنشان غمى از دل پريشان * به نويد لطف و احسان كه بمردم از نهيبت \r\n بنشين دمى و برخيز بزن آتشى و بگريز * به كجا روى كه من دست ندارم « 6 » از ركيبت \r\n دل من نمىشكيبد ز جمال دوست زاهد * تو كه طالب بهشتى تو و وعدهء « 7 » شكيبت \r\n\r\n\r\n","description":"","footnote":"\r\n( 1 ) - - در تمام نسخ بىتفاوت .\r\n( 2 ) - عنوان از اصلى .\r\n( 3 ) - چ پ : صفائى ، چ ش : گلشن وفائى .\r\n( 4 ) - چ پ : خويشى .\r\n( 5 ) - عتيب ممالهء عتاب .\r\n( 6 ) - چ پ ، چ ش : ندارم ، اصلى : بندارم ، ركيب : ممالهء ركاب .\r\n( 7 ) چ پ ، چ ش : تو و وعده و .\r\n","page_name":" 573 ","page_number":573},
  {"content":"\r\n\r\n من و روبرو و نقدا تو و انتظار فردا * من و صحبت حبيبم تو و نسيه و نصيبت \r\n به در تو فيض آمد به اميد آنكه يابد * ز عطاى بىشمارت ز نوال بىحسيبت « 1 » \r\n\r\n( 129 ) عشق « 2 »\r\n ز شور عشق مرا در سرست شور قيامت * تو اى كه عشق ندارى برو به راه سلامت \r\n قيامتست بهر گام راه عشق و بهشتى * خنك كسى كه قيامت نديد تا به قيامت \r\n كمان عشق حريفى كشد كه باك ندارد * شود اگر هدف صد هزار تير ملامت \r\n هزار خوف و خطر هست گرچه در ره عاشق « 3 » * ولى ز عشق توان يافت عزّ و جاه و كرامت \r\n نبى ز عشق نبى شد ولى ز عشق ولى گشت * ز عشق تافت نبوت ز عشق رست امامت « 4 » \r\n چو عشق هست تو را هرچه هست در دو جهان هست « 5 » * چرا كه عشق بود اصل هر دو كون تمامت \r\n حيات عشق و مماتست عشق و عشق نشورست * نعيم عشق و جحيمست عشق و عشق قيامت \r\n حساب عشق و كتابست عشق و عشق ترازو * صراط عشق ، نجاتست عشق ، عشق ندامت \r\n\r\n\r\n","description":"","footnote":"\r\n( 1 ) - حسيب : ممالهء حساب .\r\n( 2 ) - عنوان از اصلى .\r\n( 3 ) - عق ، چ پ ، چ ش : ره عشق .\r\n( 4 ) - چ پ : يافت نبوّت ز عشق جست امامت .\r\n( 5 ) - چ پ ، چ ش : در دو جهان .\r\n","page_name":" 574 ","page_number":574},
  {"content":"\r\n\r\n وسيله عشق و لوا عشق و عشق حوض و شفاعت * درخت طوبى عشقست و عشق دار مقامت « 1 » \r\n لقاى حق نبود غير عشق پاك ز اغراض « 2 » * چو فيض عشق بورز ، ار نه مىبرى تو « 3 » غرامت \r\n\r\n( 130 ) جمال آرزوى جمال و تمنّاى وصال « 4 »\r\n جمال تو عرصاتست و قامت تو قيامت * به جلوه آى و قيامت كن آشكار به قامت \r\n وصال تست بهشت و فراق تست جهنّم * وصال تست غنيمت فراق تست غرامت \r\n وصال تست سعادت ، فراق تست شقاوت * وصال تست سلامت فراق تست سآمت \r\n دمى ز عمر كه آن بىلقاى تو گذرانم * تداركش نتوانم نمود تا به قيامت \r\n تو را چه كم كه مرا نيست تاب ديدن رويت * ز عجز شب‌پره‌اى آفتاب را چه ملامت \r\n تو را چه غم كه بميرد هزار همچو من از غم * مراست غم كه مبادا ترا كنند ملامت \r\n ز مرگ باك ندارم در آن غمم كه نشيند * به خاكم ار گذرى بر دلت غبار ندامت \r\n كرامتيست كسى را كه ميرد از غم عشقى * چو غم غم تو بود مىشود مزيد كرامت \r\n\r\n\r\n","description":"","footnote":"\r\n( 1 ) - چ پ ، چ ش : قيامت .\r\n( 2 ) - چ پ : اعراض .\r\n( 3 ) - چ پ : عشق بود ز آن نمىبرى تو .\r\n( 4 ) - عنوان از اصلى .\r\n","page_name":" 575 ","page_number":575},
  {"content":"\r\n\r\n اگر به لطف نوازى و گر به قهر گدازى * نكوست هر چه به من مىكنى سر تو سلامت \r\n شب فراق غمت لطفها كه با دل من كرد * حساب آن نتوان كرد تا به روز قيامت \r\n خدنگ غمزهء پىدرپى تو روز وصالت * تمام راحت دل شد چه معجزست و كرامت \r\n بمير در غم او فيض تا كه جان برى از مرگ * بباز در قدمش تا كه سر برى به سلامت \r\n\r\n( 131 ) عشق ترجيح عشق بر عقل « 1 »\r\n جان به جانان عرضه « 2 » كردن عاشقان را عار نيست * مفلسان را با كريمان كارها دشوار نيست \r\n هر كسى را سوى حق از مسلكى ره مىدهند * راه حق منصور را جز نردبان دار نيست \r\n مستى جام هوا بنگر كه غير از جام دوست « 3 » * در ميان اين خم نه تو كسى هشيار نيست \r\n خواب غفلت بين كه غير از ديدهء بيناى عشق * در همه روى زمين يك ديدهء بيدار نيست \r\n عقل را در عشق ويران كن كه در درگاه دوست * عاشقان را بار هست و عاقلان را بار نيست \r\n عشقت ار در دوزخ اندازد كه لذت مىبرى * در بهشتت گر دهد هرجا عقل بىآزار نيست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ ، چ ش ، عق : عرض .\r\n( 3 ) - عق : مست دوست .\r\n","page_name":" 576 ","page_number":576},
  {"content":"\r\n\r\n اندكى آزار بسيار است از بيگانگان * گر كند آن آشنا بيرون ز حد بسيار نيست \r\n هر كه باشد هر چه خواهد در حق ما گو بگو * سرزنش‌هاى ملامت عاشقان را عار نيست \r\n بر مدار اى فيض دست اعتصام از پاى عشق * در جهان جز عشق يار و مونس و غمخوار نيست \r\n\r\n( 132 ) خرسندى به عشق از همه چيز « 1 »\r\n گو برو عقل از سرم در سر هواى يار هست * گو برو دل از برم در بر غم دلدار هست \r\n بر تنم ، سر سرنگون شو شورش « 2 » عشقش بجاست * ديده‌ام گو غرق خون شو حسرت ديدار هست \r\n در كدوى سر شراب عشق و در دل مهر دوست * در درون عاشقان ميخانه و خمّار هست \r\n گه خيال روى او گاهى خيال خوى او * در سر شوريدهء عاشق بهشت و نار هست \r\n هم دل و هم جان فدا كن يار هم جان هم دلست « 3 » * جان بر جانان فراوان دل بر دلدار هست \r\n اى كه نظارهء گلستانِ گلستان مىكنى « 4 » * ديدهء جان را جلا ده در دلت گلزار هست \r\n بار تن بر جان منه گر بار خواهى بر درش * كافرم من گر گران‌جان را بر او بار هست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - در چ ش : شور غلط .\r\n( 3 ) - چ ش : يار هم جان و دلست ، چ پ : باز هم جان و دلست .\r\n( 4 ) - چ پ ، چ ش : اى كه نظاره به گلهاى گلستان مىكنى .\r\n","page_name":" 577 ","page_number":577},
  {"content":"\r\n\r\n بر دل و جان كن گوارا هر چه آيد از حبيب * درد خوش‌تر آدمى را درد كى در كار هست \r\n فيض پندارد كسى از حال او آگاه نيست * حرف رندىهاى او بر هر سر بازار هست « 1 » \r\n\r\n( 133 ) حق شكوه از فوت وقت « 2 »\r\n كار جان را تن ندادم روزگار از دست رفت * دست در كارى نزد دل تا كه كار از دست رفت \r\n جان نشد در كار جانان بار جان تن برنداشت « 3 » * دل پى هر آرزو شد كار و بار از دست رفت \r\n عمر در بيهوده شد صرف و نشد كارى تمام * روزگار اى دل سرآمد « 4 » روزگار از دست رفت \r\n پار مىگفتم كه در آينده خواهم كرد كار * سر بسر امسال وقتم همچو پار از دست رفت \r\n فرصتى « 5 » آن نيست ساقى باده در ساغر كنى * تا كنى سامان مستى نوبهار از دست رفت \r\n كوتهى عمر بين با آنكه بهر عبرتست * تا گشودى چشم عبرت روزگار از دست رفت \r\n گوش بر گلبانگ بلبل تا نهادى گل گذشت * چشم بر گل تا « 6 » گشادى نوبهار از دست رفت \r\n\r\n\r\n","description":"","footnote":"\r\n( 1 ) - چ ش ، تحريف شده .\r\n( 2 ) - عنوان از اصلى .\r\n( 3 ) - چ ش ، چ پ : بار تن جان برنداشت .\r\n( 4 ) - چ پ ، چ ش : روزگار دل سرآمد .\r\n( 5 ) - چ ش ، چ پ : فرصت .\r\n( 6 ) - چ پ ، چ ش : چشم تا بر گل .\r\n","page_name":" 578 ","page_number":578},
  {"content":"\r\n\r\n وصل جانان گر شود روزى به روزى يا شبى * تا كه شرمى بشكند ليل و نهار از دست رفت \r\n آمدم تا شهريار از شوق روى شهريار * در نظارهء شهريارم شهريار از دست رفت \r\n نقش عالم را بمان در وى نگارى را بجو * گر نظر بر نقش افكندى نگار از دست رفت \r\n با دلم كردم قرار آنكه باشم برقرار * چون بكوى او رسيدم آن قرار از دست رفت \r\n از متاع اين جهان كردم غم او اختيار * اختيار غم چو كردم اختيار از دست رفت \r\n جان من بگداختم در هجر رويت چاره‌اى * چاره‌اى تا مىكنى فكر اين افكار « 1 » از دست رفت \r\n گفتگو بگذار با خلق و به حق رو آر فيض * پا بكش از صحبت اغيار يار از دست رفت \r\n\r\n( 134 ) حق ترغيب به ترك ما سوى « 2 »\r\n از غم هستى چو رستم غمگسار آمد بدست * چون گسستم رشتهء اغيار يار آمد بدست \r\n خود چو رفتم از ميان ديدم مر او را « 3 » در كنار * نقش خود از خود چو شستم آن نگار آمد بدست « 4 » \r\n\r\n\r\n","description":"","footnote":"\r\n( 1 ) - چ ش : اين كار .\r\n( 2 ) - عنوان از اصلى .\r\n( 3 ) - چ پ ، چ ش : هم او را .\r\n( 4 ) - چ ش : نقش خود چون شستم آن زيبانگار آمد بدست\r\n","page_name":" 579 ","page_number":579},
  {"content":"\r\n\r\n بهر آن جانِ جهان دادم جهانى جان بجان * جام چو دادم در رهش جان بيشمار آمد بدست \r\n در دلم جا كرد عشقش اختيار از من گرفت * چون مرا از من برون كرد اختيار آمد بدست \r\n سر نهادم بر سر عشق از جهان پرداختم * پا ز هر كارى كشيدم تا كه كار آمد بدست \r\n عاقبت‌بين گشتم و از پيش كردم كار خويش * آنچه در امسال مىبايست پار آمد بدست \r\n جانم از عشق جوانى تازه شد پيرانه‌سر * در خزان عمر ، بازم نوبهار آمد بدست \r\n نيش مژگان در دلم چندى به حسرت مىشكست * خار در دل كاشتم تا گل‌عذار آمد بدست \r\n آنچه مىجوئيد ياران از كتاب « 1 » فلسفه * فيض را از سنّت هشت و چهار آمد بدست \r\n\r\n( 135 ) حق شكر عشق در لباس شكايت « 2 »\r\n عشق آمد اختيار نگذاشت * در كشور دل قرار نگذاشت \r\n از جان اثرى نماند در تن * وز خاك تنم غبار نگذاشت \r\n كيفيت چشم پرخمارت * در هيچ سرى خمار نگذاشت \r\n پنهان مىخواست دل غمت را * اين ديدهء اشكبار نگذاشت \r\n تا جلوه كند درو جمالت * اشكم در دل غبار نگذاشت \r\n عبرت نتوان گرفت از دهر * چون فرصت اعتبار نگذاشت \r\n\r\n\r\n","description":"","footnote":"\r\n( 1 ) - چ ش ، چ ش : در كتاب .\r\n( 2 ) - عنوان از اصلى .\r\n","page_name":" 580 ","page_number":580},
  {"content":"\r\n\r\n نشكفته بريخت غنچهء گل * تعجيل خزان بهار نگذاشت \r\n رفتم كه بپاش جان فشانم * دستم بگرفت « 1 » يار نگذاشت \r\n رفتم كه كنم شكايت از فيض * كوتاهى روزگار نگذاشت \r\n\r\n( 136 ) حق شكوه از هجران و جستن درمان « 2 »\r\n خمار كُشت « 3 » مرا ساقيا شراب كجاست * نكرد چارهء اين دَرد دُرد ناب كجاست \r\n شكيب و صبر مفرما نماند صبر و شكيب * مزن ز تاب و توان دم توان و تاب كجاست \r\n چو نام او شنوم دل در اضطراب آيد * دلست مضطرب آن جان اضطراب كجاست \r\n شباب عمر بود وصل يار و هجران شيب * ز شيب هجر به جان آمدم شباب كجاست \r\n دلم گرفت در اين خاكدان تيره و تنگ * كجاست روزنه اين حجره « 4 » را و باب كجاست \r\n گرفت لشكر غم ملك دل بيا مطرب * نى و كمانچه چه شد عود كو ، رباب كجاست \r\n بيار فيض بخوان از كتاب خود غزلى * مگر دلم بگشايد بيا كتاب كجاست \r\n\r\n\r\n","description":"","footnote":"\r\n( 1 ) - چ پ ، چ ش : بگرفت و يار .\r\n( 2 ) - عنوان از اصلى .\r\n( 3 ) - چ ش : گشت .\r\n( 4 ) - چ ش : مصراع محرّف .\r\n","page_name":" 581 ","page_number":581},
  {"content":"\r\n\r\n\r\n( 137 ) حق اشاره به ظهور دولت حق و قيام قائم « 1 »\r\n مژده آمد از قدوم آنكه دل جوياى اوست * جان به استقبالش آمد آنكه جان مأواى اوست \r\n مژدگانى ده قدومش را كه اينك مىرسد * آنكه جان مست شراب عشق روح‌افزاى اوست \r\n اينك آمد تا كه در جان و دل من جا كند * آنكه هم جان جاى او پيوسته هم دل جاى اوست \r\n اينك آمد آنكه هرجا سروقدى ماهروى * هر چه دارد از نكويى جمله از بالاى اوست \r\n اينك آمد آنكه جان را مست چشم مست كرد * آنكه دلها خستهء مژگان بىپرواى اوست \r\n اينك آمد تا نوازد خاطر هر خسته‌اى * كو دلش صفرايى « 2 » او در سرش سوداى اوست \r\n اينك آمد تا بريزد جام مى در جان و دل * آنكه در سرها خمار از ساغر و ميناى اوست \r\n اينك آمد ساقى راواق « 3 » صهباى الست * آنكه هرجا مستيى از نشئه صهباى اوست \r\n در دل هر عاشقى تابى ز مهر روى او * در سر هر بيدلى شورى ز استغناى اوست \r\n ناله‌هاى زار ما بر بوى گلزار ويست * داغهاى سينهء ما سايهء گلهاى اوست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ ، چ ش : صفراى .\r\n( 3 ) - اصلى ، عق ، چ پ ، چ ش : مانند متن امّا درست آن راوق معرب راوگ فارسى است به معنى صاف و خالص و پالودهء هر چيز و بيشتر به معنى شراب خالص توضيحا اشتباه از كاتبان است .\r\n","page_name":" 582 ","page_number":582},
  {"content":"\r\n\r\n خيز و استقبال كن بس جان و دل در پاى ريز * آنكه را جان و دل و تن منزل و مأواى اوست \r\n فيض خامش كن كه نتوانى ز وصفش دم زدن « 1 » * آنچه گفتى هم كفى از موجهء درياى اوست \r\n\r\n( 138 ) حق اشارت به تجليات شاهد غيبى « 2 »\r\n قد تجلّى جماله جلوات * و تبدّى جلاله سطوات \r\n لم يدع فى الصدور من قلب * سلبه للقلوب بالحركات \r\n لم يذر فى الرءوس من عقل * قهره للعقول باللمحات \r\n من راى مرّة محاسنه * حار فيها و هام فى الفلوات \r\n ما سبى « 3 » بالسهام ذو غزو * سبيه « 4 » للعقول بالغمزات \r\n طعمه فى الفؤاد ما احلاه * غمزه بالعيون و الجفنات « 5 » \r\n فاق حسن الملاح « 6 » قاطبة * حسنه فى لطائف الجلوات \r\n قال لى بالخيال ما تقنع « 7 » * قلت بعد الوصال ذا هيهات \r\n ذقت ذاك الشراب كيف اسلو * بسراب بقيعة الخطرات « 8 » \r\n فيض دع ذا و لا تقل شططا * فشراب الكلام ذو سكرات \r\n و توجّه جناب « 9 » قدس الحق * به حضور صفا من الكدرات \r\n كم معان بدت من الملكوت * لقلوب تكابد الخلوات « 10 » \r\n\r\n\r\n","description":"","footnote":"\r\n( 1 ) - چ پ ، چ ش : دم مزن .\r\n( 2 ) - عنوان از اصلى .\r\n( 3 ) - چ پ ، چ ش : ما سهى .\r\n( 4 ) - چ پ ، چ ش : سببه .\r\n( 5 ) - چ پ ، چ ش : الخفيات .\r\n( 6 ) - چ ش : بيت مغلوط .\r\n( 7 ) چ ش ، چ پ : مصراع مغلوط .\r\n( 8 ) چ ش : مصراع مغلوط .\r\n( 9 ) چ ش : حباب .\r\n( 10 ) چ پ ، چ ش : بيت مغلوط ، تكابد الخلوات يعنى در ميانه خلوتها .\r\n","page_name":" 583 ","page_number":583},
  {"content":"\r\n\r\n\r\n( 139 ) حق شكر عنايات احديت و غايات « 1 »\r\n يار را روى دل به سوى منست * منبع لطف روبروى منست \r\n نظر لطف هر كجا فكند * گوشهء چشم او به سوى منست \r\n چشم او ساغر و نگاهش مى * لطف و قهرش خم و سبوى « 2 » منست \r\n در لبش آب و شير و خمر و عسل * آن دهان اصل چار جوى منست \r\n وصل او منتهاى مقصد من « 3 » * جلوهء حسنش آرزوى منست \r\n كار من جستجوى او دائم * كار او نيز جستجوى منست \r\n سخنم گفتگوى اوست مدام * سخنش نيز گفتگوى منست \r\n هر كجا فتنه‌اى و آشوبيست * شرح احوال تو به توى منست \r\n ناله‌اى گر ز خسته‌اى شنوى * آن صدايى ز هاىوهوى منست \r\n هر كجا هر چه هر كه مىگويد * بىگمان فيض گفتگوى منست \r\n\r\n( 140 ) حق - اشارت به بوى حق و تنطّق به زبان او « 4 »\r\n بندهء او من او خداى منست * من براى وى او براى منست \r\n مقصد اصلى نداى كنم « 5 » * ساير خلق چون صداى منست \r\n هادى اين رهم صلا بزنيد * هر كرا پيرو هُداى منست « 6 » \r\n\r\n\r\n","description":"","footnote":"\r\n( 1 ) - عنوان از اصلى و\r\n( 2 ) - چ ش : مى و سبو ، چ پ : محذوف و تكرار مصراع پيشين .\r\n( 3 ) - چ پ ، چ ش : ما .\r\n( 4 ) - عنوان از اصلى .\r\n( 5 ) - اشاره به آيهء كريمه :  إِنَّما أَمْرُهُ إِذا أَرادَ شَيْئاً أَنْ يَقُولَ لَهُ كُنْ فَيَكُونُ  - آيه 82 سوره يس .\r\n( 6 ) - هادى تلميحى به اسم هادى تخلص ملا محمد هادى بن مرتضى بن مرتضى برادرزادهء فيض و از علماى بزرگ اين خاندان است كه شاگردى فيض نيز داشته و مؤانس او نيز بوده است و در ضمن يكى\r\n","page_name":" 584 ","page_number":584},
  {"content":"\r\n\r\n مىروم بر براق عشق سوار * قبهء آسمان درآى منست \r\n پيشوا و امام قافله‌ام * همهء خلق در قفاى منست \r\n آفتاب سپهر امر منم * خلق را نور از ضياى منست \r\n فلك از هاىوهوى من در رقص * در مَلك نيز هاىهاى منست \r\n هر چه در عالم كبير بود * جمله در جبّه و رداى منست \r\n آفرينش اگر كلان ور خرد * همه در سايهء لواى منست \r\n زير اين قبه نيست خانهء من * عرصهء لامكان سراى منست \r\n غربت افكنده است بر خاكم * صدر ايوان عرش جاى منست \r\n سر پرواز لامكان دارم * كرهء چرخ بند پاى منست \r\n چون شدم گرم اين سخنها گفت * با من آن كس كه رهنماى منست \r\n فيض بس زين بلندپروازى * اين صفتهاى اولياى منست \r\n\r\n( 141 ) حق هم در معنى قبلى « 1 »\r\n بادهء عشق در كدوى منست * مستى چرخ از سبوى منست \r\n هفت دريا اگر شود پرمى * كمترين جرعهء گلوى منست \r\n ماه بهر منست لاغر و زرد * مهر هم گرم جستجوى منست \r\n بهر من مىدود سپهر برين * انجمش هم نثار كوى منست \r\n الف قامتم چو برخيزد * تا شود ظاهر آنچه خوى منست \r\n شق شود آسمان ز تنگى جا * ريزد انجم كه روز طوى « 2 » منست \r\n هر چه جز حق به من بود محتاج * گر محبّست و گر عدوى منست \r\n\r\n\r\n","description":"","footnote":"\r\n( ادامهء پاورقى از صفحهء قبل ) از شعراى لطيف طبع اين خاندان است همچنين « هدى » فرزند فيض تخلص وى در شعر و مأخوذ از لقب او علم الهدى بوده كه از طرف والد خود بدين لقب ملقب شده و از شاگردان طراز اوّل والد خود ملا محسن است .\r\n( 1 ) - عنوان از اصلى .\r\n( 2 ) - چ پ : سوى و اشاره به آيهء 104 سوره انبياء بشرح فهرست .\r\n","page_name":" 585 ","page_number":585},
  {"content":"\r\n\r\n نفس كلّى و عقل اول را * گردش آسيا ز جوى منست \r\n عشق مشاطه است حُسنم را * كون آيينه‌دار روى منست \r\n پاسبانيست عقل بر در من * و هم مسكين گداى كوى منست \r\n هست چوگان عشق در دستم * هم نه و هم چهار ، گوى « 1 » منست \r\n بهر من ساختند هشت بهشت * نار هم بهر شستشوى منست \r\n كون را فى الحقيقة قبله منم * روى هر دو جهان به سوى منست \r\n دم رحمانم آمده ز يمن * همه عالم گرفته ، بوى منست \r\n هر حديثى كه بوى درد كند * تو يقين دان كه گفتگوى منست \r\n خوش در آغوش آورم روزى * قامت آنكه آرزوى منست \r\n فيض بال دوى « 2 » بسست ار چه * شعر معراج هاىوهوى منست \r\n\r\n( 142 ) حق ( شكوه از حبس دنيا ) « 3 »\r\n عرصهء لامكان سراى منست * اين كهن خاكدان چه جاى منست \r\n دلم از غصه خون شدى گرنه * مونس جان من خداى منست \r\n آنكه او خسته داردم شب و روز * خود هم او مرهم و شفاى منست \r\n هر كه زو بوى درد مىآيد * صحبتش مايهء دواى منست \r\n هر كه او از دو كون بيگانه است * در ره دوست آشناى منست \r\n مقصدم حق و مركبم عشق است * شعر من نالهء درآى منست \r\n هست با من كسى هميشه كزو * تار و پود من و بقاى منست \r\n سازدم هر چه قابل آنم * دهدم هر چه آن سزاى منست \r\n خوبى من همه زير اوست * گر بدى هست « 4 » مقتضاى منست \r\n من اگر هستم اوست هستى من * ور شوم نيست او بجاى منست \r\n از خود ار بگذرم رسم به خدا * به خدائى كه منتهاى منست \r\n\r\n\r\n","description":"","footnote":"\r\n( 1 ) - چ پ : كوى .\r\n( 2 ) - چ پ ، چ ش : روى .\r\n( 3 ) - عنوان از اصلى .\r\n( 4 ) - چ پ : گرى بدى .\r\n","page_name":" 586 ","page_number":586},
  {"content":"\r\n\r\n به قضا فيض اگر شود راضى * هر دو عالم به مدّعاى منست \r\n\r\n( 143 ) حق « 1 »\r\n يار ما گر ميل صحرا مىكند صحرا خوشست * ميل دريا گر كند در چشم ما دريا خوشست \r\n گر نمايد روى ، از خود « 2 » رفتن دلها نكوست * ور بپوشد رخ ز حسرت شور در سرها خوشست \r\n در وصالش چون نوازد مستى ما خوش بود * در فراقش چون گدازد « 3 » ناله‌هاى ما خوشست \r\n هر چه خواهد خاطرش ما آن شويم و آن كنيم * هر كجا ما را دهد جا ، جاى ما آنجا خوشست \r\n زاهدان را زهد و تقوى عاقلان را ننگ و نام * عاشقان را غمزه‌هاى يار بىپروا خوشست \r\n عاشقان را باغ و بستان عارض جانان بود * داغ سوداشان به جاى لالهء حمرا خوشست \r\n اى كه خواهى شور دريا آب چشم ما ببين * درّ و لعل از خون دل در قعر اين دريا خوشست \r\n اى كه هستى مىفروشى در جهان جاى تو خوش * بىسر و پايان كوى نيستى را جا خوشست \r\n هر كرا چون فيض وحشت باشد از ابناى دهر * گوش بسته ، لب خموش و چشم نابينا خوشست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ ، چ ش : او خود .\r\n( 3 ) - چ پ ، چ ش ، عق : گر گدازد .\r\n","page_name":" 587 ","page_number":587},
  {"content":"\r\n\r\n\r\n( 144 ) حق « 1 »\r\n دلم پيوسته با مهر قرينست * محبت خاتم دل را نگينست \r\n سرم ويرانهء گنج الهى * دلم ديوانهء عقل‌آفرينست \r\n دو عالم در سر من جاى دارد * نپندارى وجود من همينست \r\n گه پرواز بالم آسمانست « 2 » * اگر چه آشيان من زمينست \r\n سر من كرسى سلطان عشقست * دل من معنى عرش برينست \r\n فضاى سينه‌ام منزلگه دوست * درون اين صدف درّ ثمينست \r\n چو با حق در سخن آيم كليمم * كلامم آن دم آيات مبينست \r\n چو از حق دم زنم پرواز گيرم * مسيحم آن دم اين تن مرغ طينست \r\n بناى جسم « 3 » بر جانم طلسميست * درون پيكرم گنجى دفينست \r\n سرشت از مهر اهل البيت دارم * ز آب كوثرم تخمير طينست \r\n اگر بيگانگان حرفم نفهمند * به نزد آشنايان مُستبينست \r\n اگر بر فيض بارد دم بدم فيض « 4 » * عجب نبود كه با حق هم‌نشينست \r\n\r\n( 145 ) عشق « 5 »\r\n از دل مقصود عشق‌بازيست * تا ظن نبرى كه عشق بازيست \r\n گر غرقه به خون ديده باشد * پيراهن عاشقان نمازيست \r\n يك مصلحت از جفاى خوبان * رفتن به حقيقى از مجازيست \r\n بر وجه مجاز جلوهء حسن * تعليم طريق عشق بازيست \r\n ورزيدن بندگيست مطلوب * گر عشق ، حقيقى ار مجازيست \r\n ناكامى عاشقان بود كام * ناسازى عشق كارسازيست \r\n بيمارى عشق تندرستى است * پستى در عشق سرفرازيست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ ش : پرواز بالا آسمانم .\r\n( 3 ) - چ پ ، چ ش : چشم .\r\n( 4 ) - فيض در معنى اوّل باران را گويند .\r\n( 5 ) - عنوان از اصلى .\r\n","page_name":" 588 ","page_number":588},
  {"content":"\r\n\r\n سرمايهء عاشقان نيازست * پيرايهء حسن بىنيازيست \r\n هر كس سخنى كه داشت طى شد * افسانهء ما بدين درازيست \r\n جان بر سر عشق شاهدان نه * اى فيض شهيد عشق غازيست « 1 » \r\n\r\n( 146 ) حق « 2 »\r\n در پردهء حسن ، دلربا كيست ؟ * اين رشته بدست شاهدان نيست \r\n من بىخبرم ز خويش و او مست * هشيار ميان ما و او كيست ؟ \r\n معشوق كه ، عشق چيست يا رب ؟ * اين مى ز كجا و اين چه مستيست ؟ \r\n در چشم خوش بتان چه نشئه است * اى مى ز كف كدام ساقيست ؟ \r\n اين روشنى از كدام خورشيد * اين آب ز چشمهء كه جاريست ؟ \r\n ديده است بر آب كس چنين نقش ؟ * مشاطهء حسن نوخطان كيست ؟ \r\n بيمارى چشم گلرخان را * در پردهء دلبرى سبب چيست ؟ \r\n در هر نگهى هزار فتنه * اين معجزهء كدام عيسيست ؟ \r\n يك تير آيد به صد نشانه * زه زه كمان و بازوى كيست ؟ \r\n هشدار كه ديگريست دلبر * درياب كه عشق ما حقيقيست \r\n در حسن بتان تجلّى اوست * حقست اين « 3 » عشق و حق‌پرستيست \r\n حسن از حقست و عشق از حق * نامى بر ما ز عشق‌بازيست \r\n اى شاهد شاهدان عالم * معشوق به جز تو در جهان كيست ؟ \r\n فرهاد تو صد هزار شيرين * مجنون تو صد هزار ليليست \r\n اى فيض خراب عشق مىباش * آبادى ما درين خرابيست \r\n از خود بگذر به عشق پيوند * باقى عشقست و جمله فانيست \r\n\r\n\r\n","description":"","footnote":"\r\n( 1 ) - در كليهء نسخ بدون تفاوت .\r\n( 2 ) - عنوان از اصلى .\r\n( 3 ) - چ ش : حق باشد اين .\r\n","page_name":" 589 ","page_number":589},
  {"content":"\r\n\r\n\r\n( 147 )\r\n در پردهء عاشقى نهان كيست * در جلوهء دلبرى عيان كيست \r\n حسن و احسان چو جمله از تست * محبوب بجز تو در جهان كيست \r\n نگذاشت چو غيرت تو غيرى * ما و من و او اين و آن كيست \r\n عاشق چو توئى و عشق معشوق * ليلى كه و قيس در جهان كيست \r\n عالم چو ثناى تست يكسر * آن مثنى بىلب و دهان كيست \r\n مثنى توئى و ثنا و جز تو « 1 » * آن را كه ثنا كنند آن كيست \r\n پنهان به جهان تو و عيان تو * غير از تو عيان كه و نهان كيست \r\n هجر و وصل تو هر كه داند * داند نيران چه و جنان كيست \r\n خود را چو شناخت فيض دانست * فانى كه و هست جاودان كيست \r\n\r\n( 148 )\r\n هرجا معشوق تازه‌روئيست * از ميكدهء خدا سبوئيست \r\n زان چشمهء جانفزا روانست * هرجا از حسن آبروئيست \r\n زلف همه دلبران عالم * از طرهء يار تار موئيست \r\n هرجا مشكى و عنبرى هست * از گيسوى آن نگار بوئيست \r\n در هر كه جمال يا كماليست * از بهر محيط دوست‌جوئيست \r\n از ره نروى كه اوست مقصود * هرجا در هر دل آرزوئيست \r\n غافل نشوى كه اوست مطلوب * هرجا طلبى و جستجوئيست \r\n اين طرفه كه قبله جز يكى نيست * روى دل هر كسى به سوئيست \r\n اى فيض بجز حديث او نيست * هرجا سخنى و گفتگوئيست « 2 » \r\n\r\n\r\n","description":"","footnote":"\r\n( 1 ) - چ پ : مصراع مغشوش .\r\n( 2 ) - در كليهء نسخ بدون تفاوت .\r\n","page_name":" 590 ","page_number":590},
  {"content":"\r\n\r\n\r\n( 149 ) جمال « 1 »\r\n بالا بلائى ، قامت قيامت * شمشاد را كو اين قد و قامت \r\n در شام زلفت خورشيد تابان * پنهان در آن شب روز قيامت \r\n چوگان شد آن زلف بر خال يعنى * بردى ز خوبان گوى كرامت \r\n زان غمزه گوئيم يا « 2 » چشم و ابرو * سحرى سراپا جادو « 3 » تمامت \r\n آن دل كه باشد در شام زلفت * ديگر نخواهد صبح سلامت « 4 » \r\n شيرين لبانى شكر دهانى * آرام جانى اى جان غلامت \r\n آئى بر من روح روانى * برخيزى از جا شور قيامت \r\n در جلوه آمد ، اى فيض آن يار * بگذر ز مسجد بگذر امامت \r\n بگذر ز محراب بنمود ابرو * بگذار اذان « 5 » را افراخت قامت \r\n\r\n( 150 ) جمال « 6 »\r\n رفتار آشوب بالا قيامت * رفتار سر كن بنما قيامت \r\n پيدا شدى شد خورشيد پنهان * پنهان شدى شد پيدا قيامت \r\n اين رستخيزى كامروز ما راست * پيشش چه سنجد فردا قيامت \r\n در هر بن مو صد شور و غوغا * از پاى تا سر صد جا قيامت \r\n شد چون نشستى از دست دلها * برخاستى شد بر پا قيامت \r\n در هر نشستت پنهان بهشتى * در هر قيامت پيدا قيامت \r\n نزد رقيبى دور از محبّان * او را بهشتى ما را قيامت \r\n فيض ار نگويد جز حرف خوبان * ممنون اوئيم ما تا قيامت « 7 » \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ ، چ ش : با .\r\n( 3 ) - چ پ ، چ ش : چشمى .\r\n( 4 ) - چ پ ، چ ش : قيامت .\r\n( 5 ) - عق : از آن .\r\n( 6 ) - عنوان از اصلى .\r\n( 7 ) در كليهء نسخ بىتفاوت .\r\n","page_name":" 591 ","page_number":591},
  {"content":"\r\n\r\n\r\n( 151 ) جمال « 1 »\r\n چنين رخسار زيبائى كه ديدست ؟ * چنين قد دلارائى كه ديدست ؟ \r\n چنين زلف دلاويزى كمندى « 2 » * فتاده بر سراپائى كه ديدست \r\n كمانى را كه تيرانداز باشد * نگاه چشم شهلائى كه ديدست \r\n چنين چشمى كه خلقى بى خود و مست * فكنده هر يكى جائى كه ديدست \r\n به دشنامى برد چندين دل از كار * چنين لعل شكرخائى كه ديدست \r\n لبش مرجان ، دهان پردرّ و گوهر * به‌غايت تنگ دريائى كه ديدست \r\n قيامت مىشود چون مىخرامد * چنين رفتار و بالائى كه ديدست \r\n دو عالم مىشود روشن ز رويش * چنين خورشيد سيمائى كه ديدست \r\n به غير از فيض در ويرانهء دل « 3 » * چنين آشوب و غوغائى كه ديدست \r\n\r\n( 152 ) جمال « 4 »\r\n دوش از بر من رميده مىرفت * دامان ز كفم كشيده مىرفت \r\n مىرفت و مرا به حسرت از پى * دريا دريا ز ديده مىرفت \r\n مىرفت به ناز و رفته رفته * آرام دل رميده مىرفت \r\n مىرفت و دل شكسته از پى * نالان نالان طپيده مىرفت \r\n مىرفت و روان روان بدنبال * تن در عقبش خميده مىرفت \r\n مىرفت و سرور « 5 » و شادمانى * از سينه مرا و ديده مىرفت \r\n مىرفت و به ياد « 6 » هجرش از پى * هوش از سر من پريده مىرفت \r\n مىرفت و فغان من بدنبال * او فارغ و ناشنيده مىرفت \r\n مىرفت و منش فتاده در پى * صد پردهء من دريده مىرفت \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ ، چ ش : دلاويز و كمندى .\r\n( 3 ) - چ پ ، چ ش : پروانهء دل .\r\n( 4 ) - عنوان از اصلى .\r\n( 5 ) - چ پ ، چ ش : مىرفت سرور .\r\n( 6 ) - چ پ ، چ ش : مىرفت به ياد .\r\n","page_name":" 592 ","page_number":592},
  {"content":"\r\n\r\n مىرفت و جهان جهان تغافل * گفتى كه مرا نديده مىرفت \r\n مىرفت به صد هزار تمكين * سنجيده و آرميده مىرفت \r\n كس سرو چمن چمان نديدست * آن سرو روان چميده مىرفت \r\n حيفست كه بر زمين نهد پاى * اى كاش فراز ديده مىرفت \r\n بس فيض ز رفتنش غزل ، كاش * در آمدنش قصيده مىرفت \r\n\r\n( 153 ) جمال « 1 »\r\n بادهء تلخ كهنم آرزوست * ساقى شيرين‌ذقنم آرزوست \r\n زهد ريا عيش مرا تلخ كرد * دلبر شيرين دهنم آرزوست \r\n صحبت زاهد همه خار غمست « 2 » * شاهد گل پيرهنم آرزوست \r\n خال معنبر به رخى چون قمر * زلف شكن در شكنم آرزوست \r\n خيز و لب خود به لب من بنه * بوسه بر آن لب زدنم آرزوست \r\n خيز كه از توبه پشيمان شدم * ساقى پيمان‌شكنم آرزوست \r\n تلخ بگو ، زان لب و دشنام ده * باده ز جام سخنم آرزوست \r\n خيز و بكش تيغ و بكُش تا به حشر * زندگى در كفنم آرزوست \r\n نى غم زر دارم و نى سيم فيض * دلبر سيمين بدنم آرزوست \r\n\r\n( 154 ) جمال « 3 »\r\n آن ملاحت كه تو دارى گهر حسن اگر آنست « 4 » * به بهايش نرسد هيچ متاع ار همه جانست \r\n ما نداريم متاعى كه بود در خور وصلت * تو گران قيمتى و هر چه تو را هست گرانست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - عق : غمت .\r\n( 3 ) - عنوان از اصلى .\r\n( 4 ) - چ ش : حسن آنست ، چ پ : گرانست .\r\n","page_name":" 593 ","page_number":593},
  {"content":"\r\n\r\n با تو سودا نتوانيم مگر لطف كنى تو * كآنچه ما را به از آن نه همه چيزت به از آنست \r\n بوسه‌اى گر بربايد ز لبت سوخته جانى * شود او زندهء جاويد « 1 » و لب لعل همانست \r\n سهل باشد ز تو سودى ببرد عاشق مسكين * كز عطاى تو تو را هيچ نه نقصان نه زيانست \r\n مىزند بر لب من دست ادب قفل خموشى * ورنه بسيار سخن هست كه محتاج بيانست \r\n حرف سودا سخن « 2 » سود و زيان هيچ مگو فيض * كاين سخن چون سر سودازده گويد هذيانست \r\n\r\n( 155 ) جمال « 3 »\r\n بر سر راهش فتاده غرق اشكم ديد و رفت * زير لب بر گريهء خونين من خنديد و رفت \r\n از دو عالم بود در دستم همين دين و دلى * يك نظر دزديده « 4 » كرد آن هر دو را دزديد و رفت \r\n گرچه دل از پا درآمد در ره عشقش ولى * اندرين ره مىتوان در خاك و خون غلتيد و رفت \r\n بر سر بالينم آمد گفتمش يكدم بايست * تا كه جان بر پايت افشانم ز من نشنيد و رفت \r\n جان به لب آورد ياد آن لبم ليكن گرفت * از خيالش بوسه‌اى دل جان نو بخشيد و رفت \r\n\r\n\r\n","description":"","footnote":"\r\n( 1 ) - چ پ ، چ ش : زنده و جاويد .\r\n( 2 ) - عق : سوداى سخن .\r\n( 3 ) - عنوان از اصلى .\r\n( 4 ) - چ پ ، چ ش : در ديده .\r\n","page_name":" 594 ","page_number":594},
  {"content":"\r\n\r\n اين جهان جاى اقامت نيست جاى عبرتست * زينتش را دل نبايد بست بايد ديد و رفت \r\n فيض آمد تا ز وصل دوست يابد كام جان * يك نظر ناديده رويش جان و دل بخشيد و رفت \r\n\r\n( 156 ) عشق « 1 »\r\n ز مستان خراباتيم پند است « 2 » * كه هر كو عشق بازد هوشمندست \r\n خوشا آن دل كه در زلفى اسير است * به زنجير جنون عشق بندست \r\n فروناريم سر جز بر در دوست * فقيران را سر همّت بلندست \r\n همه عالم طلبكارند او را * اگر مؤمن وگر زنّار بندست \r\n مرا ز اسباب عيش اين جهانى * دل پردرد عشق او پسندست \r\n نخواهم از كمند او رهائى * كه جان را رشتهء عمر اين كمندست \r\n همين دانم كه تاريكست روزم * نمىدانم شمار عمر چندست \r\n مدامم چشم بر لطف نهانيست « 3 » * ز عيش جاودان اينم پسندست « 4 » \r\n مزن از عشق دم بىعشق اى فيض * چو معنى نيست دعوى ناپسندست \r\n\r\n( 157 ) جمال « 5 »\r\n نه زلفست آن كه دلها را كمندست * هزاران دل به هر موييش بندست \r\n نه اندامست و قد سرويست آزاد * نه گفتارست لب قندست قندست \r\n نه چشمست آن كه بيماريست يا مست * نه ابرو آن كمانى يا كمندست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - اصلى : بلند است ؟ مسامحهء كاتب .\r\n( 3 ) - عق :\r\n مدامم چشم بر رخسار ساقى است * ز مستان خراباتيم پند است \r\n( 4 ) - چ ش : اين هم پندست .\r\n( 5 ) - عنوان از اصلى .\r\n","page_name":" 595 ","page_number":595},
  {"content":"\r\n\r\n نه خالست « 1 » آنكه بينى بر عذارش * براى چشم بر آتش سپندست \r\n نه مجنونست آن كو دل به او داد * كه هر كو شد اسيرش هوشمندست \r\n نه بيمارى بود بيمارى عشق * شفاى سينهء هر دردمندست \r\n ز زلفش تار مويى فيض را بس * از آن شب عمر جاويدان پسندست \r\n\r\n( 158 ) جمال « 2 »\r\n به زهر آلوده مژگان خواهدم كشت * طبيب من به درمان خواهدم كشت \r\n ندارد هيچ پرواى « 3 » دل من * تغافلهاى جانان خواهدم كشت \r\n به نازى با نگاهى سازدم كار * به لطفى يا به احسان خواهدم كشت \r\n بخوابم دوش حرف وصل مىگفت * مگر امروز هجران خواهدم كشت \r\n ملامتگر « 4 » چه مىخواهد ز جانم * گرانى زين گرانان خواهدم كشت \r\n مگر اينان به شيرينى كشندم * و گرنه زهر آنان خواهدم كشت \r\n به رسوائى و شيدائى زن اى فيض * و گرنه درد پنهان « 5 » خواهدم كشت \r\n\r\n( 159 ) جمال « 6 »\r\n روم از هوش اگر بينم بكامت * ندارم طاقت شرب مدامت \r\n خيالت گر به خاطر بگذرانم * روم از خويشتن بيرون تمامت \r\n نمىيارم به نزديك تو آمد * كه دورست از طريق احترامت \r\n نيم چون قابل بزم وصالت * به بو خرسندم و تكرار نامت \r\n\r\n\r\n","description":"","footnote":"\r\n( 1 ) - چ ش : نه حال است .\r\n( 2 ) - عنوان از اصلى .\r\n( 3 ) - چ پ ، چ ش : پروائى .\r\n( 4 ) - چ پ ، چ ش : ملامت گو .\r\n( 5 ) - چ پ ، چ ش : درد هجران .\r\n( 6 ) - عنوان از اصلى .\r\n","page_name":" 596 ","page_number":596},
  {"content":"\r\n\r\n خوشا آن سر كه در پاى تو باشد * خوشا چشمى « 1 » كه بيند صبح و شامت \r\n به خود ديگر نيايد تا قيامت * سرى كو جرعه‌اى نوشد ز جامت \r\n شود آزاد از دنيى و عقبى * اگر مرغ دلى افتد به دامت \r\n مبارك طايرى فرخنده مرغى * كه صبح و شام گردد گرد بامت \r\n چو بر خاك رهى افتد گذارت * نهم آنجا جبين بر نقش گامت \r\n كنم جان را فداى خاك پايش * كسى كارد به نزد من پيامت \r\n جهانى پر شود از نقل و باده * كند چون ناقلى نقل كلامت \r\n سلامت در سلامت باشد آن را « 2 » * كه روزى گرددش روزى سلامت \r\n ندانم تا چه مستيها كند فيض * چو گويى كيستى يا چيست نامت \r\n سخن كوته كنم تا كس نگويد * كه چند و چند ازين گفتار خامت \r\n\r\n( 160 ) جمال « 3 »\r\n گل بنفشه دميدن گرفت گرد عذارت * نه چشم بد نگريدن گرفت گرد عذارت \r\n غلط نه اين و نه آن دود آه عاشق زارت * بلند گشت و رسيدن گرفت گرد عذارت \r\n نه آن جمال دلاويز بس كه داشت حلاوت * سپاه مور چريدن گرفت گرد عذارت \r\n غلط كه آهوى چشم تو كرد نافه گشايى * نسيم مشك وزيدن گرفت گرد عذارت \r\n نه خال گوشهء چشم از نگاه تو گرديد * تمام آب چكيدن گرفت گرد عذارت \r\n\r\n\r\n","description":"","footnote":"\r\n( 1 ) - چ ش : خوشا آن چشم .\r\n( 2 ) - چ پ ، چ ش : او را .\r\n( 3 ) - عنوان از اصلى .\r\n","page_name":" 597 ","page_number":597},
  {"content":"\r\n\r\n غلط كه طوطى جان در هواى قند لب تو * قفس شكست و پريدن گرفت گرد عذارت \r\n نه بحر حسن « 1 » به ساحل فكند عنبر سارا * مريض دل چو طپيدن گرفت گرد عذارت \r\n غلط كه عكس در آئينهء جمال تو افتاد * ز لاله چون نگريدن گرفت گرد عذارت \r\n نه در هواى رخت بود ذره‌سان همه دلها * بسوخت چونكه رسيدن گرفت گرد عذارت \r\n غلط كه آن مژه‌هاى سياه سايه فكن شد * چو سايه عكس فتيدن گرفت گرد عذارت \r\n غلط كه حسن نقابى به روى خويشتن افكند * ز شرم ديده چو ديدن گرفت گرد عذارت \r\n نه تركتاز ملوكانه كرد نرگس مستت * سپاه آه خزيدن « 2 » گرفت گرد عذارت \r\n غلط نداشت دل سوخته چو تاب فراقت * ز سينه جست و تنيدن گرفت گرد عذارت \r\n نه باغ « 3 » روى تو را آب داد فيض ز ديده * چنان كه سبزه دميدن گرفت گرد عذارت \r\n\r\n( 161 ) جمال « 4 »\r\n اگر راه يابم به بوم و برت * سراپا قدم گردم آيم برت \r\n به كويت نيابم اگر رخصتى * به بويت كنم عيش در كشورت \r\n ندارم شكيب از تو اى جان من * تو آيى برم يا من آيم برت \r\n\r\n\r\n","description":"","footnote":"\r\n( 1 ) - چ ش : بحر خس .\r\n( 2 ) - چ ش : خريدن .\r\n( 3 ) - چ ش : به باغ .\r\n( 4 ) - عنوان از اصلى و در همهء نسخه‌ها بىتفاوت .\r\n","page_name":" 598 ","page_number":598},
  {"content":"\r\n\r\n قدم رنجه فرما بيا بر سرم * به قربان پايت به گرد سرت \r\n و گرنه بده رخصتى بنده را * كه سر پاى سازم بيايم برت \r\n تو آيى دل و جان نثارت كنم * من آيم شوم خاك ره بر درت \r\n نيم گرچه شايستهء صحبتت * ولى هستم از جان و دل چاكرت \r\n جر اين آرزو نيست در دل مرا * كه پيوسته باشد سرم بر درت \r\n چو فيض از غم عشق گردم غبار * مگر بادم آرد به بوم و برت \r\n\r\n( 162 ) جمال « 1 »\r\n من كجا جان برم ز دست غمت * وه كه با من چه مىكند ستمت \r\n به غمت جان دهم كه در محشر * باشم از خيل كشتگان غمت \r\n چون شوم خاك در ره تو فتم * تا قيامت سر من و قدمت \r\n غمزه‌ات گه ستم كند بر من * داد من گاه « 2 » خواهد از ستمت \r\n ستمت هر چه مىكند كرمست * لا اوحش اللّه « 3 » چها كند كرمت \r\n ستمى دم بدم كرامت كن * اى كرمها خجل بر كرمت \r\n سخن عشق چون نويسى فيض * لوح سوزد ز آتش قلمت \r\n\r\n( 163 ) جمال « 4 »\r\n كعبهء وصل تو پناه منست * طاق ابروت قبله‌گاه منست \r\n چشم فتّان مست خون‌ريزت * خود ز بيداد خود پناه منست \r\n خود ره لشكر غمت دادم * غارت خان‌ومان گناه منست \r\n به نگاهى اگر خراب شدم * چشم مست تو عذرخواه منست \r\n شد دلم خون ز روى گلگونت * اشك خونين من گواه منست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ : من آه خواهد .\r\n( 3 ) - چ ش : حاش للّه .\r\n( 4 ) - عنوان از اصلى .\r\n","page_name":" 599 ","page_number":599},
  {"content":"\r\n\r\n روى و راهى « 1 » دگر نمىدانم * لطف و قهر تو روى و راه منست \r\n فيض روز تو تيره هم از تست « 2 » * بخت من هم سياه ز آه منست \r\n\r\n( 164 ) جمال « 3 »\r\n دل گرفتار ماه سيمائيست * جان هوادار سرو بالائيست \r\n گه جنون گاه عقل و گه مستى * در دل تنگ ما تماشائيست \r\n بر سر راه عشق هر پرىروئى * سر شوريده به صحرائيست « 4 » \r\n بر سر راه هر هلال ابروى * از هجوم نظاره غوغائيست \r\n بر سر كوى هر بتى مهروى * هر طرف ز آب چشمه دريائيست \r\n از لب لعل هر شكر دهنى * در دل هر كسى تمنائيست \r\n نه همين فيض مست و شيدا شد * كه به هر گوشه مست و شيدائيست \r\n\r\n( 165 )\r\n دلم ديگر جنون از سر گرفتست * خيال شاهدى در برگرفتست \r\n ز سوز آتش عشق نگارى * سراپاى وجودم در گرفتست \r\n ز آه آتشينم بر حذر باش * كه دودش در همه كشور گرفتست \r\n سوى ميخانه‌ام راهى نمائيد * كه دل از مسجد و منبر گرفتست \r\n اگر شيخم خبر پرسد بگوئيد * كه آن شيدا ره ديگر گرفتست \r\n صلاح و زهد و تقوى و ورع سوخت * ز سر تا پايم آتش در گرفتست \r\n غلام همت آنم كه چون فيض * به يك پيمانه ترك سر گرفتست « 5 » \r\n\r\n\r\n","description":"","footnote":"\r\n( 1 ) - چ پ ، چ ش : روى و راه .\r\n( 2 ) - چ ش : هم تيره از آنست .\r\n( 3 ) - عنوان از اصلى .\r\n( 4 ) - چ پ ، چ ش : شوريده سر بصحرا .\r\n( 5 ) - بىتفاوت در همه نسخه‌ها .\r\n","page_name":" 600 ","page_number":600},
  {"content":"\r\n\r\n\r\n( 166 )\r\n دگر آزار ما در دل گرفتست * دگر آسان ما مشكل گرفتست \r\n مباد آن دست گردد رنجه دل را * غم جان نه غم قاتل گرفتست \r\n دلم نايد كه دست از جان بدارم * كه در وى عشق او منزل گرفتست \r\n كنم اظهار اگر شور محبت * خرد گويد ره باطل گرفتست \r\n اگر پنهان كنم غم سينه گويد * كه بر من كار را مشكل گرفتست \r\n چه مشكل بوده كار عشقبازى * ره آسودگى عاقل گرفتست \r\n پريشان فيض اگر گويد عجب نيست * ز وضع روزگارش دل گرفتست « 1 » \r\n\r\n( 167 ) جمال « 2 »\r\n دلم با گلرخان تا خو گرفتست * ز گلزار حقيقت بو گرفتست \r\n ز مهروئى كتابى پيش دارد * به معنى انس و با خط خو گرفتست \r\n ز حسن بىوفا مىخواند آيات * رهى از لا به الّا هو گرفتست \r\n به هنگام نمازش رو به حقست * و ليكن قبله زان ابرو گرفتست \r\n براى سنّت عطرش نسيمى * از آن زلفان عنبر بو گرفتست \r\n گهى زان لب گرفته ساغر مى * گهى زان نرگس جادو گرفتست \r\n سيه‌چشمى كه بهر قتل عشاق * هزاران دشنه از هر سو گرفتست \r\n به من يك ذره از من نيست باقى * سراپاى وجودم او گرفتست \r\n سر قتل من بيمار دارد * بنازم شيوهء نيكو گرفتست \r\n كمان و تير بهر صيد دلها * از آن چشم و از آن ابرو گرفتست \r\n خط سبزش خبر آورد ناگه * كه ملك روم را هندو گرفتست \r\n بيا تا رخت بربنديم اى فيض * كه دل زين گنبد نُه تو گرفتست \r\n\r\n\r\n","description":"","footnote":"\r\n( 1 ) - چ ش : روزگار سر گرفتست و در تمام نسخه‌ها آمده .\r\n( 2 ) - عنوان از اصلى و بىتفاوت در همهء نسخه‌ها .\r\n","page_name":" 601 ","page_number":601},
  {"content":"\r\n\r\n\r\n( 168 ) عشق « 1 »\r\n جنونى در سرم مأوا گرفتست * تنم را سر بسر سودا گرفتست \r\n خرد گر اين بود كاين عاقلان راست * خوش آن سركش جنون مأوا گرفتست \r\n ندارد چشم مجنون كس و گرنه * دو عالم را رخ ليلا گرفتست \r\n به چشم خلق چون طفلان نمايند * كه بازيشان ز سر تا پا گرفتست \r\n ز پند غافلان چرخ كهن را * ز بس فرياد كرد آوا گرفتست « 2 » \r\n مسلمانان ره عقبى كدامست * دلم از وحشت دنيا گرفتست \r\n به حمد اللّه كه محتاج كسى نيست * شه دل ملك استغنا گرفتست « 3 » \r\n به پاى جان ز غفلت هست بندى * و گرنه ره سوى عقبى گرفتست \r\n مشو اى فيض با بيگانه همراز * چو وابينى تو را از ما گرفتست \r\n\r\n( 169 ) جمال « 4 »\r\n كس نيست كز غم تو دلش پاره پاره نيست * ليكن چه چاره كز غم عشق تو چاره نيست \r\n تا كى جفا كنى صنما از خدا بترس * آخر دلست جاى غمت سنگه‌خاره نيست \r\n هر دم هزار چاره كنى در جفاى ما * ما را ولى ز دست جفاى تو چاره نيست \r\n\r\n\r\n","description":"","footnote":"\r\n( 1 ) - عنوان از اصلى و بىتفاوت در همهء نسخه‌ها .\r\n( 2 ) اين دو بيت در نسخهء اصلى در متن آمده امّا روى آن خط كشيده شده و از نسخهء عقيل الدين اضافه شد .\r\n( 3 ) اين دو بيت در نسخهء اصلى در متن آمده امّا روى آن خط كشيده شده و از نسخهء عقيل الدين اضافه شد .\r\n( 4 ) - عنوان از اصلى .\r\n","page_name":" 602 ","page_number":602},
  {"content":"\r\n\r\n شايد كه روز حشر نپرسند جرم ما * در عشق سوختيم عقوبت دوباره نيست \r\n دل بر هلاك نه به عبث دست و پا مزن * كاين قلزم هوا و « 1 » هوس را كناره نيست \r\n اى فيض عشق ورز كه عشقست هر چه هست * آن دل كه عشق نيست در او هيچ‌كاره نيست \r\n گر جان طلب كند ز تو جانان روان بده * « در كار خير حاجت هيچ استخاره نيست » « 2 » \r\n\r\n( 170 )\r\n چراغ كلبهء عاشق خيال دلدار است * سرى كه عشق درو نيست خانهء تارست \r\n هزار خرمن شادى به نيم‌جو نخرند * بجان دلى كه غم عشق را خريدار است \r\n بعشق زنده بود هر چه هست در عالم * جهان تنيست « 3 » درو جان عشق در كار است \r\n چو همتى طلبى از جناب عشق طلب * كه هر دو كون جنودند و عشق سردارست \r\n حوالى دل عاشق بنگذرد غفلت « 4 » * كه عشق بر سر او پاسبان بيدارست \r\n رسد چو شادى بى جا براندش شه عشق * سپاه غم چو كند زور عشق غم‌خوارست \r\n اگر ز پاى درآئيم ، عشق گيرد دست * اگر خطاى برانيم ، عشق ستارست \r\n تو و حماقت و انكار حرف هر يارى « 5 » * من و سعادت اين كار جمله در كارست \r\n تو اى فلان و رياست كه هر كس و كارى * مرا به خاك ره ار بشمرند بسيارست \r\n فكندگى به تو دشوار و بر من آسانست * قلندرى به من آسان و بر تو دشوارست \r\n كسى كه راه ندارد به چارهء دردش * ز بهر چاره دگر چاره‌ايش ناچارست \r\n ز اختيار كم از اضطرار آزادست * چو فيض هر كه به فرمان عشق قهّارست \r\n\r\n\r\n","description":"","footnote":"\r\n( 1 ) - چ پ ، چ ش : هوا و .\r\n( 2 ) - مصراع تضمين است .\r\n( 3 ) - چ پ : نئى است ، چ ش : بتى است .\r\n( 4 ) - چ پ ، چ ش : نه بگذرد .\r\n( 5 ) - عق : انكار هر خر و بارى .\r\n","page_name":" 603 ","page_number":603},
  {"content":"\r\n\r\n\r\n( 171 )\r\n بيابيا كه دلم در هوات بيمارست * بخور غمم كه سراپايم از غمت زارست \r\n برس برس كه ز عمرم نماند « 1 » جز نفسى * به وصل خويش بدوزش كه عمر بسيارست « 2 » \r\n مرا ز نور حضورت دمى ممان با من * كه بىرخت نفسى گر برآورم نارست « 3 » \r\n به غير تو چو نشينم دمى شوم تيره * ز پيش تو روم ار يك نفس دلم تارست \r\n شوم صبور چو از تو سزاى من هجران * اگر شوم ز درت دور جاى من دارست \r\n به غير حرف تو حرفى اگر زنم ياوه است * به غير كار تو كارى « 4 » اگر كنم بارست \r\n به غير ياد تو يادى اگر كنم تاوان * به غير نام تو نامى اگر برم عارست \r\n تو اى كه كار ندارى جمال خوبان بين * مرا مهم‌تر ازين كار و بار بسيارست \r\n سپاه ديو نشسته است در كمين‌گه عمر * دلا مخسب كه چشم حريف بيدارست \r\n مجو گشاد ز زلفى كه كج‌مج و تيره است * شفا مخواه ز چشمى كه مست و بيمارست \r\n بهر چه مىنگرى روى حق در آن مىبين * كه از پرستش اغيار ، يار بيزارست \r\n\r\n\r\n","description":"","footnote":"\r\n( 1 ) - چ ش : ز غمزه نماند .\r\n( 2 ) - چ ش : مصراع مغشوش .\r\n( 3 ) - چ پ : تار است .\r\n( 4 ) - چ ش : كارى تو كارى .\r\n","page_name":" 604 ","page_number":604},
  {"content":"\r\n\r\n نويد چارهء بيچارگان به فيض رسان * كه تا به چاره رسيدن حيات ناچارست \r\n\r\n( 172 ) جمال « 1 »\r\n گر كشى و گر بخشى هر چه مىكنى خوبست * كشتن از تو مىزيبد بخشش از تو محبوبست \r\n گر نوازى از لطفم ور گدازى از قهرم * هر چه مىكنى نيكوست التفات مطلوبست \r\n گر وفا كنى شايد ور جفا كنى بايد * قهرهات مستحسن لطفهات محبوبست \r\n جلوه‌هاى تو موزون غمزه‌هاى تو شيرين * نازها بجاى خود شيوه‌هات مرغوبست \r\n غمزه را چو سر دادى هر چه مىكند نيكوست * ناز را چو ره دادى هر چه مىكند خوبست « 2 » \r\n دم‌به‌دم زنى بر هم آن دو زلف خم در خم * عالمى كنى ويران شيوهء تو آشوبست « 3 » \r\n يوسف زمانى تو زبدهء جهانى تو * هر كه قدر تو دانست در غم تو يعقوبست \r\n دل به عشق ده زاهد دل فسردگى عيبست * حق به هيچ نستاند آن دلى كه معيوبست \r\n وه چه مىكند با دل ناله‌هاى دردآلود * در غمش بنال اى فيض نالهء تو مرغوبست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ ش : مىكند نيكوست .\r\n( 3 ) - چ ش : شيوه ترا شوبست .\r\n","page_name":" 605 ","page_number":605},
  {"content":"\r\n\r\n\r\n( 173 )\r\n لب بر لبم نه ساقيا تا جان فشانم مست مست * اين باقى جان گو برو آن جان باقى هست هست \r\n چشمان مست را مدام مستان چشم تو غلام * چشمان مستت مى بدست مستان چشمت « 1 » مىپرست \r\n هم چشم مستت فتنه‌خو ، هم مست چشمت فتنه‌جو * در هند و در ايران فتد بس فتنه‌ها زان ترك مست \r\n گر چشم بيمارت بلاست بيمار چشمت را دواست * هم از بلا يابد شفا آن كش بلاى عشق خست \r\n در پيش خورشيد رخت باشد رخ خورشيد سهل * در پيش شمشاد قدت باشد قد شمشاد پست \r\n موئى شدم ز انديشه‌اى تنگ آمدم از فكرتى * آيا ميانى هست نيست آيا دهانى نيست هست \r\n خواهى خلاصى از بلا در عشق گم شو عاشقا * هر كو شد اندر عشق گُم جَست از بلا وز غصه « 2 » رست \r\n گر فيض بودى يار عشق گم گشتى اندر عشق يار * در عشق يار ار گم شدى يا آمدى او را بدست \r\n\r\n( 174 ) عشق « 3 »\r\n شوريدگان عشق را اى مطرب آهنگ فناست * برگ نوا را ساز كن ساز ره مستان نواست \r\n بيخ طرب در چنگ ما اندوه و غم دلتنگ ما * لذّات دنيا ننگ ما ما را به بزم دوست جاست \r\n\r\n\r\n","description":"","footnote":"\r\n( 1 ) - چ ش : چشمش .\r\n( 2 ) - چ ش : بلا و غصّه .\r\n( 3 ) - عنوان از اصلى .\r\n","page_name":" 606 ","page_number":606},
  {"content":"\r\n\r\n زاهد ز جنّت دم زند سلطان ز تاج و تخت و ملك * ما را نه اين زيبد نه آن فرق دو عالم جاى ماست \r\n جا در زمين گو تنگ باش ما را كه در عرش است دل * در زير سنگ گو سنگ باش ما را چو بر افلاك پاست \r\n بيگانه‌اى ، اى مشترى ما را تو ارزان مىخرى * كى مىشناسد جنس ما الّا كسى كو آشناست \r\n گوهر شناسد گوهرى « 1 » كى داندش هر مشترى « 2 » * آن را كه باشد معرفت داند كه اين درّ پربهاست \r\n پروردهء عشقيم ما داريم « 3 » در دل عيشها * ما را ز معشوق ازل در جان و دل پيغام‌هاست \r\n گو غير با ما جنگ باش از عاشقى در ننگ باش * آن يار با ما آشتى زين عشق ما را فخرهاست \r\n هر درد در عالم جدا « 4 » اى فيض مىدارد دوا * هم درد من از عشق خاست هم عشق دردم را دواست \r\n\r\n( 175 ) عشق « 5 »\r\n مرا سوداى عشق آئين و دينست « 6 » * هميشه عاشقم كار من اينست \r\n دلم شادست اگر دارم غم عشق * غم عشق ار ندارم دل غمينست \r\n بود عشقم بجاى جان شيرين * چو عشق از سر رود مرگم همينست \r\n سرم ميخانهء صهباى عشق است * دلم ديوانهء عقل‌آفرينست \r\n ز دولتهاى عشق اين بس كه دل را * ز هر سو دلربائى در كمينست \r\n\r\n\r\n","description":"","footnote":"\r\n( 1 ) - چ پ ، چ ش : مشترى .\r\n( 2 ) - چ پ ، چ ش : گوهرى .\r\n( 3 ) - چ ش : داديم .\r\n( 4 ) - چ پ ، چ ش : عالم بود .\r\n( 5 ) - عنوان از اصلى .\r\n( 6 ) - چ ش : آئين دين .\r\n","page_name":" 607 ","page_number":607},
  {"content":"\r\n\r\n مرا گر عاقلان ديوانه خوانند * يكى ز آثار خير عشق « 1 » اينست \r\n مرا در عشق بايد مرد و جان برد * نجات جان دل فيض اندر اينست \r\n\r\n( 176 ) كمال « 2 »\r\n نگارا در غمت جانم حزين است * بهر جزو دلم دردى « 3 » دفين است \r\n تو را رحمى ببايد يا مرا صبر * چه سازم چون نه آنست و نه اينست \r\n امير حسن را خوى آن چنانست * اسير عشق « 4 » را خلق اين‌چنينست \r\n تقاضاى جناب حسن آنست * تمناى خيال عشق اينست \r\n دلم تا خستهء ابروكمانيست * به هرجايم بلايى در كمينست \r\n چه سازم با دل سوداپرستى * كه بهر بىغمان دايم غمينست \r\n چه سازم با جفاى بىوفايى * كه آئينش شكست عقل « 5 » و دينست \r\n همانا حكم رأى او همانست * همانا سرنوشت من همينست \r\n بلى دلدار با من آن‌چنانست * از آن حال دل فيض اين‌چنينست \r\n\r\n( 177 ) عشق « 6 »\r\n دل كه ويران اوست آبادست * جان چو غمناك ازو بود شادست \r\n موبه‌مو خويش را به دو بندم * هر كه دربند اوست آزادست \r\n اين سعادت به سعى مىنشود * غم او روزى خدا دادست \r\n در خرابى بود عمارت دل * خانهء دل ز عشق آبادست \r\n عشق استاد كارخانهء ماست * كوشش از ما ز عشق ارشادست \r\n\r\n\r\n","description":"","footnote":"\r\n( 1 ) - چ ش : يكى را تا ز حشر عشق .\r\n( 2 ) - عنوان از اصلى .\r\n( 3 ) - چ ش : در وى .\r\n( 4 ) - چ پ ، چ ش : اسير خلق .\r\n( 5 ) - چ پ ، چ ش : كه آئين شكست و عقل .\r\n( 6 ) - عنوان از اصلى .\r\n","page_name":" 608 ","page_number":608},
  {"content":"\r\n\r\n هيچ كارى نمىكنيم به خود « 1 » * همه او مىكند كه استادست \r\n كار كن كار و گفتگو بگذار * فيض بنياد حرف بر بادست \r\n\r\n( 178 ) حق « 2 »\r\n جان روشندلان كه مظهر تست * ى از جمال از هر تست \r\n مستى عاشقان شيدايى * از لب لعل روح‌پرور تست \r\n دل ما بيدلان سودايى * خستهء غمزهء ستمگر تست \r\n مست و مخمور از شراب توييم * غم و شادى ما ز ساغر تست \r\n باعث اختلاف ليل و نهار * زلف مشگين و روى انور تست \r\n سبب انقلاب بدر و هلال * روى خوب و ميان لاغر تست \r\n همه سرگشتگان روى توييم * همه را روى عجز بر در تست \r\n هر چه در عالم كبير بود * همه شرح كتاب اكبر تست « 3 » \r\n تو ز من حال دل چه مىپرسى * من چه گويم ز دل چون دل بر تست \r\n لطف و رحمت ز بنده باز مگير * فيض از جان كمينه چاكر تست \r\n\r\n( 179 ) عشق « 4 »\r\n صحرا و باغ و خانه ندانم كجا خوشست * هرجا خيال روى تو باشد مرا خوشست \r\n در دوزخ ار خيال توام همنشين بود * ياد بهشت مىنكنم به سكه جا خوشست \r\n غمخوار گو مباش غمين از بلاى ما * ما عاشقان غم‌زده را در بلا خوشست \r\n با آب چشم و آتش دل گشته‌ام مقيم * بر خاك كوى دوست كه آب و هوا خوشست \r\n مقصود ما ز ديدن خوبان لقاى اوست « 5 » * زاهد ترا تقى خوش « 6 » و ما را لقا خوشست \r\n\r\n\r\n","description":"","footnote":"\r\n( 1 ) - چ پ : با خود .\r\n( 2 ) - عنوان از اصلى .\r\n( 3 ) - ترجمهء بيت منسوب به مولى ( ع ) به شرح فهرست\r\n( 4 ) - عنوان از اصلى .\r\n( 5 ) - چ پ ، چ ش : لقاى تست .\r\n( 6 ) - چ پ ، چ ش : را بقا خوش .\r\n","page_name":" 609 ","page_number":609},
  {"content":"\r\n\r\n خوبست دلبرى و جفا و ستمگرى * گه‌گه ز مهوشان و گهى هم وفا خوشست \r\n خوبان اين زمانه ز كس دل نمىبرند * حسن ار چه در كمال بود باحيا خوشست \r\n از دلبران « 1 » وفا نكند فيض كس طمع * الحق ز خوبرويان رسم جفا خوشست \r\n\r\n( 180 ) جمال « 2 »\r\n گفتم چه چاره سازم با عشق چاره سوزت * گفتا كه چاره آورد اين كارها به روزت \r\n گفتم كه سوخت جانم در آتش فراقت * گفتا كه كار خامست بايد جفا هنوزت \r\n گفتم ز سوز هجران آمد مرا به لب جان * گفتا كه سازى آخر سر بر كند ز سوزت \r\n گفتم تموز هجران در من فكند آتش * گفتا بهار و صلى آيد پس از تموزت \r\n گفتم كه با سگانت ديريست آشنايم * گفتا بلى ولى من نشناختم هنوزت \r\n گفتم كه نيست جائز از عاشقان بريدن * گفتا كه ما معافيم از جاز لا يجوزت « 3 » \r\n سربسته حيرت افزود آيا چها كند باز * با اهل دانش اى فيض گر حل شود رموزت \r\n\r\n( 181 ) حق « 4 »\r\n گفتم كه روى خوبت از من چرا نهانست * گفتا تو خود حجابى ورنه رخم عيانست \r\n گفتم كه از كه پرسم جانا ، نشان كويت * گفتا نشان چه پرسى آن كوى بىنشانست \r\n گفتم مرا غم تو خوش‌تر ز شادمانى * گفتا كه در ره ما غم نيز شادمانست « 5 » \r\n گفتم كه سوخت جانم از آتش نهانم * گفت آنكه سوخت او را كى ناله يا فغانست \r\n گفتم فراق تا كى گفتا كه تا تو هستى * گفتم نفس همينست گفتا سخن همانست \r\n گفتم كه حاجتى است گفتا بخواه از ما * گفتم غمم بيفزا گفتا كه رايگانست \r\n گفتم ز فيض بپذير اين نيم‌جان كه دارد * گفتا نگاهدارش غمخانهء تو جانست \r\n\r\n\r\n","description":"","footnote":"\r\n( 1 ) - چ ش : دليران .\r\n( 2 ) - عنوان از اصلى .\r\n( 3 ) - چ پ ، چ ش : جان لايجوز .\r\n( 4 ) - عنوان از اصلى .\r\n( 5 ) - چ ش : شادمانى است .\r\n","page_name":" 610 ","page_number":610},
  {"content":"\r\n\r\n\r\n( 182 ) عشق « 1 »\r\n عاشقان را در بهشت آرام نيست * عشقبازى كار هر خودكام نيست \r\n پخته‌اى بايد بلاى عشق را * كار اين سوداپزان خام نيست \r\n چارهء عاشق همين بيچارگيست * همدمش جز بخت نافرجام نيست \r\n كام نتوان يافتن در راه عشق * غير ناكامى درين ره كام نيست \r\n دست بايد داشتن از ننگ و نام * عشق را عارى چو ننگ و نام نيست \r\n زين شب و روز مكرّر دل گرفت * اى خوش آن جايى كه صبح و شام نيست \r\n خوب‌تر از خال و زلف دلبران * دانه‌اى مردم ربا و دام نيست \r\n آبروى نيكوان دلدار ماست * ليك با اين خاك‌نشينان رام نيست « 2 » \r\n تا وصالش دست ندهد فيض را * اين دل سرگشته را آرام نيست \r\n\r\n( 183 )\r\n بىخيالت « 3 » نمىتوانم زيست * بىجمالت نمىتوانم زيست \r\n تشنه بادهء وصال توام * بىوصالت نمىتوانم زيست \r\n بىجمال تو نيست آرامم * با جلالت « 4 » نمىتوانم زيست \r\n هر چه با بنده مىكنى نيكوست * بىفعالت نمىتوانم زيست \r\n زان دهان تلخ و شور و شيرينست * بىمقالت نمىتوانم زيست \r\n ار لبت آب زندگى خواهم * بىزلالت نمىتوانم زيست \r\n شربتى زان لبم حوالت كن * بىنوالت نمىتوانم زيست \r\n جاى جولان تست عرصهء دل * بىمجالت نمىتوانم زيست \r\n پاى دل را به زلف خويش ببند * بىعقالت « 5 » نمىتوانم زيست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ : فاقد بيت .\r\n( 3 ) - عق ، چ ش : به خيالت .\r\n( 4 ) - چ پ ، چ ش : با جمالت .\r\n( 5 ) - چ ش : عفالت .\r\n","page_name":" 611 ","page_number":611},
  {"content":"\r\n\r\n خسته‌اى را به غمزه‌اى درياب * بىدلالت نمىتوانم زيست « 1 » \r\n عيد بنما ز گوشهء ابرو * بىهلالت نمىتوانم زيست « 2 » \r\n غم عشقش كمال تست اى فيض * بىكمالت نمىتوانم زيست \r\n\r\n( 184 ) جمال « 3 »\r\n سبزهء خط تو ديدن چه خوشست * در بهار تو چريدن چه خوشست \r\n در جمالت نگريستن چه نكوست * گل ز گلزار تو چيدن چه خوشست \r\n از دهان تو گرفتن كامى * شكر از تنگ كشيدن چه خوشست \r\n جاى در سايهء زلفت كردن « 4 » * موبه‌موى تو رسيدن چو خوشست \r\n در تمناى وصالت تا حشر * تلخى مرگ مزيدن « 5 » چه خوشست \r\n گلهء « 6 » دوست شمردن بر دوست * زان دهان عذر شنيدن چه خوشست \r\n در مجاز تو حقيقت گفتن * پرده در پرده دريدن چه خوشست \r\n شكر از مصر معانى به جهان « 7 » افكندى * زنى خامه كشيدن چه خوشست \r\n فيض شورى به جهان افكندى * سخنان تو شنيدن چه خوشست \r\n\r\n( 185 ) جمال « 8 »\r\n سوى تو بىتاب دويدن خوشست * برقع از آن روى كشيدن خوشست \r\n مى ز دهان تو كشيدن نكوست * جان ز لبان تو مكيدن خوشست \r\n در هوس بوسهء لعل لبت * جان به لب كام رسيدن خوشست \r\n گوشهء ابروى تو آن ماه نو * بر رخ خورشيد تو ديدن خوشست \r\n\r\n\r\n","description":"","footnote":"\r\n( 1 ) چ پ ، چ ش : فاقد بيت .\r\n( 2 ) چ پ ، چ ش : فاقد بيت .\r\n( 3 ) - عنوان از اصلى .\r\n( 4 ) - چ پ ، چ ش : كردى .\r\n( 5 ) - چ پ ، چ ش : چشيدن .\r\n( 6 ) - چ ش : كله .\r\n( 7 ) چ پ ، چ ش : معانى بيان .\r\n( 8 ) عنوان از اصلى و بىتفاوت در تمام نسخه‌ها .\r\n","page_name":" 612 ","page_number":612},
  {"content":"\r\n\r\n نيست به از باغ رخت روضه‌اى * سيب زنخدان تو چيدن خوشست \r\n فيض ز ميخانهء لعل لبش * ساغر سرشار كشيدن خوشست \r\n قصّه شيرين لبش دم به دم * از نى كلك تو شنيدن خوشست \r\n\r\n( 186 ) جمال « 1 »\r\n من و هزار گدا همچو من به نزد تو هيچست * گدا چه پادشهان ز من به نزد تو هيچست \r\n كجا رسند به حسن تو دلبران ختايى * بتان چين و ختا « 2 » و ختن به نزد تو هيچست \r\n نديده روى تو ورنه به بت كجا نگريستى * نكوترين بتى از برهمن به نزد تو هيچست \r\n بهار عارض تو برد آب روى بهاران * بهار و گلشن و طرف چمن به نزد تو هيچست \r\n به بوى زلف تو كى مىرسد نسيم تتارى « 3 » * عبير و عنبر و مشك ختن به نزد تو هيچست \r\n بنفشه چيست و سمن كيست پيش زلف و رخ تو * بنفشه و سمن و نسترن به نزد تو هيچست \r\n نبات و قند بدان لب كجا رسد به حلاوت * نبات و قند و شكر من به من به نزد تو هيچست \r\n كجا لطافت دندان تست عقد گهر را * صفاى گوهر دُرّ عدن به نزد تو هيچست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ ، چ ش ، عق : خطا .\r\n( 3 ) - چ پ ، چ ش : بهارى .\r\n","page_name":" 613 ","page_number":613},
  {"content":"\r\n\r\n به پيش قد تو مر سرو را چه قدر و چه رفعت « 1 » * قد صنوبر و سرو چمن به نزد تو هيچست \r\n بگريد ار همه عمر از فراق روى تو عاشق * نگوئيش كه چه خواهى ز من به نزد تو هيچست \r\n هلاك گشت اگر عاشق از غم تو و گر زيست * هلاك گشتن چون زيستن به نزد تو هيچست \r\n خموش گردد اگر فيض ور غزل بسرايد * خموش گشتنش و دم زدن به نزد تو هيچست \r\n\r\n( 187 ) جمال « 2 »\r\n از من و ما نمىتوانم گفت * صفت لا نمىتوانم گفت \r\n شمّه‌اى گر بگويم از اسماء * از مسمّى نمىتوانم گفت \r\n وصف آن بىجهت مپرس از من * حرف بى جا نمىتوانم گفت \r\n گفتنى نيست وصف او نه همين * من تنها نمىتوانم گفت \r\n سخن از راز دل مپرس كه من * اين سخنها نمىتوانم گفت \r\n گفته بودم كه گويمت غم دل * گفتم امّا نمىتوانم گفت \r\n پيش چشمم ز بس كه موج زنست * حرف دريا نمىتوانم گفت \r\n بر دل « 3 » بس كه تنگ شد ز غمش * حرف صحرا نمىتوانم گفت \r\n از من مست حرف عقل مپرس * كه من اين‌ها نمىتوانم گفت \r\n اين بلاها كه فيض ديد از عشق * هيچ جا وا نمىتوانم گفت \r\n\r\n\r\n","description":"","footnote":"\r\n( 1 ) - چ پ : چه قدّ و چه قدر .\r\n( 2 ) - عنوان از اصلى .\r\n( 3 ) - چ پ : بر دلم .\r\n","page_name":" 614 ","page_number":614},
  {"content":"\r\n\r\n\r\n( 188 ) حق « 1 »\r\n اى كه سر مىكشى ز خدمت دوست * چون كنى دعوى محبت دوست \r\n منفعل نيستى ازين دعوى * شرم نايد ترا ز طلعت دوست \r\n نبرى امر دوست را فرمان * دم زنى آنگه از مودّت دوست \r\n دعوى دوستى كنى وانگاه * نشوى تابع ارادت دوست \r\n دوستى را كجا سزاوارى * نيستى چون سزاى خدمت دوست \r\n دوست را دوستيت بيزارست * كه نه‌اى جز سزاى لعنت دوست \r\n بر درش بين هزار فرمان‌بر * سر نهاده براى طاعت دوست \r\n عاشقان بين نهاده جان بر كف * از براى نثار حضرت دوست \r\n ما عبدناك « 2 » گوى بين بىحد * صف زده بر در عبادت دوست \r\n ما عرفناك « 3 » گو نگر بىعد * والهء كبريا و رفعت دوست \r\n جمع كرّوبيان قدس نگر * بر درش مىزنند نوبت دوست \r\n فيض اگر مىكند مخالفتى * سر نمىپيچد از مشيّت دوست \r\n\r\n( 189 ) حق « 4 »\r\n من نروم ز پيش تو دست منست و دامنت * نوش منست نيش تو دست منست و دامنت \r\n خواه مرا به تير زن خواه ببر سرم ز تن * دست ندارم از تو من دست منست و دامنت \r\n چون شوم از تو من جدا دامن تو كنم رها * از بر تو كجا روم دست منست و دامنت \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) اشاره بحديث شريف : ما عرفناك حق معرفتك و ما عبدناك حق عبادتك .\r\n( 3 ) اشاره بحديث شريف : ما عرفناك حق معرفتك و ما عبدناك حق عبادتك .\r\n( 4 ) - عنوان از اصلى .\r\n","page_name":" 615 ","page_number":615},
  {"content":"\r\n\r\n بندگى تو بس مرا ذكر تو هم‌نفس مرا * نيست بجز تو كس مرا دست منست و دامنت \r\n عشق تو رهبر منست لطف تو ياور منست * دست تو بر سر منست دست منست و دامنت \r\n چشم منست و روى تو گوشم و گفتگوى تو * پاى منست و كوى تو دست منست و دامنت \r\n روى دلست سوى تو قوت دلست بوى تو * مستيم از سبوى تو دست منست و دامنت \r\n قوت روان من تويى گنج نهان من تويى * جان و جهان « 1 » من تويى دست منست و دامنت \r\n حسن تو بوستان من ، روى تو گلستان من * مهر تو مهر جان من دست منست و دامنت \r\n مهر تو است و جان من ذكر تو و زبان من * وصف تو و بيان من دست منست و دامنت \r\n فيض بس است گفتگو برجه و دامنش بجو * چون به كف آورى بگو دست منست و دامنت \r\n\r\n( 190 ) عشق « 2 »\r\n باز آمدم با نقل و مى سرمست جام الست * باز آمدم با چنگ و نى سرمست از جام الست \r\n باز آمدم طوفان كنم كونين را ويران كنم * ميخانه را عمران كنم سرمست از جام الست \r\n باز آمدم جولان كنم جولان درين ميدان كنم * سرها چو گو غلطان كنم سرمست از جام الست \r\n\r\n\r\n","description":"","footnote":"\r\n( 1 ) - چ پ ، چ ش : جان جهان .\r\n( 2 ) - عنوان از اصلى .\r\n","page_name":" 616 ","page_number":616},
  {"content":"\r\n\r\n بىباده مستيها كنم بىخويش هستيها كنم * در اوج پستيها كنم سرمست از جام الست \r\n در پيش او رقصان شوم در كيش او قربان شوم * در خون خود غلطان شوم سرمست از جام الست \r\n خود را ز خود غافل كنم نقش خودى زائل كنم * لوح سوى باطل كنم سرمست از جام الست \r\n افسانه‌ها را طى كنم اسب خرد را پى كنم * تجديد عهد وى كنم سرمست از جام الست \r\n دل را فداى جان كنم جان در ره جانان كنم * اين قطره را عمّان كنم سرمست از جام الست \r\n در بحر عشق بيكران چون فيض گردم بىنشان * خود را نبينم در ميان سرمست از جام الست « 1 » \r\n\r\n( 191 ) عشق « 2 »\r\n در غمزهء مستانهء ساقى چه شرابست * كز نشئه آن جان و جهان « 3 » مست و خرابست \r\n هشيار نه يك زاهد و مخمور نه يك مست * مستست تر و خشك جهان اين چه شرابست \r\n عشقست روان در رگ و در ريشهء جانها * ذرات جهان مست ازين بادهء نابست \r\n از عشق ، زمين جام شرابيست لبالب * وين چرخ نگونسار « 4 » برين جام حبابست \r\n\r\n\r\n","description":"","footnote":"\r\n( 1 ) - اين نوع غزل چارپاره از ابداعات فيض است كه خود را از قيد لزوم رعايت قوافى در تمام غزل خلاص دانسته‌اند .\r\n( 2 ) - عنوان از اصلى .\r\n( 3 ) - چ پ ، چ ش : جان جهان .\r\n( 4 ) - چ پ : نگونسار .\r\n","page_name":" 617 ","page_number":617},
  {"content":"\r\n\r\n جان مىطلبد غمزه‌ات اى ساقى مستان * پيمانهء ما پر نشدست اين چه شبابست \r\n از چشم سيه مست تو مستند جهانى * زان ميكده ويران و خرابات خرابست \r\n مگذار كه يك ذره بماند ز وجودش * خورشيد دلاراى تو را فيض نقابست \r\n\r\n( 192 ) عشق « 1 »\r\n ما را ز باغ حسن تو حسرت ثمر بس است * از قلزم غم تو محبّت گهر بس است \r\n گلزار وصل گو نبود « 2 » خار غم خوش است * از كِشت عمر حاصل ما اين‌قدر بس است \r\n دوزخ چه حاجتست چو يك آه بركشيم * سوزيم پاك سوخته را يك شرر بس است \r\n ميزان چه مىكنيم حساب از چه مىدهيم * قانون عشق و كردهء ما در نظر بس است \r\n ساقى بيار باده شكستيم توبه را * آمد بهار ، خوردن غم اين‌قدر بس است \r\n تا كى دريم پردهء ناموس زير دلق * يكباره پرده برفكنيم اين حذر « 3 » بس است \r\n آسوده باش فيض كه در محشرت شفيع * سوداى عشق در سر و آه سحر بس است \r\n\r\n( 193 )\r\n دم بدم دل ما را از الست پيغامست * از بلى بلى جان را تازه‌تازه اسلامست \r\n خاص مىنپندارد كاين به روز اول بود * بعد از آن سخن بگسست اين عقيدهء عامست \r\n گوش هر خدابينى مستمع بود از حق * وانكه او نمىبيند در گمان كه پيغامست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ : اگر نبود ، چ ش : وصل نبود اگر .\r\n( 3 ) - چ پ ، چ ش : از حذر .\r\n","page_name":" 618 ","page_number":618},
  {"content":"\r\n\r\n هر دو كون را ايزد دم به دم در ايجادست * خلق راست ز امر كن « 1 » مستيى كه بىجامست \r\n بهر صيد جان پاك دامها كنند از خاك * تا شود به از املاك يا رب اين چه انعامست \r\n مرغهاى جان آيد در شباك « 2 » تن افتد * در بلا شود پخته زانكه بىبلا خامست \r\n فوج فوج از آن عالم آورند جانها را * تا كدام ناكام و تا كدام را كامست \r\n زمره‌اى سعيد آيند زمره‌اى شقى گردند * تا چه در قضا رفته تا چه هر كه را نامست \r\n ز آتش غم عشقى جان و دل نشد پخته * ساز ره نكردى فيض كار و بار تو خامست \r\n\r\n( 194 )\r\n صورت انسان دگر معنى آن ديگرست * صورت انسان مس و معنى انسان زر است \r\n مس چه بود لحم و پوست زر چه بود عشق دوست * اين مس اگر زر شود از دو جهان برترست \r\n عشق بود روح دين چشم و چراغ يقين * هر كه درو عشق نيست كفر درو مضمرست \r\n عشق رساند ترا تا به جناب خدا * در ره اطوار صنع راهرو و رهبرست \r\n\r\n\r\n","description":"","footnote":"\r\n( 1 ) - چ ش : راز كن .\r\n( 2 ) - شباك جمع شبكه بمعنى دام و تور ماهيگيرى است .\r\n","page_name":" 619 ","page_number":619},
  {"content":"\r\n\r\n سوى من آيى دمى بر تو ببارم نمى * از رشحات يمى كاين سخنم زان ترست « 1 » \r\n كاش ترا جاى آن باشد و گنجاى آن * تا به عيان آورم آنچه به غيب اندرست \r\n مست شوى كف‌زنان شور برآرى كاين * نيست مگر رستخيز ورنه چه شور و شرست \r\n ظرف تو از حرف عشق جام لبالب كنم * جانت بقالب كنم « 2 » گويى كاين محشرست \r\n شور نشورست اين بعث قبورست اين * شرح صدورست اين از همه بالاترست \r\n اين اثر طاعتست زلزلهء ساعتست « 3 » * حامله بار افكند مرضعه كور و كرست \r\n بر تو عذابست اين زانكه همين صورتى * نزد من آ و ببين كز دل و جان خوشترست \r\n فيض بهل صوت و حرف بحر مپيما بظرف « 4 » * غرقهء اين بحر را دم نزدن بهترست \r\n\r\n( 195 )\r\n راز در دل شد گره محرم كجاست * مرد فهميده در عالم كجاست \r\n در گلو بس قصهء دل غصه شد * برنيارم زد نفس همدم كجاست \r\n زخم اين نامحرمانم دل بخست * محرمى كو در جهان مرهم كجاست \r\n غم بخواهد كند بنياد مرا * راه آن معمورهء بىغم كجاست \r\n در جهان كو صاحب فهم درست * تا بگويم « 5 » چارهء اين غم كجاست \r\n در دو عالم يك سخن فهمم بسست * تا دلى خالى كنم آن هم كجاست \r\n\r\n\r\n","description":"","footnote":"\r\n( 1 ) - چ پ ، چ ش : زو تر است .\r\n( 2 ) - چ پ : كشم .\r\n( 3 ) - اشاره به آيه اول سورهء الحجّ به شرح فهرست .\r\n( 4 ) - چ پ : به طرف چ ش : به حرف .\r\n( 5 ) - چ پ ، چ ش : تا بگويد .\r\n","page_name":" 620 ","page_number":620},
  {"content":"\r\n\r\n گشته‌ام بيگانه از خويش و تبار * عشق را پرواى خال و عم كجاست \r\n شد مخمّر طينت آدم به غم * در بنىآدم دل خرّم كجاست « 1 » \r\n نيست نوشى در جهان بىنيش غم « 2 » * يك گل بىخار در عالم كجاست \r\n فيض تا كى شكوه از ابناى دهر * ناله كم كن محرم اين دم كجاست \r\n\r\n( 196 )\r\n غير دلدار وفادار كسى ديگر نيست * نيست اغيار و بجز يار كسى ديگر نيست \r\n نيست در راسته بازار جهان غير يكى * خويش را اوست خريدار كسى ديگر نيست \r\n ديدهء دل بگشا تا كه بينى به عيان * كه بجز واحد قهار كسى ديگر نيست \r\n اوست باقى و دگرها همه در وى فانى * اوست در جمله نمودار كسى ديگر نيست \r\n اهل عالم همه مستند ز صهباى فنا * غير آن ساقى هشيار كسى ديگر نيست \r\n چشم بر هر چه گشوديم نديديم جز او * شد يقين آنكه درين دار كسى ديگر نيست \r\n هان كه بازى ندهد عشوهء بيگانه ترا * آشنا اوست جز او يار كسى ديگر نيست \r\n كو كسى تا كه كند غور سخنهاى مرا * بجز از صاحب گفتار كسى ديگر نيست \r\n فيض از صاحب گفتار مزن دم زنهار * غير ديّار درين دار كسى ديگر نيست « 3 » \r\n\r\n( 197 ) عشق « 4 »\r\n يك محرم راز در جهان نيست * يك دوست به زير آسمان نيست \r\n غير از غم عشق همدمى كو * كز صحبت او دلم گران نيست \r\n فرياد ز دست اين گرانان * جان را ز عذابشان « 5 » امان نيست \r\n من طاقت احمقان ندارم * جز مرگ سزاى احمقان نيست \r\n يا رب يا رب غم تو خواهم * دل جز به غم تو شادمان نيست \r\n تا يافت بكوى عشق راهى * دل را غم جان سر جهان نيست \r\n\r\n\r\n","description":"","footnote":"\r\n( 1 ) - چ پ : مصراع دوم بيت سپس .\r\n( 2 ) - چ پ : فاقد مصراع .\r\n( 3 ) - در همهء نسخ بىتفاوت .\r\n( 4 ) - عنوان از اصلى .\r\n( 5 ) - چ ش : را از عذاب .\r\n","page_name":" 621 ","page_number":621},
  {"content":"\r\n\r\n خود جان جهان جهان جان شد * دل بستهء اين جهان و جان نيست \r\n شور عشقى چو هست در سر * دل را پرواى اين و آن نيست \r\n جائى نتوان نشست اى فيض * كافسانه عشق در ميان نيست \r\n\r\n( 198 ) كمال « 1 »\r\n ز غفلت تو ترا صد حجاب در پيشست * صفاى چهرهء جان را نقاب در پيشست \r\n بسى كتاب بخواندى كتاب خويش بخوان * ز كرده‌هاى تو جان را كتاب در پيشست \r\n حساب كرده خود كن حساب زر « 2 » چه كنى * كه ماند از پس و روز حساب در پيشست \r\n عذاب روح مكن بهر مال دنيى دون * عذاب قبر و سؤال و جواب در پيشست \r\n ز بهر آنچه ز پس ماندت چه مىسوزى * زمين حشر و تف آفتاب در پيشست \r\n جواب پرسش اعمال خود مهيا كن * شدن ز شرم و خجالت چو آب در پيشست \r\n توانى ار به عبادت شبى به روز آرى * بكن بكن كه بهشت و ثواب در پيشست \r\n توانى ار فكنى معصيت به دار فنا * مكن مكن كه جحيم و عقاب در پيشست \r\n زمانى ار نكنى خواب در دل شبها * شود كه در لحدت وقت خواب در پيشست \r\n نصيحت تو يكى فيض در دلت نگرفت * ترا ز گفتهء خود صد حجاب در پيشست \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ ، چ ش : حساب در\r\n","page_name":" 622 ","page_number":622},
  {"content":"\r\n\r\n\r\n( 199 ) كمال شكر آگاهى « 1 »\r\n غنيمتيست دمى كان به فكر كار گذشت * فتاد در سر « 2 » اين غم كه روزگار گذشت \r\n نداشت درد ولى درد كرد بىدردى * نكرد كار و ليكن به درد كار گذشت \r\n به كار دوست نپرداخت ليك شد غمناك * كه روزگار چرا بىحضور يار گذشت \r\n به فكر كار فتادن دليل هشياريست * تو مغتنم شمر آن دم كه هوشيار گذشت \r\n تو مغتنم شمر آن دم ز بهر استغفار * كه آن هم ار نكنى كار از اعتذار « 3 » گذشت \r\n تو وقت كار همان دان كه فكر كارت هست * مگو چه‌كار كند كس چو وقت كار گذشت \r\n به فكر كار « 4 » فتادى كنون بكن كارى * كه وقت مىگذرد نفحه‌هاى « 5 » يار گذشت \r\n بگير نفحه‌اى « 6 » زان نفحه‌هاى « 7 » ربانى * و گرنه عمر تو امسال همچو پار گذشت \r\n به فكر كار فتادى به گنج ره بردى * تو مير گنج شو اكنون كه رنج مار گذشت \r\n به كار كوش و بمان فكر كار هان اى فيض * گذشت آنچه برين خاطر فگار گذشت \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ : فتاد بر سرم .\r\n( 3 ) - چ پ ، چ ش : ز اعتذار .\r\n( 4 ) - چ ش : كارى .\r\n( 5 ) - چ پ : نفخه .\r\n( 6 ) چ پ : نفخه\r\n( 7 ) چ پ : نفخه\r\n","page_name":" 623 ","page_number":623},
  {"content":"\r\n\r\n\r\nغزليات حرف ث\r\nشماره 200 تا 206\r\n\r\n","description":"","footnote":"","page_name":" 624 ","page_number":624},
  {"content":"\r\n\r\n\r\n( 200 ) كمال شكوه از تضييع عمر « 1 »\r\n گذشت عمر تو امسال همچو پار عبث * چرا چنين گذرانند روزگار عبث \r\n بسى نماند ز عمر و بسى بماند « 2 » ز كار * هزار حيف كه بگذشت وقت كار عبث \r\n گمان مبر كه ترا آفريد حق باطل * گمان مدار كه ترا ساخت كردگار عبث \r\n تو آمدى به جهان تا روى بر جانان * بكوش تا برسى خويش را مدار عبث \r\n تو جان هر دو جهانى و مقصد ايجاد * عزيز من چه كنى خويش را تو خوار عبث \r\n تو خويش را مفروش اى پسر چنين ارزان * كه بهر جنّتى و مىروى به نار عبث \r\n گران‌بها و عزيز الوجود و بىبدلى * نه‌اى چنين سبك و بىبها و خوار عبث \r\n چو كرده‌هاى تنت مزدهاى جان دارد * مدُزد اين جان تن را ز كار و بار عبث \r\n غنيمتى شمر اين يك‌دو دم كه ماند اى فيض * به كار كوش و سخن در ميان ميار عبث \r\n\r\n( 201 ) عشق « 3 »\r\n دلى كه عشق ندارد وجود اوست عبث * چو پرتوى ندهد شمع ، دود اوست « 4 » عبث \r\n وجود خلق براى پرستش حقست * كسى كه حق نپرستد وجود اوست عبث \r\n كسى كه سود و زيانش نه در ره عشقست * زيان اوست بسى سهل و سود اوست عبث \r\n عبادتت نكند سود معرفت چون نيست * چو جامه را نبود تار ، پود اوست عبث \r\n گمان مبر ز سراب جهان شوى سيراب * هر آنچه بود « 5 » ندارد نمود اوست عبث \r\n بيا عبادت حق كن ز باطلان بگريز * كه مهر باطل ، باطل ، درود اوست عبث \r\n اگر نه فيض براى خدا سخن گويد * سخن‌سرايى او چون وجود اوست عبث « 6 » \r\n خموش باش محيط جهان پر از سخنست * به بحر هر كه گهر ريخت جود اوست عبث \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ ، چ ش : نماند .\r\n( 3 ) - عنوان از اصلى .\r\n( 4 ) - چ ش : دور اوست .\r\n( 5 ) - چ پ ، چ ش : كه هر چه بود .\r\n( 6 ) - چ پ : فاقد بيت .\r\n","page_name":" 625 ","page_number":625},
  {"content":"\r\n\r\n\r\n( 202 ) عشق « 1 »\r\n هر آنچه بود ندارد نمود اوست عبث * چو جامه را نبود تار پود اوست عبث \r\n به بزم نغمه‌سرايان چو كاسهء تنبور * سرى كه عشق ندارد سرود اوست عبث \r\n چو نيست روشنى در دل آن گِلست نه دل * چو پرتوى ندهد شمع دود اوست عبث \r\n فغان چه سود دهد چون گمان و صلى نيست * ندارد آنكه اميدى سرود اوست عبث \r\n چو زاهد از پى جنّت ثناى حق گويد * ثناى حق نبود آن درود اوست عبث \r\n چو در دلش نبود نور عشق و آه كشد * چو چوب تر بود آن خشك و دود اوست عبث \r\n اگر نه پختگى عاشقان غرض باشد * كجا جهنّم و مؤمن ورود « 2 » اوست عبث \r\n اگر به دل نرسد دم به دم ز حق فيضى * نعيم هشت بهشت و خلود اوست عبث \r\n براى سنگدلان خون دل مريز اى فيض * به كوه هر كه برد لعل جود اوست عبث \r\n\r\n( 203 ) عشق « 3 » شكوه از عشوهء بتان و دنيا\r\n به مهر تو دادم دل و جان عبث * به عشقت گرو كردم ايمان عبث \r\n ز دين و دل من چه حاصل ترا * گرفتى هم اين را و هم آن عبث \r\n چه مىخواهى از جانم اى بىوفا * چه دارى دلم را پريشان عبث \r\n در اقليم دين جلوه‌ات تاخت كرد * بسى خانه شد از تو ويران عبث \r\n به يك عشوهء دل‌فريب خوشت * دل عالمى شد پريشان عبث \r\n ز آهن بود آن « 4 » دل اى فيض بس * مريز اشك بر روى سندان عبث \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ ش : درود ، چ پ : فاقد بيت .\r\n( 3 ) - عنوان از اصلى .\r\n( 4 ) - چ پ ، چ ش : دل من بود آن .\r\n","page_name":" 626 ","page_number":626},
  {"content":"\r\n\r\n\r\n( 204 ) كمال « 1 »\r\n شديم باركش رهزن هوا به عبث * وفا به عهد نكرديم با خدا به عبث \r\n به راه حق نزديم از سر وفا قدمى * به جدوجهد شديم از پى هوا به عبث \r\n عنان خود به كف آرزوى دل داديم * تمام صرف هوس گشت عمر ما به عبث \r\n ز بهر دنيا كان را اساس بر نفسى « 2 » است * بسى به دوش كشيديم بارها به عبث \r\n گذاشتيم ز كف زاد آخرت را خام * بسوختيم به بيكار خويش را به عبث \r\n فتادى از پى لذّات بىبقا شب و روز * تمام عمر تو اى فيض شد هبا به عبث \r\n گمان ندارم ازين بحر بيكران برهيم * چه مىزنيم « 3 » درين موج دست و پا به عبث \r\n\r\n( 205 ) حق « 4 »\r\n جان ندارد جز تو كس يا مستغاث * خسته را فريادرس يا مستغاث \r\n خستهء دل در غم تو بسته‌اى * چند نالد « 5 » چون جرس يا مستغاث \r\n مرغ جان را بال همت برگشاى * تا بپرّد زين قفس يا مستغاث \r\n هر دمم خارى زند در دل خسى * بگسلم زين خار و خس يا مستغاث \r\n مىربايد دل ز من هر دم بتى * هم تو گيرش باز پس يا مستغاث \r\n محو خود كن فيض را تا بىرخت * برنيارد يك نفس يا مستغاث \r\n رحم كن بر بيدلى « 6 » بيچاره‌اى * كو ندارد جز تو كس يا مستغاث \r\n\r\n\r\n","description":"","footnote":"\r\n( 1 ) - عنوان از اصلى .\r\n( 2 ) - چ پ ، چ ش : پُرنقشى .\r\n( 3 ) - چ پ ، چ ش : چو مىزنيم .\r\n( 4 ) - عنوان از اصلى .\r\n( 5 ) - چ ش : ناله .\r\n( 6 ) - چ پ ، چ ش : بيدل .\r\n","page_name":" 627 ","page_number":627},
  {"content":"\r\n\r\n\r\n( 206 ) حق\r\n جز تنعّم به غم يار عبث بود عبث * هر چه كرديم جز اين كار عبث بود عبث \r\n هر چه جز مصحف آن روى غلط بود غلط * جز حديث لب دلدار عبث بود عبث \r\n پى به منزلگه مقصود نبرديم به عقل « 1 » * قطع اين وادى خونخوار عبث بود عبث \r\n اشك خونين به نگاهى نخريدند « 2 » از ما * كوشش چشم گهربار عبث بود عبث \r\n هر چه برديم ز كردار هبا بود هبا * هر چه بستيم ز گفتار عبث بود عبث \r\n جنگ با نفس خطا پيشهء خود مىبايست * با كسان اين همه پيكار عبث بود عبث \r\n خويش را كاش در اوّل به خدا مىبستيم « 3 » * از خودى اين همه آزار عبث بود عبث \r\n هر چه گفتيم و شنيديم خطا بود خطا * غير حرف خط دلدار « 4 » عبث بود عبث \r\n جز دل سوخته و جان برافروخته فيض * هر چه برديم بدان يار عبث بود عبث \r\n\r\n\r\n\r\n","description":"","footnote":"\r\n( 1 ) - متن برابر اصلى ، عق ، جنگ قديم - چ پ ، چ ش : نبرديم آخر .\r\n( 2 ) - چ پ ، چ ش : بخريدند .\r\n( 3 ) - چ پ ، چ ش ، عق : مىبستم .\r\n( 4 ) - چ پ ، چ ش : دل و دلدار .\r\n","page_name":" 628 ","page_number":628}
  ]