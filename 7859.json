[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nيوسفى غروى ، محمد هادى ، 1327 -\r\nتاريخ تحقيقى اسلام [ موسوعة التاريخ السلامى 
  ] / محمدهادى يوسفى غروى ، مترجم : حسين على عربى ، 1339 -\r\nقم : مركز انتشارات مؤسسه آموزشى و پژوهشى امام خمينى رحمه الله ، 1383 .\r\nج . ( مركز انتشارات مؤسسه آموزشى و پژوهشى امام خمينى رحمه الله : 35 ، تاريخ 7 )\r\nكتاب نامه :\r\n[ ج 1 . عصر نبوت تا مرحلهء اعلان دعوت . - ج . 2 . عصر نوبت تا پايان سال دوم هجرت . - ج . 3 . حوادث سال سوم تا ششم هجرت - ج . 4 . حوادث سال هفتم تا يازدهم هجرت . - 
  ]\r\n1 . اسلام - تاريخ . الف . عربى . حسين على ، 1349 - مترجم . ب . عنوان .\r\n841 م 9 ى / 14 BP\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nتاريخ تحقيقى اسلام\r\n( موسوعة التاريخ السلامى )\r\nجلد اول\r\nعصر نبوت تا مرحله اعلان دعوت\r\nمؤلف محمد هادى يوسفى غروى\r\nمترجم\r\nحسين على عربى\r\nمركز انتشارات مؤسسه آموزشى و پژوهشى امام خمينى قدس سرة\r\n1383\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nتاريخ تحقيقى اسلام ( جلد اول ) [ موسوعة التاريخ الاسلامى 
  ]\r\nمؤلف : محمدهادى يوسفى غروى\r\nمترجم : حسين على عربى\r\nناشر : مركز انتشارات مؤسسه آموزشى و پژوهشى امام خمينى رحمه الله\r\nچاپ : صدف\r\nنوبت تاريخ چاپ : چهارم ، پاييز 1383\r\nشمارگان : 500\r\nقيمت : 3550 تومان\r\nقم : صفاشهر ، جنب بانك تجارت ، پلاك 73\r\nتلفن و نمابر : 2911467\r\nتهران : خيابان انقلاب ، بين خيابان 12 فروردين و شهيد منيرى جاويد ، ساختمان شماره 310 ، طبقه سوم ، واحد 112\r\nتلفن و نمابر : 6410443 - 6965798\r\nكليه حقوق براى ناشر محفوظ است\r\nشابك 9 - 70 - 5883 - 964\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد اول\r\n\r\nفهرست مطالب\r\nمقدمهء ناشر 13\r\nپيش گفتار 15\r\n\r\nروش مطالعه و تحقيق تاريخ اسلام\r\nتاريخ قبل از اسلام 19\r\nتاريخ بعد از اسلام 19\r\nتدوين سيرهء نبوى و تاريخ اسلام 20\r\nاصول سيرهء نبوى و تكامل آن در قرنهاى اول و دوم 21\r\nاولين نويسندگان سيرهء پيامبر صلّى اللّه عليه و آله 21\r\nمورخان صدر اسلام 22\r\nآثار باقى مانده در سيره 23\r\nاصطلاحات ابن هشام در سيره ابن اسحاق 24\r\nمغازى واقدى 27\r\nجايگاه علمى و روايى واقدى 30\r\nتشيّع ابن اسحاق و واقدى ؟ ! 31\r\nنقد كتاب‌هاى سيره 33\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nاختلاف در كتاب‌هاى سيره و بين آنها 34\r\nشرايط تحقيق در تاريخ 39\r\nنابود كردن نشانه‌هاى حقيقت 40\r\nمظلوميت حق 42\r\nأخبار تاريخى را چگونه ارزيابى كنيم ؟ 53\r\nيادآورى 56\r\nبحث اسناد 58\r\nروش ما در بررسى تاريخ 59\r\n\r\nفصل اول : نگاهى به حوادث و تاريخ قبل از اسلام\r\nجاهليت در قرآن كريم 61\r\nجاهليت در نهج البلاغة 65\r\nمعناى جاهليت 66\r\nغيرت يا حميّت جاهليت 70\r\nنگاهى به زندگى حضرت ابراهيم 72\r\nشبه جزيرهء عربستان گاهوارهء تمدن اسلام 81\r\nكعبهء معظمه و مكه مكرمه 83\r\nمدينهء منورة 84\r\nاعراب قبل از اسلام 87\r\nاخلاق اعراب در قبل از اسلام 94\r\nآيا اعراب در قبل از اسلام تمدنى داشته‌اند ؟ 96\r\nدين در جزيرة العرب 99\r\nأزلام عرب 110\r\nيهود در يثرب و نصارى در نجران و شام 113\r\nسنت‌هاى جاهليت در مورد شتر و گوسفند 116\r\nحماسهء عرب قبل از اسلام 118\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nخرافات در ميان اعراب جاهلى 119\r\nالف ) روشن كردن آتش براى نزول باران 121\r\nب ) گاو نر را كتك مىزدند تا گاو ماده آب بياشامد ! 121\r\nج ) شتر نر سالم را داغ مىزدند تا شتر مادهء مريض خوب شود 122\r\nد ) شترى را بر قبر حبس مىكردند تا ميت به هنگام حشر بر آن سوار شود 122\r\nه ) پى كردن شترى بر سر قبر ميت 122\r\nو ) درمان بيماران 122\r\nزن در جامعهء جاهلى 124\r\nمبدأ عرب‌هاى عاربه ( أصيل ) 124\r\nعرب‌ها از فرزندان قحطان 129\r\nپادشاهان يمن 130\r\nسيل عرم و پراكنده شدن أزدىها در مناطق مختلف 131\r\nتمدن امپراتورهاى فارس و روم 135\r\nدولت فارس به هنگام ظهور اسلام 136\r\nتمدن ايرانى 136\r\nمنحصر بودن آموزش به طبقهء ممتاز 138\r\nجنگ‌هاى ايران و روم 142\r\nبحران وضعيت دينى 143\r\nتمدن روم 144\r\nپادشاهان حيره در يمن 145\r\nانتقام گرفتن پسر عدىّ از قاتلان پدرش 152\r\nساير پادشاهان حيره و سرنوشت آنها 155\r\nغساسنهء شام 155\r\nپادشاهان شام از يمن 156\r\nفرزندان اسماعيل بن ابراهيم عليه السّلام 159\r\nيثرب در بين يهود و اوس و خزرج 164\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nأصحاب اخدود 169\r\nأرياط يا أبرهه 172\r\nاصحاب فيل 173\r\nبازارهاى عرب 186\r\nفرزندان معدّ بن عدنان 189\r\nپيمان مطّيّبين و پيمان لعقة 197\r\nتجارت زمستانى و تابستانى 199\r\nحفر چاه زمزم 202\r\n\r\nفصل دوم : نشو و نماى نبى اكرم صلّى اللّه عليه و آله\r\nايمان عبد المطلب 205\r\nفرزندان عبد المطلب و آنكه قربانى شد 207\r\nازدواج مبارك 210\r\nولادت مبارك 214\r\nجايگاه مولود در نگاه جدّ و عمويش 217\r\nوفات عبد اللّه 218\r\nدوران شيرخوارگى نبى اكرم صلّى اللّه عليه و آله 220\r\nدايگى حليمهء سعديه 222\r\nقصهء شكافتن سينه 224\r\nحضور عبد المطلب و هيأت همراه در كاخ سيف بن ذى يزن 232\r\nطلب باران به واسطهء رسول الله صلّى اللّه عليه و آله 237\r\nاولين سفر نبى اكرم صلّى اللّه عليه و آله با عمويش به شام 244\r\nخداوند نبى اكرم صلّى اللّه عليه و آله را به سوى نيكىها سوق مىداد 252\r\nجنگ فجار 255\r\nولادت على عليه السّلام 258\r\nپيمان فضيلت 262\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nچوپانى نبى اكرم صلّى اللّه عليه و آله 267\r\nدومين سفر پيامبر صلّى اللّه عليه و آله به شام و ازدواج با خديجه 270\r\nخواستگارى به وسيلهء ابو طالب 271\r\nچه كسى متولّى ازدواج خديجه بوده است ؟ ! 272\r\nپيشنهاد خديجه به محمد صلّى اللّه عليه و آله 274\r\nپندارهاى بىپايه 278\r\nانگيزه‌هاى ازدواج نبى اكرم صلّى اللّه عليه و آله 279\r\nكابين و سنّ خديجه 280\r\nآيا خديجه بيوه بوده است ؟ 282\r\nفرزندان خديجه از نبى اكرم صلّى اللّه عليه و آله 284\r\nميلاد فاطمه عليها السّلام 289\r\nحضرت على عليه السّلام نزد رسول الله صلّى اللّه عليه و آله 293\r\n\r\nفصل سوم : بعثت مبارك نبى اكرم صلّى اللّه عليه و آله\r\nرسول اكرم صلّى اللّه عليه و آله از همان ابتدا صداهايى را مىشنيد و محافظت مىشد 297\r\nبشارت به نبوت 299\r\nديانت آن حضرت پيش از بعثت 302\r\nحنفاء يا پاكيزگان 309\r\nنبىّ و رسول 310\r\nاخبار بعثت 314\r\nچگونگى آغاز بعثت 315\r\nنزول اولين آيه‌ها 316\r\nاخبار مربوط به نماز 319\r\nآيا وحى منقطع شد ؟ 327\r\nآيا قرآن در دوران كتمان رسالت نازل شده است ؟ 332\r\nمسأله جانشينى على عليه السّلام در اوايل بعثت 338\r\n\r\n","description":"","footnote":"","page_name":" 9 ","page_number":9},
  {"content":"\r\n\r\n\r\nفصل چهارم : اعلان دعوت عمومى\r\nمرحلهء دعوت عمومى آشكار 355\r\nخطبه‌هاى نبى اكرم صلّى اللّه عليه و آله براى دعوت علنى 367\r\nمقتسمين چه كسانى هستند ؟ 370\r\nآنچه از قرآن كه قبل از آيهء « فاصدع » نازل شده است 372\r\nسومين سوره : المزّمّل 375\r\nچهارمين سوره : المدّثّر 375\r\nسورهء پنجم : الفاتحة 377\r\nسورهء ششم : المسد 377\r\nسورهء هشتم : أعلى 379\r\nسورهء دهم : الضحى 380\r\nسورهء دوازدهم : الشرح 384\r\nسورهء سيزدهم : العصر 385\r\nسورهء چهاردهم : العاديات 385\r\nسورهء پانزدهم : الكوثر 386\r\nسورهء شانزدهم : التكاثر 389\r\nسورهء هفدهم : الماعون 389\r\nسورهء هيجدهم : الكافرون 390\r\nسوره‌هاى بيستم و بيست و يكم : معوذتان 392\r\nسورهء بيست و دوم : توحيد 395\r\nسورهء بيست و سوم : النجم و معراج رسول الله صلّى اللّه عليه و آله 397\r\nاسلام آوردن حمزه عموى پيامبر اكرم صلّى اللّه عليه و آله 402\r\nوجوب نمازها 407\r\nسورهء بيست و چهارم : عبس 411\r\nسورهء بيست و پنجم : قدر 413\r\nسورهء بيست و نهم : قريش 413\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nسورهء سى و دوم : الهمزه 414\r\nسورهء سى و سوم : المرسلات 414\r\nسورهء سى و چهارم : ق 414\r\nسورهء سى و پنجم : البلد 415\r\nسورهء سى و هفتم : القمر 416\r\nسوره سى و هشتم : « ص » 417\r\nملاقات مشركين با ابو طالب 418\r\nسورهء سى و نهم : أعراف 420\r\nسورهء چهل و يكم : يس 423\r\nسورهء چهل و دوم : فرقان 424\r\nسورهء چهل و چهارم : مريم 428\r\nسورهء چهل و ششم : واقعه 429\r\nسورهء چهل و هفتم : شعراء 429\r\nسورهء چهل و نهم : قصص 429\r\nايمان ابو طالب 431\r\nسورهء پنجاهم : إسراء 436\r\nسورهء پنجاه و يكم : يونس 443\r\nسورهء پنجاه و دوم : هود 444\r\nسورهء پنجاه و چهارم : حجر 446\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدمهء ناشر\r\nتاريخ ، معلمى است كه تجربه‌هاى نسلها و امتهاى پيشين را بازگو مىكند تا آيندگان عبرت گرفته و در مسير زندگى و صراط مستقيم را در پيش گيرند .\r\nبىشك تاريخ اسلام به اعتراف صاحبان فن ، يكى از بىنظيرترين گنجينه‌هاى موجود تاريخى جهان است و با وجود عيب‌ها و نقص‌هايى كه بر آن وارد است ، يكى از نعمتها و منتهايى است كه خداوند به امّت اسلامى عنايت كرده است و اديان و امتهاى ديگر از داشتن چنين نعمت بزرگى محروم هستند .\r\nدر طول تاريخ اسلام ، مورخان و سيره‌نويسان كوشش كرده‌اند كه اين گنجينهء ارزشمند را به نسلهاى بعد منتقل نمايند و از اين رو ، هزاران عنوان كتاب در زمينهء تاريخ و سيرهء پيامبر اكرم صلّى اللّه عليه و آله كه « اسوهء حسنه » است ، تأليف كرده‌اند .\r\nدر اين ميان ، استاد فاضل و ارجمند جناب حجت الاسلام و المسلمين آقاى محمد هادى يوسفى غروى كه از مورخان و كتاب‌شناسان صاحب نام حوزهء علميهء قم و نجف مىباشند ، پس از بيست سال و اندى تحقيق و تدقيق ، كتاب ارزشمند « موسوعة التاريخ الاسلامي » را به جامعه علم و ادب تقديم داشته‌اند . كتاب مذكور در سه مجلد به وسيله مجمع الفكر الاسلامى منتشر شده است .\r\nويژگيهاى منحصر به فرد اين كتاب سبب شد كه از همان آغاز انتشار جلدهاى اول و دوم ، مورد عنايت ويژهء استادان فن و صاحب نظران قرار گيرد . مركز انتشارات مؤسسه آموزشى و پژوهشى امام خمينى رحمه اللّه نيز كه در راستاى ترويج فرهنگ اسلامى فعاليت مىنمايد ، در صدد بر آمد تا در اين ميان وظيفه خود را ادا كند . بر اين اساس اين اثر گرانبها را به فارسى بر گردان نمود تا مورد استفاده تعداد بيشترى از علاقه‌مندان به تاريخ اسلام و سيرهء پيامبر اكرم صلّى اللّه عليه و آله قرار گيرد .\r\nاين كتاب در چهار مجلد با عنوان « تاريخ تحقيقى اسلام » ، با توجه به شأن نزول آيات و روايات اهل بيت عليهم السّلام به فارسى برگردان شده است و داراى ويژگىهاى زير مىباشد :\r\n1 . از آنجا كه كتابهاى تاريخى تحت تأثير سياست‌هاى حكومت‌هاى وقت به نگارش در آمده است ، متأسفانه داراى معايب و تحريفات فراوانى مىباشد ، از اين رو در تأليف اين\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nمجموعه ، از قرآن به عنوان يك منبع متقن و مستدل و غير قابل تحريف براى بررسى و تحليل حوادث زمان پيامبر اكرم صلّى اللّه عليه و آله استفاده شده و شأن نزول آياتى كه دربارهء حوادث مختلف نازل شده ، بيان گرديده است .\r\n2 . مؤلف در بررسى و تحقيق بيست سالهء خود از روش علمى مخصوصى در علم تاريخ استفاده كرده و كوشش كرده است كه علّت تناقض نصوص يا تحريف‌هاى انجام شده را ريشه‌يابى و تحليل كند .\r\n3 . با عنايت به اينكه « اهل البيت أدرى بما فى البيت » هستند ، مؤلف محترم كوشيده است تا روايات ائمهء اطهار عليهم السّلام پس از بررسى سند و دلالت در تبيين و تحليل حوادث صدر اسلام استفاده كند . ايشان با استدلال و منطق و روش علمى تحقيق در علم تاريخ ، بسيارى از فضائل جعل شده براى صحابيها را به چالش مىكشد .\r\n4 . مؤلف تلاش كرده است كه از منابع دست اول استفاده كند و در اين ميان عنايت ويژه‌اى به منابع شيعى ، داشته است .\r\n5 . مؤلف در آغاز كتاب ، ضمن مقدمه‌اى طولانى ، روش استفاده از متون تاريخى را ارائه كرده كه اين مقدمه براى دانشجويان رشتهء تاريخ بسيار مفيد و سودمند است .\r\n6 . در طول تاريخ ، شبهات بسيارى دربارهء اسلام و قرآن و به ويژه دربارهء شخصيت والاى پيامبر اكرم صلّى اللّه عليه و آله ايجاد شده است كه مؤلف در جاى مناسب با استدلال و برهان و به خصوص با استفاده از قرآن ، به اين شبهات پاسخ داده است .\r\n7 . اين كتاب ، بر خلاف مرسوم ، تنها جمع‌آورى و تبويب گزارش‌هاى تاريخى از كتاب‌هاى مختلف نمىباشد ، بلكه مؤلف كوشيده است هرگونه حادثه‌اى را تبيين نموده تا چراغى براى راه آيندگان باشد .\r\nدر همين جا لازم است از جناب استاد يوسفى غروى و همچنين از جناب حجة الاسلام آقاى حسين على عربى كه قبول زحمت نموده و با نظارت استاد يوسفى غروى ، اين مجموعه را به فارسى برگردان كرده‌اند سپاسگزارى نماييم . اميدواريم كه اين اثر ، گامى در راه خدمت به فرهنگ اسلام و قرآن باشد و مورد قبول صاحب نظران قرار گيرد .\r\nمركز انتشارات مؤسسه آموزشى و پژوهشى امام خمينى رحمه اللّه\r\n\r\n","description":"","footnote":"","page_name":" 14 ","page_number":14},
  {"content":"\r\n\r\n\r\nپيش گفتار\r\nگذشته ، چراغ راه آينده است و تاريخ ، حكيم جهان ديده‌اى است كه حوادث گذشته را بازخوانى مىكند تا راهى براى پيمودن آيندهء مبهم پيش روى ما بنهد .\r\nمطالعهء فعال و تحليل هوشمندانه حوادث تاريخى كه به قصد حقيقت يا بى و عبرت‌آموزى انجام گيرد ، تأثيرى شگرف بر حيات فكرى و اجتماعى جوامع مىگذارد و راه را براى اصلاح و تفاهم بيشتر هموار مىكند .\r\nبا توجه به اهميت ويژهء تاريخ كه شناسنامهء يك ملت يا امت محسوب مىشود ، نخبگان هر جامعه‌اى ، پيوسته در صدد بوده‌اند كه آثارى را در شرح وقايع و حوادث مربوط به جامعهء خويش ارائه دهند .\r\nظهور اسلام در چهارده قرن پيش ، نقطهء عطفى در تاريخ جهان بود كه ، تمام جوانب فكرى و عقيدتى و اخلاقى و مناسبات سياسى و اقتصادى جهان را از آن زمان تا به امروز مورد تأثير خويش قرار داده است .\r\nشايسته آن بود كه ، چنين پديدهء مهمى و به خصوص زندگانى پيامبر اكرم صلّى اللّه عليه و آله گاه شمارى مىشد و تمام زواياى آن به ثبت مىرسيد ، اما جهل و تعصب و اغراض سياسى حاكمان ، باعث شد كه بسيارى از حوادث مهم تاريخى در پشت پردهء ابهام باقى بماند و تا حدود صد سال پس از رحلت رسول اكرم صلّى اللّه عليه و آله اثرى تأليف نشود ، ولى با اين وجود عده‌اى از اهل قلم و دانشمندان ، دامن همت به كمر بستند و به جمع‌آورى و تدوين تاريخ صدر اسلام پرداختند و مطمئنا غنىترين و دقيق‌ترين تاريخ موجود در جهان را پديد آوردند كه بسيارى از نكات جزئى مربوط به هزار و چهارصد سال قبل را ثبت كرده است .\r\nدر طول چهارده قرن گذشته ، مورخان بزرگى در عرصهء تاريخ اسلام ظهور كرده و آثار گرانبهايى به يادگار گذاشتند . تا اينكه در عصر حاضر - كه عصر انفجار اطلاعات است - نياز روزافزونى به منابع تاريخى مدوّن و منقح احساس شد و مورخانى آثار گرانبها و با ارزشى را پديد آوردند . در اين ميان استاد فاضل و ارجمند آقاى محمد هادى يوسفى غروى دست به كار شده و پس از حدود بيست سال مطالعه و بررسى آثار و منابع تاريخى ، كتاب ارزشمند و\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nماندگار موسوعة التاريخ الاسلامى را به جامعه علمى اسلام و به خصوص جامعه تشيع تقديم كرده است .\r\nاستاد در سال 1327 هجرى شمسى در نجف اشرف و در كانون علم و تقوى ديده به جهان گشود و از همان كودكى به تحصيل درس‌هاى حوزوى همت گماشت .\r\nهوش سرشار و قدرت حافظهء عجيب و تاريخى وى باعث شد كه در كنار درس‌هاى حوزوى به مطالعهء تاريخ علاقه‌مند شود و از همان اوايل منابع تاريخى را مورد مطالعه و پژوهش قرار دهد . ايشان در سال 1351 شمسى به جرم ايرانى بودن ، توسط رژيم بعث از نجف اشرف اخراج گرديد . پس از آن در قم رحل اقامت افكند تا تلاش‌هاى علمى خود را استمرار بخشد . وى در طول سال‌هاى متمادى در كنار تدريس و تحصيل ، كتاب‌هاى زيادى را در موضوعات فقهى ، اصولى و عقيدتى ترجمه و يا تأليف نموده است كه كتاب‌هاى : وقعة الطف و موسوعة التاريخ الاسلامى مربوط به رشتهء تاريخ مىباشد :\r\n« وقعة الطف لأبى مخنف » ، اولين گزارش مستند از وقايع عاشورا است كه در برخى موارد تنها يك واسطه در نقل اخبار آن وجود دارد و استاد تمامى اسناد اين كتاب مهم را جمع‌آورى و تحقيق نموده و انتشارات جامعهء مدرسين حوزهء علميهء قم آن را به چاپ رسانده است .\r\nاين كتاب يك بار با عنوان : اولين تاريخ كربلا توسط آقاى على كرمى و بار ديگر با عنوان :\r\nنخستين گزارش مستند از نهضت عاشورا ، توسط آقاى جواد سليمانى به فارسى ترجمه شده است .\r\nو امّا « موسوعة التاريخ الاسلامى » ، مهم‌ترين اثر تاريخى استاد مىباشد كه تاكنون سه جلد از آن به وسيلهء انتشارات مجمع الفكر الاسلامى به چاپ رسيده است .\r\nاين كتاب ، حاصل مطالعه و پژوهش بيست ساله‌اى است كه ويژگىهاى ذيل را دارا مىباشد :\r\n1 . داراى مقدمه‌اى عالمانه در مورد شيوهء استفاده از متون تاريخى مىباشد كه مطالعه آن براى پژوهش‌گر تاريخ ضرورى است .\r\n2 . با استفاده از منابع دست اول به نگارش در آمده و در اين راه تا حد امكان به منابع شيعى استناد شده است .\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n3 . از آنجا كه زندگى پيامبر اكرم صلّى اللّه عليه و آله با قرآن ارتباط تنگاتنگى داشته است ، از آيات قرآن كه به مناسبت حوادث مختلف نازل شده ، استفاده گرديده و با استناد به روايات و تفاسير ، تحليل‌هاى بسيار دقيق و عالمانه‌اى ارائه شده است .\r\n4 . با روش تحقيق علمى تاريخ ، به بسيارى از شبهات در مورد تاريخ اسلام و شخصيت پيامبر اكرم صلّى اللّه عليه و آله و عقايد حقهء شيعه ، پاسخ‌هاى متقن و مستدل داده شده است و با تحليل‌هاى دقيق و موشكافانه و بررسى كارنامهء رجال سياسى - دينى صدر اسلام ، مقاصد شوم بسيارى از آنها بر ملا شده است .\r\nبا توجه به اهميت و ويژگىهاى منحصر به فرد كتاب ، معاونت پژوهش مؤسسه آموزشى ، پژوهشى امام خمينى رحمه اللّه ، پس از مشاوره با مورخان و صاحب نظران تصميم به ترجمه اين كتاب گرفته و انجام آن را بر عهدهء اين جانب گذاشت .\r\nبنده با وجود مشغله‌هاى گوناگون و مشكلات متعدد ، با توكل بر خدا ترجمهء كتاب را كه در سه جلد و بيش از دو هزار صفحه مىشد ، آغاز كردم و به يارى و لطف خدا موفق شدم كه پس از دو سال ترجمهء اين سه جلد را كه تا رحلت پيامبر صلّى اللّه عليه و آله را شامل مىشود ، به پايان برسانم .\r\nسعى بنده بر اين بوده است كه ترجمه‌اى سليس و روان و در عين حال متعهد و مطابق با متن ارائه دهم ؛ زيرا متون تاريخى و به خصوص تاريخ صدر اسلام كه دربردارندهء احكام و دستورات شرع مقدس مىباشد ، به گونه‌اى است كه حذف و اضافه يا ترجمهء آزاد را بر نمىتابد .\r\nدر خاتمه از معاونت پژوهش مؤسسه امام خمينى رحمه اللّه و همهء كسانى كه مرا در به ثمر رساندن اين ترجمه يارى كرده‌اند و مخصوصا از استاد ارجمند جناب آقاى يوسفى كه با صبر و حوصله و بزرگوارى مرا در ترجمهء اين اثر راهنمايى فرمودند ، و همچنين از مركز انتشارات مؤسسه آموزشى و پژوهشى امام خمينى رحمه اللّه كه زمينهء نشر آن را فراهم آوردند كمال قدردانى و تشكر را دارم و در آستانهء عيد غدير سال 1423 اين اثر را به پيشگاه با عظمت مولى الموحدين و امير المؤمنين حضرت على بن أبي طالب عليه آلاف التحية و الثناء تقديم مىدارم .\r\nقم المقدسه حسين على عربى بهمن ماه 1381 مطابق با ذى الحجّه 1423\r\n\r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n\r\n\r\nروش مطالعه و تحقيق تاريخ اسلام\r\n( 1 )\r\n\r\nتاريخ قبل از اسلام\r\nعرب‌هاى پيش از اسلام چيزى به نام تاريخ نداشتند ، مگر مطالبى را كه سينه به سينه براى يكديگر نقل مىكردند . آنان دربارهء اخبار آباء و اجداد و انساب و اقوام و قبايل و پادشاهانشان صحبت مىكردند و در قصه‌هايى ، پهلوانى و كرم و وفاى آنها را به تصوير مىكشيدند . همچنين در خصوص خاندانى كه إمارت را يكى بعد از ديگرى به دست گرفته و به تجهيز سپاه و برپايى جنگ‌ها و آبادانى شهرها و بنيان‌گذارى قصرها مىپرداختند ، حكايت‌ها بر جاى گذاشته‌اند . در نقل اين داستان‌ها حافظه به جاى كتاب و زبان جانشين قلم بوده است و مردم آنها را جمع‌آورى و حفظ كرده و سپس آن را به همان صورت يا با حذف و اضافه‌هايى نقل كرده‌اند .\r\nاين شيوه نزد فارس‌ها و يهوديان و عرب‌هاى مشرك جاهليّت رايج بود و عرب‌ها به خصوص اخبار جاهليت و أنساب را نيز داشتند كه در آن قصه‌هاى مربوط به خانهء خدا و چاه زمزم و قبيلهء جرهم و مسائل مربوط به آنها وجود داشت و اخبار خاندان‌هايى كه يكى پس از ديگرى زعامت و رياست قريش را به عهده گرفته و حوادثى كه قبل از آن براى سدّ مأرب در يمن رخ داده بود براى همديگر نقل مىكردند .\r\n( 2 )\r\n\r\nتاريخ بعد از اسلام\r\nبعثت پيامبر اكرم صلّى اللّه عليه و آله كه بزرگ‌ترين حادثه براى جامعهء بشريت به طور عام و براى جامعهء عرب به طور خاص بود ، رخ داد . هيچ جمعى نبود ، مگر آن كه در مورد اين حادثه صحبت مىكردند و سپاه و لشكرى حركت نمىكرد ، مگر آن كه به نفع يا عليه پيامبر اكرم صلّى اللّه عليه و آله بود تا اين كه تلاش‌هاى وى به نتيجه رسيد و به فرموده خداوند تبارك و تعالى :    « إِذا جاءَ نَصْرُ اللَّهِ وَ الْفَتْحُ وَ رَأَيْتَ النَّاسَ يَدْخُلُونَ فِي دِينِ اللَّهِ أَفْواجاً »    پيروزى نصيب آن حضرت صلّى اللّه عليه و آله شد و مردم با هدايت قرآن و اسلام از جاهليت و ضلالت آشكار نجات يافتند .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبعد از ظهور پيامبر اكرم صلّى اللّه عليه و آله و آشكار شدن دعوتش ، صفحهء جديدى از تاريخ گشوده شد و نقل احاديث به وسيلهء صحابه و تابعين و اهل بيت گرامىاش عليهم السّلام در مورد تاريخ ولادت و زندگانى و جنگ‌هايش با مشركان و دعوت به توحيد و اثرات شمشير و نيزه و زبان و بيان مورد اهتمام قرار گرفت . بيان اين حوادث ، به تدريج تاريخ اسلام را به صورت عام و سيرهء رسول اكرم صلّى اللّه عليه و آله را به صورت خاص تشكيل داد .\r\n( 1 )\r\n\r\nتدوين سيرهء نبوى و تاريخ اسلام\r\nدر مورد تاريخ اسلام و سيرهء رسول اكرم صلّى اللّه عليه و آله تا پايان ايام خلافت خلفا چيزى نگاشته نشد . در اين مدت چيزى به غير از قرآن كريم و روش اعراب‌گذارى آن بر طبق مبادى علم نحو به دست ابو الاسود دئلى و به املاى امير المؤمنين على ابن ابى طالب ، تدوين نشد و اين بدان دليل بود كه رسول خدا صلّى اللّه عليه و آله مسلمانان را به كتابت قرآن كريم تشويق مىكرد اما اختلاط اعراب با اقوام ديگر و رواج لغت‌هاى غير عربى در ميان آنها باعث شد كه ابو الاسود دئلى خدمت على عليه السّلام برسد و به راهنمايى او براى حفظ زبان عرب ، علم نحو را تدوين كند .\r\nدر نتيجهء گسترش قلمرو اسلامى و اختلاط با اقوام ديگر داستان‌هايى از پادشاهان فارس و بنى اسرائيل رواج يافت ، و آمده است كه معاويه علاقه‌مند شد تا كتابى در تاريخ قديم نگاشته شود براى همين عبيد بن شريّه كه پيرمردى صد و بيست‌ساله بود از صنعاى يمن به خدمت او در آمد و كتابى در مورد اخبار گذشتگان و پادشاهان عرب و فارس و حبشه و غيره نوشت و اين اولين متن مدوّن بعد از قرآن كريم مىباشد . « 1 »\r\nبا وجودى كه مسلمانان بسيار علاقه‌مند بودند آثار مربوط به رسول اللّه صلّى اللّه عليه و آله را براى هميشه نگه دارند و اين حكايت از تعلق خاطرى مىكرد كه به آن حضرت صلّى اللّه عليه و آله داشتند ؛ ولى با كمال تأسف خلفاى سه‌گانه از تدوين سيرهء آن حضرت صلّى اللّه عليه و آله و احاديث جلوگيرى مىكردند و علّت آن هم به گمان خودشان اين بود كه احاديث با قرآن كريم مخلوط مىشود . در اين ميان تنها امير المؤمنين على عليه السّلام زير بار اين ممانعت نرفت و آن را تأييد ننمود ؛ بلكه علم نحو را به كاتب خودش ابو الاسود دئلى املا كرد ، و نيز كتاب‌هايى را در فقه و حديث نوشت و به كاتب هميشگى خودش ، عبيد الله بن ابى رافع دستور داد كه قضاوت مهمّ و احكام صادره از او را دربارهء وضو و نماز و ساير ابواب بنويسد . « 2 »\r\n\r\n\r\n","description":"","footnote":"\r\n( 1 ) . نك : مروج الذهب ، ج 2 ، ص 60 - 62 و 251 .\r\n( 2 ) . نك : رجال نجاشى ، ص 4 - 7 .\r\n","page_name":" 20 ","page_number":20},
  {"content":"\r\n\r\nبا اين اقدام درست امير المؤمنين عليه السّلام و با اظهار علاقهء مسلمانان به احاديث پيامبرشان ، افرادى در ميان مسلمانان ظاهر شدند كه حامل احاديث بودند و از علما و فقها به شمار مىرفتند اما از آنجا كه ممنوعيت نوشتن احاديث به صورت رسمى از سوى خلفاى بعد از حضرت على و فرزندش امام حسن عليها السّلام تا زمان عمر بن عبد العزيز ادامه يافت در اين مدت حاملان فقه فقط محدّث و بازگو كنندهء روايات بودند و چيزى را در فقه يا حديث تدوين نكردند امّا به نوشتن نكاتى از سيرهء پيامبر صلّى اللّه عليه و آله اقدام نمودند .\r\nممنوعيت نقل و كتابت حديث نزديك به صد سال طول كشيد و اين يكى از بزرگترين خسارت‌ها براى تاريخ صدر اسلام است كه هرگز جبران نخواهد شد .\r\n( 1 )\r\n\r\nاصول سيرهء نبوىّ و تكامل آن در قرنهاى اول و دوم\r\nشكى نيست كه اقوال و اعمال پيامبر اكرم صلّى اللّه عليه و آله اهميت بسيار زيادى در زمان حيات و به خصوص بعد از وفاتش داشته است و اين اهميّت باعث عنايت ويژه به تدوين سيره و احاديث وارد شده از سوى آن حضرت صلّى اللّه عليه و آله گرديده است . در اين زمينه عده‌اى تنها به تدوين سيرهء پيامبر اكرم صلّى اللّه عليه و آله پرداختند و عده‌اى حوادث ديگر را هم نقل كردند كه مورّخ به معناى عام هستند .\r\n( 2 )\r\n\r\nاولين نويسندگان سيرهء پيامبر صلّى اللّه عليه و آله\r\nدر زمينهء نوشتن سيرهء پيامبر اكرم صلّى اللّه عليه و آله مىتوان از افراد ذيل به عنوان اولين نويسندگان سيرهء آن حضرت نام برد :\r\n1 . اولين كسى كه مطالبى را در سيره تصنيف كرد ، عروة بن زبير بن عوّام ( متوفاى 92 ه .\r\nق ) بود .\r\n2 . ابن سعد در كتاب « الطبقات » مطلبى را ذكر كرده كه از آن چنين به دست مىآيد كه اولين كسى كه در سيره متخصص شد ، أبان بن عثمان بن عفّان ( م 105 ه ق ) بوده و مطالبى از سيره را مغيرة بن عبد الرحمن از او نقل كرده است .\r\n3 . وهب بن منبّه يمنى ( م 110 ه ) كه به جمع‌آورى اخبار سيره و ايراد آنها پرداخته است .\r\n4 . عاصم بن عمر بن قتاده ( م 120 ه ) كه ابن اسحاق قسمتى از اخبار سيره‌اش را از او نقل\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nكرده است ، همانند خبر از دعاى حضرت محمد صلّى اللّه عليه و آله براى طلب باران در مسير جنگ تبوك و خبر از شيوع نفاق در زمان آن حضرت صلّى اللّه عليه و آله .\r\n5 . شرحبيل بن سعد شامى ( م 123 ه ) .\r\n6 . عبد الله بن ابى بكر بن حزم قاضى ( م 135 ه ) كه عمر بن عبد العزيز از او درخواست كرد تا احاديثى را كه مىداند ، بنويسد و آنها را بين مردم منتشر كند .\r\n7 . موسى بن عقبه ( م 141 ه . ق ) .\r\n8 . معمر بن راشد ( م 150 ه . ق ) .\r\n9 . محمد بن اسحاق بن يسار مدنى ، و بنا به قولى : بشّار بن خيار و معروف به ابن اسحاق كه از اسيران جنگى در عين تمر عراق بوده است ( م 153 ه ) . وى در اصل ايرانى بوده و در زمان صادقين عليهم السّلام مىزيسته است و از امام باقر عليه السّلام بدون واسطه روايت كرده است .\r\n10 . زياد بن عبد الملك بكّايى كوفى عامرى ( م 183 ه ) .\r\n11 . راويهء ابن اسحاق به نام : محمد بن عمر بن واقد معروف به واقدى ، صاحب كتاب مغازى ( م 207 ه ) .\r\n- راويهء ابن زياد بكّايى از ابن اسحاق به نام « عبد الملك بن هشام حميرى يمنى بصرى ( م 218 ه ) كه سيرهء ابن هشام منتسب به او است ، زيرا او سيرهء ابن اسحاق را با رعايت امانت كم و زياد كرده است ، بدين صورت كه خبرهاى افزوده را جداگانه نوشته و با اصل كتاب مخلوط نكرده است .\r\nاما با كمال تأسف بايد گفت كه از ميان تمام آثار اين مورخان جز سيرهء ابن اسحاق به روايت ابن هشام از بكايى و كتاب مغازى واقدى و كتاب طبقات ابن سعد كه شاگرد واقدى بوده است و رواياتى پراكنده در كتاب‌هاى ديگر ، چيزى براى ما نمانده است .\r\n( 1 )\r\n\r\nمورخان صدر اسلام\r\nعلاوه بر سيره‌نويسان افرادى ظاهر شدند كه به نقل سيرهء پيامبر اكرم صلّى اللّه عليه و آله اكتفا نكردند ؛ بلكه اخبار جاهليت قبل از اسلام را هم جمع‌آورى نموده و سپس اخبار خلفاى بعد از اسلام يا بعضى از خلفا يا تنها اخبار مربوط به ائمه اهل بيت را بدان افزودند و از جملهء مورخان به معناى عام شدند كه بعضى از آنها عبارتند از :\r\n\r\n","description":"","footnote":"","page_name":" 22 ","page_number":22},
  {"content":"\r\n\r\n1 . محمد بن سائب كلبى كوفى ، نسب‌شناس معروف ( م 146 ه . ق ) .\r\n2 . ابو مخنف ، لوط بن يحياى ازدى كوفى ( م 157 ه . ق ) صاحب « وقعة الطف لأبى مخنف »\r\n3 . هشام بن محمّد كلبى كوفى ( م 206 ه . ق ) .\r\n4 . نصر بن مزاحم منقرى كوفى ( م 212 ه . ق ) صاحب كتاب « وقعة الصفين »\r\n5 . عبد الله بن مسلم ابن قتيبهء دينورى ( م 274 ه . ق ) صاحب كتاب‌هاى « الامامة و السياسة » و « الأخبار الطول »\r\n6 . احمد بن يحيى بن جابر بلاذرى ( م 279 ه . ق ) صاحب كتاب « انساب الاشراف »\r\n7 . ابراهيم بن محمد ثقفى كوفى اصفهانى ( م 283 ه . ق ) صاحب كتاب « الغارات »\r\n8 . ابو الفرج على بن حسين اموى اصفهانى ( م 284 ه . ق ) صاحب كتاب « مقاتل الطالبيين » كه زيدى مذهب بوده است .\r\n9 . احمد بن واضح بن يعقوب بغدادى ( م 292 ه . ق ) صاحب كتاب « تاريخ يعقوبى »\r\n10 . محمد بن جرير رستم طبرى بغدادى ( م 310 ه . ق ) صاحب « تاريخ الامم و الملوك » معروف به تاريخ طبرى\r\n11 . على بن حسين مسعودى بغدادى ( م 346 ه . ق )\r\n12 . محمد بن محمد بن نعمان التلعكبرى المفيد معروف به شيخ مفيد ( م 413 ه . ق ) صاحب كتاب « ارشاد »\r\n( 1 )\r\n\r\nآثار باقى مانده دربارهء سيرهء پيامبر صلّى اللّه عليه و آله\r\nگفته شد كه نوشتن سيرهء رسول الله صلّى اللّه عليه و آله در زمان تابعين و پيروان آنها اتفاق افتاده است ، چنان كه اسامى و تاريخ وفات آنها را ديديم ؛ لكن مقدار كتابت آنها زياد نبوده و حتى نمىتوانند كتاب‌هايى را تشكيل دهند كه در آنها بعضى از اخبار مربوط به سيرهء پيامبر اكرم صلّى اللّه عليه و آله جمع‌آورى شده باشد .\r\nاما كتابى كه تا حدى به موفقيت و پيروزى و شهرت و اعتماد و وثوق دست يافته ، سيرهء محمد بن اسحاق مىباشد كه در اوايل حكومت عباسيان نگاشته شده است .\r\nروايت مىكنند كه روزى محمد بن اسحاق بر خليفهء عباسى ، منصور وارد شد ، در حالى كه فرزند منصور ؛ مهدى در كنارش بود . منصور به او گفت : آيا اين شخص را مىشناسى ؟ ابن\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nاسحاق گفت : آرى ، اين فرزند امير المؤمنين است . منصور گفت : برو و كتابى براى او تصنيف كن كه شامل تمام وقايع از هنگامى كه خدا آدم عليه السّلام را خلق كرد تا امروز باشد . پس از آن ابن اسحاق ، كتاب را تصنيف و به خليفهء عباسى تقديم كرد . منصور گفت : اى ابن اسحاق خيلى آن را طولانى كرده‌اى ، برو و آن را مختصرتر كن . پس ابن اسحاق آن را مختصر كرد و كتاب بزرگ در خزانهء خليفه انداخته شد .\r\n( 1 ) در اين مورد ابن عدّى ، رجالى معروف درباره ابن اسحاق گفته است : « اگر ابن اسحاق هيچ فضيلتى نداشته باشد مگر اين كه پادشاهان را از اشتغال به كتاب‌هاى بيهوده منصرف كرد و آنها را به جنگ‌هاى رسول الله صلّى اللّه عليه و آله و مبعث و ابتداى خلقت مشغول كرد ؛ همين فضيلت براى او كافى است و من تمام احاديث روايت شده از وى را بررسى كردم و چيزى نيافتم كه سبب ايجاد يقين به ضعف او باشد . البته چه بسا كه خطاهايى كرده و متّهم شده باشد كه ديگران هم خطا مىكنند . و افراد موثق و بزرگان اهل تحقيق ، از وى روايت نقل كرده و از روايات او اعراض نمىكنند ؛ براى مثال مسلم در كتاب « بيع » از او روايت نقل كرده است و بخارى در مواضعى به سخنان او استشهاد كرده است و ابو داود و تزمذى و نسائى و ابن ماجه هم از وى روايت كرده‌اند » . « 1 »\r\nبنابراين ابن اسحاق ، در واقع يكى از مهم‌ترين مؤلفان سيره به شمار مىرفته و هيچ كتاب سيره‌اى نيست ، مگر اين كه از او كمك گرفته و از او روايت نقل كرده است . مگر كتاب مغازى واقدى و روايت‌هاى كاتبش ، ابن سعد و آنچه كه از اهل بيت عليه السّلام نقل شده است . همچنين كتاب ابن اسحاق به يكى از مهمترين كتاب‌هايى تبديل شده است كه علاقه‌مندان به سيره از زمان تأليف اين كتاب تاكنون و به خصوص پس از آن كه ابن هشام آن را تهذيب كرد ، به مطالعهء آن مىپردازند و هيچ كس به خواندن سيرهء رسول اكرم صلّى اللّه عليه و آله اقدام نمىكند ، مگر اين كه كتاب ابن اسحاق به عنوان اولين و مهم‌ترين منبع به شمار مىرود .\r\n( 2 )\r\n\r\nاصطلاحات ابن هشام در سيره ابن اسحاق\r\nتقريبا نيم قرن بعد از ابن اسحاق ؛ عبد الملك بن هشام حميرى بصرى ( م 218 ه ) ظهور كرد .\r\nاو سيرهء ابن اسحاق را به روايت زياد بن عبد الملك بكّايى عامرى كوفى ( م 183 ه ) نقل\r\n\r\n\r\n","description":"","footnote":"\r\n( 1 ) . الكامل فى الضعفاء ، ج 6 ، ص 102 - 112 .\r\n","page_name":" 24 ","page_number":24},
  {"content":"\r\n\r\nمىكرد البته نه به همان صورتى كه بود ؛ بلكه آن را در معرض حذف و اضافه و نقادى و مقايسه با روايات متعارض قرار مىداد . خودش در ابتداى سيره‌اش چنين مىنويسد :\r\n« ما به خواست خدا اين كتاب را با ذكر زندگانى اسماعيل بن ابراهيم كه جدّ رسول اللّه صلّى اللّه عليه و آله از طرف پدرانش بوده است ، شروع مىكنيم و زندگى پدران رسول اللّه صلّى اللّه عليه و آله را تا حضرت اسماعيل با ذكر حوادث مربوط به هر كدام توضيح مىدهيم و براى رعايت اختصار نامى از ديگر فرزندان اسماعيل را نياورده‌ايم . و در اين ميان بعضى از مطالبى را كه ابن اسحاق ذكر كرده است ؛ ولى در آنها ذكرى از رسول اكرم صلّى اللّه عليه و آله به ميان نيامده و يا در قرآن اشاره‌اى بدان نشده است و يا ربطى به موضوع اين كتاب ندارد ، براى مختصر كردن كتاب آنها را حذف مىكنيم . همچنين بعضى از اشعار را كه وى نقل كرده و به وسيلهء هيچ يك از استادان شعر شناخته نشده و يا اخبارى را ذكر نموده كه سخن گفتن دربارهء آنها زشت است ! و يا بعضى از مردم آن را نمىپسندند ! و يا بكّايى به صحّت آنها اقرار نكرده است را حذف مىكنيم . و به خواست خدا مطالب ديگرى كه از وى نقل شده است را تا آنجا كه براى ما روايت شده باشد و به آن علم يافته باشيم پىگيرى و نقل خواهيم نمود . » « 1 »\r\n( 1 ) در اين صورت ابن هشام مطالب زير را از سيرهء ابن اسحاق حذف كرده است : تاريخ انبياء از حضرت آدم تا ابراهيم و نيز تاريخ فرزندان اسماعيل كه در سلسلهء نسب‌هاى شريف پيامبر اكرم صلّى اللّه عليه و آله نبوده‌اند . همچنين اخبارى را كه مورد پسند بعضى از مردم نبوده و اشعارى كه در نظر وى ثابت نشده است .\r\nاو روايت‌هايى را كه برايش ثابت شده ، به مطالب كتاب اضافه كرده و براى همين ، اين سيره به وى نسبت داده شده و به « سيرهء ابن هشام » معروف شده است ؛ و تقريبا نام ابن اسحاق ذكر نمىگردد و از قديم به خاطر روايت‌هاى جديد و تهذيب و اصطلاحات ابن هشام ؛ سيرهء ابن اسحاق در ميان علما به سيرهء ابن هشام معروف شده است .\r\nابن خلّكان در شرح حال ابن هشام مىنويسد : « ابن هشام همان كسى است كه سيرهء رسول الله را از مغازى واقدى و سيره ابن اسحاق جمع‌آورى نموده و آنها را تهذيب و تلخيص كرده است و اين همان سيره‌اى است كه در دسترس مردم قرار دارد و به سيرهء ابن هشام معروف است « 2 » » .\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 4 .\r\n( 2 ) . ابن خلكان ، وفيات الاعيان ، حرف عين .\r\n","page_name":" 25 ","page_number":25},
  {"content":"\r\n\r\n( 1 ) اقدام و عنايت به تأليف سيره پيامبر اكرم صلّى اللّه عليه و آله تا امروز هم قطع نشده است ؛ ولى بايد توجه داشت كه موضوع سيره امرى تجربى يا نظرى نيست كه به وسيلهء برهانى اثبات يا نقض شود و در گذر زمان دچار تغيير و تحول گردد ؛ بلكه سيره از علوم نقلى است كه در ابتدا محدثان و ناقلان آن را روايت كرده‌اند و سپس ديگران به جمع‌آورى و تبويب و نقادى آن پرداخته‌اند .\r\nدر هر حال هيچ تجديد نظر در اصل و جوهرهء آن ايجاد نشده است ؛ مگر به مقدار بسيار كمى كه بر حسب نقد دقيق حاصل شده باشد و تجديد نظر تنها در أشكال و صورت‌هاى آن از جهت اختصار و تفصيل صورت پذيرفته است و تنها اندكى از نقدها بوده‌اند كه به خطاهاى موجود در سيره‌ها اشاره كرده‌اند .\r\n( 2 ) شايد كسانى كه به تلخيص سيره‌ها پرداخته‌اند ، به حذف بعضى از اخبارى كه صحّت آن را بعيد مىدانسته‌اند ؛ پرداخته و از سنگينى كتاب كاسته‌اند و اخبارى را كه نزديك به حق مىدانسته‌اند ، نقل كرده و آنچه را كه با افكار و عقايدشان سازگارى نداشته كنار گذاشته‌اند و آن را مردود دانسته و تخطئه يا تكذيب كرده‌اند .\r\nيكى از دلايل انتشار اخبار ابن اسحاق و معروف بودن كتاب سيره‌اش ؛ اين است كه وى مسافرت‌هاى زيادى انجام داده است . به احتمال زياد وى در سال 85 ه . ق در مدينه متولّد شده است . رجالىها و نسب‌شناسان شكى در اين ندارند كه او دوران جوانىاش را در مدينه گذرانده است و در آن زمان جوانى زيبا و فارسى سيما و خوش صورت بوده است . ابن نديم در كتاب الفهرست مىگويد : « او متهم شده بود كه به بهانهء نماز در آخر مسجد مىنشست و به بعضى از زنان متلك مىگفت . به همين جهت فرماندار مدينه او را احضار كرد و چند ضربه شلاق به او زد و دستور داد كه ديگر در آخر مسجد ننشيند . » شايد همين باعث شده است كه اهل مدينه به غير از ابراهيم بن سعد از او روايت نكنند ، و همين علّت مسافرت وى به اسكندريهء مصر در سال 115 ه . ق شده كه در آن هنگام سى سال داشته است .\r\n( 3 ) چنين به نظر مىرسد كه اين اولين مسافرت وى بوده است و او تنها كسى است كه احاديثى را از راويان اسكندريه نقل مىكند . سپس به كوفه و حيره مسافرت كرده و شايد در آنجا بوده كه با منصور دوانقى ملاقات كرده و كتاب سيره را براى پسرش مهدى عباسى تصنيف كرده است . و زياد بن عبد الملك بكّايى عامرى و ديگران اخبار اين كتاب را از او نقل مىكرده‌اند .\r\nوى همچنين به موصل و رى مسافرت كرد تا اين كه بغداد ساخته شد . آنگاه او در آنجا رحل اقامت افكند و تا پايان عمر در آنجا ماند و پس از مرگ در گورستان خيزران دفن شد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n( 1 ) ابن اسحاق از شاگردان عبد الملك بن شهاب زهرى شمرده مىشد و رواياتى هم از او نقل كرده است و اصحاب طبقات نقل كرده‌اند كه : « استادش او را متهم به چيزى نمىكرد ؛ بلكه او را ثقه مىدانست . » . بزرگان فقها از قبيل سفيان ثورى و شعبه نيز به تبعيت از ابن شهاب او را توثيق مىكردند . به علاوه زياد بن عبد الملك بكّايى از او روايت مىكرد ، اما هشام بن عروة بن زبير از راويان سيره و مالك بن انس از بزرگان فقها او را تضعيف مىكردند و او را به كذب و تدليس و اعتقاد به قدر و نقل از افراد غير ثقه و اشتباهات در انساب متهم مىكردند . شايد اين بدان خاطر بوده است كه ابن اسحاق در مورد نسب و علم مالك خدشه مىكرده و مىگفته است : « بعضى از كتاب‌هايش را بياوريد تا عيب‌هاى آن را به شما بنمايانم ؛ زيرا من بيطار كتاب‌هاى وى هستم » « 1 » ! در اين صورت حمله از هر دو طرف بوده است و تضعيف وى وجهى ندارد ؛ زيرا به خاطر درگيريهاى شخصى بوده است .\r\n( 2 )\r\n\r\nمغازى واقدى\r\nمحمد بن عمر بن واقد ، از موالى بنى سهم ، به نقل شاگردش در « الطبقات الكبرى » در سال 130 ه در مدينه متولد شده است ؛ يعنى پانزده سال پس از آن كه ابن اسحاق از مدينه خارج شده بود . لذا چيزى از او روايت نكرده است ، اگر چه وى از ساير روات اخبار ، از طريق زهرى روايت نقل كرده است ، لكن به علّت تشابه زياد كتاب سيرهء ابن اسحاق و كتاب مغازى واقدى ، بعضى از مستشرقان از قبيل « فلهوزن » و « هورفتس » گمان كرده‌اند كه واقدى مطالب خويش را از سيرهء ابن اسحاق سرقت كرده ؛ ولى به وى نسبت نداده است .\r\nمستشرق ديگرى به نام « مارسدن جونس » كه به تحقيق در مورد كتاب مغازى واقدى پرداخته است ؛ احتمال آنها را به شدّت مردود دانسته است « 2 » و در مقدمه‌اش افزوده است :\r\n« واقدى از نقل روايت از ابن اسحاق اعراض كرده است ؛ چون ابن اسحاق مورد توثيق علماى مدينه نبوده است » . « 3 »\r\n( 3 ) وى در ادامه گفته است : « براى حديث‌شناسان روشن است كه آنچه واقدى را در ميان\r\n\r\n\r\n","description":"","footnote":"\r\n( 1 ) . الكامل فى الضعفاء ، ج 6 ، ص 102 - 112 آمده است .\r\n( 2 ) . المغازى ، ص 29 .\r\n( 3 ) . گفته شد كه ابن اسحاق در جوانىاش و قبيل از شروع به تأليف سيره‌اش از مدينه خارج شد و هيچ كس از اهل مدينه و حتى واقدى از او روايت نكرده‌اند .\r\n","page_name":" 27 ","page_number":27},
  {"content":"\r\n\r\nصاحبان سيره متمايز مىكند ، اين است كه داراى روش تاريخ نگارى فنّى و علمى بوده است ، براى همين مىبينيم كه واقدى بيش از مورخان متقدم به مرتب كردن حوادث مختلف به روش منطقى و خدشه‌ناپذير پرداخته است . براى مثال وى غزوه‌ها را با ذكر تعداد زيادى از راويان كه اخبار آن را براى او نقل كرده‌اند ؛ شروع مىكند . پس از ذكر سلسله سند ، هر يك از غزوه‌ها را به طور جداگانه و با تعيين تاريخ دقيق آن و در اغلب موارد ، موقعيت جغرافيايى غزوه را هم مشخص مىكند . آنگاه جنگ‌هايى را كه پيامبر اسلام در آن شركت كرده است بر مىشمارد و كسانى را كه پيامبر آنها را در اثناى جنگ ، جانشين خويش در مدينه قرار مىداده ، نام مىبرد و در پايان ، شعار مسلمانان در ميدان جنگ را ذكر مىكند . علاوه بر اين موارد ، او تمام جنگ‌ها را با اسلوب ثابتى توصيف مىكند ، يعنى در ابتدا نام جنگ و سپس تاريخ و فرماندهء آن را اعلام مىكند .\r\n( 1 ) بسيارى از اوقات واقدى ، واقعه را با سندهاى جامع آن نقل مىكند ؛ يعنى تمام رجال و اسناد را در متن واحدى جمع‌آورى مىكند و اگر در مورد جنگى آيه‌هايى نازل شده است ، آنها را همراه با تفسيرش در پايان اخبار مربوط به آن جنگ ذكر مىكند و نام شهيدانى را كه در غزوه‌هاى مهم به شهادت رسيده‌اند را نيز مىآورد . شرح مفصل موقعيت‌هاى جغرافيايى نشان مىدهد كه وى تلاش فراوانى براى شناخت دقايق و نكات مهم اخبارى كه آنها را در طى مسافرت‌هايش به شرق و غرب عالم به دست آورده ، مبذول داشته است . » « 1 »\r\nخطيب بغدادى در تاريخ بغداد و ابن سيد الناس در عيون الاثر « 2 » از قول واقدى نقل مىكنند :\r\n« به هيچ يك از فرزندان صحابه يا شهدا يا موالى آنها برخورد نكردم مگر اين كه از او در مورد محل و كيفيت شهادت شهيدشان سؤال كردم . اگر او اطلاعاتى به من مىداد ، به محل شهادت مىرفتم و آن را مورد بررسى قرار مىدادم . من از هيچ جنگى آگاهى نيافتم ، مگر اين كه موقعيت آن را از نزديك مورد بررسى قرار دادم و حتى به « مريسيع » رفتم تا آن را از نزديك بررسى كنيم .\r\nاز هارون غروى روايت كرده‌اند كه گفت : « واقدى را در مكّه ديدم در حالى كه مشك آبى در دست داشت . به او گفتم : كجا مىروى ؟ گفت : مىخواهم به حنين بروم تا محل وقوع جنگ را از نزديك ببينم . »\r\n\r\n\r\n","description":"","footnote":"\r\n( 1 ) . مقدمهء محقق بر مغازى ، ج 1 ، ص 31 .\r\n( 2 ) . تاريخ بغداد ، ج 3 ، ص 6 و عيون الاثر ، ج 1 ، ص 18 .\r\n","page_name":" 28 ","page_number":28},
  {"content":"\r\n\r\n( 1 ) براى اثبات مهارت و عظمت واقدى ، « ابن سعد » شاگرد و راويهء واقدى در طبقات مىنويسد : « هنگامى كه هارون الرشيد و وزيرش يحيى بن خالد برمكى در سفر حج خويش به زيارت مدينه آمدند ، به دنبال كسى بودند كه مقابر شهدا و محل شهادت آنها را به ايشان معرفى كند . مردم ، واقدى را به آنها معرفى كردند . او به همراهشان رفت و هيچ محل شهادت يا محل جنگ يا مقبره‌اى نبود ، مگر اين كه واقدى آنها را به ايشان معرفى كرد و هارون در مقابل اين كار ده هزار درهم به وى بخشيد و واقدى آنها را صرف پرداخت بدهكارىها و تزويج بعضى از فرزندانش كرده و وضع زندگىاش بسيار خوب شد . » « 1 » ابن سعد در ادامه مىگويد :\r\n« بعد از آن دوباره به بدهكارى مبتلا شد و در سال 180 ه به عراق رفت . » « 2 »\r\nخطيب بغدادى به تفصيل از قول واقدى مىنويسد : « صد هزار درهم از پول مردم در دستم بود كه آن را در خريدوفروش گندم به كار بردم كه متأسفانه پول‌ها از دستم رفت . آنگاه به عراق نزد يحيى بن خالد برمكى رفتم . »\r\nسپس ابن سعد از قول وى مىنويسد : « روزگار بر ما سخت گرفت و در اين حال ام عبد الله ( همسرش ) به من گفت : اى ابا عبد الله چرا نشسته‌اى و زانوى غم در بغل گرفته‌اى ؟ در حالى كه وزير امير المؤمنين تو را مىشناسد و به تو گفته بود كه در صورت نياز به نزدش به روى . براى همين از مدينه خارج شدم » .\r\n( 2 ) هنگامى كه وى به بغداد رسيده بود ؛ خليفه و كارگزارانش به رقهء شام رفته بودند و او نيز به سوى شام حركت كرد تا به آنها رسيد . خودش در اين باره مىگفت : « از طرف خليفه ، ششصد هزار درهمى كه بابت زكات بدهكار بودم ؛ بخشيده شد » . سپس همراه آنها به بغداد آمد و در آنجا ماند تا مأمون بر اوضاع مسلط شد و به بغداد آمد و او را به عنوان قاضى لشكر مهدى انتخاب كرد . اين لشكر در جانب شرق بغداد مستقر بود و منزل واقدى در غرب بغداد واقع شده بود . هنگامى كه مىخواست بنا به دستور مأمون به محل استقرار لشكر منتقل شود ؛ كتاب‌هايش را با صد و بيست شتر حمل مىكردند . « 3 » او در چهار سال از آخر عمرش تصدى قضاوت را به عهده داشت و وصيت‌هايى هم به مأمون كرد كه مأمون آن‌ها را پذيرفت و برايش كفن فرستاد و بدهكارىهايش را پرداخت كرد .\r\n\r\n\r\n","description":"","footnote":"\r\n( 1 ) . نك : الطبقات ، ج 5 ، ص 315 .\r\n( 2 ) . همان ، ج 7 ، ص 77 .\r\n( 3 ) . تاريخ بغداد ، ج 3 ، ص 5 و عيون الاثر ، ج 1 ، ص 18 و الوافى بالوفيات ، ج 4 ، ص 238 و سير اعلام النبلاء ، ج 7 ، ص 118 .\r\n","page_name":" 29 ","page_number":29},
  {"content":"\r\n\r\nابن سعد مىنويسد : او در شب سه‌شنبه ، يازدهم ذى الحجهء سال 207 ه . ق در 78 سالگى وفات كرد و در روز سه‌شنبه در قبرستان خيزران به خاك سپرده شد . « 1 »\r\n( 1 )\r\n\r\nجايگاه علمى و روايى واقدى\r\nجايگاه علمى و روايى واقدى از توصيف‌هاى شاگرد و كاتبش ابن سعد آشكار مىشود . وى مىگويد : « واقدى به غزوه‌ها و سيره و فتح‌ها و اختلافات مردم در احاديث و احكام و موارد اتفاق و اجماع آنها آگاه بود و به اين نكته‌ها در كتاب‌هايى كه تأليف كرده و حديث‌هايى كه روايت كرده ؛ اشاره نموده است » . « 2 »\r\nابن نديم در كتاب الفهرست درباره‌اش مىگويد : « او دو غلام در اختيار داشت كه شب و روز كتاب‌ها را برايش نسخه‌بردارى مىكردند و پس از وفاتش ششصد صندوق كتاب به يادگار گذاشت كه هر كدام را مىبايست دو مرد حمل مىكردند » . « 3 »\r\n( 2 ) خطيب بغدادى از على بن مدينى نقل مىكند : « آنچه را كه واقدى جمع‌آورى كرده بود ، به بيست هزار حديث مىرسيد . » « 4 »\r\nو ابن سيد الناس از يحيى بن معين نقل مىكند : « واقدى با نقل بيست هزار حديث در مورد پيامبر صلّى اللّه عليه و آله كار شگفتى انجام داد . » سپس ابن سيد الناس گفته است : « ما آن قدر روايت از او در مورد جنگ‌ها و سؤالاتش از فرزندان شهدا و صحابه و موالى نقل كرده‌ايم كه قابل شمارش نيست . » « 5 »\r\n( 3 ) ذهبى از ابراهيم حربى نقل كرده است كه او مىگفت : « واقدى آگاه‌ترين فرد نسبت به وقايع اسلام بود ، اما در مورد جاهليّت چيزى نمىدانست . » « 6 » سپس مىگويد : « مىتوان حدود سى كتاب او را در الطبقات الكبرى كه به وسيلهء شاگرد و كاتبش ابن سعد نوشته شده است ؛ پيدا كرد . ابن سعد روايات بسيارى را از او در اين كتاب نقل كرده است و شكّى نيست كه اين كتاب را مطابق كتاب استادش تأليف كرده است ، اگر چه رواياتى را از ديگران هم بدان اضافه كرده است .\r\n\r\n\r\n","description":"","footnote":"\r\n( 1 ) . الطبقات ، ج 7 ، ص 77 .\r\n( 2 ) . همان ، ج 5 ، ص 144 .\r\n( 3 ) . الفهرست ، ص 144 .\r\n( 4 ) . تاريخ بغداد ، ج 3 ، ص 13 .\r\n( 5 ) . عيون الاثر ، ج 1 ، ص 20 .\r\n( 6 ) . سير الاعلام ، ج 7 ، ص 17 .\r\n","page_name":" 30 ","page_number":30},
  {"content":"\r\n\r\n( 1 ) از جمله تأليفات واقدى ، كتاب الرّدة است كه در آن به ارتداد اعراب بعد از وفات پيامبر اكرم صلّى اللّه عليه و آله و جنگ صحابه با طلحة بن خويلد اسدى و مسيلمهء كذاب و سجاح در يمامه و أسود عنسى در يمن اشاره كرده است و شاگردش ابن سعد در الطبقات و طبرى در كتاب تاريخش ، اخبار و حوادثى را كه پس از وفات پيامبر اكرم صلّى اللّه عليه و آله رخ داده است را از او نقل كرده‌اند كه همان محتواى كتاب الرّده مىباشد .\r\nممكن است آنچه را كه ابن سعد از واقدى و طبرى از ابن سعد در مورد اخبار جاهليت نقل كرده‌اند ، مربوط به كتابى باشد به نام : كتاب تاريخ و مغازى و مبعث كه در آن ابتدا غزوه‌ها و سپس قضيهء مبعث ذكر شده است . براى همين آن را غير از كتاب مغازى دانسته‌اند . طبرى مغازى را مستقيما از واقدى نقل مىكند ، ولى هنگامى كه به اخبار جاهليت و قبل از اسلام مىرسد آنها را از ابن سعد به نقل از واقدى نقل مىكند گويا وى در مورد حوادث مربوط به غزوه‌ها به كتاب مغازى واقدى اعتماد مىكرده است ؛ اما اخبار جاهليت را از كتاب ديگرى نقل مىكرده است كه شايد كتاب تاريخ و مبعث بوده است .\r\n( 2 ) از ديگر كتاب‌هاى واقدى فتوح الشام و فتوح العراق بوده است . بلاذرى در كتاب فتوح البلدان ، روايات زيادى را از واقدى نقل مىكند . او از شاگردان ابن سعد به شمار مىرفته و ابن سعد كتاب استادش را براى وى نقل مىكرده است . و به قول ابن كثير در البداية و النهاية ، بلاذرى بسيارى از حوادث سال 64 هجرى را نقل كرده است و طبرى هم بسيارى از حوادث نيمهء دوم قرن دوم را از واقدى نقل كرده است .\r\n( 3 )\r\n\r\nسخنى در باب شيعه بودن واقدى و ابن اسحاق\r\n« ابن نديم » در كتاب فهرست خويش مىنويسد : « واقدى شيعى بود ، مذهبى نيكو داشت و تقيّه مىكرد . او كسى است كه روايت كرده : « على عليه السّلام از معجزات پيامبر صلّى اللّه عليه و آله بوده است ، همانطور كه عصا ، معجزهء موسى و زنده كردن مردگان ، معجزهء عيسى بن مريم عليها السّلام بوده است . » و روايات ديگرى را هم در اين زمينه نقل كرده است . « 1 »\r\n« سيد امين عاملى » صاحب « اعيان الشيعة » اين مطلب را از « ابن نديم » نقل كرده و آنگاه\r\n\r\n\r\n","description":"","footnote":"\r\n( 1 ) . الفهرست ، ص 144 . در حالى كه ابن عربى رجالى از او در كتاب الكامل فى الضعفاء ، ج 6 ، ص 242 به شمارهء 1719 با سندش از بشر بن سعيد نقل مىكند كه گفت : از زيد الجهمى سؤال كردم : آيا پيامبر نسبت به كسى وصيّت كرد ؟ او گفت : نه ! .\r\n","page_name":" 31 ","page_number":31},
  {"content":"\r\n\r\nزندگى نامه‌اش را آورده است . « 1 » همچنين « آقا بزرگ تهرانى » در كتاب « الذّريعة الى تصانيف الشيعة » « 2 » به هنگام صحبت از تاريخ واقدى اين مطلب را آورده است . و اين در حالى است كه شيخ طوسى در كتاب فهرست يا رجال خود ، نامى از وى نبرده و هيچ كدام از كتاب‌هايش ، حتى مقتل الحسين عليه السّلام را ذكر نكرده است .\r\n( 1 ) و اين در حالى است كه ابن ابى الحديد مطلبى طولانى از قول واقدى نقل مىكند سپس روايت ديگرى را مىآورد كه با روايت نقل شده از واقدى تفاوت دارد و در ابتدايش مىگويد : در « روايت شيعه » « 3 » اين چنين است . اين سخن دالّ بر اين است كه او واقدى را شيعه يا متمايل به شيعيان نمىدانسته است .\r\nجالب اين است كه ابن اسحاق هم به تشيع متهم مىشده است . « 4 » شايد اين اتهام ناشى از عقيدهء شخصى اين دو نبوده است ؛ بلكه به خاطر رواياتى بوده كه در كتاب‌هاى خود ذكر كرده‌اند . دليل ديگر اين است كه مطالبى در مورد گروهى از صحابه ، از جمله در مورد خلفا نقل كرده‌اند كه بسيارى از مسلمانان نمىپسنديده‌اند . براى همين ، بيشتر نقادانى كه از محدثان اوليه به شمار مىرفتند ؛ واقدى را در نقل حديث ضعيف مىشمردند .\r\n( 2 ) بخارى ، رازى ، نسايى و دارقطنى گفته‌اند : « احاديث واقدى بايد كنار گذاشته شود » . ولى همهء آنها بر اين مطلب اتفاق نظر نداشته‌اند و براى مثال الدر آوردى گفته است : « واقدى امير المؤمنين در حديث است . و « يزيد بن هارون » و « مصعب زبيرى » و « مجاهد بن موسى » و « مسيّب » و « ابو عبيد القاسم بن سلّام » و « ابو بكر الصغائى » وى را توثيق كرده‌اند . « 5 » و ابراهيم حربى او امين‌ترين مردم بر اهل اسلام شمرده است . « 6 » و ابن نديم گفته است : او به جنگ‌ها و سيره‌ها و فتح‌ها و اختلافات مردم در فقه و حديث و احكام و اخبار از آگاه‌ترين مردم بوده است . « 7 »\r\nاما خطيب بغدادى در تاريخ بغداد و ابن سيد الناس در عيون الاثر فصلى را به بحث در مورد ابن اسحاق اختصاص داده‌اند و تمام طعن‌هايى را كه متوجه وى بوده است تكذيب كرده‌اند و\r\n\r\n\r\n","description":"","footnote":"\r\n( 1 ) . اعيان الشيعة ، ج 46 ، ص 171 .\r\n( 2 ) . الذريعة ، ج 3 ، ص 293 .\r\n( 3 ) . شرح نهج البلاغة ، ج 3 ، ص 339 .\r\n( 4 ) . معجم الادباء ، ج 18 ، ص 7 .\r\n( 5 ) . تهذيب التهذيب ، ج 9 ، ص 364 .\r\n( 6 ) . عيون الاثر ، ج 1 ، ص 18 .\r\n( 7 ) . الفهرست ، ص 144 .\r\n","page_name":" 32 ","page_number":32},
  {"content":"\r\n\r\nدر مورد قدرى و شيعه بودنش ، مطالبى گفته‌اند كه خلاصه‌اش چنين است :\r\n« آنچه كه در مورد تدليس و قدرى و شيعى بودنش گفته‌اند ، باعث نمىشود كه رواياتش مردود شمرده شود ؛ زيرا تدليس گاهى مضر و گاهى غير مضرّ است و تدليس به طور مطلق باعث سلب عدالت نمىشود . همچنين قدرى و شيعى بودن باعث نمىشود كه وى را ردّ كنيم ، مگر اينكه دلايلى ديگرى داشته باشيم كه در اينجا نداريم .\r\n( 1 ) عجيب اين است كه هيچ كدام از اين تشكيك‌ها در مورد عبد الملك بن هشام كه سيرهء ابن اسحاق را تهذيب كرده است ؛ ديده نمىشود و حال آنكه اگر اين عيب در متن تهذيب‌شدهء سيرهء ابن اسحاق هم وجود داشت ، تشكيك شامل ابن هشام هم مىشد . بنابراين ما مطمئن مىشويم كه عيب و نقص مورد نظر ، در سيرهء تهذيب شده وجود ندارد و ابن هشام هم گفته است : « من بعضى از مطالب ابن اسحاق را در اين كتاب نياوردم : مطالبى كه صحبت دربارهء آنها ناروا است و بعضى از مردم از ذكر آنها ناراحت مىشوند . همچنين بعضى از مطالبى را كه بكّايى نسبت به صحت آنها اقرار نكرده است و غير آن را آورده‌ام . »\r\nبه اين ترتيب علّت متهم شدن وى به تشيع روشن مىشود و در واقع اگر اين دو متهم به تشيع را از تاريخ و سيره كنار بگذاريم در آن صورت چيزى از سيره و مغازى براى مسلمانان باقى نمىماند . نكته ديگرى كه بايد متذكر شويم اين است كه واقدى و ابن اسحاق كه از ديگران در تدوين سيرهء رسول خدا صلّى اللّه عليه و آله و مغازى بر ديگران سبقت گرفته‌اند ، از شيعيان ائمه اطهار عليهم السّلام و يا از نزديكان آنها بوده‌اند كه متهم به پيروى آنان شده‌اند .\r\n( 2 )\r\n\r\nنقد كتاب‌هاى سيره\r\nشايد نگاهى همراه با تقدّس به آثار نسل‌هاى گذشته و به خصوص به سيرهء رسول اكرم باعث شده است كه مؤلفان سيره به انتقاد موشكافانه و دقيق سيره نپردازند . ما نديده‌ايم كه يكى از سيره‌نويسان متعرّض اخبار ضعيف گردد و نقاط ضعف آنها را آشكار سازد . اين چيزى است كه علم سيره از زمان پيدايش تا سده‌هاى اخير از آن محروم بوده است . در دوره‌هاى اخير ، پس از آن كه مستشرقان و كسانى كه از آنها متأثر بوده‌اند ؛ يك يا چند خبر از سيره را دستاويزى براى طعن به شخصيت پيامبر اكرم صلّى اللّه عليه و آله قرار دادند ، بعضى از مورخان دريافتند كه در سيره اخبارى وجود دارد كه به هيچ وجه با واقعيت مطابقت ندارد ، همانند قصهء شكافته\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nشدن سينهء پيامبر در كودكى و افسانهء غرانيق و نگاه عاشقانه رسول خدا صلّى اللّه عليه و آله به همسر پسرخوانده‌اش و . . . براى همين به تهذيب سيره اقدام كردند . « 1 »\r\n( 1 ) اين اضافه كردن ، يا به خاطر دوستى و حسن نيت و قصد خير بوده و يا به خاطر كينه و حسادت و دشمنى صورت گرفته است ؛ ولى با اين حال سيرهء حضرت رسول صلّى اللّه عليه و آله اين امتياز را دارد كه در بسيارى از موارد مطابق با وحى الهى است و قرآن كريم ، صحّت و حفظ آن را تضمين كرده و بسيارى از روايات آن به وسيلهء محدثان مورد وثوق واقع شده است . بر همين اساس لازم است كه سيره ، مورد تحليل علمى بىطرفانه‌اى قرار گيرد و موقعيت‌ها و شرايط محيطى و عقايد و نظم و عادت‌ها و سنت‌ها و تقليدها مورد ملاحظه قرار گيرد . در اين بررسى ، سيره نبايد بر پايهء معجزات و كرامات و كارهاى خارق العاده بنيان‌گذارى شود ، مگر مواردى كه با دليل قطعى عقلى ثابت شده باشد . به طور كلى سيره بايد بر اساس اين سنّت الهى پايه‌گذارى شود كه : « انّ اللّه أبى ان يجرى الأشياء إلّا بالأسباب « 2 » ؛ خداوند ابا دارد كه كارها جز از طريق علل و اسباب واقعى جريان يابد » .\r\n( 2 )\r\n\r\nاختلاف در كتاب‌هاى سيره\r\nكسى كه به بررسى كتاب‌هاى سيره و تاريخ مىپردازد ، ملاحظه مىكند كه خبرهايى كه در مورد خوارق عادات و معجزات و غيره نقل شده است ، در ابتدا كم بوده و سپس زياد شده است ؛ يعنى كتاب‌هاى قديمىتر داراى موارد كمترى از كارهاى خارق العاده و كرامات و معجزات بوده‌اند و در عين حال اين قضايا بيشتر با عقل جور در مىآمده است ، ولى كتاب‌هاى بعدى داراى خوارق و معجزات بيشترى گشته‌اند كه كمتر با عقل جور در مىآمده است .\r\nبراى مثال ، « سيرهء ابن هشام » كه قديمىترين سيرهء معروف است ، بسيارى از مطالبى را كه ابو الفداء در تاريخش يا قاضى عياض در الشفاء ذكر كرده‌اند ، ندارد . و تقريبا بسيارى از مطالب متأخرين را نياورده است . بنابراين ، محقق بايد مقياس و ميزانى را در نظر بگيرد تا موارد اجماعى يا اختلافى را به آن عرضه كند . « 3 » و بر اساس اين مقياس مطالب را قبول يا ردّ كند .\r\n\r\n\r\n","description":"","footnote":"\r\n( 1 ) . به خلاصهء اين قصه‌ها در صفحه‌هاى آينده نگاه كنيد .\r\n( 2 ) . اصول كافى ، ج 1 ، ص 183 . از امام صادق عليه السّلام و اين روايت صفّار قمى در بصائر الدرجات مىباشد همانطور كه در بحار الانوار ، ج 2 ، ص 9 نقل گرديده است .\r\n( 3 ) . مثلا قصهء غرانيق كه مىگويد : هنگامى كه نبى اكرم صلّى اللّه عليه و آله از هدايت بزرگان قريش نااميد شد ، سورهء نجم را بر\r\n","page_name":" 34 ","page_number":34},
  {"content":"\r\n\r\n( 1 ) دليل ديگر بر ضرورت تحليل و تهذيب سيره اين است كه قديمىترين كتاب‌هاى سيره صد سال يا بيشتر از آن بعد از وفات آن حضرت نوشته شده است ؛ يعنى در زمانى كه انگيزه‌هاى سياسى و غير آن باعث جعل احاديث شده بود و حديث به عنوان ابزارى براى غلبه بر مخالف به كار گرفته مىشد . در اين صورت ، تكليف كتاب‌هايى كه در زمان‌هاى بعد نوشته شده‌اند چيست و چگونه بايد با آنچه كه در كتاب‌هاى متأخر وارد شده است ؛ برخورد كرد ؟\r\nآيا مىتوان بدون دقّت علمى و تحليل ، حديثى را قبول كرد ؟ در حالى كه نزاع‌ها و كشمكش‌هاى ايجاد شده در صدر اسلام ، باعث جعل احاديث بسيارى شد و اين در حالى است كه تا اواخر عصر اموىها ، كتاب حديثى تدوين نشد و اين بدان خاطر بود كه عمر چنين تصميمى گرفته بود . او خودش اعلام كرد كه مىخواهم سنت‌ها را بنويسم ؛ ولى از نوشتن آنها منصرف شد و گفت « به خدا قسم من كتاب خدا را هرگز با چيزى مخلوط نخواهم كرد » . سپس نامه‌اى به مناطق مختلف به اين مضمون نوشت : « هر كسى كه نوشته‌اى غير از قرآن نزد خود دارد ، بايد آن را محو و نابود كند » . اين وضعيت تا سال 90 ه . ق ادامه داشت ، مگر در زمان حكومت امير المؤمنين على بن ابى طالب و فرزندش امام حسن عليه السّلام كه بر خلاف اين رويه عمل مىشد تا اين كه عمر بن عبد العزيز دستور داد احاديث را جمع‌آورى و تدوين كنند . « 1 »\r\n( 2 ) اما اين كه چگونه شخصى مثل بخارى قصهء غرانيق را ذكر كرده است ؛ نووى در شرح\r\n\r\n\r\n","description":"","footnote":"\r\nآنها خواند تا به اين آيات الهى رسيد :   « أَ فَرَأَيْتُمُ اللَّاتَ وَ الْعُزَّى وَ مَناةَ الثَّالِثَةَ الْأُخْرى »   و بدان اضافه كرد كه :\r\n« تلك الغرانيق العلى منها الشفاعة ترتجى » . سپس سوره را تا آخر خواند و خودش به سجده رفت و مسلمانان و مشركان هم به سجده رفتند .\r\nابن اسحاق اين قضيه را ذكر كرده و گفته است : اين قصه به وسيلهء زنديقان جعل شده است . و ابن كثير در البداية و النهاية اين را ذكر كرده و گفته است : « قصهء غرانيق را ذكر كرده‌اند و دوست داشتيم كه آن را ذكر نكنيم ، چون ممكن است كسى آن را بشنود كه قضيه‌اش را به درستى نمىداند و باور كند . الّا اين كه اصل قصه در صحيح آمده است .\r\nسپس حديثى را در مورد قضيه ذكر كرده است و بدان اضافه كرده است كه : « تنها بخارى اين حديث را نقل كرده و مسلم آن را نقل نكرده است » .\r\nاما كسى كه عصمت رسول اكرم صلّى اللّه عليه و آله را در تبليغ رسالت قبول داشته باشد ، آن را معيارى براى رد يا قبول مىداند ، لذا در نفى قصهء غرانيق هيچ ترديدى ندارد و با ابن اسحاق هم عقيده مىشود كه اين قصه از جعليات زنديقان است و براى ردّ اين قصه همين كافى است كه اين قصه ، عصمت رسول اكرم در تبليغ رسالت الهى را نقض مىكند و با قواعد نقد علمى هماهنگى ندارد ؛ چنان كه هيكل در كتابش ، ص 48 و 147 - 161 بدان اشاره كرده است .\r\n( 1 ) . طبقات الكبرى ، ج 3 ، ص 206 .\r\n","page_name":" 35 ","page_number":35},
  {"content":"\r\n\r\nصحيح مسلم چنين عذر مىآورد : « گروهى بر بخارى و مسلم اشكال كرده‌اند كه چرا طبق شروط خبر عمل نكرده‌اند ، در حالى كه اين دو به مقياس‌هاى سند و وثوق در روايت ملتزم بوده‌اند ، و اين دو را ملاك قبول يا ترك حديث مىدانسته‌اند » ؛ ولى اين به تنهايى كافى نيست ؛ بلكه بهترين مقياس براى سنجش حديث ، همان مقياسى است كه از سوى پيامبر اكرم صلّى اللّه عليه و آله اعلام شده است كه فرمود « به درستى كه شما بعد از من اختلاف پيدا خواهيد كرد ، پس آنچه را كه از من به شما رسيد ، بر كتاب خدا عرضه كنيد . آنچه كه موافق كتاب خدا بود ، از من است و آنچه مخالف كتاب خدا بود از من نيست . » « 1 »\r\n( 1 ) اين مقياس صحيحى است كه بسيار از ثقات بدان عمل كرده‌اند و با قواعد نقد علمى هم مطابقت دارد . ابن خلدون دربارهء اين حديث مىگويد : « من به صحّت سند هيچ حديث يا سخن يك صحابى عالم كه با ظاهر قرآن مخالفت داشته باشد ؛ اعتقاد ندارم ، اگر چه رجال حديث او را توثيق كرده باشند ، زيرا ممكن است روايت كننده‌اى به خاطر ظاهر فريب‌دهنده‌اش مورد توثيق قرار گرفته باشد در حالى كه باطن بدى دارد . اگر روايات از جهت محتوا مورد نقد قرار گيرند ، بسيارى از آنها مورد نقض واقع مىشود و گفته‌اند كه علامت حديث جعلى اين است كه با ظاهر قرآن يا با قواعد ثابت دين يا با برهان عقل يا با آنچه كه محسوس و عيان است و يا با ساير يقينيات ، مخالف باشد » .\r\nحقيقت اين است كه اختلافات مسلمانان پس از رحلت پيامبر اكرم صلّى اللّه عليه و آله به حدى رسيد كه عاملان اختلاف ، هزاران حديث جعل كردند و هنگامى كه عثمان به قتل رسيد ، جنگ‌هاى داخلى بين مسلمانان شروع شد و عده‌اى به دشمنى با امير المؤمنين عليه السّلام و دسته‌اى به تأييد آن حضرت پرداختند . تا آن كه حكومت بنى اميه مستقر شد آنها محدثانى را به استخدام خود در آورده و هر حديثى را كه از امير المؤمنين عليه السّلام يا دربارهء فضائلش روايت شده بود تضعيف يا تحريف مىكردند ، همانطور كه طرفداران عايشه آنچه را كه ادعاهايش را تأييد مىكرد ، در همه جا منتشر مىكردند .\r\n( 2 ) جالب اين است كه ذهبى در شرح حال اسماعيل بن مثنى استرآبادى مىنويسد : « او در دمشق مشغول موعظهء مردم بود . در اين حال مردى از او دربارهء اين گفتار پيامبر سؤال كرد كه\r\n\r\n\r\n","description":"","footnote":"\r\n( 1 ) . به روايتى با اين الفاظ در جوامع حديث بر خورد نكرديم ؛ ولى مضمون آن در بحار الانوار ، ج 2 ، ص 225 وارد شده است .\r\n","page_name":" 36 ","page_number":36},
  {"content":"\r\n\r\nفرموده است : انا مدينه العلم و على بابها . اسماعيل لحظه‌اى سكوت كرد و سپس گفت : « بله ، كسى اين حديث را نمىداند مگر اين كه صدر اسلام را درك كرده باشد ! به درستى كه پيغمبر اكرم صلّى اللّه عليه و آله فرمود : انا مدينه العلم و ابو بكر اساسها و عمر حيطانها و عثمان سقفها و على بابها ! » ؛ من شهر علم هستم و ابو بكر پايه‌هاى آن و عمر ديوارهاى آن و عثمان سقف آن و على درب آن است . حاضران در مجلس بسيار خوش‌حال شدند و از او خواستند كه سند حديث را هم ارائه دهد . او هم به آنها وعده داد كه سند حديث را بياورد « 1 » . » ابن عساكر هم اين قضيه را بازگو كرده و گفته است : « اسماعيل بن مثنى » به آنان وعده داد ، اما سندى را ارائه نداد . » « 2 »\r\nدر آن روزگار به خاطر اغراض سياسى و هوا و هوس‌هاى زودگذر احاديثى جعل شد تا اين كه تعداد آنها زياد گرديد و در همه جا منتشر شد . علاوه بر اين كسانى كه متولّى تأليف كتاب‌هاى سيره مىشدند ، آن را براى خلفا تدوين مىكردند . مثلا ابن اسحاق كتاب سيره‌اش را براى منصور عباسى و پسرش مهدى تأليف كرد و واقدى كتاب مغازىاش را براى هارون الرشيد و وزيرش يحيى بن خالد برمكى تأليف كرد .\r\n( 1 ) امّا هشام كلبى و مدائنى ، كتاب‌هاى خويش را براى كسى ننوشتند ولى به خاطر ترس از خليفه جرأت نداشتند كه با نظريات آنان مخالفت كنند ؛ براى همين نوشته‌هايشان با مقياس‌هاى صحيح مطابقت ندارد .\r\nدر اينجا يك نمونه مشخص از اختلاف بيان مىشود كه مربوط به نقل معجزه‌اى است كه در اثناى حركت سپاه اسلام به سوى تبوك رخ داده است و به مرور زمان مطالبى بدان اضافه شده است :\r\nابن هشام آن را از ابن اسحاق چنين روايت مىكند : « هنگامى كه مسلمانان شب را به صبح كردند و آبى در اختيار نداشتند ، نزد رسول الله صلّى اللّه عليه و آله شكوه كردند . رسول الله صلّى اللّه عليه و آله دعا كرد و خداوند ابرى را بر آنها فرو فرستاد و از آن باران باريد تا مردم سيراب شدند و به مقدار احتياج آب براى خود برداشتند » « 3 »\r\n( 2 ) اما صحيح مسلم ، قصهء تبوك را به صورت ديگرى نقل مىكند و تنها به همين معجزه اكتفا\r\n\r\n\r\n","description":"","footnote":"\r\n( 1 ) . لسان الميزان ، ج 1 ، ص 422 .\r\n( 2 ) . تاريخ ابن عساكر ، ج 3 ، ص 34 و نك به كتاب فتح الملك العلى بصحة حديث مدينه العلم على ، به تحقيق دكتر شيخ محمد هادى امينى نجفى ، ص 156 .\r\n( 3 ) . سيرهء ابن هشام ، ج 3 و 4 ، ص 522 .\r\n","page_name":" 37 ","page_number":37},
  {"content":"\r\n\r\nنمىكند ، بلكه مطالب بسيارى به آن مىافزايد كه در سيرهء ابن اسحاق بدان‌ها اشاره نشده است .\r\nمسلم در صحيح خود به نقل از معاذ بن جبل روايت مىكند كه : « پيامبر اكرم صلّى اللّه عليه و آله به كسانى كه با وى همسفر بودند فرمود : شما به خواست خدا فردا بعد از ظهر به چشمهء تبوك مىرسيد . هر كدام كه به آن رسيديد به آب آن دست نزنيد تا من بيايم . ما به اين چشمه رسيديم در حالى كه دو نفر از سپاهيان قبلا به آن رسيده بودند . رسول خدا صلّى اللّه عليه و آله از آن دو سؤال كرد كه آيا به آب دست زده‌ايد ؟ گفتند : بله . پيامبر آن دو را نفرين كرد .\r\n( 1 ) اصحاب با دست‌هايشان ، آب چشمه را جمع‌آورى كردند تا مقدارى آب جمع شد .\r\nرسول اللّه دست و صورتش را در آن شست . آنگاه بقيهء آب را به درون چشمه ريخت بلافاصله چشمه داراى آب فراوانى شد و مردم از آن سيراب شدند . آنگاه پيامبر صلّى اللّه عليه و آله فرمودند : اى معاذ ، به زودى اگر عمر تو اجازه دهد خواهى ديد كه اين منطقه پر از باغ خواهد شد » . « 1 »\r\nآيا مسلمانان در مسير تبوك از آب چشمهء پربار ، بعد از نفرين پيامبر صلّى اللّه عليه و آله سيراب شدند يا به وسيلهء بارانى كه به دعاى پيامبر از آسمان باريده بود ؟ آيا همان حكايت مختصرى كه ابن اسحاق نقل كرده بود ، ما را از حكايت مفصّل دوّم بىنياز نمىكرد ؟ !\r\n( 2 ) علاوه بر اين ابن اسحاق خبر ديگرى را نقل مىكند كه خبر اوّل را تأييد مىكند . او مىگويد : « عاصم بن عمر بن قتاده براى من روايت كرده است كه : به محمود بن لبيد گفتم : آيا مردم منافقان زمان خود را مىشناختند ؟ گفت : بله به خدا قسم بسيارى از مردم ، نفاق برادر و پدر و عمو و عشيرهء خويش را مىدانستند ؛ ولى آن را پنهان مىكردند و يكى از نزديكانم برايم حكايت كرد : هنگامى كه در مسير تبوك مسلمانان از جهت آب در مضيقه قرار گرفتند و رسول خدا صلّى اللّه عليه و آله دعا كرد تا خداوند ابرى را فرستاد كه مردم از آن سيراب شدند . ما پيش به يكى از افرادى كه نفاقش آشكار بود و در عين حال هميشه در كنار رسول خدا صلّى اللّه عليه و آله حركت مىكرد ، رفته و گفتيم : واى بر تو ! آيا بعد از اين معجزه ، دليل ديگرى مىخواهى ؟ او گفت : اين كه ابرى گذرا بود ! » « 2 »\r\nبايد توجه داشت كه ذكر كلمهء منافق در مورد بعضى از صحابه ، از كلماتى است كه ذكر آن ناروا است و بعضى از مردم را ناراحت مىكند ؛ ولى با اين حال ابن هشام آن را حذف نكرده است ، از اين رو مسلم روايتى را بيان كرده است كه از ذكر اين كلمه خوددارى كرده باشد !\r\n\r\n\r\n","description":"","footnote":"\r\n( 1 ) . صحيح مسلم ؛ ج 7 ، ص 60 .\r\n( 2 ) . ابن اسحاق ، سيره ، ج 4 ، ص 166 .\r\n","page_name":" 38 ","page_number":38},
  {"content":"\r\n\r\n( 1 )\r\n\r\nشرايط تحقيق در تاريخ\r\nشكى نيست كه تحقيق در تاريخ كارى خطير و بسيار سخت است . پژوهشگر تاريخ همانند غواصى است كه مىخواهد در درياى عميق و مواجى فرو رود و آنگاه به دقت به جاهاى عميق نظر بيفكند تا بتواند درّ و مرواريدهاى آن را استخراج كند .\r\nاگر محقق تاريخ در نظر دارد كه در طى بحث‌هايش حق را احقاق كند و باطل را نابود گرداند ، بايد اين صفات را داشته باشد : اطلاعات وسيع ، بلند نظر ، دوستدار و تابع حق بودن ، دورى از تعصبات مذهبى موجود ، پرهيزگارى در صدور احكام ، آگاهى به روش‌هاى استنباط ، دانايى به آفت‌ها و بيمارهاى تاريخ ، دقت در موقعيت‌ها و مراحل تاريخى ، در نظر گرفتن مصلحت اسلام و مسلمين ، آزادانديشى و تأثيرناپذيرى از آنچه كه از خانواده و قومش به ارث برده است .\r\nضرورت اين شرايط از آن روست كه تاريخ و به خصوص سيرهء پيامبر اكرم صلّى اللّه عليه و آله در امور مختلف زندگى از قبيل : عقايد دينى ، احكام ، معارف و علوم و ادب و اخلاق اسلامى اثرگذار است و بر اساس تاريخ است كه همهء نسل‌ها سخنانشان را بازگو مىكنند و دربارهء هر چيزى حكم مىنمايند .\r\n( 2 ) تاريخ و سيره همانند بسيارى از امور مبتلا به دو نظريهء افراطى و تفريطى شده است :\r\nعده‌اى هر چه را كه در سيره و تاريخ است از ضعيف و قوى أخذ مىكنند و آن را از مسلم‌ترين مسلّمات مىدانند ، بدون آن كه از دسيسه‌ها و خرافاتى كه در تاريخ ايجاد شده و پيامبر اكرم صلّى اللّه عليه و آله ما را از آنها آگاه كرده است ، بر حذر باشند . آن حضرت صلّى اللّه عليه و آله فرمود : « حتما افترازنندگان بر من ظهور خواهند كرد . » ، ولى با اين حال عده‌اى آنچه را كه زنادقهء ملحد بدان اعتراف كرده‌اند و مورخان نيز متذكر شده‌اند كه : « آنها هزاران حديث را جعل كردند و به خدا و رسولش نسبت دادند و بسيارى از حلال‌ها را حرام و حرام‌ها را حلال كردند و حق را از جايگاهش ساقط كردند و بسيارى از احاديث صحيح را تغيير دادند و كرامات و مناقبى را به خاطر علاقهء به مال و مقام براى خويش ساختند » . ناديده گرفتند !\r\n( 3 ) در مقابل عده‌اى راه تفريط را در پيش گرفتند . آنها بعضى از نواقص تاريخ را دستاويز قرار داده و آن را دليلى براى اعراض از تاريخ و كنار گذاشتن آن قرار دادند !\r\nاين ظلم بزرگى است و باعث جدايى نسل‌ها از هم مىگردد و آيندگان را از تجربيات و\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nعبرت‌هاى گذشتگان محروم مىكند و ساختار دين را نابود كرده و باعث بىاثر كردن تعاليم انبياى الهى مىشود كه مردم را به بررسى احوال گذشتگان و عبرت‌آموزى از آنها تشويق مىنمايد و حق را آشكار و آن را از باطل جدا مىكند .\r\nالبته در ميان اين دو گرايش افراطى و تفريطى ، گرايش متوسطى وجود دارد كه به اهتمام متفكران اسلامى و علمايى كه به بررسىهاى تاريخى علاقه‌مندند ، شكل گرفته است . آنها تمام تلاش خود را براى ابهام‌زدايى از جوانب تاريخ كه به وسيلهء جاعلين و مغرضين ، ايجاد شده است ، مبذول مىدارند و به دنبال رسيدن به واقع هستند . « 1 »\r\n( 1 )\r\n\r\nنابود كردن نشانه‌هاى حقيقت\r\nگفتيم كه روايات مربوط به سيرهء رسول اكرم صلّى اللّه عليه و آله را بر قرآن عرضه مىكنيم ، زيرا اگر ما به اوصاف نبى اكرم صلّى اللّه عليه و آله در قرآن كريم مراجعه كنيم ، مىبينيم كه او را چنين توصيف كرده است :\r\n « إِنَّكَ لَعَلى خُلُقٍ عَظِيمٍ »  « 2 » ،  « خاتَمَ النَّبِيِّينَ »  و  « أُسْوَةٌ حَسَنَةٌ » *  « 3 » و مردم را از سبك شمردن مقام وى بر حذر مىدارد :  « لا تَجْعَلُوا دُعاءَ الرَّسُولِ بَيْنَكُمْ كَدُعاءِ بَعْضِكُمْ بَعْضاً »  « 4 » و كسانى را كه وى را اذيت مىكنند ، لعنت مىكند :  « إِنَّ الَّذِينَ يُؤْذُونَ اللَّهَ وَ رَسُولَهُ لَعَنَهُمُ اللَّهُ »  « 5 » .\r\n( 2 ) اما اگر به بعضى از رواياتى كه ادعا مىشود ، بيانگر سيرهء آن حضرت است ؛ مراجعه كنيم ، مىبينيم كه او را به صورت طفلى همانند ساير اطفال و مردى كه همانند جاهلان صحبت مىكند و بلكه كم‌عقل‌تر از ديگران است ؛ معرفى مىكند ! او محتاج مراقبت دائمى است و هميشه بايد كسى او را اداره كند و مشكلاتش را بر طرف نمايد و به وى اطمينان قلب بدهد و او را مورد تأييد قرار دهد و الّا خشمگين مىشود و خشم او باعث عجز و اضطراب و نفرين مىگردد و آنگاه با سبك عقلى راضى مىشود و رضايتش او را از حق دور مىگرداند !\r\nاو گمان مىكرد كه آياتى نازل شده و از اين رو نظرات مشركان را تأييد مىكرد و پس از آن زانوى غم در بغل مىگرفت و مىگريست ؟ ! شيطان به صورت جبرئيل بر وى ظاهر مىشد !\r\n\r\n\r\n","description":"","footnote":"\r\n( 1 ) . مقدمهء دراسات فى التاريخ الاسلامى ؛ ص 8 - 9 ؛ شيخ محمد باقر ناصرى ( همراه با اندكى تصرف ) .\r\n( 2 ) . قلم ( 68 ) ، 4 .\r\n( 3 ) . احزاب ( 33 ) ، 40 .\r\n( 4 ) . نور ( 24 ) ، 63 .\r\n( 5 ) . احزاب ( 33 ) ، 57 .\r\n","page_name":" 40 ","page_number":40},
  {"content":"\r\n\r\nسپس خداوند او را در مقابله با شيطان يارى كرد تا شيطان او اسلام آورد ! و به تأثير از شيطان روزى از گذرگاهى مىگذشت كه در همان جا ايستاد و بول كرد ! « 1 » او شراب نوشيد و همسر پسرخوانده‌اش ، زيد بن حارثه را در حالت شهوت‌انگيزى ديد و عاشق او شد ! او به عايشه عشق مىورزيد و حتى يك روز او را بر شانه‌هايش نشانيد تا رقص سياه‌پوستان را در مسجد ببيند .\r\nسپس صورتش را بر صورت او گذاشت و . . . ! او در يكى از جنگ‌ها از سپاهيانش كناره گرفت تا در صحرا با همسرش مسابقه بدهد و . . . !\r\n( 1 ) آنچه كه ذكر كرديم گوشه‌اى از كلمات زشتى است كه در جوامع حديثى و كتاب‌هاى سيره در مورد رسول اكرم صلّى اللّه عليه و آله وجود دارد ! و در مورد زندگى زناشويى وى ، مطالبى نقل شده است كه از بيان آنها شرم داريم ، تا چه رسد به اين كه بخواهيم به آنها اقتدا كنيم . بدتر و تلخ‌تر از همه اين است كه اين مطالب در كتاب‌هايى وجود دارد كه نزد بسيارى از مسلمانان به صحيح‌ترين كتاب‌ها بعد از قرآن كريم توصيف مىشوند و مىخواهند كه پيغمبر ما را كه افضل انبياى الهى و اشرف رسولان آسمانى است ؛ به ما معرفى كنند !\r\nدر پاسخ به اين سؤال كه چرا محدثان و مورخان سابق به نقد و بررسى اين مطالب نمىپرداخته‌اند ، محققان سيرهء ابن هشام در مقدمهء كتاب نوشته‌اند : « شايد كه نگاه همراه با تقدّس به آثار علمى گذشتگان و به خصوص آثار سيره‌نويسان باعث شده است كه سيره‌نويسان بعدى ، نگاه منتقدانه‌اى به محتواى كتاب‌ها نداشته باشند ، از اين رو ما هيچ‌گاه نمىبينيم كه يكى از اينها محتواى كتاب‌ها را نقد كرده و غير واقعى بودن و يا ضعف آنها را بشناساند .\r\nتا كمى پيش از اين ، علم سيره از نقّادى محروم بوده است تا اينكه بعضى متأخرين ، يك يا دو خبرى را كه دستاويزى براى طعن به پيامبر اسلام صلّى اللّه عليه و آله مىشد انتخاب كرده و آن را از زوايدى كه بعدا به آن اضافه شده بود ، پاك مىكردند و دلايل و برهان‌هاى آشكارى را به دور آن ايجاد مىكردند تا جوابى در مقابل طعنه‌زنندگان به پيامبر اسلام صلّى اللّه عليه و آله باشد .\r\n( 2 ) استاد شيخ محمد عبده يكى از افرادى بود كه چنين كارى را در مورد ازدواج پيامبر\r\n\r\n\r\n","description":"","footnote":"\r\n( 1 ) . صحيح بخارى ، ج 1 ، ص 63 و صحيح مسلم ، ج 1 ، ص 157 و مصنف ابن ابى شيبه ، ج 14 ، ص 234 و شرح كرمانى ، ج 11 ، ص 40 و فتح البارى ، ج 1 ، ص 261 - 263 و ابن شاذان ( م 260 ه ) آن را در ايضاح ، ص 58 از حذيفه نقل كرده است . همين را ابن اثير در كتاب نهايه‌اش در مواد : سباطة ، فحج ، أبض و مأبض نقل كرده است و ازرق در تسهيل المنافع ، ص 66 از ابو هريره و از امام شافعى اين مطلب را نقل كرده و در مجلهء تراثنا 324 و 33 ، ص 216 تحت عنوان « حديث السباطة سندا و دلالة » ، سيد حسن شيرازى در اين مورد بحث كرده است .\r\n","page_name":" 41 ","page_number":41},
  {"content":"\r\n\r\nاكرم صلّى اللّه عليه و آله با زينب ، دختر جحش كه ابتدا او را به پسرخوانده‌اش زيد بن حارثه تزويج كرده بود ؛ انجام داد و بسيارى از آراء سخيف و طعنه‌هايى را كه در مورد عشق پيامبر اسلام صلّى اللّه عليه و آله به زينب شايع شده بود مردود دانست .\r\nدر سال‌هاى اخير استاد بزرگوار و فاضل جناب سيد جعفر مرتضى كتاب الصحيح فى سيرة النبى را تأليف كرده است . او سيره‌نويسى را همانند ابن اسحاق پىگيرى كرده و با استدلال و برهان خبرهاى باطل را حذف و حقايقى را اثبات كرده است . در واقع كتاب وى همان سيرهء ابن اسحاق است كه با روش جديد و به دور از لغو و اشتباه و سخنان ناروا نگاشته شده است . « 1 »\r\nبله ، اگر مراجعه كنندهء به اين منابع از همان ابتدا پر از احساس تقدّس كوركورانه و ساده‌لوحانه نسبت به مطالب آنها باشد ، در اين صورت نبايد و نمىتواند به ارزيابى سالم و معتبر از نصوص بپردازد . و البته هيچ توجيهى براى تقدس‌مآبى وجود ندارد . « 2 »\r\n( 1 )\r\n\r\nمظلوميت حق !\r\nسؤال اين است كه چگونه اين همه حديث جعلى براى جسارت بر كرامت رسول خدا صلّى اللّه عليه و آله ايجاد شد ؟ با كمى دقت مىبينيم كه اين كار با سياست‌هاى بنى اميه و بنى مروان براى تخريب شخصيت پيامبر اكرم صلّى اللّه عليه و آله صورت گرفته است . آنها براى اجراى اين سياست خويش از سياست منع نقل حديث از پيامبر صلّى اللّه عليه و آله و بلكه سوزاندن آنچه كه صحابهء بزرگ از آن حضرت نقل كرده بودند ؛ استقبال كردند . همان سياستى كه از زمان خليفهء اول شروع شد و به دستور او پانصد حديثى كه از پيامبر صلّى اللّه عليه و آله نقل شده بود را سوزاندند « 3 » . اين سياست در زمان خليفهء دوم به صورت شديدترى دنبال شد . او تمام آنچه را كه صحابه از رسول اكرم صلّى اللّه عليه و آله نقل كرده بودند ، جمع‌آورى كرد و به آتش زد و شايد اين اقدام وى پس از آن بود كه كعب الاحبار ، آن يهودى تازه مسلمان با وى رابطه برقرار كرد .\r\n( 2 ) يهوديان دو فرقه بودند : فرقه‌اى كه اعتقاد به نوشتن و تدوين احاديث و سخنان موسى عليه السّلام\r\n\r\n\r\n","description":"","footnote":"\r\n( 1 ) . مقدمهء سيرهء ابن هشام ، ج 1 .\r\n( 2 ) . نك : مقدمهء الصحيح فى سيرة النبى ، ج 1 ، ص 16 ، 17 .\r\n( 3 ) . به منابع اين قول در كتاب النص و الاجتهاد ، ص 151 مراجعه كنيد .\r\n","page_name":" 42 ","page_number":42},
  {"content":"\r\n\r\nداشتند و فريسيّون ناميده مىشدند و فرقه ديگرى كه معتقد به وجوب حفظ تورات بودند و نوشتن حديث را جايز نمىشمرند و قرّاء ناميده مىشدند . با گذشت زمان فريسيّان ضعيف شده و قرّاء در اكثريت قرار گرفتند و ظاهرا كعب الاحبار از فرقهء قرّاء بوده است ، چنان كه از پاسخ شاعرانهء وى به يكى از سؤالات عمر اين امر ظاهر است . او در جواب عمر گفت : « قومى از فرزندان اسماعيل انجيل‌هايشان در قلب‌هايشان است ؛ ( يعنى آن را در قلب‌هايشان حفظ مىكنند ) و حكيمانه سخن مىگويند » .\r\n( 1 ) كعب مورد حسن ظنّ خليفه و مقرب درگاه او بود و همين باعث شد كه عمر نظريهء قرّاء را از او قبول كرد . شاهد اين مدعا آن است كه ابن سعد در طبقات و خطيب بغدادى در تقييد العلم و ابو ريّه در اضواء على السنّة المحمدية گفته‌اند : « احاديث در زمان عمر زياد شده بود ؛ بنابراين او از مردم خواست كه آنها را نزد وى بياورند و پس از آن كه آنها را جمع‌آورى كرد ، همه را سوزانيد و گفت : « مشناة كمشناة اهل الكتاب ، « 1 » به ياد آوردم قومى را كه قبل از شما بودند و كتاب‌هايى را نوشتند و به همان كتاب‌ها سرگرم گشته و از كتاب خدا غافل ماندند و به خدا قسم كه من كتاب خدا را هرگز با چيزى مخلوط نمىكنم » !\r\nاو نقل حديث از پيامبر اكرم صلّى اللّه عليه و آله را ممنوع كرد مگر اين كه ناقل شاهدى همراه خود بياورد و از خارج شدن صحابه از مدينه جلوگيرى كرد به اين بهانه كه مشغول نشر احاديث پيامبر مىشوند و افراد كم سابقه و جوان و بىاطلاع از دين و احكام الهى را براى إمارت بلاد به كار گرفت . « 2 »\r\n( 2 ) ابن سعد در طبقات و خطيب بغدادى در جامع بيان العلم و فضله ، و ابو ريّه در كتاب اضواء على السنّة المحمديه روايت كرده‌اند : « كسانى كه بعد از عمر بر سر كار آمدند همان روش وى را در جلوگيرى از نوشتن حديث در پيش گرفتند ، مگر احاديثى كه در زمان عمر وجود داشت » . « 3 »\r\nدر نتيجهء اجراى سياست منع از نقل حديث و نوشتن آن ، مردم سنت‌هاى پيامبر اكرم صلّى اللّه عليه و آله را فراموش كردند و حتى بعضى از احكام و آداب نماز را به فراموشى سپردند و گاهى حدود\r\n\r\n\r\n","description":"","footnote":"\r\n( 1 ) . تقييد العلم ، ص 52 ؛ طبقات ، ج 5 ، ص 140 ؛ الاضواء ، ص 47 . اصل آن المثناة ، ولى صحيح آن المشفاة مىباشد كه به معناى روايت‌هاى شفاى مىباشد .\r\n( 2 ) . مثل ابو موسى اشعرى كه وقتى در سال 18 هجرى والى بصره شد ، هيجده‌ساله بود ؛ چون در سال اول هجرت متولد شده بود .\r\n( 3 ) . طبقات ، ج 3 ، ص 206 ؛ جامع بيان العلم ، ج 1 ، ص 64 و الاضواء ، ص 47 .\r\n","page_name":" 43 ","page_number":43},
  {"content":"\r\n\r\nآن را به طور دقيق نمىدانستند . و جالب اين است كه بعضى از نزديك‌ترين افراد به پيامبر صلّى اللّه عليه و آله و قرآن كه ضرورتا مىبايست آگاه‌ترين افراد به احكام اسلام و شرايع دين باشند ؛ بعضى از سنن و احكام را نمىدانستند ، تا چه رسد به بقيهء مردم ؟ ! و چگونه مىتوانستند به دين و شريعت خود آگاهى كامل داشته باشند در حالى كه چنان سياست‌هايى را اجرا كرده بودند ؟ ! به خصوص مردمانى كه از مركز اسلام دور بودند و مخصوصا در مسائلى كه ابتلاى به آن‌ها بسيار نادر بود .\r\n( 1 ) بلاذرى در أنساب الاشراف و بيهقى در سنن و متقى هندى در كنز العمال از عبد الرزاق و ابن ابى شبيه روايت كرده‌اند : « عمران بن حصين پشت سر على عليه السّلام نماز خواند . سپس دست مطرّف بن عبد الله را گرفت و گفت : به راستى كه همانند محمد صلّى اللّه عليه و آله نماز مىخواند و مرا به ياد نماز محمد صلّى اللّه عليه و آله انداخت . » « 1 »\r\n( 2 ) بىترديد از سنت‌هاى رسول اكرم صلّى اللّه عليه و آله اين بوده است كه بسم الله را با جهر مىخوانده است و على عليه السّلام نيز آن را با جهر قرائت مىكرده است و بنى اميه به خاطر از بين بردن آثار على عليه السّلام از جهر به بسم الله به شدّت جلوگيرى مىكردند « 2 » . حتى نسايى و بيهقى در سنن‌هاى خود از ابن عباس روايت كرده‌اند كه گفت : « خدايا بنى اميه را لعنت كن كه به خاطر بغض به على سنت‌هاى پيامبر را كنار گذاشتند » . « 3 » وضعيّت مردم در زمان على بن حسين عليه السّلام به گونه‌اى شد كه نمىدانستند چگونه حج را به جاى آورند و چگونه نماز بخوانند « 4 » ؛ براى همين عبد الله بن زبير توانست كه نماز جمعه را بر خطبه مقدم بدارد ! شافعى اين مطلب را در كتاب الأمّ از وهب بن كيسان نقل نموده و اضافه كرده است : « تمام سنت‌هاى رسول خدا و حتى نماز تغيير داده شد » . « 5 »\r\nبراى همين است كه امام سجّاد عليه السّلام در دعاى روز جمعه و عيد قربان مىفرمايد : « خدايا اين مقام ، شايستهء جانشينان و برگزيدگان و جايگاه امناى تو است كه در درجهء رفيعى قرار دارند كه\r\n\r\n\r\n","description":"","footnote":"\r\n( 1 ) . انساب الاشراف ، ج 2 ، ص 18 و سنن بيهقى ، ج 2 ، ص 68 و كنز العمال ، ج 8 ، ص 143 .\r\n( 2 ) . تفسير نيشابورى در حاشيهء تفسير طبرى ، ج 1 ، ص 79 .\r\n( 3 ) . تعليقهء سندى در حاشيهء سنن نسايى ، ج 5 ، ص 253 .\r\n( 4 ) . كشف القناع عن حجية الاجماع ، ص 67 .\r\n( 5 ) . شافعى ، الام ، ج 1 ، ص 235 . او اين مطلب را در بحث نماز عيد فطر و قربان نقل كرده است ! و لكن اين با كلام وهب متناسب نيست و نسايى در سنن ؛ ج 3 ، 194 و طوسى در خلاف ، ج 1 ، ص 674 خبر وهب را به طور ديگرى نقل كرده‌اند . . .\r\n","page_name":" 44 ","page_number":44},
  {"content":"\r\n\r\nبه آنها اختصاص داده‌اى ؛ ولى عده‌اى با فريب و نيرنگ آن را تصاحب كرده‌اند . به طورى كه جانشينان و برگزيدگان تو مغلوب و مقهور و كنار زده شده‌اند . آنها مىبينند كه حكم تو را تغيير مىدهند و كتاب تو را كنار مىگذارند و فرائض تو را تحريف مىكنند و سنت‌هاى پيامبر تو را ترك مىكنند » . « 1 »\r\n( 1 ) ابن سعد در طبقات از قول زهرىّ مىگويد : « در دمشق بر انس بن مالك وارد شدم و او را در تنهايى ديدم كه گريه مىكند . به او گفتم : چه چيزى باعث گريهء تو شده است ؟ گفت : به جز نماز چيزى از سنت‌هاى رسول خدا را نمىبينيم كه باقى مانده باشد و آن را هم تباه كرده‌اند . » « 2 »\r\n( 2 ) امام مالك بن انس در كتاب الموطأ خود نقل مىكند : « چيزى از آنچه را كه درك كرده‌ام ، نمىشناسم مگر اذان نماز را » . « 3 » و حسن بصرى تنها قبله را استثنا كرده و گفته است : « اگر اصحاب رسول اللّه زنده شوند چيزى از آداب و احكامتان را نمىشناسند مگر قبلهء شما را » ! « 4 » و عبد الله بن عمرو بن العاص چيزى را استثنا نكرده و گفته است : « اگر دو نفر از مسلمانان صدر اسلام همراه با قرآن‌هايشان به بعضى از مناطق اسلامى بيايند با مردمى برخورد خواهند كرد كه هيچ يك از اعمال و كردارشان براى آنها شناخته شده نيست » . « 5 »\r\nبا چنين اوضاع و احوالى ، طبيعى است كه بازار دروغ‌گويان و جاعلان رونق بگيرد و آنها به عنوان منابع علم و معرفت و فرهنگ براى امت اسلامى معرفى شوند ، و اين چيزى است كه حكّام آن را مىخواستند و امت اسلامى هم مستحق چنين كسانى بودند ؛ زيرا از ائمهء اهل بيت عليه السّلام دورى مىكردند . « 6 »\r\n( 3 ) اما چرا بنى اميه و راويان آنها سعى كردند كه از اين فرصت به دست آمده كه حاصل ممنوعيت نقل و نوشتن حديث بود ؛ استفاده كنند و به كرامت رسول اكرم صلّى اللّه عليه و آله و ساير مقدّسات اسلامى جسارت كنند ؟ پاسخ اين به مسائل زير مربوط مىشود :\r\n\r\n\r\n","description":"","footnote":"\r\n( 1 ) . صحيفهء سجاديه ، دعاى 48 .\r\n( 2 ) . طبقات ، ج 7 ، ص 20 ؛ صحيح ترمذى ، ج 3 ، ص 302 ؛ جامع بيان العلم ، ج 2 ، ص 244 ؛ الزهد و الرقائق ، ص 531 ؛ ضحى الاسلام ، ج 1 ، ص 356 .\r\n( 3 ) . الموطأ ، ج 1 ، ص 72 ، ب 1 ، ح 8 و شرح آن ، ج 1 ، ص 122 .\r\n( 4 ) . جامع بيان العلم ، ج 2 ، ص 244 .\r\n( 5 ) . الزهد و الرقائق ، ص 61 .\r\n( 6 ) . اين موضوع بسيار مهم است و در طى چهار مقالهء متوالى در شماره‌هاى 5 و 8 و 10 مجله الفكر الاسلامى سال 2 و 3 مورد بحث قرار داده‌ام .\r\n","page_name":" 45 ","page_number":45},
  {"content":"\r\n\r\n( 1 ) أ - كينه و دشمنى بنى اميه نسبت به بنى هاشم كه پيغمبر از ميان آنها بود ديرينه بود و آنها نمىتوانستند خود را قانع كنند كه به راستى او فرستادهء خداست ، از اين رو هنگامى كه ابو سفيان در روز فتح مكه ، ازدحام مردم براى تبرك به آب وضوى پيغمبر اسلام را مشاهده كرد به عباس گفت : « اى عباس به راستى كه پادشاهى برادرزاده‌ات تثبيت شده است ! عباس گفت : واى بر تو . اين مقام نبوّت است . پس او گفت : بله . »\r\nو يا هنگامى كه معاويه شنيد مؤذن مىگويد : اشهد ان لا إله الا الله و أشهد ان محمدا رسول الله ، گفت : « خدا پدرت را بيامرزد اى پسر عبد الله ! واقعا كه بلند همّت بودى و راضى نشدى مگر اين كه اسمت را در كنار اسم رب العالمين قرار دهى ! » . « 1 »\r\n( 2 ) همچنين نقل شده است كه معاويه به مغيرة بن شعبه كه دربارهء زوال حكومت ابو بكر و عمر و عثمان و فراموش شدن نامشان حرف مىزد ؛ گفت : « به درستى كه اين آل هاشمى در هر روز پنج مرتبه نامش فرياد زده مىشود كه : اشهد ان محمدا رسول الله . در اين صورت چه عملى با اين وضع ماندگار مىشود ؟ ! مادرت به عزايت بنشيند ، اى بىپدر و مادر ؟ ! به خدا قسم كه عملى از ما ماندگار نمىشود مگر آن كه نام او را دفن كنيم . » « 2 » و هنگامى كه مأمون اين خبر را شنيد ، دستور داد تا معاويه را لعن كنند . « 3 »\r\nپس از او پسرش يزيد پس از به شهادت رساندن حسين عليه السّلام و يارانش اين شعر را خواند :\r\n لعبت هاشم بالملك فلا * خبر جاء و لا وحى نزل \r\n لست من خندف ان لم انتقم * من بنى احمد ما كان فعل \r\n« 4 » فرزندان بنى هاشم براى به دست گرفتن پادشاهى و سلطنت تلاش كردند و الّا هيچ خبرى و وحىاى نازل نشده بود و من از فرزندان خندف نخواهم بود اگر كه انتقام خود را از كارهاى حضرت محمد ، از فرزندانش نگيرم .\r\n( 3 ) وليد بن يزيد بن عبد الملك بن مروان هم به پيروى از او گفت :\r\n تلعّب بالخلافة هاشمىّ * بلا وحى اتاه و لا كتاب \r\n فقل للّه يمنعنى طعامى * و قل للّه يمنعنى شرابى \r\n« 5 »\r\n\r\n\r\n","description":"","footnote":"\r\n( 1 ) . نك : شرح نهج البلاغهء ابن ابى الحديد ، ج 10 ، ص 101 ، از احمد بن ابى طاهر در كتاب اخبار الملوك .\r\n( 2 ) . الموفّقيات ، ص 577 ؛ مروج الذهب ، ج 3 ، ص 454 ؛ شرح نهج البلاغه ابن ابى حديد ، ج 5 ، ص 120 .\r\n( 3 ) . تاريخ طبرى ، ج 10 ، ص 284 ؛ مروج الذهب ، ج 3 ، ص 454 .\r\n( 4 ) . تاريخ طبرى ، ج 10 ، ص 286 .\r\n( 5 ) . مروج الذهب ، ج 3 ، ص 228 .\r\n","page_name":" 46 ","page_number":46},
  {"content":"\r\n\r\nاين هاشمى براى خلافت به تلاش و كوشش پرداخت در حالى كه وحى و كتابى نازل نشده بود . پس بگو : به خدا قسم مرا از غذايم منع كند و به خدا قسم مرا از شرابم منع كند .\r\n( 1 ) وليد قرآن را باز كرد كه اين آيه آمد :   « وَ اسْتَفْتَحُوا وَ خابَ كُلُّ جَبَّارٍ عَنِيدٍ مِنْ وَرائِهِ جَهَنَّمُ وَ يُسْقى مِنْ ماءٍ صَدِيدٍ »   « 1 » ؛ خواستاران پيروزى و سركشان معاند نااميد و مأيوس شدند . پشت سرش دوزخ است و به او چرك و خون نوشانده خواهد شد . براى همين ، قرآن را به عنوان هدف براى تيراندازى قرار داد و به سوى آن تير مىانداخت و مىگفت :\r\n أ توعد كل جبار عنيد * فها انا ذاك جبار عنيد \r\n اذا ما جئت ربك يوم حشر * فقل : يا ربّ خرّقنى الوليد \r\n« 2 » آيا به هر جبار عنيد وعدهء عذاب مىدهى ؟ همانا من جبار عنيد هستم و اگر در روز قيامت نزد پروردگارت آمدم بگو كه اى خدا ، وليد مرا پاره پاره كرد .\r\nوليد نسبت به امور اطرافش بسيار بىتفاوت بود و مجالس لهو و لعب و آوازخوانى داير مىكرد و به قتل و فساد تظاهر مىكرد و به جاى پرداختن به امور مردم به شراب‌خوارى مىپرداخت . بىحيايى وى به جايى رسيد كه مىخواست بر بالاى كعبه خيمه‌اى از پارچهء ديبا برپا كند و در آن بنشيند و شراب‌خوارى كند كه نزديكانش او را از شورش مردم ترساندند و او هم منصرف شد . « 3 »\r\n( 2 ) ب - دليل دوم اين است كه اين دين در مقابل شهوات و آرزوهايشان ايستادگى مىكرد و بر خلاف مصالحشان بود .\r\n( 3 ) ج - همچنين آنها مىخواستند با ارائه تصويرى زشت از رسول اكرم صلّى اللّه عليه و آله و اسلام ، تمام انحرافات و سبك‌سرىهاى نظام حاكم را توجيه كنند و از زشتى و كراهت آن در چشمان مردم بكاهند و اين امكان نداشت ، مگر اين كه تفاوت‌هاى فاحش بين ديدگاه‌ها و رفتارهاى خود و رسول اكرم صلّى اللّه عليه و آله را بردارند .\r\n( 4 ) در اينجا به گوشه‌اى از تخريب شخصيت نبىّ اكرم صلّى اللّه عليه و آله به وسيلهء امويان اشاره مىكنيم :\r\n1 ) ما مىشنويم كه كميت اسدى رسول اكرم صلّى اللّه عليه و آله را در قصيدهء بائيه اين گونه مدح مىكند :\r\n\r\n\r\n","description":"","footnote":"\r\n( 1 ) . ابراهيم ( 14 ) ، 15 ، 16 .\r\n( 2 ) . مروج الذهب ، ج 3 ، ص 229 .\r\n( 3 ) . تاريخ يعقوبى ، ج 2 ، ص 333 و به نقل از أغانى و طبرى در بهج الصباغة ، ج 5 ، ص 340 .\r\n","page_name":" 47 ","page_number":47},
  {"content":"\r\n\r\n الى السراج المنير احمد ، لا * يعدلنى عنه رغبة و لا رهب \r\n عنه الى غيره ، و لو رفع النا * س إلىّ العيون و ارتقبوا \r\n و قيل : افرطت . بل قصدت و لو * عنّفنى القائلون ، او ثلبوا ! \r\n اليك يا خير من تضمّنت الار * ض و ان عاب قولى العيب \r\n لجّ بتفضيلك اللسان و لو * اكثر فيك الضجاج و اللجب \r\nتقديم به چراغ روشنىبخش ، حضرت محمد صلّى اللّه عليه و آله ، كه وعده و وعيد نمىتواند مرا از مدح او به مدح ديگرى سوق دهد . اگر چه مردم چشم‌ها را به من بدوزند و گردن‌ها را به سوى من بر افرازند و بگويند : اى كميت تو افراط كرده‌اى ؛ بلكه من ميانه روى كرده‌ام ، اگر چه گويندگان نسبت به من بدرفتارى كنند و مرا سرزنش نمايند . تقديم به تو اى بهترين كسى كه زمين تو را در بر گرفته است اگر چه گفتار من سراسر عيب باشد . زبان به شمردن فضيلت‌هاى تو پيوسته مىچرخد ؛ اگر چه به خاطر مدح تو داد و فريادها زياد مىشود .\r\n( 1 ) چه كسى است كه سعى مىكند با ترغيب يا تهديد ، كميت را از مدح پيامبر اكرم صلّى اللّه عليه و آله بازدارد ؟ آنها مىخواهند كه چه كسى به جاى پيامبر اكرم صلّى اللّه عليه و آله مدح و ثنا شود ؟ مگر كميت چگونه پيامبر اكرم صلّى اللّه عليه و آله را مخاطب خويش ساخته است ؟ مگر جمله‌اى غير از اين گفته است كه : اى بهترين موجود هستى ! ؟ كه اين چنين مورد عتاب و عيب‌جويى قرار گرفته و به وى گفته شده است كه : در مدح پيامبر اكرم صلّى اللّه عليه و آله افراط كردى ؟ ! و چه كسى است كه داد و فرياد و اعتراض را عليه نبى اكرم صلّى اللّه عليه و آله زياد مىكند ؟ !\r\nشايد در وراى اقدامات امويان به سياست خطرناكى پى برده كه گفته است :\r\n رضوا بخلاف المهتدين و فيهم * مخبأة اخرى تصان و تعجب \r\nبه راهى بر خلاف راه هدايت كنندگان راضى شدند و در دل آنها راز ديگرى هست كه افشا نمىگردد .\r\n( 2 ) و شايد كه منظور او از راز ديگر ، تخريب دين پيامبر اكرم صلّى اللّه عليه و آله بعد از تخريب شخصيت وى بوده است .\r\nيا آنچه را كه علماى رجال و طبقه‌شناسان در شرح حال خالد بن سلمة مخزومى مشهور به « فأفاء » نوشته‌اند ، حكايت از آن دارد كه وى اشعارى را در هجو پيامبر اكرم صلّى اللّه عليه و آله براى بنى\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nمروان مىسرود . « 1 » همچنين در شرح حال عمر و عاص نقل كرده‌اند كه او به شلاق زدن مردى نصرانى كه پيامبر صلّى اللّه عليه و آله را سبّ كرده بود ، راضى نشد . « 2 »\r\n( 1 ) همچنين مورّخان در مورد علل قيام زيد بن على بن حسين نقل كرده‌اند كه او بر هشام بن عبد الملك وارد شد و شنيد كه پيامبر اكرم صلّى اللّه عليه و آله را نزد وى سبّ مىكنند و او از آن جلوگيرى نمىكند . « 3 »\r\nشايد منظور كميت از راز ، مطلبى باشد كه ابن عبد ربّه اندلسى در كتاب العقد الفريد نقل كرده است كه حجّاج به عبد الملك نوشت : جانشين هر مردى در ميان خانواده‌اش گرامىتر از فرستاده‌اش به سوى آنها مىباشد و به همين ترتيب خلفا منزلتى بالاتر از رسولان دارند » . « 4 »\r\nاگر اين راز پنهان در دلشان بوده ، به مدت طولانى مخفى نمانده است ؛ زيرا زمانى كه حجاج به حجّ رفت و حاجيان را مشاهده كرد كه دور قبر رسول اكرم و منبر آن حضرت در مدينه طواف مىكنند ؛ گفت : « نفرين بر اين‌ها كه در اطراف چوب‌ها و مقدارى استخوان پوسيده مىچرخند ! چرا اينها قصر امير المؤمنين عبد الملك را طواف نمىكنند ؟ ! آيا نمىدانند كه خليفهء يك مرد ، از رسولش بهتر است ؟ ! »\r\nمبرّد مىگويد : « اين سخن باعث شد كه فقها به كفر حجاج فتوا دادند » . « 5 »\r\n( 2 ) با چنين طرز فكرى ، هيچ منعى براى حجّاج وجود ندارد كه كعبه را با منجنيق خراب كند ، بلكه چنان كه گفته شده است : با منجنيق نجاست را هم به سوى آن پرتاب كند . « 6 » همچنين هيچ احترامى براى مقام ابراهيم عليه السّلام قائل نباشد و سعى كند كه آن را لگدمال كند اگر چه محمد حنفيّه او را از اين كار بازداشت . « 7 » با همين طرز فكر كه : « چرا اينها بر قصر امير المؤمنين ، عبد الملك طواف نمىكنند » ؟ ! هيچ استبعادى براى احتمالى كه سيد جعفر مرتضى عاملى داده\r\n\r\n\r\n","description":"","footnote":"\r\n( 1 ) . نك : دلائل الصدق ؛ مظفر ، ج 1 ، ص 29 و ر . ك : بحوث مع اهل السنّة و السلفيه ، ص 101 .\r\n( 2 ) . الاصابة ، ج 3 ، ص 195 ، از بخارى در تاريخش با سند صحيح و الاستيعاب در حاشيه الاصابة ، ج 3 ، ص 193 .\r\n( 3 ) . نك : كشف الغمة ؛ اربلى ، ج 2 ، ص 352 و كتاب‌هاى رجالى و تراجم در شرح زندگانى زيد بن على ( رض ) .\r\n( 4 ) . عقد الفريد ، ج 2 ، ص 354 .\r\n( 5 ) . الكامل ؛ مبرّد ، ج 1 ، ص 222 و سنن ابى داود ، ج 4 ، ص 209 و شرح نهج البلاغة ، ج 15 ، ص 242 از كتاب افتراق هاشم و عبد شمس ، از ابى عباس دبّاس و نصايح الكافية ؛ جاحظ ، ص 81 و دكتر طه حسين در كتاب الايام بحثى را در مورد اين مطلب نقل كرده است .\r\n( 6 ) . از كتاب الفتوح ؛ از ابن اعثم كوفى متوفاى 310 ، ج 2 ، ص 482 و عقلاء المجانين ، ص 178 .\r\n( 7 ) . طبقات ابن سعد ، ج 5 ، ص 84 و المصنف ، ج 5 ، ص 49 و ربيع الابرار ، ج 1 ، ص 843 .\r\n","page_name":" 49 ","page_number":49},
  {"content":"\r\n\r\nاست ؛ باقى نمىماند به اين كه حجّاج پس از آن كه شهر واسط را در عراق ، بين كوفه و بصره بنا كرد ؛ قبلهء آن را از حجاز ( كعبه ) به سوى شام به سمت قصر امير المؤمنين و يا قبه‌اى كه عبد الملك بنا كرده بود تغيير داد و به مردم دستور داد كه به سوى آن نماز به جاى آوردند !\r\n( 1 ) يعقوبى روايت كرده است : « هنگامى كه ابن زبير بر مكه و حجاز مسلّط شد از حجّاج بيعت مىگرفت . وقتى كه عبد الملك از اين موضوع مطلع شد ؛ مردم را از سفر به حج بازداشت .\r\nمردم شكايت كرده و گفتند : آيا ما را از حجّ بيت الله الحرام بازمىدارى در حالى كه بر ما واجب است ؟ ! او در جواب گفت : اين ابن شهاب زهرى است كه روايت مىكند كه رسول خدا صلّى اللّه عليه و آله فرمود : « مسافرت نكنيد مگر به سوى سه مسجد : مسجد الحرام و مسجد من و مسجد بيت المقدس » كه آن به جاى مسجد الحرام خواهد بود ! و اين صخره‌اى كه روايت شده : رسول خدا صلّى اللّه عليه و آله هنگام عروج به آسمان پايش را بر آن گذاشت ، براى شما به منزلهء كعبه است ! و دستور داد كه بر آن صخره قبه و بارگاهى بسازند و پرده‌هاى ديبا بر آن آويزان كردند و خادمانى براى آن گماشتند و مردم شروع به طواف بر آن كردند ؛ همان گونه كه اطراف كعبه طواف مىكردند ! و اين كار در زمان بنى اميه ادامه داشت . « 1 »\r\n( 2 ) جاحظ در بعضى از آثارش به اين مطلب اشاره كرده و گفته است : « هاشميان افتخار مىكنند كه كعبه را منهدم نكردند و قبله را تغيير ندادند و مقام رسول را پايين‌تر از مقام خليفه قرار ندادند » . « 2 »\r\nاين موضوع را در بعضى از رساله‌هايش به طور مفصل بازگو كرده و مىنويسد : « تا اين كه عبد الملك بن مروان و فرزندش وليد اقدام به تخريب كعبه و تحميل جنگ بر مدينه كردند .\r\nآنها كعبه را ويران نمودند و حرمت مدينه را شكستند و قبلهء واسط را تغيير دادند . تا اين كه مىگويد : فرض مىكنم كه تغيير قبله تنها يك اشتباه بود ! و منهدم كردن كعبه با تكيه بر تأويل در دين بوده است ، ولى اين را چه كنم كه آنها مىپنداشته‌اند : جانشين يك مرد در ميان اهل وى برتر از رسولش به سوى آنها مىباشد ! » « 3 »\r\n( 3 ) بر همين اساس سيد مرتضى عاملى احتمال داده است كه سرّ استحباب تمايل قبله به چپ\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 216 و حياة الحيوان ، ج 1 ، ص 66 و البداية و النهاية ، ج 8 ، ص 208 و الانافة فى معالم الخلافة ، ج 1 ، ص 129 و نك به بحثى در اين مورد در السنة قبل التدوين ، ص 502 - 506 .\r\n( 2 ) . از آثار جاحظ ، ص 205 .\r\n( 3 ) . از رساله‌هاى جاحظ ، ج 2 ، ص 16 .\r\n","page_name":" 50 ","page_number":50},
  {"content":"\r\n\r\nكه در قبلهء اهل عراق مىباشد ، و اهل بيت عليه السّلام بدان سفارش مىكردند همين باشد . از اين رو امويان متوجه اين موضوع شده و كسانى را كه در مورد قبله دقت و تحقيق مىكردند ؛ متهم به رافضى بودن مىكردند . خطيب بغدادى روايت كرده است : قاضى واسط ، اسد بن عمرو متوجه شد كه قبلهء واسط اشتباه است ؛ لذا از آن برگشت و براى همين متهم به رافضى بودن شد . « 1 »\r\n( 1 ) 2 - مقايسهء بين رسول خدا و خلفاى اموى و توهين به كعبه منحصر به حجّاج نمىشد ؛ بلكه ابو الفرج اموى اصفهانى نقل كرده است : « خالد بن عبد الله قسرى كه عامل هشام بن عبد الملك در بصره بود ، در مكه نام پيامبر اكرم صلّى اللّه عليه و آله و هشام بن عبد الملك را برد و گفت : چه كسى برتر است : فرستادهء يك مرد براى انجام دستور يا جانشين يك مرد در ميان خانواده‌اش ؟ ! و اين اشاره به اين مطلب بوده كه هشام برتر از پيامبر اكرم صلّى اللّه عليه و آله مىباشد . « 2 »\r\nاو همچنين از ابن عبيده نقل كرده است كه گفت : روزى خالد قسرى خطبه‌اى خواند و گفت : حضرت ابراهيم خليل از خدا آب طلب كرد و خدا به او آب شور و تلخى عطا كرد ( منظورش زمزم بود ) و امير المؤمنين از خدا آب طلب كرد و خدا به او آب گوارا و صافى عطا كرد و منظورش همان چشمه‌اى بود كه سليمان بن عبد الملك قبل از آن كه قصد حج كند ، در مكه جارى كرد . « 3 »\r\n( 2 ) همچنين وى روايت كرده است كه روزى خالد به غلامش گفت : اى غلام ! كدام يك عظيم‌تر است ؟ چشمهء ما يا زمزم ؟ ! غلام گفت : اى امير ، چه كسى آب پاك و گوارا را مثل آب شور و تلخ قرار مىدهد ؟ ! و او زمزم را امّ الجعلان مىناميد . « 4 »\r\nو ابو الفرج از مدائنى روايت كرده است كه خالد مىگفت : « اگر امير المؤمنين به من دستور دهد كعبه را سنگ به سنگ منهدم كرده و آن را به شام منتقل خواهم كرد . » « 5 »\r\nو ابو الفرج روايت كرده است كه خالد بعضى از تابعين را زندانى كرد . اين كار در چشم مردم بزرگ جلوه كرد و به مخالفت با او پرداختند . وقتى خبر به گوش خالد رسيد ، خطبه‌اى خواند و گفت : « به من خبر رسيده است كه با زندانى كردن دشمنان امير المؤمنين ، سليمان بن\r\n\r\n\r\n","description":"","footnote":"\r\n( 1 ) . از تاريخ بغداد ، ج 7 ، ص 16 و از نشوار المحاضره ، ج 6 ، ص 36 .\r\n( 2 ) . الاغانى ، ج 19 ، ص 60 .\r\n( 3 ) . تاريخ يعقوبى ، ج 3 ، ص 38 .\r\n( 4 ) . الاغانى ، ج 19 ، ص 59 و نظير آن در يعقوبى ج 2 ، ص 293 ، 294 .\r\n( 5 ) . الاغانى ، ج 19 ، ص 6 و نك : سفينة البحار ، ج 2 ، ص 661 ، 662 .\r\n","page_name":" 51 ","page_number":51},
  {"content":"\r\n\r\nعبد الملك مخالفت مىكنيد ، اگر او به من دستور بدهد كه اين كعبه را ويران كن ، سنگ‌هاى آن را يكى پس از ديگرى از هم جدا خواهم كرد ! به خدا قسم كه جانشين يك فرد از فرستادگانش گرامىتر است » ! « 1 »\r\n( 1 ) 3 - ابن زبير نسبت به بنى هاشم سخت‌گيرى و تندى مىكرد و دشمنى و كينه خويش را آشكار مىكرد . كار به آنجا رسيد كه از صلوات بر محمد صلّى اللّه عليه و آله در خطبه‌اش خوددارى كرد ! به او گفته شد كه چرا صلوات بر پيامبر اكرم صلّى اللّه عليه و آله را ترك كردى ؟ گفت : زيرا وى خاندان بدى دارد كه وقتى نامش را مىشنوند ، سرهايشان را بالا مىگيرند و بدان افتخار مىكنند ! او بيست و چهار نفر از بنى هاشم و از جمله محمد حنفيه و عبد الله بن عباس را كه حاضر به بيعت با وى نشده بودند زندانى كرد و آنها را تهديد نمود كه در صورت امتناع از بيعت ، آنها را به آتش خواهد كشيد . او روزى خطبه‌اى ايراد كرد و در آن به على بن ابى طالب ناسزا گفت و سرانجام كه از مطيع كردن بنى هاشم عاجز شد ؛ آنها را از مكه اخراج كرد كه به دنبال آن محمد بن حنفيه به رضوى و عبد الله بن عباس به طائف رفت و در سال 68 ه در آنجا وفات كرد . « 2 »\r\nآنها اقوال صحابه را همانند قول رسول خدا صلّى اللّه عليه و آله حجت مىدانستند : شيخ ابو زهره در كتابش دربارهء امام مالك مىگويد : « امام مالك را مىديديم كه فتواهاى صحابه را همانند سنت مىدانست و بين فتواهاى صحابه و اخبار وارد شده از سوى پيامبر اكرم صلّى اللّه عليه و آله مقايسه مىكرد و اگر حديثى با فتواى صحابى تعارض داشت ؛ حديث پيغمبر صلّى اللّه عليه و آله را كنار مىگذاشت ، اگر چه حديث صحيحى بود ! » . « 3 »\r\n( 2 ) سيد مرتضى عاملى در مقدمهء سيره‌اش اين مطلب را نقل كرده و در حاشيهء آن نوشته است :\r\n« ظاهرا اين به خاطر آن است كه شأن و مقام رسول خدا صلّى اللّه عليه و آله نزد اينها در جايگاه طبيعى و حقيقىاش قرار ندارد » . سپس قول صاحب الرسائل المنيرية را نقل كرده كه گفته است : « عجب از كسانى است كه مخالفت با قول شافعى را به خاطر وجود قول ديگرى از او كه مخالف حكم اوّلى است جايز مىدانند ؛ ولى مخالفت با وى را با وجود حديث صريح از رسول اللّه صلّى اللّه عليه و آله جايز نمىدانند . » « 4 »\r\n\r\n\r\n","description":"","footnote":"\r\n( 1 ) . همان .\r\n( 2 ) . تاريخ يعقوبى ، ج 3 ، ص 8 .\r\n( 3 ) . از كتاب الامام مالك ، ابى زهره ، ص 290 .\r\n( 4 ) . الصحيح ، ج 1 ، ص 24 ؛ از مجموعه رسائل منيريه ، ص 32 .\r\n","page_name":" 52 ","page_number":52},
  {"content":"\r\n\r\nاين تصويرى از جايگاه پيغمبر اكرم صلّى اللّه عليه و آله و ارزش تعاليم و گفته‌هايش در ميان آنها مىباشد . به همين مقدار اكتفا مىكنيم و مىگوييم كه وجود چنين اقداماتى كه شخصيت رسول اكرم صلّى اللّه عليه و آله و بلكه تمام مقدسات اسلامى را مورد هدف خويش قرار داده ؛ ما را موظف مىكند كه به ارزيابى اخبار سيره و روايات تاريخ اسلام بپردازيم و آنها را به صورت دقيق مطالعه و تحليل كنيم .\r\n( 1 )\r\n\r\nاخبار تاريخى را با چه معيارهايى ارزيابى كنيم ؟\r\nبراى ارزيابى اخبار تاريخى ضرورى است اقدامات زير را انجام دهيم :\r\n( 2 ) 1 - روايات را بر قرآن كريم عرضه كنيم ؛ زيرا از پيامبر اكرم صلّى اللّه عليه و آله روايت شده است : « بعد از من نقل حديث براى شما زياد خواهد شد اگر حديثى از من براى شما روايت شد ، آن را بر قرآن عرضه كنيد ، آنگاه آنچه را كه موافق كتاب خداست ؛ قبول كنيد و آنچه را كه مخالف كتاب خداست ، ردّ كنيد « 1 » » .\r\nو حضرت امام سجاد عليه السّلام دربارهء قرآن مىفرمايد : « قرآن ميزانى است كه زبانش از حق‌گويى منحرف نمىشود و نور هدايتى است كه برهانش مخفى نمىماند و نشانهء نجات‌بخشى است كه هر كسى را كه از آن پيروى كند ، گمراه نمىكند » .\r\n( 3 ) همچنين مرحوم كلينى از امام صادق عليه السّلام روايت مىكند كه فرمود : « آنچه كه با كتاب خدا موافق نباشد زخرف است » « 2 » و از ابن عباس روايت شده است : « اگر شنيديد كه از رسول الله صلّى اللّه عليه و آله براى شما حديث نقل مىكنم و آن را در كتاب خدا نمىيابيد يا در نظر مردم ناپسند يافتيد ؛ پس بدانيد كه من بر پيامبر دروغ بسته‌ام » . « 3 »\r\n( 4 ) از ابن مسعود هم روايت شده است : « نگاه كنيد و آنچه را كه موافق كتاب خداست ، قبول كنيد و آنچه را كه مخالف كتاب خداست ، كنار بگذاريد » . « 4 » و از معاذ بن جبل روايت شده است : « هر حديثى را بر كتاب خدا عرضه كنيد و هرگز آن را بر كلام ديگرى عرضه نكنيد . » « 5 » و\r\n\r\n\r\n","description":"","footnote":"\r\n( 1 ) . اصول الحنفيه ؛ الشاشى ، ص 43 .\r\n( 2 ) . اصول كافى ؛ كلينى ، ج 1 ، ص 55 .\r\n( 3 ) . سنن دارمى ، ج 1 ، ص 146 .\r\n( 4 ) . المصنف ، ج 6 ، ص 112 و جامع بيان العلم ، ج 2 ، ص 42 و حياة الصحابة ، ج 3 ، ص 191 .\r\n( 5 ) . حياة الصحابة ، ج 3 ، ص 197 و از كنز العمال ؛ ابن عساكر ، ج 8 ، ص 87 .\r\n","page_name":" 53 ","page_number":53},
  {"content":"\r\n\r\nأبيّ بن كعب مردى را چنين وصيت كرد : « كتاب خدا را امام و راهنماى خويش قرار ده و به قضاوت و حكميّت آن راضى باش » . « 1 »\r\n( 1 ) همچنين از ابو بكر روايت شده است كه در خطبه‌اى گفت : « اگر از سوى باطل ، جنگى بر اهل حق تحميل شد كه در اثر آن آثار از بين رفت و سنت‌ها فراموش شد ، در اين صورت ملازم مساجد باشيد و از قرآن راهنمايى بخواهيد » . « 2 »\r\nعجيب است كه بعضى قول پيامبر اكرم صلّى اللّه عليه و آله در مورد عرضهء احاديث بر قرآن را به منحرفان نسبت مىدهند و مىگويند : « خداوند ما را به طور مطلق به اطاعت از پيامبر اكرم صلّى اللّه عليه و آله امر فرموده است ، همانطور كه ما را به اطاعت بىقيد و شرط از كتاب خدا دستور داده و نگفته است كه آنچه موافق با كتاب خدا باشد ، اخذ كنيد و آنچه مخالف است را رها كنيد . » « 3 »\r\nو عجيب‌تر اين است كه بعضى از آنها اين حديث را به زنادقه و خوارج نسبت داده‌اند و گفته‌اند : زنادقه و خوارج اين حديث را جعل كرده‌اند و به نظر اهل علم صحيح نيست ، و عده‌اى از آنها گفته‌اند : « قبل از هر چيز ما اين حديث را بر كتاب خدا عرضه مىكنيم تا اين ادعا را تأييد كنيم ؛ ولى هنگامى كه اين حديث را بر كتاب خدا عرضه مىكنيم ، آن را مخالف كتاب خدا مىيابيم ؛ زيرا در كتاب خدا نيامده است كه بعضى از احاديث رسول خدا صلّى اللّه عليه و آله پذيرفته نشود ؛ بلكه مىبينيم كه كتاب خدا به طور مطلق به اطاعت و تأسى از پيامبر اكرم صلّى اللّه عليه و آله امر مىكند و مخالفت با دستورهاى وى را در هر حالى نهى مىكند . » « 4 »\r\n( 2 ) ابو بكر بيهقى مىگويد : « حديثى كه در مورد عرضهء روايت بر قرآن نقل شده ، باطل است ، زيرا در ابتدا خودش را نقض مىكند ، چون در قرآن هيچ دلالتى بر عرضه كردن حديث بر قرآن وجود ندارد » « 5 » و به طور مطلق گفته‌اند : « سنت در مورد كتاب قضاوت مىكند ؛ ولى كتاب در مورد سنت قضاوت نمىكند » . « 6 »\r\n\r\n\r\n","description":"","footnote":"\r\n( 1 ) . از حياة الصحابة ، ج 3 ، ص 576 و از حلية الاولياء ، ج 1 ، ص 253 .\r\n( 2 ) . البيان و التبيين ، ج 2 ، ص 44 و عيون الاخبار ؛ ابن قتيبه ، ج 2 ، ص 233 و العقد الفريد ، ج 4 ، ص 60 .\r\n( 3 ) . جامع بيان العلم ؛ ابى عمر ، ج 2 ، ص 233 .\r\n( 4 ) . بحوث مع اهل السنّة و السلفيه ، ص 68 به نقل از جامع بيان العلم ، ج 2 ، ص 233 .\r\n( 5 ) . از دلايل النبوة ؛ بيهقى ، ج 1 ، ص 26 .\r\n( 6 ) . سنن الدارمى ، ج 1 ، ص 145 و تأويل مختلف الحديث ، ص 199 و جامع بيان العلم ، ج 2 ، ص 234 و مقالات الاسلاميين ، ج 2 ، ص 324 .\r\n","page_name":" 54 ","page_number":54},
  {"content":"\r\n\r\n( 1 ) خطّابى در شرح بر سنن ابى داود كوشيده است حديثى را بيابد كه احاديث عرض حديث بر كتاب خدا را نفى كند و اين حديث را يافته كه رسول خدا صلّى اللّه عليه و آله فرموده است : « هرگز نيابم كسى از شما را كه بر جايگاهش تكيه مىزند و وقتى اوامر و نواهى من به او مىرسد ؛ مىگويد :\r\nنمىدانيم و ما از آنچه كه در كتاب خدا يافته‌ايم ، پيروى مىكنيم » .\r\nوى در شرح اين حديث نوشته است : « اين حديث دلالت دارد بر اين كه عرضهء احاديث بر كتاب خدا لازم نيست و هر چيزى كه از رسول الله باشد بنفسه حجّت است و آنچه را كه بعضى روايت كرده‌اند كه پيغمبر فرموده است : « اگر حديثى براى شما نقل شد ، آن را بر كتاب خداوند عرضه كنيد ، اگر موافق كتاب خدا بود ، آن را قبول كنيد ؛ و الا باطل است » هيچ سندى ندارد و زكريا ساجى از يحيى بن معين نقل كرده است كه : « اين حديث را زنادقه جعل كرده‌اند » . « 1 »\r\n( 2 ) علامهء محقق سيد مهدى روحانى در كتاب بحوث مع اهل السنّة و السلفيه اين موضوع را بحث كرده است و نتيجه گرفته است كه : « اين احاديث - يعنى احاديث عرضهء حديث بر كتاب خدا - ناظر به قبول موافق و ردّ مخالف است ؛ اما آنچه كه موافق يا مخالف كتاب خدا نيست ، تحت مجموعهء حجيّت اخبار باقى مىماند و نبودن معناى حديث فوق در كتاب خدا دليل بر مخالفت اين حديث با كتاب خدا نيست .\r\n( 3 ) 2 - ما بايد با اعتماد بر قرآن كريم ، شخصيت رسول اكرم صلّى اللّه عليه و آله را كه والاترين انسانى است كه روى كرهء زمين وجود داشته و دارد ؛ تعريف كنيم . او متّصف به فضل و كمال و به دور از هر عيب و نقصى مىباشد و حتى خداوند او را به عنوان اسوه و الگوى مطلق معرفى كرده است :\r\n « لَقَدْ كانَ لَكُمْ فِي رَسُولِ اللَّهِ أُسْوَةٌ حَسَنَةٌ »  . « 2 » او همان گونه است كه امام هادى عليه السّلام او را در زيارت جامعه معرفى مىكند : « عصمكم الله من الزلل و آمنكم من الفتن و طهركم من الدنس و اذهب عنكم الرجس و طهركم تطهيرا » ؛ خداوند شما را از لغزش‌ها مصون نگاه داشت و از فتنه‌ها ايمنى بخشيد و از پليدىها پاك گرداند و زشتىها را از شما دور كرد و شما را تطهير كرد .\r\n( 4 ) او معصوم است و از هر عيب و نقص و آفتى كه باعث نفرت مردم گردد ، پاك است . هيچ تشتت يا ضعفى در اعمالش ديده نمىشود و هيچ تناقض يا سخافت در اقوالش مشاهده\r\n\r\n\r\n","description":"","footnote":"\r\n( 1 ) . به نقل از عون العبود فى شرح سنن ابى داود ، ج 4 ، ص 329 .\r\n( 2 ) . ممتحنه ( 60 ) ، 6 .\r\n","page_name":" 55 ","page_number":55},
  {"content":"\r\n\r\nنمىگردد ؛ بلكه فضائل كامل و صفات والاى انسانى از جهت حكمت و علم و شجاعت و آرامش و وقار و . . . در وى ديده مىشود و در يك كلمه : « او خليفهء الهى در زمين و حجت خدا بر بندگانش مىباشد » .\r\nپس اگر ديديم كه نصّى با اين شخصيت عظيم مطابقت دارد ، آن را مىپذيريم و الّا آن را ردّ مىكنيم . ما چگونه مىتوانيم به اين شخصيت عظيم نسبت دهيم كه همسرش عايشه را بر شانه‌هايش سوار كرد تا رقص سياهان را مشاهده كند يا شراب نوشيد يا در حالت ايستاده بول كرد يا در نبوت خود شكّ كرد يا براى نزديكى به مشركان ، بت‌ها را مورد ستايش قرار داد و نظاير آن ؟ !\r\n( 1 ) 3 - با اقتدا به قرآن كريم كه صاحبان عقل و خرد را مورد خطاب خويش قرار داده است و عقل قطعى مورد اتفاق را به عنوان حكم در آنچه مىگويد ، قرار داده است و عقلا را به خاطر مخالفت با دستورهاى عقلشان مذمت كرده است ؛ بايد كه موضع ما در قبال تمام قضاياى تاريخى بر اساس عقل باشد و بر امكان حدوث هر حادثهء تاريخى تأكيد بورزيم .\r\nالبته اين بعد از آن است كه نصّ خالى از تناقض و تعارض باشد و در طبقات راويان و علايق سياسى آنان دقّت كرده باشيم و سلامتى سند نص را از دست جاعلان و كذّابين و صاحبان جريان‌هاى سياسى و غيره ، به اثبات رسانده باشيم .\r\nبعد از اين دقت‌ها و با در نظر گرفتن تمام اين معيارها ، مىتوانيم نصوص بسيارى را كه سعى مىكند پيامبر اكرم صلّى اللّه عليه و آله را به مثابهء كودكى جاهل و عاجز به تصوير بكشد ( ! ! ) مورد ارزيابى قرار دهيم و اجازهء نقل سيرهء پيامبر اكرم صلّى اللّه عليه و آله را به آنها ندهيم .\r\nدر اين هنگام است كه مىتوانيم آثارى را از ميراث اسلامى به مسلمانان تقديم كنيم كه باعث افتخار و سربلندى آنان باشد و اين از امتيازهاى تاريخ اسلام است كه مىتواند از قواعدى پيروى كند كه به وسيلهء آنها ، محقق به روش‌هاى مطمئن هدايت مىشود و مىتواند آن چنان به حقيقت دست يابد كه خودش راضى و مطمئن باشد . البته به شرط آن كه به قواعد و ضمانت‌هايى كه بدان‌ها اشاره شد ؛ ملتزم باشد .\r\n( 2 )\r\n\r\nيادآورى چند نكته\r\nدر تكميل بحث‌هاى گذشته بايد افزود : آنچه كه از تاريخ اسلام تدوين شده است - با وجود اشكالاتى كه دارد - يكى از غنىترين تاريخ‌ها به طور مطلق محسوب مىشود و اين به خاطر\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nدقت و شمول آن است . تاريخ اسلام به نكته‌ها اشاره مىكند و ظرايف را ملتفت مىشود و همراه جريانات حركت مىكند و از حوادث مختلف صحبت مىكند و با دقت و شمول بىنظير در مواضع مختلف توقف مىكند و براى همين داراى نصوص بسيارى است كه قابل قياس با هيچ تاريخى نمىباشد و هيچ تاريخى نيست كه احاديث بسيارى را در مورد حوادث بزرگ به صورت قطعى و يقينى ثبت كرده باشد ، تا چه رسد به اين كه به ثبت جزئيات پرداخته باشد .\r\n( 1 ) در عين حال كسى كه مىخواهد از كتاب‌هاى تاريخى اسلام استفاده كند ، لازم است كه چشم و فهمش را در مورد هر كلمه‌اى باز كند و آن را با دقت و هوشيارى و احتياط مورد مطالعه قرار دهد و سعى كند آنچه را كه مطابق با واقع است از غير آن جدا كند .\r\nوظيفهء پژوهشگر تاريخ اين است كه مطالبى را كه بر اساس ميل گوينده يا بر اساس هوا و هوس گفته شده است و به خصوص مطالبى كه مربوط به صدر اسلام است را به دقت بررسى كند ؛ زمانى كه گرايش‌هاى مذهبى شديدى حاكم بود و تقرب و نزديكى به خلفا و امرا و حكّام مورد اهتمام بود و عده‌اى حادثه‌اى را منقطع از علل و عوامل و جداى از اسباب و ريشه‌هايش ذكر مىكردند و اين به خاطر تعصب شديد و ظلم بسيار بود . در اين اوضاع مورخ ، هيچ مطلبى را نمىنوشت و ثبت نمىكرد ، مگر اين كه با خواستهء حاكم مطابقت داشته و موافق قول او باشد ، اگر چه با واقع و حقيقت مخالف باشد . به علاوه مورّخ عقيده و نظر خويش را دخالت مىداد و امور خلافى را كه از حاكم ظاهر مىشد ، مشوّه جلوه مىداد و آن را در اغماض و ابهام فرو مىبرد و يا اين كه حادثه‌هايى را مهمل مىگذاشت و نسبت به بعضى از شخصيت‌هاى تأثيرگذار در تاريخ ، تجاهل مىكرد و در مقابل ، حوادث و شخصيت‌هايى را خلق مىكرد كه هيچ وجود خارجى نداشتند و يا آن كه به توصيف روابط عشقى يا مجالس رقص و غنا و شراب‌خوارى مىپرداخت و به امورى حقير و بىاهميت توجه مىكرد .\r\n( 2 ) در حالى كه وظيفهء مهم يك مورّخ اين است كه زندگى يك امت و مشكلات فكرى و اجتماعى و سياسى و اقتصادى و به طور كلى تمام اوضاع و احوال او را با دقت و امانت‌دارى براى آيندگان ترسيم كند . بدون ترديد بيان اين مطالب تأثير زيادى در وضعيت فعلى از جهت عقيدتى ، علمى ، ادبى و اجتماعى بر حسب عمق و گسترهء حوادث مىگذارد و گذشت هزار سال از يك حادثهء تاريخى تأثير بارز آن را زايل نمىكند .\r\nگفتيم كه مسلمانان بيشتر از ديگران به تدوين تاريخشان اهتمام مىورزيدند و على رغم آنچه كه ذكر شد ، تاريخ اسلام به طور مطلق از غنىترين تاريخ‌ها است . اما اين بدان معنا نيست\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nكه تدوين آن متأثر از گرايش‌هاى سياسى و تعصبات مذهبى و غيره نبوده و اباطيل و جعليّات در آن داخل نشده است . چيزى كه بر ما لازم است اين است كه از مبانى قرآنى و اسلامى و شخصيت رسول اكرم صلّى اللّه عليه و آله ، مقياسى را براى ارزيابى بسيارى از نصوص استخراج كنيم و تمام اينها را در مقايسه با اين مقياس بسنجيم . همچنين در خصوص هر شخصيتى كه مىتواند امام معصوم عليه السّلام يا غيره باشد به علم كلى در مورد سيره و اخلاقش دست يابيم و در اين راه از قواعد ديگر بحث كه از راه مطالعه و تحقيق طولانى در اين موضوع به دست آمده است ، بهره‌گيرى كنيم . همانند تناقض نصوص يا درك اين مطلب كه اين حادثه نمىتواند در آن برههء از زمان يا نسبت به آن شخصيت خاص به وقوع پيوسته باشد و . . .\r\n( 1 )\r\n\r\nبحث اسناد\r\nبا وجود عدم اعتماد كامل به امانتدارى مورخان ، ما نمىتوانيم به اسانيد به عنوان ميزان نهايى و مقياس مطلق در موضوع تاريخ نگاه كنيم ، زيرا اين كار باعث مىشود كه خود را در حصار نصوص بسيار كمى گرفتار كنيم كه حتى فهرستى اجمالى از سيرهء رسول اكرم صلّى اللّه عليه و آله و تاريخ صدر اسلام را شامل نمىشود . به اين ترتيب بسيارى از نصوص را بايد كنار بگذاريم و به اين ترتيب يك محقق ، آزادى لازم براى جستجو در ميان نصوص و استنتاج از آنها را نخواهد داشت .\r\nدر اين صورت ، نمىتوان شروط سند را جز دربارهء آنچه كه از ائمهء اهل بيت عليه السّلام روايت شده است ، در نظر گرفت و در خصوص نصوص تاريخى چنين چيزى امكان ندارد ؛ زيرا تاريخ به وسيلهء كسانى تدوين شده است كه احيانا امين بوده‌اند ، ولى نه به طور مطلق . در اين صورت بايد بيشترين دقت را به خرج داد تا قبل از قبول و اطمينان به خبرى ، از عدم جعل و تحريف آن مطمئن شد .\r\nبا توجه به كثرت اكاذيب و اباطيل در احاديث و اقوال تاريخى كه نتيجهء تعصّبات مذهبى و علايق سياسى و هواهاى نفسانى بوده است ؛ اگر بخواهيم به افراد خاصى از مورّخان و كتاب‌هاى تاريخى استناد و اعتماد كنيم ، در اين صورت از بسيارى از حوادث تاريخى كه در جاهاى مختلف و به وسيلهء افراد مختلف نقل شده است ، محروم مىمانيم . اخبارى كه توانسته پس از عبور از موانع متعدد ، سالم به دست ما برسد و علّت بقاى آن هم اين بوده است كه\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nسياست‌مداران و متعصبان مذهبى يا آن را نديده‌اند و يا آن را خطرى براى خويش نمىدانسته‌اند و به اين ترتيب از تيررس تحريف يا محو آنها خارج بوده است تا اين كه امروزه سالم به دست ما رسيده است .\r\n( 1 )\r\n\r\nروش ما در بررسى تاريخ\r\nما به اندازهء توان خويش مىكوشيم تا تصويرى روشن و واضح از تاريخ اسلام ارائه دهيم و تلاش مىكنيم كه از اقوال جعلى و دروغ‌هاى تاريخى كه در حقيقت برخاسته از اوهام و خيال‌پردازىهاى محدثان و قصه‌پردازان هواپرست و مغرض مىباشد ، بر حذر باشيم .\r\nبه طور طبيعى تاريخ اسلام از سيرهء رسول اكرم صلّى اللّه عليه و آله شروع مىشود و اين ما را ملزم مىكند كه در ابتدا مقدارى از تاريخ قبل از پيامبر صلّى اللّه عليه و آله را مورد ملاحظه قرار دهيم تا محيط و وضعيتى را كه اسلام در آن ظهور كرده است بشناسيم .\r\n( 2 ) ما در نوشتن اين اثر تا حد امكان از قديمىترين آثار متقدّمان و به خصوص از شاگردان مدرسهء اهل بيت عليه السّلام استفاده كرده‌ايم و از آثار متأخران و به خصوص معاصران جز در موارد بسيار نادر استفاده نكرده‌ايم ، زيرا تاريخ از علوم منقول است كه متأخر نمىتواند چيزى غير از آنچه را كه متقدم نوشته يا گفته است ؛ بنويسد و تنها در كيفيت استخراج و تأليف و تصنيف و ترتيب و تنظيم و سپس جهت‌گيرى و تحليل تفاوت‌هايى ديده مىشود و هر كس به اندازهء معلومات و تلاشش كارى را انجام داده است .\r\n( 3 ) مورخان متقدم از هر گونه بررسى و تحليل حوادث و وقايع تاريخى خوددارى كرده‌اند و شايد اين به خاطر حفظ احاديث مربوط به آن حوادث بوده است . آنها نه تنها دربارهء پيامبر اكرم صلّى اللّه عليه و آله ، بلكه به طور كلى تاريخ اسلام را بدون بررسى و تحليل و تحقيق نوشته‌اند . اوّلين كسى كه روش تحليلى را در مقابل مورخان اسلامى گشود ؛ دانشمند عربى ، قاضى عبد الرحمن بن محمد الخضرى مالكى معروف به ابن خلدون ( متوفاى 808 ه ) بوده است . او در مقدمهء خود تاريخ تحليلى را بنيان‌گذارى كرد و با وجودى كه اشتباهات بسيارى را در تحليل بعضى از حوادث مرتكب شده است ؛ ولى با اين حال اثر مفيد و جديدى ارائه داده كه در نوع خود ابتكارى به حساب مىآمده است .\r\n( 4 ) در مورد سيره پيامبر اكرم صلّى اللّه عليه و آله كتاب‌هاى بسيارى به هر دو روش وقايع نگارى و تحليلى\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nنوشته شده است ؛ ولى روش اوّل از فقدان تحليل رنج مىبرد و روش دوم خطاهاى عجيبى دارد و در بعضى موارد به منابع غير معتبر يا كتاب‌هاى مستشرقين استناد كرده است .\r\n( 1 ) با توجه به اين دو اشكال ، ما سعى كرده‌ايم كه تا حد امكان در اين بررسى تاريخى نكات ذيل را رعايت كنيم :\r\n1 - حوادث مهم را بررسى كنيم و سعى نماييم آن‌ها را از منابع اصيل كه در قرنهاى اوليهء اسلام تأليف شده است ، نقل كنيم .\r\n2 - در مقابل كسانى كه اسلام و رسول اكرم صلّى اللّه عليه و آله را مورد انتقاد قرار مىدهند ، ايستادگى كرده و به هر كدام جواب‌هاى صحيح و روشنى بدهيم و هر گونه شبهه يا اشكال وارده به تاريخ اسلام را كه مورد قبول مذهب اهل بيت عليه السّلام مىباشد ، با تكيه بر منابع و شواهدى تاريخى دفع مىكنيم .\r\nخداوند يار و مددكار ما است و اوست كه ما را به سوى حق و به راه مستقيم هدايت مىكند .\r\n« فهو حسبى و نعم الوكيل ، نعم المولى و نعم النصير » .\r\nمحمد هادى يوسفى غروى\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n( 1 )\r\n\r\nفصل اول نگاهى به حوادث و تاريخ قبل از اسلام\r\n( 2 )\r\n\r\nجاهليت در قرآن كريم\r\nگفتيم كه اگر بخواهيم سير طبيعى تاريخ اسلام را بررسى كنيم ، لازم است در ابتدا وضعيت اعراب قبل از اسلام را بشناسيم تا بدانيم كه اسلام ، دعوت خويش را در چه اوضاع و احوالى شروع كرده است . بهترين كلام در اين زمينه ، سخنان علّامهء طباطبائى در تفسير الميزان مىباشد كه مىگويد :\r\nقرآن ، دوران متصل به ظهور اسلام را عصر جاهليت ناميده است و اين براى اشاره به اين نكته بوده است كه در آن زمان جهل حاكم بوده است نه علم ، و در هر زمينه‌اى باطل مسلط بوده است نه حق ، و بنابر آنچه كه قرآن حكايت مىكند اين گونه بوده‌اند :\r\n « يَظُنُّونَ بِاللَّهِ غَيْرَ الْحَقِّ ظَنَّ الْجاهِلِيَّةِ  « 1 »  »  ؛ دربارهء خداوند گمان‌هاى نادرستى همچون دوران جاهليت داشتند .\r\n « أَ فَحُكْمَ الْجاهِلِيَّةِ يَبْغُونَ  « 2 »  »  ؛ آيا حكم جاهليت را مىخواهند ؟\r\n « إِذْ جَعَلَ الَّذِينَ كَفَرُوا فِي قُلُوبِهِمُ الْحَمِيَّةَ حَمِيَّةَ الْجاهِلِيَّةِ  « 3 »  »  ؛ آنگاه كه كافران در درون خود دلگرمى نگاه داشتند ، دلگرمى به جاهليت را .\r\n « وَ لا تَبَرَّجْنَ تَبَرُّجَ الْجاهِلِيَّةِ الْأُولى  « 4 »  »  ؛ و به شيوهء جاهليت پيشين ظاهر نشويد .\r\n( 3 ) در آن دوران اعراب از طرف جنوب با حبشهء نصرانى و از طرف مغرب با امپراطورى روم نصرانى و در شمال با فارس‌هاى مجوس همسايه بودند . تمدن‌هاى مصر و هند نيز بت‌پرست بوده و بيشتر به صورت قبيله‌اى زندگى مىكردند .\r\n\r\n\r\n","description":"","footnote":"\r\n( 1 ) . آل عمران ( 3 ) ، 154 .\r\n( 2 ) . المائده ( 5 ) ، 50 .\r\n( 3 ) . الفتح ( 48 ) ، 26 .\r\n( 4 ) . الاحزاب ( 33 ) ، 33 .\r\n","page_name":" 61 ","page_number":61},
  {"content":"\r\n\r\n( 1 ) عرب‌ها هم بت‌پرست بوده و بيشتر به صورت قبيله‌اى زندگى مىكردند و تمام اين اوضاع و احوال باعث شده بود كه آنها داراى جامعه‌اى بدوى و عقب مانده و هرهرى مذهب باشند كه از اختلاط آداب و رسوم آيين‌هاى نصرانى و يهودى و مجوسى به وجود آمده بود و در جهل و بىخبرى خويش غوطه‌ور بودند .\r\nعشاير و قبايل بدوى كه داراى سطح زندگى پست و ضعيفى بودند ، از راه چپاول‌گرى و غارت اموال ديگران زندگى مىكردند و هيچ گونه امنيت و صلحى در ميان آنها نبود .\r\nحكمرانى از آن كسى بود كه غلبه پيدا مىكرد و سلطنت براى كسى بود كه آن را به چنگ مىآورد و به قول خودشان : « من عزّ بزّ » ، يعنى هر كسى عزّت و قوّت يابد ديگران را مىدرد و پاره پاره مىكند .\r\n( 2 ) افتخار و فضيلت مردان به خون‌ريزى بيشتر ، داشتن حميّت جاهليت ، كبر و غرور ، پيروى از ظالمان ، پايمال كردن حقوق مظلومان ، رقابت در تعدّى به ديگران ، قمار بازى ، شراب‌خوارى ، زنا ، خوردن گوشت مرده و خرماى خشكيده خلاصه مىشد .\r\n( 3 ) زنان هم از تمام مزاياى اجتماعى محروم بودند و هيچ اراده و اختيارى از خود نداشتند و ارثى به آنها نمىرسيد و مردان بدون هيچ قيد و شرطى با آنها ازدواج مىكردند ، همانطور كه يهود و وثنىها اين چنين بودند . با اين وجود زنان به جلوه‌گرى مىپرداختند و كسانى را كه دوست داشتند به سوى خويش فرا مىخواندند و زنا و بىعفتى حتى در ميان زنان شوهردار رايج بود و از رفتارهاى عجيب آنها اين بود كه بعضى از آنها به هنگام طواف عريان مىشدند ، زيرا احرام پاكى نداشتند كه بپوشند .\r\n( 4 ) فرزندان اعراب به پدرانشان نسبت داده مىشدند ، ولى به فرزندان صغير ، ارثى تعلق نمىگرفت و اولاد بزرگ‌تر آن را تصاحب مىكردند حتى همسر متوفى جزو ارث به حساب مىآمد و فرزندان صغير - دختر يا پسر - و همسران ارث نمىبردند . بلى اگر متوفايى فقط فرزند صغيرى داشت ، ارث به او مىرسيد ؛ ولى زورمداران سرپرستى يتيم را به عهده مىگرفتند و اموالش را مىخوردند ، و اگر يتيم دختر مىبود با او ازدواج مىكردند و اموالش را تصاحب مىكردند و سپس او را طلاق داده و رها مىكردند . در اين صورت نه مالى داشت كه با آن زندگى را بگذراند و نه كسى راغب به ازدواج با آنها بود كه آنها را تأمين كند . يتيم شدن از گرفتارىهايى بود كه عدهء زيادى بدان مبتلا مىشدند ؛ زيرا جنگ و خونريزى دائما در ميان آنها رايج بود و در نتيجه عدهء زيادى به قتل مىرسيدند .\r\n\r\n","description":"","footnote":"","page_name":" 62 ","page_number":62},
  {"content":"\r\n\r\n( 1 ) از بدبختىهاى آنان اين بود كه گاهى خشكسالى و قحطى به سرزمين‌هاى بىآب و علف و خشك و سوزان آنها روى مىآورد و آنها از ترس فقر و ندارى فرزندان خويش را مىكشتند و قرآن به آنها دستور مىدهد :  « وَ لا تَقْتُلُوا أَوْلادَكُمْ خَشْيَةَ إِمْلاقٍ  « 1 »  »  ؛ فرزندان خود را از ترس تنگدستى به قتل نرسانيد .\r\nآنها دختران خود را زنده به گور مىكردند :   « وَ إِذَا الْمَوْؤُدَةُ سُئِلَتْ بِأَيِّ ذَنْبٍ قُتِلَتْ   « 2 »   »   ؛ و آنگاه كه از دختران زنده به گور سؤال شود كه به چه جرمى كشته شده‌اند ؟\r\n( 2 ) مبغوض‌ترين حال در نزديك مرد اين بود كه به وى خبر دهند كه صاحب فرزند دخترى شده است :   « وَ إِذا بُشِّرَ أَحَدُهُمْ بِالْأُنْثى ظَلَّ وَجْهُهُ مُسْوَدًّا وَ هُوَ كَظِيمٌ يَتَوارى مِنَ الْقَوْمِ مِنْ سُوءِ ما بُشِّرَ بِهِ أَ يُمْسِكُهُ عَلى هُونٍ أَمْ يَدُسُّهُ فِي التُّرابِ أَلا ساءَ ما يَحْكُمُونَ   « 3 »   »   هرگاه به يكى از آنها خبر مىدادند كه دخترى نصيبش شده است ، چهره‌اش سياه مىشد و خشم خود را فرو مىخورد ، و از خبر بدى كه به او داده شده بود ، پنهان مىگشت ! آيا ننگ را بپذيرد و او را به خوارى نگهدارد يا در خاك پنهانش كند . آگاه باش كه حكم بدى مىكردند .\r\n( 3 ) اما وضعيت حكومت در ميان آنها به اين صورت بود كه اگر چه حكمرانانى تحت حمايت قوىترين و نزديك‌ترين همسايه‌هاى خود ، همانند ايران در نواحى شمالى و روم در نواحى غربى و حبشه در نواحى جنوبى ، حكومت مىكردند ؛ ولى مناطق داخلى شبه جزيره از قبيل مكّه و يثرب و طائف و غيره در وضعيتى شبيه جمهوريّت زندگى مىكردند و عشاير بدوى و حتى آنهايى كه در روستاهايى زندگى مىكردند تحت فرمان رؤسا و شيوخ خود بودند و حكومتى شبيه حكومت سلطنتى داشتند .\r\nاين هرج و مرج عجيب در ميان هر عده‌اى به شكلى وجود داشت و در هر منطقه‌اى از شبه جزيره همراه با آداب و رسوم عجيب و عقايد خرافى و جاهلى ظاهر مىشد . به علاوه همگى مبتلا به درد بىسوادى و فقدان تعليم و تعلم بودند .\r\n( 4 ) تمام آنچه را كه دربارهء اوضاع و احوال و آداب و رسوم اعراب گفتيم از سياق آيات قرآنى و خطاب‌هاى آن به بهترين صورت فهميده مىشود . بايد در اهداف آياتى كه ابتدا در\r\n\r\n\r\n","description":"","footnote":"\r\n( 1 ) . اسراء ( 17 ) ، 31 .\r\n( 2 ) . تكوير ( 81 ) ، 8 ، 9 .\r\n( 3 ) . نحل ( 16 ) ، 58 ، 59 .\r\n","page_name":" 63 ","page_number":63},
  {"content":"\r\n\r\nمكه نازل شده و سپس در مدينه آنها را مورد خطاب قرار داده و اوصاف آنها را بيان كرده و بعضى از رفتارهاى آنها را مورد مذمت و ملامت قرار داده است ؛ دقت كرد و شدت و ضعف نواهى صادر شده به آنها را بررسى كرد و اگر كسى در اين آيات و بيانات قرآنى دقت كند ؛ به صحت و درستى آنچه كه ما ذكر كرديم ؛ پى مىبرد . تاريخ هم تمام اين مطالب را به تفصيل ذكر مىكند ، ولى ما بسيارى از آنها را نياورديم ؛ چون آيات قرآنى به صورت مجمل و كوتاه به اين مطالب پرداخته است . كوتاه‌ترين و رساترين كلمه‌اى كه مىتواند اوضاع و احوال قبل از اسلام را به درستى نشان دهد ، همان تعبير « عهد جاهليت » است كه قرآن به كار برده است و تمام تفصيل را در يك كلام مجمل بيان نموده است .\r\n( 1 ) امّا قرآن به طور مجمل اوضاع و احوال كشورها و مناطق اطراف شبه جزيره را هم بازگو مىكند .\r\nاهل كتاب كه شامل يهود و نصارى و مجوس و صابئين مىشدند ؛ جوامع آنها با حال و هواى استبدادى و زورگويىهاى فردى از سوى پادشاهان و رؤسا و حكّام و عمال اداره مىشد و اين جوامع به دو طبقه تقسيم مىشدند : طبقهء حاكم كه همه كاره بودند و با جان و مال و ناموس مردم بازى مىكردند و طبقهء محكوم كه خوار و ذليل و زيردست بودند و هيچ امنيت مالى و جانى و ناموسى نداشتند و صاحب هيچ گونه آزادى و اراده‌اى جز در محدودهء خواسته‌هاى طبقهء حاكم نبودند .\r\n( 2 ) در اين ميان طبقهء حاكم ، علماى دين و حاملان شرع را هم به خود نزديك كرده و با هم ائتلاف كرده بودند و افكار و انديشه‌هاى مردم را مسخّر خويش ساخته بودند و در حقيقت زورمداران و حاكمان هم دنيا و هم دين مردم را در اختيار خويش داشتند و بر دين مردم هرطور كه مىخواستند با زبان و قلم علما ، حكومت مىكردند و بر دنياى مردم با شلاق و شمشير حكمرانى مىكردند .\r\n( 3 ) همچنين طبقهء محكوم بر حسب قدرت و ثروتى كه داشتند به دو طبقهء ثروتمندان مترف و فقراى ضعيف و عاجز و عبيد تقسيم مىشدند و به عبارتى به شوهرانى كه آقا و همه كاره بودند و همسران و فرزندانى كه مطيع و هيچ كاره و يا به مردانى كه صاحب اختيار و اراده در تمام شئون زندگى بودند و زنانى كه از تمام حقوق و آزادىها و محروم بوده و تابع مطلق مردان و خادم به تمام معناى آنها ، بدون داشتن كوچك‌ترين آزادى و اراده بودند ؛ تقسيم مىشد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n( 1 ) خلاصهء اين حقيقت ، در قول خداوند متعال متجلّى است ، آنجا كه مىفرمايد :\r\n « يا أَهْلَ الْكِتابِ تَعالَوْا إِلى كَلِمَةٍ سَواءٍ بَيْنَنا وَ بَيْنَكُمْ أَلَّا نَعْبُدَ إِلَّا اللَّهَ وَ لا نُشْرِكَ بِهِ شَيْئاً وَ لا يَتَّخِذَ بَعْضُنا بَعْضاً أَرْباباً مِنْ دُونِ اللَّهِ فَإِنْ تَوَلَّوْا فَقُولُوا اشْهَدُوا بِأَنَّا مُسْلِمُونَ  « 1 »  »  ؛ اى اهل كتاب به سخنى روى آوريد كه ميان ما و شما يكسان است . اين كه جز خدا را نپرستيم و چيزى را شريك قرار ندهيم و برخى ديگر را غير از خداوند يكتا به خدايى نگيرد .\r\nو يا مىفرمايد :  « يا أَيُّهَا النَّاسُ إِنَّا خَلَقْناكُمْ مِنْ ذَكَرٍ وَ أُنْثى وَ جَعَلْناكُمْ شُعُوباً وَ قَبائِلَ لِتَعارَفُوا إِنَّ أَكْرَمَكُمْ عِنْدَ اللَّهِ أَتْقاكُمْ  « 2 »  »  . اى مردم ! شما را از مرد و زنى آفريديم و شما را دسته‌ها و قبيله‌ها كرديم تا يكديگر را بشناسيد ولى گرامىترين شما نزد خداوند پرهيزگارترين شماست .\r\nو يا مىفرمايد :  « أَنِّي لا أُضِيعُ عَمَلَ عامِلٍ مِنْكُمْ مِنْ ذَكَرٍ أَوْ أُنْثى بَعْضُكُمْ مِنْ بَعْضٍ  « 3 »  »  من كار هيچ كس را ، خواه زن باشد يا مرد تباه نخواهم كرد همه از يكديگريد .\r\nدر توصيه‌اى كه در مورد تزويج مىنمايد ؛ مىفرمايد :  « بَعْضُكُمْ مِنْ بَعْضٍ فَانْكِحُوهُنَّ بِإِذْنِ أَهْلِهِنَّ  « 4 »  »  همه از جنس يكديگريد ، پس كنيزان را با اجازهء صاحبانشان به ازدواج خود درآوريد .\r\n( 2 )\r\n\r\nجاهليت در نهج البلاغه\r\nبعد از بررسى آياتى از قرآن كريم در مورد جاهليّت ؛ چه خوب است كه به بعضى از مطالبى كه در نهج البلاغه دربارهء جاهليت آمده ، اشاره كنيم . آن حضرت در بياناتى فرموده است :\r\n« و انتم معشر العرب على شرّ دين و فى شرّ دار ، منيخون بين حجارة خشن و حيّات صمّ ، تشربون الكدر و تأكلون الجشب و تسفكون دماءكم و تقطعون ارحامكم ، الاصنام فيكم منصوبه و الآثام فيكم معصوبة « 5 » » ؛ و شما اى جماعت عرب ، بدترين آيين را داشتيد و در بدآب‌وهواترين منطقه زندگى مىكرديد . در ميان سنگلاخ‌هاى خشن و مارهاى سمى به سر مىبرديد و آب گنديده مىنوشيديد و غذاى نامطلوب مىخورديد . خون همديگر را مىريختيد و با ارحام قطع رابطه مىكرديد و در همه حال به بت‌پرستى و معصيت كارى مشغول بوديد .\r\n\r\n\r\n","description":"","footnote":"\r\n( 1 ) . آل عمران ( 3 ) ، 64 .\r\n( 2 ) . حجرات ( 49 ) ، 13 .\r\n( 3 ) . آل عمران ( 3 ) ، 195 .\r\n( 4 ) . نساء ( 4 ) ، 25 و الميزان ، ج 4 ، ص 151 - 154 .\r\n( 5 ) . نهج البلاغة ، خطبهء 91 .\r\n","page_name":" 65 ","page_number":65},
  {"content":"\r\n\r\n« و الناس ضلّال فى حيرة و ، حاطبون فى فتنة ، قد استهوتهم لاهواء و استزلّتهم الكبرياء و استخفّتهم الجاهلية الجهلاء ، حيارى فى زلزال من الأمر و بلاء من الجهل « 1 » » . خداوند متعال حضرت رسول صلّى اللّه عليه و آله را به پيامبرى فرستاد ، هنگامى كه مردم ( از راه حقّ ) گمراه شده ( و در كار خويش ) سرگردان بودند و در راه فتنه و فساد از روى خبط و اشتباه قدم مىنهادند . هواها و آرزوهاى بىجا ايشان را فرا گرفته بود و كبر و نخوت آنها را به كارهاى اشتباه واداشته و جهل و نادانى آنها را سبك سر و نفهم نموده بود ، در حالتى كه پريشان حال در كار خويش مضطرب و نگران و مبتلا به نادانى بودند .\r\n« و الاحوال مضطربة ، و الأيدى مختلفة ، و الكثرة متفرقة ، فى بلاء ازل و اطباق جهل : من بنات موءودة و اصنام معبودة و أرحام مقطوعة و غارات مشنونة « 2 » » ؛ وضع مردم مضطرب و نگران‌كننده بود و بسيارى داعيهء حكومت و سرورى داشتند و وحدت مردم به تفرقه تبديل شده بود و دائما در بلا و گرفتارى و جهل به سر مىبردند ، به طورى كه دختران را زنده به گور مىكردند و بت‌ها را مىپرستيدند و با ارحام خويش قطع رابطه كرده و همديگر را غارت مىكردند .\r\n( 1 )\r\n\r\nمعناى جاهليت\r\nاز جمله مصاديق تعصب‌هاى كور جاهليت اين است كه عده‌اى از ناسيوناليست‌هاى متأخّر عرب سعى كرده‌اند كه معناى جاهليت را كه به معناى فقدان علم و معرفت است ؛ تحريف كنند و بگويند كه جاهليّت مشتق از جهل به معناى تعصّب و غضب است ؛ چنان كه گفته مىشود :\r\n« جهل زيد على عمرو ؛ يعنى زيد به عمرو خشمگين شد » و جاهليت به معناى عدم علم و معرفت نيست .\r\nاين توجيه - چنان كه گفتيم - يكى از مصاديق تعصبات جاهليّت است و اگر جهل به طور مطلق استعمال شود ، در مقابل علم و معرفت ظهور دارد و معناى تعصّب و غضب را نمىرساند ؛ مگر آن كه به صورت مجازى و همراه با قرينه باشد . چنان كه در مورد شاهد مثال چنين است . در اين مثال كه مفعول به وسيلهء حرف تعديهء « على » به جهل نسبت داده شده است ؛\r\n\r\n\r\n","description":"","footnote":"\r\n( 1 ) . همان ، خطبهء 94 . نهج البلاغه ، فيض الاسلام .\r\n( 2 ) . همان ، خطبهء 187 .\r\n","page_name":" 66 ","page_number":66},
  {"content":"\r\n\r\nروشن‌ترين قرينه بر معناى غير ظاهر مىباشد و الّا كلمهء جهل به تنهايى و بدون قرينه ، فقط در مقابل علم و معرفت قرار مىگيرد .\r\nو اى كاش مىدانستم كه صاحبان اين توجيه غير وجيه در مورد معناى آنچه كه در قرآن آمده است چه مىگويند ؟ آيا صحيح است كه در استعمال‌هاى چهارگانهء : « ظنّ الجاهلية » ، « حكم الجاهلية » ، « الحميّة الجاهلية » و « تبرّج الجاهلية » ؛ جهل را به معناى غضب بگيريم ؟ !\r\n( 1 ) همچنين ديديم كه امير المؤمنين عليه السّلام جاهليت را به جهلا توصيف كرد و بر معناى معروف جاهليّت تأكيد نمود و سپس فرمود : « و بلاء من الجهل » و « اطباق جهل » كه تمام اينها معناى شايع را تأكيد كرده و هر گونه شك و ترديدى را دفع مىكند .\r\n« در حقيقت امير المؤمنين در سخنان مذكور خويش حالت و وضعيت و سطح علمى و فرهنگى اعراب قبل از اسلام را توصيف مىكند و مىگويد كه آنها در ظلمات جهل و حيرت و خود فراموشى زندگى مىكردند . . . و اين ، تمام آنچه را كه برخى مورّخان از قبيل آلوسى و غيره ، ادّعا مىكنند كه اعراب در بعضى از علوم از قبيل علم طب و هواشناسى و قيافه‌شناسى و باران‌شناسى ممتاز بوده‌اند ؛ ردّ مىكند » « 1 » .\r\n( 2 ) ابن خلدون در اين باره مىگويد : « . . . اعراب در ابتدا هيچ علم و صناعتى را نمىدانستند و اين به اقتضاى زندگى ساده و بدوى آنها بود . . . در ابتدا اقوام عرب تعليم و تأليف و تدوين را نمىشناختند و به سوى آن نمىرفتند و حاجتى هم بدان پيدا نمىكردند . . . و بىسوادى در آن دوران يك صفت عمومى به شمار مىرفت . » « 2 »\r\nوى در مورد علم طب اعراب مىگويد : « . . . طبى كه بدان عمل مىكردند - در اغلب موارد - مبتنى بر تجربهء قاصر بعضى از اشخاص بود كه از پير مردان و پير زنان به ارث مىبردند و چه بسا كه بعضى از آنها درست بود ؛ ولى بر طبق قانونى طبيعى و مطابق با مزاج نبود . چنين طبى در ميان عرب شايع بود و اطباى معروف از قبيل حارث بن كلده و غيره را در اين زمينه داشتند . » « 3 »\r\n( 3 ) اگر آنچه را كه بلاذرى در زمينهء بىسوادى اعراب گفته است را بازگو كنيم ، براى اثبات\r\n\r\n\r\n","description":"","footnote":"\r\n( 1 ) . الصحيح من سيرة النبى الاعظم صلّى اللّه عليه و آله ، ج 1 ، ص 48 .\r\n( 2 ) . مقدمهء ابن خلدون ، ص 543 .\r\n( 3 ) . همان ، ص 493 .\r\n","page_name":" 67 ","page_number":67},
  {"content":"\r\n\r\nمدعاى ما كفايت مىكند . وى مىگويد : « در هنگامى كه اسلام ظهور كرد در ميان قريش هفده نفر و در ميان اوس و خزرج يثرب دوازده نفر بودند كه خواندن و نوشتن مىدانستند . » « 1 »\r\n( 1 ) ابن خلدون در مورد نوع خط آنها مىنويسد : « طرز نوشتن عرب در حدّ بدوى بود و خط عربى در ابتداى اسلام به نهايت استحكام و اتقان و زيبايى و حتى به حدّ متوسط آن نرسيده بود و اين بدان خاطر بود كه اعراب در توحّش و بدويّت به سر مىبردند و از صنايع و هنر به دور بودند . براى درك اين مطلب به آنچه كه در مورد كتاب مصحف شريف انجام داده‌اند بنگريد كه در ابتدا كاتبان وحى آن را با خطهاى غير مستحكم مىنوشته‌اند و سپس تغييرات زيادى به وسيلهء صاحبان اين فن در شيوهء نگارش آنها داده شده است و سپس تابعان از شيوه‌هاى گذشتگان تنها براى تبرّك و اين كه از صحابه رسول اكرم صلّى اللّه عليه و آله بوده‌اند ، تقليد مىكردند . « 2 » »\r\n( 2 ) بلكه آنها خواندن و نوشتن را عيب مىدانستند و عيسى بن عمر مىگويد : « ذو الرّمه به من گفت كه اين حرف را به بالا بكش . من به او گفتم : مگر نوشتن را مىدانى ؟ با دست به دهانش اشاره كرد و به من فهماند كه اين مسأله را مخفى نگه دار ؛ زيرا اين كار نزد ما عار است ! » « 3 »\r\nباز ابن خلدون در اين باره مىگويد : « آنها از اين كه به علم نسبت داده شوند ، دورى مىكردند ؛ زيرا آن را از جملهء صنايع مىدانستند و رؤسا هميشه از صنايع و هنرها و آنچه كه مربوط به آنها مىشد دورى مىجستند . » « 4 »\r\nآنچه كه به وسيلهء راويان و مؤرخان نقل شده است ، اين را مىرساند كه هيچ گونه تعليمى در ميان آنها وجود نداشته است و اگر هم بوده ، بسيار كم بوده است كه تعدادشان در تمام سرزمين حجاز و اطرافش از انگشتان دست و پا تجاوز نكرده است .\r\n( 3 ) بعضى از مورخان عرب كه از متأخرين مىباشند - و از جمله محمد غرّه دروزه در كتابش ، القرآن المجيد ، قائل به اين شده‌اند كه در شهرهاى حجاز گروهى از متعلمان وجود داشته‌اند كه نمىتوان از آنها چشم‌پوشى كرد . و آنچه را كه در تأييد مدّعاى خود بيان كرده اين است كه :\r\nمحيط حجاز و - به خصوص مكه و مدينه - سرزمين بازرگانان به شمار مىرفته است ؛ چنان كه\r\n\r\n\r\n","description":"","footnote":"\r\n( 1 ) . فتوح البلدان ، ج 3 ، ص 58 .\r\n( 2 ) . مقدمهء ابن خلدون ، ص 419 .\r\n( 3 ) . الشعر و الشعراء ، ص 334 .\r\n( 4 ) . مقدمهء ابن خلدون ، ص 544 ؛ فصل « اكثر داعيه داران علم در اسلام ، عجم بوده‌اند » .\r\n","page_name":" 68 ","page_number":68},
  {"content":"\r\n\r\nقرآن در سورهء قريش به اين مطلب اشاره كرده است و به اقتضاى شغل و حرفهء خويش ارتباط و روابط بسيار محكمى با كشورهاى مجاور از قبيل شام و يمن و عراق داشتند و به خاطر همين همسايگى و روابط ، خود نيز اهل علم و فرهنگ بوده‌اند .\r\n( 1 ) از جهت ديگر در سرزمين حجاز گروه‌هايى از يهوديان و مسيحيان اصيل زندگى مىكردند كه از مناطق مجاور آمده بودند و در بين آنها قرائت و كتابت كتب دينى رايج بوده است .\r\n( 2 ) از جهت ديگر در قرآن عزيز ، طولانىترين آيه در سورهء بقره است كه از مردم مىخواهد تا تمام معاملات ما بين خود را از نقد و نسيه و بزرگ و كوچك بنويسند . « 1 » پس چگونه ممكن است كه قرآن اين درخواست را مطرح كند ، در حالى كه باسوادانى در ميانشان وجود نداشته باشند كه براى خود يا ديگران معاملات را بنويسند ؟\r\n( 3 ) به علاوه ، كاتبان وحى كه زير نظر رسول اكرم صلّى اللّه عليه و آله بودند تعدادشان به چهل نفر بالغ مىشد و بسيارى از آنها اهل مكّه بودند و قبل از هجرت به مدينه ، سوره‌هاى مكى را نوشته بودند و همين دليل بر اين است كه افراد باسواد در مكه بوده‌اند ؛ اگر چه تعدادشان كم بوده است و از اين عدّه افرادى وحى الهى را مىنوشته‌اند و افرادى هم بعدها مسلمان شدند . چنان كه اسيران فقيرى از قريش كه در جنگ بدر ، در سال دوم هجرى به چنگ مسلمانان افتاده بودند و نمىتوانستند براى آزادى خويش فديه بپردازند ؛ هر كدام كه قرائت و كتابت را مىدانستند ، مكلف شدند كه ده كودك مسلمان را در مدينه آموزش بدهند تا آزاد شوند . بلاذرى مىگويد :\r\nبسيارى از آنها اقدام به آموزش قرائت و كتابت به كودكان مسلمان كردند و سپس آزاد شده و به مكه بازگشتند ، و عده‌اى از آنها كه عدالت و حقانيّت اسلام را درك كرده بودند ، اسلام آوردند . چگونه مىتوان قبول كرد كه عده‌اى از فقرا و بيچارگان قريشى قرائت و كتابت را به خوبى مىدانسته‌اند ؛ ولى اغنيا و تجّار و صاحبان قدرت و حكومت ، خواندن و نوشتن را نمىدانسته‌اند ؟ « 2 »\r\n( 4 ) خلاصهء كلام در جواب اين عده اين است كه بگوييم : جهل در آن زمان به طور مطلق حاكم بوده است و قبل از اسلام نشانه‌اى از علوم را در ميان مردمان عصر جاهليت مشاهده نمىكنيم\r\n\r\n\r\n","description":"","footnote":"\r\n( 1 ) . بقره ( 2 ) ، 282 .\r\n( 2 ) . سيد محمد على اشقر ، لمحات من تاريخ القرآن ، ص 36 - 37 .\r\n","page_name":" 69 ","page_number":69},
  {"content":"\r\n\r\nو تنها جهل و حيرت و گمراهى به چشم مىخورد و آنچه كه مورد استشهاد اين عده قرار گرفته ، اقداماتى است كه اسلام براى محو بىسوادى انجام داده است .\r\n( 1 ) اما اولويتى كه در مورد صاحبان ثروت و قدرت در كسب علم ذكر شده است ؛ با توجه به گفته‌هاى ابن خلدون ؛ استدلال باطلى است و اما در مورد تعداد كاتبان وحى ؛ علامه سيد ابو الفضل مير محمدى در كتاب ارزشمند تاريخ و علوم قرآن تعداد زيادى از آنها را تكذيب و ردّ كرده است . در اينجا نبايد ذكر اين نكته را فراموش كنيم كه بىسوادى آنها باعث تقويت حافظهء ممتاز آنها شده بود و بسيارى از آنها به حافظان قرآن و احاديث رسول اكرم صلّى اللّه عليه و آله تبديل شدند .\r\nلكن سطح پايين فرهنگى آنها باعث شده بود كه در برابر اهل كتاب عموما و در مورد يهود خصوصا ، يك شاگرد در مقابل معلم خويش باشند و اهل كتاب بر آنها سيطرهء فكرى داشته باشند و همين مسأله آثار خويش را در اخبار راويانشان باقى گذاشته و از اين رو طبرى مىگويد : « از بعضى از اهل علم از اهل كتاب اوّل » ، يعنى تورات و تلمود .\r\n( 2 )\r\n\r\nغيرت يا حميّت جاهليت\r\nهمانطور كه سعى كرده‌اند تا جاهليت را به معناى غضب بگيرند ، نه به معناى عدم علم و معرفت ، همچنين سعى كرده‌اند كه حميّت جاهليت را كه در قرآن به عنوان يك صفت مذموم ذكر گرديده به عنوان يك صفت ممتاز براى اعراب قبل از اسلام جلوه دهند و براى اين كار وصف جاهليت را از حميّت برداشته و به جاى آن كلمهء غيرت را گذاشته‌اند .\r\nدر حقيقت حميّت يا همان تعصب جاهلى يك صفت مذموم است ؛ زيرا تنها پيروزى قبيله و خويشان خود را در نظر دارد و كمك و يارى هر فرد بايد براى قوم و عشيره خود باشد ، خواه ظالم باشد يا مظلوم . حتى شاعر ، آنها را به داشتن اين صفت مدح مىكند :\r\n لا يسألون اخاهم حين يندبهم * فى النائبات على ما قال برهانا « 1 » \r\n( 3 ) در مقابل ، قبيله از افراد وابسته به خويش به ازاى هر جرم و جنايتى كه مرتكب مىشوند ؛ حمايت مىكند و از او در مقابل هر خطرى كه وى را تهديد كند ، پشتيبانى مىنمايد و اين نتيجهء\r\n\r\n\r\n","description":"","footnote":"\r\n( 1 ) . شاعر اين شعر قريط بن اينف از شعراى جاهليت است ؛ چنان كه در شرح ديوان الحماسهء مرزوقى ، ص 27 ، 29 آمده است و معناى آن اين است : به هنگامى كه برادرشان آنها را به كمك فرا مىخواند ، بدون هيچ پرس‌وجويى و بىدرنگ به كمك وى مىشتابند .\r\n","page_name":" 70 ","page_number":70},
  {"content":"\r\n\r\nتعصبات قبيله‌اى است كه هيچ رحم و عطوفتى در آن نيست و از مشخصات و خصائص انسان عربى شمرده مىشود .\r\n( 1 ) طبيعى است كه احساسات افراد قبيله در قبال افراد وابسته به خودشان بسيار شديد باشد ؛ زيرا خودشان هم محتاج حمايت و پشتيبانى قبيله خويش در مقابل خطرات و دشمنىها هستند و همين از علل شجاعت آنها نيز مىباشد ؛ زيرا آنها به اقتضاى محيط و زندگى صحرانشينى خويش كه بدون هيچ گونه موانع طبيعى يا غيره است ، احساس مىكردند كه بايد به شكلى از خود حمايت و دفاع كنند و در اين ميان ، تنها قدرت بازوان او و قوم و عشيره‌اش مىتوانست به اين خواسته ضرورى ، جامه عمل بپوشاند و عرب جاهلى كه دائما در معرض جنگ‌ها و حمله‌ها و غارت‌گرىها و خون‌ريزىها بود ، به شدت به اين حمايت و پشتيبانى قبيله‌اى احتياج داشت .\r\n( 2 ) در هر حال زندگى صحرانشينى و هجوم‌ها و شبيخون‌هاى دائمى ، هميشه اعراب را تهديد مىكرد و همين اقتضا مىكرد كه بتواند به سرعت و بىدرنگ از خويش دفاع كنند . اگر عدم درك مسئوليت در قبال اعمال و رفتارشان را هم به اين وضعيّت اضافه كنيم ، در اين صورت اقدامات بدون فكر و انديشه و بدون عاقبت‌انديشى ، از مشخصات آنها و حاكم بر تمام اعمالشان خواهد بود ، لذا افراد حليم در ميان آنها بسيار اندك بودند .\r\nقرآن كريم ، جاهليت را صفت اين حميّت و تعصب قبيله‌اى قرار داده است و اين بدان معناست كه اين حميّت بدون ثبات فكرى و عقلى بوده و بلكه محصول جهل اعراب بوده است و در اين صورت چگونه مىتواند به عنوان يك امتياز باشد ؟ !\r\n( 3 ) بله ، اسلام سعى كرد كه اين تعصّب كور را در مسير صحيح قرار دهد تا بر طبق قواعد انسانى و عواطف حقيقى و فضائل اخلاقى و به خصوص بر اساس احساسات دينى صحيح حركت كند و تلاش كرد كه از اين روحيه در بنيان‌گذارى امت اسلامى بر اساس پايه‌هاى صحيح و سالم استفاده كند . اسلام كوشيد كه به عصبيّت قبيله‌اى جهت‌گيرى صحيح بدهد و عنصرهاى انحرافى و نادرست را از آن حذف كند و براى همين به صلهء رحم و نيكى به والدين دستور داد و هر كدام از آنها را از واجبات دينى قرار داد و سعى كرد كه به اين طريق ارتباط امت اسلامى به همديگر را مستحكم‌تر كند و در عين حال هرگونه تعصب ناحق را سركوب و تخطئه كرد و آن را مورد عقوبت قرار داد و آن را از آثار متعفّن جاهليت دانست كه بايد منكوب گردد و در بعضى از نصوص و احاديث به اين مطلب اشاره شده است . همچنين اسلام\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nسعى كرد كه به غيرت و حميّت و خشونت آنها جهت‌گيرى صحيح بدهد ؛ چنان كه قرآن مىگويد :  « أَشِدَّاءُ عَلَى الْكُفَّارِ »  « 1 » .\r\n( 1 )\r\n\r\nنگاهى به زندگى حضرت ابراهيم عليه السّلام\r\nحال كه در صدد بررسى تاريخ اسلامى هستيم ، لازم است كه تاريخ بناى كعبه در مكّه مكرّمه را هم بررسى كنيم . براى اين كار ابتدا بايد تاريخ زندگانى بانى آن ، حضرت ابراهيم عليه السّلام را از نظر بگذرانيم .\r\n( 2 ) جامع‌ترين متنى كه قصهء حضرت ابراهيم خليل را بيان نموده ، متنى است كه در روضهء كافى با سندى از على بن ابراهيم قمى ، از زيد كرخى آمده است وى مىگويد : از ابو عبد الله ، امام صادق عليه السّلام شنيدم كه فرمود : محل تولد حضرت ابراهيم عليه السّلام در كوثاريا و پدرش نيز از اهالى همان منطقه بوده است و مادر حضرت ابراهيم و مادر حضرت لوط صلّى اللّه عليه و آله و سلم ، ساره و ورقة بوده‌اند كه با هم خواهر و از دختران لاحج بوده‌اند و لاحج از انبيا بوده است و نه از رسولان الهى .\r\n( 3 ) حضرت ابراهيم در دوران جوانى بر فطرتى بود كه خداوند عز و جل خلقتش را بر آن آفريده بود تا اين كه خداوند تبارك و تعالى او را به سوى دين خويش هدايت كرد و او را برگزيد . او با ساره ، دختر دختر « 2 » لاحج كه دختر خاله‌اش مىشد ، ازدواج كرد . ساره داراى گوسفندان بسيار و ملك فراوان بود و وضعيت خوبى داشت . او پس از ازدواج تمام ثروتش را به تمليك حضرت ابراهيم درآورد . حضرت ابراهيم به رسيدگى و اصلاح امور پرداخت و بر تعداد احشام و وسعت كشاورزىاش افزوده شد ، به صورتى كه در منطقهء كوثاريا وضع مالىاش از همه بهتر بود .\r\n( 4 ) پس از آن كه حضرت ابراهيم ، بت‌هاى نمرود را شكست ، به دستور نمرود ، دستگير شد و هيزم فراوانى گردآورى گرديد و آتش عظيمى برپا كردند و سپس حضرت ابراهيم را در آتش انداختند تا بسوزد ، پس از مدتى كه آتش خاموش شد به كنار آتش آمدند و ديدند كه ابراهيم سالم و سرحال در آتش نشسته است . اين خبر را به نمرود دادند و او دستور داد كه ابراهيم را\r\n\r\n\r\n","description":"","footnote":"\r\n( 1 ) . الفتح ، ( 48 ) ، 29 .\r\n( 2 ) . علامهء مجلسى بر جزء 26 مرآة العقول حاشيه زده و فرموده است لازم است دختر دختر لاحج نوشته شود و شايد كه نسّاخ تصور كرده‌اند كه تكرار دختر زايد است و آن را حذف كرده‌اند .\r\n","page_name":" 72 ","page_number":72},
  {"content":"\r\n\r\nاز آن سرزمين تبعيد كنند و نگذارند كه احشام و اموالش را با خود ببرد . پس از آن ابراهيم به بحث با آنها پرداخت و گفت : اگر اموال و احشام مرا مىگيريد ، بايد عمرى كه در سرزمين شما سپرى كرده‌ام به من بازگردانيد ! اين خبر را به نمرود رساندند و او دستور داد كه او را به همراه اموال و احشامش اخراج كنند و گفت : اگر ابراهيم در سرزمينتان باقى بماند ، دين شما را فاسد مىكند و به خدايان شما لطمه وارد مىكند ! پس ابراهيم و لوط را به سوى سرزمين شام تبعيد كردند .\r\n( 1 ) ابراهيم در حالى كه لوط و ساره به همراهش بودند از آن سرزمين خارج شد و گفت :  « إِنِّي ذاهِبٌ إِلى رَبِّي سَيَهْدِينِ »  . پس به سوى بيت المقدس حركت كرد . و اموال و احشامش را هم با خود برد و به خاطر غيرت زياد ، تابوتى را ساخته بود و ساره را در آن پنهان مىكرد تا كسى او را نبيند . آنها راهى طولانى را طى كردند تا از سرزمين نمرود خارج شدند و به سرزمينى كه تحت فرمان مردى از قبطىها بود و به او « غراره » مىگفتند ، داخل شدند . در هنگام ورود به مأمور ماليات برخورد كردند او مىخواست كه از آنها ماليات بگيرد . مأمور ماليات وقتى كه تابوتى را به همراه حضرت ابراهيم ديد ، از او خواست كه آن را باز كنند تا ماليات محتويات داخل تابوت را معين كند ؛ ولى حضرت ابراهيم به او گفت هر چه طلا و نقره بخواهى به تو مىدهم ؛ امّا در تابوت را باز نمىكنيم . مأمور قبول نكرد و حضرت ابراهيم را مجبور كرد كه در تابوت را باز كند .\r\n( 2 ) هنگامى كه مأمور ساره را - كه صاحب حسن و جمال بود - مشاهده كرد ، از حضرت ابراهيم پرسيد : اين زن چه نسبتى با تو دارد ؟ جواب داد : همسر و دختر خاله‌ام مىباشد . مأمور پرسيد : چه چيزى باعث شده كه او را در تابوت مخفى كنى ؟ ابراهيم گفت : غيرت من اجازه نمىدهد كه كسى او را ببيند . مأمور گفت : اجازه نمىدهم به روى تا اين كه پادشاه را از وضع تو و همسرت آگاه كنم .\r\n( 3 ) پس پيكى را به سوى پادشاه فرستاد و او را از جريان آگاه كرد . پادشاه هم پيكى را فرستاد و دستور داد كه تابوت را نزد او ببرند . آنها وقتى كه مىخواستند تابوت را با خود ببرند ، ابراهيم عليه السّلام به آنها گفت : من از تابوت جدا نخواهم شد مگر آن كه روحم از جسدم جدا شود ! اين خبر را به پادشاه رساندند و او هم دستور داد كه تابوت را به همراه حضرت ابراهيم نزد وى ببرند . پس ابراهيم عليه السّلام و تابوت و تمام اموال و احشام وى را نزد پادشاه بردند . پادشاه به ابراهيم عليه السّلام گفت : تابوت را باز كن ! ابراهيم عليه السّلام به او گفت : اى پادشاه بزرگ در اين تابوت\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nناموس من و دختر خاله‌ام وجود دارد و من حاضرم كه تمام دارايىام را براى حفظ ناموس و حرمت خويش بپردازم .\r\n( 1 ) اما پادشاه ابراهيم عليه السّلام را مجبور كرد كه در تابوت را باز كند . وقتى كه پادشاه ساره را مشاهده كرد ، عنان اختيارش را از دست داد و دستش را به سوى او دراز كرد . ابراهيم رويش را از او و همسرش برگردانيد و گفت : خدايا دستش را از ناموس و دختر خاله‌ام كوتاه گردان ! پس در همان دم دستش خشك شد .\r\nپادشاه به ابراهيم عليه السّلام گفت : آيا خداى تو با من چنين كرد ؟ در جواب گفت : بله ؛ چون كه خداى من غيور است و ناروا را كراهت دارد و او بين تو و فعل ناروايى كه مىخواستى انجام دهى حائل شد .\r\n( 2 ) پادشاه به او گفت : از خدا بخواه كه دستم را به حالت اول برگرداند و اگر دعاى تو مستجاب شود ، متعرّض همسرت نخواهم شد . پس ابراهيم عليه السّلام گفت : خدايا دستش را به حالت اول بازگردان تا او نيز به ناموس من دست درازى نكند . خدا دستش را به حالت اول بازگردانيد .\r\nاما پادشاه رويش را به ابراهيم كرد و دستش را به سوى ساره دراز كرد و ابراهيم به خاطر غيرت شديد صورتش را برگردانيد و گفت : خدايا دستش را از ناموس من كوتاه گردان . دوباره دستش خشك شد و به ساره نرسيد .\r\nپادشاه به ابراهيم گفت : خداى تو غيور است و تو هم غيرتمند هستى . پس از خدا بخواه كه دستم را به حالت اول برگرداند و اگر خدا چنين كند ، ديگر متعرّض ناموس تو نخواهم شد ! ابراهيم گفت : اين را از خدا درخواست خواهم كرد به شرطى كه اگر دوباره به همسرم دست درازى كردى و گرفتار شدى ، از من كمك نخواهى ! پادشاه به او گفت : بله ، همين طور است .\r\nابراهيم گفت : خدايا ! اگر اين پادشاه راست مىگويد ، دستش را به او بازگردان . و دستش دوباره سالم شد .\r\n( 3 ) هنگامى كه پادشاه چنين غيرتى را در ابراهيم ديد و معجزات عظيم را در دست خودش مشاهده كرد ، به عظمت حضرت ابراهيم عليه السّلام پى برد و او را بسيار احترام و اكرام نمود و گفت :\r\nتو از هر گونه تعرضى نسبت به همسرت و اموالت در امان هستى و هر جا كه بخواهى مىتوانى به روى ؛ ولى از تو خواهشى دارم . ابراهيم گفت : خواهش تو چيست ؟ گفت : من دوست دارم كنيزى قبطى را به همسرت هديه كنم كه بسيار عاقل و زيباست . ابراهيم به او اجازه داد و آنگاه\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nپادشاه آن كنيز قبطى را كه همان هاجر ، مادر اسماعيل عليه السّلام بود فرا خواند و او را به ساره هديه كرد تا خدمتكارش باشد .\r\n( 1 ) ابراهيم با تمام اموال و احشامش حركت كرد و پادشاه هم به خاطر احترام به او در پشت سرش حركت مىكرد . خداوند به ابراهيم وحى كرد كه توقف كن و جلوى پادشاه جبار و مسلط حركت نكن و نگذار كه او پشت سر تو حركت كند ؛ بلكه او را جلويت قرار بده و در پشت سرش حركت كن و او را بزرگ بدار و به وى احترام كن ؛ چون او مسلّط و حاكم است و در هر سرزمين بايد پادشاهى حكومت كند ، خواه نيكوكار يا فاجر باشد !\r\n( 2 ) پس ابراهيم توقّف كرد و به پادشاه گفت : شما حركت كنيد ؛ چون خداى من در همين لحظه به من وحى كرده است كه تو را بزرگ بدارم و احترامت را نگاه دارم و تو را به پيش بيندازم و خودم پشت سرت حركت كنم . پادشاه گفت : آيا خداى تو اين را به تو وحى كرده است ؟\r\nابراهيم گفت : بله . پادشاه به او گفت : شهادت مىدهم كه خداى تو بسيار مهربان و حليم و كريم است و تو مرا ترغيب مىكنى كه دينت را بپذيريم ! و آنگاه پادشاه با او خداحافظى كرد .\r\nابراهيم آن قدر پيش رفت تا به بالاترين منطقهء شامات رسيد و لوط عليه السّلام را در پايين شامات مستقر كرد .\r\n( 3 ) آنگاه كه ابراهيم عليه السّلام از بچه‌دار شدن مأيوس شد به ساره گفت : اگر راضى هستى ، هاجر را به من به فروش تا شايد خداوند فرزندى را از او به ما عنايت كند كه جانشين ما باشد ؟ ! پس ابراهيم عليه السّلام هاجر را از ساره خريد و با او ازدواج كرد و در نتيجهء اين ازدواج اسماعيل عليه السّلام متولد شد . « 1 »\r\n( 4 ) على بن ابراهيم قمى در تفسير خود از پدرش از هشام از ابى عبد الله الصادق عليه السّلام نقل مىكند كه گفت :\r\nابراهيم در سرزمين شام سكنا گزيده بود و هنگامى كه هاجر ، اسماعيل را به دنيا آورد ، ساره بسيار غمگين شد ؛ زيرا كه خودش بچه‌دار نمىشد . براى همين ابراهيم را اذيت مىكرد و او را غمگين مىساخت . ابراهيم از اين موضوع به خدا شكايت كرد ، آن‌گاه به سوى او وحى شد : زن همانند استخوان شكستهء پهلو است كه اگر او را به همان صورت رها كنى ، از او استفاده مىكنى و اگر بخواهى كه آن را راست كنى ، مىشكند . سپس به وى دستور داد كه اسماعيل و مادرش را از آن محل دور كند .\r\n\r\n\r\n","description":"","footnote":"\r\n( 1 ) . روضهء كافى ، ص 304 - 306 و نگاه كنيد به تفسير قمى ، ج 1 ، ص 206 - 207 .\r\n","page_name":" 75 ","page_number":75},
  {"content":"\r\n\r\nابراهيم گفت : خدايا آنها را به كجا ببرم ؟ خداوند فرمود : او را به حرم و محل امن من و اولين مكانى كه خلق كرده‌ام ؛ ( يعنى مكّه ) ببر .\r\n( 1 ) پس خداوند جبرئيل را به همراه براق بر ابراهيم نازل كرد و او هاجر و اسماعيل را بر آن سوار كرد . ابراهيم از هيچ منطقهء آباد و پردرخت و پرآبى نمىگذشت ، مگر اين كه مىپرسيد :\r\nآيا بايد به اينجا برويم و جبرئيل در جواب مىگفت : نه . بازهم بايد پيش برويم . تا اين كه به مكه رسيدند و جبرئيل آنها را در محلّ كعبه پياده كرد .\r\nابراهيم به ساره قول داده بود كه توقف نكند و به سرعت بازگردد . آنها وقتى كه در آن مكان پياده شدند ، بوتهء بزرگى را ديدند . هاجر پارچه‌اى را كه با خود داشت بر روى آن انداخت و همگى به زير سايه‌اش رفتند . پس از آن كه ابراهيم آنها را در آن مستقر كرد و وسايلى برايشان فراهم كرد ، تصميم به بازگشت گرفت . در همين حال هاجر به او گفت : اى ابراهيم ، چرا ما را در جايى رها مىكنى كه هيچ مونسى و آب و زراعتى ندارد ؟\r\n( 2 ) ابراهيم گفت : خدايى كه به من دستور داده است تا شما را به اين مكان بياورم ، شاهد و ناظر بر شماست . سپس از آنها جدا شد و رفت تا اين كه به كداى ( كوهى است در منطقهء ذى طوى ) رسيد . در آنجا متوجه آنها شده و گفت :  « رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ رَبَّنا لِيُقِيمُوا الصَّلاةَ فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ وَ ارْزُقْهُمْ مِنَ الثَّمَراتِ لَعَلَّهُمْ يَشْكُرُونَ »  « 1 » پروردگارا ! من بعضى از فرزندانم را در بيابان بىآب و علفى كه در كنار خانهء گرامى توست سكنا دادم تا نماز را برپا دارند ، تو دل‌هاى مردم را مايل به آنها بگردان و از ميوه‌ها روزيشان كن ؛ شايد شكرت را به جا آورند .\r\n( 3 ) آن‌گاه از آن منطقه دور شد و هاجر تنها باقى ماند . مقدارى از روز كه گذشت ، اسماعيل تشنه شد و آب طلب كرد . هاجر به محل مسعى در آن بيابان رفت و فرياد زد : آيا در اين بيابان كسى هست ؟ پس آن قدر از آنجا دور شد كه اسماعيل از نظرش غايب شد . آنگاه به بالاى كوه صفا رسيد و در آنجا سرابى در بيابان به نظرش رسيد و گمان كرد كه آب است و به سوى آن دويد ؛ ولى هنگامى كه به مروه رسيد ؛ سراب از نظرش غايب شد . سپس سرابى در صفا به نظرش رسيد ؛ ولى هنگامى كه به سوى صفا رفت ؛ آب از نظرش غايب شد و اين سعى بين صفا و مروه را هفت مرتبه تكرار كرد و هنگامى كه براى هفتمين بار به سوى مروه مىدويد ؛\r\n\r\n\r\n","description":"","footnote":"\r\n( 1 ) . ابراهيم ( 14 ) ، 37 .\r\n","page_name":" 76 ","page_number":76},
  {"content":"\r\n\r\nمشاهده كرد كه زير پاى اسماعيل آب ظاهر شده است . به سوى او آمد و با ماسه در اطراف آب مرزى ايجاد كرد و آب را جمع‌آورى و محصور كرد و اين آب ، زمزم ناميده شد .\r\n( 1 ) در اين هنگام قبيلهء جرهم در ذى الحجاز و عرفات اطراق كرده بودند . هنگامى كه آب زمزم ظاهر شد ، حيوانات و پرندگان به سوى آن مىرفتند . افراد قبيلهء جرهم اين را مىديدند و به طلب آب در پى حيوانات و پرندگان رفتند . آنها مىديدند كه پرندگان در نزديكى زمزم بر زمين مىنشينند . وقتى به آنجا رسيدند ؛ يك زن و كودكش را ديدند كه در سايهء درختچه‌اى پناه گرفته‌اند و چشمه‌اى براى آنها ظاهر شده است . آنها به هاجر گفتند : تو چه كسى هستى و داستان تو و اين كودك چيست ؟ هاجر گفت : من امّ ولد ابراهيم خليل الرحمن عليه السّلام هستم و اين هم فرزند اوست . خداوند به او دستور داده است كه ما را در اينجا سكونت دهد . آنها به او گفتند : اى زن مبارك ، آيا اجازه مىدهى كه در نزديكى شما اطراق كنيم ؟\r\n( 2 ) پس در روز سوّم كه ابراهيم به زيارتشان آمده بود ؛ هاجر به او گفت : اى خليل الله ، در اين اينجا قبيله‌اى به نام جرهم زندگى مىكنند كه درخواست كرده‌اند تا در نزديكى ما اطراق كنند .\r\nآيا اين را اجازه مىدهى ؟ ابراهيم گفت : بله . پس هاجر به آنها اجازه داد و آنها در نزديكى هاجر خيمه زدند و هاجر به آنها انس گرفت .\r\nهنگامى كه براى سومين بار ابراهيم به ديدار هاجر و اسماعيل آمد ، مردم فراوانى را در كنار آنها يافت و به همين علّت بسيار خوش‌حال شد . افراد قبيلهء جرهم هر كدام يك يا دو گوسفند را به هاجر و اسماعيل هديه كردند تا به وسيلهء آنها زندگى خويش را تأمين كنند .\r\n( 3 ) هنگامى كه اسماعيل به حدّ مردانگى رسيد ؛ خداوند به ابراهيم دستور داد كه كعبه را بنا كند . ابراهيم سؤال كرد : اى خدا ، كعبه را در كجا بنا كنم ؟ خداوند فرمود : در سرزمينى كه در آن قبه‌اى از نور بر آدم عليه السّلام نازل شد و حرم را برايش روشن كرد . اين گنبدى كه بر آدم نازل شد تا زمان طوفان نوح باقى بود و هنگامى كه دنيا در طوفان نوح غرق شد ، آن گنبد برداشته شد و همه جاى دنيا غرق شد ، مگر مكان كعبه .\r\nپس خداوند جبرئيل را فرستاد و او مكان كعبه را براى حضرت ابراهيم مشخص كرد و پايه‌هاى آن را از بهشت فرستاد و حضرت اسماعيل سنگ‌هاى آن را از كوه ذى طوى به آن مكان مقدس حمل كرد . پس ابراهيم كعبه را بنا كرد و ديوارهايش را به اندازهء نه ذراع بالا آورد . قبه‌اى كه خداوند بر آدم نازل كرده بود ، از برف سفيدتر بود و حضرت ابراهيم آن را از\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nزير زمين خارج كرد و در موضعى كه قبلا كار گذاشته شده بودند ؛ نصب كرد . او براى كعبه دو در قرار داد : درى به سوى خاور و درى به سوى باختر كه باب المستجار ناميده مىشود . سپس با مقدارى از شاخه‌هاى درختان سقف آن را پوشانيد و هاجر پرده‌اى را كه با خويش داشت و به هنگام تابش شديد آفتاب به زير آن پناه مىبردند ؛ به عنوان پرده بر در كعبه آويزان نمود .\r\n( 1 ) هنگامى كه از بنا كردن كعبه فارغ شد ، جبرئيل عليه السّلام در روز ترويه كه هشتم ذى الحجّه بود ، بر آنها نازل شد و گفت : اى ابراهيم ، مقدارى از آب را با خويش بردار ؛ زيرا در منى و عرفات آبى وجود ندارد و براى همين اين روز ، « يوم التروية » ناميده شد .\r\nسپس حضرت ابراهيم به منى رفت و شب را در آنجا گذرانيد و همان گونه كه با آدم عليه السّلام رفتار شد ؛ با وى نيز رفتار شد . « 1 »\r\n( 2 ) و همچنين ، از پدرش ، از معاوية بن عمار ، از ابى عبد الله عليه السّلام روايت كرده است : جبرئيل به هنگام زوال خورشيد در روز ترويه به نزد حضرت ابراهيم آمد و گفت : اى ابراهيم براى خود و خانواده‌ات آب بردار ( و در آن زمان بين مكه و عرفات هيچ آبى وجود نداشت ) و براى همين اين روز ، « يوم التروية » ناميده شد . حضرت ابراهيم حركت كرد تا اين كه به منى رسيد و نماز ظهر و عصر و مغرب و عشاء و صبح را در همان جا به جاى آورد ، تا اين كه خورشيد ظاهر شد و وى به سوى عرفات حركت كرد و در نمره كه در وسط عرفات قرار دارد اطراق كرد . به هنگام زوال خورشيد از خيمه‌اش خارج شد و دست و صورتش را شست و نماز ظهر و عصر را با يك اذان و دو اقامه به جاى آورد و در مكان فعلى مسجدى كه در عرفات قرار دارد نماز خواند ( و در آن مكان سنگ‌هاى سفيدى قرار داشته است كه در حال حاضر در داخل مسجدى كه بنا شده است ؛ قرار دارد ) . سپس جبرئيل او را به موقف برد و گفت : اى ابراهيم ، به گناهانت اعتراف كن و نسبت به مناسكت معرفت حاصل كن ، براى همين اين روز ؛ عرفه ناميده شد . در آنجا اقامت كرد تا اين كه خورشيد غروب كرد و سپس جبرئيل او را به سرعت از آنجا برد و گفت : اى ابراهيم ، به سوى مشعر الحرام پيش برو ( و همين مزدلفهء ناميده شد ) و او را به مشعر الحرام آورد . در آنجا مغرب و عشا را با يك اذان و دو اقامه به جاى آورد و به خواب رفت . در خواب ديد كه فرزندش را سر مىبرد . . . تا اين كه نماز صبح را در آنجا اقامه كرد . سپس به سوى منى رفت و به دستور جبرئيل و هنگامى كه ابليس نفرين شده در مقابلش\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 60 - 62 .\r\n","page_name":" 78 ","page_number":78},
  {"content":"\r\n\r\nظاهر شده بود ، جمرهء عقبه ( گردنه ) را با سنگ ريزه رمى كرد . آن‌گاه به خانواده‌اش دستور داد به سوى كعبه بروند و فرزندش را نزد خود نگاه داشت و او را با خود به محلّ جمرهء وسطى برد و با او به مشورت پرداخته و همانطور كه خدا در قرآن مىفرمايد به او گفت :  « يا بُنَيَّ إِنِّي أَرى فِي الْمَنامِ أَنِّي أَذْبَحُكَ فَانْظُرْ ما ذا تَرى »  اى پسرك من ! در خواب ديدم كه تو را براى قربانى سر مىبرم ، ببين تو چه به نظرت مىرسد ؟\r\n( 1 ) اسماعيل جواب داد :  « يا أَبَتِ افْعَلْ ما تُؤْمَرُ سَتَجِدُنِي إِنْ شاءَ اللَّهُ مِنَ الصَّابِرِينَ  « 1 »  »  اى پدر ! به آنچه مأمور شده‌اى اقدام كن ، اگر خدا بخواهد مرا از صابران خواهى يافت .\r\nدر اين هنگام پير مردى به سويش آمد و گفت : اى ابراهيم ، مىخواهى با اين جوان چه كنى ؟\r\nگفت : مىخواهم او را سر ببرم ! پيرمرد گفت : سبحان الله ! جوانى را سر مىبرى كه خدا را به اندازهء چشم بر هم زدنى معصيت نكرده است ؟ !\r\nابراهيم به او گفت : واى بر تو ، همان كس كه مرا به اين مقام رسانده ، به من دستور داده است كه اين كار را انجام دهم .\r\nپيرمرد گفت : نه به خدا . كسى جز شيطان تو را به اين كار امر نكرده است !\r\nابراهيم گفت : به خدا قسم كه با تو سخن نخواهم گفت و تصميم به ذبح اسماعيل گرفت .\r\n( 2 ) پيرمرد گفت : اى ابراهيم تو امام و پيشوايى هستى كه از تو پيروى مىشود . اگر تو اسماعيل را ذبح كنى ، مردم هم فرزندانشان را سر مىبرند ! پس با او سخن نگفت و پيش جوانش رفت و با او به مشورت پرداخت . اسماعيل چنان كه خداوند مىفرمايد ؛ گفت : به آنچه خداوند به تو فرموده است عمل كن . هنگامى كه هر دو تسليم فرمان خدا شدند ؛ جوان گفت : اى پدر ، صورتم را بپوشان و دست و پايم را محكم ببند .\r\n( 3 ) ابراهيم گفت : اى پسرم ! بستن با سر بريدن ؟ ! به خدا قسم كه اين هر دو را با هم انجام نخواهم داد . آن‌گاه مقدارى از جل و پالان الاغ را بر زمين پهن كرد و او را بر آن خوابانيد و چاقو را به دست گرفت و بر گلويش نهاد و آن‌گاه سرش را به سوى آسمان برد و چاقو را بر گردنش كشيد . جبرئيل چاقو را بر عكس گردانيد و آن جوان را از زير دست‌هايش بيرون كشيد و در همين هنگام قوچى از پشت كوهى كه در سمت راست مسجد منى قرار داشت به سوى خود كشيد ، كه در نهايت چاقى و فربهى بود و آن را در جاى جوان قرار داد . در همين لحظه از\r\n\r\n\r\n","description":"","footnote":"\r\n( 1 ) . صافات ، ( 37 ) ، 102 .\r\n","page_name":" 79 ","page_number":79},
  {"content":"\r\n\r\nسوى مسجد خيف بانگى برآمد :    « يا إِبْراهِيمُ قَدْ صَدَّقْتَ الرُّؤْيا إِنَّا كَذلِكَ نَجْزِي الْمُحْسِنِينَ إِنَّ هذا لَهُوَ الْبَلاءُ الْمُبِينُ    « 1 »    »    اى ابراهيم ! خوابت را به واقعيت رساندى ، ما بدين گونه نيكوكاران را پاداش مىدهيم به راستى اين آزمايشى آشكارا بود .\r\n( 1 ) ابليس ( در ظاهر پيرمردى ) نزد مادر آن جوان رفت و گفت : پيرمردى را ديدم كه به همراهش جوانى بود و او را بر زمين خوابانده و چاقويى به دست گرفته بود تا او را سر ببرد !\r\nمادر جوان گفت : دروغ مىگويى ؛ ابراهيم مهربان‌ترين مردم است و چگونه ممكن است كه پسرش را سر ببرد .\r\nابليس گفت : به خداى آسمان و زمين و به خداى اين خانه قسم كه او را ديدم كه جوانش را بر زمين خوابانده و چاقو را به دستش گرفته بود .\r\nمادر اسماعيل گفت : چرا مىخواست اين كار را بكند ؟ ابليس گفت : او گمان كرده بود كه خداوند دستورى به او داده است و در قلب خودش به يقين رسيده بود كه خداوند در مورد فرزندش چنين دستورى را صادر كرده است . مادر گفت : در اين صورت مىبايست كه از دستور پروردگارش اطاعت مىكرد . هنگامى كه ابراهيم مناسك و اعمال حج را انجام داد به سرعت به سوى منى بازگشت . « 2 »\r\n( 2 ) آنچه كه در خبر على بن ابراهيم قمّى از امام صادق عليه السّلام آمده است مبنى بر اين كه كعبه ، قبل از طوفان نوح به صورت گنبدى بوده است كه حضرت آدم عليه السّلام آن را در همين موضع بنا كرده بود ؛ پيش از آن در خطبهء معروف به قاصعه از امام على عليه السّلام آمده است : « آيا نمىبينيد كه خداى سبحان ، پيشينيان از آدم تا پسينيان از اين عالم را آزمود - به حرمت نهادن - سنگ‌هايى بىزيان و سود ، كه نبيند و نتواند شنود . پس خدا آن خانهء با حرمت خود را ساخت و براى فراهم آمدن و عبادت مردمانش پرداخت . پس آن خانه را در سنگلاخى نهاد كه از همهء سنگستان‌هاى زمين دشوارتر ، و ريگزارى كه رويش آن از همه كمتر . به درّه‌اى از ديگر درّه‌ها تنگ‌تر ، ميان كوه‌هايى سخت و ريگ‌هايى نرم و دشوار گذر ، و چشمه‌هايى كه آب آن كم و جدا از هم . شتر در آنجا فربه نشود و اسب و گاو و گوسفند علف نيابد . پس آدم و فرزندان او را فرمود تا روى بدان خانه نهند - و با حرمتش شمارند . پس خانه براى آنان جايگاهى گرديد\r\n\r\n\r\n","description":"","footnote":"\r\n( 1 ) . همان ، 104 - 106 .\r\n( 2 ) . تفسير قمى ، ج 2 ، ص 224 - 226 .\r\n","page_name":" 80 ","page_number":80},
  {"content":"\r\n\r\nكه سود سفرهاى خود را در آن بردارند و مقصدى كه بارهاى خويش در آن فرو آورند . » « 1 »\r\n( 1 ) شايد اين معناى آيه‌اى باشد كه خداوند در قرآن مىفرمايد :   « وَ إِذْ يَرْفَعُ إِبْراهِيمُ الْقَواعِدَ مِنَ الْبَيْتِ وَ إِسْماعِيلُ رَبَّنا تَقَبَّلْ مِنَّا إِنَّكَ أَنْتَ السَّمِيعُ الْعَلِيمُ رَبَّنا وَ اجْعَلْنا مُسْلِمَيْنِ لَكَ وَ مِنْ ذُرِّيَّتِنا أُمَّةً مُسْلِمَةً لَكَ وَ أَرِنا مَناسِكَنا وَ تُبْ عَلَيْنا إِنَّكَ أَنْتَ التَّوَّابُ الرَّحِيمُ   « 2 »   »   هنگامى كه ابراهيم و اسماعيل پايه‌هاى خانه كعبه را بالا مىبردند گفتند : پروردگارا ! از ما بپذير كه تو شنواى دانايى .\r\nپروردگارا ! ما را تسليم خويش قرار بده و فرزندان ما را فرمانبردار خود گردان و آداب عبادتمان را به ما بياموز و توبه ما را بپذير ؛ زيرا توبه‌پذير مهربانى .\r\nبالا بردن ديوارها ، اين معنا را تداعى مىكند كه اين خانه قبل از ابراهيم بنا شده بود و ابراهيم پايه‌هايش را محكم‌تر كرده و ديوارهايش را بالاتر برده بود ؛ كه بعد از طوفان نوح اثرى از آن باقى نمانده بود ، چنان كه در خبرى از امام صادق عليه السّلام خوانديم كه جبرئيل ابراهيم را به موضع خانهء كعبه راهنمايى كرد .\r\n( 2 ) هنگامى كه ابراهيم مشاهده كرد خانه كعبه در محلى خشك و سوزان واقع شده است ، گفت :  « رَبَّنا إِنِّي أَسْكَنْتُ مِنْ ذُرِّيَّتِي بِوادٍ غَيْرِ ذِي زَرْعٍ عِنْدَ بَيْتِكَ الْمُحَرَّمِ رَبَّنا لِيُقِيمُوا الصَّلاةَ فَاجْعَلْ أَفْئِدَةً مِنَ النَّاسِ تَهْوِي إِلَيْهِمْ وَ ارْزُقْهُمْ مِنَ الثَّمَراتِ لَعَلَّهُمْ يَشْكُرُونَ  « 3 »  »  پروردگارا ! من بعضى از فرزندانم را در بيابان بىآب و علفى كه در كنار خانهء گرامى توست سكنا دادم تا نماز را برپا دارند ، تو دل‌هاى مردم را مايل به آنان بگردان و از ميوه‌ها روزيشان كن ؛ شايد شكرت را به جا آورند .\r\nدعاى ابراهيم مستجاب شد و كعبه به قبلهء مسلمانان و مورد عشق و علاقهء مؤمنان تبديل شد .\r\n( 3 )\r\n\r\nشبه جزيرهء عربستان گاهوارهء تمدن اسلام\r\nاين شبه جزيره ، منطقهء وسيعى است كه در جنوب غربى آسيا قرار دارد و مساحت آن به سه هزار كيلومتر مربع مىرسد . اين بدان معناست كه مساحت آن تقريبا دو برابر ايران و شش برابر فرانسه و ده برابر ايتاليا و هشتاد برابر سوئيس مىباشد .\r\n\r\n\r\n","description":"","footnote":"\r\n( 1 ) . نهج البلاغه ، خطبهء قاصعه .\r\n( 2 ) . بقره ( 2 ) ، 127 - 128 .\r\n( 3 ) . ابراهيم ( 14 ) ، 37 .\r\n","page_name":" 81 ","page_number":81},
  {"content":"\r\n\r\n( 1 ) اين شبه جزيره مستطيلى غير متوازى الاضلاع مىباشد كه از شمال به شام و فلسطين و از خاور به سرزمين رافدين يا بين النهرين كه از كوفه تا بصره امتداد دارد و از جنوب به خليج عدن و اقيانوس آرام و از باختر به درياى سرخ محدود مىشود . به اين ترتيب اين شبه جزيره از طرف جنوب و باختر و قسمتى از آن به درياها محصور مىشود و در قسمتى از خاور و شمال به باديهء شام يا اردن و عراق محدود مىشود .\r\nدر قديم اين شبه جزيره را به سه قسمت تقسيم كرده بودند :\r\n1 - قسمت شمالى و غربى كه حجاز ناميده مىشد ، 2 - قسمت شرقى و مركزى كه صحراى عربى ناميده مىشد ؛ 3 - قسمت جنوبى كه يمن ناميده مىشد .\r\n( 2 ) در شبه جزيره ، صحراهاى وسيعى وجود دارد كه بسيارى از آنها غير قابل سكونت مىباشد و برخى از آنها عبارتند از : صحراى نفوذ و ربع الخالى كه تا حاشيه‌هاى خليج فارس ادامه پيدا مىكند و از قديم قسمتى از آن را صحراى دهناء و قسمت ديگر را صحراى احقاف مىناميدند .\r\n( 3 ) اين صحراها كه بيش از يك سوم شبه جزيره را تشكيل مىدهند غير مسكونى و بدون آب و گياه مىباشند و تنها در بعضى از اوقات در اين مناطق باران مىبارد كه بعضى از اعراب شترهاى خود را براى مدت كوتاهى در آنها مىچرانند . هوا در آنها بسيار گرم و جز در كنارهء بعضى از سواحل ، بسيار خشك است و تنها بعضى از مناطق ، نسبتا معتدل هستند . براى همين تعداد جمعيت شبه جزيره با اين همه وسعتش به بيش از بيست ميليون نفر نمىرسد .\r\nكوه‌هاى يمن از قديم داراى سنگ‌هاى گرانبها و مقدارى طلا و نقره بوده است و اغلب به پرورش حيواناتى از قبيل شتر و اسب پرداخته و پرندگانى از قبيل كبك و كبوتر را نگهدارى مىكرده‌اند . در شبه جزيره رشته كوهى وجود دارد كه از شمال تا جنوب امتداد دارد و ارتفاع بلندترين قلّهء آن به 2470 متر مىرسد .\r\n( 4 ) در اينجا به شرح اين سه قسمت از شبه جزيره مىپردازيم :\r\n( 5 ) 1 - حجاز كه قسمت شمالى و غربى شبه جزيره را شامل مىشود از اردن تا يمن در سواحل درياى احمر امتداد دارد و داراى سرزمين‌هايى كوهستانى و صخره‌اى با صحراهاى گرم و سوزان است .\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nاين منطقه در تاريخ بيشتر از مناطق ديگر مورد ذكر و عنايت بوده و اين به خاطر وجود كعبه معظمه در اين منطقه بوده است .\r\n( 1 )\r\n\r\nكعبهء معظمه و مكه مكرمه\r\nكعبه نزد امت‌هاى مختلف ، مقدس و معظّم بوده است : هندوها آن را احترام مىكردند و مىگفتند : روح سيفا كه همان اقنوم سوّم در عقايد آنها مىباشد ، در حجر الاسود حلول كرده است .\r\nصابئين فارسى و كلدانىها آن را يكى از خانه‌هاى هفت‌گانهء مقدّس مىدانسته‌اند و چه بسا گفته مىشده است : كعبه ، خانهء زحل در اعتقاد آنها است ، چون بسيار قديمى و تاريخى است .\r\nساير فارس‌ها هم براى آن حرمت قائل بودند ؛ زيرا گمان مىكردند كه روح هرمز در آن حلول كرده است و چه بسا براى زيارت به سوى آن سفر مىكردند .\r\nيهوديان هم بدان احترام مىگذاشتند و خدا را بر اساس دين ابراهيم در آنجا پرستش مىكردند و در كعبه تصويرها و مجسمه‌هايى بود كه از جملهء آنها مجسمهء ابراهيم و اسماعيل بوده است كه در دست‌هايشان ازلام ( چوب‌هاى مخصوص قمار ) و همچنين تصوير مسيح و مادرش قرار داشته است كه همين دليل بر اين است كه نصارى هم بدان احترام مىگذاشته‌اند .\r\nعرب‌ها نيز احترام فوق العاده‌اى براى آن قائل بودند و به عنوان اين كه خانه‌اى است كه حضرت ابراهيم آن را بنا كرده است ، به سوى آن بار سفر مىبستند . « 1 »\r\n( 2 ) شهر مكه ، يكى از مشهورترين شهرهاى جهان به شمار مىرود و يكى از پرجمعيت‌ترين شهرهاى حجاز است كه 300 متر از سطح دريا ارتفاع دارد و جمعيت آن در حال حاضر به حدود صد و پنجاه هزار نفر مىرسد و خاك آن غير قابل كشت و زراعت است .\r\n( 3 ) سرزمين حجاز داراى دو بندر در ساحل درياى سرخ مىباشد كه يكى از آنها جدّه « 2 » است كه بندر اهل مكه مىباشد و ديگرى بندر ينبع است كه بندر اهل مدينهء منوره در سابق بوده است و امروزه جدّه به بندر اصلى در حجاز تبديل شده است و در حجاز شهرهاى مهم ديگرى غير از مكه وجود دارد كه عبارت است از مدينه و طائف .\r\n\r\n\r\n","description":"","footnote":"\r\n( 1 ) . الميزان ، ج 3 ، ص 361 ، 362 .\r\n( 2 ) . جدّة : به كسر جيم ، به معناى صخره‌هاى ساحلى مىباشد . در آنجا قبرى به طول هفت متر پانزده ذرع وجود دارد كه منسوب به حضرت حوّاء مىباشد و گفته شده است كه اين شهر جدّه - به فتح جيم - ناميده شده است ؛ چون كه مرقد حواء بشريت در آن قرار دارد ، و اين حرف صحيح نيست !\r\n","page_name":" 83 ","page_number":83},
  {"content":"\r\n\r\n( 1 )\r\n\r\nمدينهء منوره\r\nاين شهر در 450 كيلومترى شمال مكه قرار دارد . در اطراف آن باغ‌ها و نخلستان‌هاى زيادى به خاطر مرغوبيت نسبى خاك آن وجود دارد . اسم اين شهر قبل از اسلام يثرب بوده است و بعد از هجرت رسول اكرم صلّى اللّه عليه و آله مدينة الرسول ناميده شده است و سپس براى راحتى در گفتار ، رسول حذف شده و مدينه باقى مانده است .\r\nگفته مىشود كه عمالقه اولين كسانى بوده‌اند كه در مدينه يا همان يثرب مسكن گزيده و در آن باقى مانده‌اند تا اين كه در قرن دوم ميلادى عده‌اى از يهوديان در اثر فشارهاى روميان بر آنها در سرزمين فلسطين ، به اين شهر هجرت كرده‌اند . به نظر مىرسد كه آنها در اثر فشارهاى قيصر نينوس و انهدام هيكلشان در سال 70 ميلادى و همچنين فشارهاى بيش از حدّ قيصر هوريان بر آنها در سال 132 ميلادى از فلسطين به حجاز مهاجرت كرده‌اند . « 1 »\r\n( 2 ) ما مىبينيم كه حجاز منطقه‌اى خشك و بىآب و علف و غير قابل زراعت و بهره‌بردارى مىباشد و قابليت سكونت و توسعهء زندگى بشرى را ندارد . همين باعث شده است كه به منطقهء امنى در ميان دو دولت روم و فارس در آن زمان درآيد . و اين دولت‌ها هيچ تأثيرى در اين منطقه نداشته باشند ؛ چون هيچ فايده‌اى در ارسال لشكر و سپاه به منطقه نمىديده‌اند و اگر چنين كارى مىكردند ، مىبايست كه با دست خالى و حسرت به وطن‌هايشان بازگردند .\r\n( 3 ) بعضى از مؤرخان يونانى نقل كرده‌اند كه فرمانده بزرگ يونان ، جناب دمريوس تصميم به تسخير شبه جزيره گرفت و در جزيره پيشروى كرد تا به روستاى پترا - كه شايد در محل چاه بدر بوده است - رسيد . اهل آن روستا به وى گفتند : اى فرماندهء بزرگ يونانى ! چرا با ما مىجنگى ؟ ما در بيابان بىآب و علفى زندگى مىكنيم كه هيچ چيزى براى زندگى راحت در آن وجود ندارد . ما اين مناطق خشك را براى زندگى برگزيده‌ايم تا فرمانبردار كسى نباشيم .\r\nبنابراين هداياى ما را قبول كن و از ما دست بردار و الّا ما به تو هشدار مىدهيم كه به مصيبت‌هاى عظيم و مشكلات زياد برخورد خواهى كرد و اين را بدان كه هيچ كدام از ما ، دست از عادت‌ها و اخلاق خويش برنمىدارد و اگر تو بخواهى كه به پيشروى ادامه دهى و عده‌اى از ما را به اسارت ببرى ، هيچ نفع و فايده‌اى از اين اسيران نخواهى ديد ؛ زيرا با اعمال و نيّات بدى با شما به مقابله بر خواهند خاست و هيچ يك از آداب و رفتارهايشان را تغيير نخواهند داد ! پس از آن ، فرماندهء يونانى هدايا را پذيرفت و از تسخير شبه جزيره منصرف شد . « 2 »\r\n\r\n\r\n","description":"","footnote":"\r\n( 1 ) . جزء ششم از تاريخ عرب قبل از اسلام ، تأليف جواد ، على .\r\n( 2 ) . به زبان فارسى ؛ تمدن اسلام و عرب ، ص 94 .\r\n","page_name":" 84 ","page_number":84},
  {"content":"\r\n\r\n( 1 ) 2 - قسمت مركزى و شرقى شبه جزيره كه صحراى عربى ناميده مىشود و صحراى نجد در آن قرار دارد . اين منطقه داراى زمين‌هاى نسبتا بلندى است و روستاهاى آبادى در آن قرار دارد كه از جملهء آنها « رياض » مىباشد كه در زمان آل سعود پايتخت آنها و در حال حاضر يكى از شهرهاى بزرگ است .\r\n( 2 ) 3 - قسمت جنوب غربى جزيره كه يمن ناميده مىشود و طول آن از شمال تا جنوب نزديك به هفتصد و پنجاه كيلومتر و عرض آن از باختر تا خاور نزديك به چهار صد كيلومتر است و مساحتى در حدود شصت هزار ميل مربع دارد . در جنوب آن شهر عدن ، از شهرهاى بزرگ يمن به شمار مىرود . اين قسمت از شمال به صحراى نجد و از خاور به صحراى ربع الخالى و از باختر به درياى سرخ محدود مىشود و بزرگ‌ترين بندر آن ، بندر حديدة مىباشد .\r\n( 3 ) يمن از سرسبزترين و بابركت‌ترين و پرنعمت‌ترين مناطق شبه جزيره به شمار مىرود و داراى تمدن تاريخى بزرگى است . يمن محل حكومت تبابعه بوده است كه سال‌هاى طولانى بر آن حكمرانى كرده‌اند . اين قسمت ، از مناطق تجارى مهم به شمار مىرفته است كه محل اتصال راه‌هاى تجارتى مختلف بوده است . در يمن سنگ‌هاى گرانبها و طلا و نقره به وفور يافت مىشده و داراى آثار تمدّن بزرگى است كه تا به امروز باقى مانده است . اين بدان معناست كه عرب‌هاى يمن با تكيه بر همت عالى خويش در زمانى كه امكانات كافى براى انجام اين كارهاى عظيم وجود نداشته است ، به ايجاد اين بناهاى تاريخى اقدام كرده‌اند و در زمينهء كشاورزى و آبيارى مزارع به حدى پيشرفت كرده بودند كه قوانين و برنامه‌هاى حكومتى دقيقى را اجرا مىكردند .\r\n( 4 ) از جمله آثار تاريخى مهم آنها سدّ مأرب است كه هنوز هم آثار آن باقى است و اين همان سدّى است كه قرآن كريم از آن ياد كرده و فرموده است :  « فَأَرْسَلْنا عَلَيْهِمْ سَيْلَ الْعَرِمِ »  .\r\nجريان حادثه بر طبق نقل قرآن به اين صورت بوده است :\r\n      « لَقَدْ كانَ لِسَبَإٍ فِي مَسْكَنِهِمْ آيَةٌ جَنَّتانِ عَنْ يَمِينٍ وَ شِمالٍ كُلُوا مِنْ رِزْقِ رَبِّكُمْ وَ اشْكُرُوا لَهُ بَلْدَةٌ طَيِّبَةٌ وَ رَبٌّ غَفُورٌ فَأَعْرَضُوا فَأَرْسَلْنا عَلَيْهِمْ سَيْلَ الْعَرِمِ وَ بَدَّلْناهُمْ بِجَنَّتَيْهِمْ جَنَّتَيْنِ ذَواتَيْ أُكُلٍ خَمْطٍ وَ أَثْلٍ وَ شَيْءٍ مِنْ سِدْرٍ قَلِيلٍ ذلِكَ جَزَيْناهُمْ بِما كَفَرُوا وَ هَلْ نُجازِي إِلَّا الْكَفُورَ وَ جَعَلْنا بَيْنَهُمْ وَ بَيْنَ الْقُرَى الَّتِي بارَكْنا فِيها قُرىً ظاهِرَةً وَ قَدَّرْنا فِيهَا السَّيْرَ سِيرُوا فِيها لَيالِيَ وَ أَيَّاماً آمِنِينَ فَقالُوا رَبَّنا باعِدْ بَيْنَ أَسْفارِنا وَ ظَلَمُوا أَنْفُسَهُمْ فَجَعَلْناهُمْ أَحادِيثَ وَ مَزَّقْناهُمْ كُلَّ مُمَزَّقٍ إِنَّ      \r\n\r\n","description":"","footnote":"","page_name":" 85 ","page_number":85},
  {"content":"\r\n\r\n      فِي ذلِكَ لَآياتٍ لِكُلِّ صَبَّارٍ شَكُورٍ وَ لَقَدْ صَدَّقَ عَلَيْهِمْ إِبْلِيسُ ظَنَّهُ فَاتَّبَعُوهُ إِلَّا فَرِيقاً مِنَ الْمُؤْمِنِينَ »       « 1 » در ديار سبا دو باغ در يمين و يسار ، مردم را عبرت بود . از روزى پروردگارتان بخوريد و شكر او را به جا آوريد ، شهرى نيكو و پروردگارى آمرزنده . آنها روى گرداندند و ما نيز سيل ويرانگر را بر آنها فرستاديم و دو باغشان را به تلخستان شور گز و اندكى سدر مبدل ساختيم . اين ناسپاسان را چنين جزا داديم ، آيا جز ناسپاسان را مجازات مىكنيم ؟ ميان آنها و قريه‌هايى كه بركت داده بوديم قريه‌هايى آباد و به هم پيوسته پديد آورديم : شب و روز با امنيت كامل سفر كنيد . گفتند : « پروردگارا ! بين منزلگاه‌هاى ما فاصله بينداز . » آنها به خود ستم كردند و ما آنها را افسانه روزگار قرار داديم و سخت پراكنده‌شان كرديم . در اين داستان عبرت‌هاست براى شكيبايان شكرگزار . ابليس گمان خود را به باورشان در آورده بود و لذا از او پيروى كردند مگر اندكى از مؤمنان .\r\n( 1 ) در سورهء قريش به تجارتشان در تابستان و زمستان به يمن اشاره شده است :      « لِإِيلافِ قُرَيْشٍ إِيلافِهِمْ رِحْلَةَ الشِّتاءِ وَ الصَّيْفِ فَلْيَعْبُدُوا رَبَّ هذَا الْبَيْتِ الَّذِي أَطْعَمَهُمْ مِنْ جُوعٍ وَ آمَنَهُمْ مِنْ خَوْفٍ »      « 2 » براى ائتلاف قريش ، ائتلافشان در كوچيدن‌هاى زمستانه و تابستانه . پس پروردگار كعبه را ببايد بپرستند ؛ پروردگارى كه آنها را آنگاه كه گرسنه بودند ، طعام داد و از ترس امنيتشان داد .\r\n( 2 ) جرجى زيدان مىگويد : « آثارى كه توسط باستان‌شناسان استخراج شده است براى مستشرقان اثبات كرده است كه تمدن پيشرفته‌اى در يمن دربارهء سدّ مأرب و در صنعاء و شهر بلقيس وجود داشته است و در شهر مأرب كه شهر قوم سبأ بوده ، قصرهاى عالى كه درهايشان طلاكارى شده و ظرف‌هايى از طلا و نقره و تخت‌هايى از سنگ‌هاى معدنى گران قيمت ، كشف شده است . » « 3 »\r\n( 3 ) طبرسى ، از فروة بن مسيك مرادى نقل مىكند : از رسول الله صلّى اللّه عليه و آله در مورد سبأ سؤال كردم كه آيا مرد بوده است يا زن ؟ پيامبر فرمود كه او مردى از عرب بوده است كه ده فرزند داشته است و شش نفر از فرزندان ذريه‌اش خوب بوده و چهار نفر از فرزندان و ذريه‌هايشان بد\r\n\r\n\r\n","description":"","footnote":"\r\n( 1 ) . سبأ ( 34 ) ، 15 - 20 .\r\n( 2 ) . قريش ( 106 ) ، 1 - 4 .\r\n( 3 ) . به فارسى : تمدن اسلام و عرب ، ص 96 .\r\n","page_name":" 86 ","page_number":86},
  {"content":"\r\n\r\nبوده‌اند . اما كسانى كه خوب بوده‌اند ، عبارتند از : أزد و كنده و مذحج و اشعرىها و أنمار و حمير . مردى پرسيد : أنمار چه كسانى هستند ؟ رسول الله صلّى اللّه عليه و آله فرمود : كسانى كه خثعم و بجيله از آنها هستند . و آنها كه بد بوده‌اند ، عبارتند از : عاملة و جذام و لخم و غسّان . « 1 »\r\n( 1 ) در كافى با اسناد از سدير آمده است : مردى از امام صادق عليه السّلام در مورد قول خدا كه مىفرمايد :  « فَقالُوا رَبَّنا باعِدْ بَيْنَ أَسْفارِنا وَ ظَلَمُوا أَنْفُسَهُمْ »  ، سؤال كرد . امام فرمود : اينها اقوامى بودند كه در روستاهاى متصل به هم زندگى مىكردند به صورتى كه هر كدام مىتوانستند هم ديگر را ببينند و داراى نهرهاى پرآب و اموال فراوان بودند ؛ ولى به نعمت‌هاى الهى كفران ورزيدند . در نتيجه خداوند هم نعمت‌هاى خويش را دربارهء آنها تغيير داد :  « إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ  « 2 »  »  ؛ خداوند آنچه را براى قومى است تغيير نمىدهد ، مگر اين كه خودشان آن را تغيير دهند .\r\n( 2 ) لذا خداوند سيل عرم را بر آنها مسلّط كرد كه در نتيجه روستاهايشان غرق شد و سرزمينشان ويران گشت و اموالشان را با خود برد و باغ‌هايشان را تبديل كرد به :  « جَنَّتَيْنِ ذَواتَيْ أُكُلٍ خَمْطٍ وَ أَثْلٍ وَ شَيْءٍ مِنْ سِدْرٍ قَلِيلٍ »  ؛ يعنى تلخستان شور گز و اندكى سدر . سپس فرمود :\r\n « ذلِكَ جَزَيْناهُمْ بِما كَفَرُوا وَ هَلْ نُجازِي إِلَّا الْكَفُورَ »  « 3 » . اين ناسپاسان را چنين جزا داديم ، آيا جز ناسپاسان را مجازات مىكنيم ؟\r\nقوم سبأ از اقوام غير عربى بوده‌اند كه عرب شده و در يمن ساكن شده بودند و به اسم پدرشان سبأ بن يشجب بن يعرب بن قحطان ، قوم سبأ ناميده مىشدند ، چنان كه در تاريخ نقل شده است .\r\n( 3 )\r\n\r\nاعراب قبل از اسلام\r\n( 4 )\r\n\r\n1 - اعراب منقرض شده\r\nشكى نيست كه شبه جزيره از قديم الايام موطن بسيارى از اقوام عرب بوده است و بعضى از آنها در اثر حوادث خاص آسمانى يا زمينى نابود شده‌اند و اين به سبب اعراض از ذكر خدا\r\n\r\n\r\n","description":"","footnote":"\r\n( 1 ) . مجمع البيان ، ج 8 ، ص 604 .\r\n( 2 ) . الرعد ( 13 ) ، 11 .\r\n( 3 ) . سبأ ( 34 ) ، 16 - 17 .\r\n","page_name":" 87 ","page_number":87},
  {"content":"\r\n\r\nبوده است « 1 » ؛ چنان كه در مورد قوم سبأ خداوند مىفرمايد :  « فَأَعْرَضُوا فَأَرْسَلْنا عَلَيْهِمْ سَيْلَ الْعَرِمِ . . .   ذلِكَ جَزَيْنَاهُمْ بِما كَفَرُوا وَ هَلْ نُجازِي إِلَّا الْكَفُورَ . . .   وَ ظَلَمُوا أَنْفُسَهُمْ فَجَعَلْناهُمْ أَحادِيثَ وَ مَزَّقْناهُمْ كُلَّ مُمَزَّقٍ ، . . .   وَ لَقَدْ صَدَّقَ عَلَيْهِمْ إِبْلِيسُ ظَنَّهُ فَاتَّبَعُوهُ »  « 2 » آنها روى گرداندند و ما نيز سيل ويرانگر را بر آنها فرستاديم . . . اين ناسپاسان را چنين جزا داديم ، آيا جز ناسپاسان را مجازات مىكنيم . . . آنها به خود ستم كردند و ما آنها را افسانهء روزگار قرار داديم و سخت پراكنده‌شان كرديم . . . و براى همين اينها عرب‌هاى منقرض شده ناميده شده‌اند .\r\nشايد كه قوم عاد از همين‌ها بوده‌اند كه بيش از بيست مرتبه در قرآن از آنها نام برده شده است و يا قوم ثمود كه بيش از بيست و پنج بار نامشان ذكر گرديده است .\r\n( 1 )\r\n\r\nالف ) عاد ؛ قوم هود :\r\nقوم عاد ، از اقوام عرب و از انسان‌هاى ما قبل تاريخ بوده‌اند كه در شبه جزيره سكونت داشته‌اند و اخبار و آثارشان در طول تاريخ محو شده است . تاريخ چيزى به غير از افسانه‌ها از آنها در حافظه خويش حفظ نكرده است و در تورات موجود هم ذكرى از آنها به ميان نيامده است .\r\nآنچه كه قرآن كريم دربارهء آنها گفته ، عبارت است از اين كه قوم عاد در وادى يا صحراى احقاف سكونت داشته‌اند « 3 » و اين سرزمين وادىيى است بين عمان و أرض مهره تا حضرموت و احقاف به معناى شن‌هاى روان مىباشد . آنها از ذريّه كسانى بودند كه به همراه نوح از طوفان نجات يافته بودند و داراى جثه‌هايى قوى و بزرگ و بلند بودند . « 4 » اين قوم در شهرنشينى و تمدن ، پيشرفت زيادى كرده بودند . آنها سرزمين‌هايى آباد و زمين‌هايى حاصل‌خيز كه داراى باغ‌ها و نخلستان‌ها و زراعت‌هاى زيادى بود ؛ داشتند و داراى احترام و مقام زيادى بودند . در اين موقعيت ، خداوند برادرشان هود را در ميان آنها برانگيخت تا آنها را به حق و پرستش خداى يگانه دعوت كند و از پرستش بت بازدارد تا به عدل و احسان با هم رفتار كنند . « 5 »\r\n\r\n\r\n","description":"","footnote":"\r\n( 1 ) . الميزان ، ج 16 ، ص 324 .\r\n( 2 ) . الاحقاف ( 46 ) ، 21 .\r\n( 3 ) . الاحقاف ( 46 ) ، 21 .\r\n( 4 ) . الاعراف ( 7 ) ، 69 و السجده ( 32 ) ، 15 و الشعراء ( 26 ) ، 130 .\r\n( 5 ) . الشعراء ( 26 ) ، 130 .\r\n","page_name":" 88 ","page_number":88},
  {"content":"\r\n\r\n( 1 ) هود عليه السّلام بسيار آنها را موعظه و نصيحت كرد و راه راست را به آنها نشان داد و هر گونه عذر و بهانه‌اى را از آنان گرفت ؛ اما از پذيرش حق ابا كردند و به مقابله و انكار وى پرداختند و جز عدهء بسيار كمى به وى ايمان نياوردند و اكثريت آنها بر انكار و دشمنى اصرار ورزيدند و به او نسبت ديوانگى و سفاهت دادند و از او درخواست كردند كه عذابى را كه به آنان وعده مىدهد ؛ نازل كند . پس خداوند عذابش را نازل كرد و بادى به سوى آنها فرستاد كه هر چيزى را كه در جلوى آن قرار مىگرفت به خاكستر تبديل مىكرد « 1 » و مردم را به صورت نخل‌هاى سوخته در مىآورد « 2 » . تند باد سركش و هلاك‌كننده ، هفت شبانه روز به طور دائم بر آنها مسلّط بود و آن قوم به صورت تنهء پوسيده و تو خالى درختان خرما بر زمين مىافتادند . « 3 » اين باد به فرمان خدا همه چيز را نابود مىكرد به طورى كه هيچ چيزى جز خانه‌هايشان ديده نمىشد . « 4 » به اين ترتيب خداوند همهء آنها را هلاك كرد ، مگر هود و كسانى كه به وى ايمان آورده بودند . « 5 »\r\nشايد به همين علّت به قوم عاد ، اولى « 6 » و به كسانى كه باقى ماندند قوم عاد ثانيه مىگفتند .\r\n( 2 )\r\n\r\nب ) ثمود ؛ قوم صالح عليه السّلام :\r\nاينها اقوامى از عرب بودند كه در وادى القرى ، بين مدينه و شام زندگى مىكردند . آنها هم از انسان‌هاى ما قبل تاريخ هستند كه تاريخ مطلبى را از آنها ضبط نكرده است ؛ مگر افسانه‌ها و قصه‌هاى بسيار اندك و گذشت زمان آثارشان را محو نموده است و نمىتوان به قصه‌ها و افسانه‌ها چندان اعتماد كرد .\r\n( 3 ) آنچه كه قرآن كريم در مورد آنها حكايت مىكند ، عبارت است از اين كه آنها امتى از عرب بودند و پيغمبرشان حضرت صالح عليه السّلام « 7 » بود . اينها پس از قوم عاد به وجود آمده بودند و داراى تمدن و شهرنشينى بودند و زمين‌ها را آباد مىكردند و در دشت‌ها ، قصرهايى را\r\n\r\n\r\n","description":"","footnote":"\r\n( 1 ) . الذاريات ( 51 ) ، 43 .\r\n( 2 ) . القمر ( 54 ) ، 20 .\r\n( 3 ) . الحاقه ( 69 ) ، 7 .\r\n( 4 ) . احقاف ( 46 ) ، 25 .\r\n( 5 ) . هود ( 11 ) ، 58 .\r\n( 6 ) . نجم ( 53 ) ، 50 منظور از اولى در اينجا قديمىتر است نه به معناى عددى .\r\n( 7 ) . هود ( 11 ) ، 61 .\r\n","page_name":" 89 ","page_number":89},
  {"content":"\r\n\r\nمىساختند و در كوه‌ها ، خانه‌هاى أمن و محكم براى خويش مىتراشيدند . « 1 » چشمه‌ها و قناعت‌هايى را حفر كرده و باغ‌ها و نخلستان‌هاى بزرگى را ايجاد مىكردند . « 2 » قوم ثمود از گروه‌ها و قبيله‌هاى مختلفى تشكيل شده بودند كه شيوخ و بزرگشان بر آنها حكومت مىكردند و در ميانشان نه قبيله وجود داشت كه در زمين فساد مىكردند و به فكر اصلاح نبودند . « 3 » به هنگامى كه اين قوم در فساد غوطه‌ور شدند ، خداوند حضرت صالح عليه السّلام را كه از خانواده‌اى شريف و بزرگوار بود و به عقل و فهم « 4 » بالا مشهور بود ، برانگيخت تا مردم را به توحيد دعوت كند و آنها را از شرك و بت‌پرستى بازدارد و مردم را به عدل و احسان فرا خواند و از زياده‌روى و ستم و سركشى بازدارد . « 5 » به دستور خداوند ، حضرت صالح عليه السّلام قيام كرد و با حكمت و پند و اندرز نيكو ، بر اذيت و آزارهاى آنها در راه خدا شكيبايى نمود ؛ ولى به جز عدهء كمى از ضعيفان ، كسى به وى ايمان نياورد . « 6 »\r\n( 1 ) طاغيان و مستكبران و پيروانشان بر كفر خويش اصرار مىورزيدند و كسانى را كه ايمان آورده بودند ، مسخره مىكردند و حضرت صالح را سفيه و ساحر مىپنداشتند . « 7 » از او مىخواستند كه برهان روشنى براى سخنانش بياورد و معجزه‌اى بر صدق گفتارهايش ارائه كند و به وى پيشنهاد كردند كه شتر ماده‌اى را از دل كوه برايشان خارج كند . پس حضرت صالح عليه السّلام شترى را با همان ويژگىها كه خواسته بودند ، از دل كوه به اذن الهى بيرون آورد و گفت :\r\nخداوند به شما دستور داده است كه يك روز از آب چشمه بنوشيد و يك روز آن را براى شتر ماده واگذاريد . يك روز سهم شما و يك روز سهم شتر ماده است . اين شتر ماده را آزاد بگذاريد تا در زمين خدا بچرد و در مورد آن انديشهء بد نكنيد كه عذاب فورى شما را فرا مىگيرد . « 8 » و هيچ راه فرارى از آن وجود نخواهد داشت .\r\n( 2 ) اما آنها مكر و حيله كردند و شقىترين فرد خويش را براى كشتن شتر ماده استخدام كردند\r\n\r\n\r\n","description":"","footnote":"\r\n( 1 ) . اعراف ( 7 ) ، 74 .\r\n( 2 ) . شعراء ( 26 ) ، 148 .\r\n( 3 ) . نمل ( 27 ) ، 48 .\r\n( 4 ) . هود ( 11 ) ، 62 و نمل ( 27 ) ، 49 .\r\n( 5 ) . هود و شمس ( 91 ) ، 13 .\r\n( 6 ) . اعراف ( 7 ) ، 75 .\r\n( 7 ) . اعراف ( 7 ) ، 66 و شعراء ( 26 ) ، 153 و نمل ( 27 ) ، 47 .\r\n( 8 ) . اعراف ( 7 ) ، 72 و شعراء ( 26 ) ، 156 و هود ( 11 ) ، 64 .\r\n","page_name":" 90 ","page_number":90},
  {"content":"\r\n\r\nو او آن را پى كرد . آنگاه به صالح عليه السّلام گفتند : اگر راست مىگويى ، عذاب الهى را بر ما نازل كن . صالح عليه السّلام گفت : سه روز در خانه‌هايتان خوش بگذرانيد و بدانيد كه وعدهء الهى تخلف‌ناپذير است . « 1 »\r\n( 1 ) سپس مردم آن شهر و اطراف آن نسبت به صالح مكر و غدر كردند :  « تَقاسَمُوا بِاللَّهِ لَنُبَيِّتَنَّهُ وَ أَهْلَهُ ثُمَّ لَنَقُولَنَّ لِوَلِيِّهِ ما شَهِدْنا مَهْلِكَ أَهْلِهِ وَ إِنَّا لَصادِقُونَ »  « 2 » ؛  « فَأَخَذَتْهُمُ الصَّاعِقَةُ وَ هُمْ يَنْظُرُونَ »  « 3 » ؛  « فَأَصْبَحُوا فِي دارِهِمْ جاثِمِينَ » *  « 4 » ؛  « وَ أَنْجَيْنَا الَّذِينَ آمَنُوا وَ كانُوا يَتَّقُونَ »  « 5 » . « هم قسم شدند كه او و كسانش را شبانه از بين ببريم و به خون خواهان آنها بگوييم كه ما از نابوديشان خبر نداريم و ما راست مىگوييم . » ؛ « از فرمان پروردگارشان سرباززدند و همچنان نگاه مىكردند كه صاعقه آنها را در ميان گرفت » ؛ « و در خانه‌هاى خود از پا در آمدند » ؛ « و كسانى را كه ايمان داشتند و پرهيزگار بودند نجات داديم » .\r\n( 2 ) در كافى با اسناد از ابى بصير مىگويد : از ابو عبد الله الصادق عليه السّلام در مورد   « كَذَّبَتْ ثَمُودُ بِالنُّذُرِ فَقالُوا أَ بَشَراً مِنَّا واحِداً نَتَّبِعُهُ إِنَّا إِذاً لَفِي ضَلالٍ وَ سُعُرٍ »   « 6 » ؛ « قوم ثمود نيز هشداردهندگان را تكذيب كردند و گفتند : آيا از بشرى پيروى كنيم كه از جنس خودمان است ؟ اگر چنين كنيم گمراهيم و ديوانه . » سؤال كردم . امام گفت : خداوند صالح عليه السّلام را در ميانشان مبعوث كرد ؛ ولى دعوتش را اجابت نكردند و در مقابل ، او را مسخره كردند . آنها صخره‌اى داشتند كه بدان احترام مىگذاشتند و آن را مىپرستيدند و سر هر سال در كنار آن اجتماع مىكردند و گوسفندانى را ذبح مىكردند .\r\n( 3 ) آنها به حضرت صالح عليه السّلام گفتند : اگر گمان مىكنى كه نبىّ خدا هستى ، پس از خدايت بخواه كه از دل اين سنگ سخت ، شتر ماده‌اى را كه داراى شكم ده‌ماهه باشد ؛ خارج كند . سپس خداوند شتر ماده‌اى را با ويژگىهاى خواسته شده بيرون نمود و به صالح عليه السّلام وحى كرد كه ، اى صالح به مردم بگو : خداوند آب چشمه را يك روز براى شتر ماده و يك روز براى شما قرار داده است .\r\n\r\n\r\n","description":"","footnote":"\r\n( 1 ) . هود ( 11 ) ، 65 .\r\n( 2 ) . نمل ( 27 ) ، 49 .\r\n( 3 ) . ذاريات ( 51 ) ، 44 .\r\n( 4 ) . اعراف ( 7 ) ، 78 .\r\n( 5 ) . نمل ( 27 ) ، 53 .\r\n( 6 ) . قمر ( 54 ) ، 23 - 24 .\r\n","page_name":" 91 ","page_number":91},
  {"content":"\r\n\r\nشتر ماده به صورتى بود كه تنها در روزى كه نوبتش بود براى نوشيدن آب مىآمد و در آن روز او را نگاه مىداشتند و بزرگ و كوچك از شيرش مىآشاميدند ، سپس در روز آينده ، قوم ثمود از آب مىآشاميدند و شتر ماده براى نوشيدن آب نمىآمد .\r\n( 1 ) اما آنها نسبت به دستور خداوند راه طغيان و نافرمانى را در پيش گرفتند و بعضى نزد بعضى ديگر مىرفتند و مىگفتند : شتر ماده را بكشيد و از دست آن راحت شويد . ما راضى نيستيم كه يك روز ، چشمه ويژهء ما و روز ديگر ويژهء شتر ماده باشد . سپس گفتند چه كسى داوطلب مىشود كه شتر ماده را بكشد تا جايزه به او بدهيم ؟ ! در اين هنگام مردى سرخ چهره و آبى چشم كه ولد الزنا بود و پدرش را كسى نمىشناخت و به او قدّار مىگفتند و يكى از اشقيا و بدبخت‌هايى بود كه حتى قوم ثمود از او بدشان مىآمد ، داوطلب شد و جايزه‌اى براى او در نظر گرفتند .\r\n( 2 ) اين مرد شقى به جايى رفت كه شتر ماده براى نوشيدن آب به آنجا مىآمد و منتظر ماند تا اين كه شتر ماده آب نوشيد و هنگامى كه مىخواست برگردد ، در سر راهش كمين كرد و با شمشير ضربه‌اى به او زد ، ولى ضربه كارگر نشد . او ضربهء ديگرى بر او وارد كرد و شتر ماده به پهلو بر زمين افتاد . بچه‌اش فرار كرد و به بالاى كوه رفت و سرش را به آسمان گرفت و سه مرتبه نعره كشيد . تا اين كه تمام قوم ثمود آمدند و همگى با وارد كردن ضربه‌اى در قتل شتر شركت كردند و سپس گوشتش را تقسيم كردند و هيچ كوچك و بزرگى نماند ، مگر آن كه از گوشت شتر ماده لقمه‌اى خورد .\r\n( 3 ) هنگامى كه صالح اين منظره را ديد ، نزد آنها رفت و گفت : اى قوم ! چه چيزى باعث شد كه مرتكب اين كار ناشايست شديد ؟ چرا از دستورهاى الهى سرپيچى كرديد ؟ پس خداوند تبارك و تعالى به صالح عليه السّلام وحى فرستاد كه قوم تو تباهى و سركشى كردند و شترى را كه خداوند به عنوان حجّتش به سوى آنها فرستاده بود ؛ به قتل رساندند . در حالى كه هيچ ضررى براى آنها نداشت و بلكه منفعتش بسيار زياد بود . به آنها بگو كه من پس از سه روز عذابم را نازل مىكنم و اگر توبه كنند ؛ توبهء آنها را مىپذيرم و از عذابشان مىگذرم و اگر توبه نكنند و به سوى خدا بازنگردند ؛ عذابم را در روز سوم بر آنها نازل خواهم كرد .\r\nصالح به سوى قوم خويش آمد و گفت : اى قوم ، من رسول پروردگارتان به سوى شما هستم و او مىگويد : اگر توبه كنيد و برگرديد و استغفار كنيد ، شما را مىبخشم و توبهء شما را مىپذيرم .\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n( 1 ) اما هنگامى كه سخنان صالح را شنيدند ، راه نافرمانى و خباثت در پيش گرفته و گفتند :\r\n « قالُوا يا صالِحُ ائْتِنا بِما تَعِدُنا إِنْ كُنْتَ مِنَ الْمُرْسَلِينَ »  « 1 » ؛ گفتند : « اى صالح اگر از رسولان خدايى آنچه را به ما وعده مىدهى بياور . » صالح گفت : اى قوم شما فردا از خواب بيدار مىشويد در حالى كه صورت‌هايتان زرد است و در روز دوم صورت‌هايتان سرخ خواهد شد و در روز سوم صورت‌هايتان سياه مىگردد .\r\n( 2 ) هنگامى كه روز اوّل فرا رسيد ، صورت‌هايشان زرد شد و به دنبال آن بعضى نزد بعضى ديگر رفتند و گفتند : بلايى كه صالح وعده داده بود فرا رسيده است ! اما سركشانشان گفتند : ما به سخن صالح گوش نمىدهيم و حرف‌هايش را نمىپذيريم ؛ اگر چه عذاب عظيمى ما را فراگيرد . هنگامى كه روز دوم فرا رسيد ، صورت‌هايشان سرخ شد و به دنبال آن عده‌اى نزد گروه ديگر رفتند و گفتند : اى قوم ! عذابى كه صالح به شما وعده داده بود ، شما را فرا گرفته است ! ، ولى سركشان قوم گفتند : اگر همگى هلاك شويم سخنان صالح را نمىپذيريم و خدايانى را كه پدران ما مىپرستيده‌اند ترك نمىكنيم و توبه نكردند و به سوى خدا بازنگشتند .\r\n( 3 ) هنگامى كه روز سوّم فرا رسيد ، صورت‌هايشان سياه گرديد و به دنبال آن بعضى نزد بعضى ديگر رفتند و گفتند : اى قوم ! آنچه كه صالح گفته بود ؛ فرا رسيده است ! سركشان قوم هم گفتند كه آرى وعدهء صالح فرا رسيده است . در نيمهء شب ، جبرئيل بر قوم نازل شد و فرياد بلندى بر سرشان كشيد كه پردهء گوش‌هايشان پاره شد و قلب‌هايشان از هم شكافت و جگرهايشان آب شد و همگى در يك چشم بر هم زدن مردند و هيچ جنبده‌اى باقى نماند مگر آن كه به اذن الهى هلاك شد . افراد قوم در خانه‌ها و خوابگاههايشان قبض روح شدند و به همراه صيحه ، خداوند آتشى از آسمان فرو فرستاد كه همه را سوزاند . « 2 »\r\n( 4 )\r\n\r\n2 - قحطانىها\r\nآنها فرزندان يعرب بن قحطان بودند كه در يمن ، جنوب شبه جزيره ، سكونت داشتند و عرب عاربه هم ناميده مىشدند . يمنىهاى امروزه به طور عام و أوس و خزرج از نسل قحطان هستند و گفته شد كه قوم سبأ هم از نسل قحطان بودند و داراى حكومت‌ها و ايالت‌هاى آباد و تمدنى\r\n\r\n\r\n","description":"","footnote":"\r\n( 1 ) . اعراف ( 7 ) ، 77 .\r\n( 2 ) . الميزان ، ج 10 ، ص 314 ، 316 .\r\n","page_name":" 93 ","page_number":93},
  {"content":"\r\n\r\nغنى و پيشرفته بودند و براى خود خطى داشتند كه خطّ « مسند » ناميده مىشد . آنچه كه دربارهء تمدن عرب گفته مىشود ؛ مربوط به همين اقوام در يمن مىباشد .\r\n( 1 )\r\n\r\n3 - عدنانىها\r\nآنها فرزندان اسماعيل بن ابراهيم خليل هستند . چنان كه گفتيم حضرت ابراهيم مأمور شد كه اسماعيل را همراه مادرش هاجر به سرزمين مكه منتقل كند . پس ابراهيم آنها را از سرزمين فلسطين به سرزمين پست و بىآب و علفى كه مكه ناميده مىشد ؛ منتقل كرد و خداوند آب زمزم را برايشان جارى ساخت . كم‌كم اسماعيل بزرگ شد و در ميان قبيلهء جرهم كه با كسب اجازه از حضرت ابراهيم عليه السّلام در مكه ساكن شده بودند ؛ همسرى براى خويش انتخاب كرد .\r\nاسماعيل داراى نسل‌هاى فراوانى شد كه از جملهء آنها عدنانىها بوده‌اند كه داراى شاخه‌هاى زيادى شدند كه از جملهء آنها قبيلهء قريش در مكه و اطراف آن و ثقيف در طائف و قيس عيلان در نجد و عبد القين در بحرين و بنو حنيفه در يمامه و ضبّه و تميم در صحراى دهناء و عشاير بكر از شمال شرقى تا بحرين و يمامه كه تغلب هم همراه آنها بودند و أسد در شمال نجد و كنانة و هذيل در اطراف مكه زندگى مىكرده‌اند . مهم‌ترين عشيره‌هاى قريش عبارت بوده‌اند از : هاشم ، اميّه ، مخزوم ، تيم ، جمح ، سهم ، اسد ، نوفل ، زهره و عدى .\r\n( 2 )\r\n\r\nاخلاق اعراب در قبل از اسلام\r\nمنظور از اخلاق همان آداب اجتماعى است كه در ميان قبايل اعراب قبل از اسلام رايج بوده است و به طور كلى مىتوانيم خصلت‌هاى پسنديده و عمومى عرب را در چند سطر بيان نماييم :\r\nعرب جاهليت - و به خصوص عرب‌هاى مستعرب كه بعدها عرب شده بودند و از نسل حضرت اسماعيل عليه السّلام به شمار مىرفتند - طبعا سخاوتمند بوده و مهمان‌هايشان را اكرام مىكردند و هيچ‌گاه به امانت‌ها ، اگر چه بسيار كم باشد ، خيانت نمىكردند و پيمان‌شكنى را گناهى نابخشودنى مىدانستند و در گفتارشان رك و صريح و داراى حافظه‌اى قوى بودند و در فن شعر و خطابه مهارت فوق العاده‌اى داشتند . آنها در شجاعت و جرأت ضرب المثل بودند و در اسب سوارى و تيراندازى مهارت بسيار داشتند و فرار كردن از جنگ را ننگ و عارى ابدى مىدانستند .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n( 1 ) در مقابل اين خصلت‌هاى پسنديده به آداب و رفتارهاى زشتى آلوده بودند كه تمام اين خصلت‌ها و كمالات را زايل مىكرد و اگر رحمت الهى شامل حالشان نمىشد و پيامبرى در ميانشان مبعوث نمىشد كه آنها را تزكيه كند و كتاب و حكمت به آنها بياموزد ؛ امروزه ما با نسلى از عدنانىها زندگى نمىكرديم ؛ بلكه آنها به عرب‌هاى منقرض شده ملحق مىشدند كه تنها قصه و افسانه‌اى از آنها در تاريخ به يادگار مىماند .\r\nشيوع جهل و خرافات و فساد در ميانشان به حدى بود كه زندگيشان را شبيه زندگى حيوانات نموده بود و چنان كه تاريخ نقل مىكند ، جنگ‌هايى در ميانشان وجود داشته كه گاه تا پنجاه و بلكه تا صد سال طول كشيده است و علّت شروع آتش جنگ هم مطلب كوچكى بوده است كه عادتا قابل توجه نبوده است .\r\n( 2 ) عدم وجود حكومت قدرتمندى كه دست سركشان و غارتگران را كوتاه كند ، و وضعيّت نامناسب شبه جزيره از جهت آب و علف ، باعث شده بود كه اكثريت اعراب از همان ابتدا ، زندگى چادرنشينى را برگزينند و در طول سال براى دستيابى به آب و علف بهتر در صحراها گردش كنند و هر جايى كه اثرى از آب و علف يافتند ، چادرهايشان را در اطراف آن برپا كنند و هرگاه كه مطلع مىشدند مكان بهترى وجود دارد ، بار و بساط خويش را جمع مىكردند و كوچ خود را به سوى آن محل آغاز مىكردند .\r\nجهل و فقر و فقدان يك نظام حاكم ، به صورت بارزى بر سراسر جزيرة العرب سايه افكنده بود به طورى كه عادت‌هاى قبيح به صورت امورى عادى در آمده بود و غارت‌گرى و چپاول و اسير كردن همديگر در ميانشان زياد شده بود و رباخوارى و شراب‌خوارى و قمار بازى در ميانشان متداول شده بود .\r\n( 3 ) آنها جوانمردى را مىستودند و شجاعت را ستايش مىكردند ؛ ولى مفهوم شجاعت در ميانشان عبارت بود از اين كه شخصى افراد زيادترى را كشته و خون بيشترى ريخته باشد .\r\nهمچنين غيرت در ميانشان به اين معنا بود كه مردى دختران خويش را زنده به گور كند و وفادارى را به اين مىدانستند كه از عشيره و هم‌پيمانانشان در هر چيزى حمايت كنند ، چه اين كه براى امر حقى باشد يا براى امر باطلى :\r\n قوم اذا الشرّ أبدى ناجذيه لهم * طاروا اليه زرافات و وحدانا \r\n لا يسألون اذا هم حين يندبهم * فى النائبات على ما قال برهانا « 1 » \r\n\r\n\r\n","description":"","footnote":"\r\n( 1 ) . از قريط بن أنيف از شعراى جاهليت ؛ چنان كه در شرح ديوان حماسه مزروقى ، ص 27 - 29 آمده است .\r\n","page_name":" 95 ","page_number":95},
  {"content":"\r\n\r\nقومى هستند كه اگر شرّ جنگ دندان‌هاى خودش را به آنها نشان دهد ، به صورت جمعى و انفرادى به سويش مىشتابند . و هنگامى كه به كمك برادر خويش مىروند هيچ دليل و برهانى از وى نمىخواهند .\r\n( 1 )\r\n\r\nآيا اعراب در قبل از اسلام تمدنى داشته‌اند ؟\r\nشكى نيست كه قبل از اسلام در جزيرة العرب تمدن‌هايى وجود داشته است ؛ ولى اينها در بعضى از نقاط شبه جزيره بوده است نه در تمام آن ؛ همانند تمدن قوم سبأ . اصحاب سدّ مأرب در يمن داراى تمدنى بوده‌اند كه جاى انكار نيست . علاوه بر آنچه كه در تورات موجود و در نوشته‌هاى « هرودوت » و « ارتميدور » ؛ از مؤرخان بزرگ يونانى در قبل از ميلاد ؛ دربارهء تمدن قوم سبأ آمده است ؛ مورّخ شهير اسلامى ، مسعودى در اين باره مىگويد :\r\n( 2 ) « مورخان تاريخ قديم نقل كرده‌اند كه سرزمين سبأ از سرسبزترين و ثروتمندترين و پرباران‌ترين مناطق يمن بوده است و بيشترين باغ‌ها و جنگل‌ها و كشتزارها را در برداشته است كه داراى ساختمان‌هاى زيبا و درختان درهم فرو رفته بوده است و سرچشمه‌هاى پرآب و نهرهاى فراوانى در آن جارى بوده است و تمام مسيرهاى داخل و خارج شهر زيبا و دلنشين بوده است و هر سواره و پياده‌اى كه از شهرشان مىگذشته است ، از اوّل تا آخر چهرهء آفتاب را نمىديده است ؛ زيرا درختان درهم فرو رفته و ساختمان‌هاى بلند ، مانع از اين مىشدند كه نور آفتاب به زمين برسد . اهل سبأ در راحتى كامل و در بهترين حالت ممكن زندگى مىكردند و سرزمين‌هايشان سرسبزترين و خوش‌آب‌وهواترين بخش‌هاى منطقه بود و زبانزد عام و خاص در مورد شوكت و منزلت بودند و سرزمينشان ضرب المثل شده بود . آنها داراى روشى جوانمردانه و فضائل اخلاقى فراوانى بودند و تا حد امكان سعى مىكردند كه برترى خويش را در همهء زمينه‌ها به اثبات برسانند . با همين موقعيت سال‌هاى طولانى را گذراندند و هيچ پادشاهى با آنها به دشمنى برنخاست مگر اين كه او را زمين‌گير كردند و هيچ جبّارى لشكرش را به سوى آنها نفرستاد ، مگر آن كه آن را درهم شكستند . به دنبال آن تمام سرزمين‌هاى اطراف تابع ايشان شده بودند و سرسپردگى در مقابل ايشان را پذيرفته بودند و آنها به تاج زمين تبديل گرديده بودند » . « 1 »\r\n\r\n\r\n","description":"","footnote":"\r\n( 1 ) . مروج الذّهب ، ج 2 ، ص 161 .\r\n","page_name":" 96 ","page_number":96},
  {"content":"\r\n\r\n( 1 ) امّا چنين سرزمينهايى ، وجود تمدنى فراگير در تمام جزيرة العرب را اثبات نمىكند ، به خصوص در منطقهء حجاز كه اصلا از چنين تمدنى بهره‌مند نبوده است و بلكه بوى اين تمدن عظيم را هم استشمام نكرده است . از همين رو ، فاتحان و جهان‌گشايان در تصرف اين منطقه رغبتى نداشته‌اند و لشكرهاى روم و فارس كه جهان را در آن روزگار بين خود تقسيم كرده بودند ، هيچ‌گاه براى تصرّف اين منطقه اقدام نمىكردند . مطلب قابل توجه آن است كه در هنگامهء ظهور اسلام چيز قابل ذكرى از اين تمدن بزرگ ، باقى نمانده بوده است .\r\n\r\nحكايت اسعد بن زراره\r\n( 2 ) در اينجا ما قصهء اسعد بن زرارهء خزرجى را ذكر مىكنيم كه نكته‌هاى بسيارى دربارهء زندگى مردم حجاز براى ما تبيين مىكند . شيخ طبرسى در كتاب إعلام الورى بأعلام الهدى از على بن ابراهيم روايت مىكند :\r\n« بين قبايل اوس و خزرج جنگى پيش آمده بود كه ده‌ها سال طول كشيده بود و افراد در شب و روز سلاح خويش را با خود حمل مىكردند و آخرين جنگ ، بعاث بود كه در نتيجهء آن اوس بر خزرج پيروز شده بود . پس از آن اسعد بن زراره و ذكوان در عمرهء ماه رجب به مكه رفتند تا با قبيلهء قريش ، عليه اوس پيمان ببندند .\r\n( 3 ) در اين ميان اسعد بن زراره از دوستان عتبه بن ربيعه بود و براى همين به منزل او رفته و گفت : بين ما و قبيلهء اوس جنگ وجود داشته است و حال آمده‌ايم كه با شما عليه آنها پيمان صلح ببنديم .\r\nعتبه گفت : ما از مدينه بسيار دور هستيم و در مكه گرفتارىهايى داريم كه به ما مهلت نمىدهد به مدينه بياييم تا به شما كمك كنيم .\r\nاسعد بن زراره گفت : چه گرفتارىهايى داريد ، در حالى كه در حرم امن الهى به آسودگى زندگى مىكنيد ؟\r\nعتبه گفت : مردى در ميان ما ظهور كرده است كه ادعا مىكند رسول خدا است و خواب راحت ما را آشفته كرده و الهه‌هاى ما را سبّ نموده و جوانانمان را فاسد كرده و در ميان جمع ما تفرقه ايجاد كرده است .\r\nاسعد گفت : او كيست ؟\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nعتبه گفت : او فرزند عبد الله بن عبد المطلب است كه از جهت شرف از اشراف مىباشد و داراى بالاترين مقام و منزلت خانوادگى است .\r\n( 1 ) اسعد و ذكوان و تمام أوس و خزرج ، از يهوديان بنى نضير و بنى قريظه و بنى قينقاع كه در بينشان زندگى مىكردند ؛ شنيده بودند كه زمان ظهور پيغمبرى كه از مكه بر مىخيزد و به مدينه مهاجرت مىكند ؛ فرا رسيده است و يهوديان با تهديد مىگفتند : اى قوم عرب ، ما به همراهى اين پيامبر با شما جنگ خواهيم كرد .\r\nهنگامى كه اسعد سخنان عتبه را شنيد ، به ياد گفته‌هاى يهوديان افتاد و گفت : حالا او كجاست ؟\r\nدر اين هنگام بنى هاشم در شعب ابى طالب محصور شده بودند و عتبه گفت : آنها در شعب محاصره شده‌اند و تنها در موسم حج مىتوانند از آن خارج شوند و الان او در حجر اسماعيل نشسته است و اگر نزد وى رفتى به سخنانش گوش نده و با او حرف نزن ؛ زيرا كه با كلامش تو را افسون مىكند .\r\nاسعد گفت : من چگونه اين كار را بكنم در حالى كه براى عمرهء حج آمده‌ام و بايد حتما خانهء خدا را طواف كنم ؟\r\nعتبه گفت : مقدارى پنبه در گوش‌هايت بگذار .\r\n( 2 ) پس اسعد مقدارى پنبه در گوش‌هايش گذاشت و وارد مسجد الحرام شد . در اين حال رسول الله به همراه جمعى از بنى هاشم در حجر اسماعيل نشسته بود . اسعد خانهء كعبه را طواف كرد و نگاهى گذرا به رسول الله انداخت . هنگامى كه مشغول شوط دوم طواف شد ، به خودش مىگفت : من نادان‌تر از خودم سراغ ندارم ! چطور مىشود كه چنين حادثه‌اى در مكّه اتفاق افتاده باشد و من از آن بىخبر بمانم و نتوانم هنگام مراجعت به مدينه براى مردم توضيح بدهم ؟ !\r\nپس پنبه را از گوش‌هايش در آورد و به رسول الله گفت : أنعم صباحا : صبح به خير و خوشى !\r\nرسول الله صلّى اللّه عليه و آله سرش را بلند كرد و گفت : خداوند كلامى زيباتر از اين را به ما آموخته است كه تحيت اهل بهشت است و آن اين است : السلام عليكم : سلامتى بر شما باد .\r\n( 3 ) اسعد گفت : در اين نزديكىها به هم خواهيم رسيد ! به سوى چه چيزى دعوت مىكنى ؟ اى محمد !\r\nگفت : دعوت مىكنم به سوى خدائى كه جز او نيست و اين كه من رسول خدا هستم و دعوت مىكنم به اين كه :\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n  « أَلَّا تُشْرِكُوا بِهِ شَيْئاً وَ بِالْوالِدَيْنِ إِحْساناً وَ لا تَقْتُلُوا أَوْلادَكُمْ مِنْ إِمْلاقٍ نَحْنُ نَرْزُقُكُمْ وَ إِيَّاهُمْ وَ لا تَقْرَبُوا الْفَواحِشَ ما ظَهَرَ مِنْها وَ ما بَطَنَ وَ لا تَقْتُلُوا النَّفْسَ الَّتِي حَرَّمَ اللَّهُ إِلَّا بِالْحَقِّ ذلِكُمْ وَصَّاكُمْ بِهِ لَعَلَّكُمْ تَعْقِلُونَ وَ لا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ حَتَّى يَبْلُغَ أَشُدَّهُ وَ أَوْفُوا الْكَيْلَ وَ الْمِيزانَ بِالْقِسْطِ لا نُكَلِّفُ نَفْساً إِلَّا وُسْعَها وَ إِذا قُلْتُمْ فَاعْدِلُوا وَ لَوْ كانَ ذا قُرْبى وَ بِعَهْدِ اللَّهِ أَوْفُوا ذلِكُمْ وَصَّاكُمْ بِهِ لَعَلَّكُمْ تَذَكَّرُونَ   « 1 »   »   چيزى را شريك او قرار ندهيد ، به پدر و مادر نيكى كنيد ، فرزندان خود را از بيم فقر نكشيد ، ما شما و آنها را روزى خواهيم داد و گرد كارهاى زشت ، چه پنهان و آشكار ، نگرديد و كسى را كه خدا كشتنش را حرام كرده است جز به حق نكشيد . اين است آنچه خداوند شما را به آن سفارش كرده است تا بينديشيد . به مال يتيم جز به نيكى نزديك نشويد تا به سن بلوغ ( و رشد ) برسد و حق پيمانه و وزن را به عدالت ادا كنيد ، ما هيچ كس را جز به اندازهء توانش تكليف نمىكنيم . هرگاه سخن گوييد ، عدالت را رعايت كنيد ، حتى اگر ( عليه ) نزديكان بوده باشد ، اين چيزى است كه خدا شما را به آن سفارش مىكند تا متذكر شويد .\r\n( 1 ) هنگامى كه اسعد اينها را شنيد ؛ گفت : گواهى مىدهم كه خدايى جز الله نيست او يكتا است و شريكى ندارد ، و تو پيام‌آور او هستى .\r\nاين دو آيه از سورهء مباركهء انعام ، درمان كنندهء هر امتى است كه در جهل و خونريزى فرو رفته باشد و براى همين اثر عميقى در قلب اسعد و ذكوان خزرجى بر جاى گذاشت و آنها فورا ايمان آوردند . دقت در مفاد اين دو آيه شريفه ما را از هر گونه بحث و تحقيقى در مورد اوضاع عرب قبل از اسلام بىنياز مىكند و امراض اخلاقى اعراب جاهليت را به خوبى براى ما بيان مىكند . اين دو آيه بيانگر اوصاف رذيله‌اى است كه اعراب جاهليت بدان مبتلا بودند و براى همين رسول الله در اولين ديدار آنها را براى اسعد و ذكوان تلاوت فرمود و رسالت خويش را براى آنها اعلان نمود .\r\n( 2 )\r\n\r\nدين در جزيرة العرب\r\nآيات قرآن كريم به ارباب و آلهه‌هاى عرب و بت‌ها و رمزهايشان اشاره مىكند . از اين جهت قرآن « احسن القصص » است و ما را از بسيارى از متون ديگر بىنياز مىكند .\r\n\r\n\r\n","description":"","footnote":"\r\n( 1 ) . انعام ( 6 ) ، 151 ، 152 .\r\n","page_name":" 99 ","page_number":99},
  {"content":"\r\n\r\nخداوند مىفرمايد :     « وَ عَجِبُوا أَنْ جاءَهُمْ مُنْذِرٌ مِنْهُمْ وَ قالَ الْكافِرُونَ هذا ساحِرٌ كَذَّابٌ أَ جَعَلَ الْآلِهَةَ إِلهاً واحِداً إِنَّ هذا لَشَيْءٌ عُجابٌ وَ انْطَلَقَ الْمَلَأُ مِنْهُمْ أَنِ امْشُوا وَ اصْبِرُوا عَلى آلِهَتِكُمْ إِنَّ هذا لَشَيْءٌ يُرادُ ما سَمِعْنا بِهذا فِي الْمِلَّةِ الْآخِرَةِ إِنْ هذا إِلَّا اخْتِلاقٌ     « 1 »     »    \r\n( 1 ) به شگفت آمدند كه چرا هشداردهنده‌اى از ميان خودشان بر آنها فرستاده شده و كافران گفتند : « اين جادوگرى كذّاب است . آيا همهء معبودها را يك معبود كرده است ؟ واقعا عجيب است » بزرگانشان راهى شدند و گفتند : « برويد و بر پرستش خدايانتان پايدار باشيد كه مطلوب همه اين است . ما چنين سخنى از آخرين ملت پيشين نشنيده‌ايم و اين جز دروغ ، چيزى نيست .\r\n( 2 ) هنگامى كه ايران به خاطر استقلال عقيدتى از روم مسيحى ، دين زرتشتى ( مجوسيت ) را به عنوان دين رسمى خويش انتخاب كرد « 2 » و از آنجا كه اين دو ابر قدرت در جنگ و رقابت دائمى بودند ؛ طبيعى بود كه ايران سعى كند كه عقيدهء دوگانه‌پرستى را در ميان ملت‌ها و اقوام مغلوب و تحت سلطه‌اش ترويج كند ، براى همين عقيدهء مجوسيّت در ميان بعضى از قبايل تميم و بحرين و عمان و يمن « 3 » منتشر شده بود و ما مىدانيم كه گبرهاى مجوس ، دوگانه‌پرست بوده‌اند و به دو إله باور داشته‌اند كه جهان را اداره مىكردند : إله خير و نور كه يزدان است و إله شرّ و ظلمت كه اهريمن است .\r\n( 3 ) امّا اكثر عرب در جاهليت چندگانه‌پرست بودند و به نيروهاى الهيّه بسيارى باور داشته‌اند كه در مظاهر طبيعت جلوه‌گر مىشوند و به نيروهاى پنهان بسيارى عقيده‌مند بودند كه در بعضى از جانوران و گياهان و حتى جمادات جلوه‌گر مىشدند . آنها بت‌ها و مظاهر بسيارى را مىپرستيدند و آنها را رمزى براى آن الهه‌ها مىدانستند و از جمله ستارگان و سياره‌ها را مىپرستيدند .\r\n( 4 ) عرب‌هاى جنوب در يمن آلهه‌هاى خويش را به ثالوث مقدس كه همان ماه و خورشيد و زهره بود ؛ بر مىگرداندند . قمر كه اسمش نزد معينىها ( در اوائل هزارهء قبل از ميلاد ) « 4 » ودّ بود و الههء بزرگشان بود كه شوهر محسوب مىشد و براى همين لفظ آن هم مذكر بوده است . بعد از آن شمس قرار داشته كه لات ناميده مىشده و داراى تاء تأنيث بوده و چون آن را همسر قمر\r\n\r\n\r\n","description":"","footnote":"\r\n( 1 ) . ص ( 38 ) ، 4 - 7 .\r\n( 2 ) . اسلام و ايران ، ج 1 ، ص 836 به بعد .\r\n( 3 ) . تاريخ العرب قبل الاسلام ، ج 6 ص 284 و بعد از آن .\r\n( 4 ) . شوقى ضعيف ، عصر جاهلى ، ص 25 .\r\n","page_name":" 100 ","page_number":100},
  {"content":"\r\n\r\nمىدانسته‌اند ؛ لفظش هم مؤنث بوده است ! از اينها عزّى يا زهره يا عشتر يا قينوس به زبان رومى يا ناهيد به زبان فارسى متولّد شده است . آنها همچنين الهه‌هاى ديگرى هم داشته‌اند كه رمزى از بعضى ستارگان يا بعضى از مظاهر طبيعت يا بعضى از پرندگان بوده‌اند و مجسمه‌هايى را از آنها ساخته بودند و قربانىهايى را به آنها تقديم مىكردند و كاهن‌هايى به ادارهء امور آنها مىپرداختند و داراى نفوذ بسيارى بودند و قافله‌هاى تجارتى بين آنها و عرب‌هاى شمال ؛ عدنانىها و نزارىهاى حجازى در رفت و آمد بود و در نتيجه دين جنوبىها را به شمال منتقل مىكردند . « 1 »\r\n( 1 ) قرآن كريم هم در قصهء مربوط به هدهد كه از پرندگان سليمان بن داود بود ، به پرستش خورشيد توسط مردم اشاره مىكند و مىگويد : هنگامى كه سليمان در جستجوى هدهد ؛ مشاهده كرد كه او غايب است : « فمكث غير بعيد » و هنگامى كه هدهد آمد ؛ گفت :   « فَقالَ أَحَطْتُ بِما لَمْ تُحِطْ بِهِ وَ جِئْتُكَ مِنْ سَبَإٍ بِنَبَإٍ يَقِينٍ إِنِّي وَجَدْتُ امْرَأَةً تَمْلِكُهُمْ . . .    وَجَدْتُها وَ قَوْمَها يَسْجُدُونَ لِلشَّمْسِ مِنْ دُونِ اللَّهِ  « 2 »  »  ؛ من به چيزى وقوف يافته‌ام كه تو بر آن آگاه نشده‌اى ، از سرزمين سبا خبر موثقى برايت آورده‌ام . زنى را ديدم كه فرمانرواى آنهاست . . . او و قومش را ديدم كه به جاى خدا براى آفتاب سر به روى خاك مىگذارند و سجده مىكنند . در آيهء ديگرى عرب‌هاى مشرك را مورد خطاب قرار مىدهد و ماه را هم بدان اضافه مىكند :\r\n « لا تَسْجُدُوا لِلشَّمْسِ وَ لا لِلْقَمَرِ »  « 3 » ؛ در مقابل ماه و خورشيد سجده نكنيد .\r\n( 2 ) قبل از آن ستاره را هم بدان اضافه كرده بود ، در آنجا كه از ابراهيم خليل عليه السّلام حكايت مىكند كه گفت :  « فَلَمَّا جَنَّ عَلَيْهِ اللَّيْلُ رَأى كَوْكَباً قالَ هذا رَبِّي فَلَمَّا أَفَلَ قالَ لا أُحِبُّ الْآفِلِينَ »  و شايد كه اين كوكب همان عشتر ( زهره ) بوده است و شب اين حادثه از شب‌هاى آخر ماه قمرى بوده است كه ماه بعد از زهره طلوع مىكند . سپس گفت :  « فَلَمَّا رَأَى الْقَمَرَ بازِغاً قالَ هذا رَبِّي فَلَمَّا أَفَلَ قالَ لَئِنْ لَمْ يَهْدِنِي رَبِّي لَأَكُونَنَّ مِنَ الْقَوْمِ الضَّالِّينَ »  . بنابراين آن شب از شب‌هاى اوليهء دههء سوم ماه قمرى بوده است ؛ زيرا كه ماه با تأخير طلوع و سپس افول مىكند و تا صبح باقى نمىماند و هنگامى كه خورشيد در صبح آشكار شد گفت اين خداى من است ، اين بزرگ‌تر\r\n\r\n\r\n","description":"","footnote":"\r\n( 1 ) . همان ، ص 29 و نك : خوفى ، الحياة العربية فى الشعر الجاهلى ، ص 420 ، 421 .\r\n( 2 ) . نمل ( 27 ) ، 22 .\r\n( 3 ) . فصلت ( 41 ) ، 37 .\r\n","page_name":" 101 ","page_number":101},
  {"content":"\r\n\r\nاست :  « فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ »  و شايد كه اين طعنه و اعتراضى به آنها بوده است كه چرا ماه را كه كوچك‌تر است بر خورشيد كه بزرگ‌تر است ؛ مقدم داشته‌اند :\r\n « فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ »  « 1 »\r\n( 1 ) شايد كه شرك همين صابئين بابلى باعث شرك اهل يمن و سپس حجاز شده بود . « 2 » امّا طبيعى است كه هدهد به هنگامهء روز به سراغ اهل يمن رفت و ديد كه آنها براى خورشيد سجده مىكنند و براى همين ماه و زهره را ذكر نكرده ، ولى نفى هم نكرده است .\r\nقرآن كريم به اين الهه‌ها با اسامى معين آنها نزد نزارىهاى حجاز و همچنين به پنج الههء ديگر در طى دو آيه در دو سوره جداگانه اشاره نموده است :   « أَ فَرَأَيْتُمُ اللَّاتَ وَ الْعُزَّى وَ مَناةَ الثَّالِثَةَ الْأُخْرى »   و سپس به مؤنث و مذكر بودن آنها اشاره كرده است :  « أَ لَكُمُ الذَّكَرُ وَ لَهُ الْأُنْثى »  « 3 » .\r\nآيهء ديگر در سورهء نوح و از زبان آن حضرت مىباشد :    « قالَ نُوحٌ رَبِّ إِنَّهُمْ عَصَوْنِي وَ اتَّبَعُوا مَنْ لَمْ يَزِدْهُ مالُهُ وَ وَلَدُهُ إِلَّا خَساراً وَ مَكَرُوا مَكْراً كُبَّاراً وَ قالُوا لا تَذَرُنَّ آلِهَتَكُمْ وَ لا تَذَرُنَّ وَدًّا وَ لا سُواعاً وَ لا يَغُوثَ وَ يَعُوقَ وَ نَسْراً »    « 4 » .\r\n( 2 ) نوح گفت : پروردگارا ! آنها مرا نافرمانى كردند و پيرو كسى شدند كه مال و فرزندش چيزى جز خسارت بر او نيفزوده است . » بزرگ‌ترين نيرنگ‌ها را به كار بردند ، و گفتند : « از معبودان خود دست بر نداريد ، مخصوصا « ودّ » و « سواع » و « يغوث » و « يعوق » و « نسر » را رها نكنيد . »\r\nاينها را مؤنث قرار نداده است بلكه ضمير مذكّر به آنها ارجاع داده و گفته است : « و قد اضلّوا كثيرا » . سپس نفرين نوح عليه آنها را ذكر نموده است :  « وَ لا تَزِدِ الظَّالِمِينَ إِلَّا ضَلالًا »  « 5 » و جز گمراهى بر ستمكاران نيفزا .\r\n( 3 ) بنابراين لغت « ودّ » به قبل از معينىهاى يمن ( اوايل هزارهء اول قبل از ميلاد ) و به قبل از قوم ابراهيم در بابل عراق ( اوايل هزارهء سوم قبل از ميلاد ) و به قبل از طوفان ( اوايل هزارهء چهارم قبل از ميلاد ) بر مىگردد . و از حيث مكان ، نزديك مكان حضرت ابراهيم در بابل عراق ، در\r\n\r\n\r\n","description":"","footnote":"\r\n( 1 ) . انعام ( 6 ) ، 76 - 78 .\r\n( 2 ) . العصر الجاهلى ، ص 89 .\r\n( 3 ) . النجم ( 53 ) ، 19 - 21 .\r\n( 4 ) . نوح ( 71 ) ، 21 - 23 .\r\n( 5 ) . نوح ( 71 ) ، 24 .\r\n","page_name":" 102 ","page_number":102},
  {"content":"\r\n\r\nكوفه « 1 » بوده است ، براى همين شيخ طوسى رحمه اللّه در التبيان ، از ضحاك ، از ابن زيد و قتاده ، از ابن عباس نقل كرده است : « اين بت‌هاى مذكور را قوم نوح مىپرستيدند و سپس عرب به پرستش آنها پرداخت » « 2 » .\r\n( 1 ) همين حديث را طبرسى در مجمع البيان نقل كرده و در تفصيل آن به نقل از ابن عباس گفته است : ابليس پنج بت را تراشيد و آنها را نزد كافرانى كه ما بين عصر آدم و نوح زندگى مىكردند ، آورد و آنها را به عبادت بت‌ها ترغيب كرد . اين بت‌ها عبارت بودند از : ودّ ، سواع ، يعوق ، يغوث و نسر . هنگامى كه طوفان نوح آمد ، اين بت‌ها را در زير گل‌ولاى دفن كرد و اين بت‌ها مدفون بودند تا زمانى كه شيطان آنها را براى مشركان عرب از زمين خارج كرد . به دنبال آن قبيلهء قضاعه در مكان دومة الجندل به پرستش ودّ پرداختند و اين كار نسل به نسل ادامه يافت تا به قبيلهء كلب رسيد . دو طايفه از قبيلهء طىّ يغوث را انتخاب كردند و آن را به قبيلهء مراد بردند و مدتى آن را عبادت كردند تا اين كه بنى ناجيه خواستند كه آن را از ايشان بگيرند ، براى همين آن را نزد بنى الحرث بن كعب بردند و هنگامى كه اسلام ظهور كرد ، اين بت ، نزد بنى الحرث بود .\r\nاما يعوق نزد قبيلهء كهلان در يمن بود و از همديگر به ارث مىبردند تا آن كه به قبيلهء همدان ( در يمن ) رسيد و هنگام ظهور اسلام نزد آنان بود .\r\nاما نسر ، نزد قبيلهء خثعم ( در يمن ) بود و آن را عبادت مىكردند .\r\nسواع هم نزد آل ذى الكلاع ( حميرى يمنى ) بود و آن را عبادت مىكردند . « 3 »\r\n( 2 ) در مورد اين كه ابليس چگونه اقوام اوليه را به پرستش بت‌ها ترغيب كرد ، مرحوم صدوق در علل الشرايع به نقل از امام صادق عليه السّلام گفته است : « بزرگان اين اقوام خدا را مىپرستيدند تا اين كه فوت كردند و قومشان در فراق آنها ضجّه مىكردند و اين امر برايشان ناگوار بود . در اين ميان ابليس بر آنها ظاهر شد و گفت : من مجسمه‌هايى از آنها را براى شما مىسازم تا به آنها بنگريد و آرامش يابيد . سپس بت‌هايى را به شكل افراد فوت شده برايشان مهيا كرد و آن اقوام خدا را مىپرستيدند و به آن بت‌ها مىنگريستند . تا اين كه زمستان فرا رسيد و به دنبال برف و\r\n\r\n\r\n","description":"","footnote":"\r\n( 1 ) . در روضهء كافى از امام صادق عليه السّلام آمده است : حضرت نوح كشتىاش را در مسجد كوفه ساخت . . . و سپس با دست به موضعى اشاره كرد و گفت : در اينجا بت‌هاى قوم نوح : يغوث و يعوق و نسر نصب شده بود . الميزان ، ج 20 ، ص 35 . به اين ترتيب شايد بتوان گفت كه اين اسم‌ها آرامى بوده است كه در لغت معينىها داخل شده است .\r\n( 2 ) . التبيان ، ج 10 ، ص 14 .\r\n( 3 ) . مجمع البيان ، ج 10 ، ص 541 و سيوطى هم آن را از ابن عباس در الدر المنثور نقل كرده است .\r\n","page_name":" 103 ","page_number":103},
  {"content":"\r\n\r\nباران ، آنها بت‌ها را به منازلشان بردند و هنوز هم خداپرست بودند تا اين كه افراد آن دوره همگى فوت كردند و اولادشان بر آمدند و گفتند : پدران ما اين بت‌ها را مىپرستيده‌اند ؛ لذا به پرستش بت‌ها پرداختند و از خداى عز و جل اعراض كردند و اين است كه خداوند متعال مىفرمايد :  « وَ قالُوا : لا تَذَرُنَّ آلِهَتَكُمْ وَ لا تَذَرُنَّ وَدًّا وَ لا سُواعاً . . . »  « 1 »\r\n( 1 ) امّا آيات قرآنى اشاره به اين دارد كه عبادت بت‌ها ، نتيجهء مكر و حيله ثروتمندان براى استثمار ضعفاء بوده است و شايد كه جدا كردن اصنام از آلهه‌ها در قول خداوند تبارك و تعالى :  « وَ قالُوا لا تَذَرُنَّ آلِهَتَكُمْ وَ لا تَذَرُنَّ وَدًّا وَ لا . . . »  به اين مطلب اشاره دارد كه آنها اصنام را نشانه و رمزى از الهه‌ها مىدانسته‌اند .\r\n( 2 ) سپس طبرسى به نقل از قتاده نقل مىكند كه قبايل عرب بت‌هاى بيشترى داشته‌اند و مىگويد : بت‌هاى قوم نوح به اقوام عرب منتقل شد و بت ودّ در دومة الجندل و سواع در رهاط نزد قبيلهء هذيل و يغوث نزد مراد ( يمن ) و يعوق نزد همدان ( يمن ) و نسر نزد آل ذى الكلاع از حمير ( يمن ) نگه‌دارى و پرستش مىشد و بت لات مخصوص ثقيف و عزّى مخصوص سليم و غطفان و جسم و نضر و سعد ، و مناة مخصوص فديد و أساف و نائله ، و هبل مخصوص اهل مكّه بود .\r\n( 3 ) اساف در كنار ديوار حجر الاسود و نائلة در كنار ديوار ركن يمانى و هبل در داخل كعبه نگه‌دارى مىشد . از واقدى نقل شده است كه ودّ به صورت مرد و سواع به صورت زن و يغوث به صورت شير و يعوق و نسر به صورت عقاب بوده‌اند .\r\nگفته شده است كه لات يك صخرهء چهارگوش سفيدى بود كه ثقيف ، خانه‌اى بر آن بنا كرده بود و قريش و تمام عرب به آن احترام مىگذاشتند و كعبهء طائف به حساب مىآمد « 2 » و لذا اسم‌هاى وهب اللّات و عبد شمس را براى فرزندان خود انتخاب مىكردند .\r\n( 4 ) مناة ، الههء مرگ و أجل و عمر و مقدرات ، به صورت صخره‌اى بود كه در ساحل درياى سرخ ، در منطقهء هذيل و خزاعه ، ؛ بين مكه و مدينه نصب شده بود . اوس و خزرج براى حج به مكه مىرفتند و همراه با مردم وقوفات سه‌گانه را انجام مىدادند ، ولى سرهايشان را نمىتراشيدند و حج خويش را تمام شده نمىدانستند مگر بعد از آن كه به سوى مناة بروند و سرهايشان را آنجا بتراشند . « 3 »\r\n\r\n\r\n","description":"","footnote":"\r\n( 1 ) . علل الشرائع ، ج 1 ، ص 13 - 14 .\r\n( 2 ) . الاصنام ، ص 16 ، 22 و المحبر ، ص 315 و معجم البلدان در مادهء اللّات .\r\n( 3 ) . الاصنام ، ص 14 و المحبر ، ص 316 و معجم البلدان ، مادهء مناة .\r\n","page_name":" 104 ","page_number":104},
  {"content":"\r\n\r\nعزّى درختى بود كه در وادى نخلة در شرق مكه به سوى طائف قرار داشت و مخصوص غطفان بود و اسلام آن را قطع كرد . « 1 » براى اين درخت درهء بزرگى را از وادى حراض كه بدان سقام گفته مىشد در راستاى غمير از چشمه مصعد به سوى عراق در نظر گرفته بودند كه نه ميل بعد از ذات العرق به سوى باغ امتداد داشت .\r\n( 1 ) از جمله شواهد دوگانه‌پرستى آنها كه در بت‌پرستىشان مشهود بود اين كه بت‌هاى يعوق و يغوث و سواع معانى خاصى داشتند . سواع به معناى الههء مرگ و شرور بود و در مقابل آن يعوق قرار داشت كه به معناى نگهدارندهء از مرگ و شر بود و يغوث به معناى چيزى بود كه از او استغاثه و كمك خواسته مىشود . « 2 »\r\nشايد اين دوگانه‌پرستى در اصل از مجوسىها اخذ شده باشد ؛ به خصوص كه آنها قربانىهايى را به آتش تقديم مىكردند و آن را براى نزول باران و به هنگام قسم خوردن و پيمان بستن و قراردادها بر مىافروختند . « 3 »\r\n( 2 ) هبل از جنس عقيق سرخ بود كه به صورت انسان تراشيده شده بود و دست راستش از طلا بود و تيرك‌هايى در جلويش قرار داشت و هنگامى كه در امرى با هم اختلاف مىكردند و يا مىخواستند به سفرى بروند يا عملى را انجام دهند ؛ نزد هبل مىآمدند و با آن تيرك‌ها فال مىگرفتند و هر نتيجه‌اى كه خارج مىشد ؛ بدان عمل مىكردند . از جمله براى عبد المطلب در قصّهء سر بريدن فرزندش عبد اللّه با اين تيرك‌ها فال گرفتند . همچنين براى طلب استخاره در امر ازدواج با اين تيرك‌ها فال مىگرفتند . آنها به هنگامى كه در مورد بچهء تازه متولد شده‌اى شك مىكردند ؛ هديه‌اى را به هبل تقديم مىكردند و سپس به چوبه‌هاى تير أزلام ( قداح ) فال مىگرفتند و اگر « صريح » خارج مىشد فرزند را در نسبش صريح مىدانستند و اگر « ملصق » خارج مىشد ، آن را از خود نمىدانستند . « 4 »\r\n( 3 ) از جمله بت‌هاى مشهور ديگر عبارت بود از : ذو الخلصة كه بت خثعم و بجيله و ازد السرات بود و اين بت ، صخرهء سفيدى بود كه شكل تاجى بر سر آن تراشيده شده بود . اين بت داراى جايگاه و مقامى بود كه به سوى آن حجّ مىكردند . قابل ذكر است كه نام اين بت ، ذو الخصلة يمنى است و كعبهء آن هم كعبه يمانى بوده است .\r\n\r\n\r\n","description":"","footnote":"\r\n( 1 ) . الاصنام ، ص 17 و طبرسى از مجاهد نقل كرده است ، ج 9 ، ص 266 و معجم البلدان در مادهء عزّى .\r\n( 2 ) . العصر الجاهلى ، ص 90 .\r\n( 3 ) . الحيوان ، ج 4 ، ص 461 و بعد از آن .\r\n( 4 ) . الاصنام ، ص 28 . به تفصيل در مورد أزلام بحث خواهد شد .\r\n","page_name":" 105 ","page_number":105},
  {"content":"\r\n\r\n( 1 ) در مركز نبطىها ( ق 3 - 2 قبل از ميلاد ) در « سلع » بنابر نقل تورات قرار داشت كه در زبان يونانى بدان « بطرا » مىگفتند . شايد كه « بطرا » ترجمهء يونانى از « سلع » مىباشد كه كلمه‌اى عبرى يا سريانى است . اين ساختمان معبد بسيار بزرگى براى بت ذى الشرى بود كه خداى سبزى و شراب بوده است ! « 1 »\r\n( 2 ) كلبى در كتاب الاصنام مىگويد : عرب شيفتهء عبادت بت‌ها شده بود و براى همين بعضى از آنها خانه‌اى به عنوان عبادتگاه خويش ساخته بودند و برخى بتى را فراهم كرده بودند . كسانى هم كه قادر به تهيهء خانه و بت نبودند ؛ سنگى را از حرم يا از خارج حرم تهيه مىكردند و آن را طواف مىدادند و آن را عبادت مىكردند . وضع به گونه‌اى بود كه اگر شخصى به مسافرت مىرفت و در منزلى فرود مىآمد ؛ چهار سنگ را انتخاب مىكرد و آنگاه در ميان آنها بهترين را انتخاب مىكرد و آن را به عنوان خداى خويش بر مىگزيد و سه‌تاى ديگر را به عنوان سه پايهء ديگ خود قرار مىداد و هنگام رفتن آنها را رها مىكرد ! آنها ذبح و نحر چارپايان خويش را نزد اين بت‌ها انجام مىدادند و به اين وسيله مىخواستند كه به بت‌ها تقرّب بجويند . « 2 »\r\n( 3 ) از جمله كارهايى كه براى تقديس و احترام به بت‌هاى خويش انجام مىدادند اين بود كه سنگ‌هايى را نزد بت‌هايشان نصب مىكردند و خون قربانىهاى خويش را براى تقرب به بت‌ها ، به اين سنگ‌ها مىماليدند . أزلام و انصاب كه همين سنگ‌ها بودند ، از لوازم جدايىناپذير بت‌ها بودند و قرآن هم مىفرمايد :  « وَ الْأَنْصابُ وَ الْأَزْلامُ رِجْسٌ مِنْ عَمَلِ الشَّيْطانِ فَاجْتَنِبُوهُ لَعَلَّكُمْ تُفْلِحُونَ »  « 3 » بت‌ها و تيرهاى قرعه ، پليد و عمل شيطان است ، از آن‌ها دورى كنيد تا رستگار شويد .\r\n( 4 ) هر كدام از اين بت‌خانه‌ها ، داراى دربان و سرايدار بودند و در كنار دربان‌ها ، كاهن‌هايى بودند كه ادّعا مىكردند ، طائفه‌اى از جنّ در اختيار و گوش به فرمان آنها هستند كه آنها را از آنچه كه خداوند دربارهء مردم در ألواح مىنويسد ؛ مطلع مىكنند .\r\n( 5 ) از جمله مردانى كه ادّعاى كهانت مىكردند ؛ عبارت بودند از : سطيح الذئبى ،\r\n\r\n\r\n","description":"","footnote":"\r\n( 1 ) . الاصنام ، ص 37 و مادهء شوى در لسان العرب و تاج العروس .\r\n( 2 ) . همان ، ص 33 .\r\n( 3 ) . مائده ( 5 ) ، 90 .\r\n","page_name":" 106 ","page_number":106},
  {"content":"\r\n\r\nسلمة الخزاعى ، سواد بن قارب الدّوسى ، شقّ بن مصعب الأغارى ، عزّى سلمة و عوف بن ربيعة الأسدى . « 1 »\r\n( 1 ) از جمله زنانى كه ادعاى كهانت مىكردند ، عبارت بودند از : كاهنة ذى الخصلة ، كاهنهء سعديّه ، كاهنه شعثاء ، زرقاء بنت زهير و طريفهء كاهنه ، همسر عمرو بن عامر « 2 » . گاهى بعضى از زنان بدكاره هم جزء همين كاهن‌ها بودند « 3 » . به كسى كه اخبار آسمانى را به كاهن مىداد ، رئى مىگفتند ، يعنى آن كه ديده مىشود يا به نظر مىرسد .\r\nآنان به جن ايمان داشته و از آن مىترسيدند و عبادتشان مىكردند و رابطهء خويشاوندى بين آنان و خدا قائل بودند ؛ اگر چه اجّنه و ديوان را از مظاهر شرّ مىدانستند . چنان كه ملائكه و فرشتگان را دختران خدا و مظهر خير و بركت مىشمردند :  « وَ جَعَلُوا لِلَّهِ شُرَكاءَ الْجِنَّ وَ خَلَقَهُمْ وَ خَرَقُوا لَهُ بَنِينَ وَ بَناتٍ بِغَيْرِ عِلْمٍ »  « 4 » ؛ آنان براى خدا شريك‌هايى از جن قرار دادند ، در صورتى كه جن را هم خدا آفريده است . و از روى نادانى براى خدا پسران و دخترانى به تصور آوردند .\r\nشايد كه اعتقاد به مظاهر خير و شر از مجوس‌ها كه دوگانه‌پرست بوده‌اند ، به اينها سرايت كرده است .\r\n( 2 ) اگر چه بسيارى از اينها جنّ ، ملائكه ، ارواح ، بت‌ها و اصنام را از شفيعان خويش در نزد خدا مىدانستند ؛ چنان كه در قرآن كريم آمده است :  « وَ الَّذِينَ اتَّخَذُوا مِنْ دُونِهِ أَوْلِياءَ ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى »  « 5 » ؛ ولى اين براى نجات از آتش جهنم نبوده است ؛ بلكه :\r\n « اتَّخَذُوا مِنْ دُونِ اللَّهِ آلِهَةً لِيَكُونُوا لَهُمْ عِزًّا »  « 6 » ،  « وَ اتَّخَذُوا مِنْ دُونِ اللَّهِ آلِهَةً لَعَلَّهُمْ يُنْصَرُونَ »  « 7 » ؛ « و آنان كه غير از او ديگرى را معبود خود گرفتند و گفتند كه بدين منظور اينها را مىپرستيم تا\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 16 و الاغانى ، ج 9 ، ص 70 و ج 15 ، ص 84 . گفته مىشود كه به سطيح گفته شد :\r\nاين علم را از كجا به دست آورده‌اى ؟ گفت : از جنّ همراهم ياد گرفته‌ام كه او اخبار آسمانى را هنگامى كه خدا با موسى عليه السّلام در طور سينا مناجات مىكرده ، شنيده است !\r\n( 2 ) . مجمع الامثال ، ج 1 ، ص 19 و ، ج 2 ، ص 54 و سيرهء ابن هشام ، ج 1 ، ص 16 در حاشيه .\r\n( 3 ) . المحبر ، ص 184 .\r\n( 4 ) . انعام ( 6 ) ، 100 .\r\n( 5 ) . زمر ( 39 ) ، 3 .\r\n( 6 ) . مريم ( 19 ) ، 81 .\r\n( 7 ) . يس ( 36 ) ، 74 .\r\n","page_name":" 107 ","page_number":107},
  {"content":"\r\n\r\nما را به خدا نزديك كنند . » ؛ « غير از خدا ، معبودهايى برگزيدند كه مايهء عزتشان باشد . » ؛ « آن‌ها غير از خدا معبودهايى براى خود برگزيدند ، بدان اميد كه يارى بخششان باشند . »\r\n( 1 ) اين بدان علت بوده است كه آنها به بعث و نشور اعتقاد نداشته و مىگفتند :  « وَ قالُوا ما هِيَ إِلَّا حَياتُنَا الدُّنْيا نَمُوتُ وَ نَحْيا وَ ما يُهْلِكُنا إِلَّا الدَّهْرُ »  « 1 » و  « وَ قالُوا إِنْ هِيَ إِلَّا حَياتُنَا الدُّنْيا وَ ما نَحْنُ بِمَبْعُوثِينَ »  « 2 » و  « وَ ضَرَبَ لَنا مَثَلًا وَ نَسِيَ خَلْقَهُ قالَ مَنْ يُحْيِ الْعِظامَ وَ هِيَ رَمِيمٌ »  « 3 » ؛ « جز زندگى دنيا چيزى در كار نيست ، زندگى مىكنيم و مىميريم و جز طبيعت هلاكمان نمىكند . » ؛\r\n« جز زندگى اين دنيا چيزى نيست و ما هرگز زنده نخواهيم شد » ؛ « در حالى كه آفرينش خود را از ياد برده است براى ما مثل مىزند و مىگويد : چه كسى اين استخوان‌هاى پوسيده را زنده مىكند ؟ » ؛ بنابراين شفيعان آنها براى نجات دادنشان از آتش نبوده‌اند .\r\n( 2 ) از ميان تمام مراسم ، تنها حجّ اعظم آنها به سوى كعبه ابراهيمى كه با بدعت‌ها آميخته شده بود ، به جاى آورده مىشد و ماه‌هاى حرام عبارت بودند از : رجب و ذى القعده و ذى الحجة و محرّم . همين ماه‌ها فرصتى را براى كسانى كه دور از اماكن مقدس بودند ، فراهم مىكرد كه بدون ترس و واهمه به اماكن مقدس بيايند و كارهاى خويش را انجام دهند و بازارهايى شبيه بازار عكاظ برپا نمايند .\r\n( 3 ) ابن حبيب در المحبّر مىگويد : هر كدام از آنها لبيك مىگفتند و لبيك قريش اين چنين بود : « لبيك اللّهم لبيك ، لا شريك لك الّا شريك هو لك ، تملكه و ما ملك » و با اين شعارها أساف را مورد خطاب قرار مىدادند .\r\nو لبيك آنها به ودّ اين چنين بود : « لبيك اللّهم لبيك ، لبيك معذرة اليك » و لبيك آنها به لات اين چنين بود : « لبيك اللّهم لبيك ، كفى بيتنا بنيّة ، ليس بمهجور و لا بليّة ، لكنّه من تربة زكية ، اربابه من صالحى البريّة » .\r\nلبيك آنها به عزّى اين چنين بود : « لبيك اللّهم لبيك ، لبيك و سعديك ما أحبّنا اليك » .\r\nو لبيك آنها به ذى الخلصة اين چنين بود : « لبيك اللهم لبيك ، لبيك بما هو احبّ اليك » . « 4 »\r\nحمس از قبيلهء قريش و كنانه و خزاعه با لباس طواف مىكردند و حلّه با بدن عريان به طواف كعبه مىپرداختند .\r\n\r\n\r\n","description":"","footnote":"\r\n( 1 ) . جاثيه ( 45 ) ، 24 .\r\n( 2 ) . انعام ( 6 ) ، 29 .\r\n( 3 ) . يس ( 36 ) ، 78 .\r\n( 4 ) . اخبار مكة ، ج 1 ، ص 114 .\r\n","page_name":" 108 ","page_number":108},
  {"content":"\r\n\r\n( 1 ) ازرقى در كتاب اخبار مكه طواف عريان را به تصوير مىكشد و مىگويد : آنها طواف را از إساف شروع مىكردند و آن را استلام كرده و سپس ركن اسود را استلام مىنمودند و سپس كعبه را در سمت راست خويش قرار مىدادند و هفت شوط آن را طواف مىكردند پس از اتمام طواف ، حطيم يا ركن حجر الاسود را استلام مىكردند و آنگاه اعمالشان به اتمام مىرسيد و لباس خويش را پوشيده و مىرفتند . « 1 »\r\n( 2 ) مورخ مشهور ، كلبى ( متوفاى 206 ه ) دين‌هاى قبل از اسلام را به تفصيل بازگو كرده و گفته است : « حمير ، خورشيدپرستى و كنانه ، ماه‌پرستى مىكرد » و قيس ، شعرى را و لخم ، مشترى را و طىّء ستارهء سهيل و اسد ، عطارد و تميم دبران را پرستش مىكردند و بنو مليح ، جن را مىپرستيدند ؛ ولى در مجموع اكثر عرب‌ها بت‌پرستى مىكردند .\r\n( 3 ) اوّلين كسى كه بت را به مكه آورد ، عمرو بن لحىّ بود و در ابتدا مىگفتند :  « ما نَعْبُدُهُمْ إِلَّا لِيُقَرِّبُونا إِلَى اللَّهِ زُلْفى »  « 2 » : ما اينها را نمىپرستيم مگر براى اين كه ما را به خدا نزديك كنند .\r\nسپس قدرتى پايين‌تر از قدرت الهى در آنها ديدند و براى همين به هنگام مسافرت آنها را لمس و مسح مىكردند و بعضى از سنگ‌هاى صحرا را انتخاب مىكردند و مىپرستيدند ؛ چنان كه بعضى ديگر را به عنوان پايهء ديگ خويش به كار مىبردند . آنها عقيده داشتند كه هديهء قربانى به بت‌ها باعث رضايت آنها مىشود و هرگاه كه حيوانى را براى بت‌ها قربانى مىكردند ، خود را با خون آن متبرّك مىساختند و به أزلام نزد اين بت‌ها قسم مىخوردند . أزلام تيرهايى بود كه بعضى از آنها را فعل و بعضى ديگر را ترك مىدانستند و پس از انتخاب ؛ هر كدام كه خارج مىشد ، بدان عمل مىكردند . در اين ميان كعبه به عنوان معبدى مركزى براى بت‌ها درآمده بود و بيش از سيصد و شصت بت در آن وجود داشت كه از جملهء آنها لات ، عزّى و مناة بود كه قريش آنها را دختران خدا مىدانست و آنها را پرستش مىكرد . لات به نوبهء خود ، مادر ساير بت‌ها بود و در طائف استقرار داشت و امّا مناة ، خداى عمرها و أجل‌ها بود و بين مكه و مدينه مستقر بود . » « 3 »\r\n\r\n\r\n","description":"","footnote":"\r\n( 1 ) . همان .\r\n( 2 ) . زمر ( 39 ) ، 3 .\r\n( 3 ) . الاصنام ، ص 22 .\r\n","page_name":" 109 ","page_number":109},
  {"content":"\r\n\r\n( 1 )\r\n\r\nأزلام عرب\r\nخداوند متعال مىفرمايد :\r\n « حُرِّمَتْ عَلَيْكُمُ الْمَيْتَةُ وَ الدَّمُ وَ لَحْمُ الْخِنْزِيرِ وَ ما أُهِلَّ لِغَيْرِ اللَّهِ بِهِ وَ الْمُنْخَنِقَةُ   وَ الْمُتَرَدِّيَةُ وَ النَّطِيحَةُ وَ ما أَكَلَ السَّبُعُ إِلَّا ما ذَكَّيْتُمْ وَ ما ذُبِحَ عَلَى النُّصُبِ وَ أَنْ تَسْتَقْسِمُوا بِالْأَزْلامِ ذلِكُمْ فِسْقٌ »  « 1 » ، مردار ، خون ، گوشت خوك و آنچه با نام غير خدا ذبح شود ، خفه شده ، با ضربه مرده ، سقوط كرده ، به ضرب شاخ مرده ، باقيماندهء صيد درندگان ، جز آن چه را كه تذكيه كنيد و آنچه براى بت‌ها ذبح شده و آنچه را با قرعه ( تيرهاى قمار ) نصيبتان شود ، همه بر شما حرام شده و روى آوردن به آنها سرپيچى از فرمان الهى است .\r\n( 2 ) قمى در تفسير نصب مىفرمايد : قريشىها صخره‌هايى را پرستش مىكردند و براى آنها قربانى مىكردند . و « أزلام » ، عبارت از اين بود كه حيوان حلال گوشتى را معين مىكردند و آن را به ده قسمت تقسيم مىكردند و سپس بر سر آن جمع مىشدند و ده تير را معين مىكردند و كه هفت تا از آنها داراى شانس و نصيب بود و سه‌تاى ديگر شانس و نصيب نداشت . تيرهايى داراى شانس عبارت بود از : فذّ ، توأم ، مسبل ، نافس ، حلس ، رقيب و معلّى كه فذّ داراى يك سهم و توأم داراى دو سهم و مسبل داراى سه سهم و نافس داراى چهار سهم و حلس داراى پنج سهم و رقيب داراى شش سهم و معلّى داراى هفت سهم بوده است . تيرهايى هم كه داراى سهمى نبودند عبارت بود از : سفح ، منيح و وغد .\r\nدر اين ميان ، پول حيوان ذبح شده بر عهدهء كسانى بود كه تيرهاى بدون شانس به آنها رسيده بود و اين قمارى بود كه خداوند عز و جلّ آن را حرام كرده بود . « 2 »\r\n( 3 ) يعقوبى در كتاب تاريخش ، فصل خاصّى را با عنوان « ازلام العرب » به اين امر اختصاص داده و گفته است : « عرب در تمام كارهايش به أزلام فال مىزد . اين أزلام همان چوبه‌هاى تير\r\n\r\n\r\n","description":"","footnote":"\r\n( 1 ) . مائده ( 5 ) ، 3 .\r\n( 2 ) . تفسير قمى ، ج 1 ، ص 161 ، 162 و به نقل از او در مجمع البيان ، ج 3 ، ص 244 از صادقين عليها السّلام . و شيخ طوسى در تبيان ، ج 3 ، ص 433 مىگويد : ازلام عبارت بود از تيرهاى چوبى كه در جاهليت بر بعضى از آنها نوشته شده بود : امرنى ربّى ؛ خدا امر كرده است ، و بر بعضى ديگر نوشته شده بود : نهانى ربّى ؛ خدا نهى كرده است . آنها هنگامى كه مىخواستند به سفر بروند يا كار مهمّى را انجام دهند ، با آن تيرها استخاره مىكردند و اگر امر خارج مىشد ؛ به دنبال آن كار مىرفتند و اگر نهى خارج مىشد ؛ آن را ترك مىكردند و اگر تيرى خارج مىشد كه چيزى بر آن نوشته نشده بود ؛ كار خويش را اعاده مىكردند . تا اين كه خداوند آن كار را حرام نمود . اين نقل از حسن بصرى و جماعتى از مفسّرين در مجمع البيان ، ج 3 ، ص 244 آمده است .\r\n","page_name":" 110 ","page_number":110},
  {"content":"\r\n\r\nبود كه عرب هرگاه تصميم به مسافرت يا اقامت يا احوال پرسى مىگرفت ؛ به چوبه‌هاى تير فال مىزد .\r\n( 1 ) اين چوبه‌هاى تير هفت تا بود كه بر روى يكى از آنها « الله عز و جل » و بر ديگرى « لكم » ؛ براى شما و بر ديگر « نعم » ؛ بله و بر ديگرى « منكم » ؛ از شما و بر ديگرى « من غيركم » ؛ از غير شما و بر ديگرى « وغد » ، « بد » نوشته شده بود .\r\nآنها هنگامى كه تصميم به كارى مىگرفتند به چوبه‌هاى تير فال مىزدند و آنچه كه برايشان نشان مىداد ؛ به همان عمل مىكردند و از آن تجاوز و تعدّى نمىكردند و براى فال زدن هم به اشخاص امين خودشان رجوع مىنمودند و به ديگران اعتماد نمىكردند .\r\n( 2 ) هنگامى كه زمستان مىشد و قحطى بر عرب مستولى مىشد و شير شتران كم مىشد ؛ آنها با ازلام به قماربازى مىپرداختند ، به اين ترتيب كه چوبه‌هاى تير را انتخاب مىكردند و با آنها به قمار مىپرداختند ، الّا اين كه تيرهاى قمار ده تا بود كه هفت عدد از آنها داراى شانس و نصيب بود و سه‌تاى ديگر داراى شانس و نصيب نبود . امّا هفت‌تايى كه داراى شانس بود ؛ به ترتيب اينها بودند : « فذ » كه داراى يك سهم بود ، « توأم » كه داراى دو سهم بود ، « رقيب » كه داراى سه سهم بود ، « حلس » كه داراى چهار سهم بود و « نافس » كه داراى پنج سهم بود و . . . و سه‌تايى كه هيچ بهره و نصيبى نداشتند ؛ عبارت بود از : منيح و سفيح و وغد .\r\n( 3 ) حيوانى كه بنا بود مورد قمار قرار گيرد به صورت نسيه خريدارى مىشد و سپس قصابى آن را ذبح مىكرد و به ده قسمت مساوى تقسيم مىكرد و خودش سر و پاهاى حيوان را به عنوان حق سلّاخ بر مىداشت . آنگاه تيرهاى ده‌گانه آورده مىشد و عده‌اى از افراد به دور آن جمع مىشدند و هر گروهى به اندازهء قدرت و توانايى خودش تيرها را انتخاب مىكرد . آنگاه كه هر شخص يا گروهى تيرهاى خود را مىشناخت ، آن را به مرد ناتوان و از نظر افتاده‌اى مىدادند كه معروف بود ؛ هيچ‌گاه در عمر خويش پول نداده است كه گوشت بخرد و بخورد و اين شخص « حرضه » ناميده مىشد . سپس « مجعول » كه پارچهء سفيدى بود آورده مىشد و بر روى دستان اين مرد پهن مىشد و بر روى آن « سلفه » كه قطعه‌اى از پارچهء ضخيم بود گذاشته مىشد تا اين مرد نتواند تير افرادى را كه مىخواهد لمس كرده و خارج كند .\r\n( 4 ) در اين هنگام مرد ديگرى مىآمد و پشت سر « حرضه » مىنشست كه « رقيب » ناميده مىشد .\r\nسپس « حرضه » چوبه‌هاى تير را به هم مىزد و يكى را بيرون مىكشيد و بدون آن كه نگاه كند ؛\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nآن را به رقيب مىداد . اگر در اين حال سه چوبهء تيرى كه بيرون مىكشيد از آنهايى بود كه نصيبى نداشتند ؛ دوباره تير ديگرى بيرون مىكشيد و اگر اوّلين تيرى كه بيرون مىكشيد ؛ فذّ بود ، در اين صورت او نصيب خودش را كه يك سهم بود بر مىداشت و براى نه سهم باقى مانده ، تير ديگرى را بيرون مىكشيدند . اگر توأم خارج مىشد ، دو سهم را بر مىداشت و براى هفت سهم باقى مانده ، تير ديگرى را بيرون مىكشيدند و در اين هنگام اگر معلّى خارج مىشد ؛ هفت سهم باقى مانده را بر مىداشت .\r\n( 1 ) در اين هنگام پرداخت پول حيوان بر عهدهء كسانى بود كه سهمشان در نيامده بود و آنها عبارت بودند از : صاحبان « رقيب » و « حلس » و « نافس » و « مسبل » و براى اين تيرها هيجده سهم بود و پول حيوان هم به هيجده جزء تقسيم مىشد و هر شخصى به اندازهء سهمى كه مىبايست از گوشت ببرد ، غرامت حيوان را بر عهده مىگرفت .\r\n( 2 ) در اين ميان اگر اولين تيرى كه بيرون كشيده شده بود ، معلّى بود ؛ صاحب آن هفت سهم از گوشت را بر مىداشت و مىبايست كسانى كه تيرهايشان خارج نشده است ، پول حيوان را بپردازند و محتاج بودند كه حيوان ديگرى را هم ذبح كنند ؛ زيرا در باقىماندهء تيرها ، مسبل وجود داشت كه داراى شش سهم بود ، در حالى كه از گوشت تنها سه سهم باقى مانده بود . سپس اگر حيوان دومى را ذبح مىكردند و يكى از تيرها را بيرون مىكشيدند و از قضا مسبل خارج مىشد ، وى سه سهم از حيوان قبلى و سه سهم از حيوان دومى را بر مىداشت و مىبايست كه در مورد حيوان اولى پول بپردازد ؛ ولى در مورد حيوان دومى چيزى نمىپرداخت ؛ چون برنده شده بود . در اين هنگام از حيوان دومى هفت سهم باقى مانده بود كه بر سر آن تيرها را بيرون مىكشيدند . اگر تير « نفاس » خارج مىشد ، وى پنج سهم را بر مىداشت و در مورد حيوان دوّم پولى را نمىپرداخت ؛ زيرا تيرش برنده شده بود و تنها در مورد حيوان اوّلى غرامت مىپرداخت . در اين حال دو سهم از گوشت ، باقى مانده بود و در ميان تيرهاى باقى مانده « حلس » قرار داشت كه داراى چهار سهم بود ؛ لذا مىبايست حيوان ديگرى را نحر كنند تا اين چهار سهم تكميل شود .\r\n( 3 ) اگر حيوان سوم را مىكشتند و « فلس » از ميان تيرها بيرون كشيده مىشد ؛ دو سهم از حيوان دوم و دو سهم از حيوان سوم بر مىداشت و در مورد حيوان سوم پولى را نمىپرداخت ؛ زيرا تيرش برنده شده بود و در اين حال هشت سهم باقى مىماند كه تيرها طورى بيرون كشيده مىشد تا مطابق با هشت سهمى باشد كه باقى مانده بود و اين در عوض پرداخت پول حيوان‌ها بود .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n( 1 ) البته گاهى اتفاق مىافتاد كه اجزاى گوشت مطابق با سهم‌هاى تيرها بود و نيازى به حيوان دوّم پيدا نمىشد و تنها در صورتى حيوان دوّم ذبح مىشد كه نسبت به بعضى از تيرها نقصان سهم وجود داشت . در اين ميان اگر كسى كه تيرش برنده شده است براى مرتبهء دوم وارد مسابقه شود و ببازد ، در اين صورت مىبايست تنها پول حيوانى را بپردازد كه تيرش در آن بازنده شده است . همچنين اگر چيزى از اجزاى گوشت ، پس از خارج كردن تمام چوبه‌هاى تير باقى مىماند ؛ ميان فقراى عشيره تقسيم مىشد .\r\nاين بود خلاصهء « ميسر » كه عرب‌هاى جاهل بدان افتخار مىكردند و مىپنداشتند كه اين از افعال شرافتمندانه و كريمانه است و در اين مورد اشعار بسيارى مىسروده‌اند و بر اين كار خويش افتخار مىكردند . » « 1 »\r\n( 2 )\r\n\r\nيهود در يثرب و نصارى در نجران و شام\r\nقيصر روم ، تيتوس بر شام و فلسطين و قدس مسلط شد و در سال 70 ميلادى هيكل يهود را منهدم كرد . سپس قيصر هوريان در سال 132 م . آنها را تار و مار كرد و در نتيجه بسيارى از آنها به حجاز و عدهء كمى به يمن فرار كردند . « 2 »\r\nچنين به نظر مىرسد كه قيصرهاى روم به خاطر تسلط بر يمن به اين سرزمين لشكركشى مىكردند ؛ زيرا قافله‌هاى تجارى فراوانى به اين سرزمين رفت و آمد مىكردند . همين لشكركشىها و اعزام گروه‌هاى تبشيرى ، از عوامل مهم نفوذ مسيحيت ، از ابتداى قرن چهارم ميلادى در يمن بوده است . حتى در عصر جاهلى ( قرن پنجم ميلادى ) نصرانيت در نجران و سرزمين‌هاى ديگر منتشر شده بود كه البته نجران از مهم‌ترين مراكز آن بود . « 3 »\r\n( 3 ) نسب‌شناسان عرب معتقدند كه غساسنهء شام ، در اصل يمنى و از عرب‌هاى جنوب بوده‌اند كه همراه با قبايل بسيارى از قبيل : جزام و عاملة و قضاعه و كلب به سوى شمال هجرت كرده‌اند و گفته مىشود كه آنها در آنجا به عرب‌هاى ضجاعمه برخوردند و پس از جنگى بر آنها غالب شدند و حكومت آنجا را به دست گرفتند . مورخان عرب گمان مىكنند كه مؤسس سلسلهء آنها\r\n\r\n\r\n","description":"","footnote":"\r\n( 1 ) . تاريخ يعقوبى ، ج 1 ، 259 - 261 .\r\n( 2 ) . جواد على ، تاريخ عرب قبل از اسلام ، ص 6 و الحياة العربية فى الشعر الجاهلي ، ص 126 - 143 .\r\n( 3 ) . الحياة العربية ، ص 142 - 150 .\r\n","page_name":" 113 ","page_number":113},
  {"content":"\r\n\r\nجفنة بن عمرو بوده است و براى همين به آنها آل جفنه مىگويند . آنها خانه‌هايشان را در شرق اردن بنا كردند و گويى در ابتدا با چادرها و شترها و چارپايانشان از جايى به جاى ديگر كوچ مىكرده‌اند و جابيه ، جولان و جلولا و حتى جلّق در نزديكى دمشق را زير پا مىگذاشتند .\r\n( 1 ) رومىهاى بيزانس آنها را به خود نزديك كرده و امتيازاتى به آنها بخشيدند و آنها را به عنوان سپرى بين خويش و صحرانشينان بدوى و غارت و حمله‌هايشان قرار دادند و از آنها در جنگ با عرب‌هاى مناذره در شهر حيره‌ى عراق استفاده مىكردند .\r\n( 2 ) مستندات تاريخى محكمى در اختيار ما نيست كه تاريخ حكومت آنها را مشخص كند ؛ ولى قدر مسلّم اين است كه حكومتشان پس از سيطرهء روم بر مملكت تدمر كه در سال 273 م .\r\nآن را ويران كردند ، به وجود آمده است ؛ اما تاريخ قبل از اواخر قرن پنجم ميلادى مبهم و پيچيده است و اولين پادشاهى كه اخبار وارده دربارهء او مىتواند از جهت تاريخى اطمينان‌بخش باشد ؛ جبله است كه در سال 497 م . با فلسطين به جنگ پرداخت .\r\n( 3 ) نصرانيت در بين عرب‌هاى شام كه عبارت بودند از : غساسنة ، عاملة ، قضاعة ، كلب و جذام انتشار يافت و آنها در حدود سال پانصد ميلادى ، مذهب منوفستين يا يعاقبه‌اى را كه منسوب به يعقوب برادعى بود ؛ داشتند . وى معتقد بود كه مسيح داراى اقنوم واحدى است ؛ يعنى داراى طبيعت بشرى غير الهى مىباشد .\r\n( 4 ) قبيلهء بكر بن وائل در ديار بكر كه در مسير شام به سوى عراق واقع شده بود ؛ ساكن بودند و بعد از آنها در امتداد شمال عراق ، قبايل إياد و تغلب زندگى مىكردند و نصرانيت يعقوبى هم در بين آنها نفوذ كرده بود ، بلكه بايد گفت كه نصرانيت در حيره كه نزديك كوفه قرار داشت به صورت جدى منتشر شده بود و به اهالى آنجا به خاطر عبادت خداوند ، عباديين مىگفتند ، ولى اينها غير از يعاقبه بودند و به آنها نساطره كه منسوب به نسطوريوس ، ( متوفاى سال 450 م . ) است ؛ مىگفتند . اين شخص عقيده داشت كه مسيح داراى دو اقنوم يا طبيعت است : لاهوتى و ناسوتى . در اواخر كار ايشان هم نعمان بن منذر و خواهرش هند و دخترش به نصرانيت گرويدند و هند ديرى را بنا كرد .\r\n( 5 ) در مكه كنيزهاى رومى « 1 » و دو غلام نصرانى از منطقهء عين تمر عراق « 2 » و تعداد زيادى از\r\n\r\n\r\n","description":"","footnote":"\r\n( 1 ) . اسد الغابة ، ج 1 ، ص 387 .\r\n( 2 ) . اسباب النزول ، ص 213 - 220 .\r\n","page_name":" 114 ","page_number":114},
  {"content":"\r\n\r\nبردگان حبشى كه نصرانى بودند ؛ زندگى مىكردند . در طائف هم عداس نصرانى كه از اهالى نينوا در شمال عراق بود ؛ زندگى مىكرد و كمى قبل از ظهور اسلام ، در مكه هم افرادى به نصرانيت گرويده بودند كه از جملهء آنها عتبة بن ابى لهب و عثمان بن حويرث و ورقة بن نوفل بودند . « 1 »\r\n( 1 ) در اواخر قرن ششم ميلادى ، يهوديان يمن توانستند كه در « ذى نؤاس » ، پادشاه يمن تأثير بگذارند و شايد علّت اصلى تأثيرپذيرى وى از يهود آن بود كه وى را از سيطرهء نصرانيّت در سرزمينش ترسانده بودند و اين كه درهاى كشور يمن به روى نصاراى حبشه بدون هيچ مقاومتى گشوده مىشود . بنابراين او را به دين خويش در آوردند و به وسيله او از نصاراى يمن انتقام گرفتند . آنان او را تحريك كردند كه نصاراى نجران را اذيت كند و آنها را داخل گودال‌هايى كه در زمين كنده بودند ، بسوزاند و از آنجا كه نصرانيت در آن روز حقانيتى بيشتر از يهوديت داشت ؛ خداى متعال مىفرمايد :\r\n     « قُتِلَ أَصْحابُ الْأُخْدُودِ النَّارِ ذاتِ الْوَقُودِ إِذْ هُمْ عَلَيْها قُعُودٌ وَ هُمْ عَلى ما يَفْعَلُونَ بِالْمُؤْمِنِينَ شُهُودٌ وَ ما نَقَمُوا مِنْهُمْ إِلَّا أَنْ يُؤْمِنُوا بِاللَّهِ الْعَزِيزِ الْحَمِيدِ »      « 2 » . مرگ بر اصحاب اخدود ، در گودال‌هايى پر از آتش كه در كنارش نشسته بودند و آنچه را بر مؤمنان مىرفت تماشا مىكردند و هيچ ايرادى جز ايمان آوردن به خداوند پيروزمند ستوده نداشتند .\r\n( 2 ) تا اين كه نصاراى حبشه به انتقام گرفتن از خون هم‌كيشان خود پرداختند و حكومت « ذى نؤاس » را در سال 525 م . به فرماندهى ابرهه نابود كردند و پنجاه سال در آنجا به حكومت پرداختند .\r\nدر اين مدت ، نصرانيت مورد حمايت و پشتيبانى قرار گرفت و عدهء زيادى به آن گرويدند و كنيسه‌هاى فراوانى در شهرها بنا گرديد كه مشهورترين آنها كنيسهء نجران بود كه ابرهه آن را بنا كرده بود و به تزيين و زيبايى آن بسيار اهتمام مىورزيد . از جمله كنيسه‌هاى مشهور ، قلّيس در صنعاء بود و اين كلمه معرّب‌شدهء كلمهء يونانى كليسا مىباشد . گفته مىشود كه ابرهه اين كنيسه‌ها را با طلا و نقره و سنگ‌هاى مرمر و انواع رنگ‌ها و گوهرها تزيين كرده بود . ! و وسايل بنّايى و سنگ‌هاى منقوش به طلا را براى ساخت آنها حمل كرده بود و مجسمه‌هايى از طلا و\r\n\r\n\r\n","description":"","footnote":"\r\n( 1 ) . تاريخ يعقوبى ، ج 1 ، ص 257 .\r\n( 2 ) . بروج ( 85 ) ، 4 - 8 .\r\n","page_name":" 115 ","page_number":115},
  {"content":"\r\n\r\nنقره و منبرهايى از آبنوس و عاج « 1 » در آنها نهاده بود تا اين كه مسلمانان آن را به مسجد تبديل كردند كه هنوز هم باقى است . « 2 »\r\n( 1 ) حكومت ابرهه باعث شد كه يهوديان از يمن خارج شوند و در جاهاى مختلف پراكنده شوند . البته عده‌اى از آنها در همان جا باقى ماندند تا اين كه اسلام آنجا را فرا گرفت و آنها به اسلام گرويدند كه از جملهء آنها « كعب الاحبار » و « وهب بن منبّه » بودند .\r\nمهم‌تر از يهوديان يمن ، يهوديان حجاز بودند كه به صورت قبايل و دسته‌هاى فراوانى در واحه‌هاى يثرب و خيبر و وادى القرى و تيماء پراكنده شده بودند و در يثرب قبايلى از آنها زندگى مىكردند كه مهم‌ترينشان عبارت بودند از : بنى نضير ، بنى قريظه ، بنى قينقاع و بنى تهدل و . . .\r\n( 2 )\r\n\r\nسنت‌هاى جاهليت در مورد شتر و گوسفند\r\nدر قرآن كريم آمده است :  « ما جَعَلَ اللَّهُ مِنْ بَحِيرَةٍ وَ لا سائِبَةٍ وَ لا وَصِيلَةٍ وَ لا حامٍ وَ لكِنَّ الَّذِينَ كَفَرُوا يَفْتَرُونَ عَلَى اللَّهِ الْكَذِبَ وَ أَكْثَرُهُمْ لا يَعْقِلُونَ »  « 3 » خداوند براى بحيره ، سائبه ، وصيله و حام حكمى نكرده است ولى كافران بر خدا دروغ مىبندند و بيشترشان در نمىيابند .\r\n( 3 ) عيّاشى در كتاب تفسيرش از امام صادق عليه السّلام نقل كرده است كه : اهل جاهليت به هنگامى كه شترى دوقلو مىزاييد ، مىگفتند : اين شتر واصله شده است و كشتن و خوردن گوشت آن را حلال نمىدانستند و هنگامى كه شترى شكم دهمش را مىزاييد ؛ مىگفتند : اين شتر سائبه شده است و خوردن و سوار شدنش را جايز نمىدانستند . حامى هم به شتر فحل ( نر ) مىگفتند كه خوردن آن را حلال نمىدانستند و خداوند دستور داد كه هيچ كدام از اينها حرام نيستند « 4 » .\r\n( 4 ) و شيخ طوسى رحمه اللّه در « التبيان » از محمد بن اسحاق نقل مىكند كه گفت :\r\nوصيلة ، گوسفند ماده‌اى بود كه پنج مرتبه پىدرپى دوقلو مىزاييد و تمام اين دوقلوها هم ماده بودند و در اين هنگام مىگفتند كه اين گوسفند وصيلة شده است و بعد از آن اگر اين گوسفند بچه‌اى مىآورد مىگفتند كه اين مال فرزندان مذكر است و چيزى از آن به اناث نمىرسد !\r\n\r\n\r\n","description":"","footnote":"\r\n( 1 ) . تفسير طبرى ، ج 3 ، ص 193 .\r\n( 2 ) . العصر الجاهلى ، ص 97 - 100 .\r\n( 3 ) . مائده ( 5 ) ، 103 .\r\n( 4 ) . تفسير عياشى ، ج 1 ، ص 347 .\r\n","page_name":" 116 ","page_number":116},
  {"content":"\r\n\r\nسائبه به شتر ماده‌اى مىگفتند كه ده مرتبه پىدرپى بچهء ماده مىزاييد و پس از آن سيّبه مىشد و آنگاه بر آن سوار نمىشدند و پشم آن را نمىگرفتند و هيچ كسى جز مهمان شير آن را نمىنوشيد .\r\nبحيره به بچه شترى مىگفتند كه از سائبه متولد مىشد و آنگاه گوشش را مىبريدند و او را با مادرش آزاد مىگذاردند و از آن سوارى نمىگرفتند و پشمش را نمىچيدند و شيرش را جز مهمان نمىنوشيد . « 1 »\r\n( 1 ) از اهل لغت نقل شده است كه گفته‌اند : وصيله به گوسفندى مىگفتند كه اگر بچهء ماده مىزاييد ، براى خودشان برمىداشتند و اگر بچهء نر مىزاييد ، به گمان اين كه مال الهه‌هايشان است ؛ آن را ذبح مىكردند و اگر دوقلو مىزاييد كه يكى مذكر و ديگرى مؤنث بود ؛ مىگفتند :\r\nاين مذكر به مؤنث وصل شده است و لذا آن را براى الهه‌هاى خويش ذبح مىكردند .\r\n( 2 ) در مورد بحيره مىگفتند كه در زمان جاهليّت هنگامى كه شترى پنج بار مىزاييد و آخرين زايمانش ، يك شتر مذكر بود ، گوشش را مىشكافتند و سوار شدن و كشتن آن را جايز نمىدانستند و از هيچ چراگاه يا آبشخورى منعش نمىكردند .\r\nدر مورد سائبه مىگفتند كه در زمان جاهليّت هنگامى كه يكى براى رسيدن مسافر يا شفاى مريضش و شبيه آن چيزى را نذر مىكرد ؛ مىگفت : ناقهء من سائبه باشد . و از اين جهت شبيه بحيره بوده است .\r\n( 3 ) طبرسى در مجمع البيان قول اهل لغت را به زجاج اسناد داده و در مورد حامى گفته است :\r\nحامى به شتر نرى مىگفتند كه ده شتر از صلب او به وجود مىآمد و پس از آن عرب‌ها مىگفتند كه پشت اين شتر گرم شده است و پس از آن چيزى را بر آن بار نمىكردند و او را از هيچ آب و علفى منع نمىكردند . اين مطلب را از زجاج و ابى عبيده و ابن مسعود و ابن عباس نقل كرده است .\r\n( 4 ) وى سپس به نقل از مفسّران از ابن عباس از نبى اكرم صلّى اللّه عليه و آله نقل كرده است كه گفت : پس از آن كه عمرو بن لحىّ بن قمعة بن خندف ، حكومت مكه را به دست گرفت ؛ اولين كسى بود كه دين حضرت ابراهيم را نداشت و بت‌پرستى را پيشه كرد و به ساخت و نصب بت‌ها پرداخت .\r\nاو بود كه بحيره را قرار داد و سائبه را آزاد گذاشت و وصيله را وابسته به خود دانست و حامى\r\n\r\n\r\n","description":"","footnote":"\r\n( 1 ) . التبيان ، ج 4 ، ص 38 و از ابن اسحاق در سيره ، ج 1 ، ص 91 .\r\n","page_name":" 117 ","page_number":117},
  {"content":"\r\n\r\nرا مورد حمايت قرار داد . و هرآينه او را در آتش جهنم ديدم كه بوى تعفنش جهنميان را اذيت مىكرد . « 1 »\r\n( 1 )\r\n\r\nحماسهء عرب قبل از اسلام\r\nمىتوانيم بگوييم كه عرب قبل از اسلام نمونهء كاملى از شرارت ، حرص و منفعت طلبى بشرى بوده است و به هر چيزى از زاويهء خاص منفعت طلبى خويش مىنگريسته است . در هر زمينه‌اى ادعاى شرافت و كرامت نسبت به ديگران مىكرد و به طرز عجيبى عاشق آزادى بود و از هر گونه قيد و بندى نفرت داشت .\r\n( 2 ) اين خلدون در اين باره مىگويد : « اگر اعراب بر سرزمينى غلبه پيدا مىكردند ، آن را به ويرانى مىكشاندند ؛ زيرا كه توحّش و بىفرهنگى جزء ذات و اخلاق آنها شده بود و هميشه سعى مىكردند كه از زير فرمان حكومت و قانون خارج باشند و از نافرمانى در مقابل سياست حاكم لذت مىبردند و اين چنين اخلاق و طبيعتى با عمران و آبادانى متناقض است . آنها به كوچ‌نشينى و غلبه بر ديگران عادت كرده بودند و بر آنچه كه در دست مردم بود دستبرد مىزند و رزق خويش را در سايهء شمشيرهايشان جستجو مىكردند و در دست درازى به اموال مردم حد و مرزى نمىشناختند و بلكه هر چه از اموال و سرمايه‌هاى مردم را كه در دسترس آنها قرار مىگرفت غارت و چپاول مىكردند . » « 2 »\r\n( 3 ) بلى ، عرب قبل از اسلام به جنگ و خون‌ريزى عادت كرده بودند و منطق حاكم بر آنها اين بود : خون را جز با خون نمىتوان شست . بر همين اساس به چپاول و غارت اموال ديگران عادت كرده بودند و به اين كردار زشت خويش افتخار مىكردند و حتى هنگامى كه يك شاعر جاهليت ، مشاهده مىكند كه قوم و قبيله‌اش از غارتگرى عاجزند ، آرزو مىكند كه اى كاش به جاى اين قوم ، قوم ديگرى داشت كه اهل غارت و چپاول‌گرى بودند :\r\n فليت لى بهم قوما اذا ركبوا * شنوا الإغارة فرسانا و ركبانا \r\nاى كاش به جاى اين قوم ، قوم ديگرى داشتم كه سواره و پياده به جنگ و غارت‌گرى مىپرداختند .\r\n\r\n\r\n","description":"","footnote":"\r\n( 1 ) . مجمع البيان ، ج 3 ، ص 390 . و سيرهء ابن اسحاق ، ج 1 ، ص 78 ، 79 .\r\n( 2 ) . مقدمهء ابن خلدون ، ص 149 .\r\n","page_name":" 118 ","page_number":118},
  {"content":"\r\n\r\nقرآن كريم هم به اين خصلت اشاره كرده و مىفرمايد :  « وَ كُنْتُمْ عَلى شَفا حُفْرَةٍ مِنَ النَّارِ فَأَنْقَذَكُمْ مِنْها »  « 1 » .\r\n( 1 )\r\n\r\nخرافات در ميان اعراب جاهلى\r\nقرآن كريم بيان مىكند كه از جمله اهداف بعثت رسول اكرم عليه السّلام اين بوده است كه :  « يَضَعُ عَنْهُمْ إِصْرَهُمْ وَ الْأَغْلالَ الَّتِي كانَتْ عَلَيْهِمْ »  « 2 » ؛ غل و زنجيرهايى را كه بر آنها بسته شده بود باز مىكند و كنار مىگذارد .\r\nاين غل و زنجيرهايى كه آنها را در بر گرفته بود ؛ چه بوده است ؟ بىترديد اين غل و زنجيرها از آهن نبوده است بلكه خرافات و اوهامى بوده كه مانع از رشد افكار و انديشه‌ها مىشده است و شكّى نيست كه اينها كم اهميت‌تر از غل و زنجيرهاى آهنى نبوده است ؛ زيرا گاهى تا هنگامهء مرگ بر دست و پاى انسان بسته شده است و او را از هر حركتى بازمىدارد و حتى مانع از شناخت و حلّ مشكل مىگردد ، در حالى كه اگر انسان داراى عقل سليم و آزادى باشد ؛ مىتواند هر گونه قيد و بندى را از خويش دور كند .\r\n( 2 ) از جمله مفاخر رسول اللّه صلّى اللّه عليه و آله اين بوده است كه به مبارزه با اوهام و خرافات پرداخت و عقل بشرى را از اين آلودگى شستشو داد ، در حالى كه سياست‌مداران جهان كه تمام همت آنها در اين است كه بر مردم رياست و سرورى كنند ، از هر چيزى براى رسيدن به اهداف و مقاصد خويش كمك مىگيرند و حتى اگر عقايد خرافى و قصه‌هاى قديمى به تأييد رياست و حكومت آنها مىپردازد ؛ آنها را ترويج كنند و به رشد و توسعهء آنها دامن بزنند و اگر افراد انديشمندى كه صاحب نظر و منطق هستند ، به مبارزه با اين اوهام و خرافات پرداختند ، به عنوان دفاع از آراء و عقايد و افكار مردم با آنها مبارزه كنند .\r\n( 3 ) اما رسول اللّه صلّى اللّه عليه و آله نه تنها با اين اوهام و خرافاتى كه براى جامعه ضرر داشت ؛ ستيز كرد ؛ بلكه با افكار و عقايد انحرافى هم كه او را تأييد مىكرد به مبارزه پرداخت و كوشيد مردم را به گونه‌اى تربيت كند كه پيرو دليل و منطق باشند ، نه پيرو قصّه‌ها و خرافات .\r\nبرقى در كتاب المحاسن با سندى از ابى الحسن موسى بن جعفر عليه السّلام نقل مىكند كه آن\r\n\r\n\r\n","description":"","footnote":"\r\n( 1 ) . آل عمران ( 3 ) ، 103 .\r\n( 2 ) . اعراف ( 7 ) ، 157 .\r\n","page_name":" 119 ","page_number":119},
  {"content":"\r\n\r\nحضرت گفت : هنگامى كه ابراهيم ، فرزند رسول اكرم صلّى اللّه عليه و آله رحلت كرد ، كسوف به وقوع پيوست و مردم پيش خود گفتند كه اين خورشيد گرفتگى به خاطر مرگ فرزند رسول خدا صلّى اللّه عليه و آله بوده است . امّا پيامبر صلّى اللّه عليه و آله بر منبر رفت و پس از حمد و ثناى الهى گرفت :\r\n« اى مردم ! ماه و خورشيد دو آيه از آيات الهى هستند كه به امر او در جريان مىباشند و هيچ‌گاه به خاطر مرگ يا زندگى كسى كسوف و خسوف پديد نمىآيد . پس هنگامى كه كسوف يا خسوف رخ داد ؛ نماز بخوانيد » . سپس از منبر پايين آمد و همراه مردم نماز كسوف را خواند . « 1 »\r\n( 1 ) پر واضح است كه انتشار اين مطلب كه كسوف به خاطر مرگ ابراهيم ، فرزند رسول خدا صلّى اللّه عليه و آله بوده است ، باعث ارادت و علاقهء بيشتر مردم به وى مىگردد و مقبوليّت رسالتش را بيشتر مىكند ، اما پيامبر اكرم صلّى اللّه عليه و آله به دنبال اين نبود كه با خرافات مورد تأييد قرار بگيرد .\r\nمبارزهء رسول الله صلّى اللّه عليه و آله با خرافات و به ويژه با بت‌پرستى و شرك ، مخصوص دوران رسالتش نبوده است ؛ بلكه وى در هنگام طفوليت و نوجوانىاش هم با اينها مبارزه مىكرد .\r\nعلّامه مجلسى در كتاب شريف بحار الانوار به نقل از المنتقى فى احوال المصطفى كه مربوط به كازرونى از علماى اهل سنت است ، با سندى از ابن عباس از حليمهء سعديه نقل مىكند كه گفت :\r\n« هنگامى كه سه سال آن حضرت تمام شد ، روزى به من گفت : اى مادر ! چرا امروز برادرانم را نمىبينم ؟ گفتم : پسرم ! آنها گوسفندان را به چرا برده‌اند . به من گفت : چرا مرا با آنها نفرستادى ؟\r\nگفتم : آيا اين كار را دوست دارى ؟ گفت : بله ، پس صبح روز بعد او را بيدار كردم و روغن بر موى وى ماليدم و بر چشمانش سرمه كشيدم و گردن‌بندى را كه داراى نگين جزع يمنى بود به گردنش آويختم . پس آن را در آورد و گفت : دست نگهدار مادرم ! به همراه من كسى است كه در همه حال مرا حفظ مىكند . « 2 »\r\n( 2 ) در واقع عقايد تمام ملل به هنگامهء ظهور اسلام آميخته با خرافات و اوهام بود .\r\nاسطوره‌هاى ساسانى و يونانى بر افكار و انديشه‌هاى ساير ملل مسلّط بود در حالى كه آنها از پيشرفته‌ترين ملل در آن روزگار شناخته مىشدند . حتى امروزه هم خرافات بسيارى در ميان ملت‌هاى جهان رواج دارد كه فرهنگ جديد هم نمىتواند آنها را از زندگى مردم دور كند .\r\n\r\n\r\n","description":"","footnote":"\r\n( 1 ) . المحاسن ، ص 313 .\r\n( 2 ) . بحار الانوار ، ج 15 ، ص 392 .\r\n","page_name":" 120 ","page_number":120},
  {"content":"\r\n\r\n( 1 ) تاريخ ، اسطوره‌ها و خرافات زيادى را از مردم جزيرة العرب ثبت كرده است كه سيد محمود آلوسى بسيارى را در كتاب بلوغ الأرب فى معرفه احوال العرب جمع‌آورى نموده است و شواهدى از اشعار جاهلى و غيره را در مورد آنها آورده است . با مراجعه به اين كتاب با انبوهى از خرافات مواجه مىشويم كه عقل عرب‌هاى جاهليت را فرا گرفته بوده است و اين اسطوره‌ها يكى از عوامل عقب‌ماندگى آنها از ساير ملل در آن روزگار و مانع عظيمى در مقابل پيشرفت اسلام بوده است . براى همين ، نبى اكرم صلّى اللّه عليه و آله كوشيد تا آن اساطير و اوهام را از صفحهء ذهن اعراب جاهلى پاك كند . وى هنگامى كه معاذ بن جبل را به يمن فرستاد به وى فرمود : « تمام سنت‌هاى جاهليت را نابود كن ، مگر آنچه را كه مورد تأييد اسلام باشد و تمام دستورهاى بزرگ و كوچك اسلام را آشكار كن » « 1 » .\r\n( 2 )\r\n\r\nنمونه‌هايى از خرافات اعراب جاهلى\r\n( 3 )\r\n\r\nالف ) روشن كردن آتش براى نزول باران :\r\nجزيرة العرب منطقه‌اى است كه هميشه با خشك‌سالى مواجه بوده است ، براى همين مردم مقدارى هيزم از درخت‌هاى قشر و سلح ( كه خوش‌سوز بوده ) جمع مىكردند و به دنبال گاو نرى مىبستند و او را به دامنهء كوهى هدايت مىكردند . آنگاه آن پشتهء هيزم را به آتش مىكشيدند . وقتى كه آتش شعله‌ور مىشد ؛ گاو نر شروع به دويدن و خرناسه كشيدن مىكرد و اعراب جاهلى آن را به منزلهء رعد و برق مىدانستند ، يعنى آتش را نشانهء برق و خرناسهء گاو نر را نشانهء رعد مىدانستند و معتقد بودند كه اين كار براى نزول باران مفيد است !\r\n( 4 )\r\n\r\nب ) گاو نر را كتك مىزدند تا گاو ماده آب بياشامد !\r\nگاهى گله‌اى از گاوها را پيش آب مىبردند و در اين هنگام گاو نر آب مىخورد ؛ ولى گاوهاى ماده آب نمىخوردند . آنها علت اين كار را وجود جن در شاخ‌هاى گاو نر مىدانستند . و او را كتك مىزدند تا گاوهاى ماده آب بنوشند و شاعر هم در اين باره مىگويد :\r\n فانّى إذا كالثّور يضرب جنبه * اذا لم يعف شربا و عافت صواحبه ! \r\nدر اين صورت من همانند گاو نرى هستم كه او را كتك مىزنند تا گاوهاى ماده آب بنوشند .\r\n\r\n\r\n","description":"","footnote":"\r\n( 1 ) . تحف العقول ، ص 25 .\r\n","page_name":" 121 ","page_number":121},
  {"content":"\r\n\r\n( 1 )\r\n\r\nج ) شتر نر سالم را داغ مىزدند تا شتر مادهء مريض خوب شود !\r\nهنگامى كه شتر ماده‌اى مريض مىشد و در دهانش يا اطراف آن زخم‌ها و شكاف‌هايى ايجاد مىشد ؛ شتر نر سالمى را مىآوردند و به دهان و دست‌ها و بازوانش داغ مىزدند تا به گمان آنها شترهاى ماده خوب شوند ! البته بعضى از مؤرخان متأخر احتمال داده‌اند كه اين كار ريشهء علمى و پزشكى داشته و شايد همان مايه‌كوبى باشد ؛ ولى هنگامى كه مشاهده مىكنيم آنها اين كار را تنها با يك شتر نر انجام مىدهند ؛ مىفهميم كه چيزى جز خرافه و اوهام نبوده است .\r\n( 2 )\r\n\r\nد ) شترى را بر قبر حبس مىكردند تا ميت به هنگام حشر بر آن سوار شود !\r\nهنگامى كه شخص بزرگى از آنها فوت مىكرد ، در كنار قبرش گودالى را حفر مىكردند و شترى را در آن حبس مىنمودند تا از گرسنگى و تشنگى بميرد و گمان مىكردند كه ميّت سوار آن مىشود و در روز حشر پياده و بدون وسيله نمىماند .\r\n( 3 )\r\n\r\nه ) پى كردن شترى بر سر قبر ميت !\r\nهنگامى كه شخص كريم و بزرگى از آنها فوت مىكرد ، شترى را براى پذيرايى از مهمان‌ها نحر مىكردند و نزديكانش اين شتر را بر بالاى قبرش قربانى مىكردند تا به اصطلاح ميّت را تكريم كرده باشند !\r\nاسلام با تمام اين اوهام و خرافات به مبارزه برخاست و چنين كارهايى را ظلم به حيوانات شمرد و هنگامى كه ما احكام اسلام را در مورد حمايت از حيوانات بررسى مىكنيم ، در مىيابيم كه ظهور اسلام در حقيقت انقلابى عليه اين آداب و افكار جاهلى بوده است . از ميان ده‌ها حكم اسلام در مورد حيوانات ، كافى است به همين نكته توجه كنيم كه اسلام حقوقى را براى حيوان بر عهدهء صاحبش قرار داده است . « 1 »\r\n( 4 )\r\n\r\nو ) درمان بيماران :\r\nبه عقيده آنها اگر مار و عقرب گزيده ، تكه‌اى از مس به همراهش داشت ؛ مىمرد و براى همين گردن‌بندى از طلا و نقره به گردنش مىآويختند تا درمان شود و اگر شخصى به وسيلهء سگ هار گزيده مىشد ، مقدارى از خون بزرگ قبيله يا شيخ عشيره را بر جاى زخم مىگذاشتند تا شفا يابد ! اين رسم در اين بيت معروف آمده است :\r\n احلامكم لسقام الجهل شافية * كما دمائكم تشفى من الكلب \r\n\r\n\r\n","description":"","footnote":"\r\n( 1 ) . در اين باره ر . ك : من لا يحضره الفقيه ، ج 2 ، ص 286 - 292 .\r\n","page_name":" 122 ","page_number":122},
  {"content":"\r\n\r\nبردبارى شما بيمارى خشم و غضب را شفا مىدهد چنان كه خون‌هاى شما بيمارى هارى را درمان مىكند .\r\n( 1 ) هنگامى كه آثار جنون در يكى از آنها ظاهر مىشد ، براى طرد ارواح شرير به استخوان‌هاى اموات و پارچه‌هاى آلوده به كثافت و ناپاكى پناه مىبردند و آنها را بر گردن بيمار مىآويختند . و براى دفع جنون از جنين و اطفال ، دندان گربه يا روباه را به نخى مىآويختند و آن را بر گردن آنها مىانداختند . و هنگامى كه مادرى در دهان يا لب‌هاى فرزندانش دمل و زخم‌هايى را مىديد ؛ طبقى را بر سرش مىنهاد و در ميان تمام قبيله به جمع‌آورى نان و خرما مىپرداخت و آنگاه آنها را به سگ‌ها مىخورانيد تا فرزندانش بهبودى يابند ! زنان ديگر مواظب بودند كه مبادا فرزندانشان از آن نان و خرما چيزى بخورند كه به آن بيمارى مبتلا شوند . اگر بيمارى يكى از آنها استمرار مىيافت ؛ مىگفتند كه مار يا جنّى را كشته است و براى عذر خواهى از جنّ ، شترى از گل مىساختند و مقدارى خرما و گندم و جو بر آن مىنهادند و آن را در ميان دره‌ها رها مىكردند . پس اگر مىديدند كه چيزى از خوراكىها مورد استفاده قرار گرفته است ، پيش خود مىگفتند كه هديه پذيرفته شده و بيمار به زودى خوب خواهد شد و الّا مىگفتند : آنها هديه را قابل ندانسته و آن را قبول نكرده‌اند !\r\n( 2 ) اعراب جاهلى به هنگامى كه وارد روستايى مىشدند و از اجنّه و طاعون مىترسيدند ؛ ده مرتبه در بيرون روستا صداى الاغ در مىآوردند و تكه‌اى از استخوان يا دندان روباه را به گردن مىآويختند ! آنها هنگامى كه در صحرا گم مىشدند ، لباس‌هايشان را در مىآوردند و آن را وارونه مىپوشيدند تا به خانواده‌شان بازگردانده شوند ! و عجيب اين كه به هنگام مسافرت ، نخى را به شاخهء درختى گره مىزدند و هنگام مراجعت ، اگر آن را به همان شكل اوليّه مىديدند ؛ خوش‌حال مىشدند و به وفا و عدم خيانت همسرانشان مطمئن مىشدند و امّا اگر آن را نمىيافتند يا گره‌اش را بازشده مىديدند ؛ زنانشان را به خيانت در غياب خويش متهم مىكردند ! آنها به هنگامى كه دندانى از دندان‌هاى اطفالشان مىافتاد ، آن را به سوى خورشيد پرتاب مىكردند و مىگفتند : اى خورشيد ، دندانى بهتر از اين به ما عنايت كن ! و اگر زنى ، فرزندانش پس از تولد مىمردند ، فرد كشته‌شده‌اى را هفت مرتبه در بغل مىگرفت و عقيده داشتند كه اين كار براى زنده ماندن فرزندانش مفيد است !\r\n( 3 ) اينها نمونه‌هايى از خرافاتى است كه بر محيط زندگى عرب جاهلى سايه افكنده بود و دوران سياه و تاريكى را پديد آورده بود كه مانع از رشد عقل و انديشه آنها مىشد .\r\n\r\n","description":"","footnote":"","page_name":" 123 ","page_number":123},
  {"content":"\r\n\r\n( 1 )\r\n\r\nزن در جامعهء جاهلى\r\nزن در نزد آنان به مثابهء كالايى بود كه مثل حيوانات خريدوفروش مىشد و هيچ ارثى به وى نمىدادند ، بلكه او را نيز به همراه اموال ديگر به ارث مىبردند و مردان هيچ حد و مرزى براى ازدواج با آنها نداشتند و گاهى از آنها كناره‌گيرى مىكردند تا بعضى از اموالى را كه به آنها داده‌اند ؛ پس بگيرند . آنها با همسران پدرانشان ازدواج مىكردند و مانع از ازدواج مجدّد همسران مطلقهء خويش مىشدند و به آنها اجازهء ازدواج مجدّد نمىدادند ، مگر آن كه در قبال آن مالى را بگيرند .\r\nاما دربارهء نظر اسلام دربارهء زن ، همين بس كه به خطبهء رسول اكرم صلّى اللّه عليه و آله در حجّة الوداع اشاره كنيم كه فرمود :\r\n« اى مردم ، زنان شما بر شما حقى دارند و شما هم بر زنانتان حقى داريد . اما حقّ شما اين است كه به شما خيانت نكنند و بدون اجازهء شما به بيگانه‌اى اجازهء ورود به خانه‌هايتان را ندهند و دنبال فحشا و منكر نباشند كه در غير اين صورت خداوند اجازه داده است كه از آنها كناره‌گيرى كنيد و با آنها همبستر نشويد و آنان را به آرامى تنبيه كنيد .\r\nپس اگر از كارهاى زشت خويش دست كشيدند و از شما فرمانبردارى كردند ، بايد كه نفقهء آنها را بر طبق معمول و متعارف بدهيد . شما آنها را به عنوان امانت الهى در دست گرفته‌ايد و بر طبق كتاب خدا آنها را بر خويش حلال كرده‌ايد . پس در مورد امور زنان از خدا بترسيد و به خير و نيكى دربارهء آنها رفتار و سفارش كنيد . » « 1 »\r\n( 2 )\r\n\r\nمبدأ عرب‌هاى عاربه ( أصيل )\r\nآنچه كه عرب‌ها دربارهء تاريخ خويش نگاشته‌اند ، ممزوج با اسطوره‌هاست و تاريخ آنها تا اواسط قرن گذشته مبهم بوده است تا اين كه باستان‌شناسان و مورّخان غربى به قرائت آثار آنها كه با خط مسند بر برج‌ها و هيكل‌ها و بت‌ها و سنگ‌ها نوشته شده بود ؛ اهتمام ورزيدند و سرانجام محققان غربى به اين نتيجه رسيدند كه اعراب جنوبى در يمن از نژاد سامى ( نسل سام\r\n\r\n\r\n","description":"","footnote":"\r\n( 1 ) . تحف العقول ، ص 30 و براى تفصيل بيشتر نگاه كنيد به المرأة فى الشعر الجاهلى ، از على الهاشمى و القيان و الغنا فى الشعر الجاهلى ، از ناصر الدين الأسد و حقوق المرأة فى الجاهلية و الاسلام ، از مؤلف ، در فصلنامهء رسالة الثقلين .\r\n","page_name":" 124 ","page_number":124},
  {"content":"\r\n\r\nفرزند نوح ) بوده‌اند كه در اواخر هزارهء دوم قبل از ميلاد ؛ يعنى در حدود هزار سال قبل از ميلاد و نزديك به پانزده قرن قبل از اسلام از شمال جزيره به جنوب آن كوچ كرده‌اند نه اين كه از بابل عراق آمده باشند . در حالى كه در تاريخ نقلى به ارث رسيده از گذشتگان مىبينيم كه هجرت را از بابل به يمن مىداند . براى مثال مسعودى در مورد اولين كسانى كه به زبان عربى تكلم كرده‌اند مىنويسد : آنها از نسل نوح در بابل عراق بوده‌اند كه بعد از طوفان زندگى مىكردند و از جمله كسانى كه به عربى تكلم مىكرده‌اند ؛ عبارت بوده‌اند از اقوام : يعرب ، جرهم ، عاد ، ثمود ، عملاق ، طسم ، جريس ، و بار ، عبيل و عبد ضخم . سپس يعرب بن قحطان بن عابر بن شالخ بن ارفخشد بن سام بن نوح ( يعنى نسل پنجم بعد از نوح ) و بعضى از فرزندانش كوچ كرده و در يمن ساكن شدند .\r\n( 1 ) بعد از او عاد بن عوص بن ارم بن سام بن نوح و فرزندان و تابعانش كوچ كردند و در أحقاف و أدانى الرمل بين عمان و حضر موت و يمن ساكن شدند و اينها در زمين منتشر شدند و بالتبع مردمان بسيارى از آنها منتشر شدند كه از جملهء آنها : جيرون بن سعد بن عاد بود كه در دمشق ساكن شد و آن را سرزمين خويش قرار داد و ستون‌هاى رخام و مرمر را جمع‌آورى كرد و ساختمان بزرگ و محكمى را بنيان نهاد و آن را « ارم ذات العماد » ناميد .\r\n( 2 ) مسعودى مىگويد كه اين مكان در حال حاضر در دمشق - در سال 332 هجرى - بازارى از بازارها مىباشد كه جلوى در مسجد جامع قرار دارد و جيرون ناميده مىشود . اين بناى عظيم ، قصر اين پادشاه ( جيرون ) بوده است كه درهاى مسى عجيبى دارد و بعضى هنوز بر حالت گذشتهء خود باقى است و بعضى جزء مسجد جامع شده است .\r\nتابعانش كوچ كردند و ما بين حجر تا فرع ، نزديكى وادى القرى كه بين شام و حجاز قرار دارد ساكن شدند و پيغمبرشان حضرت صالح عليه السّلام مىباشد .\r\nبعد از ثمود ، جديس بن عابر بن إرم بن سام بن نوح به همراه فرزندان و تابعانش كوچ كردند و در يمامه ساكن شدند .\r\nبعد از جديس ، عملاق بن لاوذ بن ارم بن سام بن نوح به همراه فرزندان و تابعانش كوچ كردند و در اكناف حرم و تهامه ساكن شدند و سپس به پادشاهان روم وابسته شدند و حكومت روم آنها را بر كرانه‌هاى شام و غرب و الجزيره كه از ثغور شام به حساب مىآمد و حد فاصل بين حكومت روم و فارس بود ؛ مسلط كرد و از جمله حكمرانان آنها : سميدع بن هوبر و اذينة بن سميدع بوده‌اند .\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n( 1 ) سپس طسم بن لاوذ بن ارم بن سام بن نوح بعد از عملاق بن لاوذ ، به همراه فرزندان و تابعانش كوچ كرد و در يمامه ساكن شدند و در آن زمان يمامه را جرّ مىناميدند و بهترين سرزمين و بابركت‌ترين منطقه به شمار مىرفت و انواع درختان و انگورها در آن وجود داشت . آنان باغ‌هايى پيچيدهء درهم و قصرهاى زيبا را ساختند و تعداد افراد طسم زياد شد تا اين كه عملوق بن جديس در ميانشان به پادشاهى رسيد .\r\n( 2 ) عملوق بر طسم و جديس حكم‌رانى مىكرد تا اين كه كم‌كم تعداد جديس هم زياد شد و أسود بن غفار در ميانشان به پادشاهى رسيد . عملوق فردى ظالم و جاهل بود كه هيچ چيز مانع از انجام خواسته‌هايش نمىشد و دائما جديس را مورد قهر و دشمنى خويش قرار مىداد تا اين كه روزى از روزها ، يك زن و شوهر از جديس كه از هم طلاق گرفته بودند و در مورد فرزندشان با هم اختلاف داشتند ؛ نزد عملوق آمدند و از وى خواستند كه بينشان داورى كند كه فرزند متعلق به كدام يك مىباشد . پس عملوق دستور داد كه فرزند را از آنها بگيرند و جزء كنيزان وى قرار دهند . پس آن زن در شعر به مذمّت پادشاه پرداخت و اين شعر به گوش پادشاه رسيد و خشمگين شد و دستور داد كه از اين به بعد هيچ زنى از جديس حق ندارد ازدواج كند مگر آن كه قبل از آن او را نزد وى بياورند تا پرده‌اش را بردارد و آنگاه او را به خانهء شوهر بفرستند . پس از اين دستور ، جديس متحمل ذلت خفت بار و طويلى شدند و همين حكم در مورد آنها اجرا مىشد تا اين كه خواهر أسود ، پادشاه جديس ازدواج كرد و عملوق با او هم همانند ساير زنان رفتار كرد . پس او به ميان قوم خويش رفت و اشعارى را مىسرود كه قومش را عليه قوم طسم تحريض مىكرد . پس از آن أسود غذاى بسيارى آماده كرد و عملوق و رؤساى طسم در يمامه را دعوت كرد و همگى دعوتش را پذيرفتند . در اين حال ناگهان جديس با شمشيرهايشان بر آنها شبيخون زدند و تا آخرين نفرشان را كشتند و آنگاه به سرزمينشان حمله كردند و آن را غارت نمودند .\r\n( 3 ) مسعودى مىگويد : بعد از طسم بن لاوذ ، و بار بن اميم بن لاوذ بن ارم بن سام بن نوح به همراه فرزندان و تابعانش كوچ كردند و در رمل عالج ساكن شدند و به سبب فسادشان در زمين به عذاب الهى دچار شدند و همگى هلاك گرديدند .\r\nبعد از و بار بن اميم ، عبد ضخم بن ارم بن سام بن نوح به همراه فرزندان و تابعانش كوچ كردند و در طائف ساكن شدند و سپس در پى بعضى از حوادث روزگار هلاك شدند و اثرى از آنها باقى نماند و تنها در اشعار جاهلى ذكرى از آنها شده است .\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nبعد از عبد ضخم بن ارم ، جرهم بن قحطان به همراه فرزندان و تابعانش كوچ كردند و سرزمين‌هاى زيادى را پشت سر گذاشتند تا به مكه رسيدند و در آنجا ساكن شدند .\r\nاميم بن لاوذ بعد از جرهم بن قحطان كوچ كرد و در سرزمين فارس ساكن شد و فارس‌ها از فرزندان كيومرث بن اميم بن لاوذ بن ارم بن سام بن نوح هستند كه البته اختلافى هم در آن وجود دارد .\r\nفرزندان كنعان بن حام بن نوح در سرزمين شام ساكن شدند و آن سرزمين هم به خاطر حضور آنها سرزمين كنعان ناميده شد .\r\n( 1 ) مسعودى مىگويد : جماعتى از اهل سيره و اخبار ذكر كرده‌اند كه تمام قبايلى كه نام برديم به صورت كوچ‌نشينى و در چادرها زندگى مىكرده‌اند و سپس به يكجانشينى روى آورده‌اند و اميم و فرزندانش ( يعنى فارس‌ها ) اولين كسانى بودند كه به خانه‌سازى روى آوردند . آنها درختان را مىبريدند و به كمك آن سقف و پشت بام براى منزل‌هايشان درست مىكردند .\r\nتمام امت‌هايى را كه ذكر كرديم ، خداوند عز و جل را انكار نمىكردند و حضرت نوح عليه السّلام را پيامبر خويش مىدانستند و پس از آن به تدريج شبهه‌هايى در عقايدشان ايجاد شد و نفس‌هايشان به لذت‌جويى و تقليد و پيروى از هواى نفس مايل گرديد و هيبت خالق و تقرب به درگاه او را در ساخت تماثيل و عبادت آنها جستجو مىكردند و گمان مىكردند كه اين بت‌ها و تماثيل باعث تقربشان به درگاه الهى مىشوند .\r\n( 2 ) عبيل بن عوص بن ارم بن سام بن نوح به همراه فرزند و تابعانش در سرزمين‌هاى جحفه كه بين مكه و مدينه قرار داشته است ، ساكن شدند و به وسيلهء سيلى به هلاكت رسيدند و براى همين آن منطقه جحفه ناميده شد ؛ زيرا سيل آنها را در خويش فرو برد .\r\nيثرب بن قامة بن مهيل بن ارم بن عبيل به همراه فرزند و تابعانش در مدينه امروزى ساكن شدند و آن منطقه يثرب ناميده شد و اينها هم در اثر حوادث روزگار به هلاكت رسيدند .\r\nخداوند عز و جل از هلاكت قوم عاد و ثمود خبر داده و فرموده است :\r\n   « كَذَّبَتْ ثَمُودُ وَ عادٌ بِالْقارِعَةِ فَأَمَّا ثَمُودُ فَأُهْلِكُوا بِالطَّاغِيَةِ وَ أَمَّا عادٌ فَأُهْلِكُوا بِرِيحٍ صَرْصَرٍ عاتِيَةٍ »    « 1 » ؛ قوم ثمود و عاد قيامت را تكذيب كردند ؛ اما ثموديان به كيفر طغيان هلاك شدند ؛ و اما عاديان به وسيلهء بادى تند و سركش هلاك شدند . خداوند بادى را بر قوم عاد فرستاد كه به\r\n\r\n\r\n","description":"","footnote":"\r\n( 1 ) . الحاقه ( 69 ) ، 4 - 6 .\r\n","page_name":" 127 ","page_number":127},
  {"content":"\r\n\r\nصورت ابر متراكم سرزمينشان را فرا گرفت .  « فَلَمَّا رَأَوْهُ . . .   قالُوا هذا عارِضٌ مُمْطِرُنا »  ؛ پس هنگامى كه عذاب را ديدند . . . گفتند : اين ابرى باران‌زا است . و دربارهء آن سخن مىگفتند كه حضرت هود عليه السّلام آن را شنيد و گفت :  « بَلْ هُوَ مَا اسْتَعْجَلْتُمْ بِهِ رِيحٌ فِيها عَذابٌ أَلِيمٌ »  « 1 » بلكه اين همان چيزى است كه در آمدنش شتاب مىكرديد ، بادى كه عذابى دردناك به همرا آن است .\r\n( 1 ) هنگامى كه اين قبايل هلاك شدند و زمين از آنها خالى شد . افراد ديگرى جايگزين آنها شدند و قومى از بنى حنيفه در يمامه فرود آمدند و آن را وطن خويش قرار دادند ، در حالى كه قبل از آن در سرزمين جحفه ، بين مكه و مدينه فرود آمده بودند .\r\n( 2 ) در مورد بنى حضور اختلاف وجود دارد و گفته شده است كه آنها از فرزندان يافث بن نوح بوده‌اند و بعضى آنها را به عرب‌هاى باديه كه نام برديم ملحق كرده‌اند . اينها امت بزرگى بودند كه صاحب قدرت و هيبت زيادى بودند . بعضى گفته‌اند كه سرزمين آنها در مناطق قنّسرين تا تلّ ماسح تا خناصره تا سرزمين سوريه بوده است و اين شهرها در حال حاضر اضافه بر شهرهاى اطراف حلب از منطقهء قنّسرين در سرزمين شام مىباشد . برخى گفته‌اند آن‌ها در سرزمين سماوه ساكن بوده‌اند و اين سرزمين داراى عمارت‌هاى متصل و باغ‌هاى سرسبز و آب‌هاى روان بوده است و در منطقه‌اى واقع بين عراق تا مرزهاى حجاز و شام قرار داشته است و در حال حاضر به بيابان و صحراهاى خشك و شهرهاى خرابى تبديل شده است .\r\nخداوند شعيب بن مهدّم را به سوى آنها فرستاد تا آنها را هدايت كند و او غير از شعيب بن نويل مىباشد . اين پيامبر در دعوت و وعده و وعيد خويش بسيار اصرار و تلاش كرد و معجزاتى را ارائه نمود و دلايل آشكارى را به اذن خداوند ظاهر كرد ؛ ولى قومش او را تصديق نكردند و وى را به قتل رساندند .\r\n( 3 ) در همان عصر پيامبر ديگرى بود به نام « برخيا بن اجنيا بن رزنائيل بن شالتان » او از فرزندان يهود بن اسرائيل بن اسحاق بن ابراهيم بود . خداوند به او وحى كرد كه به بعضى از پادشاهان شام دستور دهد كه به جنگ عرب‌هايى كه از اصحاب شعيب بن مهدم بوده‌اند ؛ بروند . پس اين پيامبر به همراه لشكريانش روانه شد و سرزمين‌هاى آنها را محاصره كرد . اگر چه آن عرب‌ها براى جنگ آماده شدند ؛ ولى شكست خوردند و متفرق شدند و عقب‌نشينى كردند . در اين ميان بسيارى از آنها اسير شدند و به قتل رسيدند و چنان كه گفته شده است ،\r\n\r\n\r\n","description":"","footnote":"\r\n( 1 ) . الأحقاف ( 46 ) ، 24\r\n","page_name":" 128 ","page_number":128},
  {"content":"\r\n\r\nخداوند در شأن آنها فرموده است « 1 » :  « فَلَمَّا أَحَسُّوا بَأْسَنا إِذا هُمْ مِنْها يَرْكُضُونَ »  « 2 » ؛ به هنگامى كه عذاب ما را احساس كردند به ناگاه از ديارشان گريختند .\r\n( 1 )\r\n\r\nعرب‌ها از فرزندان قحطان\r\nمسعودى مىگويد : « تمام عرب‌هاى عاربه به غير از فرزندان قحطان كه از يعرب بودند ؛ هلاك شدند . پس عاد ، ثمود ، عمالقه ، جرهم ، طسم ، جديس ، و بار ، عبيل و ساير كسانى كه نام برديم ، هلاك شدند و تنها عرب‌هايى كه تاكنون باقى مانده‌اند ، از فرزندان قحطان و معدّ مىباشند . و نمىدانيم كه آيا گروه‌هاى ديگرى از مردم عرب به غير از عرب‌هاى قحطان و معدّ در زمين باقى مانده‌اند يا خير ؟ » « 3 »\r\n( 2 ) وى مىگويد : « آنچه در مورد انساب يمن و اعتقادات كهلان و حمير كه از فرزندان قحطان در اين وقت هستند به دست مىآيد و با توجه به آنچه كه از گذشته و به وسيلهء فرزندان از پدران نقل گرديده است و به كمك آنچه كه از تاريخ قديم عرب و غير عرب به دست آورده‌ام و با عنايت به اين كه اكثر پيرمردان قحطانى كه از حمير و كهلان در سرزمين يمن و تهائم و انجار و حضرموت و أحقاف و عمان و غيره هستند را ديده‌ام ؛ به اين نتيجه رسيده‌ام كه نسب صحيح قحطان اين است : قحطان فرزند عابر بن قنان بن ارفخشد بن سام بن نوح . عابر سه فرزند به نام‌هاى فالغ و قحطان و ملكان داشته است و قحطان سى و يك فرزند پسر داشته است كه يكى از آنها يعرب بوده است و يعرب فرزندى به نام يشجب و يشجب فرزندى به نام عبد شمس داشته است كه وى براى رسيدن به حكومت به جنگ پرداخت و عده‌اى را به قتل رسانيد و عده‌اى را اسير كرد و لذا به سبأ ( - أسير ) ملقب شد . سبأ هم فرزندانى داشت كه عبارت بودند از حمير و كهلان . و نسل قحطانىها هم از فرزندان همين دو نفر بود . اين چيزى است كه در ميان اهل خبره مورد اتفاق است و قحطان ، سريانى زبان بود و يعرب بر خلاف اجداد مادرىاش به عربى تكلّم كرد » « 4 » .\r\n\r\n\r\n","description":"","footnote":"\r\n( 1 ) . مروج الذهب ، ج 2 ، ص 109 - 131 با اندكى تصرّف .\r\n( 2 ) . انبياء ( 21 ) ، 12 .\r\n( 3 ) . مروج الذهب ، ج 2 ، ص 24 .\r\n( 4 ) . همان ، ص 45 ، 46 .\r\n","page_name":" 129 ","page_number":129},
  {"content":"\r\n\r\n( 1 )\r\n\r\nپادشاهان يمن\r\nمسعودى مىگويد : « روزى عبيد بن شريّه جرهمى بر معاويه وارد شد و معاويه از او دربارهء پادشاهان يمن سؤال كرد . عبيد در جواب گفت : اولين پادشاه يمن سبأ بن يشجب بن يعرب بن قحطان بوده است . سپس حارث بن شدّاد بن ملظاظ بن عمر به پادشاهى رسيده است ، سپس ابرهة بن رائش - كه همان ابرههء ذو المنار بوده - به پادشاهى رسيد و بعد از او افريقس بن ابرهه و سپس برادرش عبد بن ابرهه و سپس هدهاد بن شرحبيل بن عمرو كه همان ذو الصّرح باشد به پادشاهى رسيد . بعد از آن بلقيس دختر هدهاد به مدت هفت سال و بعد از آن سليمان بن داود عليها السّلام به مدّت بيست و سه سال و سپس إرحبعم بن سليمان به مدت يك سال حكومت كرد .\r\nبعد از آن حكومت به حمير بازگشت و بعد از إرحبعم بن سليمان ، ناشر النعم بن يعفر بن عمرو ذيل الأذعار و سپس عمرو بن شمر بن افريقس و سپس تبّع الاقرن بن عمرو كه همان تبّع الاكبر باشد و سپس فرزندش ملكيكرب بن تبّع و سپس تبّع ابو كرب اسعد بن ملكيكرب و سپس ابن مثوب و سپس تبّع بن حسّان بن تبّع و سپس مرثد و سپس ابرهة بن صبّاح و سپس ذو شناتر بن زرعة و سپس لخنيعة ذو شناتر به حكومت رسيدند . اينها در مجموع 1927 سال حكومت كردند و اين چيزى است كه عبيد بن شريّه در مورد ترتيب و اسامى پادشاهان يمن گفته است . » « 1 »\r\n( 2 ) ما در اينجا صحبت دربارهء بقيهء پادشاهان يمن و حوادث روزگارشان را كنار مىگذاريم تا آن را بعد از ذكر مطالب مربوط به انتشار اعراب از يمن به سوى حجاز و يثرب و عراق و شام بياوريم . خبر عبيد بن شريّهء جرهمى را به خاطر اختصار در اين باب ترجيح داديم و همچنين مسعودى قول او را ترجيح داده و گفته است : « بسيارى از ناقلان اخبار و مورخان ، خبرهاى كسانى را كه نزد معاويه در مورد تاريخ و سيرهء صحبت مىكرده‌اند ، صحيح نمىدانسته‌اند ؛ اما خبرهاى عبيد بن شريّه را در مورد تاريخ پادشاهان و حوادث گذشته و انساب صحيح مىدانسته‌اند و كتاب عبيد بن شريّه در ميان مردم مشهور و متداول بوده است . » « 2 »\r\n\r\n\r\n","description":"","footnote":"\r\n( 1 ) . همان ، ص 6 - 62 .\r\n( 2 ) . همان ، ص 251 .\r\n","page_name":" 130 ","page_number":130},
  {"content":"\r\n\r\n( 1 )\r\n\r\nسيل عرم و پراكنده شدن أزدىها در مناطق مختلف\r\nخداوند در قرآن كريم مىفرمايد كه سيلى را بر اهل سبأ فرستاد كه آن را سيل « عرم » ناميد .\r\nمسعودى مىگويد : هيچ اختلافى بين اهل روايت و درايت وجود ندارد كه : عرم همان سدى بوده است كه آن را ساخته بودند تا مانعى در مقابل سيلاب‌ها باشد . « 1 » اين سد يك فرسخ در يك فرسخ بوده است و لقمان بن عاد بن عاديا الاكبر « 2 » آن را بنا كرده بود و اين سدّ در طول عصرهاى متمادى مانع از رسيدن سيل به اموال و مزارع و خانه‌هايشان مىشده است . قبل از ساختن سدّ ، سرزمين سبأ دائما در معرض سيلاب‌ها قرار داشته است . پادشاه آن روزگار حكما و دانشمندان را مقرّب مىداشت و به آنان احترام مىگذاشت . تا اينكه براى حلّ اين مشكل نيز آنها را جمع كرد و پس از مشورت ، خواست كه رأى و نظر خويش را در مورد چگونگى مبارزه با اين سيل بيان كنند .\r\n( 2 ) اين سيل از مكان‌هاى مرتفع و كوه‌ها سرچشمه مىگرفت و به ناگاه بر خانه‌ها و زراعت‌ها وارد مىشد و همه را ويران مىكرد . براى همين تصميم گرفتند نهرهايى را حفر كنند و مسير آب را به سوى دريا عوض كنند . پس آب را به آن جهت منحرف كردند و در سرچشمهء رودخانه كه سيل از آنجا شروع مىشد ، سدّ را ميان دو كوه بنا كردند .\r\n( 3 ) براى ساخت اين سد از سنگ و گل رس و آهن استفاده شد و دهانهء آن را به طول يك فرسخ در نظر گرفتند . در پشت سدّ نهرهاى بزرگى وجود داشت كه مقدار معينى از آب را از راه شكافى كه در سدّ وجود داشت ؛ راه مىدادند . در اين شكاف سى سوراخ دايره شكل براى بهره‌بردارى از آب وجود داشت كه شعاع هر كدام يك ذراع بود و به بهترين و دقيق‌ترين شكل ممكن ساخته شده بودند . آب‌ها از اين مجارى خارج مىشد و در باغ‌ها و مزارع جريان مىيافت و مردم را سيراب مىكرد .\r\n( 4 ) سپس آن امت‌ها از بين رفتند و روزگار آنها را در خويش فرو برد و گذشت سال‌ها آنها را نابود كرد و آب در پايه‌هاى سد اثر گذاشت و در طول گذشت سال‌ها آن را سست كرد و رطوبت و نم تمام آن را فرا گرفت . سپس فرزندان قحطان به اين سرزمين آمدند و بر كسانى كه ساكن آن بودند ، غلبه يافتند ؛ در حالى كه آنها اطلاعى از نقص به وجود آمده در سدّ نداشتند .\r\n\r\n\r\n","description":"","footnote":"\r\n( 1 ) . همان ، ص 163 - 164 .\r\n( 2 ) . همان ، 161 .\r\n","page_name":" 131 ","page_number":131},
  {"content":"\r\n\r\nكم‌كم قدرت و تحمّل سدّ براى نگهدارى آن همه آب به پايان رسيد و به هنگام پر شدن سدّ و ضربه‌هاى امواج آب ، استقامت خود را از دست داد و ديوارهء سد از هم فرو پاشيد و آب تمام منطقه را فرا گرفت و باغ و ساختمان‌ها زير آب رفتند و ساكنان آن منطقه همگى غرق شدند و نسلشان منقرض شد « 1 » . اين حادثه در هنگامى بود كه عمرو بن عامر بن ماء السماء بن حارثة الغطريف بن ثعلبة بن امرئ القيس بن مازن بن الأزد بن الغوث بن كهلان بن سبأ ، فرمانروا بوده است . » « 2 »\r\n( 1 ) مسعودى مىگويد : « عمرو در خواب سيل عرم را ديده بود و لذا مىدانست كه اين سيل آنها را فرا خواهد گرفت و سرزمينشان تخريب خواهد شد . اما او اين امر را مخفى نگه داشت و تصميم گرفت كه تمام اموالش را در سرزمين سبأ بفروشد و خودش به همراه فرزندانش از آنجا برود و مردم كه از اين موضوع اطلاع نداشتند ؛ اموالش را از وى مىخريدند .\r\nپس از آن كه تمام اموال عمرو بن عامر به فروش رفت ، مردم را از سيل عرم با خبر ساخت و گفت : من ديدم كه همهء شما هلاك مىشويد و براى همين سرزمين‌هاى أمن را براى شما معرفى مىكنم تا به هركجا كه مىخواهيد برويد . پس از آن جمعى از أزدىها به قصر عمان رفتند كه به آنها « أزد عمان » مىگفتند و وادعة بن عمرو أزدى و جمعى از همراهانش به « شعب كرود » كه سرزمينى در همدان است رفتند و به همدانى مشهور شدند . گروهى از آنها به منطقهء « مرّ » رفتند و « خزاعه » ناميده شدند ؛ زيرا از مردمانى كه همراهشان بودند ؛ يعنى فرزندان عمرو بن عامر جدا شده بودند . أوس و خزرج ، فرزندان حارثه بن تعلبة بن عمرو بن عامر به يثرب رفتند و در آنجا ساكن شدند . بنو غسّان به بصرى و حفير كه از سرزمين‌هاى شام است رفتند و مالك بن فهم أزدى و فرزندانش به عراق رفتند و در آنجا اقامت گزيدند .\r\n( 2 ) تمام افراد أزدى كه در مأرب بودند ؛ مىخواستند در سرزمين ديگرى ساكن شوند ، براى همين از آن خارج شدند و هنگامى كه به نجران رسيدند ، ابو حارثه بن عمرو بن عامر و دعبل بن كعب در همان جا ماندند و به مذحج منتسب شدند و عمرو بن عامر و فرزندانش از مأرب خارج شدند و به سفر پرداختند تا به سرزمين بين سراة و مكه رسيدند و در آن جمعى از بنى نصر كه از أزدىها بودند ؛ زندگى مىكردند و آنها هم همان جا ساكن شدند . عمرو بن عامر\r\n\r\n\r\n","description":"","footnote":"\r\n( 1 ) . همان ، ص 162 - 163 .\r\n( 2 ) . همان ، ص 161 .\r\n","page_name":" 132 ","page_number":132},
  {"content":"\r\n\r\nو بنو مازن به سفر ادامه دادند تا به بين سرزمين اشعريين و عكّ رسيدند ، جايى كه آبى به نام غسّان داشت و بين دو وادى به نام‌هاى زبيد و رمع قرار داشت . آنها در غسّان ساكن شدند و به همين اسم ناميده شدند . سراة نام كوهى است كه به آن حجاز هم گفته مىشده است و ازد ، در دشت‌ها و كوهپايه‌هاى آن زندگى مىكرده‌اند و بدين خاطر « سراة » ناميده شده است كه شبيه پشت چارپايان و داراى شيب ملايم بوده است و اين رشته كوه از تخوم شام شروع مىشود و حجاز را از دمشق و اردن و سرزمين فلسطين جدا مىكند . » « 1 »\r\n( 1 ) « مالك بن يمان بن بهم بن عدىّ بن عمرو بن مازن بن أزد در مأرب ماند و بعد از خروج ديگران ، حكومت آن را به دست گرفت و چيزى جز هلاكت در انتظار او و پيروانش نبود . » « 2 »\r\nمسعودى مىگويد : « اهل مأرب خورشيدپرستى مىكردند و خداوند پيامبرانى را به سويشان فرستاد تا آنها را به خداپرستى دعوت كنند و از عاقبت كارى كه انجام مىدهند ؛ بترسانند و نعمت‌هاى الهى را بر آنها يادآور شوند ؛ ولى مردم قول رسولان الهى را انكار كردند و نعمت‌هاى خدا را منكر شدند و گفتند : اگر شما رسول الهى هستيد ، از خدا بخواهيد كه نعمت‌هايش را از ما بگيرد ؛ به دنبال اين انكار ، رسولان الهى عليه آنها نفرين كردند و خداوند هم سيل عرم را فرستاد كه سدّ آنها را تخريب كرد و سرزمينشان در آب فرو رفت و تمام درختان و كشتزارهايشان نابود شد و اموال و چارپايانشان ناپديد گرديد ! پس نزد رسولانشان آمدند و گفتند : از خدا بخواهيد كه نعمت‌ها را به ما بازگرداند و سرزمين ما را آباد گرداند و چارپايانمان را زياد كند و ما هم در مقابل ، قول جوانمردانه مىدهيم كه به خدا شرك نورزيم .\r\nپس رسولان الهى دعا كردند و خداوند هم اجابت فرمود و نعمت‌ها را به آنها برگردانيد . پس سرزمينشان آباد گرديد و تا فلسطين و شام گسترش يافت و تمام آن مناطق پر از آبادى و بازار شد . بعد از آن رسولان الهى آمدند و گفتند : حال وقت آن رسيده است كه به خدا ايمان بياوريد ؛ ولى آنها از ايمان آوردن ابا كردند و راه طغيان و سركشى را در پيش گرفتند و خدا هم آنها را به عذابى سخت مبتلا كرد . » « 3 »\r\n( 2 ) در اينجا بايد نكاتى را يادآور شد :\r\n\r\n\r\n","description":"","footnote":"\r\n( 1 ) . همان ، ص 170 - 174 .\r\n( 2 ) . همان ، ص 172 .\r\n( 3 ) . همان ، ص 174 ، 175 .\r\n","page_name":" 133 ","page_number":133},
  {"content":"\r\n\r\n( 1 ) خلاصهء آنچه كه عرب بعد از اسلام در مورد تاريخ خود نگاشته است ؛ تاريخى نقلى و ظنى است كه با اساطير هم ممزوج شده است و اين تاريخ تا اواسط قرن گذشته مبهم ماند تا اين كه باستان‌شناسان و عتيقه‌شناسان غربى تلاش كردند تا آثار منقوش به خط مسند را بر برج‌ها و هيكل‌ها و بت‌ها و سنگ‌ها قرائت نمايند و به طور خلاصه به نتايج زير رسيدند :\r\nعرب‌هاى جنوب كه در يمن ساكن بودند ، از بابل عراق به آنجا هجرت نكرده‌اند ؛ بلكه آنها نتايج مهاجرت‌هايى بودند كه در اواخر هزارهء دوم قبل از ميلاد و اوايل هزارهء اول قبل از ميلاد از شمال جزيره به جنوب آن مهاجرت كرده بودند و از خارج شبه جزيره نيامده بودند و مملكت سبأ در جنوب يمن قرار داشته و پايتخت آن مأرب بوده است و لهجهء سبئيى يكى از لهجه‌هاى اساسى بوده كه عربى يمنى بوده و نزديك به عربى شمالى حجازى و تهامى و حبشى بوده است و لهجهء ديگر معينيه بوده است كه مخصوص مملكت معين در وسط يمن بوده است و اين دومين مملكت از ممالك پنج‌گانهء آن منطقه بوده است .\r\n( 2 ) مملكت سوم ، مملكت قتبان در جنوب غربى سبأ بوده است كه پايتخت آن تمنع بوده است و مملكت چهارم ، اوسانيه در جنوب قتبان و مملكت پنجم حضر موت و پايتخت آن شبوة بوده است ( اكنون نيز اين منطقه به همين نام شناخته مىشود ) .\r\nدولت معينيه در قرن دهم قبل از ميلاد بر مملكت قتبان و حضر موت غالب شد و نقاشىهاى آنها در شمال حجاز در منطقهء دادان در بخش علا و در حجر يا مدائن صالح عليه السّلام يافت شده است .\r\nدر قرن هفتم ق . م . سبئيىها بر معينىها و بلكه بر تمام جنوب و شمال غالب شدند و مأرب را مركز حكومت خويش قرار دادند و از جملهء حاكمان آنها بلقيس بوده كه در حدود 270 ق .\r\nم . حكومت مىكرده است .\r\n( 3 ) در 115 ق . م . پادشاهان ظفار و ذى ريدان حميرى به جنگ با آنها برخاستند و بر آنها و بر دولت‌هاى جنوبى غالب شدند و ملقب به پادشاهان ذى ريدان و يمان و سبأ و حضر موت شدند و با كشورهاى هند و مصر و آفريقاى شرقى تجارت مىكردند .\r\n( 4 ) در سال 24 ق . م . رومىها به دريانوردى در درياى سرخ پرداختند و بر بندر عدن مسلّط شدند و آن را مركزى جهت تدارك كشتىهايشان قرار دادند و به اين ترتيب ، تجارت حميرىها را به كساد كشاندند و احوال اقتصادىشان را دگرگون كردند . پس از آن حميرىها از مسائل مربوط به آبادانى و عمران بازماندند و سرزمينشان رو به خرابى نهاد .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n( 1 ) در نيمهء قرن چهارم ميلادى پادشاهان حبشه به جنگ با آنها پرداختند و بر سرزمينشان استيلا يافتند و بيست سال بر آن حكومت كردند و در اين زمان قبيله‌هاى حجازى به جنوبىها روى خوش نشان دادند و به دنبال آن بسيارى از عشاير يمن به سوى شمال شبه جزيره مهاجرت كردند و به اين ترتيب لغت‌هايشان با هم مخلوط و بلكه ممزوج شد . البته در اواخر عصر جاهلى ، لغت عربى شمالى بر لغت عربى جنوبى غلبه يافت .\r\n( 2 ) از طرف ديگر رقابت‌هاى دينى ميان دولت فارس و بيزانس باعث شد كه گروه‌هاى تبشيرى مسيحى به يمن اعزام شوند و بدين ترتيب اهل نجران در قرن پنجم ميلادى مسيحيت را پذيرفتند و پادشاهان حمير كه آخرين آنها ذو نؤاس بود به مبارزه با مسيحيان نجران ( اصحاب أخدود ) پرداخت و دولت بيزانس به نجاشى دستور داد كه به جنگ با يمن برود . در سال 525 م . نجاشى به جنگ با يمن پرداخت و بر آن پيروز شد و آن را ضميمهء مملكت خويش كرد و اشغال يمن به وسيلهء نجاشى به مدت پنجاه سال طول كشيد . و بالاخره اهالى يمن به فرماندهى سيف بن ذى يزن ، از فارس‌ها كمك خواستند و به كمك آنها حبشىها را از سرزمين خويش بيرون كردند و فارس‌ها تا سال 638 م بر آنجا حاكم بودند تا اين كه حاكم يمن كه شخصى فارس به نام « بادان » « 1 » بود ، در سال هفتم هجرى اسلام آورد و رسول الله صلّى اللّه عليه و آله او را بر مقام خويش ابقا كرد و او تا زمان وفات رسول الله صلّى اللّه عليه و آله بر مقام خويش باقى بود .\r\nحال براى پى بردن به عظمت تمدن جديد اسلامى لازم است تمدن‌هاى حاكم آن روزگار را مورد بررسى قرار دهيم :\r\n( 3 )\r\n\r\nتمدن امپراتورهاى فارس و روم\r\nبراى پى بردن به بركات دعوت اسلامى ، لازم است به بررسى احوال مردم در محيطهاى زير بپردازيم :\r\nاولا : در محيط نزول قرآن كريم و موقعيتى كه اسلام در آن ظهور و رشد كرد ؛\r\nثانيا : در پيشرفته‌ترين مناطق آن روزگار از جهت فكر و ادب و اخلاق و تمدن .\r\nتاريخ ، منطقه‌اى پيشرفته‌تر از ايران و روم را در آن روزگار به ما معرفى نمىكند و بحث ما وقتى كامل مىشود كه اوضاع اين دو دولت بزرگ را از جنبه‌هاى مختلف بررسى كنيم تا به منزلت و تمدنى كه اسلام آن را پايه‌گذارى كرده ؛ پى ببريم .\r\n\r\n\r\n","description":"","footnote":"\r\n( 1 ) . العصر الجاهلى ، ص 27 ، 28 .\r\n","page_name":" 135 ","page_number":135},
  {"content":"\r\n\r\nاگر ما به نقاط ضعف دولت‌هاى ايران و روم و عرب‌هاى قبل از اسلام اشاره مىكنيم ؛ قصد آن داريم كه حقايق عالى اسلام و تعاليم آن را بهتر و روشن‌تر درك كنيم . براى اين كار هيچ مانعى وجود ندارد كه ما را از تبيين و تشريح واقعيت و بيان عقايد خرافى و حقايق سوء قبل از اسلام و هنگام ظهور آن بازدارد و فرقى هم نمىكند كه فارس يا عرب يا رومى باشيم .\r\n( 1 )\r\n\r\nدولت فارس به هنگام ظهور اسلام\r\nمعروف اين است كه بعثت رسول اكرم صلّى اللّه عليه و آله در سال 611 م . مصادف با دوران حكومت خسرو پرويز ( 590 - 628 م . ) بوده است و در همين دوران رسول اكرم صلّى اللّه عليه و آله از مكه مكرّمه به سوى مدينهء منوّره ( 622 م . ) مهاجرت كرد كه مبدأ تاريخ هجرى قمرى و شمسى قرار گرفت .\r\nدر آن ايام قسمت اعظم از جهان متمدن تحت سيطرهء اين دو دولت بزرگ و قدرتمند بود و اين دو دولت ، مدت‌هاى مديدى در جنگ با هم به سر مىبردند و هر كدام مىخواست كه بر تمام جهان سيطره پيدا كند . اين جنگ‌ها از زمان سلطان انوشيروان ( 531 - 589 م . ) تا دوران خسرو پرويز ؛ يعنى بيشتر از بيست و چهار سال طول كشيد ، و خسارت‌هاى فراوان و هزينه‌هاى بسيار ، باعث شد كه دولت ساسانى متحمل ضرر و زيان سنگينى شود ، به طورى كه جز يك قدرت تو خالى و ترسناك چيزى از آن باقى نمانده بود .\r\nما براى اين كه وضعيت مردم ايران را در سايهء زمامدارى ساسانيان از جنبه‌هاى مختلف بررسى كنيم ، بايستى كه بر اوضاع حكومت‌هاى پس از انوشيروان تا زمان ورود مسلمانان مطّلع شويم .\r\n( 2 )\r\n\r\nتمدن ايرانى\r\nبزرگ‌ترين ايرادى كه بر حكومت آن زمان وارد مىشود ، اين است كه يك حكومت ديكتاتورى مطلق و فردى بوده است و شكى نيست كه عقل فردى همانند عقل جمعى نيست و ظلم و تبعيض در حكومت جمعى كمتر از حكومت فردى است . باز ترديدى نيست كه حكومت در كيفيت رفتار و زندگى افراد تأثير دارد .\r\nپادشاهان ساسانى داراى ابهت و خودنمايى زيادى بودند و تخت و تاج ساسانى و جمال و بهاى آن چشم‌ها را خيره مىكرد و اين بدان خاطر بود كه آنها جواهر و اشياى نفيس و گران\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nقيمت و عكس‌ها و نقاشىهاى زيادى را جمع‌آورى كرده بودند كه عقل‌ها را به تعجب وامىداشت .\r\n( 1 ) بعضى از مورخان در مورد اسراف‌ها و زياده‌طلبىهاى خسرو پرويز توضيحاتى داده‌اند .\r\nاز جمله حمزه اصفهانى در كتاب سنّى ملوك الارض مىنويسد : « خسرو پرويز سه هزار زن و دوازده هزار كنيز آواز خوان و رقاص داشت و شش هزار نفر از او محافظت مىكردند و هشت هزار و پانصد اسب ورزيدهء جنگى و دوازده هزار الاغ و قاطر و هزار شتر و شصت فيل جنگى در اختيار داشت . » « 1 »\r\n( 2 ) نظام اجتماعى در زمان ساسانيان ، نظام طبقاتى بود كه البته از قديم وجود داشت ؛ ولى در زمان آنها شديدتر شده بود و يكى از مورّخان ايرانى در مورد نظام طبقاتى ساسانيان مىنويسد :\r\n« از مهم‌ترين عوامل تفرقه در ميان ايرانيان ، وجود نظام طبقاتى بود كه ساسانيان آن را به شدت در ايران اجرا مىكردند . اگر چه ريشه‌هاى آن از قديم در ايران وجود داشت ؛ ولى ساسانيان به طور جدى آن را تشديد كردند . در زمان آنها ملكيت فردى در هفت خانوادهء خاص محصور بود و عموم مردم از اين حق محروم بودند . در آن دوران ، جمعيت ايران تقريبا صد و چهل ميليون نفر بود و اگر فرض كنيم كه خانواده‌هاى هفت‌گانه هفتصد هزار نفر بوده‌اند و اگر امراى بلاد و مالكان كوچك را هم هفتصد هزار نفر در نظر بگيريم ؛ در آن صورت كسانى كه از حق مالكيت بهره‌مند بوده‌اند در حدود يك و نيم ميليون از ميان صد و چهل ميليون نفر بوده‌اند . » « 2 »\r\n( 3 ) مؤلف كتاب ايران در عهد ساسانيان ، از يكى از مورّخان عربى نقل كرده است : « كارگران و كشاورزان در زمان ساسانيان در نهايت سختى و بيچارگى زندگى مىكردند و وظيفه‌شان به هنگام جنگ‌ها اين بود كه پياده به دنبال لشكر راه بيفتند ، گويى كه بر پيشانى آنها مهر بندگى خورده بود و با تمام اين اعمال شاقه به هيچ نوايى نمىرسيدند . » « 3 »\r\n( 4 ) نويسندهء مسلمان ، شكيب ارسلان ، مىنويسد :\r\n\r\n\r\n","description":"","footnote":"\r\n( 1 ) . سنّى ملوك الارض ، ص 420 .\r\n( 2 ) . تاريخ اجتماعى ايران ، ج 2 ، ص 24 - 26 .\r\n( 3 ) . ايران در عهد ساسانيان ، ص 424 .\r\n","page_name":" 137 ","page_number":137},
  {"content":"\r\n\r\n« كارگران و كشاورزان از هر گونه حقوق اجتماعى محروم بودند بلكه مىبايست كه بار اشراف و ثروتمندان را هم به دوش بكشند . آنها هيچ نفعى در حفظ اين نظام نمىبردند و براى همين ، بسيارى از كشاورزان و طبقات پايين‌تر اجتماع كارهايشان را رها كرده و فرار مىكردند تا از پرداخت ماليات‌هاى سنگين و باج و خراج راحت شوند و به صومعه‌ها و ديرها و كنيسه‌ها پناه مىبردند . » « 1 »\r\nدر آن روزگار تعداد كمى از مردم ايران كه كمتر از يك و نيم درصد جامعهء ايرانى را تشكيل مىدادند از همه چيز بهره‌مند بودند ؛ امّا بيشتر از نود و هشت درصد مردم به مثابهء بردگان و از كمترين حقوق اجتماعى محروم بودند .\r\n( 1 )\r\n\r\nمنحصر بودن آموزش به طبقهء ممتاز\r\nتنها فرزندان ثروتمندان و صاحبان جاه و مقام مىتوانستند درس بخوانند ؛ اما طبقات متوسط و پايين ، از اين حقوق محروم بودند ! تمام افراد و حتى كسانى كه سعى كرده‌اند به عظمت و شكوه تمدن ساسانيان اشاره كنند به اين نقص بزرگ در آن روزگار اعتراف كرده‌اند . شاعر حماسه سراى ايرانى ، فردوسى در شاهنامهء حماسىاش ، قصه‌اى را ذكر مىكند كه اشاره به همين نقصان دارد . اين قصه در زمان انوشيروان ؛ يعنى در دوران طلايى ساسانيان رخ داده است و نشان مىدهد كه اكثريت قريب به اتفاق مردم حق آموختن نداشته‌اند .\r\n( 2 ) فردوسى مىگويد : انوشيروان جهت جنگ با روميان محتاج كمك‌هاى مالى شده بود ؛ زيرا بيشتر از سيصد هزار سرباز ايرانى مشغول جنگ با روميان بودند و در تنگناى شديد اسلحه و آذوقه قرار گرفته بودند . انوشيروان از اين وضع نگران شده بود و از عاقبت كار مىترسيد . براى همين وزيرش بزرگمهر را فرا خواند تا با او در اين باره مشورت كند . وى مىگويد بايد به فكر راه حلّ سريع باشيم ، لذا به پادشاه پيشنهاد مىكند كه از مردم قرض بگيرد .\r\n( 3 ) پادشاه اين را قبول مىكند و بزرگمهر فرستادگانش را به روستاهاى شهرهاى نزديك مىفرستاد تا ثروتمندان را در جريان امر بگذارند . در اين ميان ، تاجرى كه به تجارت كفش مشغول بود ، حاضر مىشود و آمادگى خويش را براى پرداخت تمام هزينه‌هاى جنگ اعلام مىدارد به شرطى كه به فرزندش اجازه دهند كه درس بخواند . وزير مانعى در مقابل اين در\r\n\r\n\r\n","description":"","footnote":"\r\n( 1 ) . ما ذا خسر العالم بانحطاط المسلمين ، ص 70 - 71 .\r\n","page_name":" 138 ","page_number":138},
  {"content":"\r\n\r\nخواست نمىبيند و به سرعت نزد انوشيروان مىرود و خبر پرداخت اموال و آرزوى آن مرد را بيان مىكند . انوشيروان در مقابل اين درخواست به ظاهر كوچك خشمناك مىشود و وزير را مورد عتاب قرار مىدهد و مىگويد : اين چه درخواستى است كه تو آن را مطرح مىكنى ؟ ! به مصلحت نيست كه به اين درخواست جواب مثبت دهيم . اين پسر با خارج شدن از طبقه‌اش در طبقات ديگر نفود مىكند و ضرر اين كار بسيار بيشتر از نفعى است كه اين مرد با پرداخت طلا و نقره به ما مىرساند . اگر پسر اين تاجر درس بخواند ، دانشمند و صاحب فنّ مىگردد و علمش باعث مىشود كه ديگران به حرف‌هايش گوش دهند و چشم‌ها به او خيره مىشود پس از آن اگر پسرم بر تخت پادشاهى بنشيند و احتياج به كاتب پيدا كند ، او را استخدام خواهد كرد و براى دانشمندانى كه از فرزندان بزرگان و نجيب‌زادگان هستند ، چيزى جز حسرت و حسادت نسبت به فرزند تاجر باقى نمىماند ! « 1 »\r\n( 1 ) او در فتنهء مزدكيان هشتاد هزار نفر از آنها را كشت « 2 » تا ريشه فتنه را بخشكاند ! در حالى كه اين فتنه ريشه در نظام طبقاتى نژادپرستانه داشت كه در سايهء آن ثروت و سرمايه در دست عدهء خاصى قرار گرفته و منصب و مقام مخصوص طبقهء خاصى بود و در مقابل اكثريت مردم لگدمال و محروم بودند و انوشيروان براى ساكت كردن مردم از زور و اسلحه استفاده مىكرد .\r\nبا اين همه ظلم ، او را به عدالت توصيف مىكردند ! ادوارد براون در اين باره مىگويد :\r\n« علت اين كه او را انوشيروان عادل دانسته‌اند اين است كه او به شدت با مزدكيان برخورد كرد و آنها را تار و مار نمود و اين چيزى بود كه مورد درخواست و علاقهء موبدان زرتشتى بود و براى همين او را انوشيروان عادل خواندند . « 3 »\r\n( 2 ) همچنين دربارهء او اين قصه را ساختند كه وى زنجيرى را در بيرون قصر خويش آويزان كرده بود تا ستمديدگان آن را تكان دهند و او را با خبر سازند تا به دادخواهى آنان رسيدگى كند . « 4 » و دليل كذب اين مطلب آن است كه خودشان بعدها گفته‌اند : در طول اين مدت هيچ كس آن زنجير را تكان نداد مگر درازگوشى !\r\n( 3 ) همچنين در مورد وى گفته‌اند : « در ميان هيأت‌ها و سفيرانى كه از سوى پادشاهان عراق\r\n\r\n\r\n","description":"","footnote":"\r\n( 1 ) . تاريخ اجتماعى ايران ، ج 1 ، ص 618 .\r\n( 2 ) . مروج الذهب ، ج 1 ، 264 .\r\n( 3 ) . تاريخ ادبى ايران ، ج 1 ، ص 246 .\r\n( 4 ) . تاريخ اجتماعى ايران ، ج 1 ، ص 618 .\r\n","page_name":" 139 ","page_number":139},
  {"content":"\r\n\r\nآمده بودند ، فرستاده‌اى از سوى قيصر روم به همراه هدايا و پيام‌هاى تبريك آمده بود . اين فرستاده به ايوان كسرى و زيبايى شگفت‌آور آن خيره شده بود و با اين وجود از كج و غير هندسى بودن و ميدان آن شگفت زده شده بود . براى همين پرسيد : آيا بهتر نبود كه صحن ميدان را به صورت مربع در مىآورديد ؟ به او جواب داده شد كه پيرزنى در آن كنجى كه شكل ميدان را به هم زده است ، زندگى مىكند و پادشاه مىخواست كه خانه‌اش را با بهاى خوب از او بخرد و ضميمهء كاخ نمايد ؛ ولى پيرزن نخواست و پادشاه هم او را مجبور به فروش خانه‌اش نكرد و براى همين اين ناهنجارى در كاخ به وجود آمده است . فرستادهء رومى هم گفت : اين كژى بهتر از آن راستى است . »\r\n( 1 ) عجيب است ! آيا كسى كه مىخواهد ايوان كسرى را بسازد ، نقشه آن را از قبل آماده نمىكند و همين طور بدون زمين كافى و نقشه و هندسهء قابل قبول شروع به ساختمان مىكند ؟ ! آنگاه ميدان كاخ كج از آب در مىآيد ؟ ! اين چيزى است كه مسعودى آن را نقل كرده است ؛ ولى چه كسى آن را قبول كند ؟ ! بعيد نيست كه موبدان زرتشتى و اطرافيان تاج و تخت ، چنين قصه‌هايى را جعل كرده باشند تا از خدمات وى تشكر كرده باشند .\r\n( 2 ) عجيب‌تر اين است كه بعضى از قول ما شيعيان سعى كرده‌اند كه احاديثى را جعل نمايند كه در آنها انوشيروان توصيف به عدالت شود ؛ چنان كه نقل كرده‌اند كه نبى اكرم صلّى اللّه عليه و آله فرموده است : « ولدت فى زمن الملك العادل » « 1 » ؛ من در زمان پادشاه عادل متولد شدم .\r\n( 3 ) يا در خبرى آمده است هنگامى كه على عليه السّلام داخل مدائن كسرى شد ، در ايوانش از اسب پياده شد و جمجمه‌اى را از زمين خارج كرد و آن را زنده گردانيد و از احوال آن سؤال كرد .\r\nآن شخص جواب داد كه او انوشيروان است و به خاطر كفرش از بهشت محروم است ؛ ولى به خاطر عدالتش در جهنم عذاب نمىشود ! و از شواهدى كه نشان مىدهد اطرافيانش او را مدح و ثنا مىگفتند و مطالب و صفات خوبى را درباره‌اش مىساختند كه او فاقد آنها بود . اين است كه فردوسى در شاهنامه‌اش مىنويسد : بزرگمهر به مدت سيزده سال وزير انوشيروان بود تا اين كه خسرو پرويز بر وى غضبناك شد و او را به زندان انداخت و در نامه‌اى به وى نوشت :\r\nعمل تو باعث قتل تو شد ! بزرگمهر هم در جوابش نوشت : تا هنگامى كه شانس با من همراه بود ، از خردم بهره مىبردم و اكنون كه شانس با من همراه نيست از بردبارى و شكيبائيم استفاده\r\n\r\n\r\n","description":"","footnote":"\r\n( 1 ) . اعلام الورى ، ج 1 ، ص 42 .\r\n","page_name":" 140 ","page_number":140},
  {"content":"\r\n\r\nمىكنم . اگر از بسيارى از كارهاى خير و نيك محروم شده‌ام ، در عوض از انجام بسيارى از كارهاى بد و ستمكارانه رهايى يافته‌ام و اگر از منصب وزارت كنار گذاشته شده‌ام ، در مقابل از درد ظلم و ستم رها شده‌ام و در اين صورت چه زيانى كرده‌ام ؟ !\r\n( 1 ) هنگامى كه اين نامه به دست خسرو پرويز رسيد ، نزد او آمد و دستور داد كه بينىاش را ببرند و لب‌هايش را پاره كنند ! وقتى بزرگمهر اين دستور را شنيد ؛ گفت : بله ، لب‌هاى من مستحق شكنجهء دردناك‌ترى هستند ! خسرو پرويز گفت : چرا ؟ گفت : براى اين كه من با همين لبها نزد همگان تو را به چيزهايى كه در تو نيست سپاس گفتم و خوبىهايى را از تو منتشر كردم كه اهليّت آن را نداشتى ، اى بدترين پادشاهان ! بعد از آن كه به بىگناهى و پاكى من يقين پيدا كردى ، مىخواهى كه به خاطر سوء ظنّى مرا به قتل برسانى ؟ ! در اين صورت چه كسى مىتواند به عدل تو اميدوار باشد و به قول تو اعتماد كند ؟ ! خسرو پرويز از اين سخنان غضبناك شد و دستور داد كه گردنش را زدند . « 1 »\r\n( 2 ) بدين ترتيب اكثر پادشاهان ساسانى داراى سياست خشن و ظالمانه‌اى بوده‌اند و حتى علما و كارمندان در مقابل تاج و تخت آنها بهايى نداشتند . فرماندهان ساسانى چنان خودرأى و مستبد بودند كه هيچ كس حق اظهار نظر در مقابل آنها نداشت و براى همين تمام ايرانيان از آنها ناخشنود بودند اما از ترس ، سخنى نمىگفتند . « 2 »\r\n( 3 ) خسرو پرويز به دست پسرش شيرويه به قتل رسيد تا به پادشاهى برسد ؛ چنان كه مسعودى آن را نقل كرده است « 3 » و بعد از شيرويه تا زمان يزدگرد كه آخرين پادشاه ساسانيان بود ؛ در حدود شش الى چهارده نفر به پادشاهى رسيدند و اين بدان معناست كه در مدت چهار سال شش تا چهارده مرتبه حكومت دست به دست شد . حال بايد ديد كه وضعيت حكومتى كه در مدت چهار سال ، شش الى چهارده مرتبه كودتاى خونين را به خود مىبيند ؛ چگونه است ! در اين دوران هر كسى كه به پادشاهى مىرسيد ، تمام مدعيان حكومت را به قتل مىرساند و هر كارى را كه براى استحكام پايه‌هاى حكومتش لازم است انجام مىداد . در اين راه پدر فرزندش و پسر پدرش را به قتل مىرساند و هر كسى كه به پادشاهى مىرسيد ، خويشاوندانش ؛\r\n\r\n\r\n","description":"","footnote":"\r\n( 1 ) . مروج الذهب ، ج 10 ، ص 276 و در شاهنامهء فردوسى ، ج 6 ، ص 257 - 260 .\r\n( 2 ) . ايران در زمان ساسانيان ، ص 318 .\r\n( 3 ) . مروج الذهب ، ج 1 ، ص 280 .\r\n","page_name":" 141 ","page_number":141},
  {"content":"\r\n\r\nيعنى ديگر فرزندان و وابستگان پادشاهى را به قتل مىرساند تا مبادا رقيب وى شوند .\r\nفرماندهان در ابتدا براى به حكومت رساندن فرزندان خردسال و همسران پادشاهى اقدام به سر و صدا مىكنند و بعد از چند هفته آنها را به قتل مىرسانند و افراد ديگرى را به جاى آنها مىنشانند و به اين ترتيب حكومت ساسانى روز به روز به سوى پرتگاه نيستى و نابودى نزديك مىشد .\r\n( 1 )\r\n\r\nجنگ‌هاى ايران و روم\r\nبعد از وقوع جنگ‌هايى بين ايران و روم ، انوشيروان صلح نامه‌اى را با رومىها به امضا رسانيد كه اسمش را صلح نامهء دائم گذاردند ؛ ولى بعد از مدتى انوشيروان به رومىها بدگمان شد و لذا لشكرى را براى حمله به رومىها تجهيز كرد و دوباره آتش جنگ شعله‌ور گرديد و در مدت كوتاهى ايرانىها سوريه را فتح كردند و شهر انطاكيه را به آتش كشيدند و در آسياى صغير پيش رفتند .\r\nاين جنگ تا بيست سال طول كشيد و هر دو لشكر تمام امكانات و نيروهايشان را از دست دادند و بعد از خسارت‌هاى بسيار ، بار ديگر صلح نامه‌اى را امضا كردند و به پشت مرزهاى سابق برگشتند . شرط صلح ايران اين بود كه دولت روم هر ساله بيست هزار دينار طلا به ايران تحول دهد .\r\n( 2 ) بعد از آن كه « تىپاريوس » در روم به پادشاهى رسيد به انتقام شكست‌هاى گذشته حملهء عظيمى را عليه ايران آغاز كرد و اين جنگ هفت سال طول كشيد و طى آن انوشيروان مرد و فرزندش خسرو پرويز در سال 614 م . به سلطنت رسيد . او پس از به قدرت رسيدن حملهء عظيمى را عليه روم شروع كرد و در همان حملهء اول ، شام و فلسطين و آفريقا را اشغال كرد و شهر اورشليم را ويران كرد و كليساى قيامت و جاى زيارت حضرت مسيح را به آتش كشيد و شهرهاى بسيارى را خراب نمود . اين جنگ‌ها پس از كشته شدن بيشتر از نود هزار مسيحى پايان يافت !\r\n( 3 ) اين جنگ پس از بعثت رسول اكرم صلّى اللّه عليه و آله بود و از آن جهت كه مجوسيان آتش‌پرست بر مسيحيان خداپرست پيروز شده بودند ؛ مشركان آن را به فال نيك گرفتند و در عوض ، مسلمانان غمگين شد . رسول اللّه صلّى اللّه عليه و آله منتظر وحى الهى بود تا اين كه آيه‌هاى اوّل سورهء روم\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nنازل شد :       « الم ، غُلِبَتِ الرُّومُ فِي أَدْنَى الْأَرْضِ وَ هُمْ مِنْ بَعْدِ غَلَبِهِمْ سَيَغْلِبُونَ فِي بِضْعِ سِنِينَ لِلَّهِ الْأَمْرُ مِنْ قَبْلُ وَ مِنْ بَعْدُ وَ يَوْمَئِذٍ يَفْرَحُ الْمُؤْمِنُونَ بِنَصْرِ اللَّهِ يَنْصُرُ مَنْ يَشاءُ وَ هُوَ الْعَزِيزُ الرَّحِيمُ »       « 1 » ؛ الف . لام . ميم . نزديك اين سرزمين روميان مغلوب شدند و بعد از مغلوب شدن ديرى نخواهد گذشت كه در ظرف چند سال غلبه خواهند كرد . قبل و بعد از پيروزى ، فرمان از آن خداست و در آن روز مؤمنان به يارى خداوند شادمان خواهند شد . و او هر كه را بخواهد يارى مىكند و او نيرومند و مهربان است .\r\n( 1 ) خبر غيبى قرآن كريم در مورد روميان بعد از ده سال تحقق يافت ؛ يعنى حدودا در سال 627 م . هر قل شهر نينوى ( موصل ) را بازپس گرفت و چيزى نگذشت كه خسرو پرويز به دست پسرش شيرويه كشته شد و شيرويه پس از هشت ماه مرد و بعد از شيرويه در مدت چهار سال ، بيشتر از ده نفر به حكومت رسيدند كه چهار نفر از آنها زن بودند . سرانجام با هجوم اعراب كار مسلمان يكسره شد و اين جنگ‌هاى طولانى كه حدود پنجاه سال طول كشيده بود ، زمينهء بسيار مناسبى براى اعراب مسلمان آماده كرده بود و آنها به راحتى توانستند ايران را فتح كنند و گويى مشيّت الهى به اين تعلق گرفته بود كه نور اسلام در اين سرزمين بدرخشد .\r\n( 2 )\r\n\r\nبحران وضعيت دينى\r\nمهم‌ترين بحرانى كه ايران در دوران ساسانيان با آن مواجه بود ؛ اضطراب دينى بود . « اردشير بابكان » ، مؤسس و سر سلسلهء ساسانيان فرزند يكى از موبدان زرتشتى بود و به كمك علماى زرتشتى به سلطنت رسيده بود . براى همين وى با تمام قوا به ترويج دين زرتشتى در سراسر مملكتش اقدام كرد و آن را به عنوان دين رسمى كشور اعلام نمود . و از آنجا كه سلطهء ساسانيان با تأييد موبدان زرتشتى محقق شده بود ؛ بسيار مورد عنايت و حمايت درباريان قرار داشتند و از پرقدرت‌ترين طبقات در نظام طبقاتى ايران به حساب مىآمدند و در حقيقت پادشاهان ساسانى از سوى موبدان زرتشتى تعيين مىشدند و اگر يكى از آنها از دستورهاى موبدان سرپيچى مىكرد ؛ به شدت با وى برخورد مىشد . براى همين پادشاهان ساسانى از موبدان زرتشتى بيشتر از هر گروه ديگر حرف شنوى داشتند و موبدان جمعيت بزرگى را تشكيل مىدادند و ساسانيان از آنها در استحكام پايه‌هاى قدرت خويش بهره مىگرفتند و تمام\r\n\r\n\r\n","description":"","footnote":"\r\n( 1 ) . روم ( 30 ) ، 1 - 5 .\r\n","page_name":" 143 ","page_number":143},
  {"content":"\r\n\r\nنقاط ايران آتشكده‌هايى براى آنها برپا مىساختند و در هر آتشكده‌اى تعداد زيادى از موبدان حضور داشتند و حتى نوشته‌اند كه خسرو پرويز نه معبد به همراه آتشكده را براى دوازده هزار « هيربد » بنا كرد تا در آن به عبادت و قرائت سرودهاى دينى بپردازند . « 1 »\r\n( 1 ) بدين ترتيب دين زرتشتى يك دين دربارى به حساب مىآمد و موبدان زرتشتى سعى مىكردند كه طبقات محروم و رنجديده را آرام نگه دارند تا دردهاى فراوان خويش را احساس نكنند . اختيارات نامحدودى كه به موبدان زرتشتى واگذار شده بود و فشارهاى آنها بر مردم باعث شد كه مردم از دين زرتشتى فاصله بگيرند و بيشتر مردم سعى مىكردند كه دين جديدى براى خويش بر گزينند .\r\n( 2 ) از سوى ديگر دين زرتشتى تمام حقيقت خويش را از دست داده بود و مقدّس داشتن آتش به حدى رسيده بود كه كوبيدن آهن سرخ شده را با چكش حرام مىدانستند ؛ زيرا آهن تفتيده در كنار آتش مقدس قرار گرفته و از آن تقدّس يافته است ! به اين ترتيب خرافات و اساطير اكثر عقايد زرتشت را فرا گرفته بود و حقايق دينش زمينه را براى رشد شعائر تو خالى و مرده فراهم كرده بود و موبدان هر روزه خرافات جديدى را بدان مىافزودند .\r\n( 3 ) از سوى ديگر فرهنگ‌هاى رومى و هند ، راه خويش را از زمان انوشيروان در ايران باز كرده بود و اصطكاك عقايد زرتشتى با عقايد مسيحيت و دين‌هاى ديگر باعث بيدارى ايرانيان شده بود و آنها از خرافات و مطالب باطل دين زرتشتى رنج مىبردند . و همين باعث اختلاف آراء و عقايد در ايران و شيوع اديان و مذاهب ديگر شده بود و چنان شك و ترديدى ايجاد كرده بود كه اكثريت مردم به باورهاى قبلى خويش پشت كرده بودند و بىدينى و بحران عقيدتى ، سراسر ايران را فرا گرفته بود . « 2 »\r\n( 4 )\r\n\r\nتمدن روم\r\nوضعيت دولت روم هم بهتر از ايران نبود جنگ‌هاى داخلى و همچنين جنگ‌هاى دائمى خارجى كه بر سر اراضى « ارمنستان » با ايران به وقوع مىپيوست ؛ مردم را خسته كرده بود و آنها آمادگى براى پذيرش هر گونه تغييراتى داشتند . صاحبان منصبان كليسا در آن زمان ، زمام\r\n\r\n\r\n","description":"","footnote":"\r\n( 1 ) . تاريخ تمدن ساسانى ، ج 1 ، ص 1 .\r\n( 2 ) . تاريخ اجتماعى ايران ، ج 2 ، ص 20 و بعد از آن .\r\n","page_name":" 144 ","page_number":144},
  {"content":"\r\n\r\nامور روم را به دست گرفته بودند و فشارهاى شديدى عليه وثنيين ( بت‌پرستان ) اعمال مىكردند و هيچ‌گاه اختلاف بين وثنيين و مسيحيان فروكش نمىكرد و اختلافات دينى بيشتر از هر چيزى ديگرى در دولت روم مشهور بود . فشار كليسا بسيارى از مردم را به فقر و ندارى مبتلا كرده بود و اين اختلافات قدرت امپراتورى روم را كاهش مىداد .\r\n( 1 ) علاوه بر اين ، سفيدپوستان شمال روم و زردپوستان شرق روم براى دستيابى به زمين‌هاى كشاورزى بيشتر و استثمار همديگر در زد و خورد دائمى به سر مىبردند . گاهى اين برخوردها باعث بروز خسارت‌هاى عظيمى در دو طرف مىگرديد . همين اختلاف باعث شد كه امپراتورى روم به دو قسمت شرقى و غربى تقسيم شد و مورخان معتقدند كه اوضاع اجتماعى و مالى و سياسى روم در قرن ششم در بحران شديدى به سر مىبرده است و عقيده دارند كه بازپس‌گيرى بعضى از مناطق اشغال شده از ايران نمىتواند دليل بر اقتدار و قدرت روم باشد ؛ بلكه اين به خاطر فقدان نظام حاكميت در ايران بوده است .\r\nبنابراين ، اين دو امپراتورى بزرگ كه ادعاى حاكميت سياسى بر جهان آن روز را مىكرده‌اند ؛ به هنگامهء طلوع فجر اسلام مراحل پيرى و نابودى خويش را مىگذرانده‌اند و بديهى است كه چنين اوضاع بحرانى ، آمادگى لازم را در هر دو ملت براى پذيرش دين جديدى كه اوضاع نابسامانشان را سامان بخشد و آنها را از اين بحران و مشكلات نجات دهد ؛ فراهم كرده بود .\r\nحال كه اوضاع اين دو امپراتورى را بررسى كرديم ؛ لازم است اوضاع دولت عربى تابع آنها را هم بررسى كنيم .\r\n( 2 )\r\n\r\nپادشاهان حيره در يمن\r\nدو قرن بعد از ميلاد و در اوايل قرن سوم ، بعضى از طوايف عربى از بنى لخم كه يمنى بودند در اراضى كنارهء رود فرات در عراق ساكن شدند . در اين زمان ساسانيان در ايران حكومت مىكردند و عراق هم بخشى از مملكت آنها بود ؛ امّا روستاها و مزارع عراق كه تحت سيطرهء ساسانيان بود در معرض شبيخون‌هاى دائمى قبال باديه‌نشين صحراى حجاز قرار مىگرفت ؛ براى همين ساسانيان نياز به عرب‌هايى داشتند كه آنها را در مرزهاى عراق حاكم كنند تا از شبيخون‌هاى دائمى عرب‌هاى بدوى در امان باشند ؛ لذا لخمىها را در آنجا دست‌نشاندهء خويش كردند .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n( 1 ) لخمىها در اين منطقه ، شهرها و روستاها و قلعه‌هايى ساختند كه مهم‌ترين آنها حيره بود كه نزديك كوفه و در حاشيهء صحراى حجاز بنا شده بود . لفظ حيره تحريف‌شدهء كلمهء سريانى « حرتا » و به معناى گنبد و حرم يا لشكرگاه و خيمه‌گاه مىباشد . « 1 » از طرف ديگر آب و هواى مناسب و زمين حاصل‌خيز اين منطقه باعث شد كه آبادانى و تمدنى در آن به وجود بيايد و از مظاهر تمدن آنها اين است كه با خط و نگارش آشنا شدند و اين هنر از آنها به عرب‌هاى حجاز منتقل شد . « 2 »\r\n( 2 ) دربارهء تاريخ منقول آنها هم به آنچه كه يعقوبى و مسعودى نقل كرده‌اند ؛ اكتفا مىكنيم و در صورت لزوم مطالبى را متذكر مىشويم :\r\nيعقوبى از اهل علم روايت مىكند كه گفتند : هنگامى كه اهل يمن متفرق شدند ، مالك بن فهم بن غنم بن دوس حركت كرد تا در زمان پادشاهى طوائف ( فارس‌ها ) به عراق رسيد و در آنجا ساكن شد . در اين هنگام اقوامى از عرب‌هاى معدّ و غيره در آنجا زندگى مىكردند و فارس‌ها او را به مدت بيست سال بر آنها حاكم كردند .\r\n( 3 ) در اين هنگام جذيمة الأبرش ( التّنوخى ) راه كهانت را در پيش گرفت و دو بت ساخت و آنها را « الضيزنان » ناميد و با آنها عده‌اى از عرب‌ها را فريفت و آنها را به عراق آورد . او از سرزمين بصره به منطقهء جزيره ( موصل ) كوچ كرد تا اين كه در ناحيهء كنارهء فرات ، در نزديكى شهر انبار كه بدان « بقه » مىگفتند ؛ ساكن شد .\r\nدر آن زمان زنى به نام زبّاء « 3 » در آن منطقه حكمرانى مىكرد و هنگامى كه جذيمة به سرزمين أنبار رسيد و هواداران و طرفدارانى پيدا كرد به آنها گفت : من تصميم گرفته‌ام كه كسى را به سوى زبّاء ( زنّوبيا ) بفرستم و با او ازدواج كرده و سرزمين او را به سرزمينم ضميمه كنم !\r\n( 4 ) در اين ميان غلامى كه قصير نام داشت ؛ گفت : اگر زباء ( زنّوبيا ) مىخواست ازدواج كند تا به حال افرادى پيش از تو با وى ازدواج كرده بودند ! امّا جذيمه نامه‌اى را به سويش فرستاد و\r\n\r\n\r\n","description":"","footnote":"\r\n( 1 ) . العصر الجاهلى ، ص 44 .\r\n( 2 ) . فتوح البلدان ، ص 457 .\r\n( 3 ) . زباء تحريف‌شدهء كلمهء زنّوبيا مىباشد . وى از جانب رومىها بر انباط شام حكومت مىكرد ؛ ولى راه طغيان و سرپيچى از دستورهاى آنها را در پيش گرفت و آنها هم به جنگ با وى پرداختند تا در سال 273 م . بر وى غلبه كردند « العصر الجاهلى ، ص 32 » .\r\n","page_name":" 146 ","page_number":146},
  {"content":"\r\n\r\nنوشت كه مىخواهد با وى ازدواج كند ! زبّاء هم نوشت كه من خودم را به تو تزويج كردم و به سوى من بيا ! پس جذيمه نزد وى رفت ؛ ولى هنگامى كه بر او وارد شد . . . او را كشت و قطعه قطعه‌قطعه‌اش كرد . جذيمه در زمان اردشير بن بابك و شاهپور بن اردشير زندگى مىكرد . « 1 »\r\n( 1 ) هنگامى كه جذيمه به قتل رسيد ، خواهرزاده‌اش ، عمرو بن عدى ( و به خاطر همين بنى عدى ناميده شدند ) بن نصر ( و به خاطر همين بنى نصر ناميده شدند ) بن ربيعه ( كه همان بنى ربيعه هستند ) بن عمرو بن الحارث بن مالك بن غنم بن نمارة بن لخم جانشين وى شد و براى همين لخمىها ناميده شدند و به خاطر تكرار اسم منذر در ميان آنها به مناذرهء عراق به ازاى غساسنهء شام مشهور شدند .\r\n( 2 ) مسعودى مىگويد : در حيره پسر عموى جذيمه ، عمرو بن عبد الحىّ تنوخى حكومت مىكرد و هنگامى كه عمرو بن عدىّ بزرگان لشكر دايىاش را با وعده مال و مقام به خويش جذب كرد و بعدها نيز افراد زيادى به وى ملحق شدند و پس از آن جنگ سختى بين او و عمرو بن عبد الحى تنوخى در گرفت ، به گونه‌اى كه طرفين از انقراض خويش ترسيدند و تنوخى تسليم ابن عدى شد و امر به سود وى تمام شد . « 2 »\r\n( 3 ) يعقوبى مىگويد : پس از آن امرؤ القيس بن عمر « 3 » به حكومت رسيد و سپس برادرش حارث بن عمرو و سپس عمرو بن امرئ القيس .\r\n( 4 ) مسعودى مىگويد : پس از آن نعمان امرؤ القيس به حكومت رسيد « 4 » و يعقوبى مىگويد : پس از آن منذر بن ( نعمان بن ) امرؤ القيس به حكومت رسيد . سپس نعمان ( بن منذر ) به حكومت رسيد و سى و دو سال فرمانروايى كرد و پادشاهان ساسانى هم عصر وى عبارت بودند از :\r\nيزدگرد اول « 5 » و بهرام گور . وى از غلبه‌كننده‌ترين پادشاهان عرب بر دشمنانش بود . او بارها با\r\n\r\n\r\n","description":"","footnote":"\r\n( 1 ) . مروج الذهب ، ج 2 ، ص 65 .\r\n( 2 ) . همان ، ص 71 . حاكميت وى صد سال طول كشيد ، ج 2 ، ص 66 و 74 ؛ و در تاريخ يعقوبى ، ج 1 ، ص 209 آمده است كه 55 سال . بلكه شاهپور بن اردشير ساسانى از 241 تا 271 م . كه به مدت سى سال مىباشد او را به حكومت نصب كرد « العصر الجاهلى ، ص 44 » .\r\n( 3 ) . او در سال 272 م . به پادشاهى رسيد و گويى كه وى به جنگ لبنان رفته بود كه در شرق كوه‌هاى دروز مرد و در سال 328 م . در همان جا دفن شد ؛ چنان كه از اعدادى كه بر سنگ قبرش نقش بسته چنين به دست مىآيد و اين سنگ در موزهء روم نگهدارى مىشود و دوسو و مالكر آن را كشف كرده‌اند ؛ العصر الجاهلى ، ص 35 .\r\n( 4 ) . مروج الذهب ، ج 2 ، ص 74 .\r\n( 5 ) . از 399 - 420 م ؛ العصر الجاهلى ، ص 44 .\r\n","page_name":" 147 ","page_number":147},
  {"content":"\r\n\r\nشاميان به جنگ پرداخت و مصايب فراوانى ايجاد كرد و اسراء و غنايم بسيارى به دست آورد .\r\nاو سپاهيانش را به صورت خاصى نظام بخشيده بود .\r\nاو دو لشكر داشت كه يكى از فارس‌ها تشكيل شده بود و اسمش « شهباء » بود و ديگرى از عرب‌هاى تنوخ تشكيل شده بود و اسمش « الدوسر » بود و با تمام عرب‌هايى كه در مقابلش سر فرود نمىآوردند ؛ به جنگ مىپرداخت « 1 » . جرجى زيدان در كتاب العرب قبل الاسلام به تتبع در مورد اخبار وى پرداخته است .\r\n( 1 ) يعقوبى مىگويد : او همان كسى بود كه خورنق « 2 » را بنيان نهاد و روزى در همان جا نشسته بود و به منظرهء فرات و نخلستان‌ها و باغ‌ها و درختانش نگاه مىكرد و در همين حال به ياد مرگ افتاد و گفت : اين همه ثروت با وجود مرگ و فراق دنيا چه فايده‌اى دارد ؟ ! پس از آن به عبادت پرداخت و از پادشاهى كناره‌گيرى كرد و عدىّ بن زيد العبادى در اين اشعارش او را ياد كرده و مىگويد :\r\n و تفكر ربّ الخورنق اذ أش * رف يوما ، و للهدى تفكير \r\nو هنگامى كه حاكم خورنق روزى بر بلنداى آن ايستاد به فكر و انديشه فرو رفت و هرآينه تفكّر راه رسيدن به هدايت است .\r\n سرّه حاله و كثرة ما يم * لك ، و البحر معرض و السدير \r\nمقام و مال و منال فراوانش او را به وجد آورده ، در حالى كه درياى فرات و كاخ سدير خودنمايى مىكردند .\r\n فارعوى قلبه و قال : و ما غب * طة حىّ الى الممات يصير \r\n\r\n\r\n","description":"","footnote":"\r\n( 1 ) . براى تفصيل بيشتر نگاه كنيد به : العرب قبل الاسلام ؛ جرجى زيدان .\r\n( 2 ) . علّت بناى خورنق را نوشته‌اند كه يزدگرد بن بهرام شاه بن شاهپور ذى الاكتاف ؛ صاحب پسرى به نام بهرام شد . او به دنبال منزلى مىگشت كه در منطقه‌اى خشك و خوش آب و هوا بنا شده باشد كه از دردها و بيمارى مصون بماند . او را به پشت حيره راهنمايى كردند پس يزدگرد به نعمان دستور داد كه اين ساختمان را بنا كند تا او و فرزندش بهرام در آن بياسايند . نعمان به معمارى كه به او « سنمّار » مىگفتند دستور داد كه ساختمان زيبايى بسازد و هنگامى كه ساختمان به پايان رسيد ؛ از زيبايى و استحكام ساختمان تعجب كردند و تمام مزدش را پرداختند . او گفت : اگر مىدانستم كه اجرت كارم را مىدهيد و قدر مرا مىدانيد ؛ ساختمانى مىساختم كه همراه با خورشيد به هر طرف مىچرخيد ! نعمان از اين سخن وى غضبناك شد و گفت : تو مىتوانستى كه ساختمان زيباتر از اين را بسازى و نساختى ؟ ! سپس دستور داد كه او را از بالاترين نقطهء ساختمان به پايين پرتاب كنند و همين تبديل به يك ضرب المثل در زبان عرب شد و مىگويد : « جزاه جزاء سنمّار » ؛ به او كيفر و پاداشى داد همانند كيفر سنمّار ! ( تاريخ طبرى ، ج 2 ، ص 65 ) ، ( الاغانى ج 2 ، ص 144 - 146 ) .\r\n","page_name":" 148 ","page_number":148},
  {"content":"\r\n\r\nبه ناگاه قلبش متغير و پشيمان شد و گفت : چه جاى خوش و زنده‌اى است كه به سوى مرگ مىرود ؟\r\n( 1 ) مسعودى مىگويد : او بعد از خودش ، فرزندش اسود بن نعمان را به پادشاهى برگزيد ، و او فرزندش منذر بن اسود را براى پادشاهى بعد از خودش انتخاب كرد « 1 » و سپس عمرو بن منذر به پادشاهى رسيد . « 2 » يعقوبى مىگويد كه وى فرزند هند بود و به خاطر سخت‌گيرىاش بر عرب‌ها به مضوط الحجارة ( گوزن سنگ‌ها ) ملقب شده بود . او وقتش را به دو قسم تقسيم كرده بود : روزى كه در آن به شكار مىرفت و روزى كه به شراب‌خوارى مىپرداخت . هنگامى كه به مجلس شراب‌خوارى مىرفت به مردم مىگفت كه در بيرون مجلس منتظر بمانند تا مجلس شراب‌خوارى به اتمام برسد و او خارج شود . . .\r\n( 2 ) براى همين « طرفة بن العبد » دائما او و برادرش قابوس را هجو مىكرد و از آنها به زشتى ياد مىكرد و در مقابل براى خواهر عمرو غزل‌سرايى مىكرد و او را به عظمت مىستود . . .\r\nدر اين ميان متلمّس هم طرفه را در هجو عمرو يارى مىكرد تا اين كه عمرو به آنها گفت :\r\nاقامت شما طولانى شده است و من مالى ندارم ، ولى به عاملم در بحرين نوشته‌ام كه به هر كدام از شما صد هزار درهم بدهد !\r\n( 3 ) پس هر كدام نامه‌اى گرفته‌اند ؛ ولى متلمّس در مورد كار او شك كرد . براى همين به هنگامى كه به رودخانهء حيره رسيدند ، به يك غلام مسيحى كه خواندن و نوشتن مىدانست ؛ برخوردند . متلمّس به او گفت : آيا مىتوانى خوب بخوانى ؟ ! غلام گفت : بلى . گفت : پس اين\r\n\r\n\r\n","description":"","footnote":"\r\n( 1 ) . مروج الذهب ، ج 2 ، ص 74 و در تاريخ يعقوبى ، ج 1 ، ص 210 آمده است : منذر بن نعمان از سال 515 م . و در دوران قباد ساسانى به حكومت رسيد . در زمان وى حارث غسانى به كمك رومىها دولتش را در شام تشكيل داد و پس از مدتى منذر با وى وارد جنگ سختى شد و فرزند حارث در اين جنگ ( سال 544 م . ) اسير شد و به قتل رسيد . منذر صاحب روز حليمهء معروف در نزديكى قنّسرين بود و در همان جا در سال 554 م . به قتل رسيد . او در حدود چهل سال و به نقل مسعودى 34 سال و به نقل يعقوبى سى سال حكومت كرد .\r\n( 2 ) . مروج الذهب ، ج 2 ، ص 74 . وى از سال 554 تا 569 ميلادى حكومت كرد تا اين كه رابطهء بين او و قباد ساسانى در اوايل سلطنت قباد تيره شد ( قبل از 559 م . ) قباد او را عزل و حارث بن عمرو ، فرماندار كنده را جايگزين وى كرد . در سال 559 ميلادى قباد مرد و خسرو انوشيروان به سلطنت رسيد و منذر را به حاكميت حيره بازگردانيد و او به جنگ با حارث پرداخت و او را شكست داده و به قتل رسانيد . او به سوزانندهء عرب مشهور شد ؛ زيرا قومى از عرب از تيرهء بنى تميم را در يمامه سوزانيد تا به نذر خويش وفا كرده باشد ، العصر الجاهلى ، ص 45 . البته از آنجا كه دوباره به حكومت رسيده بود ؛ يعقوبى . گمان كرده كه شخصى دومى بوده است و لذا گفته : سپس عمرو بن منذر ثانى به حكومت رسيد .\r\n","page_name":" 149 ","page_number":149},
  {"content":"\r\n\r\nنامه را بخوان . در آن نوشته شده بود : اگر متلمّس نزد تو آمد ، دست و پاهايش را قطع كن . پس نامه را به دور انداخت و به طرفه گفت : آيا نامهء تو هم اين چنين است ؟ !\r\n( 1 ) طرفه گفت : او به خاطر ترس از قبيلهء من جرأت نمىكند كه چنين چيزى بنويسد و من در آن سرزمين سرشناس‌تر و عزيزتر از او هستم ! با همين پندار به سوى عامل بحرين رفت و بدون آن كه نامه را بخواند ؛ آن را به وى تقديم كرد . پس از آن كه عامل نامه‌اش را خواند ؛ دست و پايش را قطع كرد و او را به دار زد !\r\nسپس برادرش قابوس بن منذر به پادشاهى رسيد . « 1 »\r\n( 2 ) مسعودى مىگويد : نعمان بن منذر ( چهارم ) به پادشاهى رسيد و به او « أبيت اللّعن » يعنى دور از دشنام مىگفتند و بيست و دو سال حكومت كرد « 2 » و به خاطر تكرار اسم منذر در ميان حاكمانشان به آنها مناذره مىگفتند .\r\n( 3 ) يعقوبى مىگويد : همراه منذر تعدادى از افراد خانوادهء امرؤ القيس بن زيد بودند و از جملهء اين افراد عدىّ بن زيد العبادى ( نصرانى ) بود كه خطيب و شاعر بوده و كتاب‌هايى را به عربى و فارسى نوشته است . منذر فرزندش نعمان را به آنها داده بود و در دامن آنها شير خورده و بزرگ شده بود .\r\n( 4 ) كسرى ( خسرو ) به منذر نوشت كه افرادى از اعراب را به سويش بفرستد تا بعضى از نامه‌ها را برايش ترجمه كنند ، او هم عدى بن زيد و دو برادرش را فرستاد . آنها از جملهء نويسندگان و مترجمان كسرى ( خسرو ) به حساب مىآمدند .\r\nپس از آن كه منذر مرد ، كسرى ( خسرو ) به عدى بن زيد گفت : آيا كسى از اين خانواده باقى مانده است كه صلاحيت پادشاهى را داشته باشد ؟ او گفت : بله . منذر سيزده فرزند دارد كه همگى صلاحيت پادشاهى دارند !\r\n( 5 ) پس از آن ، تمام سيزده فرزندش به سوى كسرى ( خسرو ) آمدند و نعمان هم كه خانوادهء عدىّ بن زيد او را تربيت كرده بودند ؛ در ميان آنها بود . عدىّ بن زيد هر كدام را به ترتيب در محل خويش جاى داد . او هميشه برادران نعمان را از وى جلو مىانداخت تا آنها گمان كنند كه\r\n\r\n\r\n","description":"","footnote":"\r\n( 1 ) . تاريخ يعقوبى ، ج 1 ، ص 211 . او همان كسى است كه با منذر بن حارث تنوخى غسّانى جنگ‌هاى بسيارى داشته است كه مهم‌ترين آنها جنگ عين أباغ در سال 570 م . بوده است و در آن از منذر غسّانى شكست خورد ، العصر الجاهلى ، ص 41 .\r\n( 2 ) . مروج الذهب ، ج 2 ، ص 75 از ( 580 - 602 ) . العصر الجاهلى ، ص 46 .\r\n","page_name":" 150 ","page_number":150},
  {"content":"\r\n\r\nوى طرفدار نعمان نيست و با يكايك آنها خلوت كرده و مىگفت : اگر كسرى از شما سؤال كرد كه آيا مرا از امور اعراب كفايت مىكنيد ؛ در جواب بگوييد كه خير . ما اصلا نخواهيم توانست كه به تنهايى تو را كفايت كنيم . اما به نعمان گفت كه اگر پادشاه در مورد اعراب از تو سؤال كرد ، بگو كه تو را در مورد آنها كفايت مىكنم و اگر در مورد برادرانت سؤال كرد ؛ بگو اگر در مقابل آنها عاجز باشم ، پس در مقابل اعراب عاجزتر خواهم بود !\r\n( 1 ) پس به هنگامى كه كسرى به عدىّ بن زيد دستور داد كه برادران را يكى پس از ديگرى بر وى عرضه كند . او از آنها سؤال كرد : آيا از آنچه كه مرا كفايت مىكرديد ؛ كفايت مىكنيد ؟\r\nگفتند : ما نخواهيم توانست كه در مقابل اعراب تو را كفايت كنيم ! مگر نعمان كه وقتى از وى سؤال شد كه آيا مىتوانى مرا در مقابل اعراب كفايت كنى ؛ گفت : بله .\r\nوقتى كه از وى سؤال شد با برادرانت چه خواهى كرد ؟ در جواب گفت : اگر در مقابل آنها عاجز باشم ، پس در مقابل اعراب عاجزتر خواهم بود . پس كسرى وى را به پادشاهى انتخاب كرد و خلعت پادشاهى و لباس‌هاى لؤلؤ را به او پوشانيد ! او از آنجا خارج شد در حالى كه به سلطنت رسيده بود .\r\n( 2 ) اسود بن منذر را خانواده‌اى اشرافى از حيره كه به آنها « بنو مرينا » مىگفتند ؛ نگهدارى و تربيت مىكردند و در ميان آنها مردى شاعر و تيرانداز بود كه به وى عدىّ بن اوس بن مرينا مىگفتند : او هنگامى كه اين توطئه را ديد ، به بعضى از نزديكان و خواص نعمان دستور داد كه نزد نعمان به بدگويى از عدىّ بن زيد بپردازند و بگويند كه عدى گمان مىكند كه پادشاه ( نعمان بن منذر ) عامل اوست و او بوده است كه او را به حاكميت رسانده است و اگر او نبود ، نعمان به سلطنت نمىرسيد و . . .\r\nآنها دائما از عدىّ نزد نعمان بدگويى مىكردند تا اين كه او را بدگمان و خشمگين كردند و او هم نامه‌اى به عدىّ نوشت و گفت : مشتاق ديدارت هستيم ، آيا به ديدار ما نمىآيى ؟ ! عدىّ از كسرى ( خسرو ) اجازه گرفت و نزد نعمان رفت . به محض ملاقات ، نعمان دستور داد كه عدىّ را در جاى دور افتاده‌اى زندان كنند !\r\n( 3 ) عدىّ در زندانش شعر مىگفت و سعى مىكرد كه دل نعمان را به دست آورد و براى همين حرمت و مقامش را يادآور شود و از سرگذشت پادشاهان قبلى او را آگاه مىكرد ؛ ولى اين توصيه‌ها اثرى نبخشيد و دشمنانش از خانوادهء آل مرينا هم چنان از وى در درگاه نعمان\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nبدگويى مىكردند و مىگفتند : اگر او را آزاد كنى تو را به قتل خواهد رسانيد و يا سبب هلاكتت خواهد شد !\r\n( 1 ) بعضى از خويشاوندان عدىّ نزد كسرى ( خسرو ) به سر مىبردند كه عبارت بودند از برادرانش : أبيّ و سمىّ و پسرش ، عمرو بن عدى . پس او شعرى را براى آنها فرستاد و به دنبال آن برادران و پسرش و ديگر اقوامش نزد كسرى ( خسرو ) رفتند و در مورد عدى دادخواهى كردند .\r\nكسرى ( خسرو ) نامه‌اى به نعمان نوشت و از وى خواست كه عدىّ را آزاد كند و فرستاده‌اى براى انجام اين كار فرستاد و قرار شد كه اين فرستاده ابتدا نزد عدى برود . اين خبر به گوش نعمان رسيد و براى همين كسى را به سوى عدى فرستاد تا او را خفه كند و وقتى كه فرستادهء كسرى ( خسرو ) نامه را تقديم كرد ، به وى گفتند كه عدى وفات يافته است . در ضمن هدايايى به پيك كسرى ( خسرو ) تقديم كردند تا او به كسرى ( خسرو ) بگويد كه جسد مردهء عدى را ديده است و در ضمن نامه‌اى به كسرى ( خسرو ) نوشتند كه عدى مرده است !\r\n( 2 )\r\n\r\nانتقام گرفتن پسر عدىّ از قاتلان پدرش\r\nيعقوبى در ادامه مىنويسد :\r\nعمرو بن عدى در دربار كسرى ( خسرو ) همان كار پدرش را در ترجمهء نامه‌ها انجام مىداد . . . تا اين كه در يكى از روزها كسرى ( خسرو ) از اطرافيانش خواست كه كنيزى با صفات معين شده برايش بياورند ؛ اما چنين كنيزى را پيدا نكردند . در همين احوال عمرو بن عدى به كسرى ( خسرو ) گفت : پادشاها ! دست‌نشاندهء شما ، نعمان دختران و خويشاوندانى دارد كه تمامى اين صفات و بيش از آن را دارند ، ولى نعمان خودش از آنها بهره مىبرد و گمان مىكند كه از پادشاه بهتر و سزاوارتر است !\r\n( 3 ) پس كسرى ( خسرو ) پيكى را به سوى نعمان فرستاد و به او دستور داد كه دخترش را به همراه پيك بفرستد تا با او ازدواج كند !\r\nنعمان در جواب نوشت : اما در عين السواد و فارس آن قدر دختر وجود دارد كه نياز پادشاه را بر آورده كند ؟ ! و منظورش آن بود كه در سراى تو و در سرزمين فارس دختران زيادى هستند . هنگامى كه فرستاده‌هاى كسرى ( خسرو ) برگشتند ؛ او را در جريان امر قرار دادند .\r\nكسرى ( خسرو ) پس از خواندن نامه گفت : منظورش از عين چيست ؟\r\n\r\n","description":"","footnote":"","page_name":" 152 ","page_number":152},
  {"content":"\r\n\r\n( 1 ) عمرو بن عدى گفت : منظورش گاو وحشى است ! و به اين وسيله مىخواسته است كه دخترش را از پادشاه دور نگه دارد !\r\nكسرى ( خسرو ) خشمگين شد و گفت : چه بسا كه بنده‌اى از بندگانمان احساس برترى نسبت به ما بكند و به اين وسيله خودش را به هلاكت بيفكند . آنگاه يك ماه صبر كرد و بعد به وى نوشت كه هر چه زودتر نزد او بيايد .\r\nاين جريان به گوش نعمان رسيد و فهميد كه كسرى ( خسرو ) چه قصدى دارد . براى همين تا حد امكان اسلحه و آذوقه برداشت و به كوه‌هاى طىء پناه برد . قبيلهء طىء از آنجا كه سعدى ، دختر حارثه را داشتند ؛ داماد آنها به حساب مىآمدند ؛ لذا نعمان از آنها خواست كه از او در مقابل كسرى ( خسرو ) حمايت كنند ؛ ولى آنها گفتند كه ما چنين قدرتى نداريم لذا او از آنجا كوچ كرد .\r\n( 2 ) همين طور بسيارى از اعراب از حمايت وى سرباز مىزدند تا به منطقهء « ذى قار » ، متعلق به بنى شيبان رسيد و هانى بن مسعود شيبانى را ملاقات كرد . در آنجا اسلحه و دختر و خانواده‌اش را نزد هانى به امانت گذاشت و خود نزد كسرى ( خسرو ) رفت . بنا به دستور ، او را به غل و زنجير كشيده و به سوى خانقين فرستادند و در آنجا او را زير دست و پاى فيلان انداختند تا له شد و آنگاه جسدش را نزد شيرها انداختند تا آن را خوردند .\r\n( 3 ) از سوى ديگر كسرى ( خسرو ) پيكى به سوى هانى بن مسعود فرستاد و گفت : آنچه از مال و اسلحه و دختران نوكر ما كه نزد توست ، براى ما بفرست « 1 » . نعمان دخترش را به همراه چهار هزار زره به هانى سپرده بود . براى همين هانى و قومش از پس دادن اين اموال خوددارى كردند . پس كسرى ( خسرو ) لشكرى از عرب و عجم را به سوى هانى فرستاد و آنها در ذى قار به هم برخوردند . در اين هنگام « حنظلة بن ثعلبهء عجلى » نزد آنها آمد تا اتمام حجت كند .\r\nپيروان هانى به وى گفتند كه ذمهء تو ذمّهء ماست و ما پيمان خود را نمىشكنيم ! پس به جنگ فارس‌ها رفتند و آنها و عرب‌هاى همراهشان را شكست دادند و اين اولين بارى بود كه عرب‌ها بر عجم‌ها پيروز شدند . « 2 » از رسول الله صلّى اللّه عليه و آله روايت شده است كه فرمود : اين اولين روزى است\r\n\r\n\r\n","description":"","footnote":"\r\n( 1 ) . تاريخ يعقوبى ، ص 212 - 215 و تاريخ طبرى ، ج 2 ، ص 206 ، وى از ابى عبيده معمر بن المثنّى از بعضى از آنها نقل مىكند : هانئ بن مسعود اين حادثه را درك نكرده بلكه اين هانى بن قبيصة بن هانى بن مسعود بوده است و اين موضوع نزد من ثابت است . مسعودى نيز در التنبيه و الاشراف ، ص 207 همين طور نقل كرده است .\r\n( 2 ) . تاريخ يعقوبى ، ج 1 ، ص 215 .\r\n","page_name":" 153 ","page_number":153},
  {"content":"\r\n\r\nكه عرب‌ها حق خويش را از عجم گرفتند و به خاطر من پيروز شدند . « 1 »\r\n\r\n\r\n","description":"","footnote":"\r\n( 1 ) . همان ، ص 212 و مسعودى در التنبيه و الاشراف ، ص 208 مىگويد : گفته شده است كه اين جنگ قبل از هجرت بوده است و در اين زمان عده‌اى از بكر بن وائل از بحرين و يمامه به موسم حجّ آمده بودند و مىخواستند كه به همراه بنى شيبان به عراق بروند تا هانى بن مسعود را يارى كنند . در اين هنگام پيغمبر اكرم صلّى اللّه عليه و آله نزد آنان آمد و به اسلام دعوتشان كرد . آنها قول دادند كه اگر خداوند آنها را در جنگ با عجم‌ها پيروز گرداند ، به او ايمان بياورند و او را تصديق كنند ! پس پيامبر اكرم صلّى اللّه عليه و آله دعا كرد كه پيروز شوند و هنگامى كه خبر پيروزى آنها بر عجم‌ها را شنيد ؛ گفت : اين اولين روزى است كه عرب‌ها حق خويش را از عجم‌ها گرفتند و به خاطر من پيروز شدند .\r\nو در مروج الذهب ، ج 1 ، ص 307 آمده است كه جنگ ذى قار در زمان پادشاهى خسرو پرويز بوده است و اين همان روزى بوده است كه پيغمبر اكرم صلّى اللّه عليه و آله دربارهء آن فرمودند : اين اولين روزى است كه عرب‌ها حق خويش را از عجم‌ها گرفتند و به خاطر من پيروز شدند و اين جنگ بعد از بعثت پيامبر اكرم صلّى اللّه عليه و آله و پس از چهل سالگىاش بوده است و به روايت ديگرى اين جنگ ، چهار ماه بعد از جنگ بدر بوده است .\r\nدر تاريخ طبرى ، ج 2 ، ص 193 - 212 هم اين قصه را به تفصيل از محمد بن هشام كلبى از كتاب حمّاد ، راوى كوفى روايت كرده و گفته است : من اخبار عرب و انساب آل نصر بن ربيعه و مقدار عمر كسانى از آنها كه براى آل كسرى كار مىكردند و تاريخ طولانى آنها را استخراج كرده بودم . سپس طبرى اين كار را بزرگ شمرده است و گفته است : امور مربوط به آل نصر بن ربيعه و كسانى كه دست‌نشاندهء پادشاهان فارس بوده‌اند و عمّال آنها كه حدود و ثغور سرزمين عراق را حفظ مىكرده‌اند ، نزد اهل حيره معلوم بوده است و در كتاب‌ها و كنيه‌هايشان اين مطالب ثبت شده است « تاريخ طبرى ، ج 1 ، ص 628 » .\r\nبر فرض صحت حديث نبوى ، شايد علت آن بوده است كه دختران نعمان ، مسيحى و راهبه بوده‌اند و خسرو پرويز كافر و مجوسى بوده است و دختران مسيحى بر او حلال نبوده‌اند و خبرهايى كه مسعودى در مروج الذهب نقل كرده است ، دلالت بر همين قضيه مىكند . او مىگويد :\r\nهنگامى كه حرقه دختر نعمان بن منذر به سوى كليساى خودش حركت مىكرد ؛ مسير راهش را با حرير و ديباج فرش مىكردند و لباس‌هاى خز و رنگارنگ مىپوشيد و به وسيلهء كنيزانش در ميان گرفته مىشد تا به كليسايش برسد و بعد به منزل بازگردد . هنگامى كه سعد بن ابى وقاص براى جنگ به قادسيه آمد و رستم را به قتل رسانيد و خداوند فارس‌ها را شكست داد ؛ حرقه دختر نعمان به همراه گروهى از اقوام و كنيزانش كه همانند او لباس پوشيده و پارچه‌هاى سياه بر سر كشيده و همگى از راهبه‌ها بودند ؛ نزد سعد بن ابى وقاص آمدند و از او درخواست صله مىكردند . ج 2 ، ص 79 . و در ادامه مىگويد : هند دختر نعمان بن منذر در ديرى در حيره ، راهبه بود . مغيرة بن شعبه كه امير كوفه بود نزد وى آمد و در اين حال هند نابينا شده بود . مغيره اجازهء ورود خواست و كنيز وى نزد هند آمد و گفت : مغيرة بن شعبه به ديدار شما آمده و اجازهء ورود مىخواهد . هند به كنيزش گفت :\r\nفرشى را برايش پهن كن . كنيز فرشى از پوست گوسفند را پهن كرد . مغيره داخل شد و بر آن نشست و گفت : من مغيره هستم . هند گفت : تو را نشناختم اى حاكم كوفه . چه چيزى تو را به اينجا كشانيده است ؟ مغيره گفت :\r\nآمده‌ام تا تو را عقد كنم ! هند گفت : به صليب سوگند كه اگر به خاطر دين يا زيبايىام آمده‌اى ، بايد با دست خالى برگردى و لكن من به تو مىگويم كه براى چه آمده‌اى ! مغيره گفت : براى چه آمده‌ام ؟ هند گفت : تو مىخواهى كه با من ازدواج كنى تا در موسم حج در ميان اعراب بنشينى و با تفاخر بگويى : من با دختر نعمان ازدواج كرده‌ام ! مغيره گفت : من به همين قصد آمده‌ام ! « مروج الذهب ، ج 3 ، ص 25 » .\r\n","page_name":" 154 ","page_number":154},
  {"content":"\r\n\r\n( 1 )\r\n\r\nساير پادشاهان حيره و سرنوشت آنها\r\nمسعودى مىنويسد : « سپس جمعى از فارس‌ها در حيره به سلطنت رسيدند تا اين كه تعداد پادشاهان حيره به 23 نفر رسيد كه از بنى نصر و بعضى عرب و برخى فارس بودند و 622 سال و هشت ماه حكومت كردند و آبادانى حيره از اوايل صد سال دوم حكومت اين پادشاهان شروع شد . اين آبادانى ادامه داشت تا اين كه كوفه بنيان‌گذارى شد و پس از حدود 530 سال رو به ويرانى نهاد « 1 » . بدين ترتيب آبادانى آن به تدريج از بين رفت تا آن كه در زمان حكومت معتضد به طور كلى خراب شد . قبل از ويرانى كامل آن ، عده‌اى از خلفاى بنى عباس از قبيل سفاح و منصور و رشيد و غيره در آن اطراق مىكردند و به خاطر آب و هواى خوب و ملايمت خاك و طبيعت آن مدتى در آنجا مىماندند . اين شهر در نزديكى خورنق و نجف قرار داشت و ديرهاى بسيارى در آن وجود داشت كه راهبان بسيارى در آنها مشغول به عبادت بودند و هنگامى كه اين شهر رو به خرابى نهاد ؛ آنها به شهرهاى ديگر هجرت كردند . مسعودى در ادامه مىنويسد : « و در حال حاضر جز صداى جغد و بوم از آن شنيده نمىشود » « 2 » .\r\n( 2 )\r\n\r\nغساسنهء شام\r\nدر قرن پنجم ميلادى عده‌اى از اطراف جزيرة العرب به سوى شمال غربى آن كه در مرزهاى مملكت روم واقع مىشد ؛ مهاجرت كردند و دولت غساسنه را كه تحت الحمايهء رومىها بود ، تأسيس كردند و اين دولت تابع قسطنطنيه بود ؛ چنان كه حاكمان حيره از عمّال پادشاهان فارس بودند .\r\nدولت غساسنه داراى نوع خاصى از تمدن بودند . آنها از طرفى در مجاورت « دمشق » و از\r\n\r\n\r\n","description":"","footnote":"\r\nبنابراين آنها از راهبه‌هاى مسيحى بوده‌اند كه براى يك كافر مجوسى حلال نبوده‌اند و در هر حال عباديان نصرانى كه آميخته‌اى از عرب و جز آنان بودند و هم‌پيمانان آنان از ساير ساكنان عراق بوده‌اند ، و در ميانشان اقليتى از فارسىها ، و همچنين برخى از يهودان نيز بودند . بدين ترتيب حيره يك بازار بازرگانى و كشاورزى بزرگ و متأثر از فرهنگ فارسيان بوده است . « العصر الجاهلى ، ص 47 » .\r\n( 1 ) . طبرى از كلبى روايت مىكند كه حيره همزمان با أنبار در زمان بخت نصر ( نبوخذنصر ) بنيان‌گذارى شد و هنگامى كه بخت نصر مرد ، اهالى آن به أنبار كوچ كردند و حيره رو به ويرانى نهاد تا اين كه براى بار دوم رو به آبادانى نهاد و آن هنگامى بود كه عمرو بن عدى لخمى در آن ساكن شد . بنابراين حيره در حدود پانصد و سى سال آباد بود تا اين كه كوفه بنا نهاده شد و اسلام آن را پايگاه خويش قرار داد . « تاريخ طبرى ، ج 2 ، ص 43 » .\r\n( 2 ) . مروج الذهب ، ج 2 ، ص 81 .\r\n","page_name":" 155 ","page_number":155},
  {"content":"\r\n\r\nسوى ديگر در مجاورت « بصره » قرار داشتند و متأثر از تمدن رومىها بودند . از آنجا كه غساسنه با مناذرهء حيره اختلاف داشتند و آنها تحت الحمايهء فارس‌ها بودند ؛ بنابراين خودشان به رومىها تمايل داشتند و تعداد حاكمانشان ده نفر و اندى بود ، كه دربارهء آنها صحبت مىكنيم .\r\n( 1 )\r\n\r\nپادشاهان يمنى شام\r\nمسعودى مىنويسد : « هنگامى كه سد مأرب خراب شد ؛ قبايل عرب پراكنده شدند و غسّان به سوى شام آمدند . « 1 » آنها از فرزندان مازن بن أزد بودند و غسّان به آبى مىگفتند كه عمرو بن عامر پس از آن كه از مأرب خارج شده بود ؛ در كنار آن اقامت گزيده بود و اين آب ما بين زبيد و رمع وادى اشعريين در سرزمين يمن قرار دارد .\r\nقضاعة بن مالك بن حمير بن سبأ ، اوّلين كسى از عرب‌هاى يمن بود كه در شام مسكن گزيد و با پادشاهان روم رابطه برقرار كرده و مسيحى شد . در مقابل ، رومىها هم آنها را حاكم عرب‌هاى شام كردند و اوّلين كسى كه به حاكميت رسيد ، نعمان بن عمر بن مالك بود و بعد از او عمرو بن نعمان بن عمرو و سپس حوارى بن نعمان به حكومت رسيدند .\r\n( 2 ) سپس قوم سليح كه از قضاعه بودند ؛ وارد شام گرديدند و بر تنوخ كه آنها هم از قضاعه بودند پيروز و غالب شدند و رومىها آنها را براى پادشاهى بر عرب‌هاى شام برگزيدند . آنها از فرزندان سليح بن حلوان بن عمران بن الحاف بن قضاعه بوده‌اند .\r\nهنگامى كه غسّانىها به سوى شام آمدند ؛ بر كسانى كه در شام بودند ، غالب شدند و رومىها آنها را بر عرب شام حاكميت دادند و اولين پادشاه غسانىها در شام : حارث بن عمرو بن عامر بن حارثه بود و سپس حارث بن تعلبه و سپس منذر بن حارث بن جبلة بن تعلبه بن جفنة بن عمرو و سپس عوف بن منذر و سپس حارث بن منذر به سلطنت رسيدند حارث بن منذر در زمان بعثت رسول اللّه صلّى اللّه عليه و آله حكومت مىكرد و پيامبر اكرم صلّى اللّه عليه و آله او را ترغيب به قبول اسلام كرد ؛ ولى او اسلام نياورد . بعد از او « جبلة بن الأيهم بن جبلة بن حارث » به حكومت رسيد و اسلام\r\n\r\n\r\n","description":"","footnote":"\r\n( 1 ) . با حفظ اين مطلب بايد گفت كه در سابق ذكر كرديم كه هجرت آنها در قرن پنجم ميلادى بوده است ؛ يعنى قرنها بعد از سيل عرم . بنابراين تاريخ ثبت شده كه مستند به اكتشافات آثارشان است ، بر چيزى كه قديمىتر از آن باشد ، دلالت نمىكند .\r\n","page_name":" 156 ","page_number":156},
  {"content":"\r\n\r\nآورد ؛ ولى به خاطر ترس از ننگ و سرزنش ديگران مرتد شد . بنابراين پادشاهان غسّانى در شام يازده نفر بوده‌اند و سرزمين آنها شامل يرموك و جولان و اطراف دمشق مىشده است و بعضى از آنها اردن را هم به سرزمين شام ضميمه مىكرده‌اند . « 1 »\r\n( 1 ) يعقوبى مىگويد : « قضاعه اولين اعرابى بوده‌اند كه وارد شام شده‌اند و تحت الحمايهء پادشاهان روم قرار گرفتند و نصرانى شدند و به كمك آنها به پادشاهى در آن منطقه رسيدند و اوّلين پادشاه آنها : تنوخ بن مالك بن فهم بن تيم اللّه بن الاسد بن وبرة بن تغلب بن حلوان بن عمران بن الحاف بن قضاعة بوده است .\r\n( 2 ) سپس بنو سليح بن حلوان بن عمران بن الحاف بن قضاعة وارد شام شدند و آن را ترويج كردند . هنگامى كه سيل عرم آمد ؛ أزدىها پراكنده شدند و بعضى از آنها به تهامه و گروهى به يثرب و دسته‌اى به عمان رفتند و غسانيان به شام رفته و در منطقهء بلقاء ساكن شدند » « 2 » .\r\nيعقوبى در ادامه مىگويد : « بنى غسّان از بنو سليح خواستند كه با هم ديگر تحت الحمايهء رومىها قرار گيرند و در سرزمين آنها ساكن شوند و در سود و زيان هم شريك باشند . پس از آن رئيس قوم سليح كه در آن روزگار « همان بن العملق » بود نامه‌اى به پادشاه روم نوشت كه در آن روزگار « نوشر » بود و پايتختش در انطاكيه استقرار داشت . پس قيصر پاسخ مثبت داد ؛ ولى شروطى را معين كرد كه از جملهء آن شروط ، پرداخت باج و خراج بود كه پادشاه روم آن را دريافت مىكرد . آنها مدّت‌هاى زياد در صلح و صفا و در كنار هم زندگى كردند تا اين كه بين مردى از غسّانىها كه به وى « جذع » مىگفتند و مردى از طرف‌داران روم ، مشاجره‌اى بر سر مقدار خراج صورت گرفت و مرد غسّانى با شمشيرش ، مزدور رومى را به قتل رسانيد .\r\n( 3 ) پس از اين حادثه ، دست‌نشاندهء رومىها از سوى پادشاه روم با لشكرى از عرب‌هاى قشاعه به جنگ غسّانىها رفت . آنها هم قدرتمندانه در بصرى ، كه منطقه‌اى از شام است ، در مقابل دشمن مقاومت كردند و سپس به « مخفق » رفتند . پادشاه روم كه مقاومت دليرانه و سرسختانهء آنها را ديد و نمىخواست كه ضربه و صدمه‌اى به سپاهيانش بخورد ، و از طرفى غسانىها خواهان صلح بودند ؛ با آنها قرارداد صلح امضا كرد و تعهد نمود كه پادشاهى غير از خودشان را بر آنها نگمارد . در آن ايام رئيس غسّانىها « جفنة بن عليّة بن عمرو بن عامر » بود كه قيصر او\r\n\r\n\r\n","description":"","footnote":"\r\n( 1 ) . مروج الذهب ، ج 2 ، ص 83 - 86 .\r\n( 2 ) . تاريخ يعقوبى ، ج 1 ، ص 206 .\r\n","page_name":" 157 ","page_number":157},
  {"content":"\r\n\r\nرا به پادشاهى آنها برگزيد و غسّانىها نصرانى شدند و روابط خوبى با دولت روم برقرار كرده و به كمك آنها دولت بزرگى را در شام برپا كردند .\r\n( 1 ) اوّلين پادشاهى كه بلند آوازه شد ؛ حارث بن مالك بن حارث بن غضب بن جشم بن خزرج بن حارثة بن ثعلبه بن عمرو بن عامر بن ثعلبة بن حارثة بود . بعد از او حارث الاكبر بن كعب بن عليّة بن عمرو بن عامر ، بعد از او برادرش حارث بن أعرج بن كعب ، كه در جولان اقامت گزيد .\r\nسپس برادرش حارث الاصغر و سپس جبلة بن منذر حارث بن جبلة و آنگاه أيهم بن جبله و سپس جبلة بن أيهم به ترتيب به پادشاهى رسيدند . « 1 »\r\n( 2 ) حارث بن جبله همان كسى بود كه با منذر بن امرؤ القيس لخمى وارد جنگ عظيمى در « قنّسرين » شد و در طى آن منذر به قتل رسيد و « قنّسرين » تحت قلمرو حارث بن جبله قرار گرفت . رومىها از شجاعت وى تعجب كردند و از قدرتمندتر شدن وى در هراس افتادند ، از اين رو در تضعيف و خلع سلاح وى كوشيدند و در سال 529 م . امپراتور روم ، ژوسيان ، لقب « بطريرك » ( رئيس اسقف‌ها ) را به وى داد و در سال 614 م . فارس‌ها به جنگ با آنها پرداختند و بر اورشليم و دمشق مسلّط شدند و آنها را قلع و قمع كردند . « 2 »\r\n( 3 ) مسعودى در مورد آخرين پادشاه غسّان مىنويسد : حارث بن منذر در زمان بعثت رسول الله صلّى اللّه عليه و آله حكومت مىكرد و پيغمبر اكرم صلّى اللّه عليه و آله او را به اسلام دعوت كرده و او را بدان ترغيب نمود ؛ ولى مسلمان نشد . بعد از او « جبلة بن أيهم بن جبلة » به پادشاهى رسيد ، او كسى بود كه در ابتدا اسلام آورد و سپس به خاطر ترس از قصاص و ننگ و عار آن مرتد شد . « 3 »\r\nقضيه به اين صورت بود كه پيرمرد گوژپشتى لباس وى را كشيده بود و جبلة ضربه‌اى بر سرش وارد كرده بود و آن پيرمرد هم نزد عمر شكايت كرده بود و از آنجا كه خليفهء دوم خيلى به آن پيرمرد احترام مىگذاشت و او را در رتبهء مهاجرين اوّليه اسلام قرار داده بود ؛ جفنه احساس كرد كه ممكن است وى را قصاص كنند ، لذا به سوى قسطنطنيه گريخت .\r\n( 4 ) يعقوبى هم در مورد حوادث سال سيزدهم هجرى در مورد اوايل خلافت خليفهء دوم مىنويسد : « جبلة بن أيهم غسّانى به همراه سى هزار نفر از افرادش به همراه سپاهيان روم در\r\n\r\n\r\n","description":"","footnote":"\r\n( 1 ) . سيرة المصطفى ، ص 17 .\r\n( 2 ) . مروج الذهب ، ج 2 ، ص 84 - 85 .\r\n( 3 ) . همان .\r\n","page_name":" 158 ","page_number":158},
  {"content":"\r\n\r\nجنگ يرموك شركت كرده بودند و هنگامى كه رومىها شكست خوردند ، آنها به مواضع خويش بازگشتند . پس از آن يزيد بن ابو سفيان طى نامه‌اى به آنها نوشت : خراج و جزيهء سرزمين خويش را پرداخت كن . او انكار كرده و گفت : من مردى از عرب هستم و جزيه را بايد كافران بپردازند « 1 » ! آنگاه خودش نزد خليفه آمد و گفت : از ما صدقه - يعنى زكات - بگير ؛ چنان كه با اعراب رفتار مىكنى . خليفه گفت : بلكه اگر مسلمان نشويد از شما جزيه مىگيرم و اگر چنين نكنيد بايد به هم‌كيشان خود ؛ يعنى رومىها ملحق شويد . پس از اين گفتگو جبلة به همراه سى هزار نفر از اقوامش كه همگى مسيحى بودند از آن منطقه كوچ كردند و به سرزمين‌هاى روم رفتند و پس از آن ، عمر از رفتار خويش نسبت به جبله و قومش پشيمان شد . « 2 »\r\n( 1 )\r\n\r\nفرزندان اسماعيل بن ابراهيم عليه السّلام\r\nيعقوبى در اواخر جزء اوّل از تاريخش ، فصلى را به اين عنوان اختصاص مىدهد و در ابتداى آن مىگويد : « اخبار مربوط به اسماعيل و فرزندانش را از اخبار امم ، مؤخرتر قرار داده‌ايم ؛ زيرا خداوند - عز و جل - نبوت و سلطنت را به آنها خاتمه داده است و اخبار آنها به اخبار رسول اللّه متصل شده است . » « 3 » و ما نيز به همين دليل اين شيوه را در پيش گرفته‌ايم .\r\n( 2 ) در سابق گفته شد كه مسعودى در اين زمينه مىگويد : آنچه كه در مورد انساب يمن و وابستگان به آنها از كهلان و حمير ، فرزندان قحطان تا اين زمان ، قولا و عملا معلوم است و بازماندگان از گذشتگان و كوچك‌ترها از بزرگ‌ترها نقل مىكنند و آنچه كه از تاريخ‌هاى قديمى عرب و غيره و نقل قول‌هاى پيرمردانى كه از فرزندان قحطان‌هاى حمير و كهلان در سرزمين‌هاى يمن و تهائم و انجاد و مناطق حضر موت و شحر و أحقاف و عمان و غيره هستند ، به دست مىآيد اين است كه صحيح‌ترين قول در مورد نسب قحطان چنين است : او قحطان بن عابر بن شالخ بن قينان بن ارفخشد بن سام بن نوح بوده است و عابر سه فرزند به نام‌هاى فالغ و قحطان و منكان داشته است و قحطان داراى سى و يك فرزند و پسر بوده است كه از جملهء آنها يعرب بوده است .\r\n\r\n\r\n","description":"","footnote":"\r\n( 1 ) . تاريخ يعقوبى ، ج 1 ، ص 142 .\r\n( 2 ) . همان ، ج 147 .\r\n( 3 ) . همان ، ص 221 .\r\n","page_name":" 159 ","page_number":159},
  {"content":"\r\n\r\n( 1 ) قحطان ، سريانى زبان بوده و ثابت شده است كه قحطان همان « يقطن » به زبان سريانى بوده كه تعريب شده و به قحطان تبديل شده است و هيثم بن عدى گمان كرده است كه جرهم بن عابر بن سبأ بن يقطن ، همان قحطان بوده است . « 1 »\r\nيعرب و جرهم و عاد و ثمود و عملاق و و بار و عبيل و جديس و عبد ضخم به عربى صحبت مىكرده‌اند و يعرب بن قحطان از بابل مهاجرت كرد و در يمن اقامت كرد . « 2 »\r\nعبد ضخم بن إرم بن نوح به همراه فرزندان و تابعانش در طائف سير كردند تا اين كه به مكّه آمدند و در آن ساكن شدند . « 3 »\r\n( 2 ) وى به هنگام ذكر اخبار مكه و چگونگى بنيان‌گذارى خانهء خدا و دست به دست گشتن آن در ميان جرهم و غيره مىگويد : قوم جرهم به سوى مكه حركت كردند و رئيس آنها حارث بن مضاض بن عمرو بن سعد بن رقيب بن ظالم بن هينى بن نبت بن جرهم بود . آنها در مكه پياده شدند و در كنار اسماعيل آن را وطن خويش قرار دادند .\r\nقبل از اين هم مىگويد : بنى كركر كه سميدع بن هوبر بن لاوى بن قيطور بن كركر بن حيدان رئيسشان بود به بىآبى و كمبود علف دچار شده بودند و سخت در تكاپو بودند ، پس براى يافتن آب و چراگاه و علف‌زار به سوى تهامه پيش رفتند . در اين حال - پيشآهنگان آنها كه براى پيدا كردن آب به اين طرف و آن طرف مىرفتند ؛ ديدند كه در وادى تهامه پرندگان پايين و بالا مىروند . آنها به بالاى بلندى رفتند و تپهء سرخى را ديدند كه هاجر آن را مسكن خويش برگزيده بود ، آنها مشاهده كردند كه هاجر سنگ‌هايى به دور چشمهء زمزم چيده بود تا آب در آن جمع شود .\r\n( 3 ) آنها به او سلام كردند و از وى اجازه خواستند كه در آنجا اقامت كنند و از آن آب بنوشند . پس هاجر خوش‌حال شد و به آنها اجازهء اقامت داد . آنان نزد اقوام خويش رفتند و آنها را از ماجرا با خبر كردند ، سپس با خوش‌حالى و اطمينان در آن وادى ساكن شدند و به خاطر وجود آب و روشنايى وادى از نور نبوّت و وجود بيت الله الاحرام بسيار خوش‌حال بودند و بعد از آن اسماعيل بر خلاف زبان پدرىاش به عربى تكلّم مىكرد .\r\n\r\n\r\n","description":"","footnote":"\r\n( 1 ) . مروج الذهب ، ج 2 ، ص 45 و در اينجا بر آنچه كه در عنوان مبدأ العرب گفتيم تأكيد مىورزيم .\r\n( 2 ) . همان ، ص 110 .\r\n( 3 ) . همان ، ص 121 و 122 .\r\n","page_name":" 160 ","page_number":160},
  {"content":"\r\n\r\nدر مورد بنى كركر گفته شده است كه آنها از جرهم و بنا به قولى از عمالقه بوده‌اند و جرهم بنى كركر را از وجود آب و علف‌زار و پرشير شدن چارپايان در وادى با خبر كردند و آنها به سوى مكه حركت كردند « 1 » . و آنجا را در كنار اسماعيل وطن خويش برگزيدند . اسماعيل با « سامه » دختر « مهلهل بن سعد بن عوف بن هينى بن نبت بن جرهم » ازدواج كرد .\r\n( 1 ) اسماعيل 137 سال عمر كرد و دوازده فرزند پسر داشت كه عبارت بودند از : نابت ، قيدار ، أدبيل ، ميشام ، مشمع ، دوما ، دوام ، مشا ، حدّاد ، ثيما ، يطور و نافش و همهء اينها داراى نسل‌هايى شدند .\r\nاسماعيل در 137 سالگى وفات كرد و در مسجد الحرام در امتداد جايى كه در آن حجر الاسود قرار دارد دفن شد . « 2 »\r\n( 2 ) يعقوبى مىگويد : « فرزندان جرهم بن عامر هنگامى كه ديدند ، پسر عموهايشان از بنى قحطان بن عامر « 3 » به سوى يمن مهاجرت كردند و در آنجا حكومت تشكيل دادند ، خودشان به سرزمين تهامه رفتند و در مجاورت اسماعيل بن ابراهيم ساكن شدند . پس از آن اسماعيل با حنفاء دختر حارث بن مضاض جرهمى ازدواج كرد و او برايش دوازده پسر به دنيا آورد . » و سپس به ذكر اسم‌هاىشان مىپردازد و مىگويد : « اين نام‌ها در تلفظ و كتابت با هم مختلف هستند ؛ زيرا از لغت عبرانى ترجمه شده‌اند » ، سپس مىگويد : هنگامى كه اسماعيل به 130 رسيد وفات كرد و در حجر به خاك سپرده شد .\r\n( 3 ) پس از آن كه اسماعيل وفات كرد ، فرزندش نابت بن اسماعيل سرپرستى بيت را بر عهده گرفت و پس از آن فرزندان اسماعيل در بلاد مختلف پراكنده شدند تا به زندگى خويش توسعه بدهند و البته فرزندان بزرگ‌تر پراكنده شدند و فرزندان كوچك‌تر در حرم باقى ماندند و مضاض بن عمرو جرهمى ، جد مادرى فرزندان اسماعيل سرپرستى كعبه را به عهده گرفت . در\r\n\r\n\r\n","description":"","footnote":"\r\n( 1 ) . گفتنى است اين قول بر خلاف آن چيزى است كه در خبر قمّى در تفسيرش از امام صادق عليه السّلام گذشت و اين كه گفته شد : جرهم در عرفات اقامت داشتند و آنها از اولين كسانى بودند كه هاجر را ملاقات كردند و با او در كنار زمزم ساكن شدند .\r\n( 2 ) . در مروج الذهب ، ج 2 ، ص 19 - 21 مطلب به اين صورت آمده است ؛ اما قول صحيح‌تر ، از يعقوبى خواهد آمد كه اسماعيل در حجر دفن شد و براى همين حجر اسماعيل ناميده شد . او در راستاى حجر الاسود به خاك سپرده نشده است و شايد كه ناسخان از پيش خود ، اسود را به حجر اضافه كرده‌اند .\r\n( 3 ) . با حفظ اين مطلب ، تأكيد مسعودى در مورد نسب قحطان را ديديم كه مىگفت : او قحطان بن عامر است و جرهم همان ابن قحطان هستند و در موضع ديگرى آورده است كه جرهم جدّ هشتم حارث بن مضاض جرهمى بوده است كه بنى جرهم را در مكه ساكن كرد و اين خبر درست است كه خبر على بن ابراهيم قمى از امام صادق عليه السّلام در تفسيرش ( ج 1 ، ص 61 ) بر آن دلالت مىكند .\r\n","page_name":" 161 ","page_number":161},
  {"content":"\r\n\r\nزمان جرهم كسى غير از فرزندان اسماعيل سرپرستى بيت را بر عهده نمىگرفت و جرهم از فرزندان اسماعيل اطاعت مىكردند تا احترامشان را نگه دارند و قدرشان را بدانند الا اين كه فرزندان اسماعيل حكومت بر مكه را به جرهم سپرده بودند ؛ چون مدبّر و با كفايت بودند .\r\n( 1 ) بعد از نابت ، امين به سرپرستى كعبه پرداخت و پس از وى يشجب بن امين و سپس هميسع و سپس ادد و سپس عدنان بن ادد و سپس معدّ بن عدنان و سپس نزار بن معدّ و سپس إياد « 1 » سرپرستى آن را بر عهده گرفتند . پس از آن سرپرستى كعبه از دست فرزندان اسماعيل خارج شد و به خزاعة رسيد « 2 » و اين مطلب را به زودى بررسى مىكنيم .\r\n( 2 ) اين چيزى است كه يعقوبى در مورد سرپرستى بيت و حاكميت بر مكه بيان كرده است و مسعودى مىگويد : هنگامى كه اسماعيل وفات كرد ؛ نابت بن اسماعيل جانشين وى شد و بعد از نابت ، جرهم بر فرزندان اسماعيل غالب شدند و عده‌اى از آنها سرپرستى بيت را بر عهده گرفتند كه اولين آنها عبارت بود از : حارث بن مضاض . او در مكانى معروف به قعيقعان موضع مىگرفت و هر كسى كه براى تجارت به مكه مىآمد ، مىبايست به وى ماليات بدهد . در همين حال سميدع بن هوبر بن لاوى بن قبطور بن كركر بن حيدان هم بنى كركر را در جاده‌هاى پايين مكه مستقر مىكرد و از كسانى كه از آن ناحيه وارد مكه مىشدند ؛ ماليات مىگرفت ، از اين رو حارث بن مضاض با وى به نزاع برخاست .\r\n( 3 ) پس حارث بن مضاض ، رئيس جرهم از محلّش خارج شد ، در حالى كه صداى به هم خوردن نيزه‌ها و شمشيرهايشان به گوش مىرسيد و به خاطر همين بدان موضع « قعيقعان » گفتند و سميدع ، رئيس عماليق از محلّش خارج شد ، در حالى كه سوار بر اسب‌هاى جنگى بودند و براى همين به آن موضع « اجياد » گفتند در اين درگيرى عماليق كه بر اسب‌هاى خوب و جنگى سوار بودند ، بر جرهم پيروز شدند و معركهء درگيرى « فاضح » ناميده شد ، زيرا جرهم در آن نقطه مفتضح شدند .\r\nپس از آن سرپرستى بيت و حاكميّت مكّه به دست عماليق افتاد . پس از آن با هم صلح كردند و گوسفند فربه‌اى را ذبح كردند و در همان جا طبخ كردند و آن موضع تا به امروز مطابخ ناميده مىشود . « 3 »\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 117 .\r\n( 2 ) . مروج الذهب ، ج 2 ، ص 22 - 23 .\r\n( 3 ) . سيره ابن اسحاق ، ج 1 ، ص 117 .\r\n","page_name":" 162 ","page_number":162},
  {"content":"\r\n\r\n( 1 ) پس از آن ، درگيرى ديگرى در ميانشان رخ داد كه در طى آن جرهم بر عماليق پيروز شدند و سيصد سال سرپرستى بيت را بر عهده گرفتند . آخرين فرمانرواى آنها حارث بن مضاض الاصغر بن عمرو بن الحارث بن مضاض الاكبر بوده است و آنها بر ساختمان بيت مقدارى افزودند و آن را بلندتر از آنچه ابراهيم عليه السّلام بنا كرده بود ؛ ساختند . « 1 »\r\n( 2 ) يعقوبى مىگويد : سميدع ، رئيس عمالقه با مضاض ، بر سر حكومت به نزاع برخاست و هنگامى كه مضاض بر وى پيروز شد ؛ سميدع به همراه عمالقه به شام رفتند و حكومتى تشكيل دادند و مضاض رياست آن را به دست گرفت . پس از مرگ مضاض ، حارث بن مضاض و سپس عمرو بن حارث بن مضاض و بعد معتسم بن الظّليم و آنگاه حواسّ بن جحش بن مضاض و سپس عداد بن صداد بن جندل بن مضاض بن عمرو به حكومت رسيدند و در نهايت جرهم به طغيان‌گرى و فسق و فجور پرداخته و خداوند مورچه‌ها را بر آنها مسلط كرد و تا آخرين نفر به هلاكت رسيدند . اين حادثه در زمان ادد بن هميسع بن امين كه از ذريهء حضرت اسماعيل بود و با كارها و رفتار جرهم مخالفت مىكرد ؛ رخ داد . براى همين پس از هلاكت قوم جرهم ، وى داراى شأن و مرتبهء عظيمى در ميان قوم خويش گرديد . « 2 »\r\n( 3 ) مسعودى در اين باره مىگويد : جرهم در حرم به فسق و فجور و طغيان‌گرى پرداختند و حتى مردى از آنها به نام « اساف » با زنى به نام « نائله » در حرم زنا كرد و خداوند آنها را به سنگ مسخ كرد و بعدها تبديل به دو بت شده بودند كه براى تقرّب به درگاه خداوند ، عبادت مىشدند . از اين رو خداوند آنها را به عذاب‌هاى خون دماغ شدن و مورچه و بلاهاى ديگر مبتلا كرد و در طى آن بسيارى از آنها هلاك شدند . در مقابل ، فرزندان اسماعيل به تدريج زياد شدند و قدرتمند گرديدند و بر جرهم كه خويشاوندان مادرىشان بودند ، پيروز شدند و آنها را از مكّه بيرون راندند . آنها به جهينه رفتند و در مكانى به نام أضم اقامت گزيدند تا اين كه در شبى سيل عظيمى آمد و همهء آنها را در خود فرو برد و سرپرستى بيت الحرام به فرزندان « اياد بن نزار بن معد » و سپس به خزاعه و سپس به قصى منتقل شد . « 3 »\r\n\r\n\r\n","description":"","footnote":"\r\n( 1 ) . مروج الذهب ، ج 2 ، ص 22 - 23 .\r\n( 2 ) . تاريخ يعقوبى ، ج 1 ، ص 222 .\r\n( 3 ) . مروج الذهب ، ج 2 ، ص 23 - 31 . ابن هشام در سيره‌اش از ابن اسحاق روايت مىكند : جرهم در مكه به فسق و فجور پرداختند و حرام‌ها را حلال شمردند و به غريبانى كه به آنجا مىآمدند ؛ ظلم مىكردند و هر مالى را كه\r\n","page_name":" 163 ","page_number":163},
  {"content":"\r\n\r\n( 1 ) مرحوم كلينى در فروع كافى از امام صادق عليه السّلام نقل مىكند كه فرمود : « جرهم در مكه سرپرستى بيت را به دست گرفتند و اين مقام از بزرگى به بزرگ ديگر منتقل مىشد تا اين كه به طغيان پرداختند و حرمت كعبه را شكستند و اموال آن را خوردند و به زائران آن ظلم كردند .\r\nبدين سبب خداوند عز و جلّ آنها را به خون دماغ شدن زياد و مورچه‌ها مبتلا كرد و همگى به هلاكت رسيدند . » « 1 »\r\n( 2 ) مرحوم مجلسى اين مطلب را در بحار الانوار آورده و سپس از فيروزآبادى نقل كرده است كه منظور از « غل » ، دمل‌هايى بود كه در پهلو ظاهر مىشد و زخم‌هايى بود كه التهاب در بدن به وجود مىآورد و سپس جاى آن كمى باد مىكرد و هنوز جاى آن خوب نشده ، در جاى ديگرى از بدن ظاهر مىشد و بدين خاطر به آن بيمارى ( غل - مور ) مىگفتند . « 2 »\r\n( 3 ) در اينجا به ذكر اخبار مربوط به شهر يثرب و ورود « تبّان أسعد ابى كرب يمنى » به آن و يهودى شدنش و گذر وى از مكه به هنگام رجوع از مدينه مىپردازيم و آنگاه اخبار اصحاب اخدود در يمن و سپس ورود نصاراى حبشه به يمن و تشكيل اصحاب فيل به وسيلهء آنها و سپس ورود فارس‌هاى مجوس به آن را بازگو مىكنيم . سپس دوباره به ذكر بقيهء اخبار مكّه و بيت الحرام و سرپرست‌هاى آن و به خصوص انتقال امور به خزاعه مىپردازيم و آنچه را كه در اينجا مقدّم داشتيم ، مطالبى بود كه بر خبر « تبّان أسعد » و اصحاب فيل مقدم داشته شده بود .\r\n( 4 )\r\n\r\nيثرب در بين يهود و اوس و خزرج\r\nدر آنچه گذشت ، روايت‌هاى مسعودى را در مورد علّت كوچ كردن عرب‌هاى يمن ، بعد از سيل عرم و اقامت أوس و خزرج در يثرب ( مدينه ) ؛ بازگو كرديم . حال به بيان خبرهاى\r\n\r\n\r\n","description":"","footnote":"\r\nبه كعبه هديه مىشد ؛ بر مىداشتند . هنگامى كه بنى كنانه و بنى خزاعه اين وضعيت را ديدند ، تصميم به جنگ با آنها و احزابشان از مكه گرفتند . پس از جنگ كنانه و خزاعه بر جرهم پيروز شدند و آنها را از مكه بيرون راندند .\r\nدر اين ميان عمرو بن حارث بن مضاض جرهمى پارچه‌هاى كعبه را به همراه خويش برد و سنگ حجر الاسود را در چاه زمزم دفن كرد « سيرهء ابن هشام ، ج 1 ، ص 119 » . در جاى ديگر مىگويد : و زمزم را پر كرد ( سيرهء ابن هشام ، ج 1 ، ص 118 ) آنگاه با قبيلهء جرهم به يمن رفتند و در فراق مكه بسيار اندوهگين و ناراحت شدند . « سيرهء ابن هشام ، ج 1 ، ص 120 » .\r\n( 1 ) . فروع الكافى ، ج 4 ، 211 .\r\n( 2 ) . اين معنا را به همين صورت هم در ساير كتاب‌هاى لغت و از جمله مجمع البحرين ، ج 5 ، ص 487 و المنجد مىبينيم .\r\n","page_name":" 164 ","page_number":164},
  {"content":"\r\n\r\nيعقوبى كه در اين زمينه مفصل‌تر است مىپردازيم . يعقوبى مىگويد : متفرق شدن اهل يمن از سرزمينشان به خاطر سيل عرم بوده است و رئيس قوم در اين هنگام عمرو بن عامر بن حارثه بن امرؤ القيس بن ثعلبه بن مازن بن الأزد بوده است كه كاهن بوده و پيش‌بينى كرده بود كه سرزمين يمن به زودى غرق خواهد شد و خشم خويش را نسبت به بعضى از فرزندانش ظاهر كرده بود و پس از فروختن مال و منالش از يمن خارج شده بود . آنها در ابتدا به سرزمين « علك » و سپس به « نجران » رفتند كه مذحجىها به جنگ با آنها پرداختند و از آن سرزمين بيرونشان راندند . پس به « جحفه » رفتند و سپس به يثرب نقل مكان كردند . در آنجا تنها أوس و خزرج از فرزندان حارثه بدان‌ها ملحق شدند و هم پيمان شدند .\r\n( 1 ) در واقع يثرب منزلگاه يهوديان بود و تعداد آنها بيشتر از أوس و خزرج و أزدىها بود و براى همين بر آنها غلبه داشتند و به آنها زور مىگفتند . به طورى كه مردى يهودى به منزل يك أوسى يا خزرجى يا أزدى مىآمد و او نمىتوانست كه مانع از تجاوز وى به اموال و ناموسش گردد « 1 » و مردى به نام « فطيون » حكومت بر يهودىها را به دست گرفته بود و بالتبع بر أزد و أوس و خزرج هم حكم مىراند و آنها را بسيار اذيّت و آزار مىكرد .\r\nبراى همين مالك بن عجلان خزرجى نزد تبّع ابى كرب كه از تبّان أسعد بن ملكيكرب « 2 » به شمار مىرفت ، آمده و او را از غلبهء قريظه و نضير بر خودشان آگاه كرد . « 3 »\r\nپس از آن ابو كرب يمنى با سپاه خويش به سوى يثرب حركت كرد و عده زيادى از يهوديان را به قتل رسانيد « 4 » و يكى از فرزندانش را در ميان آنها باقى گذاشت تا اخبار مربوط به آنها را به وى گزارش كند ؛ ولى آنها او را كشتند و براى همين دوباره به يهوديان لشكركشى كرد و با آنها وارد جنگ شد . « 5 »\r\n( 2 ) طبرى و ابن اسحاق نقل مىكنند كه تبّان اسعد از جهت مشرق وارد شهر شد و پس از غلبه ، يكى از فرزندان خويش را بر آنها گمارد ؛ ولى آنها با مكر و حيله وى را به قتل رساندند و او براى دومين بار جهت انهدام و نابود كردن اهالى شهر يثرب به آنجا لشكركشى كرد .\r\n\r\n\r\n","description":"","footnote":"\r\n( 1 ) . تاريخ يعقوبى ، ج 1 ، ص 203 .\r\n( 2 ) . تبّان أسعد ، اسمى مركب همانند معد يكرب است و تبّان از تبانه به معناى زيركى است .\r\n( 3 ) . تاريخ يعقوبى ، ج 1 ، ص 197 .\r\n( 4 ) . همان ، ص 204 .\r\n( 5 ) . همان ، ص 197 .\r\n","page_name":" 165 ","page_number":165},
  {"content":"\r\n\r\n( 1 ) در مدينه عده‌اى از أحبار يهود زندگى مىكردند كه دو تن از آنها به نام‌هاى كعب و اسد از جملهء راسخان در علم و از بنى قريظه بودند . آنها وقتى كه شنيدند تبّان أسعد قصد هلاكت اهل مدينه و ويران كردن آن را دارد ؛ نزد وى آمدند و گفتند : پادشاها ! چنين كارى مكن ؛ زيرا اگر بخواهى اين شهر را ويران كنى دچار عذاب آسمانى مىگردى و شايد كه به زودى عقوبت گردى ! او به آنها گفت : چرا چنين مىگوييد ؟ گفتند : اين شهر جايى است كه پيغمبر آخر الزمان كه از حرم و از ميان قريش ظاهر مىشود ؛ بدان هجرت مىكند و اينجا محل حكومت و استقرار وى مىگردد . پس از شنيدن اين مطلب از خواستهء خويش برگشت و مدينه را ويران نكرد .\r\nتبّان أسعد و قومش بت‌پرستى مىكردند . او هنگامى كه اين حكايت‌ها را شنيد ، تعجب كرد و به دين يهوديت گرايش پيدا كرد و از مدينه بازگشت و آن دو كاهن بزرگ را هم به همراهش برد . « 1 »\r\n( 2 ) ابن شهر آشوب در مناقب ، از ابن اسحاق نقل مىكند كه تبّع اوّل به هنگامى كه به سير در سرزمين‌ها پرداخت ، به مكه رسيد و چون اهالى مكه به وى احترام شايسته نگذاشتند ، بسيار غضبناك شد . وزيرش ، عمياريسا گفت : آنها قومى جاهل هستند و چون منتسب به بيت الحرامند ، بسيار مغرور مىباشند ! تبّع تصميم گرفت كه بيت را خراب كند ؛ ولى خداوند او را به سردرد مبتلا كرد و از گوش‌ها و چشم‌ها و دهان و بينىاش آب بدبويى شروع به ريزش كرد و اطباء از درمانش عاجز شدند . هنگامى كه شب فرا رسيد ؛ عالمى از علما ، پيش وزيرش آمد و از او اجازه خواست كه با پادشاه ملاقات داشته باشد . وزير برايش اجازه گرفت و آن عالم به هنگامى كه با پادشاه خلوت كرد به او گفت : آيا در مورد اين بيت چيزى را نيت كرده‌اى ؟ گفت : بله . عالم گفت : از آن توبه كن كه در اين صورت مشمول خير دنيا و آخرت مىگردى ! پادشاه گفت : هرآينه من از آنچه نيت كرده بودم ؛ توبه كردم . پس در همان ساعت خوب شد ! و به خدا و به ابراهيم خليل ايمان آورد و كعبه را با هفت پرده پوشانيد و او اولين كسى بود كه كعبه را با پرده مىپوشانيد . ( البّته پس از هاجر بنابر روايتى كه از تفسير قمى گذشت ) .\r\n( 3 ) سپس به سوى سرزمين يثرب رفت كه در آن زمان سرزمينى بود كه چشمه‌هاى آب داشت .\r\nپس چهار صد عالمى كه با وى بودند ؛ به دربار پادشاه آمدند و گفتند : ما از سرزمينمان خارج شديم و همراه تو بوديم تا به اينجا رسيديم و حالا مىخواهيم كه تا آخر عمرمان در همين جا اقامت كنيم ! وزير از علّت اين امر سؤال كرد . گفتند : اى وزير ! شرافت بيت در مكه و هجرتش\r\n\r\n\r\n","description":"","footnote":"\r\n( 1 ) . تهذيب سيرهء ابن هشام ، ج 1 ، ص 20 و تاريخ طبرى ، ج 2 ، ص 105 .\r\n","page_name":" 166 ","page_number":166},
  {"content":"\r\n\r\nبه سوى همين جا مىباشد و ما اميدواريم كه او را درك كنيم يا فرزندان ما او را درك كنند ! هنگامى كه پادشاه اين مطلب را شنيد به آنها اجازهء اقامت داد و خانه‌هايى برايشان ساخت . « 1 »\r\n( 1 ) اين خبر اگر چه كه تصريح نمىكند بر اين كه علمايى كه با تبّع يمنى اوّل بوده‌اند ؛ يهودى بوده‌اند ؛ ولى ظاهرش اين است كه آنها يهودى بوده‌اند و خبر داشتن آنها از ميلاد رسول الله صلّى اللّه عليه و آله و مهاجرتش ؛ از بشارت‌هاى شريعت حضرت موسى عليه السّلام بوده است . همچنين در اين خبر به يهوديت تبّع اشاره نشده است ؛ بلكه فقط به اين مطلب اشاره شده كه او هنگامى كه از نيت خراب كردن بيت ، توبه كرد خوب شد و به خداى متعال و حضرت ابراهيم خليل ايمان آورد . لكن از همراهى كردن علماى يهود با وى و احترام گذاشتن به آنها و اطاعت از آنان مىتوان به اين نكته پى برد كه مقصود از ايمان آوردنش به خدا اين بوده است كه وى قبلا فاسق و غير عامل به دستورهاى دينىاش بوده و سپس متعهد به انجام آنها شده است .\r\nدر هر حال اين خبر با اخبار قرآنى كه مىگويد يهوديت در زمان حكومت بلقيس و سليمان كه تقريبا هفت قرن قبل از تبّع زندگى مىكرده‌اند ؛ منسجم‌تر است و با اين خبر كه مىگويد تبّع اول ، اولين كسى بوده است كه به دعوت علماى يهود در شهر يثرب ، يهودى شده و اولين كسى بوده كه مردم يمن را به دين يهوديت دعوت كرده است ؛ با كتاب خدا - چنان كه خواهد آمد - موافقت ندارد .\r\n( 2 ) بلكه صدوق از ابن عباس روايت مىكند كه مىگفت : امر تبّع بر شما مشتبه نشود . او فرد مسلمانى بوده است . از امام صادق عليه السّلام روايت شده است كه او گفت : تبع به أوس و خزرج گفت : در همين شهر بمانيد تا پيامبر اين امّت ظهور كند و اگر من او را درك مىكردم ، به او خدمت و همراهش خروج مىكردم . « 2 »\r\n( 3 ) طبرى از سهل بن سعد از نبى اكرم عليه السّلام روايت كرده است كه آن حضرت فرمود : تبع را سبّ نكنيد ؛ زيرا وى اسلام آورده بود . « 3 »\r\nاو حركت كرد تا وارد مكّه شد و بيت الحرام را طواف كرد و سرش را تراشيد و شش روز در مكه اقامت كرد . در اين روزها شترهايى را قربانى مىكرد و مردم را بدان اطعام و با آب\r\n\r\n\r\n","description":"","footnote":"\r\n( 1 ) . مناقب آل ابو طالب ، ج 1 ، ص 15 .\r\n( 2 ) . إكمال الدين ، ص 170 .\r\n( 3 ) . مجمع البيان ، ج 9 ، ص 66 و بيضاوى در انوار التنزيل بدان اشاره كرده است ، ج 2 ، ص 419 .\r\n","page_name":" 167 ","page_number":167},
  {"content":"\r\n\r\nسيرابشان مىكرد . او به جرهمىها كه سرپرستى كعبه را بر عهده داشتند دستور داد كه آن را تطهير كنند و هيچ خون و ميتى را به آن نزديك نكنند و در و كليدى براى آن تعبيه كرد و با پارچه‌اى يمنى آن را پوشاند و سپس به همراه لشكر و دو نفر از احبار يهود به سوى يمن بازگشت .\r\n( 1 ) پس از آن كه به يمن رسيد ، قبيله‌اش را دعوت به دين يهوديت كرد . در آن زمان در يمن آتشى بود كه در موارد اختلافى به وسيله آن همديگر را به مباهله دعوت مىكردند و آتش ظالم را مىسوزانيد و به مظلوم آسيبى نمىرسانيد . پس قبيله‌اش از پذيرش يهوديت سرباز زدند و او را دعوت به مباهله با همان آتش كردند . سپس مردانى از قبيله به همراه بت‌هايشان و آنچه كه به وسيله آن به درگاه خدا تقرب مىجستند ؛ خارج شدند تا در محل خروج آتش استقرار يافتند و دو تن از احبار يهودى نيز كه همراه پادشاه آمده بودند ، در حالى كه مصحف‌هاى دينىشان را به گردن آويخته بودند ؛ در محل خروج آتش نشستند . پس از آن آتش بر بت‌پرستان برافروخته شد و بت‌ها و متقربان به آنها و مردانى از حمير كه آنها را حمل كرده بودند را سوزانيد و هنگامى كه آتش بر احبار يهودى برافروخته شد ؛ از آن ترسيدند و خود را كنار كشيدند ؛ اما مردم آنها را نكوهش كردند و آنها را به صبر دعوت نمودند . آنها هم صبر كردند تا آتش خوب آنها را در ميان گرفت . پس از مدتى اين دو نفر در حالى كه مصحف‌هايشان در گردنشان آويخته شده بود و عرق از سر و رويشان مىچكيد از ميان آتش خارج شدند و هيچ صدمه‌اى نديده بودند . پس از اين واقعه ، حميرىها به يهوديّت گرويدند . « 1 »\r\n( 2 ) از اين خبر تبّع تبان أسعد بن كليكرب و يهودى شدن يمنىها ؛ اين نكته به دست نمىآيد كه يهودى شدن آنها قبل از نسخ يهوديت به وسيلهء شريعت عيسى عليه السّلام بوده است يا بعد از آن ؛ اما قدر مسلّم آن است كه اين حادثه و اين يهودى شدن تقريبا هفت قرن بعد از حكومت بلقيس و سليمان بن داوود - يكى از پيامبران بنى اسرائيل بعد از حضرت موسى عليه السّلام - بوده است .\r\nمدت‌ها بعد از همين تبّع تبّان اسعد ؛ سومين فرزند از نسل وى ؛ يعنى بعد از حسّان و عمرو ؛\r\n\r\n\r\n","description":"","footnote":"\r\n( 1 ) . تهذيب سيرهء ابن هشام ، ج 20 ، ص 21 . و طبرى ، ج 2 ، ص 105 - 108 . و اين تبّع ، بيستمين پادشاه از پادشاهان معروف و ذكر شده در تاريخ يمن است . و دهمين پادشاه معروف بلقيس و سپس سليمان بن داود و سپس پسرش ارحبعم بن سليمان بوده است . سليمان از پيامبران بنى اسرائيل بعد از وفات حضرت موسى عليه السّلام بوده است و فاصلهء زمانى بين بلقيس و سليمان و بين تبّع بر اساس كتاب‌هاى تاريخى ، در حدود هفت قرن بوده است . اين بدان معناست كه قبل از تبّع هم يهوديت در يمن حاكم بوده است ؛ چنان كه قرآن كريم از آن حكايت مىكند :  « وَجَدْتُها وَ قَوْمَها يَسْجُدُونَ لِلشَّمْسِ مِنْ دُونِ اللَّهِ »  ( نمل [ 27 
  ] ، 24 ) . نه اين كه بت‌پرستى رواج داشته است و عجيب اين است كه هيچ مورّخى را نديده‌ايم كه متوجه اين مطلب شده باشد يا بدان اشاره‌اى كرده باشد .\r\n","page_name":" 168 ","page_number":168},
  {"content":"\r\n\r\nزرعة بن تبّان اسعد ، مكنى به ابو نواس ، به حكومت رسيد . در زمان وى دين مسيحيت در نجران شايع شده بود . ابو نواس مسيحيان را دستگير مىكرد و در گودال آتش مىسوزانيد . ابن هشام از ابن اسحاق « 1 » و طبرى از او و از كلبى « 2 » روايت مىكند كه زرعة ذو نواس به يهوديت گرويد و نام يوسف بر خود گذاشت . همين بر مسعودى مشتبه شده است و او را يوسف ذو نواس بن زرعه ذكر كرده است . « 3 »\r\n( 1 )\r\n\r\nأصحاب اخدود\r\nقمى در تفسيرش با اسناد از عطا از ابن عباس نقل مىكند كه ذو نؤاس كه آخرين پادشاه يمن از حميرىها بود ، يهودى شد و حميرىها هم به تبع او يهودى شدند . او خودش را يوسف ناميد و مدتى از پادشاهىاش به همين منوال گذشت تا اين كه مطلع شد كه در نجران ، عده‌اى هنوز بر دين نصرانيت باقى هستند و به عيسى عليه السّلام و حكم كتاب انجيل ايمان دارند و رهبرشان عبد الله بن بريا « 4 » مىباشد . همين وى را واداشت كه به همراه عده‌اى از علماى يهودى به نجران بيايد و\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 31 ، 32 .\r\n( 2 ) . تاريخ طبرى ، ج 2 ، ص 119 .\r\n( 3 ) . مروج الذهب ، ج 2 ، ص 52 .\r\n( 4 ) . تفسير قمى ، ج 2 ، ص 414 . و عياشى در تفسيرش به اسناد از جابر از امام باقر عليه السّلام نقل كرده است كه حضرت على عليه السّلام نامه‌اى را به اسقف نجران فرستاد و از وى دربارهء اصحاب أخدود سؤال كرد . اسقف در جواب چيزهايى را نوشت ؛ ولى حضرت على عليه السّلام گفت : قضيه به اين صورت كه تو مىگويى نبوده است و من دربارهء آن تو را با خبر مىكنم : خداوند مردى حبشى را به پيامبرى مبعوث كرد . - و آنان هم حبشى بودند - آنها وى را تكذيب كردند و او به جنگ با آنها برخاست . در اين ميان عده‌اى از اصحابش را كشتند و او را به همراه عده‌اى ديگر اسير كردند .\r\nسپس گودال بزرگى حفر كردند و آن را پر از آتش نمودند و آنگاه مردم را جمع كردند و گفتند : هر كسى كه پيرو دين ما است ؛ خود را كنار بكشد و هر كسى كه پيرو دين اين پيامبر است ؛ بايد خودش را به داخل آتش پرتاب كند ! و اصحاب آن پيامبر خودشان را به داخل آتش مىانداختند !\r\nدر اين هنگام زنى به جلوى گودال آمد كه طفلى يك‌ماهه در بغل داشت . او وقتى كه مىخواست خود را در آتش بيندازد ، ترسيد و دلش به حال نوزادش سوخت ؛ اما آن طفل كوچك فرياد زد كه اى مادرم ! نترس و مرا و خودت را در آتش بينداز . به خدا قسم كه اين بلا در راه خدا بسيار كوچك و آسان است ! پس مادرش ، خود را به همراه فرزندش در آتش انداخت .\r\nعلامه طباطبائى اين را در تفسيرش ذكر كرده و سپس گفته است : اين مطلب را سيوطى در الدر المنثور به دو طريق از حضرت على عليه السّلام و نيز از امام حسن عليه السّلام نقل كرده است ( الميزان ، ج 20 ، ص 257 ) . و دنبالهء خبر\r\n","page_name":" 169 ","page_number":169},
  {"content":"\r\n\r\nپس از آن كه تمام مسيحيان را جمع كرد ؛ آنها را به يهوديت دعوت كند ، اما آنان از اين كار ابا كردند و او هر چه بيشتر اصرار كرد ، آنها بيشتر امتناع ورزيدند و كشته شدن را بر يهودى شدن ترجيح دادند . او هم گودال‌هايى را حفر كرد و در آنها آتش افروخت و بعضى از آنان را با آتش سوزانيد و برخى را با شمشير به قتل رسانيد و بدن آنها را مثله كرد و تعداد كسانى كه كشته يا سوزانده شدند به بيست هزار نفر رسيد .\r\n( 1 ) در اين ميان مردى به نام دوس ذو ثعلبان « 1 » به طور پنهانى سوار اسبش شد « 2 » و نزد پادشاه روم رفت و او را از اعمال شنيع ذو نواس مطلع كرد و از او يارى خواست ، قيصر به او گفت :\r\n\r\n\r\n","description":"","footnote":"\r\nدربارهء زن مسيحى و طفلش را مسعودى در مروج الذهب ( ج 2 ، ص 78 ) نقل كرده است و طبرسى در مجمع البيان از سعيد بن بن جبير نقل مىكند : اهالى اسفندهان مجوسى بودند و هنگامى كه شكست خوردند ؛ عمر دربارهء آنها گفت : اينان يهودى و نصرانى نبوده‌اند ؛ پس از اهل كتاب به شمار نمىروند . حضرت على عليه السّلام گفت :\r\nبلكه آنها كتابى داشته‌اند و دليل آن هم اين است كه روزى پادشاه آنها مست شد و با دختر يا خواهر خود همبستر گرديد و هنگامى كه از مستى خارج شد ؛ به او گفت : چگونه مىتوانم از اين مشكلى كه در آن افتاده‌ام ؛ خارج شوم .\r\nدخترش گفت : اهل مملكت خويش را جمع كن و اعلام كن كه در نظر تو ازدواج با دختران خود جايز است و آنها را مجبور كن كه آن را حلال بدانند !\r\nپس پادشاه آنها را جمع كرد و نظر خويش را اعلام كرد ! امّا آنها از متابعت وى سرباززدند . سپس گودالى در زمين حفر كرد و در آن آتش بر افروخت و هر كسى را كه با نظريه‌اش مخالفت مىكرد ؛ در آتش مىانداخت و هر كسى كه آن را مىپذيرفت ، آزادش مىكرد . اين را علامه طباطبائى در ( الميزان ، ج 20 ، ص 256 ) نقل كرده و سپس فرموده است كه اين را سيوطى در الدر المنثور آورده است .\r\nگفته شده است : كسانى كه گودال‌هاى آتش درست كردند ؛ سه نفر بودند : تبّع فرمانرواى يمن ، قسطنطين بن هلايى به هنگامى كه نصارى از يگانه‌پرستى به پرستش صليب پرداختند و نبوكذنصر ، پادشاه بابل به هنگامى كه ادعاى ربوبيت كرد و به مردم دستور داد كه در مقابلش سجده كنند و دانيال نبى و پيروانش از اين كار امتناع ورزيدند و او هم آنها را در گودال آتش انداخت ! اين مطلب را محققان سيرهء ابن هشام نقل كرده‌اند ، ج 1 ، ص 32 .\r\nو علامه طباطبائى در تفسير الميزان ج 2 ، ص 257 احتمال تعدد را داده است .\r\nو سيّد هاشم الحسنى در كتاب سيرة المصطفى ، ص 22 مىگويد : « خبر گودال‌هاى آتش يمن ، در بعضى از تفاسير آمده است و لكن تفسيرهاى موثق آن را تأييد نمىكنند و بعيد نيست كه اين حكايت از اسرائيلياتى باشد كه كعب الاحبار و امثال او جعل كرده‌اند » .\r\nاز اينجا پيداست كه السيد الحسنى كه خدا او را ببخشايد ، به دقت در روايات و اخبار مربوط به قصّه توجه نكرده است و الّا در سلسلهء سند هيچ يك از روايات ؛ كعب الاحبار و امثال او وجود ندارند . بله ، يكى از روايات ابن اسحاق به وهب بن منبّه اليمانى ختم مىشود و او مثل كعب الاحبار است و لكن اين خبر متناسب با اسرائيليات نيست ؛ زيرا به نفع بنى اسرائيل و يهود نيست و بلكه به نفع نصارى و عليه يهود است و با اين حال چگونه مىتواند از اسرائيليات باشد ؟ !\r\n( 1 ) . تفسير قمى ، ج 2 ، ص 414 .\r\n( 2 ) . تاريخ طبرى ، ج 2 ، ص 137 .\r\n","page_name":" 170 ","page_number":170},
  {"content":"\r\n\r\nسرزمين ما از سرزمين شما دور است ، به علّت مشكلات و دورى راه نمىتوانيم با لشكريانمان ذو نؤاس را تنبيه كنيم ، ولى من به پادشاه حبشه ، كه بر همين دين و به سرزمين شما هم نزديك است ؛ مىنويسم كه شما را يارى كند . آنگاه نامه‌اى را به همراه وى براى پادشاه حبشه فرستاد و در آن به او دستور داد كه آنان را يارى كند .\r\n( 1 ) آنچه گفتيم بر اساس روايت ابن اسحاق بود « 1 » ؛ ولى بر اساس روايت هشام كلبى ، وى مستقيما نزد پادشاه حبشه رفت و در حالى كه انجيل نيم‌سوخته‌اى در دستش بود ، پادشاه حبشه را از جنايت‌هاى ذو نواس مطلع كرد . پادشاه حبشه گفت : من مردان جنگى زيادى دارم ؛ ولى كشتى در اختيار ندارم تا آنها را به يمن برسانم . پس بايد نامه‌اى به قيصر بنويسم تا كشتىهايى برايم بفرستد . سپس نامه‌اى به قيصر نوشت و آن را همراه با انجيل نيم‌سوخته برايش فرستاد و قيصر هم كشتىهاى زيادى را برايش ارسال كرد . « 2 »\r\n( 2 ) پس از آن نجاشى چهار هزار سرباز را به فرماندهى ارياط بن اصحمه « 3 » به يمن فرستاد . او از سرزمين‌هاى ناصع و الزّيلع كه در ساحل حبشه قرار دارد ؛ حركت كرد و در سرزمين غلافقة كه در ساحل زبيد قرار دارد ، لنگر انداخت . « 4 » او كوتاه‌ترين مسير بين دو ساحل را انتخاب كرد و در عرض سه روز از آن گذشت و بين اين دو ساحل ، جزيره‌اى در جانب حبشه وجود دارد كه سقطرة ناميده مىشود و جزيرهء ديگرى در ساحل يمن وجود دارد كه العقل ناميده مىشود . « 5 »\r\n( 3 ) از آن طرف هم ذو نؤاس براى جنگ حركت كرد . پس از جنگ‌هاى طولانى لشكريان ذو نؤاس متفرق شده و شكست خوردند و هنگامى كه ذو نؤاس چنين ديد ، اسبش را به سوى دريا راند و از ترس ننگ و عار ، خودش را غرق كرد « 6 » و او همان كسى است كه خداوند متعال در قرآنش از او خبر داده است :     « قُتِلَ أَصْحابُ الْأُخْدُودِ ، النَّارِ ذاتِ الْوَقُودِ ، إِذْ هُمْ عَلَيْها قُعُودٌ وَ    \r\n\r\n\r\n","description":"","footnote":"\r\n( 1 ) . همان ، ص 124 .\r\n( 2 ) . همان ، ص 124 .\r\n( 3 ) . همان ، ص 132 . او روايت را از ابن عباس و عطاء بن يسار و غير آنها نقل كرده است و تعداد را به نقل از كلبى و ابن اسحاق هفتاد هزار دانسته است و با توجه به وسايل نقل قديمى ، اولى واقعىتر و دومى بسيار بعيد است .\r\nاما اسم ارياط بن اصحمه چنان كه در تهذيب سيرهء ابن هشام ، ج 1 ، ص 24 ، مروج الذهب ، ج 2 ، ص 52 و تاريخ يعقوبى ، ج 1 ، ص 200 آمده ؛ فقط ارياط است .\r\n( 4 ) . مروج الذهب ، ج 2 ، ص 52 .\r\n( 5 ) . همان ، ج 1 ، ص 439 .\r\n( 6 ) . تهذيب سيرهء ابن هشام ، ج 1 ، ص 24 و تاريخ يعقوبى ، ج 1 ، ص 199 و مروج الذهب ، ج 2 ، ص 52 .\r\n","page_name":" 171 ","page_number":171},
  {"content":"\r\n\r\n   هُمْ عَلى ما يَفْعَلُونَ بِالْمُؤْمِنِينَ شُهُودٌ وَ ما نَقَمُوا مِنْهُمْ إِلَّا أَنْ يُؤْمِنُوا بِاللَّهِ الْعَزِيزِ الْحَمِيدِ الَّذِي لَهُ     مُلْكُ السَّماواتِ وَ الْأَرْضِ وَ اللَّهُ عَلى كُلِّ شَيْءٍ شَهِيدٌ »  « 1 » ؛ مرگ بر اصحاب أخدود ، سوگند به شاهد و مشهود ، در گودال‌هايى پر از آتش ، كه در كنارش نشسته بودند ، و آنچه را بر مؤمنان مىرفت تماشا مىكردند ، و هيچ ايرادى جز ايمان آوردن به خداوند پيروزمند ستوده بر آنان نداشتند ، همان خدايى كه فرمانروايى آسمان‌ها و زمين او را است و بر همه چيز گواه است .\r\n( 1 )\r\n\r\nأرياط يا أبرهه\r\nابن هشام « 2 » و طبرى « 3 » از ابن اسحاق و غيره با پنج طريق « 4 » و از يعقوبى « 5 » و مسعودى « 6 » نقل مىكنند آن كسى كه نجاشى او را بر حبشىهاى عازم يمن امير كرد ، ارياط بن أصحمه بوده است . او سال‌هاى زيادى در آنجا سلطنت كرد . سپس در مورد امور حبشىها ، ابرهه با وى به نزاع برخاست و او در ابتدا از جملهء سربازانش بود . به اين ترتيب حبشىها به دو گروه تقسيم شدند و هر كدام به يكى از آنها پيوستند و آمادهء جنگ شدند . « 7 »\r\n( 2 ) طبرى با پنج طريق نقل مىكند كه وقتى ارياط بر يمن مسلّط شد ، به ملوك ؛ يعنى شيوخ عشاير و قبايل يمنى رسيدگى و توجه مىكرد و به فقرا هيچ اعتنايى نمىكرد . بنابراين مردى از حبشىها كه به وى أبرهه ، ابو يكسوم مىگفتند ؛ قيام كرد و مردم را به سوى خويش دعوت كرد و به جنگ ارياط پرداخت . « 8 »\r\n( 3 ) وى از هشام كلبى نقل كرده است كه وقتى خبر ذو نؤاس به نجاشى رسيد ؛ لشكرى هفتاد هزار نفره را آماده كرد و دو فرمانده را بر آنها گمارد كه يكى از آنها ابرهه بود - و ديگرى را نقل نكرده است - آنها به هنگامى كه به صنعاء رسيدند و ذو نؤاس مشاهده كرد كه توانايى مقابلهء با آنها را ندارد ، سوار اسبش شد و خود را در دريا غرق كرد و او آخرين پادشاه حميرىها\r\n\r\n\r\n","description":"","footnote":"\r\n( 1 ) . بروج ( 85 ) ، 4 - 9 .\r\n( 2 ) . سيرهء ابن هشام ، ج 1 ، ص 41 .\r\n( 3 ) . تاريخ طبرى ، ج 2 ، ص 125 .\r\n( 4 ) . همان ، ص 137 .\r\n( 5 ) . تاريخ يعقوبى ، ج 1 ، ص 173 .\r\n( 6 ) . مروج الذهب ، ج 2 ، ص 78 .\r\n( 7 ) . تاريخ طبرى ، ج 2 ، ص 128 .\r\n( 8 ) . همان ، ص 137 .\r\n","page_name":" 172 ","page_number":172},
  {"content":"\r\n\r\nبود . پس از آن ابرهه حكومتى را در يمن برپا كرد ؛ و لكن چيزى را براى نجاشى نفرستاد .\r\nبراى همين به نجاشى گفته شد : او از اطاعت تو سر بر تافته است و گمان مىكند كه خودش را كفايت مىكند و به تو احتياجى ندارد .\r\n( 1 ) سپس نجاشى لشكرى را به سوى ابرهه فرستاد و مردى از نزديكانش به نام ارياط را به سرپرستى آن گمارد . هنگامى كه ارياط وارد سرزمين تحت حاكميت ابرهه شد ؛ ابرهه به او گفت : دين و سرزمين من و تو يكى است و بر من و تو واجب است كه مواظب دين و سرزمين و كسانى كه با ما هستند ؛ باشيم . اگر مىخواهى كه مبارزه كنى ، بايد به تنهايى بيايى و هر كدام از ما كه بر ديگرى پيروز شد ، او پادشاه خواهد شد و در اين صورت حبشىها هم كشته نخواهند شد ؟ ! پس ارياط اين پيشنهاد را قبول كرد و براى جنگ تن به تن مكانى را معين كردند .\r\nابرهه در فكر فريب دادن ارياط بود ، از اين رو غلامى به نام « ارنجده » را در گودالى كه نزديك محل مبارزهء بود ، پنهان كرد . پس از رويارويى ، ارياط پيشى گرفت و با سلاحش ضربه‌اى بر ابرهه وارد كرد و منظورش آن بود كه سر ابرهه را از بدنش جدا كند ، ولى ضربه كارگر نشد و تنها بينى ابرهه شكافته شد و براى همين ابرهه به أشرم ( بينى شكافته ) شناخته شد .\r\nدر اين حال ارنجده از حفره خارج شد و با نيزه‌اى كه در دست داشت ، بر سر ارياط زد .\r\nضربه كارگر شد و أرياط به قتل رسيد . آنگاه نامه‌اى به نجاشى نوشت تا او را موافق با خويش كند و او را در جريان كارهايش قرار داد . « 1 »\r\n( 2 )\r\n\r\nاصحاب فيل\r\nطبرى با پنج طريق از ابن عباس و عطاء بن يسار و غيره نقل مىكند : ابرههء أشرم ، مكنّى به ابو يكسوم هنگامى كه بر يمن غالب شد ؛ مشاهده كرد كه در ايام موسم ؛ مردم براى حجّ بيت الحرام آماده مىشوند . وى سؤال كرد كه اين مردم به كجا مىروند ؟ گفتند : آنها براى حج بيت الحرام به مكه مىروند . سؤال كرد كه جنس اين خانه از چيست ؟ گفتند : از سنگ . سؤال كرد : پوشش و پردهء آن چگونه است ؟ گفتند : از همين پارچه‌هايى كه از اينجا مىبرند . پس گفت : به مسيح قسم كه من بهتر از آن را براى شما مىسازم !\r\n( 3 ) پس دستور داد كليسايى از سنگ‌هاى مرمر سياه و زرد و سفيد و سرخ ساختند و آن را با\r\n\r\n\r\n","description":"","footnote":"\r\n( 1 ) . همان ، ص 128 و از ابن اسحاق ، ج 2 ، ص 129 .\r\n","page_name":" 173 ","page_number":173},
  {"content":"\r\n\r\nطلا و نقره تزيين كرد و همه جاى آن را پر از جواهر نمود و درهايى با ورقه‌هاى زر براى آن ساختند و پرده‌هاى گران بهايى براى آن تهيه كردند و ديوارهاى آن را با مشك مىشستند و در آن صندل مىسوزاندند . ( چوبى هندى است كه به هنگام سوختن ، بوى خوشى ايجاد مىكند ) . آنگاه دستور داد كه مردم به سوى آن حج نمايند و در طول سال‌هاى طولانى ، بسيارى از قبايل عرب به سوى آن حج مىكردند و مردانى براى هميشه در آنجا مقيم مىشدند و به راز و نياز و عبادت مىپرداختند . « 1 » از ابن اسحاق روايت شده است كه ابرهه آن را همانند قبله ، « قلّيس » « 2 » ؛ يعنى ساختمان مرتفع ناميد . « 3 »\r\n( 1 ) طبرسى در مجمع البيان از محمد بن اسحاق نقل مىكند كه گفت : ابرههء ابو يكسوم ساختمانى را در يمن بنا كرد و قبه‌هايى از طلا براى آن ساخت و به اهل مملكتش دستور دارد كه به جاى كعبه به زيارت آن بروند . پس از مدتى مردى از بنى كنانه خارج شد تا به يمن رسيد .\r\nاو در كليساى قلّيس قضاى حاجت كرد . در همين حال أبرهه داخل شد و آن كثافت را در آنجا ديد و گفت : چه كسى بر چنين كارى جرأت كرده است ؟ ! پس قضيه را به وى گفتند . او گفت : به دينم سوگند كه كعبه را خراب مىكنم تا هيچ كسى به سوى آن حجّ نكند ! و به پيروانش و اهل يمن دستور داد كه آماده شوند . عدهء زيادى از مردم كه بيشترشان از علك و اشعرىها و خثعم بودند ؛ با وى همراه شدند . آنها با سرعت راه را پيمودند تا به طائف رسيدند و در آنجا به دنبال راهنمايى مىگشتند . طائفىها شخصى از قبيلهء هذيل به نام نفيل را با آنها فرستادند . به هدايت راهنما حركت كردند تا به مغمسّ كه در شش مايلى مكّه است رسيدند . در آنجا توقف كردند و مقدمهء لشكر را به مكه فرستادند .\r\n( 2 ) قريشىها گفتند كه ما توان جنگ با اين لشكر را نداريم . براى همين به بالاى كوه‌ها رفتند و كسى غير از عبد المطلب بن هاشم در مكه باقى نماند . او حلقه در را گرفته بود و مىگفت :\r\n لا همّ إنّ المرء يمنع رحله فامنع حلالك * لا يغلبوا بصليبهم و محالهم عدوا محالك \r\nإن يدخلوا البيت الحرام فأمر ما بدا لك . « 4 »\r\n\r\n\r\n","description":"","footnote":"\r\n( 1 ) . همان ، ص 137 .\r\n( 2 ) . همان ، ص 130 .\r\n( 3 ) . سهيلى اين مطلب را در الروض الانف كه در شرح سيره است ؛ بيان كرده و گفته است كه ابرهه اهل يمن را تشويق مىكرد كه براى ساختن اين كليسا ، سنگ‌ها و مرمرهاى كاخ بلقيس را از فرسنگ‌ها راه به آنجا بياورند .\r\n( 4 ) . مجمع البيان ، ج 10 ، ص 540 - 542 و در سيرهء ابن هشام ، ص 44 - 52 كه در شعر آخر آن آمده است : « ان كنت\r\n","page_name":" 174 ","page_number":174},
  {"content":"\r\n\r\nخدايا هر مردى از بارگاهش نگهدارى مىكند و تو هم جلوى اين لشكريان زياد را بگير تا مبادا با صليب‌ها و زور و قدرتشان بر قوت و قدرت تو غلبه كنند .\r\nاگر به بيت الحرام داخل شدند ، در آن صورت هر چه كه به نظرت رسيد ؛ بدان دستور بده .\r\n( 1 ) شيخ مفيد در امالى با اسناد از امام صادق عليه السّلام از پدرش ، از جدش نقل مىكند كه فرمود :\r\nهنگامى كه أبرهة بن صبّاح ، پادشاه يمن اراده كرد كه بيت را ويران كند و به اين نيت حركت كرد ، جمعى از حبشىها كه جلوتر از لشكر بودند ؛ گله‌اى از شترهاى عبد المطلب بن هاشم را ضبط كردند . عبد المطلب به لشكرگاه آمد و اجازه خواست كه پادشاه را ببيند . به وى اجازه داده شد . ابرهه در خيمه‌اى از ديبا و بر تختى از ابريشم نشسته بود . عبد المطلب سلام كرد و ابرهه جوابش را داد و به جمال و هيبت زيبايش خيره شد . آنگاه به او گفت : آيا در اجداد تو هم اين نور و جمالى كه در تو مىبينم ؛ وجود داشته است ؟ عبد المطلب گفت : بله ، اى پادشاه .\r\nتمام آباء و اجدادم داراى چنين نور و هيبتى بوده‌اند ! ابرهه گفت : از جهت شرافت و افتخارى كه دارى ؛ شايستهء آن هستى كه بزرگ قوم خويش باشى ! و آنگاه او را در كنار خويش بر تخت نشاند .\r\n( 2 ) سپس به عبد المطلب گفت : براى چه آمده‌اى ؟ سخاوت‌مندى و كرم و فضل تو به اطلاع من رسيده است و آن را در جمال و هيبت تو ديدم و بر عهدهء من است كه حاجت‌هايت را بر آورده سازم . پس هر خواسته‌اى كه دارى ، بگو .\r\nعبد المطلب گفت : لشكريان تو گله‌اى از شتران مرا برده‌اند و شما دستور بفرماييد كه آنها را به من بازگردانند .\r\nابرهه از اين درخواست خشمگين شد و گفت : از چشمم افتادى ! آمده‌اى و دربارهء گلهء شترهايت از من خواهش مىكنى در حالى كه من براى ويران كردن شرف تو و قومت آمده‌ام و مىخواهم كه مايهء افتخار شما را كه از هر گوشه و كنار براى زيارت آن مىآيند ؛ منهدم كنم و آنگاه تو دربارهء شترهايت از من خواهش مىكنى ؟ !\r\n\r\n\r\n","description":"","footnote":"\r\nتاركهم و قبلتنا فامر ما بدا لك » ؛ يعنى اى خدا ! به هنگامى كه آنها و قبلهء ما را ديدى ، هر چه به نظرت رسيد ؛ بدان دستور بده . و كلينى به سندش از امام صادق عليه السّلام روايت كرده است كه فرمود : خداوند عبد المطلب را به صورت امت واحده‌اى مبعوث مىكند كه در آن پادشاهان و بسيارى از پيغمبران هستند ؛ زيرا او اولين كسى بود كه قائل به « بداء » در مورد خداوند شد ، در آن هنگامى كه حلقهء در كعبه را گرفته بود و مىگفت : « يا ربّ إن نهلك فأمر ما بدا لك » اى خدا اگر ما هلاكت مىشويم ؛ پس هر آنچه كه به نظرت رسيد ؛ بدان دستور بده « اصول كافى ، ج 1 ، ص 447 » .\r\n","page_name":" 175 ","page_number":175},
  {"content":"\r\n\r\n( 1 ) عبد المطلب گفت : من خداى كعبه كه قصد تخريب آن را كرده‌اى نيستم ، من صاحب شترهايى هستم كه لشكريان تو آنها را به زور گرفته‌اند . من فقط دربارهء شترهايم مسئول هستم و كعبه خدايى دارد كه او سزاوارتر و قوىتر از همه در حفظ و نگهدارى آن است .\r\nپادشاه گفت : شترها را به وى بازگردانيد و پس از گرفتن آنها به سوى مكه بازگشت .\r\nپادشاه با بزرگ‌ترين فيل كه سفيد و بسيار عظيم الجثه بود به سوى مكه حركت كرد . اين فيل داراى دو عاج بسيار بزرگ بود كه با انواع و اقسام جواهر و مرواريد زينت شده بود و ابرهه به داشتن آن بر پادشاهان مباهات مىكرد . پس از حركت ابرهه ، لشكريانش هم حركت كردند ، ولى هر چه فيل را به سوى كعبه مىراندند زوزه مىكشيد و اگر رهايش مىكردند ، به سرعت از كعبه دور مىشد !\r\n( 2 ) در اين حال عبد المطلب به غلامانش دستور داد كه فرزندانم را صدا بزنيد . . . هنگامى كه آمدند ، عبد المطلب به يكى از فرزندانش به نام عبد الله گفت : فرزندم به بالاى كوه ابو قيس برو و به سوى دريا نگاه كن و ببين كه چه چيزى از آن سو مىآيد و آنگاه مرا با خبر كن .\r\nعبد الله به بالاى كوه ابو قيس رفت و مدتى در آن درنگ كرد تا آن كه پرندگان ابابيل را ديد كه مثل سيل شبانه از سوى دريا به سوى كعبه سرازير شده‌اند . عبد الله به سرعت نزد پدرش آمد و او را از ماجرا باخبر كرد . عبد المطلب به وى گفت : فرزندم نگاه كن كه بعدا چه خبر مىشود و مرا از آن مطّلع كن . عبد الله نگاه كرد و ديد كه پرندگان به سوى لشكرگاه ابرهه مىروند و عبد المطلب را از آن با خبر كرد . عبد المطلب از جايش خارج شد و گفت : اى اهل مكه ! به سوى لشكرگاه برويد و غنائم را برداريد !\r\n( 3 ) مكيان خارج شدند و به پرندگان نگاه مىكردند . هر پرنده سه سنگ به همراه داشت كه يكى را به منقار و دوتاى ديگر را با پاهايش گرفته بود و با هر سنگى يكى از لشكريان را مىكشتند . هنگامى كه تمام لشكريان را به قتل رساندند ، به سوى دريا بازگشتند . چنين حادثه‌اى هيچ‌گاه مشاهده نشده بود و لشكريان ابرهه مانند برگ‌هاى خزان بر زمين ريخته بودند . « 1 »\r\n( 4 ) كلينى در روضهء كافى و صدوق در علل الشرائع با اسناد از امام باقر عليه السّلام نقل مىكنند كه آن حضرت فرمود : خداوند پرندگانى را بر آنها فرستاد كه از جانب دريا آمده بودند و هر\r\n\r\n\r\n","description":"","footnote":"\r\n( 1 ) . امالى مفيد ، ص 312 و بحار الانوار ، ج 15 ، ص 130 به نقل از امالى مفيد و در امالى شيخ طوسى 80 - 82 ؛ حديث 120 .\r\n","page_name":" 176 ","page_number":176},
  {"content":"\r\n\r\nپرنده‌اى سه سنگ به همراه داشت كه يكى را به منقار و دو تا را به پاهايش گرفته بود و لشكريان را با اين سنگ‌ها مورد هدف قرار مىدادند و اجسادشان در اثر اصابت سنگ پاره پاره مىشد و بدين ترتيب خداوند همهء آنها را به درك و اصل كرد و قبل از آن هيچ كس اين پرندگان و آن سنگ‌ها را نديده بود . « 1 »\r\n( 1 ) قمى در تفسيرش مىگويد : پرندگان بر بالاى سرشان بال بال مىزدند و سرهايشان را هدف قرار مىدادند . سنگ‌ها از سرشان فرو مىرفت و از پايين بدنشان خارج مىشد و همانطور كه خداوند متعال فرموده است به « العصف المأكول » تبديل شده بودند و آن كاهى است كه بعضى از آن خورده شد و مقدارى از آن باقى مانده است . سپس از امام صادق عليه السّلام روايت كرده است كه اصل جدرى ( آبله ) از همان سنگ‌هايى بوده كه به آنها اصابت مىكرده است . « 2 »\r\n( 2 ) طبرسى در مجمع البيان از عياشى با اسناد از هشام بن سالم ، از امام صادق عليه السّلام روايت كرده است كه فرمود : خداوند پرندگانى شبيه پرستو را بر اصحاب فيل مسلط كرد كه در منقارشان سنگ‌هايى به شكل عدس بود . اين پرندگان بالاى سر افراد مىآمدند و سر آنها را هدف مىگرفتند و سنگ از مخرجشان خارج مىشد . و اين كار را تا نابودى تمام لشكريان ابرهه ادامه دادند . « 3 »\r\n( 3 ) مرحوم صدوق در علل الشرائع با اسناد از امام صادق عليه السّلام روايت مىكند كه بعضى از آنها كه نجات يافتند ، آن قدر پيش رفتند تا به حضر موت رسيدند . « 4 »\r\n( 4 ) طبرى از پنج طريق نقل مىكند كه پرندگانى به نام ابابيل از سوى دريا پيش آمدند و هر پرنده‌اى سه سنگ به همراه داشت كه يكى را به منقار و دوتاى ديگر را به پاها گرفته بود و سنگ‌ها را بر لشكريان ابرهه فرو ريختند و اين سنگ‌ها به هر جايى كه برخورد مىكرد ؛ آن را متلاشى مىكرد و زخم و تاول در آن ايجاد مىشد و آن اوّلين بارى بود كه گياهان و درختچه‌ها به وسيلهء سنگ‌ها متلاشى شدند و خداوند سيلى را فرستاد كه همهء آنها را جمع كرد و به دريا ريخت . « 5 »\r\n\r\n\r\n","description":"","footnote":"\r\n( 1 ) . روضة الكافى ، ص 84 و علل الشرائع ، ص 176 .\r\n( 2 ) . تفسير قمّى ، ج 2 ، ص 442 .\r\n( 3 ) . مجمع البيان ، ج 10 ، ص 540 - 542 .\r\n( 4 ) . علل الشرائع ، ص 176 .\r\n( 5 ) . تاريخ طبرى ، ج 2 ، ص 138 به نقل از ابن اسحاق و سيرهء ابن هشام ، ج 1 ، ص 56 .\r\n","page_name":" 177 ","page_number":177},
  {"content":"\r\n\r\n( 1 ) مسعودى مىگويد : وارد شدن ابرهه به مكّه در تاريخ يكشنبه ، هفدهم محرم بوده است « 1 » و ابرهه به مدت چهل و سه سال بر يمن پادشاهى كرد كه چهل سال آن مصادف با حكومت كسرى ( خسرو ) بوده است و ورودش به مكه پنجاه روز قبل از ميلاد حضرت رسول اكرم صلّى اللّه عليه و آله بوده است . « 2 »\r\n( 2 ) ابن اسحاق مىگويد : هنگامى كه خداوند حبشىها را از مكه دور كرد و آنها را به آن بلا مبتلا كرد ؛ عرب‌ها در شأن قريش مىگفتند : آنها أهل الله هستند و خدا به جاى آنها جنگيد و دشمنانشان را منكوب كرد و شعراى قريش در اشعارشان به اين منقبت بسيار افتخار مىكردند .\r\nپس از آن كه خداوند ، حضرت محمّد صلّى اللّه عليه و آله را به پيامبرى مبعوث كرد ، قصهء اصحاب فيل را از نعمت‌ها و فضل و كرم خويش بر قريش شمرد و در قرآن كريم فرمود :       « أَ لَمْ تَرَ كَيْفَ فَعَلَ رَبُّكَ بِأَصْحابِ الْفِيلِ أَ لَمْ يَجْعَلْ كَيْدَهُمْ فِي تَضْلِيلٍ وَ أَرْسَلَ عَلَيْهِمْ طَيْراً أَبابِيلَ تَرْمِيهِمْ بِحِجارَةٍ مِنْ سِجِّيلٍ فَجَعَلَهُمْ كَعَصْفٍ مَأْكُولٍ »       « 3 » ؛ آيا نديدى كه پروردگارت با اصحاب فيل چه كرد ؟ آيا مكرشان را نقش بر آب نساخت ؟ پرندگانى گروه گروه بر فرازشان فرستاد ، كه با سنگى چونان گل خشكيده ، آنها را سنگباران كرد . در نتيجه آنها را به صورت كاه جويده شده در آورد .\r\n( 3 ) ابن هشام مىگويد : ابابيل به معناى جماعات است و سجّيل ؛ چنان كه بعضى از مفسران ذكر كرده‌اند ، از دو كلمه سنج به معناى سنگ و جلّ به معناى گل تشكيل شده است و عرب آن را به صورت يك كلمهء واحد در آورده است و سجّيل به معناى سنگ گلى مىباشد و آن سنگى بسيار سخت مىباشد و العصف المأكول به معناى برگ‌هاى زراعتى است كه آفت زده و جويده شده باشد . « 4 »\r\n( 4 ) اين در حالى است كه شيخ محمد عبده در تفسيرش ترجيح داده است كه بگويد : پرنده‌اى كه در قرآن از آن نام برده شده ممكن است از نوع بعضى از پشه‌ها يا مگس‌ها باشد كه ميكرب‌هاى بعضى از امراض خطرناك را حمل مىكنند و سنگ‌ها ممكن است عبارت از گل‌هاى مسمومى باشد كه بادها آنها را جابه‌جا مىكنند و به پاى آن حشرات چسبيده بوده است . هنگامى كه اين گل‌ها به بدن انسان برخورد مىكرد ؛ ميكرب به بدنش منتقل مىشد و زخم‌ها و دمل‌هايى در آن ايجاد مىكرد و همين منجر به عفونى شدن بدن و هلاكت مىگرديد ! « 5 »\r\n\r\n\r\n","description":"","footnote":"\r\n( 1 ) . مروج الذهب ، ج 2 ، ص 54 .\r\n( 2 ) . همان ، ص 53 و 274 .\r\n( 3 ) . فيل ( 105 ) ، 1 - 5 .\r\n( 4 ) . التبيان ، ج 10 ، ص 411 و مجمع البيان ، ج 5 ، ص 281 از سعيد بن جبير از ابن عباس .\r\n( 5 ) . فى ظلال القرآن ، ج 30 ، ص 251 و حسنين هيكل ، حياة محمد ، ص 102 .\r\n","page_name":" 178 ","page_number":178},
  {"content":"\r\n\r\nما هيچ وجهى براى توجيه اين تفسير و بلكه تأويل نمىيابيم ؛ زيرا كه قرآن تصريح مىكند كه پرندگان با سنگ‌هايى ارسال شده‌اند . بله پرندگان آنها را با بيمارى و جدرى يا آبله مورد اصابت قرار داده‌اند و آنها را به هلاكت رسانده‌اند ؛ چنان كه در خبر تفسير قمى از امام صادق عليه السّلام گذشت .\r\n( 1 ) طه حسين مىگويد : من دوست ندارم تأويلى را در مورد اين پرندگانى كه حبشىها را با سنگ‌هايى از سجيل مورد اصابت قرار داده‌اند و آنها را به صورت كاه جويده شده در آورده‌اند ؛ بپذيرم ؛ زيرا من اصرار دارم كه هميشه نصوص قرآنى را همان طورى كه مسلمانان صدر اسلام به هنگام تلاوت نبى اكرم صلّى اللّه عليه و آله مىفهميده‌اند و قبول مىكرده‌اند ، بفهمم و قبول كنم . « 1 » سيد قطب مىگويد من در تأليفات گذشته‌ام و حتى در جلدهاى اوليهء الظلال مقدارى به اين تأويل و تفسيرها متمايل شده‌ام و اميدوارم كه در جلدهاى آينده به كمك خدا آنها را اصلاح و تدارك نمايم . « 2 »\r\n( 2 ) مطلب ديگر اين است كه اين قصه در فاصلهء زمانى شريعت حضرت عيسى عليه السّلام و بعثت حضرت محمد عليه السّلام رخ داده است ؛ يعنى چهل سال قبل از بعثت نبى اكرم و در سال تولدش ، واقعه اصحاب فيل رخ داده است و در اين زمان شريعت حضرت عيسى عليه السّلام ، شريعت حق و آسمانى بود و حبشىها هم مسيحى بودند و لكن آنها از حق منحرف شده بودند . اين عمل آنها هم براى جنگ با مشركان مكه و وادار كردن آنها به خداپرستى نبود ؛ بلكه مىخواستند بيت حضرت ابراهيم عليه السّلام بلكه بيت الله را ويران كنند و اين جزء احكام شريعت حضرت عيسى عليه السّلام نبوده است و بلكه به عنوان بدعت و سرپيچى از دستورهاى آسمانى هر دو دين به شمار مىرفته است ، از همين رو همگى دچار عذاب شدند و به هلاكت رسيدند .\r\n( 3 ) از جمله ظلم‌هاى ابرهه اين بود كه افرادى را به سوى « ابى مرة سيف بن ذى يزن » كه از اشراف يمن بود ؛ فرستاد و همسرش ، ريحانه دختر « ذى جدن » را به زور از وى جدا كرد .\r\nاين زن داراى زيبايى و جمال بود و براى « ابى مرة » معديكرب را زاييد و براى ابرهه ، مسروق بن ابرهه را به دنيا آورد و پس از اين واقعه « ابو مرة سيف بن ذى يزن » از يمن خارج شد و به عمرو بن منذر كه از حاكمان بنى منذر در حيره بود پناهنده شد و از او درخواست كرد\r\n\r\n\r\n","description":"","footnote":"\r\n( 1 ) . طه حسين ، مرآة الاسلام ، ص 29 .\r\n( 2 ) . فى ظلال القرآن ، ج 29 ، ص 151 - 153 .\r\n","page_name":" 179 ","page_number":179},
  {"content":"\r\n\r\nكه نامه‌اى به كسرى بنويسد و در آن از مقام و منزلتش و بلايى كه بر سرش آمده است ؛ او را با خبر كند . عمرو گفت : عجله نكن . من هر ساله هيأتى را نزد وى مىفرستم و در همين ايام بايد كه هيأتى را بفرستم .\r\n( 1 ) « ابى مرة » نزد وى ماند تا به همراه هيأت پيش كسرى رفت . عمرو بن منذر بر كسرى داخل شد و شرافت و مقام ابى مره و مشكلش را بازگو كرد و برايش اجازهء ورود خواست . كسرى به وى اجازه داد و هنگامى كه ابى مرة داخل شد ؛ عمرو به احترامش ايستاد و وقتى كه كسرى اين را ديد به مقام و شرف وى پى برد . ابى مرة قصيده‌اى حميرى در مدح كسرى گفته بود كه وقتى ترجمه شد ، كسرى بسيار خوشش آمد و پس از آن رو به ابى مرة كرد و گفت : چه حاجتى تو را به اينجا كشانده است ؟ گفت : اى پادشاها ! سياهان بر ما غلبه كرده‌اند و كارهاى زشتى در مورد ما انجام داده‌اند كه شأن پادشاه بالاتر از آن است كه بخواهم آنها را ذكر كنم . پس اگر پادشاه ما را يارى كند ، حقيقتا از جهت فضل و كرم و جوانمردى سر آمد پادشاهان ديگر است و با چشم اميدوار و آرزومند به دربار تو آمده‌ايم و آرزو داريم كه خدا به وسيلهء تو دشمنان ما را نابود كند و از آنها انتقام بگيرد !\r\n( 2 ) اگر پادشاه به مصلحت مىبيند كه ظن و گمان نيكوى ما را محقق كند ، لشكرى را با من بفرستد تا اين دشمنان را از سرزمين يمن براند و آن را ضميمهء مملكت خويش كند ؛ زيرا كه يمن از سرسبزترين مناطق و پرخيروبركتترين آنهاست و چنان كه در مورد سرزمين‌هاى اعراب مىگويند ؛ نيست .\r\nانوشيروان گفت : مىدانم كه سرزمين شما همان گونه است كه توصيف مىكنى . حال كدام يك از سياهان بر آن مسلط شده‌اند : حبشىها يا سندىها ؟ ابى مرّة گفت : حبشىها . انوشيروان گفت : دوست دارم كه تو را تصديق كنم و حاجتت را بر آورده سازم ، اما مسير عبور سپاهيان به سوى سرزمين تو بسيار سخت است و من دوست ندارم لشكريانم دچار صدمه و آسيب فراوان بشوند و به هر حال دربارهء سخن تو فكرى خواهم كرد .\r\n( 3 ) ابو مرّة در همان جا ماند تا بمرد و از طرف ديگر معديكرب بن ذى يزن به همراه مادرش ريحانه در خانهء ابرهه بزرگ شد و مادرش او را متوجه كرد كه پدرش سيف بن ذى يزن است و واقعه را به طور مفصل برايش تعريف كرد . معديكرب صبر كرد تا ابرهه و پسرش با هم مردند و پس از آن برادرش مسروق به پادشاهى رسيد . در اين هنگام معديكرب به سوى پادشاه روم\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nرفت و نزد كسرى نرفت ؛ زيرا تعلّل آنها در مورد درخواست پدرش را مىدانست ؛ ولى فهميد كه قيصر ( سزار ) يا هرقل ( هراگليوس ) با حبشىها هم كيش هستند و از آنها حمايت مىكنند ؛ بنابراين سرشكسته به سوى كسرى بازگشت و در يكى از روزها كه كسرى سوار بر اسب شده بود ، با صداى بلند بر سر راه او گفت : اى پادشاه ! من ارثى نزد شما دارم !\r\n( 1 ) كسرى وى را فرا خواند و گفت : تو چه كسى هستى و ميراث تو چيست ؟ گفت : من فرزند شيخ يمانى ، ابى مرّة هستم كه به وى وعدهء يارى داده بودى و فوت كرده است . حال من وارث آن عهدى هستم كه به وى داده بودى و تو بايد كه حق مرا بدهى ! كسرى به وى گفت : منتظر باش تا دربارهء تو فكرى بكنم .\r\nسپس كسرى با وزرايش به مشورت پرداخت و نظر آنها را در مورد فرستادن سپاه به يمن پرسيد . موبدان « 1 » گفتند اين جوان به خاطر اين كه به پدرش قول داده‌اى و او در همين جا فوت كرده است ؛ حقى به گردن تو دارد كه بايد ادا شود . از طرفى در زندان‌ها ، افرادى قوى و جنگى وجود دارند . حال اگر پادشاه اين افراد را با وى بفرستد ، در صورتى كه پيروز شوند ، باعث خوش‌حالى پادشاه است و در صورتى كه شكست خورده و كشته شوند ؛ پادشاه و مردم از دست آنها راحت شده‌اند .\r\n( 2 ) كسرى گفت : اين رأى درستى است و دستور داد كه زندانيان مناسب را سرشمارى كنند . به پادشاه خبر دادند كه آنها هشتصد نفرند و پادشاه يكى از استوارهايش به نام وهرز - يا بهروز - را به فرماندهىشان گمارد كه گفته مىشد به اندازهء هزار استوار لياقت دارد . آنگاه آنها را تجهيز و تهييج كرد و دستور داد كه با هشت كشتى آنان را به ساحل يمن منتقل كنند .\r\nهر صد نفر در يك كشتى نشستند و در طى سفر دو كشتى غرق شد و افراد شش كشتى در ساحل حضر موت پياده شدند . پس از پياده شدن بهروز و معديكرب ، افراد زيادى براى يارى معديكرب به دور آنها جمع شدند .\r\n( 3 ) از سوى ديگر ، مسروق بن ابرهه با صد هزار نفر از حبشىها و حميرىها و اعراب ديگر به مقابله آمدند و هنگامى كه مسروق به افراد بسيار كمى كه با بهروز آمده بودند ؛ نگاه كرد ؛ به وى پيغام فرستاد : چه چيزى باعث شده كه به جنگ من بيايى در حالى كه كثرت افراد مرا مىدانى ؟\r\n\r\n\r\n","description":"","footnote":"\r\n( 1 ) . اين لقب عالمان مجوس بوده است و از اينجا معلوم مىشود كه اين استشاره يك استفتاى شرعى بوده است و آن اين كه آيا چيزى بر عهدهء پادشاه هست يا خير ؟\r\n","page_name":" 181 ","page_number":181},
  {"content":"\r\n\r\nآيا به خود و افرادت مغرور شده‌اى ؟ حال اگر دوست داشته باشى به تو اجازه مىدهم كه به سرزمينت بازگردى و اگر دوست داشته باشى به تو اين فرصت را مىدهم كه با يارانت مشورت كنى و الّا آماده‌ام كه در همين ساعت با تو مبارزه كنم .\r\nبهروز ديد كه توان مبارزه با آنها را ندارد . براى همين به مسروق پيغام فرستاد كه مهلتى را به من بده و به من قول بده كه در اين مهلت با هم نجنگيم تا ما در مورد خويش تصميم بگيريم .\r\n( 1 ) مسروق درخواست وى را قبول كرد و هر كدام در لشكرگاه خويش باقى ماندند تا مهلت ده روز سپرى شد و در اين فرصت ، پسر بهروز كه همراه وى آمده بود ، روزى بر اسبش سوار شده بود كه اسب رم كرد و او را به لشكرگاه حبشىها برد و آنها او را كشتند . هنگامى كه تنها يك روز به پايان مهلت تعيين شده باقى مانده بود ؛ بهروز دستور داد كه كشتىها را آتش زدند و تمام لباس‌هاى اضافى را هم سوزاندند و آذوقهء زائد را به دريا ريختند .\r\nسپس بهروز خطبه‌اى خواند و گفت : اما كشتىها را سوزاندم تا همگى بدانيد كه راه برگشتى وجود ندارد و لباس‌هاى اضافى را آتش زدم تا اگر دشمنانش بر ما پيروز شدند ؛ به عنوان غنيمت بر ندارند و آذوقه‌هاى اضافى را هم به دريا ريختم تا كسى طمع نكند كه زنده خواهد ماند و از اين غذاها استفاده خواهد كرد . پس اگر همراه من مىجنگيد و بر سختىها صبر مىكنيد ؛ مرا آگاه سازيد . آنها همگى گفتند : ما تا آخر به همراه تو مىجنگيم كه كشته شويم يا پيروز گرديم !\r\n( 2 ) صبح روزى كه مهلت داده شده به اتمام مىرسيد ؛ وى سپاهيانش را آماده ساخته و آنها را به جنگ و صبر تحريض مىكرد و به آنها دستور مىداد كه زه كمان‌هاى خويش را محكم كنند و از جنگ‌افزارهاى خويش به خوبى استفاده كنند و در آن زمان يمنىها سلاح نشّاب « 1 » در اختيار نداشتند و براى همين گفت : اگر به شما دستور دادم ، همگى با هم با پنجگان « 2 » تيراندازى كنيد .\r\n( 3 ) از سوى ديگر ، مسروق در ميان جمعى كه از كثرت نمىشد ابتدا و انتهاى آن را تشخيص داد ؛ ظاهر شد و در اين حال بر فيلى سوار شده بود كه تا جدار بود و بين دو چشمانش ياقوتى سرخ رنگ به اندازهء تخم مرغ خودنمايى مىكرد . سپس او از فيل پياده شد و سوار اسب\r\n\r\n\r\n","description":"","footnote":"\r\n( 1 ) . كلمه‌اى است فارسى كه اصل آن نوش آب مىباشد و به معناى مكندهء آب بدن ؛ يعنى خون مىباشد .\r\n( 2 ) . سلاحى ايرانى كه تيرى پنج شعبه بود .\r\n","page_name":" 182 ","page_number":182},
  {"content":"\r\n\r\nگرديد . پس از اين بهروز ، پنجگانى در كمان نهاد و به سربازانش گفت : پرتاب كنيد و در يك لحظه همگى تيراندازى كردند . در اين هنگام تيرى پنج شعبه به پيشانى مسروق اصابت كرد و از اسب به زير افتاد . از همان تيراندازى اوّل بسيارى از افراد لشكر مسروق كشته شدند و هنگامى كه كشته شدن حاكم‌شان را ديدند ؛ عقب‌نشينى كردند و حتى چنان ترسيده بودند كه وقتى آنها را در دسته‌هاى پنجاه و شصت نفرى اسير مىكردند و دست‌هايشان را به هم مىبستند ؛ از اين كار جلوگيرى نمىكردند . بهروز دستور داده بود كه تا مىتوانيد سپاهيان حبشى را بكشيد و از اعراب و حميرىها بگذريد و نكشيد براى همين بيشتر حبشىها كشته شدند و فارس‌ها غنيمت‌هاى بىشمارى از آنها به دست آوردند و بهروز آن قدر پيشروى كرد تا به صنعاء رسيد و نيروهايش را به نقاط مختلف « 1 » يمن فرستاد و بر آنها مسلط شد و اين واقعه در سال 575 ميلادى بوده است . « 2 »\r\n( 1 ) مسعودى مىگويد : بهروز بر معديكرب بن سيف تاج‌گذارى كرد و لباس بدنه « 3 » و زيور آلات نقره‌اى را بر وى پوشانيد و اركان پادشاهىاش را در يمن مستحكم كرد و گزارشى از فتوحات خويش را به انوشيروان نوشت . پس از آن هيأت‌هايى براى تبريك گفتن نزد معديكرب مىآمدند كه از اشراف و رؤساى عرب بودند و از جملهء آنها عبد المطلب بن هاشم و امية بن عبد شمس و خويلد بن أسد و ابو صلت الثقفى بوده‌اند . آنها به بزرگ‌ترين كاخ وى در شهر صنعاء كه غمدان « 4 » ناميده مىشد ؛ مىآمدند و در حالى كه شاهزادگان و درباريان در اطراف وى به احترام ايستاده بودند ، هيأت‌ها را به حضور مىپذيرفت .\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 142 - 147 و در آنجا شعرى را از امية بن الصلت ذكر كرده است كه در اين اشعار ، خوش‌حالى عرب‌ها از آزاد شدن يمن از دست حبشىها به وسيلهء فارس‌ها به چشم مىخورد .\r\n( 2 ) . سيرة المصطفى ، ص 23 .\r\n( 3 ) . بدنة در اينجا به معناى لباسى شبيه زره است كه مقدارى بلندتر مىباشد .\r\n( 4 ) . غمدان بر وزن عثمان به كاخى گفته مىشود كه به وسيلهء يشرخ بن يحصب به چهار صورت قرمز و سفيد و زرد و سبز ساخته شده است . در داخل اين كاخ ، قصرى با هفت سقف ساخته شده است كه هر دو سقف چهل ذراع ( - 20 متر ! ) از هم فاصله دارند و در بالاترين مجلس تختى از سنگ مرمر رنگارنگ ساخته شده و سقف آن هم با يك قطعه سنگ مرمر ( ؟ ! ) بزرگ پوشيده شده است و بر روى هر كدام از ستون‌هاى كاخ ، مجسمه‌اى از شير نصب شده بود كه باد از عقب آن داخل مىشد و از دهانش خارج مىشد و صدايى شبيه صداى غرش شير از آن شنيده مىشد ( ؟ ! ) عثمان بن عفان دستور داد كه اين را خراب كنند . و مسعودى در مروج الذهب ، ج 2 ، ص 229 مىنويسد : من اين كاخ را ديدم كه ويران شده بود و به صورت تپهء عظيمى از خاك در آمده بود به طورى كه گويى كاخى در ميان نبوده است !\r\n","page_name":" 183 ","page_number":183},
  {"content":"\r\n\r\n( 1 ) وقتى كه بزرگان قريش وارد شدند ، عبد المطلب بن هاشم حمد و ثناى پادشاه را گفت و معديكرب بن سيف نيز به آنها خوش آمد گفت .\r\nپس از آن كه معديكرب پايه‌هاى حكومت خويش را در يمن مستحكم گردانيد ؛ تعدادى از حبشىها را به عنوان نيروهاى محافظ خويش برگزيد كه با اسلحه در اطراف وى حركت مىكردند . در يكى از روزها كه وى مىخواست از قصر غمدان به سوى دشت و شكارگاه خويش برود ؛ محافظان حبشىاش بر وى حمله كردند و او را به قتل رساندند . اين حادثه چهار سال پس از پادشاهىاش بر يمن اتفاق افتاد و او آخرين پادشاه قحطانى بود كه تعدادشان به سى و هفت نفر مىرسيد .\r\n( 2 ) پس از آن كه معديكرب در شكارگاه خويش به وسيلهء محافظان كشته شد ، جانشين بهروز كه به همراه جمعى از فارسيان در يمن به سر مىبرد ، حكومت بر يمن را به دست گرفت و فورا نامه‌اى به بهروز نوشت و او را از حوادث با خبر كرد . در آن هنگام بهروز در دستگاه انوشيروان « 1 » در مدائن تيسفون در سرزمين عراق به سر مىبرد . او سريعا پادشاه را از جريان با خبر كرد و پادشاه او را به همراه چهار هزار نفر از درجه‌دارانش از راه خشكى به يمن فرستاد و به وى دستور داد كه احدى از حبشىها و موفرىها را كه داراى اصل و نسب سياهان باشد ، زنده نگذارد .\r\nبهروز به شهر صنعاء رسيد و هيچ سياه پوستى را نديد مگر آن كه او را كشت و پس از آن انوشيروان بهروز را به پادشاهى يمن گمارد تا اين كه در يمن در گذشت و به خاك سپرده شد . « 2 »\r\n( 3 ) كلبى در اين مورد مىگويد : هنگامى كه انوشيروان از مرگ بهروز آگاه شد ، استوار ديگرى به نام « وين » را كه مردى جبار و مسرف بود ، به سوى يمن فرستاد . و اين در اواخر پادشاهى انوشيروان بود . پس از آن كه انوشيروان مرد و فرزندش هرمز به جاى وى بر تخت نشست ؛ وين را عزل و مروزان « 3 » را به جاى وى برگزيد و هنگامى كه فرزند هرمز ، خسرو پرويز\r\n\r\n\r\n","description":"","footnote":"\r\n( 1 ) . ابرهه در سال چهلم حكومت كسرى ( خسرو ) در گذشت و يكسوم ، بيست سال حكومت كرد و سپس مسروق سه سال و پس از آن معديكرب چهار سال حكومت كردند و مجموع پادشاهى كسرى ( خسرو ) چهل و هشت سال بوده است و جمع بين همهء اينها جور در نمىآيد .\r\n( 2 ) . مروج الذهب ، ج 2 ، ص 57 - 62 .\r\n( 3 ) . تاريخ طبرى ، ج 2 ، ص 171 و گمان مىكنم كه اسم اين شخص مهروزان بوده است و مدت پادشاهى انوشيروان بر طبق آنچه كه طبرى گفته است ( ج 2 ، ص 172 ) ؛ چهل و هشت سال بوده است .\r\n","page_name":" 184 ","page_number":184},
  {"content":"\r\n\r\nبه پادشاهى رسيد ؛ نامه‌اى به مروزان نوشت و گفت : هر كسى را كه صلاح مىدانى به جاى خويش بگذار و پيش من بيا .\r\nمروزان ، پسرش ، خور خسرو را جانشين خود كرد و به سوى مدائن حركت كرد ؛ اما در راه فوت كرد و جنازه‌اش به سوى خسرو پرويز حمل شد . پس از آن كه خسرو پرويز مطلع شد كه خور خسرو به آداب و رسوم عرب‌ها رفتار مىكند و اشعار آنها را مىخواند ؛ او را عزل كرد و بادان را جانشين وى كرد و او آخرين والى فارسيان در يمن بود . « 1 »\r\n( 1 ) مسعودى در مورد مساحت و مرزهاى يمن مىگويد : سرزمين يمن عريض و طويل است .\r\nحدّ آن از مكه تا موضع معروف به طلحة الملك هفت منزل است - و هر منزل پنج تا شش فرسخ است - و از صنعاء تا عدن هفت منزل است و از وادى وحا تا ما بين صحراهاى حضرموت و عمان ، بيست منزل است و وجه ديگر آن را درياى يمن كه همان درياى هند و چين و قلزم است ، تشكيل مىدهد و تمام مساحت آن بيست در شانزده منزل - حدود صد در هشتاد فرسخ - مىباشد . « 2 »\r\n( 2 ) يعقوبى به شرح سواحل يمن پرداخته و مىگويد كه سواحل يمن عبارتند از : عدن در ساحل صنعاء ، مندب ، غلافقه ، حردة ، شرجة ، حمضة ، سرين ، و حدّه يا حديدة و مىگويند كه مناطق يمن مخلاف ناميده مىشود و آنها هشتاد و چهار مخلاف هستند و آنگاه اسم‌هاى آنها را مىآورد و مىگويد : اينها سرزمين‌ها و مناطق مملكت يمن بوده‌اند . پادشاهان يمن در ابتداى صدارتشان بت‌پرستى مىكردند تا اين كه احبار يهود به همراه « تبّع تبان أسعد » به دربار آنان آمدند و دين يهوديت را به آنها آموختند و آنان هم به دين يهوديت گرويدند و تورات\r\n\r\n\r\n","description":"","footnote":"\r\n( 1 ) . همان ، ص 215 و در تاريخ طبرى ، ج 3 ، ص 227 ، اسم وى به لفظ بادام ثبت شده است و اين در معناى فارسى راجح است . او همان كسى است كه رسول الله صلّى اللّه عليه و آله در عهد وى به پيامبرى مبعوث شد و در آخر سال ششم هجرى ، رسول الله نامه‌اى را به خسرو پرويز نوشت و او را به اسلام دعوت كرد . خسرو پرويز از اين امر خشمگين شد و به بادام نوشت كه رسول اللّه را در قيد و بند به سوى او بفرستد . بادام افرادى را به مدينه فرستاد ؛ ولى هنگامى كه آنها به مدينه رسيدند ؛ رسول الله صلّى اللّه عليه و آله به آنها گفت كه خسرو پرويز به هلاكت رسيده است . آنها فورا به يمن بازگشتند و پس از مدتى كه پيكى از مدائن آمد و خبر قتل خسرو پرويز را آورد ؛ بادام و فارس‌هايى كه با وى در يمن بودند ؛ اسلام آوردند و مسلمان شدن خويش را به اطلاع رسول اللّه صلّى اللّه عليه و آله رساندند .\r\nرسول الله صلّى اللّه عليه و آله هم او را بر مقامش ابقا كرد و او هم چنان بر مقام خويش باقى بود تا اين كه رسول الله صلّى اللّه عليه و آله رحلت كردند .\r\nر . ك : سيرهء ابن هشام ، ج 2 ، ص 71 .\r\n( 2 ) . مروج الذهب ، ج 2 ، ص 64 .\r\n","page_name":" 185 ","page_number":185},
  {"content":"\r\n\r\nتلاوت مىكردند . آنها هيچ‌گاه از سرزمين يمن خارج نمىشدند و تنها گاهى به بعضى از سرزمين‌هاى مجاورشان شبيخون مىزدند و پس از آن به مملكت خويش بازمىگشتند . « 1 »\r\n( 1 )\r\n\r\nبازارهاى عرب\r\nعرب‌ها در يمن و غير آن بازارهايى داشتند كه براى تجارت در آن جمع مىشدند و در آنجا جان و مال همديگر را محترم مىداشتند . از جملهء اين بازارها ، بازار « عدن » بوده است كه در اول ماه رمضان و با تأمين حفاظت أبناء - يعنى فرزندان فارسيان حاكم يمن - تشكيل مىشده است و أبناء در قبال تأمين امنيت و حفاظت همهء مردم ، مقدارى ماليات مىگرفت و از اين بازار عطريات به جاهاى ديگر صادر مىشده است .\r\n( 2 ) پس از آن بازار « صنعاء » بوده است كه در نيمهء ماه رمضان و با تأمين أبناء تشكيل مىشده است و سپس بازار « رابية » در حضر موت بوده است كه اين بازار جز با تأمين امنيّت عده‌اى تشكيل نمىشده است ؛ زيرا حضرموت جزء هيچ مملكتى نبود و هر كسى كه زور بيشترى داشت در آن به حكمرانى مىپرداخت و اكثرا قبيلهء كنده تأمين امنيت آن را بر عهده مىگرفت .\r\nسپس بازار « عكاظ » بوده است كه در ماه ذى القعده در بالاى نجد تشكيل مىشد و اكثر كسانى كه بدان مىآمدند از مضرىها و قريشىها بودند و عده‌اى كمى از اعراب ديگر هم مىآمدند و در آن علاوه بر دادوستد و تجارت به بيان افتخارات خويش و تفاخر به آن مىپرداختند .\r\n( 3 ) همچنين بازار « ذى المجاز » كه در مسير كاروان حج تشكيل مىشده است و بازار « دومة الجندل » كه در ماه ربيع الاول در همين منطقهء دومة الجندل تشكيل مىشده است و هر كدام از بنى كلاب يا غساسنه كه بر ديگرى سيطره داشتند ؛ بر پايى و تأمين امنيت آن را بر عهده مىگرفتند .\r\n\r\n\r\n","description":"","footnote":"\r\n( 1 ) . تاريخ يعقوبى ، ج 1 ، ص 200 - 201 قبلا در مورد تعارض اين نقل با آيات قرآن كريم سخن رفته است . قرآن كريم از قول هدهد مىگويد :  « إِنِّي وَجَدْتُ امْرَأَةً تَمْلِكُهُمْ . . .   وَجَدْتُها وَ قَوْمَها يَسْجُدُونَ لِلشَّمْسِ مِنْ دُونِ اللَّهِ »  ؛ من زنى را ديدم كه پادشاه آنهاست . . . و من ديدم كه او و قومش به جاى خدا ، خورشيدپرستى مىكنند . بلقيس هم گفت :  « وَ أَسْلَمْتُ مَعَ سُلَيْمانَ لِلَّهِ رَبِّ الْعالَمِينَ »  ؛ من به همراه حضرت سليمان به خداى عالميان ايمان آورده‌ام . و مورخان نقل كرده‌اند كه سليمان بن داود به مدت بيست سال بر يمن حكومت كرده است و سپس پسرش ارحبعم بن سليمان بر آن حكومت كرده است و بلقيس حدود هفتصد سال قبل از تبّع تبان اسعد و ده پادشاه قبل از وى بوده است . به نظر مىرسد كه اين خبر از اسرائيليات است .\r\n","page_name":" 186 ","page_number":186},
  {"content":"\r\n\r\n( 1 ) سپس بازار « مشقر » در شهر هجر بوده است كه در جمادى الاولى به وسيلهء بنى تميم برپا مىشده است و سپس بازار « صحار » كه در اول ماه رجب برپا مىشده است و احتياج به تأمين امنيت نداشت ؛ چون در ماه حرام برپا مىشد .\r\n( 2 ) سپس بازار « ريّا » كه با تأمين آل الجندى برپا مىشده است و او به همين خاطر از شركت كنندگان ماليات مىگرفت . سپس بازار « الشحر » كه به وسيلهء بنى مهر در پاى كوهى كه در آن قبر هود پيامبر عليه السّلام قرار داشت برپا مىشد و احتياج به تأمين خاصّى نداشت .\r\nالبّته بعضى از اقوام عرب بودند كه در اين بازارها حاضر مىشدند و ستم روا مىداشتند و براى همين المحلّون ناميده مىشدند . « 1 » اينها از قبايل بنى أسد و طىء و بنى بكر و بنى عامر بودند و بعضى از عرب‌ها خود را وقف حمايت از مظلومان و جلوگيرى از ظلم و ستم و خون‌ريزى مىكردند و الذادة المحرّمون ناميده مىشدند . اينها از بنى عمرو بن تميم و بنى حنظله و هذيل و بنى شيبان و بنى كلب بودند و هميشه سلاح به همراه داشتند تا از مردم مظلوم دفاع كنند . « 2 »\r\n( 3 ) عرب‌ها شعر را جانشين علم و حكمت كرده بودند و اگر در ميان قبيله‌اى ، شاعرى زبردست و ماهر يافت مىشد ؛ او را در بازارهايى كه برپا مىكردند ؛ حاضر مىساختند تا قبايل و اقوام ديگر ، اشعارش را بشنوند . آنان اين شاعران را از افتخارات و شرافت‌هاى قبيلهء خويش مىشمردند و با آنها تفاخر و مسابقه و مبارزه و ستايش و نكوهش و درگيرى و مثل مىزدند . سپس يعقوبى عدهء بسيارى از شعراى آنها را برشمرده است . « 3 »\r\n( 4 ) عرب‌ها براى حل اختلافات خويش در دعواها و تقسيم ارث و آب و زراعت و قصاص به قضات تحكيم مراجعه مىكردند . آنها افرادى را كه اهل شرافت و صداقت و امانت‌دارى و رياست و صاحب سنّ و مجد و تجربه بودند به حكميت ميان خويش برمىگزيدند ؛ زيرا آنها دين خاصى نداشتند كه بر طبق دستورها و احكام آن عمل كنند و يعقوبى عدهء بىشمارى از اين قضات تحكيم را نام برده است . « 4 »\r\n( 5 ) عرب‌ها به دنبال آن كه مجاور كدام يك از ملّت‌ها ساكن بودند ؛ داراى دين‌هاى مختلفى\r\n\r\n\r\n","description":"","footnote":"\r\n( 1 ) . بعد از اسلام ، اين اسم به خوارج منتقل شد .\r\n( 2 ) . تاريخ يعقوبى ، ج 1 ، ص 270 - 271 .\r\n( 3 ) . همان ، ص 262 . 269 .\r\n( 4 ) . همان ، ص 258 .\r\n","page_name":" 187 ","page_number":187},
  {"content":"\r\n\r\nبودند و بنا به اقتضاى مكانى ، بعضى به يهوديت گرويده بودند و برخى نصرانى شده بودند و گروهى زنديق و دوگانه‌پرست شده بودند .\r\n( 1 ) از جمله اقوامى كه يهودى شده بودند ؛ عبارت بودند از قبيلهء اوس و خزرج كه بعد از خروجشان از يمن و اقامت در يثرب به سبب مجاورت با يهوديان خيبر و قريظه و نضير به اين دين گرويده بودند و عدّه‌اى از بنى حارث بن كعب و بنى غسّان و بنى جذام هم به يهوديت گرويده بودند و تبّع يمنى دو نفر از أحبار يهود را با خود به يمن برد و بت‌هاى آنجا را نابود كرد و پس از آن تمام كسانى كه در يمن بودند ؛ يهودى شدند . « 1 »\r\n( 2 ) اما عرب‌هايى كه نصرانى شدند ، عبارت بودند از : عده‌اى از قريش از بنى اسد بن عبد العزّى كه از جملهء آنها ورقة بن نوفل بوده است و عده‌اى از بنى تميم و بنى تغلب . در يمن هم طىء و مذحج و بهراء و سليح و تنوخ و غسّان و لخم به نصرانيت گرويده بودند .\r\nعده‌اى هم زنديق شده بودند كه از جملهء آنها حجر بن عمرو الكندى بوده است . « 2 »\r\n( 3 ) مرحوم كلينى در فروع كافى با سندش از امام باقر عليه السّلام روايت مىكند كه فرمود : احكام بسيارى از دين حنيف از قبيل حرام بودن مادران و دختران و آنچه كه خداوند در نكاح حرام كرده بود ، در ميان عرب‌ها وجود داشت ؛ ولى آنها زن پدر و خواهر زاده و جمع بين دو خواهر را تجويز كرده بودند . همچنين حج و لبيك گفتن و غسل از جنابت را هم مىدانستند ؛ ولى كارهاى شرك‌آميزى را در آنها مخلوط كرده بودند . « 3 »\r\n( 4 ) همچنين با سندش از امام صادق عليه السّلام روايت مىكند كه فرمود : عرب‌ها هميشه به بعضى از احكام دين حنيف حضرت ابراهيم از قبيل صلهء رحم و اكرام مهمان و حج بيت الله الحرام و پرهيز از مال يتيم و دورى از محارم به خاطر ترس از عقوبت ؛ عمل مىكردند و حتى تكه‌اى از برگ‌هاى درختچه‌هاى حرم را مىگرفتند و آن را بر گردن شترشان آويزان مىكردند . در اين حالت هيچ كسى جرأت نمىكرد كه آن شتر را به هر جايى كه مىرفت ، مورد اذيت و آزار قرار دهد يا بدزدد . « 4 »\r\n\r\n\r\n","description":"","footnote":"\r\n( 1 ) . تفصيل اين خبر گذشت و در حاشيهء بر آن گفتيم كه يهوديت در زمان بلقيس و هفتصد سال پيش از تبع به يمن رفته بود و اين خبر ظاهرا از اسرائيليات مىباشد .\r\n( 2 ) . تاريخ يعقوبى ، ج 1 ، ص 254 - 257 .\r\n( 3 ) . فروع كافى ، ج 1 ، ص 223 .\r\n( 4 ) . همان ، ص 223 .\r\n","page_name":" 188 ","page_number":188},
  {"content":"\r\n\r\n( 1 )\r\n\r\nفرزندان معدّ بن عدنان\r\nدر اينجا برمىگرديم به ذكر بقيهء اخبار مكه و سرپرستان بيت الله الحرام از اولاد عدنان .\r\nيعقوبى مىگويد : عدنان اوّلين كسى بود كه كعبه را با پرده پوشانيد « 1 » و نشانه‌هاى حرم را بر دور مكّه نصب كرد و شريف‌ترين فرزند وى معدّ بن عدنان بوده است . هنگامى كه مكه براى زندگى همهء آنها تنگ شد ، عدهء زيادى از فرزندان اسماعيل عليه السّلام از آن خارج شدند ؛ ولى معدّ از آن خارج نشد . او ده اولاد داشت كه از جملهء آنها قضاعه بود كه به همين سبب به وى ابو قضاعه مىگفتند .\r\n( 2 ) قضاعه به همراه اولاد و اقوامش به يمن رفت و تعدادشان در آنجا بسيار زياد شد و تمام فرزندان قضاعه بن معدّ ، بنى قضاعه ناميده مىشدند و بعدها بنى قضاعه به حمير رفتند و جزء آنها محسوب شدند .\r\n( 3 ) نزار بن معدّ در مكه به رياست و زعامت فرزندان معدّ بن عدنان رسيد و خودش چهار فرزند به نام‌هاى مضر ، إياد ، ربيعة و أنمار داشت و هنگامى كه به بستر مرگ افتاد ، ميراثش را ميان چهار فرزندش تقسيم كرد . او به مضر ماده شتر سرخش را داد و به همين جهت به مضر الحمراء معروف شد ، و به ربيعه ، اسبش را داد و او به ربيعة الفرس مشهور شد و به إياد گوسفند ( سياه و سفيد ) را داد و او به أياد برقاء معروف شد و كنيزش ، بجيلة را به أنمار داد و او هم به أنمار بجيله معروف شد . أنمار بن نزار به يمن كوچ كرد و در آنجا با بجيله و خثعم ازدواج كرد و فرزندانش به دائىهاى خويش نسبت داده و از آنها محسوب مىشدند .\r\n( 4 ) ربيعة بن نزار هم به بطن عق « 2 » رفت و در آنجا نوه و نتيجه‌هايش زياد شدند و در آن منطقه منتشر شدند ، به طورى كه دشت‌ها و جلگه‌هاى فرات در عراق از افراد قبيله‌هاى منسوب به ربيعه پر شد كه عبارت بودند از : عنزة بن أسد ، نمر بن قاسط ، بكر بن وائل بن قاسط ، عجل بن لجينم ، حنيفة بن لجيم ، تميم بن ثعلبه ، قيس بن ثعلبه و عبد القيس بن أفصى .\r\n( 5 ) در اين ميان جنگى ميان بنى نمر بن قاسط و عبد القيس در گرفت كه به واسطهء آن افراد عبد القيس از آنجا كوچ كردند و در يمامه ، از سرزمين‌هاى يمن ، ساكن شدند . بنابراين در\r\n\r\n\r\n","description":"","footnote":"\r\n( 1 ) . قبلا گذشت كه اولين كسى كه كعبه را با پرده پوشانيد ؛ تبّع تبان أسعد يمنى بوده است و قبل از وى هاجر ، مادر حضرت اسماعيل چنين كرده است .\r\n( 2 ) . در دو منزلى مكه قرار دارد : « مجمع البحرين » .\r\n","page_name":" 189 ","page_number":189},
  {"content":"\r\n\r\nيمامه و تهامه جمعى از فرزندان معد بن عدنان زندگى مىكردند . پس از مدتى قبيلهء مذحج به آنها حمله كرد و در محلّى به نام سلّان با هم جنگيدند و بنى ربيعة بن معدّ بن عدنان پيروز شدند و مذحجىها شكست خوردند و آن روز « يوم السلّان » ناميده شد .\r\n( 1 ) همچنين بنى كنده كه از يمنىها بودند به جنگ با بنى ربيعه برخاستند و رياست كنده را سلمة بن الحارث كندى بر عهده داشت و براى تدارك اين حمله از بعضى از پادشاهان هم‌پيمانش كمك گرفته بود . آنها در محلّى به نام خزار با هم برخورد كردند و در اين جنگ اتحاد كنده از هم پاشيده شد و افرادش پراكنده شدند و براى همين سلمة با بنى ربيعه صلح كرد و آن روز « يوم خزار » ناميده شد .\r\n( 2 ) سپس سلمه با برادرش شرحبيل و ساير بنى ربيعه از سلمة حمايت مىكردند . در اين جنگ شرحبيل كشته شد و آن روز « يوم الكلاب » ؛ روز سگ‌ها ناميده شد .\r\n( 3 ) از جمله عشاير ربيعه ، بنو شيبان و بنى تغلب بودند و جسّاس بن مرّة شيبانى ، كليب بن ربيعهء تغلبى را به قتل رسانده بود و همين باعث شده بود كه مدت چهل سال در ميان بنى شيبان و بنى تغلب آتش جنگ شعله‌ور باشد و به « جنگ بسوس » مشهور شده بود .\r\n( 4 ) بنى شيبان و بنى عجل از بنى بكر بن وائل كه از عشاير ربيعه به شمار مىرفتند در دفاع از هانئ بن مسعود شيبانى در مقابل لشكر كسرى ( خسرو ) شركت كردند و لشكر كسرى ( خسرو ) را كه به وسيلهء بنى معد بن عدنان و قحطان حمايت مىشد ، إياس بن قبيصهء طائى هم به همراه آنان بود ؛ در منطقهء ذى قار شكست دادند . اين پيروزى ، اوّلين غلبهء عرب‌ها بر فارسيان به شمار مىرفت و به « يوم ذى قار » مشهور شد .\r\n( 5 ) إياد بن نزار بن معدّ بن عدنان ، به يمامه رفت و داراى اولاد فراوانى شد كه قبائل به آنها نسبت داده مىشدند . سپس عده‌اى از آنها به حيره رفتند و در مناطق خورنق و سدير و بارق ساكن شدند و كسرى ( خسرو ) آنها را از آن مناطق كوچ داد و به تكريت فرستاد . - شهرى قديمى در كنارهء دجله كه از سرزمين‌هاى موصل بوده است - و سپس آنها را از تكريت هم اخراج كرد و آنها را به سرزمين روم فرستاد و آنها در آنكارا كه تحت سيطرهء رومىها بود ، منزل كردند و گروه‌هاى قبايلشان از نزار و مالك و يقدم و حذاقة تشكيل شده بود .\r\n( 6 ) از فرزندان نزار بن معدّ ؛ مضر بن نزار به رياست فرزندان و برادران و اقوامش رسيد و شخصى كريم و حكيم به شمار مىرفت و داراى دو فرزند به نام‌هاى الياس بن مضر و عيلان بن\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nمضر گرديد و عيلان هم داراى فرزندى به نام قيس بن عيلان گرديد . فرزندان قيس به صورت عشاير و قبايل زيادى درآمدند كه عبارت بودند از :\r\nعدوان ، فهم ، محارب ، جاهلة ، فزارة ، سليم ، عامر ، مازن ، سلول ، ثقيف ، كلاب ، عقيل ، قشر ، حريش و عوف . در ميان قبايل قيس بن عيلان ده جنگ مشهور رخ داد كه از جملهء آنها جنگ داحس و غبراء بين فزاره و عقيل بوده است .\r\n( 1 ) در اين ميان فضيلت و شرافت الياس بن مضر بر همگان آشكار شد و اعمال خوبى از وى صادر شد كه همگى رضايت به برترى وى دارند و براى برترى هيچ كدام از فرزندان اسماعيل چنين اتفاق نظرى وجود نداشت . او آنها را به خاطر ترك آداب و سنن اجداد و نياكانشان مورد توبيخ و سرزنش قرار داد و سنت‌هاى گذشته را دوباره احيا كرد و عرب‌ها هم ، الياس را بسيار مورد احترام و اكرام قرار دادند . وى فرزندانى داشت كه عبارت بودند از : عامر ، عمرو و عمير . و لقب‌هايشان مدركه ، طابخه و قمعه بود .\r\n( 2 ) طابخه داراى فرزندى به نام ادّ بن طابخه شد كه چهار قبيله به نام‌هاى : رباب ، ضبّه ، مزينة و تميم از فرزندان وى به وجود آمدند و تعداد تميم آن قدر زياد شد كه سرزمين‌هاى زيادى را پر كردند . از جمله گروه‌هاى اين قبيله عبارت بودند از : كعب ، حنظلة ، بنى درام ، بن زراره ، بنى عمرو بن تميم و بنى اسد بن تميم و اينها جنگ‌هاى معروفى ، هم داشتند . « 1 »\r\n( 3 ) بنى عمرو بن عامر بن ربيعه در شهر مأرب يمن ساكن شدند و هنگامى كه سيل عرم ، سدّ مأرب را تخريب كرد ، از ساير قبايل ربيعه كناره‌گير كردند و به سوى مكه كوچ نمودند و به خاطر همين كناره‌گيرى ، خزاعه ناميده شدند . « 2 » و قمعة بن الياس از آنها زن گرفت و براى همين فرزندانش به خزاعه منتسب شدند . « 3 »\r\n( 4 ) پرده‌دارى كعبه با إياد بن نزار بود « 4 » و در اين امر مضرىها با وى به نزاع برخاستند و جنگ در ميانشان درگرفت و در اين جنگ أياد شكست خورد . « 5 »\r\nاو هنگامى كه مىخواست به همراه يارانش مكه را ترك كند ، شبانه حجر الاسود را از\r\n\r\n\r\n","description":"","footnote":"\r\n( 1 ) . تاريخ يعقوبى ، ج 1 ، ص 223 - 229 .\r\n( 2 ) . مروج الذهب ، ج 2 ، ص 29 .\r\n( 3 ) . تاريخ يعقوبى ، ج 1 ، ص 223 .\r\n( 4 ) . همان ، ص 238 .\r\n( 5 ) . مروج الذهب ، ج 2 ، ص 29 .\r\n","page_name":" 191 ","page_number":191},
  {"content":"\r\n\r\nجايش درآوردند و آن را بر پشت شترى بار كردند ؛ ولى شتر نتوانست كه آن را حمل كند ؛ لذا آن را در گوشه‌اى دفن كردند و از مكه خارج شدند و در اين حال زنى از قبيلهء خزاعه جريان دفن سنگ را ديده بود .\r\n( 1 ) پس از آن كه إياد از آنجا دور شد و مردم قضيه را فهميدند ؛ اين امر براى مضرىها بسيار گران تمام شد و قريشىها آن را حادثهء بسيار بزرگى دانستند . در اين حال زن خزاعى به سران قبيله‌اش گفت : با قريشىها و ساير مضرىها شرط كنيد كه پرده‌دارى كعبه را به شما واگذار كنند تا جاى دفن حجر الاسود را به شما نشان دهم . آنها هم بر طبق قولش عمل كردند و پس از آن كه حجر الاسود را پيدا كردند . پرده‌دارىاش را به خزاعه واگذار كردند . « 1 » در كنار آن ، خزاعه سرپرستى بيت را بر عهده گرفت و اوّلين كسى كه به اين مقام برگزيده شد « 2 » ؛ عمرو بن لحىّ بن قمعة بن الياس بود . او از مضرىهايى بود كه به خزاعه‌ها نسبت داده مىشد و او اولين كسى بود كه دين ابراهيم عليه السّلام را تغيير داد . « 3 »\r\n( 2 ) مدركه بن الياس فرزندانى داشت كه عبارت بودند از : هذيل ، خزيمه ، غالب ، حارثة . اينها به بنى سعد بن هذيل نسبت داده مىشدند و به تعبير يعقوبى ، افرادى فصيح و شاعر و جنگجو و مهاجم بودند . امّا حارثة بن مدركه در همان كودكى از دنيا رفت و نسلى از او نماند . بنى غالب هم به بنى خزيمة نسبت داده مىشدند ؛ زيرا وى داراى فضل و رياست بود و حتى يكى از حاكمان عرب به شمار مىرفت .\r\n( 3 ) خزيمه بن مدركه داراى فرزندانى به نام‌هاى أسد ، هون و كنانه شد و فرزندان أسد به يمن مهاجرت كردند كه عبارت بودند از : دودان ، كاهل ، عمرو ، هند ، صعب و تغلب . در اين ميان فرزندان دودان زياد بودند و از قبايل بنى اسد به وجود آمدند كه عبارت بودند از : قعين ، فقعس ، منقذ ، ديّان ، والبة ، لاحق ، حرثان ، رئاب و بنى صيداء . فرزندانش در يمن منتشر شدند و از جمله قبايل آنها عبارت بودند از : جذام ، لخم ، عاملة و بنى عمرو بن أسد . قبايلى كه از تهامه تا قصرهاى حيره منتشر بودند ، عبارت بودند از : خورنق ، سدير و بارقد . كندىها در يمن جنگى داشتند و از طرفى با طىّ در عراق هم پيمان بودند ؛ ولى بعدها با هم به جنگ پرداختند و از همديگر اسير گرفتند و سپس زنان اسير را ردّ كردند .\r\n\r\n\r\n","description":"","footnote":"\r\n( 1 ) . تاريخ يعقوبى ، ج 1 ، ص 238 .\r\n( 2 ) . مروج الذهب ، ج 2 ، ص 29 .\r\n( 3 ) . تاريخ يعقوبى ، ج 1 ، ص 238 و اسم او در مروج الذهب مسعودى ، ج 2 ، ص 29 ، عمرو بن لحىّ بن عامر ثبت شده است .\r\n","page_name":" 192 ","page_number":192},
  {"content":"\r\n\r\n( 1 ) فرزندان كنانه بن خزيمه هم عبارت بودند از : نضر ، حدّال ، سعد ، مالك ، عوف ، مخرمة ، علىّ ، غزوان ، جرول ، حارث و عبد مناة و بيشتر نسل آنان از عبد مناة بود ، و آنها عبارت بودند از : بنى ليث ، بنى دئل ، بنى ضرّه ، بنى غفار ، بنى جذيمه و بنى مدلج . اين عمدهء جمعيت‌هاى قبائل كنانه بودند .\r\n( 2 ) نضر بن كنانه همان كسى بود كه مادرش او را قريش ناميد و اين اسم تصغير قرش است كه حيوانى دريايى مىباشد . نضر بن كنانه هم داراى فرزندانى به نام‌هاى صلت ، يخلد و مالك شد و كنيهء نضر ، ابو صلت بود و فرزندان صلت با خزاعه درآميختند و هيچ كسى از يخلد باقى نمانده بود كه شناخته شود .\r\n( 3 ) در اين ميان مالك بن نضر داراى شأن و مقام بلند مرتبه‌اى شد و داراى فرزندانى شد كه عبارت بودند از : فهر ، حارث و شيبان . در مورد اسم فهر اختلاف شده است كه آيا اسم او فهر است ؟ يا اين كه اسم او قريش است و لقبش فهر مىباشد ؟ و قريشيان از نتيجه‌هاى او هستند ؟ در فهر بن مالك علائم فضل و بزرگى در زمان حيات پدرش ، براى همگان ظاهر شد و پس از مرگ پدر ، جانشين او شد .\r\n( 4 ) فهر بن مالك فرزندانى داشت كه عبارت بودند از : غالب ، حارث ، محارب و جندلة . و غالب بافضيلت‌ترين و بزرگوارترين آنها بود و پس از مرگ پدر ، جانشين وى گرديد .\r\nوى نيز داراى فرزندانى به نام‌هاى لؤى ، تيم ، تغلب ، وهب ، كثير و حرّاق گرديد و در اين ميان لؤى به برترى و رياست رسيد و پس از مرگ پدر جانشين او شد .\r\n( 5 ) لؤى نيز داراى فرزندانى به نام‌هاى : كعب ، عامر ، سامه ، خزيمه ، عوف ، حارث جشم و سعد بود . در اين ميان ، عامر به عمان رفت و با زنى از شهر قرن در يمن ازدواج كرد و داراى فرزندانى به نام‌هاى : حسل و معيص و عويس شد . خزيمه به بنى شيبان نزديك شد و فرزندانش به بنى ربيعه منتسب شدند و حارث جشم و سعد به بنى هزّان نزديك شدند و منسوب به آنها شدند . عوف بن لؤى هم به عوف بن سعد بن ذيبان در سرزمين غطفان پيوست .\r\n( 6 ) در اين ميان كعب بن لؤى داراى مقام و منزلت بيشترى بود و حتى قريشىها در مرگ وى بىتابى كردند . فرزندان وى عبارت بودند از : مرّة عدى كه بنو عدى از فرزندان وى بودند و عمر بن خطاب هم از اين قبيله بود و هصيص كه بنى جمح و بنى سهم از وى بودند .\r\n( 7 ) مرّة بن كعب به رياست رسيد و داراى فرزندانى شد كه عبارت بودند از : يقظه و تميم كه\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nبنى تميم از وى بودند و ابو بكر بن ابى قحافه هم از همين قبيله بود و كلاب در اين ميان به رياست و برترى رسيد و خودش دو فرزند به نام‌هاى قصىّ و زهرة داشت .\r\n( 1 ) اسم قصىّ ، زيد بود و پدرش در هنگامى كه وى كودكى بيش نبود ؛ فوت كرده بود و پس از آن مردى از بنى عذرة كه از قبايل قضاع به شمار مىرفتند ؛ با مادرش ازدواج كرد و او را به همراه زيد به قبيلهء خودش برد و نامش را قصىّ گذاشت . پس از آن كه قصىّ بزرگ شد ، فهميد كه او فرزند كلاب بن مرّة است و قبيله‌اش از آل الله و در حرم او ساكن هستند ؛ بنابراين احساس غربت او را فرا گرفت و تصميم گرفت كه نزد قبيله‌اش برود . وى در ماه حرام به همراه حجّاج از خزاعه حركت كرد و به مكّه رفت و در همان جا ساكن شد . در آنجا با حبّى ، دختر حليل خزاعى « 1 » كه آخرين سرپرست بيت از قبيلهء خزاعه بود « 2 » ، ازدواج كرد . اين زن براى او عبد مناف و عبد الدّار و عبد العزّى و عبد قصىّ را به دنيا آورد .\r\n( 2 ) مسعودى مىگويد : سرپرستى بيت ، شامل سه وظيفه مىشد : رخصت دادن براى وقوف در عرفات ، امر به افاضه در فرداى روز قربانى از عرفات به منى و معيّن كردن ماه‌هاى حرام . اين كار اخير به عهدهء بنى مالك بن كنانه بود و آن به اين صورت بود كه هنگامى كه عرب‌ها حجّ خويش را به جاى مىآوردند و قصد رجوع به وطن خويش را داشتند ؛ در كنار شريف‌ترين فرد كنانه جمع مىشدند و او در ميانشان برمىخاست و مىگفت : خدايا من يكى از صفرين ( محرم و صفر ) را حلال كردم و مقرّر نمودم كه ماه حرام نباشد و آن محرّم است و ديگرى را به سال آينده حواله دادم . « 3 »\r\n( 3 ) يعقوبى مىگويد : اعلان حج و اجازه به وقوف در عرفات بر عهدهء لغوث بن مرّ ، ملقب به صوفه بود و پرده‌دارى بر عهدهء قوم خزاعه بود . هنگامى كه موسم حج فرا رسيد ؛ قصى قومش از بنى فهر بن مالك را جمع كرد و اجازهء به وقوف در عرفات را از صوفه گرفت . بنو بكر و خزاعه فهميدند كه قصىّ در مورد آنها همچنين خواهد كرد و اعلان حجّ و پرده‌دارى آن را از آنها خواهد گرفت . براى همين به حمايت از صوفه برخاستند تا به كمك هم قصىّ را از ميان بردارند .\r\n\r\n\r\n","description":"","footnote":"\r\n( 1 ) . تاريخ يعقوبى ، ج 1 ، ص 229 - 239 .\r\n( 2 ) . سيرهء ابن اسحاق ، ج 1 ، ص 123 و مروج الذهب ، ج 2 ، ص 31 .\r\n( 3 ) . مروج الذهب ، ج 2 ، ص 30 .\r\n","page_name":" 194 ","page_number":194},
  {"content":"\r\n\r\n( 1 ) قصىّ هم افراد قومش را براى جنگ به دور خويش جمع كرد و همچنين از برادران رضاعىاش در بنى عذرة از قضاعه درخواست كمك كرد و گفته شده است كه آنها در حال انجام اعمال حجّ بودند و براى همين به سرعت به كمك وى آمدند . در اين حال جنگ شديدى در ميانشان در گرفت و افراد زيادى از هر دو طرف كشته شدند . پس از كشتار زياد صلح كردند و يعمر بن عوف از بنى كنانه را به حكميت در بينشان انتخاب كردند . او حكم كرد كه قصىّ نسبت به سرپرستى بيت و امور مكه از خزاعه أولى است و هر خونى كه قصىّ از خزاعه و بنى بكر بر زمين ريخته است ؛ هدر است ؛ ولى هر خونى كه خزاعه و بنى بكر از قريش بر زمين ريخته‌اند ؛ ديه دارد . پس آنها مجبور شدند كه بيست و پنج نفر شتر و سى رأس گوسفند را به عنوان ديه بپردازند .\r\n( 2 ) بعضى گفته‌اند كه وقتى قصىّ با حبّى ، دختر حليل خزاعى ازدواج كرد ؛ حليل به هنگام مرگش وصيت كرد كه سرپرستى بيت به قصىّ واگذار شود و ديگران گفته‌اند كه حليل خزاعى ، كليد بيت را به ابى غبشان ، سليمان بن عمرو داد و قصىّ در مقابل يك مشك كوچك شراب و يك شتر قعود - شتر ماده‌اى است كه چوپان براى انجام كارهايش از آن استفاده مىكند - آن را از وى خريد و اين معامله تبديل به يك ضرب المثل در ميان عرب شد كه مىگفتند : « أخسّ من صفقة ابى غبشان ؛ پست‌تر از معاملهء ابى غبشان » . در اين هنگام قوم خزاعه اعتراض كردند و گفتند كه به معاملهء ابى غبشان راضى نيستيم و پس از آن جنگ در ميان آنها درگرفت .\r\n( 3 ) پس از آن قصىّ سرپرستى بيت و حكومت بر مكه را به دست گرفت « 1 » و هنگامى كه پايه‌هاى حكومتش قوى شد ، از غير قريشىهايى كه به مكه مىآمدند ؛ ماليات مىگرفت . « 2 » در آن زمان در مكه خانه‌اى وجود نداشت و قريشىها تنها در روز به كنار كعبه مىآمدند و به هنگام غروب به چادرهايشان كه در درّه‌ها و بالاى كوه‌ها برپا شده بود ؛ بازمىگشتند . قصىّ منطقهء ابطح در مكه را به چهار قسمت در ميان قبايل قريشى تقسيم كرد و به آنها دستور داد كه در آنجا ساكن شوند . پس از آن همهء قبايل قريشى به غير از بنى محارب و حارث بن فهر و بنى تميم أدرم و بنى عامر بن لؤى كه در خارج از مكه سكونت داشتند ، بقيه در ابطح ساكن شدند .\r\n\r\n\r\n","description":"","footnote":"\r\n( 1 ) . تاريخ يعقوبى ، ج 1 ، ص 238 - 240 و اين در نيمهء اول قرن پنجم ميلادى بوده است ؛ چنان كه در سيره المصطفى ، ص 30 آمده است .\r\n( 2 ) . مروج الذهب ، ج 2 ، ص 32 .\r\n","page_name":" 195 ","page_number":195},
  {"content":"\r\n\r\n( 1 ) بعد از آن كه اين امر انجام شد ، قصى به سراغ بيت رفت و آن را طورى بنا كرد كه تا آن زمان بنا نشده بود . تا آن زمان طول ديوارهاى بيت ، نه ذرع ( 5 / 4 متر ) بود كه قصىّ آن را هيجده ذرع ( 9 متر ) قرار داد و سقف بيت را با تنه‌هاى درخت دوم كه شبيه درخت نخل است ؛ پوشانيد و « دار الندوة » را در كنار « صفا » بنيان نهاد و پس از آن ، قريشىها اقدامات مهمّ خويش از قبيل مشاوره‌هاى جمعى و آماده كردن پرچم جنگ و ختنه كردن و ازدواج كردن را در دار الندوة انجام مىدادند و قصى دستور داد كه چاه عجول را حفر كردند . « 1 »\r\n( 2 ) ابن اسحاق مىگويد : ابن اسحاق بن يسار از حسن بن محمّد بن على بن ابى طالب رضى اللّه عنه نقل كرده است كه آن حضرت فرمود : قصى سرپرستى بيت و رياست بر مكه را به دست گرفت و در اين هنگام حجابت - كه همان كليددارى كعبه بوده است - و سقايت و رفادت ( مهماندارى ) بر عهدهء وى بوده است و براى خودش « دار الندوة » را بنا گذارد « 2 » و در آن را به سوى كعبه گرفت و قريشىها كارهاى مهم خويش را در آنجا برگزار مىكردند . آنها در هر موضوعى كه برايشان پيش مىآمد ؛ به مشورت مىپرداختند و هيچ‌گاه پرچم جنگ با اقوام ديگر را نمىبستند ؛ مگر آن كه در « دار الندوة » گرد هم مىآمدند و يكى از فرزندان قصىّ آن پرچم را برايشان مىبست . تا جايى كه اگر دوشيزه‌اى از قريش به سنّى مىرسيد كه مىبايست درّاعة - چادرى كوتاه - بپوشد به « دار الندوة » مىآمد و در آنجا درّاعه‌اش را به تنش مىكردند و او را نزد صاحبانش مىبردند . « 3 »\r\n( 3 ) قصى مهماندارى حجّاج را بر قريش مقرّر كرد و بدان‌ها گفت : « اى قريشيان ! شما همسايه‌هاى خدا و اهل شهرى هستيد كه خانهء خدا در آن واقع است ، شما اهل حرم هستيد و حجاج ، مهمانان خدا و زائران بيت اللّه هستند . آنها مستحق‌ترين افراد براى اطعام هستند . پس در ايام حج آنها را با غذا و نوشيدنىها پذيرايى كنيد تا به سوى وطن‌هايشان بازگردند . »\r\n( 4 ) از آن به بعد هر ساله مقدارى از اموالشان را كنار مىگذاشتند تا با آن براى حجاج بيت الله غذا تهيه كنند و تمام كسانى كه احتياج داشتند از آن غذاها مىخوردند و اين سيره تا زمان ظهور اسلام در ميان آنها وجود داشت .\r\n\r\n\r\n","description":"","footnote":"\r\n( 1 ) . تاريخ يعقوبى ، ج 1 ، ص 240 .\r\n( 2 ) . دار الندوه در زمان اسلام در ملكيت حكيم بن حرام بن خويلد بود كه معاويه آن را به هزار درهم از او خريد و ضميمهء مسجد الحرام نمود .\r\n( 3 ) . سيرهء ابن اسحاق ، ج 1 ، ص 131 - 132 .\r\n","page_name":" 196 ","page_number":196},
  {"content":"\r\n\r\n( 1 ) پس از آن كه قصىّ به سن پيرى و از كار افتادگى رسيد ؛ مشاهده كرد كه پسرش عبد مناف كه دومين فرزندش پس از عبد الدار بوده است ، شريف‌ترين و باهيبت‌ترين آنهاست . براى همين به او گفت : اى پسرم ! به خدا قسم كه تو را بر ديگران به برترى مىرسانم ؛ اگر چه آنها بخواهند كه بر تو شرافت داشته باشند : از اين به بعد هيچ كس وارد كعبه نمىشود مگر اين كه تو در آن را بگشايى و هيچ كسى غير از تو پرچم جنگ را براى قريش گره نمىزند و هيچ كس در مكه به غير از تو به سقايت مردم نمىپردازد و هيچ كس از حاجيان به غير از غذاى تو نمىخورد و قريش بايد براى انجام هر يك از امور مهم خويش در « دار الندوهء » تو گرد هم آيند . پس قصىّ پرده‌دارى و پرچم‌دارى و آب‌رسانى و ميزبانى از حجاج و سرپرستى « دار الندوه » كه هر كارى در آن مورد مشورت قرار مىگرفت را به عبد مناف سپرد و در باقيماندهء حياتش هيچ‌گاه با تصميمات و كارهاى عبد مناف مخالفت نكرد .\r\n( 2 ) يعقوبى مىگويد : قصىّ سمت‌هايش را بين پسرانش تقسيم كرد و سقايت حجاج و رياست را به عبد مناف سپرد و دار الندوة را به عبد الدار و مهماندارى را به عبد العزّى و نگهبانى دره‌هاى مكه را به عبد قصىّ سپرد . آن‌گاه خودش مرد و در حجون به خاك سپرده شد .\r\nپس از آن عبد مناف بن قصىّ به رياست رسيد و داراى مقام و مرتبه‌اى عالى شد و هنگامى كه كارهايش سامان گرفت ، و خزاعه و بنى حارث نزد وى آمدند و درخواست كردند كه با وى هم پيمان شوند تا قوىتر باشند ، پيمانى را در ميانشان به امضا رسانيد كه به پيمان « احابيش » مشهور شد .\r\nعبد مناف صاحب فرزندانى به نام‌هاى هاشم - كه اسمش عمرو بود - و عبد شمس و مطبّ و نوفل و ابو عمرو و حنّه و تماضر و چهار دختر شد .\r\nهاشم پس از پدرش داراى قدر و منزلت شد و قريشىها دوست داشتند كه هاشم رياست سقايت و مهماندارى حجّاج را بر عهده بگيرد . « 1 »\r\n\r\nپيمان مطّيّبين و پيمان لعقه\r\n( 3 ) ابن اسحاق از پدرش ، اسحاق بن يسار ، از حسن بن محمد بن على بن ابى طالب نقل مىكند كه وى به نبية بن وهب هاشمى گفت : همانا قصىّ بن كلاب تمام مسئوليت‌هايش را به عبد الدار\r\n\r\n\r\n","description":"","footnote":"\r\n( 1 ) . تاريخ يعقوبى ، ج 1 ، ص 242 .\r\n","page_name":" 197 ","page_number":197},
  {"content":"\r\n\r\nسپرد و قصىّ در هيچ كارى با وى مخالفت نمىكرد . قريش هم به همين راضى بودند و مخالفت نمىكردند تا اين كه امر در بنى عبد الدار به نوه‌اش ، عامر بن هاشم بن عبد مناف بن عبد الدار رسيد .\r\n( 1 ) در آن هنگام فرزندان عبد مناف بن قصىّ ؛ يعنى عبد شمس و هاشم و مطّلب و نوفل تصميم گرفتند كه آنچه در دست بنى عبد الدار بن قصى است را به دست بگيرند و پرده‌دارى و پرچم‌دارى و سقايت و مهماندارى را خود عهده‌دار شوند . آنها خود را به اين امر سزاوارتر مىدانستند ؛ چون در ميان قوم خويش صاحب شرافت و شأن و مقام بودند . پس از آن قريشىها متفرق شدند و عده‌اى از بنى عبد مناف و عده‌اى از بنى عبد الدار حمايت مىكردند .\r\nمثلا بنى أسد بن عبد العزّى بن قصىّ و بنى زهره بن كلاب و بنى تميم بن مرة و بنى حارث بن فهر از بنى عبد مناف و بنى مخزوم و بنى سهم و بنى جمح و بنى عدىّ بن كعب از بنى عبد الدار حمايت مىكردند و هر كدام با هم‌پيمانان خويش عهد بسته بودند كه هيچ‌گاه از يارى همديگر طفره نروند و آنان را در برابر دشمن تنها رها نكنند .\r\n( 2 ) بعضى از زنان بنى عبد مناف كاسهء بزرگى از عطر را آورده و در كنار كعبه نهاده بودند .\r\nبراى هم پيمان شدن ، افراد هر يك از اقوام دست‌هاى خويش را در آن كاسه فرو مىبردند و سپس با هم‌پيمانشان ، هم قسم مىشدند و آن‌گاه دست‌هايشان را براى تأكيد بر گفتار و پيمان خويش بر ديوار كعبه مىماليدند كه اينها مطّيّبين ( عطرزنندگان ) ناميده شدند .\r\n( 3 ) در كنار آن بنى عبد الدار هم در كنار كعبه با هم‌پيمانان خويش هم قسم شدند كه همديگر را تنها نگذارند و در برابر دشمن همديگر را رها نكنند . و اينها أحلاف ( هم‌پيمانان ) ناميده شدند .\r\nسرانجام اينها با هم مصالحه كردند و قرار شد كه سقايت و مهمان‌دارى بر عهدهء بنى عبد مناف و پرده‌دارى و پرچم‌دارى و دار الندوة در اختيار بنى عبد الدار باشد كه از قبل در اختيار آنها بوده است . پس از آن هر كدام از اين مصالحه راضى شدند و از جنگ دست كشيدند . « 1 »\r\nبدين ترتيب در اين خبر تنها به ذكر اخبار مربوط به بنى عبد مناف و بنى عبد الدار اكتفا مىشود و نامى از اشخاص به ميان نمىآيد . لكن در ابتداى آن نام عامر بن هاشم بن عبد مناف بن عبد الدار بن قصىّ از بنى عبد الدار برده مىشود و در اين صورت مناسبت ندارد كه معارض معاصر وى ، هاشم بن عبد مناف بن قصىّ باشد . بلكه معارض وى يا عبد المطلب يا يكى از فرزندانش باشد تا امكان هم عصر بودنشان از حيث سلسلهء نسب وجود داشته باشد .\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 137 .\r\n","page_name":" 198 ","page_number":198},
  {"content":"\r\n\r\n( 1 ) يعقوبى اين را به اختصار چنين نقل كرده است : قريشيان به اين امر مصالحه كردند كه هاشم رياست و سقايت و مهماندارى را بر عهده بگيرد . « 1 » ظاهر اين است كه منظور وى از هاشم ، بنى هاشم مىباشد و مقصود از بنى هاشم ، فرزندش عبد المطلب مىباشند ؛ چنان كه در شأن ابو طالب گفته است : هنگامى كه بنى عبد الدار ديدند كه عبد المطلب صاحب فخر و مقام شده است ؛ نزد بنى سهم رفتند و گفتند : بنى عبد مناف را از ما بازداريد !\r\nهنگامى كه بنى عبد مناف ؛ يعنى بنى مطلب و بنى هاشم و بنى نوفل ، اين حالت را ديدند ، - و در مورد بنى عبد شمس اختلاف شده است و زبيرى مىگويد كه آنها نبودند - اجتماع كردند .\r\nدر اين ميان امّ حكيم دختر عبد المطلب از جمعشان رفت و پس از مدتى با ظرفى از بوى خوش برگشت و آن را در حجر گذاشت . سپس بنى عبد مناف و أسد و زهره و بنى تيم و بنى حارث با آن خود را خوشبو كردند و پيمانشان ، پيمان مطّيّبين ( عطرزنندگان ) ناميده شد .\r\nپس از آن كه بنى سهم اين قضيه را شنيدند ، گاوى را ذبح كردند و گفتند : هر كسى كه دستش را به خون اين گاو آغشته كند و كمى از آن را بليسد ، از ما است . پس از آن بنى عبد الدار و بنى سهم و بنى جمح و بنى عدى و بنى مخزوم چنين كردند و پيمان آنها به پيمان لعقة « 2 » ( ليسندگان ) مشهور شد .\r\n\r\nتجارت زمستانى و تابستانى\r\n( 2 ) يعقوبى مىنويسد : هاشم اوّلين كسى بود كه دو سفر را پايه‌گذارى كرد ؛ سفرى در زمستان به شام و سفرى تابستانى به حبشه و يمن . پايه‌گذارى اين سفرها بدان خاطر بود كه تجارت قريش از محدودهء مكه خارج نمىشد و براى همين در تنگناى مالى بودند . تا اين كه هاشم پيش پادشاه شام رفت و گفت : پادشاها ! اقوام من از تاجران عرب هستند و از تو مىخواهم كه امان نامه‌اى\r\n\r\n\r\n","description":"","footnote":"\r\n( 1 ) . تاريخ يعقوبى ، ج 1 ، ص 242 .\r\n( 2 ) . تاريخ يعقوبى ، ج 1 ، ص 248 . و در ج 2 ، ص 17 حلف الفضول را نقل كرده و گفته است : « رسول اللّه در حلف الفضول شركت كرد در حالى كه بيش از بيست سال داشت » و در مورد وفات عبد المطلب گفته است :\r\nعبد المطلب به هنگامى كه رسول الله هشت‌ساله بود ؛ درگذشت ج 2 ، ص 13 .\r\nبنابراين حلف الفضول دوازده سال پس از مرگ عبد المطلب تشكيل شده است ؛ اما آنچه كه در زمان عبد المطلب منعقد شده است ؛ پيمان لعقه يا ( حلفاء هم‌پيمانان ) بوده است و حلف الفضول بيشتر از دوازده سال پس از آن تشكيل شده است . و من نديده‌ام كه كسى اين نكته را متذكّر شده باشد .\r\n","page_name":" 199 ","page_number":199},
  {"content":"\r\n\r\nبراى ايشان و اموالشان بنويسى تا بتوانند پوست‌هاى دباغى شده و لباس‌هاى بافته شده را به شام بياورند .\r\n( 1 ) قيصر اين امان‌نامه را نوشت و هاشم همراه با آن به سوى مكه حركت كرد و در بين راه به هر قبيله‌اى كه مىرسيد از اشراف آنها عهد و پيمان مىگرفت كه كاروان‌هاى مكّه را در امن و امان نگه دارند . به همين ترتيب از شام تا مكه امان‌نامه دريافت كرد « 1 » و خداوند هم در اين باره مىفرمايد :      « لِإِيلافِ قُرَيْشٍ ، إِيلافِهِمْ رِحْلَةَ الشِّتاءِ وَ الصَّيْفِ فَلْيَعْبُدُوا رَبَّ هذَا الْبَيْتِ الَّذِي أَطْعَمَهُمْ مِنْ جُوعٍ وَ آمَنَهُمْ مِنْ خَوْفٍ »      « 2 »\r\nپس از آن هاشم با كاروان‌هاى بزرگ به تجارت با شام پرداخت و اشراف عرب را به همراه خويش مىبرد و هيچ هزينه‌اى از آنها نمىگرفت تا اين كه در يكى از سفرها در « غزّهء » فلسطين وفات كرد و به خاك سپرده شد .\r\nبا وجودى كه اسمش عمرو بود به هاشم ملقب شد ؛ زيرا نان را خرد مىكرد و خورشت و گوشت بر آن مىريخت و در منى و عرفات و مزدلفه از زائران پذيرايى مىكرد و يا نان را در روغن و گوشت و خورشت خورد مىكرد و افراد را براى خوردن آن صدا مىزد .\r\nو يا اطراف زمزم مىايستاد و مردم را با چاه‌هايى كه در مكّه وجود داشت ؛ سيراب مىكرد « 3 » و اما خود زمزم به وسيلهء جرهم پر شده بود و بعد از آن حفر نگرديده بود .\r\n( 2 ) يعقوبى چگونگى مهماندارى هاشم را از زبان تاجرى از بنى كلاب كه به موسم حجّ رفته بود ، چنين بيان مىكند : اسود بن شعر كلبى مىگفت : من كارگر يكى از كاروان‌هاى تجارتى محله‌مان بودم و با شتر به تجارت مىپرداختم و هر جايى كه احتمال مىدادم ، دادوستد و سودى وجود داشته باشد ؛ با اثاث و كالا از شام به سوى آن حركت مىكردم .\r\n( 3 ) در حالى كه موسم حج نزديك مىشد ، از شام حركت كردم و در شب به مكه رسيدم .\r\nكاروان را نگاه داشتم تا صبح فرا رسيد ، در آن هنگام ديدم شترانى را قربانى كرده . شتران ديگرى را براى نحر مىآوردند و آشپزهايى براى اطعام زائران ، غذا مىپختند . آنچه كه ديدم باعث حيرت من شد و جلو رفتم كه آنها را كمك كنم . در اين ميان مردى فهميد كه هدفم\r\n\r\n\r\n","description":"","footnote":"\r\n( 1 ) . تاريخ يعقوبى ، ج 1 ، ص 244 .\r\n( 2 ) . قريش ( 106 ) ، 1 - 4 .\r\n( 3 ) . همان ، ص 242 - 244 .\r\n","page_name":" 200 ","page_number":200},
  {"content":"\r\n\r\nچيست ، پس به من گفت : جلو بيا . من هم جلو رفتم ، ديدم كه مردى بر تختى از خيزران نشسته و بر بالشى تكيه داده است ، عمامهء سياهى بر سر پيچيده و انبوهى از موهاى زياد از زير عمامه‌اش بر شانه‌هايش ريخته است ؛ عصايى در دست دارد و پير مردان جليلى در اطراف او هستند ؛ اما هيچ كدام در پيشگاه او حرفى نمىزنند و خدمت‌گزاران آنها در پايين مجلس نشسته و آمادهء خدمت‌گزارىاند . در اين ميان مردى بر جاى بلندى ايستاده و فرياد مىزند : اى زائران خانهء خدا ، بفرماييد براى غذا و دو نفر بر سر راه كسانى كه غذا خورده بودند ؛ فرياد مىزدند : اى زائرانى كه غذا خورده‌ايد ، براى شام هم تشريف بياوريد .\r\n( 1 ) من از مردى كه در كنارم بود ، پرسيدم : او كيست ؟ من مىخواهم شما را كمك كنم . او گفت : اين مرد ابو نضلة هاشم بن عبد مناف است پس من از آن خارج شدم ، در حالى كه مىگفتم : به خدا قسم كه مجد و بزرگوارى اين است ، نه مجد و بزرگوارى آل جفنه ! ( در شام ) .\r\nهنگامى كه هاشم مىخواست به سفر شام برود ، همسرش و فرزندش ، شيبه بن هاشم را به همراه خويش برد تا آنها را نزد بنى عدىّ بن النجار كه از خويشاوندانشان در يثرب بودند ؛ قرار دهد .\r\n( 2 ) پس از آن كه خبر وفات هاشم به مكه رسيد ، برادرش مطلّب بن عبد مناف سرپرستى كارها را در مكه بر عهده گرفت و بعد از آن كه شيبة بن هاشم بزرگ شد و خبر آن به مطلّب بن هاشم رسيد ، به سوى يثرب رفت و نزديكىهاى غروب به آن شهر رسيد . پس از ورود نزد بنى عدى بن النجار رفت و برادرزاده‌اش را با اوصافى كه شنيده بود ، شناخت . آن‌گاه گفت : آيا اين فرزندم هاشم است ؟ افراد قوم گفتند : بله و به اين ترتيب مطلّب او را با خود به سوى مكه آورد .\r\nهنگامى كه آنها وارد مكه شدند ، مردم در بازار و مجالس خويش مشغول كسب و كار بودند و هر كدام كه مطلّب را مىديدند ، به او سلام و خوش آمد مىگفتند و مىپرسيدند : اين نوجوان كيست كه به دنبال شما است ؟ او مىگفت : اين غلام من است كه او را در يثرب خريده‌ام ! سپس به بازار حزوزه كه در كنار مسجد الحرام بود ، رفت و لباس زيبايى برايش خريد و او را به خانه برد .\r\n( 3 ) در هنگام غروب ، آن لباس را به او پوشانيد و او را به مجلس بنى عبد مناف برد و آنها را از جريان باخبر كرد ؛ ولى از آن جايى كه در ابتدا گفته بود كه اين نوجوان ، برده‌اى است كه او را از يثرب خريده‌ام ، شيبة بن هاشم به عبد المطلب مشهور شد .\r\nمطلّب مىخواست كه در سفر تجارتى زمستانى شركت كرده و به يمن برود براى همين به\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nعبد المطلّب گفت : برادرزاده‌ام ! تو جانشين پدرت در مكه هستى و سعى كن كه امور مكه را به خوبى انجام دهى . سپس خودش به سفر رفت و در « ردمان » در نزديكى يمن رحلت كرد . بعد از آن عبد المطلّب به رسيدگى امور مكه پرداخت و داراى قدر و منزلت شد و قريش هم رياست و سرورىاش را پذيرفت . « 1 »\r\n( 1 )\r\n\r\nحفر چاه زمزم\r\nابن اسحاق مىگويد : هنگامى كه قوم جرهم از مكّه كوچ مىكردند ، چاه زمزم را پر كرده بودند . « 2 »\r\n( 2 ) يعقوبى مىنويسد : محمد بن الحسن بن على مىگفت : پس از آن كه عبد المطلّب داراى قدر و منزلت شد و قريش رياست و سرورىاش را پذيرفت ، وى در حالى كه در حجر اسماعيل خوابيده بود ، در عالم رؤيا ديد كه شخصى نزد او آمد و گفت : اى ابو بطحاء ( پدر ريگزار مكه ) بلند شو و زمزم را كه به وسيلهء شيخ اعظم ( ابراهيم عليه السّلام ) حفر شده بود ، دوباره حفر كن . « 3 »\r\n( 3 ) ابن اسحاق با سه واسطه از على عليه السّلام نقل مىكند كه آن حضرت فرمود : عبد المطلب گفت كه من در حجر خوابيده بودم كه در عالم رؤيا شخصى به من گفت : طيّبة ( پاكيزه ) را حفر كن .\r\nگفتم : طيّبة چيست ؟ كه در اين حال از نظرم غايب شد . فرداى آن روز هم به همان مكان آمدم و در آنجا خوابيدم . همان شخص در خوابم آمد و گفت : برّة ( نيكو ) را حفر كن . گفتم كه برّة چيست ؟ اما اين بار هم چيزى نگفت و از نظرم ناپديد شد . روز بعدى آمدم و در همان جا خوابيدم . همان شخص در خوابم آمد و گفت : مضنونه ( گرانبها ) را حفر كن . گفتم مضنونه چيست ؟ جوابى نداد و از نظرم غايب شد .\r\nفرداى آن روز به خوابگاهم آمدم و خوابيدم . باز در خوابم آمد و گفت : زمزم را حفر كن .\r\nگفتم كه زمزم چيست ؟ گفت : آبى است كه هيچ‌گاه تمام نمىشود و بدبو نمىگردد و حاجيان زيادى را سيراب مىكند و اين آب بين گوشت و خون و در جايى است كه كلاغ سفيد بال به آن نوك مىزند و در آنجا لانهء مورچه‌ها است .\r\nپس از آن كه قدر و منزلت و جايگاه زمزم برايش روشن شد و دانست كه رؤيايش راست و\r\n\r\n\r\n","description":"","footnote":"\r\n( 1 ) . همان ، ص 244 - 246 .\r\n( 2 ) . سيرهء ابن اسحاق ، ج 1 ، ص 116 .\r\n( 3 ) . تاريخ يعقوبى ، ج 1 ، ص 246 .\r\n","page_name":" 202 ","page_number":202},
  {"content":"\r\n\r\nدرست است ، فرداى همان روز كلنگ خويش را برداشت و در حالى كه تنها فرزندش ، حارث بن عبد المطلّب به همراهش بود به مكان مشخص شده رفت و شروع به حفّارى نمود .\r\n( 1 ) هنگام حفر چاه ، عبد المطلّب به سنگ‌هايى برخورد كرد كه چاه را با آن پر كرده بودند و به اين ترتيب قريشىها فهميدند كه عبد المطلب به محل چاه آگاهى يافته است . براى همين نزد وى آمدند و گفتند : اى عبد المطلّب ! اين چاه پدرمان ، اسماعيل است و ما هم در آن حقى داريم و بايد كه ما را هم با خويش شريك گردانى . او گفت : من از پيش خود اقدام به اين كار نكرده‌ام ، بلكه بدان مأمور شده‌ام و از ميان شما به اين كار اختصاص يافته‌ام .\r\nقريشيان گفتند : ما تو را رها نخواهيم كرد تا اين كه ما را هم شريك گردانى ! عبد المطلّب گفت : حال كه چنين است يك نفر را انتخاب كنيد تا بين من و شما قضاوت كند گفتند : كاهنهء بنى سعد هذيم .\r\nگفت : قبول است و در آن زمان هذيم در اطراف شام زندگى مىكردند .\r\n( 2 ) عبد المطلّب و تعدادى از فرزندان پدرش ، بنى عبد مناف به راه افتادند و از هر قبيلهء قريش هم يك نفر حركت كرد . آنها از مكه خارج شدند تا به بعضى از صحراهاى سوزان ما بين شام و حجاز رسيدند و آبى كه عبد المطلّب و همراهانش با خود داشتند تمام شد و آنها يقين پيدا كردند كه از بىآبى به هلاكت خواهند رسيد . از هر قبيلهء قريش هم كه تقاضاى آب مىكردند ، چيزى به آنها نمىدادند و مىگفتند : ما هم به بىآبى گرفتار شده‌ايم و مىترسيم كه مثل شما به تشنگى و هلاكت بيفتيم .\r\n( 3 ) عبد المطلّب پس از آن كه ديد قبايل قريش به آنها كمك نمىكنند و ممكن است كه خود و همراهانش از تشنگى بميرند ، به آنها گفت ، من پيشنهاد مىكنم كه هر يك از ما قبرى براى خويش حفر كند تا اگر يكى مرد ديگران او را دفن كنند و تنها جنازه آخرين نفر در اين صحراى سوزان بدون دفن بماند و اين بهتر از آن است كه همهء جنازه‌ها در اين صحرا رها شود ، آنها حرفش را تصديق كردند و هر كدام قبرى براى خود حفر نمودند و انتظار مرگ ناشى از تشنگى را مىكشيدند .\r\n( 4 ) در اين حال عبد المطلّب به همراهانش گفت : به خود روحيه بدهيد و حركت كنيد ، شايد كه خداوند ما را به آبى برساند . عبد المطلّب خودش پيش افتاد و بر مركبش سوار شد و همين كه مركبش حركت كرد از زير پاهايش ، آب گوارايى جوشيد . عبد المطلب و يارانش تكبير گفتند\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nو از آن آب نوشيدند و مشك‌هايشان را پر كردند سپس ديگر قبيله‌هاى قريش را صدا زدند و گفتند : بشتابيد به سوى اين آب كه خداوند ما را با آن از تشنگى نجات داد . قريشيان آمدند و از آن آب خوردند و مشك‌هايشان را پر كردند . سپس گفتند : اى عبد المطلّب ! هرآينه كه خداوند در ميان ما و تو قضاوت كرد ما هرگز در مورد زمزم با تو درگير نمىشويم ، همان خدايى كه اين آب را در اين صحراى سوزان به تو عنايت كرد ، زمزم را هم به تو عنايت كرده است ، و پس از آن همگى برگشتند . « 1 »\r\n( 1 ) يعقوبى از محمد بن حسن بن على نقل مىكند كه گفت : قريشىها ، حوضى را كه عبد المطلّب براى سيراب كردن ديگران ساخته بود آلوده مىكردند و لبهء چاه را مىشكستند .\r\nپس دوباره در خواب ديد كه هاتفى به وى مىگويد : برخيز و بگو : خدايا من اين آب را براى شستشو حلال نمىدانم و تنها آن را براى آشاميدن حلال مىدانم . عبد المطلب از خواب بيدار شد و همين جمله را گفت . پس از آن هر كسى كه آب حوض زمزم را كثيف مىكرد ، به سرعت به دردى مبتلا مىشد ، لذا اين كار را ترك كردند .\r\n( 2 ) هنگامى كه عبد المطلّب چاه زمزم را حفر مىكرد ، به شمشيرها و سلاح‌ها و پارچه‌هايى زربافت دست يافت ! قريشىها كه اين اشياى نفيس و گران‌قيمت را ديدند ، به وى گفتند : اى ابو حارث ، چيزى از اين گنجى كه خدا به تو عنايت كرده است به ما هم بده ؛ زيرا اين چاه ، چاه پدرمان اسماعيل بوده است . عبد المطلّب گفت : به من فرصت دهيد و پس از آن كه امورش مرتّب شد ، در كعبه را طلا كارى كرد و او كسى بود كه بعد از جرهم كعبه را به زيور آلات مزيّن كرد . « 2 »\r\n( 3 ) مسعودى مىگويد : عبد المطلّب بن هاشم چاه زمزم را حفر كرد ، در حالى كه اين چاه قبلا پر شده بود و اين كار در زمان فرمانروايى كسرى ( خسرو ) قباد بوده است . در هنگام حفر زمزم به دو مجسّمهء آهوى طلا كه با جواهر و مرواريد مزين شده بود و همچنين به هفت شمشير قلعى و هفت زره بزرگ دست يافت . او با استفاده از شمشيرها درى براى كعبه ساخت و با طلاهاى يكى از دو آهوى طلا ، در كعبه را طلا كارى كرد و ديگرى را در داخل كعبه نهاد و در كعبه را به زيور آلات مزيّن كرد . « 3 »\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 150 - 153 . و ابن ابى الحديد اين مطلب را از وى در شرح نهج البلاغه ، ج 35 ، ص 228 نقل كرده و يعقوبى به طور مختصر آن را نقل نموده است ، ج 1 ، ص 248 .\r\n( 2 ) . تاريخ يعقوبى ، ج 1 ، ص 246 - 247 و كلينى در فروع كافى ، ج 1 ، ص 255 اين مطلب را از على بن ابراهيم نقل مىكند .\r\n( 3 ) . مروج الذهب ، ج 2 ، ص 103 .\r\n","page_name":" 204 ","page_number":204},
  {"content":"\r\n\r\n( 1 )\r\n\r\nفصل دوم زندگى پيامبر اكرم صلّى اللّه عليه و آله تا قبل از بعثت\r\n( 2 )\r\n\r\nايمان عبد المطلب\r\nمسعودى مىگويد : مردم در ايمان عبد المطلّب اختلاف نموده‌اند . بعضى مىگويند كه عبد المطلب و ديگر آباء و اجداد نبى اكرم صلّى اللّه عليه و آله مشرك بوده‌اند ، مگر آنهايى كه ايمانشان صحيح بوده است . برخى بر اين عقيده‌اند كه عبد المطلب مؤمن و موحّد بوده و هيچ‌گاه به خداوند عزّ و جلّ شرك نورزيده است . همچنين هيچ كدام از آباء و اجداد نبى اكرم صلّى اللّه عليه و آله مشرك نبوده‌اند و از اصلاب طاهره به نسل‌هاى بعدى منتقل شده است و خود آن حضرت صلّى اللّه عليه و آله خبر داده است كه از نكاح شرعى متولد شده است نه از راه غير مشروع .\r\nاين موضوعى است كه مورد اختلاف اماميه و فرقه‌هاى ديگر واقع شده است و كتاب حاضر براى استدلال آوردن نيست ؛ اما دلايل هر فرقه را ذكر مىكنيم .\r\nعبد المطلّب به فرزندانش وصيت مىكرد كه صلهء أرحام و اطعام مستمندان را انجام دهند و آنها را به انجام كارهايى كه براى روز معاد مفيد باشد ، ترغيب مىكرد و به ابو طالب در مورد نگهدارى از نبى اكرم صلّى اللّه عليه و آله خيلى سفارش كرد . « 1 »\r\n( 3 ) صدوق در كتاب خصال ، با سند از امام صادق عليه السّلام نقل مىكند كه نبى اكرم صلّى اللّه عليه و آله به على عليه السّلام فرمود : عبد المطلب پنج سنت را در جاهليت اجرا كرد كه خداوند همان را در اسلام مقرر فرمود : او زن پدر را بر فرزندانش حرام كرد و خداوند هم فرمود :  « وَ لا تَنْكِحُوا ما نَكَحَ آباؤُكُمْ مِنَ النِّساءِ »  « 2 » ؛ با زن‌هايى كه در نكاج پدرانتان بوده‌اند ، نكاح نكنيد . و او گنجى را يافت « 3 » و خمس آن را صدقه داد و خداوند عزّ و جلّ هم فرمود :  « وَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّهِ خُمُسَهُ »  « 4 » ؛ بدانيد كه آنچه غنيمت به دست مىآوريد ، يك پنجم از آن خدا است .\r\n\r\n\r\n","description":"","footnote":"\r\n( 1 ) . مروج الذهب ، ج 2 ، ص 103 و 108 .\r\n( 2 ) . نساء ( 4 ) ، 22 .\r\n( 3 ) . ممكن است منظور همان اشيايى باشد كه جرهم از هداياى كعبه به هنگام پر كردن چاه زمزم در آن ريختند .\r\n( 4 ) . انفال ( 8 ) ، 41 .\r\n","page_name":" 205 ","page_number":205},
  {"content":"\r\n\r\nهنگامى كه چاه زمزم را حفر كرد ، آن را سقاية الحاج ( آشاميدنى حاجيان ) ناميد و خداوند هم فرمود :  « أَ جَعَلْتُمْ سِقايَةَ الْحاجِّ وَ عِمارَةَ الْمَسْجِدِ الْحَرامِ كَمَنْ آمَنَ بِاللَّهِ وَ الْيَوْمِ الْآخِرِ »  « 1 » ؛ آيا آشاميدنى حاجيان و كليددارى مسجد الحرام را برابر عمل كسى دانسته‌ايد كه به خداوند و روز قيامت ايمان آورده است ؟\r\n( 1 ) عبد المطلب ديهء قتل يك مرد را يكصد شتر قرار داد كه خداوند همان را در اسلام جارى كرد . تعداد شوطهاى طواف در ميان قريش نامشخص بود كه عبد المطلب آن را هفت شوط قرار داد و خداوند همين هفت دور طواف را در اسلام جارى كرد . اى على ! عبد المطلب هيچ‌گاه قمار بازى نكرد و بت‌پرستى ننمود و از گوشت قربانيانى كه به نام بت‌ها ذبح مىشدند ، استفاده نكرد و مىگفت : من بر دين پدرم ، حضرت ابراهيم عليه السّلام هستم . « 2 »\r\n( 2 ) مرحوم كلينى در كتاب كافى به سه طريق از مقرن و زرارة و مفضّل بن عمر ، از امام صادق عليه السّلام روايت مىكند كه آن حضرت فرمود : عبد المطلب در روز قيامت به صورت يك امت واحده مبعوث مىشود در حالى كه سيماى انبياء و هيبت پادشاهان را دارد . « 3 »\r\n( 3 ) شيخ مفيد در اختصاص با سند از عبد الرحمن بن خالد غلام منصور عباسى نقل مىكند كه وى گفت : بعضى از فرزندان سليمان بن على عبّاسى نوشته‌اى را با خطّ عبد المطلّب نزد من آوردند كه شبيه خطّ اطفال بود و در آن نوشته بود : باسمك اللهم ، يادداشت طلبكارى عبد المطلب بن هاشم از اهالى مكه از فلان بن فلان حميرى از اهالى زول « 4 » صنعاء . بر اوست كه هزار درهم نقره خالص كه با آهن وزن شده باشد ، بپردازد و هرگاه كه اين طلبكارى را از او خواست ، اجابت كند . شهد اللّه و الملكان « 5 » . و همين دلالت بر اين مىكند كه ابو طالب به خدا و ملائكه ايمان داشته است .\r\n( 4 ) يعقوبى مىنويسد : او خداى عزّ و جلّ را يگانه مىدانست و عبادت بت‌ها را ترك مىكرد و سنت‌هايى را پايه‌گذارى كرد كه رسول اللّه صلّى اللّه عليه و آله آنها را اجرا مىكرد و آيات الهى در مورد آنها\r\n\r\n\r\n","description":"","footnote":"\r\n( 1 ) . توبه ( 9 ) ، 19 .\r\n( 2 ) . خصال ، ص 312 .\r\n( 3 ) . اصول كافى ، ج 1 ، ص 446 و 447 .\r\n( 4 ) . اسم مكانى است در يمن كه به خط عبد المطلب بن هاشم شناخته شده است . « معجم البلدان » .\r\n( 5 ) . اختصاص ، ص 123 . اين مطلب را ابن نديم در الفهرست هم نقل كرده است و بر نسبت دادن كتاب اختصاص به شيخ مفيد تأكيدى نداريم .\r\n","page_name":" 206 ","page_number":206},
  {"content":"\r\n\r\nنازل شد و آنها عبارت بود از : وفاى به نذر ، تعيين صد شتر براى ديه ، حرمت ازدواج با محرم ، وارد نشدن به خانه از راه پشت بام ، قطع دست سارق ، نهى از قتل دختران ، مباهله ، تحريم خمر ، تحريم زنا و اجراى حدّ بر آن ، قرعه ، منع از طواف به صورت عريان ، اكرام ميهمان ، پرداخت مخارج حجّ از اموال پاك و مشروع ، تعظيم ماه‌هاى حرام و نفى ريا كارى و نفاق .\r\nبراى همين بود كه قريشىها مىگفتند عبد المطلب ابراهيم عليه السّلام دوم است . « 1 »\r\n( 1 ) شهرستانى در ملل و نحل مىگويد : او فرزندانش را به ترك ظلم و فساد امر مىكرد و آنها را به كسب مكارم اخلاق ترغيب مىنمود و از امور پست برحذرشان مىداشت و در وصيت‌هايش مىگفت : هيچ ظالمى از دنيا خارج نمىشود مگر آن كه از وى انتقام گرفته مىشود و به عقوبتى گرفتار مىگردد . در اين ميان مرد ظالمى فوت كرده بود و قبل از مرگ به عقوبتى گرفتار نشده بود و از عبد المطلب در اين مورد سؤال شد . وى لحظه‌اى فكر كرد و گفت : به خدا قسم كه پس از دنيا ، جهان ديگرى است كه در آن نيكوكار به جزاى نيكىهايش مىرسد و گناهكار به سزاى گناهانش مىرسد . « 2 »\r\n( 2 )\r\n\r\nفرزندان عبد المطلب و آن كه قربانى شد\r\n( 3 ) شيخ صدوق در خصال با سند از امام صادق از پدرش عليه السّلام از جابر بن عبد الله انصارى نقل كرده است كه از رسول الله صلّى اللّه عليه و آله در مورد فرزندان عبد المطلب سؤال شد . آن حضرت فرمود :\r\nآنها با عباس ده نفر بودند ؛ يعنى يازده پسر داشت .\r\nسپس شيخ صدوق مىگويد : بزرگ‌تر آنها حارث بوده است كه براى همين كنيهء عبد المطلب ، ابو حارث بود و فرزندان ديگر عبارت بودند از : عبد العزّى كه همان ابو لهب است ، ابو طالب كه اسم ديگرش عبد مناف بوده است ، ضرار ، زبير ، غيداق ، مقوّم ، حجل ، حمزه ، عباس و عبد اللّه . « 3 »\r\n( 4 ) و با سند از امام باقر عليه السّلام نقل كرده است كه فرمود : عبد المطلب داراى نه پسر بود و نذر كرده بود كه اگر دهمين فرزندش هم پسر باشد ، او را قربانى كند ، امّا پس از آن كه عبد اللّه متولد\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 10 - 11 .\r\n( 2 ) . شهرستانى ، الملل و النحل ، به نقل از بحار الانوار ، ج 15 ، ص 121 و براى تفصيل بيشتر نگاه كنيد به الصحيح ، ج 1 ، ص 149 - 154 .\r\n( 3 ) . خصال ، ج 2 ، ص 452 - 453 .\r\n","page_name":" 207 ","page_number":207},
  {"content":"\r\n\r\nو بزرگ شد ، نتوانست او را قربانى كند ؛ زيرا رسول الله صلّى اللّه عليه و آله در صلب او بود . بنابراين بين او و ده شتر قرعه زد ؛ اما قرعه به نام عبد الله افتاد . سپس ده شتر ديگر به آن شترها اضافه كرد و قرعه زد كه بازهم قرعه به نام عبد الله افتاد و همچنين ده تا ده به شترها اضافه مىكرد و قرعه مىزد تا اين كه تعداد شترها به صد نفر رسيد و قرعه به نام شترها افتاد . عبد المطلب گفت : با خدايم به انصاف رفتار نكردم و براى همين سه بار قرعه را تكرار كرد كه در هر بار قرعه به نام شترها افتاد و آنگاه گفت : الان دانستم كه خدايم به اين عمل من راضى است و شترها را قربانى كرد . « 1 »\r\n( 1 ) و عيون الاخبار با سند از على بن الحسن بن فضال نقل مىكند كه گفت : از امام رضا عليه السّلام در مورد گفتار نبى اكرم صلّى اللّه عليه و آله كه گفته بود : « من پسر دو ذبيح هستم . » سؤال كردم . آن حضرت فرمود كه « آنها اسماعيل بن ابراهيم خليل عليها السّلام و عبد الله بن عبد المطلب بوده‌اند » و در ادامه فرمود : « عبد المطلب حلقهء در كعبه را گرفته و نذر كرده بود كه اگر خداوند به او ده پسر عنايت فرمايد ، يكى از آنها را ذبح كند . پس از آن كه تعداد فرزندانش به ده عدد رسيد ، گفت : خدا به وعده‌اش وفا كرده است و من هم به وعدهء خويش عمل خواهم كرد . سپس فرزندانش را داخل كعبه برد و بين آنها قرعه زد .\r\nقرعه به نام عبد الله ، پدر رسول الله صلّى اللّه عليه و آله درآمد و او محبوب‌ترين فرزندانش بود . براى بار دوم قرعه زد كه بازهم نام عبد الله خارج شد و براى سومين بار قرعه زد كه بازهم نام عبد الله خارج شد !\r\n( 2 ) عبد المطلب او را پيش خود خواند و تصميم به ذبح او گرفت ! قريشىها جمع شدند و او را از اين كار بازداشتند . زنان عبد المطلب هم گريهء و زارى به راه انداخته بودند و دخترش عاتكه مىگفت : از آنچه كه بين تو و خدايت است عذر خواهى كن و عبد الله را ذبح نكن . عبد المطلب گفت : چگونه عذر خواهى كنم ، دخترم ؟ عاتكه گفت : با گله‌هايى كه در صحراهاى حرم دارى و بين خون عبد الله و شتران قرعه بينداز و آن قدر تعداد شتران را بالا ببر تا خدايت راضى شود .\r\n( 3 ) عبد المطلب شخصى را به دنبال شترهايش فرستاد و آنها را حاضر كرد و آنگاه ده شتر از ميانشان جدا كرد و بين آنها و عبد الله قرعه‌كشى كرد كه به نام عبد الله افتاد . سپس تعداد شتران را ده تا ده زياد كرد تا به صد عدد رسيد و ميان آنها دوباره قرعه زد كه قرعه به نام شتران درآمد .\r\n\r\n\r\n","description":"","footnote":"\r\n( 1 ) . الخصال ، ص 156 و كتاب من لا يحضره الفقيه ، ج 3 ، ص 89 . از حماد بن عيسى از حريز از كسى كه او را خبر داده است . اين روايت مرسل است و محقق غفارى بر اين حديث و غير آن ايراد گرفته است .\r\n","page_name":" 208 ","page_number":208},
  {"content":"\r\n\r\n( 1 ) در اين هنگام قريشيان چنان تكبير گفتند كه كوه‌هاى اطراف به لرزه درآمد ! امّا عبد المطلب گفت : خير ، قبول نيست . مگر اين كه سه بار قرعه بزنم و هر سه مرتبه قرعه به نام شتران در بيايد .\r\nآنگاه كه سومين قرعه هم به نام شتران درآمد ، زبير و ابو طالب و برادرانشان ، عبد الله را از زير دست‌هاى عبد المطلب بيرون كشيدند و چون گونه‌اش را بر زمين گذاشته بود ، مقدارى از پوست آن كنده شده بود . آنها او را روى دست‌هاى خود بلند كردند و او را غرقه بوسه ساختند و شروع به زدودن گرد و خاك‌ها از بدنش كردند .\r\nپس از آن عبد المطلب دستور داد كه شترها را در بازار حزوره « 1 » نحر كنند و گوشت آن را توزيع نمايند .\r\n( 2 ) عبد المطلب پنج سنت را بنيان نهاد كه خداوند آنها را در اسلام جارى ساخت . او زن پدر را بر فرزندان پدر حرام كرد و ديهء يك مرد را صد شتر قرار داد و تعداد شوطهاى طواف را هفت قرار داد و گنجى را پيدا كرد « 2 » و يك پنجم آن را صدقه داد و چاه زمزم را به هنگام حفر ، آشاميدنى حاجيان ناميد .\r\nآرى اگر عبد المطلب از حجّت‌هاى خدا نبود و تصميم وى به ذبح عبد الله ، شبيه تصميم ابراهيم به ذبح فرزندش اسماعيل نبود ، هرگز نبى اكرم صلّى اللّه عليه و آله به اين افتخار نمىكرد كه فرزند دو ذبيح است و نمىگفت : انا ابن الذبيحين ؛ و همان علّتى كه باعث شد خداوند ذبح شدن را از اسماعيل دور كند ، باعث شد كه ذبح شدن را از عبد اللّه دور كند ، و آن اين بود كه نبى اكرم و ائمه معصوم صلّى اللّه عليه و آله در صلبشان بودند و به بركت نبى اكرم و ائمه صلّى اللّه عليه و آله و سلم خداوند ذبح شدن را از آنها دور كرد . « 3 »\r\n( 3 ) يعقوبى مىگويد : اسم عبد الله در ابتدا عبد الدار يا عبد قصىّ بود و هنگامى كه قرار شد در راه خدا فدا شود ، عبد المطلب گفت : او عبد الله است « 4 » و اين حادثه بيست سال پس از حفر زمزم بود « 5 » و در اين هنگام عبد الله بيست‌ساله بود .\r\n\r\n\r\n","description":"","footnote":"\r\n( 1 ) . حزورة بر وزن رحرجة ، تپه معروفى است در مكه كه به عنوان بازار انتخاب مىشود ، چنان كه در صحاح آمده است و اين خبر را ابن اسحاق در سيره نقل مىكند و مىگويد : چنان كه گمان كرده‌اند ، اين خبر را به عبد المطلب نسبت داده‌اند و گفته‌اند كه او شترها را در پاى بت‌ها قربانى كرد و اين مردود است ، چنان كه روايات معتبرى را از ائمه صلّى اللّه عليه و آله و سلم در اين باره نقل كرديم .\r\n( 2 ) . شايد كه اين گنج چنان كه قبلا هم گفته شد ، همان اشيايى باشد كه جرهم آن را دفن كرده بود .\r\n( 3 ) . عيون اخبار الرضا عليه السّلام ، ج 1 ، ص 212 .\r\n( 4 ) . تاريخ يعقوبى ، ج 2 : ص 9 .\r\n( 5 ) . همان . اين امر با تاريخى كه براى سنّ ازدواج عبد اللّه ذكر كرده است ، معلوم مىشود .\r\n","page_name":" 209 ","page_number":209},
  {"content":"\r\n\r\n( 1 ) شايد در اينجا گفته شود كه عبد المطلبى كه مورخان درباره‌اش نوشته‌اند : دست سارق را قطع مىكرد و از طواف عريان جلوگيرى مىنمود و از كارهاى پست جلوگيرى مىكرد و از بت‌پرستى خوددارى مىنمود و . . . چگونه فرزندش را عبد مناف ناميده است ، در حالى كه مناف اسم بتى است و يا ديگرى را عبد العزّى ناميده است در حالى كه آن هم بتى است . سؤال بعدى اين است كه او چگونه حق داشته است كه چنين تصميمى دربارهء ديگرى ، اگر چه فرزندش باشد ، بگيرد ؟ و آيا هيچ كسى مىتواند صحّت چنين نذرى را كه جان انسان بىگناهى در ميان است ، تأييد كند ؟ !\r\n( 2 ) اين سؤال را سيد جعفر مرتضى در الصحيح من السيره « 1 » طرح كرده است و سپس از سيد محمد مهدى روحانى قمى نقل كرده است كه : ما ملاحظه مىكنيم كه ايمان عبد المطلب سير تكاملى داشته است . او در ابتدا فرزندش را عبد مناف و عبد العزّى ناميده است ، اما به تدريج ايمانش كامل مىشود تا جايى كه ابرههء حبشى ، فرماندهء اصحاب فيل ، به وى احترام مىگذارد و مؤرخان درباره او چيزهايى مىگويند كه بعضى از آن را ذكر كرديم . و هيچ شكى نيست كه او بعد از ميلاد نوه‌اش و مشاهدهء نشانه‌هايى از او كه دلالت بر نبوتش داشت و از آنجا كه بسيارى از نشانه‌ها و كرامت‌ها را با چشمان خودش ديده بود ، به حدّ اعلايى از ايمان دست يافت .\r\n( 3 ) بنابراين اشكالى ندارد كه او در ابتداى امر چنين نذرى بكند و خداوند هم به پيامبرش حضرت ابراهيم دستور داد كه فرزندش اسماعيل را ذبح كند و همسر عمران نذر كرد كه فرزندش را براى خدمت در بيت المقدس وقف كند ، چنان كه ابن شهر آشوب به اين مطلب اشاره كرده و گفته است : عبد المطلب تصور مىكرد كه ذبح فرزندش بهترين راه نزديك شدن به خداست ، چون اسماعيل هم در معرض ذبح قرار گرفته بود و آنگاه خبر را ذكر مىكند . « 2 »\r\n( 4 )\r\n\r\nازدواج مبارك\r\nيعقوبى مىنويسد : بيست سال پس از حفر زمزم و يك سال پس از فديه دادن براى عبد الله ، اين ازدواج مبارك رخ داد و در آن هنگام آمنه دختر وهب چهارده‌ساله بود . « 3 »\r\n\r\n\r\n","description":"","footnote":"\r\n( 1 ) . سيد جعفر مرتضى ، الصحيح من سيرة النبى الاعظم صلّى اللّه عليه و آله ، ج 1 ، ص 65 - 70 .\r\n( 2 ) . مناقب آل ابى طالب ، ج 1 ، ص 20 بدون اسناد .\r\n( 3 ) . تاريخ يعقوبى ، ج 2 ، ص 9 .\r\n","page_name":" 210 ","page_number":210},
  {"content":"\r\n\r\n( 1 ) ابن اسحاق مىنويسد : عبد المطلب فرزندش عبد الله را با خود برد تا به خانهء وهب بن عبد مناف بن زهره كه در آن ايام از بزرگان بنى زهره به شمار مىرفت ، رسيد و دخترش آمنه را براى پسرش عبد الله تزويج كرد و آمنه از بهترين زنان قريش از جهت شرافت و جايگاه خانوادگى بود و بدين ترتيب عبد المطلب او را به تزويج عبد الله درآورد و مراسم زفاف در خانهء عبد المطلب انجام شد و آمنه به رسول الله صلّى اللّه عليه و آله حامله شد . « 1 »\r\n( 2 ) طبرسى در احتجاج از امام كاظم به نقل از حضرت على عليها السّلام روايت مىكند كه فرمود : آمنه دختر وهب در عالم رؤيا مشاهده كرد كه به وى گفته شد : جنينى كه به همراه دارى از بزرگان است و پس از تولد اسمش را محمّد صلّى اللّه عليه و آله بگذار . سپس حضرت على عليه السّلام فرمود : خداوند اسمى از اسماء خودش را مشتق نمود ، خداوند محمود است و اين محمّد صلّى اللّه عليه و آله است . « 2 » به همين مضمون شيخ طبرسى در اعلام الورى از سفيان بن عيينه نقل مىكند كه وى گفت : بهترين بيتى كه عرب در شأن پيامبر گفته همان قول ابو طالب است :\r\n و شقّ له من اسمه كى يجلّه * فذو العرش محمود و هذا محمد \r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 165 . طبرى هم آن را روايت كرده است ، ج 2 ، ص 243 . و علامهء مجلسى در بحار الانوار در باب ابتداى خلقتش خبرى را ذكر مىكند كه متضمن تفصيل طويلى در مورد خطبهء آمنه و زفاف او مىباشد كه در چاپ‌هاى جديد بحار حدود هفتاد و هشت صفحه از جلد پانزدهم بحار را دربرمىگيرد .\r\nاو در ابتدا مىگويد : « شيخ ابو الحسن البكرى ، استاد شهيد ثانى در كتابش به نام الانوار مىنويسد : اسلاف و شيوخ راوى ما اين حديث را از ابو عمرو الانصارى نقل كرده‌اند كه گفت : از كعب الاحبار و وهب بن منبّه و ابن عباس سؤال كردم كه همگى گفتند : هنگامى كه خداوند اراده كرد كه محمد صلّى اللّه عليه و آله را خلق كند ، به ملائكه‌اش گفت . . . » . و علامهء مجلسى در آخر خبر مىگويد : « مىگويم : همانا اين خبر را با وجود غرابت و ارسالش آورده‌ام ، چون به مؤلف آن اعتماد دارم و مشتمل بر بسيارى از آيات و معجزاتى است كه ساير اخبار آن را نفى نمىكند و بلكه تأييد مىكند » . با حفظ اين مطلب بايد گفت كه شهيد ثانى در سال 966 ه ق به شهادت رسيده است و تحقيق‌كننده بحار الانوار ، مرحوم آية الله ربانى شيرازى از رياض العلماء از بعضى از مورخان نقل كرده است كه شهيد ثانى نسخهء عتيقه‌اى از كتاب الانوار الكبرى را ديده است كه تاريخ نوشتن آن ، سال 696 ه ق . بوده است و السمهودى در كتاب تاريخ مدينه كه آن را در سال 888 ه ق . تأليف كرده است ؛ شرح حال البكرى ، صاحب الانوار الكبرى را ذكر كرده و گفته است : سيرهء البكرى كذب و باطل است ! بنابراين چگونه ممكن است كه وى از مشايخ شهيد ثانى باشد ؟ !\r\nامّا ابو الحسن البكرى كه از مشايخ شهيد ثانى بوده است در سال 952 ه ق در قاهره فوت كرده است ، چنان كه اين مطلب در شذرات الذهب آمده و او صاحب كتاب الانوار نبوده است ، امّا علامهء مجلسى يكى را با ديگرى اشتباه گرفته است و به او حسن ظن پيدا كرده و اخبار باطل و كذبش را در بحار وارده كرده كه البته با حسن نيت بوده است .\r\n( 2 ) . الاحتجاج ، ج 1 ، ص 321 .\r\n","page_name":" 211 ","page_number":211},
  {"content":"\r\n\r\nو اسمش را از اسم خود اشتقاق نمود تا بزرگش بدارد كه خداوند صاحب عرش محمود است و اين محمد .\r\nسپس گفته است : ديگران مىگويند اين بيت از حسان بن ثابت است كه آغاز قصيده‌اش اين چنين است :\r\n أ لم تر انّ اللّه أرسل عبده * ببرهانه و الله اعلى و أمجد « 1 » \r\nآيا نديدى كه خداوند بنده‌اش را با دلايل و براهين به رسالت برگزيد و خداوند برتر و بلندمرتبه‌تر است .\r\n( 1 ) ابن اسحاق مىنويسد : مردم مىگويند : آمنه دختر وهب صحبت مىكرده است كه هنگامى كه او به نبى اكرم صلّى اللّه عليه و آله حامله شد ، مشاهده نمود كه نورى از وى درخشيد كه به وسيلهء آن كاخ‌هاى بصرى در سرزمين شام مشاهده گرديدند و به وى گفته شد : تو به سرور اين امّت حامله گرديده‌اى و هنگامى كه پا به عرصهء هستى گذاشت ، بگو : او را از شرّ هر حسودى در پناه خدا قرار مىدهم و او را محمّد صلّى اللّه عليه و آله نام‌گذارى كن . « 2 »\r\n( 2 ) سپس با سندى از عبد الله بن جعفر بن ابى طالب روايت مىكند كه وى از حليمهء سعديه از\r\n\r\n\r\n","description":"","footnote":"\r\n( 1 ) . سيد زينى رحلان روايت كرده است كه مادرش وقايعى كه بر وى گذشته بود را براى عبد المطلّب تعريف كرد و عبد المطلّب او را محمد صلّى اللّه عليه و آله ناميد و لكن مادرش او را احمد ناميد سپس پنج بيت از اشعار ابو طالب رضى اللّه عنه را نقل كرده است كه در آن نبى اكرم را أحمد ناميده است ( انسان العيون فى سيرة الأمين المأمون معروف به سيرهء حلبيه ، ص 92 - 100 ) .\r\n( 2 ) . سيرهء ابن هشام ، ج 1 ، ص 166 و طبرى در تاريخ طبرى ، ج 2 ، ص 156 و ابن شهر آشوب در مناقب ، ج 1 ، ص 29 از وى نقل كرده است و قمى در تفسيرش ، ص 349 و صدوق در اكمال الدين ، ج 1 ، ص 196 از ابن اسحاق به نقل از أبان بن عثمان الاحمر بجلى كوفى به صورت مرفوع اين مطلب را نقل كرده و قطب راوندى در الخرائج و الجرائح ، ج 1 ، ص 69 - 129 از امام صادق عليه السّلام اين مطلب را نقل كرده است . و در الروض الانف و ابن فورك در الفصول آورده است كه : أحيحة بن جلاح و حمران بن ربيعة و سفيان به يكى از علماى يهود برخورد كردند كه آنها را از بعثت نبى اكرم صلّى اللّه عليه و آله و اسمش باخبر كرد . آنها پس از آن كه اطلاع پيدا كردند رسول الله در نزديكى همان زمان در سرزمين حجاز مبعوث خواهد شد ، به طمع افتادند كه اين شخص يكى از فرزندان آنها باشد ، براى همين فرزندانشان را محمد نام‌گذارى كردند . در ميان عرب كسى به غير از اين سه نفر شناخته نشده‌اند كه فرزندانشان را محمد ناميده باشد ، با حفظ اين مطلب بايد گفت كه زينى رحلان در سيرة الحلبية ، ج 1 ، ص 93 گفته است كه تعداد كسانى كه نام محمد را داشتند ، به شانزده نفر مىرسيد و شعرى را در اين باره ذكر كرده كه چنين است :\r\n ان الّذين سموا باسم محمّد * من قبل خير الناس ضعف ثمان . \r\nهمانا كسانى كه قبل از بهترين مردم ، محمد نام‌گذارى شده بودند ، دو برابر هشت نفر ( 16 ) بودند .\r\n","page_name":" 212 ","page_number":212},
  {"content":"\r\n\r\nآمنه دختر وهب نقل كرده است كه گفت : هنگامى كه به نبى اكرم صلّى اللّه عليه و آله حامله شدم نورى از من درخشيد كه كاخ‌هاى بصرى در سرزمين شام را روشن كرد . سپس به خدا قسم كه هيچ حملى را خفيف‌تر و راحت‌تر از اين نديدم و هنگامى كه او را به دنيا آوردم ، دست‌هايش را بر زمين گذاشت و سرش را به سوى آسمان گرفت .\r\n( 1 ) سپس با سندى از ثور بن يزيد نقل كرده است كه گروهى از اصحاب رسول الله صلّى اللّه عليه و آله به آن حضرت گفتند : يا رسول الله ، درباره خودت براى ما سخن بگو . حضرت فرمود : بلى ، من بر طبق دعاى پدرم و دعوت حضرت ابراهيم عليه السّلام و بشارت برادرم ، حضرت عيسى عليه السّلام هستم .\r\nهنگامى كه مادرم به من حامله شد ، مشاهده كرد كه نورى از وى درخشيد كه كاخ‌هاى شام را برايش روشن كرد . « 1 » شايد كه سخن ابن اسحاق در ابتداى اين حديث كه مىگويد : « و يتحدّث الناس » ، و مردم مىگويند ، اشاره به ضعف اين خبر نيست ، بلكه به شهرت آن در ميان مردم اشاره دارد ، چنان كه طبرى آن در إعلام الورى روايت كرده و قولش را چنين شروع كرده\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 171 - 175 و طبرى با سند از ثور بن يزيد شامى از مكحول شامى از شداد بن أوس روايت مىكند كه گفت : ما نزد رسول الله صلّى اللّه عليه و آله نشسته بوديم ! در اين حال پيرمرد مسنّى از بنى عامر كه بزرگ آنها به حساب مىآمد ، پيش آمد . او در حالى كه به عصايش تكيه زده بود ، در مقابل رسول الله صلّى اللّه عليه و آله ايستاد و گفت : اى پسر عبد المطلب ! مطلع شده‌ام كه تو گمان مىكنى كه رسول الله هستى ! ؟ و خدا تو را همانند ابراهيم و موسى و عيسى و ساير انبيا براى هدايت مردم ارسال كرده است . تو ادعاى بسيار بزرگى كرده‌اى .\r\nتمام انبيا و خلفا از دو خانه در ميان بنى اسرائيل برخاسته‌اند و تو از اقوامى هستى كه سنگ و چوب و بت مىپرستند و در اين صورت تو را چه به ادعاى نبوّت و رسالت ؟ ! و لكن هر سخنى حقيقتى دارد و از تو مىخواهم كه مرا به حقيقت سخن و شأن و مقام خويش آگاه كنى .\r\nنبى اكرم صلّى اللّه عليه و آله از سؤال اين پير مرد خوشش آمد و به وى گفت : اى برادر بنى عامر ! اين سؤالى كه مطرح كرده‌اى ، داراى حقيقتى است و بايد بنشينى تا برايت توضيح دهم . پير مرد هم نشست . آنگاه پيامبر اكرم صلّى اللّه عليه و آله به وى گفت : اى برادر بنى عامر ، حقيقت سخنم و شأن و مقام من اين است كه من بر طبق دعاى پدرم ابراهيم و بشارت برادرم ، عيسى بن مريم هستم و من اولين فرزند مادرم بودم . . . سپس مادرم در خواب ديد كه آنچه در شكمش مىباشد ، نور است و مادرم گفت نورى را كه از من درخشيد ، پىگيرى كردم و ديدم كه آن نور مشارق و مغارب زمين را برايم روشن كرد . ( تاريخ طبرى ، ج 2 ، ص 161 ) و كازرونى اين مطلب را با همين سند در المنتقى فى مولود المصطفى نقل كرده است و ابن ابى الحديد هم مختصر آن را در شرح نهج البلاغه از طبرسى نقل كرده است\r\nظاهرا اين خبر همان چيزى است كه ابن اسحاق از ثور بن يزيد نقل كرده است . الّا اين كه وى سند خبر را فراموش كرده و گفته است : « از بعضى از اهل علم و گمان نمىكنم كه جز از خالد بن معدان كلاعى باشد » و چنان كه در تهذيب التهذيب آمده ، خالد در سال 108 وفات كرده است و شايد براى همين وى بخشى از خبر را به صورت نقل به معنا آورده است .\r\n","page_name":" 213 ","page_number":213},
  {"content":"\r\n\r\nاست : از جمله خبرهاى مستفيض اين است كه هنگامى كه مادر رسول اللّه صلّى اللّه عليه و آله او را به دنيا آورد ، نورى را مشاهده كرد . « 1 »\r\n( 1 ) يعقوبى از امام صادق عليه السّلام روايت كرده است : بين ازدواج عبد الله با آمنه و ولادت رسول اللّه صلّى اللّه عليه و آله ده ماه فاصله بوده است .\r\n( 2 )\r\n\r\nولادت مبارك\r\nاز مادرش روايت شده كه گفته است : هنگامى كه او را به دنيا آوردم ، نورى را ديدم كه از من درخشيد ؛ به طورى كه مرا به وحشت انداخت و به درد و مشكلاتى كه زن‌ها از آن رنج مىبرند ، مبتلا نشدم و از طريق ديگر روايت شده كه وى گفت : نورى از من درخشيد كه به وسيلهء آن كاخ‌هاى شام را ديدم و پس از آن پا به عرصهء هستى گذاشت ، يك مشت خاك را برداشت و آنگاه سرش را به سوى آسمان گرفت . « 2 »\r\n\r\n\r\n","description":"","footnote":"\r\n( 1 ) . اعلام الورى ، ج 1 ، ص 55 .\r\n( 2 ) . على بن ابراهيم قمّى به طور مفصّل اين خبر را در تفسيرش به صورت مرسل چنين ذكر كرده است : از آمنه ، مادر نبى اكرم نقل شده است كه گفت : هنگامى كه به رسول اللّه حامله شدم ، هيچ احساس حاملگى نكردم و در عالم رؤيا نورى را مشاهده كردم و گويى سروش غيبى نزد من آمد و گفت : هرآينه تو به بهترين انسان‌ها حامله شده‌اى .\r\nپس از آن كه وى را به دنيا آوردم ، دست‌ها و زانوهايش را بر زمين گذاشت و سرش را به سوى آسمان گرفت و نورى از من درخشيد كه ما بين زمين و آسمان را روشن كرد و شيطان‌ها به وسيلهء شهاب‌ها و ستارگان سنگباران شدند و از پهنهء آسمان ناپديد گرديدند و قريشىها شهاب‌ها را مىديدند كه در آسمان سير مىكردند و از اين جنب و جوش زياد به وحشت افتادند و گفتند : اين نشانهء برپايى قيامت است و براى همين ، نزد وليد بن مغيره كه پير مردى باتجربه بود ، جمع شدند و از او در اين مورد سؤال كردند : او گفت : به اين ستارگانى كه در ظلمت‌هاى درياها و خشكىها ، راهنماى مسافران هستند ، نگاه كنيد . اگر اين ستارگان زايل شده‌اند ، موعد قيامت فرا رسيده است و اگر اينها در جاى خويش ثابت هستند ، اين اتفاق به خاطر پديده‌اى است كه رخ داده است .\r\nو در مكه مردى يهودى زندگى مىكرد كه به وى يوسف مىگفتند . هنگامى كه وى حركت‌هاى غير عادى ستارگان و شهاب‌ها را مشاهده كرد ، به محل اجتماع قريش آمد و گفت : اى قريشيان ! آيا در اين شب مولودى در ميان شما متولد شده است ؟ گفتند : نه . او گفت : به تورات قسم كه اشتباه مىكنيد . در اين شب آخرين و برترين ، پيامبر متولد شده است . او كسى است كه در كتاب‌هاى ما درباره‌اش صحبت شده است كه به هنگام تولدش ، شيطان‌ها در آسمان سنگباران مىشوند و ناپديد مىگردند .\r\nپس از آن ، هر كسى كه به منزلش مىرفت از خانواده‌اش در اين باره سؤال مىكرد و جواب مىشنيد كه عبد الله - بن عبد المطلب صاحب پسرى شده است .\r\n","page_name":" 214 ","page_number":214},
  {"content":"\r\n\r\n( 1 ) مادرش در ايام تشريق در جمرهء وسطى كه عبد الله در آنجا استقرار داشت ، به وى حامله شد و او را در شعب ابى طالب در منزل محمد بن يوسف « 1 » در گوشه سمت چپ آن به دنيا آورد\r\n\r\n\r\n","description":"","footnote":"\r\nيهودى گفت كه او را نزد مولود ببرند و همراه عده‌اى به در خانهء آمنه آمدند و به وى گفتند : فرزندت را بياور تا اين يهودى او را ببيند ، آمنه فرزندش را كه در قنداقى پيچيده بود ، به آنها عرضه كرد . يهودى در چشمانش خيره شد و شانه‌اش را نگاه كرد و خال سياهى را بر آن ديد كه چند تار مو بر آن روئيده بود . در اين حال يهودى غش كرد و بر زمين افتاد . اطرافيانش بر وى خنديدند و يهودى به آنها گفت : اى قريشيان ! آيا مىخنديد ؟ اين پيامبر شمشير است كه بر شما مسلط خواهد شد و نبوّت تا ابد از بنى اسرائيل خارج شده است . مردم از آنجا متفرق شدند در حالى كه دربارهء سخنان يهودى صحبت مىكردند .\r\nعلى بن ابراهيم مىگويد : هنگامى كه شيطان‌ها به وسيلهء ستارگان سنگباران شدند ، نزد ابليس رفتند و گفتند :\r\nما از ورود به آسمان منع شديم و به وسيلهء شهاب‌ها سنگباران مىشويم . ابليس گفت : تحقيق كنيد كه در دنيا حادثه‌اى رخ داده است . آنها نزد ابليس آمدند و گفتند : حادثه‌اى را مشاهده نكرديم . ابليس گفت : خودم آن را پيگيرى خواهم كرد . بنابراين ما بين مشرق و مغرب به جست و جو پرداخت تا به حرم رسيد و ديد كه ملائكه در آنجا مزدحم شده‌اند و جبرئيل در حالى كه حربه‌اى در دست دارد ، جلوى در حرم ايستاده است . ابليس خواست كه وارد حرم شود ؛ اما جبرئيل فرياد زد : دور شو اى ملعون و به جانب كوه حراء آمد و به صورت سدّى مرتفع درآمد .\r\nآنگاه ابليس گفت : اى جبرئيل مىخواهم كه سؤالى را از تو بپرسم . جبرئيل گفت كه آن سؤال چيست ؟ ابليس گفت : اين ازدحام چيست ؟ چرا در دنيا جمع شده‌ايد ؟ جبرئيل گفت : اين پيامبر اين امت و آخرين و برترين انبياست كه متولد شده است .\r\nابليس گفت : آيا من مىتوانم در او تأثير بگذارم ؟ جبرئيل گفت : نه . گفت : آيا نصيبى در امتش دارم ؟ جبرئيل گفت : بله . ابليس گفت : راضى شدم . ( تفسير قمىّ ، ج 1 ، ص 373 - 374 ) .\r\nدر اينجا بايد اين نكته را در نظر داشته باشيم كه شيطان گفت : آيا من مىتوانم در او تأثير بگذارم و جبرئيل گفت : نه . و آن را با آنچه كه در مورد حفظ قلب آن حضرت صلّى اللّه عليه و آله گفته شد ، مقايسه كنيم تا بدانيم كه جبرئيل به طور خاص بهره و نصيب شيطان را از قلب آن حضرت زايل كرده است !\r\nبا توجه به اين كه يوسف يهودى در مكه به آمنه مىگويد : « نبوت تا ابد از بنى اسرائيل خارج شده است » نمىتوان گفت كه اين خبر از اسرائيليات است . البته در خبر استبعادى وجود دارد و آن اين است كه وليد بن مغيره را به گونه‌اى توصيف مىكند كه در هنگام ظهور اسلام ، يعنى چهل سال پس از ولادت نبى اكرم صلّى اللّه عليه و آله به آن صفات موصوف بوده است و آيا قبل از چهل سالگىاش صفاتى شبيه بعد از هشتاد سالگىاش داشته است ؟ !\r\n( 1 ) . علامهء مجلسى در حاشيهء بحار الانوار مىنويسد : مورّخان مىگويند : اين منزل ، براى نبى اكرم صلّى اللّه عليه و آله بوده است كه آن را به عقيل بن ابى طالب بخشيده است و فرزندانش آن را به محمد بن يوسف ، برادر حجاج ثقفى فروختند و بعد از آن به خانهء محمد بن يوسف مشهور شد و او آن را به كاخى كه آن را بيضاء ( خانهء سفيد ) مىناميدند ، ضميمه كرد و بعد از انقضاى دولت بنى اميه ، خيزران ، مادر هادى و هارون الرشيد به حج آمد و محل ميلاد نبى اكرم صلّى اللّه عليه و آله را از كاخ جدا كرد و آن را به مسجد تبديل كرد و در حال حاضر در آن مسجد نماز خوانده مىشود و محل زيارت زائران است . ( بحار الانوار ، ج 15 ، 250 - 252 ) و سيد أمين در اعيان الشيعة مىنويسد :\r\nاين مسجد بر همان حالت سابق خويش باقى بود تا اين كه وهابيان بر مكّه مستولى شدند و آن را منهدم ساخته و\r\n","page_name":" 215 ","page_number":215},
  {"content":"\r\n\r\nو خيزران آن مكان را خريد و به مسجدى تبديل كرد كه مردم در آن نماز مىخوانند . « 1 »\r\n( 1 ) و مجلسى از كتاب حدائق الرياض و التواريخ الشرعية شيخ مفيد نقل كرده است كه ميلاد رسول اللّه صلّى اللّه عليه و آله در هنگام طلوع فجر روز جمعه ، هفدهم ربيع الاول سال عام الفيل بوده است . « 2 »\r\nطبرى مىنويسد : آن حضرت در طلوع خورشيد جمعه ، در هفدهم ربيع الاول عام الفيل متولد شده است و در آن هنگام سى و چهار سال از زمان پادشاهى انوشيروان مىگذشت . « 3 »\r\n( 2 ) سيد بن طاووس در اقبال مىنويسد : بسيارى از علمايى كه بدان‌ها مراجعه كرديم ، قائل بودند كه ميلاد آن حضرت صلّى اللّه عليه و آله در طلوع فجر هفدهم ربيع الاول سال عام الفيل بوده است . « 4 »\r\n( 3 ) براى همين علّامه مجلسى قدس سرّه مىنويسد : بدانيد كه اماميه به استثناى عدهء بسيار كمى ، اتفاق نظر دارند بر اين كه ولادت آن حضرت صلّى اللّه عليه و آله در هفدهم ربيع الاول بوده است و بيشتر اهل سنت بر اين عقيده‌اند كه ولادت آن حضرت در دوازدهم اين ماه بوده است و مرحوم كلينى رحمه اللّه نيز همين قول را اختيار كرده است . « 5 »\r\n\r\n\r\n","description":"","footnote":"\r\nاز زيارت آن جلوگيرى كردند و آن را به طويلهء چهار پايان تبديل نمودند . ( اعيان الشيعة ، ج 3 ، ص 7 ) و فعلا به صورت خانه‌اى در بسته در برابر مسعى است كه تابلوى با عنوان « مكتبه مكة الكرمة » بر آن است .\r\n( 1 ) . اصول كافى ، ج 1 ، ص 439 و تاريخ مسعودى ، ج 2 ، ص 174 .\r\n( 2 ) . بحار الانوار ، ج 15 ، ص 251 .\r\n( 3 ) . اعلام الورى ، ج 1 ، ص 42 و در مورد اوصاف كسرى ( خسرو ) نوشته است : او قاتل و درهم كوبندهء مزدكيان و زنديق‌ها بوده است و او همان كسى است كه به گمان عده‌اى مورد تمجيد رسول الله صلّى اللّه عليه و آله بوده و درباره‌اش گفته است : « در زمان پادشاه عادل صالح متولد شده‌ام » و اين اوّلين كتابى است كه اين خبر را به صورت مرسل نقل مىكند و آن را از پندارهاى عده‌اى از مردم مىداند ! و قبل از طبرى در هيچ كتابى از عامه و خاصه اين خبر را نديده‌ام و بلكه خبرى را نقل كرديم كه مخالف اين قول است و آن اين كه رسول الله صلّى اللّه عليه و آله به هنگام پيروزى عرب‌ها فرمودند : « اين اوّلين روزى است كه عرب‌ها بر عجم‌ها ( فارسيان ) پيروز شدند و اين پيروزى به خاطر من بوده است » . و در اين جنگ بر كسرى ( خسرو ) انوشيروان پيروز شدند و در اين صورت چگونه ممكن است كه پيامبر اكرم صلّى اللّه عليه و آله وى را به عادل و صالح توصيف كند ؟ !\r\nابن شهر آشوب مىگويد : در هنگامهء طلوع فجر روز جمعه ، برابر با هفدهم ربيع الاوّل كه بيست و پنج روز از هلاكت اصحاب فيل گذشته بود ، متولد شده است و اهل سنت مىگويند : روز دوشنبه كه هشت يا ده روز از حادثهء اصحاب فيل گذشته بود ، متولد شده است و آنگاه روايت طبرى در مورد انوشيروان را نقل كرده است ، ج 1 ، ص 172 .\r\n( 4 ) . اقبال الاعمال ، ج 3 ، ص 121 .\r\n( 5 ) . بحار الانوار ، ج 15 ، ص 248 . شيخ إربلى هم به اختلاف در تاريخ ولادت اشاره كرده و نوشته است : به نظر من كه بروز اختلاف ساده و قابل قبول است ، زيرا عرب‌هاى جاهلى بىسواد بوده‌اند و با ثبت تاريخ ولادت\r\n","page_name":" 216 ","page_number":216},
  {"content":"\r\n\r\n( 1 )\r\n\r\nجايگاه مولود در نگاه جدّ و عمويش\r\nابن اسحاق مىگويد : هنگامى كه مادرش آن حضرت را به دنيا آورد فرستاده‌اى را نزد جدّش عبد المطلب فرستاد تا به او بگويد كه فرزندت متولد شده است و براى ديدنش تشريف بياور .\r\nعبد المطلب به ملاقاتش آمد و مولود را مورد ملاطفت قرار داد . آمنه در مورد آنچه كه در زمان حاملگىاش رخ داده بود و دستورهايى كه به وى در مورد نام‌گذارىاش داده شده بود ، توضيح داد . سپس عبد المطلب او را در بغل گرفت و به داخل كعبه رفت و در آنجا به خاطر اين نعمت به شكر و سپاس‌گزارى از خداى متعال پرداخت . « 1 »\r\n( 2 ) قمىّ در تفسيرش و مرحوم صدوق در إكمال الدين و شيخ طوسى در امالى و قطب راوندى در الخرائج و الجرائح از امام صادق عليه السّلام روايت مىكنند كه گفت : قنداقه نبى اكرم را نزد عبد المطلب آوردند تا او را ببيند و سخنان عجيب مادرش به وى رسيده بود . عبد المطلب او را گرفت و در اتاقش گذاشت و سپس او را به اركان كعبه پناه داد و در شعرى گفت :\r\n الحمد الله الذي اعطانى * هذا الغلام الطيب الاردان \r\n قد ساد فى المهد على الغلمان « 2 » \r\nخدا را شكر كه اين طفل پاك و آراسته را به ما عنايت كرد طفلى كه در گهواره‌اش بر ديگران برترى دارد .\r\n( 3 ) ابن شهر آشوب از الابانة تأليف ابن بطّه نقل مىكند : نبى اكرم صلّى اللّه عليه و آله در حالى متولد شد كه\r\n\r\n\r\n","description":"","footnote":"\r\nفرزندانشان آشنا نبودند و از طرفى شأن و مقام او را در آينده نمىدانسته‌اند و در صدد ضبط تاريخ ولادت آن حضرت نبوده‌اند . اما اختلافشان در تاريخ وفات آن حضرت عجيب است ! چنان كه اختلافشان در اذان و اقامه عجيب است . البته در مورد اذان و اقامه ممكن است هر قومى ادّعا كنند كه از نبى اكرم صلّى اللّه عليه و آله اين چنين روايت شده است ، ولى روز وفات آن حضرت چيزى است كه بايد معلوم و مشخص باشد « كشف الغمة ، ج 1 ، ص 15 » .\r\nسيد جعفر مرتضى اين كلام إربلى را در الصحيح نقل كرده و آنگاه در حاشيه‌اش گفته است : عجيب‌تر از آن اين است كه آنها در بسيارى از امورى كه سال‌ها هر روز آن را تكرار مىكرده‌اند ، اختلاف دارند و حتى در مورد وضو و نماز كه روزانه پنج مرتبه آن را همراه نبى اكرم صلّى اللّه عليه و آله به جاى مىآوردند روايات متناقض روايت مىكنند تا جايى كه بعضى از آنها مىگويند : در نماز ظهر و عصر تنها از اين كه مىديدند موهاى محاسنش حركت مىكند مىفهميدند كه آن حضرت مىخواند ! الصحيح ، ج 1 ، ص 8 به نقل از صحيح بخارى ، ج 6 ، ص 90 و 93 و مسند احمد ، ج 5 ، ص 10 و 12 و السنن الكبرى از بيهقى ، ج 2 ، ص 37 و 54 به نقل از صحيحين .\r\n( 1 ) . سيرهء ابن اسحاق ، ج 1 ، ص 168 - 169 و طبرى هم آن را با اضافاتى از وى نقل كرده است ، ج 2 ، ص 157 .\r\n( 2 ) . تفسير قمى ، ص 349 ، و اكمال الدين ، ج 1 ، ص 196 ، و أمالى شيخ طوسى ، ص 171 و الخرائج و الجرائح ، ج 1 ، ص 69 - 71 ، حديث 129 ، و مناقب حلبى ، ج 1 ، ص 30 .\r\n","page_name":" 217 ","page_number":217},
  {"content":"\r\n\r\nختنه شده و نافش بريده شده بود . وقتى كه اين مطلب براى جدّش عبد المطلب بيان گرديد ، وى اظهار داشت كه اين فرزند من داراى شأن و مقامى خواهد بود . « 1 »\r\n( 1 ) مرحوم كلينى با سندى از امام صادق عليه السّلام روايت مىكند كه وقتى آمنه به درد زايمان مبتلا شد ، فاطمهء بنت اسد ، همسر ابو طالب نزد وى آمد و پيش او ماند تا آن كه زايمان كرد و راحت شد . در اين حال يكى از آنها به ديگرى گفت : آيا آنچه را كه من مىبينم ، تو هم مىبينى ؟ او گفت : چه مىبينى ؟ گفت : اين نورى كه بين مغرب و مشرق درخشيده است . پس از آن ابو طالب آمد و فاطمه برايش از نورى كه ديده بود ، تعريف كرد .\r\nابو طالب گفت : آگاه باش كه به زودى فرزندى را به دنيا مىآورى كه وصى اين مولود خواهد بود . « 2 »\r\n( 2 )\r\n\r\nوفات عبد اللّه\r\nيعقوبى از امام صادق عليه السّلام روايت مىكند كه عبد الله دو ماه پس از تولد حضرت محمد صلّى اللّه عليه و آله وفات كرده است و سپس مىگويد : بعضى گفته‌اند كه او قبل از تولدش وفات كرده و اين صحيح نيست ، زيرا اجماع بر اين است كه وى بعد از تولدش وفات كرده است ! ديگران گفته‌اند كه وى يك سال بعد از ميلاد وفات كرده است و محل وفاتش در شهر مدينه و در خانه‌اى معروف به خانهء نابغه رخ داده است و در اين حال در ميان دايىهايش از بنى نجار به سر مىبرده است . « 3 »\r\n( 3 ) از افراد معروفى كه گفته‌اند عبد الله قبل از ولادت حضرت محمد صلّى اللّه عليه و آله وفات كرده است ؛ ابن اسحاق است . چنان كه در سيرهء ابن هشام و طبرى و طبرسى به نقل از وى آمده است كه عبد الله پس از مدت كوتاهى وفات كرد در حالى كه مادر رسول الله صلّى اللّه عليه و آله حامله بود . « 4 »\r\nفرد ديگر واقدى مىباشد و طبرى به نقل از او از زهرى روايت كرده است : عبد المطلّب ، عبد الله را براى آوردن مقدارى خرما به مدينه فرستاد و او در همان جا فوت كرد . پس از آن كه مراجعت عبد الله به درازا كشيد ، عبد المطلب فرزندش حارث را به دنبال وى فرستاد كه حارث\r\n\r\n\r\n","description":"","footnote":"\r\n( 1 ) . المناقب ، ج 1 ، ص 32 .\r\n( 2 ) . روضة الكافى ، ص 302 . و مثل همين مطلب را با سندى ديگر ابن شهر آشوب در مناقب ، ج 1 ، ص 23 نقل كرده است .\r\n( 3 ) . تاريخ يعقوبى ، ج 2 ، ص 10 .\r\n( 4 ) . سيرهء ابن اسحاق ، ج 1 ، ص 167 و تاريخ طبرى ، ج 2 ، ص 165 و إعلام الورى ، ج 1 ، ص 52 .\r\n","page_name":" 218 ","page_number":218},
  {"content":"\r\n\r\nمتوجه فوت برادرش شد . سپس واقدى مىگويد : آنچه كه براى ما ثابت شده اين است كه عبد الله بن عبد المطلب به همراه كاروانى از قريش از شام برمىگشت و در مدينه منزل كرد در حالى كه عبد الله مريض بود . او در نزد اقوامش ماند و پس از مدتى وفات كرد و در خانهء كوچكى كه متعلق به نابغه بود به خاك سپرده شد و در اين باره اصحاب ما اختلافى ندارند . « 1 »\r\n( 1 ) شايد يعقوبى با ادعاى اجماع مىخواهد كه عدم اختلاف در وفات عبد الله پس از تولد فرزندش را اثبات كند ، به خصوص كه چنين خبرى را از امام صادق عليه السّلام در مقابل خويش مىبيند و بر خود لازم مىداند كه از قول امام صادق عليه السّلام دفاع كند ، اگر چه با ادعاى اجماع بر عدم خلاف در اين مطلب باشد .\r\n( 2 ) كلينى هم با يعقوبى در اين امر موافق است بدون اين كه آن را به امام صادق عليه السّلام نسبت دهد و مىگويد : پدرش عبد الله در مدينه در ميان دايىهايى خويش فوت كرد ، در حالى كه محمد صلّى اللّه عليه و آله دوماهه بود . « 2 » او روايت يعقوبى را به خاطر مرسله بودنش ذكر نكرده يا از آن مطّلع نشده است .\r\n( 3 ) اما مسعودى عقيدهء ابن اسحاق و واقدى را پذيرفته و گفته است : پدرش در شام به سر مىبرد كه مريض شد و به سوى مدينه آمد و در آنجا فوت كرد و در اين هنگام مادر رسول اللّه به وى حامله بود . سپس مىگويد : بعضى گفته‌اند كه عبد الله يك ماه بعد از ولادت نبى اكرم صلّى اللّه عليه و آله وفات كرده است و بعضى ديگر گفته كه او دو سال بعد از ولادت فرزندش وفات كرده است . « 3 »\r\n( 4 ) مرحوم مجلسى از كتاب المنتقى فى مولد المصطفى تأليف كازرونى كه از عامه است ، نقل مىكند : عبد الله به همراه كاروانى تجارتى از قريش به سوى شام حركت كرد ، آنها پس از آن كه از تجارت خويش فارغ شدند ، مراجعت كردند و در مسير خويش از مدينه گذشتند . در آن هنگام عبد الله مريض بود و به رفقايش گفت : من چند روزى نزد دايىهايم ، بنى عدىّ بن نجار مىمانم . كاروان به سوى مكه حركت كرد و هنگامى كه عبد المطلب از آنها در مورد عبد الله سؤال كرد ، گفتند : چون مريض بوده است ، او را نزد دايىهايش در مدينه گذاشته‌ايم .\r\nعبد المطلب فرزند بزرگش حارث را به مدينه فرستاد و او پس از آن كه به مدينه رسيد ، متوجه\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 165 و 246 و در ص 165 مىگويد : امّا هشام كلبى گفته است : عبد الله پس از آن كه رسول الله 28 ماهه شد ، درگذشت . قابل ذكر است كه خانه‌اى كه پدر نبى اكرم صلّى اللّه عليه و آله در آن به خاك سپرده شد تا سال 1390 ه برپا بود و سپس در هنگام توسعه مسجد النبى صلّى اللّه عليه و آله منهدم شد و اثرى از آن باقى نماند .\r\n( 2 ) . اصول كافى ، ج 1 ، ص 439 .\r\n( 3 ) . مروج الذهب ، ج 2 ، ص 274 .\r\n","page_name":" 219 ","page_number":219},
  {"content":"\r\n\r\nشد كه عبد اللّه فوت كرده است . دايىهايش در مورد مريضى عبد الله و اقداماتى كه انجام داده بودند ، توضيح دادند . حارث به مكه بازگشت و آنها را از مرگ عبد الله باخبر كرد و پدر و برادران و خواهرانش بسيار ناراحت و اندوهگين شدند و در آن زمان هنوز رسول الله صلّى اللّه عليه و آله متولد نشده بود و عبد الله به هنگام وفات بيست و پنج‌ساله بود . سپس مىگويد : و روايت شده است كه وى در هفت‌ماهگى رسول الله صلّى اللّه عليه و آله فوت كرده است و گفته شده است كه در هنگام وفاتش ، رسول الله صلّى اللّه عليه و آله بيست و هشت‌ماهه بوده است .\r\n( 1 ) سپس كازرونى از واقدى نقل مىكند كه عبد الله يك گله گوسفند و پنج شتر و يك كنيز به نام بركة از خويش به ارث گذاشت و اين كنيز همان امّ ايمن است كه وظيفه حضانت از رسول اللّه صلّى اللّه عليه و آله را بر عهده داشت . « 1 » طبرسى مىگويد : گفته شده است كه رسول الله به هنگام فوت پدرش ، هفت‌ماهه بوده است . « 2 »\r\n( 2 ) إربلى مىنويسد : وى دو سال و چهار ماه با پدرش زندگى كرد و سپس مىنويسد : گفته شده است كه به هنگام فوت پدرش هفت‌ماهه بوده است . « 3 »\r\nإربلى اين سخنش را از طبرسى حكايت مىكند و سخن اولش همان سخن هشام كلبى است ، چنان كه طبرسى گفته است : و امّا هشام كلبى مىگويد : عبد الله پس از آن كه رسول اللّه صلّى اللّه عليه و آله بيست و هشت‌ماهه شد « 4 » ، درگذشته است . اما آنچه كه روايت ابن اسحاق در مورد وفات عبد الله قبل از ميلاد رسول الله صلّى اللّه عليه و آله را تأييد مىكند ، اين است كه ما به هيچ خبر يا اثرى از عبد الله در هنگام ميلاد رسول الله دست نيافتيم و بلكه جدش عبد المطلب را مىبينيم كه به دنبال يافتن دايه‌اى براى وى بوده است .\r\n( 3 )\r\n\r\nدوران شيرخوارگى نبى اكرم صلّى اللّه عليه و آله\r\nمجلسى از كازرونى در المنتقى از برّهء خزاعيه نقل مىكند : اوّلين كسى كه رسول الله صلّى اللّه عليه و آله را شير داد ، ثويبه ، كنيز ابو لهب ، بوده است . ثويبه نوزادى به نام مسروح داشت و قبل از آن كه\r\n\r\n\r\n","description":"","footnote":"\r\n( 1 ) . بحار الانوار ، ج 15 ، ص 124 - 125 به نقل از المنتقى فى مولد المصطفى تأليف محمد بن مسعود كازرونى و در ص 116 از كتاب العدد نقل شده است كه نبى اكرم صلّى اللّه عليه و آله اين اموال را از مادرش به ارث برد .\r\n( 2 ) . إعلام الورى ، ج 1 ، ص 52 .\r\n( 3 ) . كشف الغمّة ، ج 1 ، ص 16 .\r\n( 4 ) . تاريخ طبرى ، ج 2 ، ص 165 .\r\n","page_name":" 220 ","page_number":220},
  {"content":"\r\n\r\nنبى اكرم صلّى اللّه عليه و آله به حليمهء سعديه سپرده شود ، چند روزى وى را شير داده بود . وى همچنين خمرة بن عبد المطلب و بعد از او ابو سلمة بن عبد الأسد مخزومى را شير داده بود .\r\nهنگامى كه ثويبه نزد رسول الله صلّى اللّه عليه و آله مىآمد ، او را اكرام مىكرد و بعد از هجرت نيز براى او هديه و صلة مىفرستاد ، اين زن اسلام آورد و بعد از فتح خيبر فوت كرد . « 1 »\r\n( 1 ) مرحوم كلينى در فروع كافى از امام صادق عليه السّلام روايت مىكند كه آن حضرت فرمود :\r\nروزى حضرت على عليه السّلام دختر خمرة را به رسول اللّه پيشنهاد كرد و رسول الله در جواب فرمود : آيا نمىدانى كه او برادرزادهء رضاعىام مىباشد . سپس امام صادق عليه السّلام فرمود :\r\nرسول الله صلّى اللّه عليه و آله و عمويش خمرة از يك زن شير خورده بودند . « 2 »\r\n( 2 ) يعقوبى مىنويسد : اولين شيرى را كه رسول الله از غير مادرش نوشيد ، شير ثويبة كنيز ابو لهب بود و همين زن خمرة بن عبد المطلب و جعفر بن ابى طالب و ابو سلمة بن عبد الاسد مخزومى را شير داده بود . « 3 »\r\n( 3 ) طبرى همان خبرى را كه كازرونى نقل كرده است با اسناد به برّة دختر ابى تجزأة از طريق واقدى نقل كرده است . « 4 »\r\n( 4 ) طبرسى در إعلام الورى مىنويسد : ثويبه كنيز ابو لهب ، چند روزى با شيرى كه از پسرش مسروح داشت ، رسول اللّه صلّى اللّه عليه و آله را شير داد و اين زن پس از اسلام آوردن در سال هفتم هجرى درگذشت و پسرش نيز قبل از وى فوت كرد . او قبل از آن خمرة بن عبد المطلب را شير داده بود و براى همين دختر خمرة ، برادرزادهء رضاعىاش بوده است و خمرة چهار سال از رسول الله صلّى اللّه عليه و آله بزرگ‌تر بود . « 5 » ابن شهر آشوب هم روايت طبرى را نقل كرده است . « 6 »\r\n\r\n\r\n","description":"","footnote":"\r\n( 1 ) . بحار الانوار ، ج 1 ، ص 384 . از كازرونى ، المنتقى فى مولد المصطفى .\r\n( 2 ) . بحار الانوار ، ج 1 ، ص 340 . از فروع كافى ، ج 2 ، ص 41 - 42 . و مرحوم صدوق آن را در من لا يحضره الفقيه ، ج 3 ، ص 260 و طوسى آن را در تهذيب ، ج 7 ، ص 292 نقل كرده‌اند و در مفتاح الكتب الاربعه ، ج 14 ، ص 340 - 343 نيز آمده است .\r\n( 3 ) . تاريخ يعقوبى ، ج 2 ، ص 9 .\r\n( 4 ) . تاريخ طبرى ، ج 2 ، ص 158 .\r\n( 5 ) . اعلام الورى ، ج 1 ، ص 45 و گفته شده است كه رسول اللّه صلّى اللّه عليه و آله به هنگام فتح مكه از ثوبيه و پسرش سؤال كرد كه گفتند : آنها فوت كرده‌اند ، چنان كه در استيعاب و الروض الانف و شرح المواهب به اين مطلب اشاره شده است .\r\n( 6 ) . مناقب ، ج 1 ، ص 173 .\r\n","page_name":" 221 ","page_number":221},
  {"content":"\r\n\r\n( 1 ) إربلى هم در كشف الغمّة مىنويسد : ثويبة با استفاده از شير پسرش مسروح چند روز نبى اكرم صلّى اللّه عليه و آله را شير داده بود و اين قبل از آن بود كه وى به حليمه سپرده شود و ثويبه در حالى كه مسلمان بود در سال هفتم هجرى درگذشت و پسرش هم قبل از وى فوت كرده بود . اين زن قبل از دايگى براى نبى اكرم صلّى اللّه عليه و آله به خمرة ، عموى پيامبر اكرم صلّى اللّه عليه و آله شير داده بود و لذا به هنگام پيشنهاد ازدواج با دختر خمرة بن عبد المطلب فرمود : او برادرزادهء رضاعى من است و خمره چهار سال از رسول اللّه مسن‌تر بود . « 1 »\r\n( 2 )\r\n\r\nدايگى حليمهء سعديه\r\nابن اسحاق با سندى از عبد الله بن جعفر بن ابى طالب از حليمه ، دختر ابى ذؤيب سعدية ، نقل مىكند كه او گفت : همراه همسرش ، حارث بن عبد العزّى از بنى هوازن خارج شد در حالى كه فرزند شير خوارش عبد الله بن حارث در بغلش بود . به همراه آنها عده‌اى از زنان بنى سعد بودند كه همگى براى قبول دايگى به مكه آمده بودند و اميد داشتند كه از طرف پدر طفل شيرخوار انعامى را دريافت دارند ، در آن سال همهء سرزمين‌ها و به خصوص منطقه بنى سعد به خشك‌سالى سختى مبتلا شده بودند و در سينه‌هاى حليمه آن قدر شير نبود كه حتى طفل خود را سير كند و براى همين شب‌ها از صداى گريهء طفل نمىتوانستند بخوابند . شتر مادهء پيرى هم\r\n\r\n\r\n","description":"","footnote":"\r\n( 1 ) . كشف الغمة ، ج 1 ، ص 15 . اين عبارت همان عبارتى است كه طبرسى آن را در اعلام الورى بدون سند ذكر كرده است و اين مطلب در نظر بعضى از غلاة از شيعيان سنگين آمده است و نمىخواسته‌اند قبول كنند كه ثوبيه كنيز ابو لهب اولين كسى بوده است كه به رسول الله صلّى اللّه عليه و آله شير داده است و براى اين كه بتوانند اين فاصلهء زمانى بين ميلاد نبى اكرم صلّى اللّه عليه و آله و سپرده شدن وى به حليمهء سعديه را پر كنند ، به روايتى كه كلينى قدس سرّه از على بن حمزه بطائنى از ابى بصير از امام صادق عليه السّلام نقل كرده است ، متمسك شده‌اند كه آن حضرت فرموده است : هنگامى كه رسول الله صلّى اللّه عليه و آله متولد شد ، تا چند روزى شير نداشت و براى همين ابو طالب او را بر سينه‌هاى خود گذاشت و به اذن الهى در سينه‌هايش شير جارى شد و چند روزى نبى اكرم صلّى اللّه عليه و آله از آن استفاده كرد تا آن كه حليمه سعديه را پيدا كردند و طفل را به او سپردند . ( اصول كافى ، ج 1 ، ص 448 ) . اما بايد گفت كه كشّى در كتاب رجال خويش اخبار زيادى را در مورد دروغگو بودن على بن ابى حمزهء بطائنى نقل نموده و او را لعن كرده است كه لعنت خدا بر او باد . و خداوند كلينى و ابن شهر آشوب و مجلسى را رحمت كند كه اين خبر دروغ را روايت كرده‌اند خداوند مرحوم ربّانى شيرازى را بيامرزد كه در تعليقه‌اش بر حاشيهء بحار گفته است : اين حديث مقدارى عجيب و غريب است و در رواياتش افرادى هستند كه مورد اعتماد نيستند . ( بحار الانوار ، ج 15 ، ص 340 ) و قطب راوندى خبر مربوط به دايگى حليمهء سعديه را در الخرائج و الجرائح ، ج 1 ، ص 81 ، حديث 134 نقل كرده و بحار الانوار آن را در ج 15 ، ص 331 آورده است و ما آن را به طور كامل در اينجا نقل كرديم .\r\n","page_name":" 222 ","page_number":222},
  {"content":"\r\n\r\nكه داشتند ، به اندازهء كافى شير نمىداد و چون ضعيف بود ، نمىتوانستند بر آن سوار شوند .\r\n( 1 ) در مكه همهء زنان ، طفلى را براى شير دادن پيدا كردند مگر حليمه كه كسى را پيدا نكرده بود . از طرفى چون رسول اللّه صلّى اللّه عليه و آله يتيم بود ، زنان از پذيرفتن وى خوددارى كرده بودند . در اين حال حليمه به همسرش گفت : من دوست ندارم كه بدون طفل برگردم ، چون از زنان ديگر خجالت مىكشم . همسرش گفت : اشكالى ندارد . برو و او را بياور و ان شاء الله كه باعث خير و بركت مىگردد .\r\nمن براى آوردنش رفتم و پس از آن كه او را به محلّ اسكانمان آوردم و سينه‌هايم را در دهانش گذاردم . آن قدر شير خورد تا سير شد و پس از او برادرش آن قدر شير خورد تا سير شد و همسرم نيز كه براى دوشيدن ناقه رفته بود ، پستان‌هايش را پر از شير يافته بود و آن قدر شير دوشيده بود كه همهء ما نوشيديم و سير شديم . سپس همسرم به من گفت : اى حليمه ، عجب طفل با بركتى را به خانه آورده‌اى . من هم گفتم : به خدا قسم كه من همين را آرزو داشته‌ام .\r\n( 2 ) سپس به منزلمان در منطقهء بنى سعد رفتيم و دائما خير و بركت فراوان الهى را مشاهده مىكرديم . گوسفندان من به هنگام غروب با شكم‌هاى سير و سينه‌هاى پرشير برمىگشتند ، در حالى كه گوسفندان همسايه‌هايم گرسنه و با سينه‌هاى خشك برمىگشتند . رسول الله صلّى اللّه عليه و آله با سرعتى بيش از اطفال ديگر رشد مىكرد و هنوز دوساله نشده بود كه جسمش قوى و محكم شده بود . پس از دو سالگى و اتمام شيرخوارگىاش او را به مادرش برگردانديم و در عين حال بسيار علاقه‌مند بوديم كه او را به خاطر خير و بركتش نزد خودمان نگه داريم و مادرش هم با اين درخواست ما موافقت كرد و او را پيش ما فرستاد .\r\n( 3 ) حليمه مىگويد : پس از چند ماهى كه پيش ما ماند او را نزد مادرش برگردانيديم . مادرش گفت : چرا او را برگردانده‌اى در حالى كه بسيار علاقه‌مند به نگه‌دارى از او بودى ؟\r\nگفتم : فرزندان خودم نيز بزرگ شده‌اند و من وظيفهء خودم را انجام داده‌ام و مىترسم كه آسيبى به وى برسد و براى همين او را همان گونه كه دوست دارى نزد شما برگردانده‌ام .\r\nآمنه گفت : آيا ترسيدى كه شيطان بر وى مسلّط شود ؟ گفتم : بله . گفت : هرگز ، شيطان هيچ‌گاه نمىتواند در وى نفوذ كند و سپس از حوادث و كرامات مربوط به دوران حاملگى و زايمانش براى من صحبت كرد .\r\n( 4 ) ابن اسحاق مىگويد : بعضى از اهل علم برايم نقل كرده‌اند كه آنچه باعث شد حليمهء سعديه\r\n\r\n","description":"","footnote":"","page_name":" 223 ","page_number":223},
  {"content":"\r\n\r\nنبى اكرم صلّى اللّه عليه و آله را به مادرش برگرداند ، اين بود كه گروهى از نصاراى حبشه او را ديده بودند و از حليمهء خواسته بودند كه او را به آنها بدهد تا به سرزمينشان ببرند و حتّى نزديك بود كه اين كار انجام بگيرد .\r\n( 1 ) ابن اسحاق مىگويد : مردم مىگويند كه وقتى حليمهء سعديه نبى اكرم صلّى اللّه عليه و آله را به سوى خانواده‌اش در مكّه مىآورد ، او را در ميان مردم گم كرد و هر چه جست و جو كرد ، نتوانست او را پيدا كند . پس نزد عبد المطلب آمد و گفت : ديشب من به همراه محمد صلّى اللّه عليه و آله به سوى مكه آمدم ، امّا هنگامى كه به بلندىهاى اين شهر رسيديم ، او را گم كردم و به خدا كه نمىدانم او الان كجاست ؟\r\nعبد المطلّب كنار كعبه رفت و از خدا درخواست كرد كه نوه‌اش را به وى بازگرداند . پس از مدتى دو نفر از قريشيان كه يكى از آنها ورقة بن نوفل - پسر عموى خديجه - بود ، محمد را نزد عبد المطلب آوردند و گفتند : نوه‌ات را در بلندىهاى مكه پيدا كرديم . عبد المطلب او را بر دوش خويش نشاند و او را به دور كعبه طواف داد و برايش دعا كرد . آنگاه او را نزد مادرش آمنه فرستاد . « 1 »\r\n( 2 )\r\n\r\nقصهء شكافتن سينه\r\nخبر شير خوردن نبى اكرم صلّى اللّه عليه و آله از حليمهء سعديه اجمالا از مسلمات تاريخى است و عمده‌ترين خبرهايى كه به تفصيل اين قصه را ذكر كرده عبارت است از :\r\n( 3 ) خبر اوّل كه ابن اسحاق از جهم بن ابى جهم از عبد الله بن جعفر بن ابى طالب از حليمهء سعديه آن را نقل كرده است و طبرى آن را از ابن اسحاق نقل كرده است و مىگويد : جهم از موالى عبد الله بن جعفر بوده است . در حالى كه ابن هشام در سيره‌اش مىگويد : جهم از موالى حارث بن حاطب جمحى بوده است . در اين خبر از حليمه آمده كه گفته است : چند ماهى كه از\r\n\r\n\r\n","description":"","footnote":"\r\n( 1 ) . ابن اسحاق ، ج 8 ، ص 171 - 177 با اندكى تصرف و طبرى اين مطلب را در تاريخش از ابن اسحاق نقل كرده است ، ج 2 ، ص 160 و ابن ابى الحديد در شرح نهج البلاغه ، ج 3 ، 252 - 253 اين مطلب را از آنها نقل كرده است و مرحوم مجلسى از كازرونى در المنتقى نقل كرده است : هنگامى كه رسول الله صلّى اللّه عليه و آله با خديجه ازدواج كرد ، حليمه نزد رسول الله آمد و از خشكى سرزمينشان گلايه كرد و رسول اللّه پس از صحبت با خديجه ، چهل گوسفند و شتر به وى هديه كرد و بعد از ظهور اسلام هم نزد رسول اللّه صلّى اللّه عليه و آله آمد كه رسول الله او را با لفظ مادر ، صدا كرد و عبايش را بر زمين گسترد تا حليمة بر آن بنشيند ( بحار الانوار ، ج 15 ، ص 401 ) .\r\n","page_name":" 224 ","page_number":224},
  {"content":"\r\n\r\nبازگشت ما از پيش مادرش مىگذشت ، وى به همراه برادرش ، عبد الله بن حارث سعدى مشغول چراندن برّه‌هايى در پشت چادر ما بودند كه ناگهان عبد الله با ترس و اضطراب آمد و گفت : دو مردى كه لباس‌هاى سفيد بر تن داشتند ، برادرم را گرفتند و سينه‌اش را شكافتند و . . . !\r\nمن و پدرش با عجله به سوى او رفتيم و ديديم كه در گوشه‌اى ايستاده و رنگ از صورتش پريده است ! به او گفتيم : چه شده است پسر ؟ !\r\nگفت : دو مرد كه لباس‌هاى سفيد بر تن داشتند ، نزد من آمدند و مرا خواباندند و شكمم را شكافتند و از درون آن چيزى را مىجستند نمىدانم چه بود ! « 1 »\r\n( 1 ) خبر دوّم روايتى است كه طبرى باز با سندى از ثور بن يزيد شامى از مكحول شامى از شدّاد بن اوس نقل مىكند و ظاهرا اين خبر همان چيزى است كه ابن اسحاق آن را از ثور بن يزيد نقل كرده است ، الا اينكه واسطه‌هاى بعد از ثور را فراموش كرده و گفته است : « از بعضى از اهل علم و به عقيدهء بنده از خالد بن معدان كلاعى نقل شده است . » سپس در آن تصرف نموده و آن را همانند سندش مختصر كرده است و مقدارى به خبر سابق نزديك شده است ، زيرا كه در آن از قول نبى اكرم صلّى اللّه عليه و آله مىگويد : من دوران شيرخوارگىام را در ميان بنى سعد گذراندم و در يكى از روزها كه همراه برادرم مشغول چراندن بره‌اى در پشت چادرشان بودم دو نفر به من نزديك شدند . آنها كه ظرف طلايى پر از يخ و برف در دست داشتند ، مرا گرفتند و شكمم را شكافتند و دل مرا خارج نمودند و آن را دو نيمه كردند . سپس خون لخته‌شدهء سياهى را از آن جدا كردند و دور انداختند و آنگاه دل و شكم مرا با آن يخ و برف‌ها شستند تا پاك شد و در جاى خود قرار دادند . « 2 »\r\n( 2 ) اين در حالى است كه در روايت طبرى كه با اسناد از ثور بن يزيد از مكحول شامى از شدّاد بن اوس از نبى اكرم صلّى اللّه عليه و آله نقل شده ، وى گفته است : من دوران شيرخوارگىام را در ميان بنى ليث بن بكر گذرانده‌ام و در روزى از روزها از خانواده‌ام جدا شدم و همراه با بچه‌ها به بازى در آن دشت پرداختم . در اين هنگام گروهى سه نفره كه طشتى پر از يخ در دست داشتند ، آمدند و مرا از ميان دوستانم برداشتند . دوستانم گريختند تا به مرزهاى دشت ما رسيدند و سپس به سرعت به سوى افراد قبيله رفتند و با داد و فرياد از آنها كمك مىخواستند . . . يكى از\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، 171 - 174 و تاريخ طبرى ، ج 2 ، 158 - 160 .\r\n( 2 ) . تاريخ طبرى ، ج 2 ، ص 160 - 162 .\r\n","page_name":" 225 ","page_number":225},
  {"content":"\r\n\r\nآن سه نفر مرا بر زمين خوابانيد و شكم مرا از بالا تا پايين شكافت و امعاء و احشايم را خارج كرد و آنها را با يخ شست و شو داد و سپس به جاى خود برگردانيد . سپس دومى برخاست و دستش را در داخل شكمم فرو برد و دلم را بيرون آورد و آن را به دونيم كرد و لخته خونى سياه رنگ را از آن جدا كرد و دور انداخت . من در دست وى انگشترى ديدم كه با آن دلم را مهر زد و پس از آن ، دل من پر از نور شد و آن مهر نبوّت و حكمت بوده است . بعد دلم را به جاى خويش گذاشت و سردى آن مهر را تا مدتى احساس مىكردم . آنگاه سومى بلند شد و دستش را بر محل شكاف كشيد و به اذن الهى التيام يافت و بعد دستم را گرفت و مرا از زمين بلند كرد . « 1 »\r\n( 1 ) به نظرم روايت طبرى از شدّاد بن اوس با روايت ابن اسحاق كه در همين زمينه است متفاوت مىباشد ، چون در تعداد اشخاص و در چگونگى شكافتن سينه تفاوت‌هايى ديده مىشود و به طور كلى روايت طبرى تفصيلاتى دارد كه روايت ابن اسحاق از آن بىبهره است ، در حالى كه هر دو روايت با واسطه‌اى از ثور بن يزيد كلاعى شامى متوفاى 155 ه نقل شده است ، چنان كه در كتاب‌هاى رجالى و از جمله در تهذيب التهذيب نقل شده است و براى همين است كه ابن اسحاق موارد اختلاف اين خبر را با مختصر كردن تفصيلات آن حذف كرده و در تعداد ملائكه تصرف نموده است . اين در حالى است كه در خبر ثور بن يزيد از شدّاد بن اوس ، تعداد ملائكه را سه عدد ذكر كرده كه ابن اسحاق آن را به دو عدد تبديل نموده است تا با عددى كه در خبر جهم از عبد الله بن جعفر آمده است ، مطابقت كند .\r\n( 2 ) همچنين در تعداد بچه‌هايى كه همراه وى بودند ، در خبر ثور از شداد آمده است كه « با تعدادى از بچه‌هاى هم سنّ و سال » و ابن اسحاق آن را به يك فرد تبديل كرده تا با خبر جهم از عبد الله بن جعفر موافق باشد و گفته : « همراه با برادرم » . همچنين ابن اسحاق در مكانى كه واقعه در آن حادث شده ، تصرف نموده است و اين در حالى است كه در خبر ثور از شداد مىبينيم كه گفته است : « از خانواده‌ام دور شدم و به وسط بيابان رفتيم » و ابن اسحاق آن را تغيير داده و گفته است : « به پشت چادرمان رفتيم » .\r\n( 3 ) همچنين در حال رسول اكرم صلّى اللّه عليه و آله تصرف كرده است و در حالى كه در خبر ثور از شداد آمده است كه « با ظرف حصيرى خرما بازى مىكرديم » ؛ ابن اسحاق اين بازى را بر نبى\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 160 - 162 .\r\n","page_name":" 226 ","page_number":226},
  {"content":"\r\n\r\nاكرم صلّى اللّه عليه و آله سبك شمرده و بر تكرار آنچه در خبر جهم آمده اصرار ورزيده و گفته است : « و برّهء خود را در پشت چادرمان مىچرانديم . » و اى كاش مىدانستيم كه وى چگونه به چراندن برّه ، پرداخته است در حالى كه فقط چند ماه از دوران شيرخوارگىاش گذشته بوده است ؟ !\r\nهمهء اينها دليل بر جعلى بودن اين خبر مىباشد و همين اختلافات از عوامل مهم شك و ترديد در صحّت اين خبر مىباشد و به خصوص اگر در سندهاى اين روايت دقت كنيم ، و آنها را با اصولى كه براى قبول يك حديث لازم است ، بسنجيم ؛ مىبينيم كه اين حديث قابل قبول نيست .\r\nاگر چه بسيارى از نويسندگان سيره به اين مقدار از شك و ترديد براى ردّ خبر قانع نشده‌اند . « 1 »\r\n( 1 ) هنگامى كه به كتاب‌هاى رجالى مراجعه مىكنيم ، در مىيابيم كه ثور بن يزيد را فردى از اهل شام دانسته‌اند كه معتقد به قدر است ؛ يعنى از قدريّه است و به نظر من قدريه‌اى كه به شامىها نسبت داده مىشود و در شعاع افكار اموىها دور مىزند ، اين است كه اعمال و رفتار بندگان خدا به طور مشخصى مقدّر شده و خدا به آن حكم كرده است و اين قدر به معناى آنچه كه با اراده و اختيار انسان جمع مىشود ، نيست .\r\n( 2 ) بنابراين ، وى متهم است احاديثى را جعل مىكند كه مؤيد مذهب قدرى و جبرى خودش باشد ، چنان كه سيد جعفر مرتضى عاملى مىگويد :\r\n« آيا اين روايت بدان معنا نيست كه رسول اكرم صلّى اللّه عليه و آله مجبور به انجام اعمال خير بوده است و اراده و نيتش هيچ تأثيرى در انجام آنها نداشته است ؟ زيرا تأثير شيطان به طور قطعى و با انجام يك عمل جراحى از وى دفع شده است و اگر خدا مىخواست كه بنده‌اش شرير نباشد ، آيا احتياج به انجام چنين عمل جراحى داشت كه در جلوى چشم مردم انجام دهد ؟ ! » « 2 » و اين علاوه بر پنج ايرادى است كه ايشان بر اين روايت گرفته است .\r\n( 3 ) شايد كه ثور بن يزيد اين روايت را با الهام از روايتى جاهلى جعل كرده است ، در آن روايت جاهلى ، از امية بن ابى الصلت نقل شده است كه او نزد خواهرش در گوشه‌اى از بيت الحرام رفت و بر تختى خوابيد . در اين حال قسمتى از سقف بيت شكافته شد و دو پرنده ظاهر شدند كه يكى بر سينه‌اش و يكى در جاى ديگرى نشستند . آن پرنده‌اى كه بر سينه‌اش نشسته بود ، سينه‌اش را شكافت و دلش را بيرون آورد . پس از آن پرنده‌اى كه در جاى ديگرى نشسته\r\n\r\n\r\n","description":"","footnote":"\r\n( 1 ) . سيد حسنى ، سيرة المصطفى ، ص 46 ؛ وى قبل از نقل حديث ، اعتراف به تشكيك در آن كرده است .\r\n( 2 ) . الصحيح من سيرة النبى الاعظم صلّى اللّه عليه و آله ، ج 1 ، ص 86 .\r\n","page_name":" 227 ","page_number":227},
  {"content":"\r\n\r\nبود ، به پرنده‌اى كه بر سينه‌اش نشسته بود ، گفت : آيا فهميد ؟ او گفت : آرى فهميد . دوباره گفت :\r\nآيا پذيرفت ؟ او جواب داد : خير ، ابا كرد . سپس دلش را به جايش گذاشت . « 1 »\r\n( 1 ) به علاوه مرحوم مجلسى در بحار الانوار اين خبر را از كازرونى از كتاب المنتقى فى مولد المصطفى با همين سند نقل مىكند ، سپس كازرونى بر آن حاشيه زده و مىگويد : اين حديث حسن است و در عين حال با اين سياق غريب مىباشد و در سلسلهء آن محمد بن يعلى ملقب به زنبور وجود دارد و مكحول از شدّاد احاديثى را نقل مىكند ، لكن همهء آنها مرسل است . سپس مرحوم ربانى شيرازى در حاشيه آن مىگويد : محمد بن يعلى در التقريب ابن حجر تضعيف شده و از ابى حاتم نقل مىكند كه وى متروك است و خطيب بغدادى مىگويد :\r\nدربارهء او حرف‌هايى زده مىشود و در سال 205 وفات كرده است . « 2 »\r\nاما خبر اوّل از عبد الله بن جعفر از غلامش جهم بن ابى جهم مىباشد و اگر چه عبد الله بن جعفر ظاهرا با بنى اميه بوده است ، ولى فكر و عقيدهء آنها را نداشته اما بعيد نيست كه غلامش از جهت فكرى و عقيدتى از پيروان بنى اميه بوده باشد . « 3 »\r\n( 2 ) در حال حاضر به كتاب عبد الكريم خطيب دسترسى ندارم كه سيد جعفر مرتضى از وى نقل كرده است كه : او در كتابش در مورد سند روايت ابن اسحاق مناقشه نموده و گفته است : « از بعضى از اهل علم » « 4 » . همين مطلب را محمد حسين هيكل در كتابش آورده است . « 5 »\r\n( 3 ) شيخ ابو ريّه در كتاب ارزشمند خويش به نام أضواء على السنة المحمدية مناقشهء موضوعى جالبى را آورده و تشكيك استادش ، شيخ محمد عبده در تفسيرش را نقل كرده است : « آنچه كه در نظر ما ثابت است اين است كه شيطان ، سلطه‌اى بر بندگان مخلص الهى كه مهم‌ترين آنها انبيا و رسولان الهى هستند ، ندارد و امّا آنچه كه در مورد زايل كردن بهرهء شيطان از قلب نبى\r\n\r\n\r\n","description":"","footnote":"\r\n( 1 ) . چنانچه در الأغانى ، ج 3 ، 188 - 190 آمده است .\r\n( 2 ) . بحار الانوار ، ج 15 ، ص 396 - 400 متن و پاورقى .\r\n( 3 ) . شايد اين غلام همان ابو السلاس بوده است كه طبرى خبرى را دربارهء وى از ابى مخنف نقل كرده است : او در حالى كه مردم به خاطر شهادت امام حسين عليه السّلام به عبد الله بن جعفر تعزيت مىگفتند ، بر وى وارد شد و گفت : ما به خاطر حسين عليه السّلام به اين بلا و مصيبت دچار شديم ! در اين حال عبد الله او را با لنگه كفش مورد حمله قرار داد و گفت : اى پسر زن بىادب ، چطور جرأت مىكنى كه دربارهء حسين عليه السّلام چنين بگويى ؟ ( تاريخ طبرى ، ج 5 ، ص 466 ) .\r\n( 4 ) . الصحيح ، ج 1 ، ص 84 از كتاب : النبى محمد صلّى اللّه عليه و آله ، ص 196 .\r\n( 5 ) . حياة محمد صلّى اللّه عليه و آله ، ص 73 .\r\n","page_name":" 228 ","page_number":228},
  {"content":"\r\n\r\nاكرم صلّى اللّه عليه و آله آمده است ، از اخبار ظنّى مىباشد ، زيرا خبر واحد است و از آنجايى كه موضوع آن مربوط به عالم غيب مىباشد و ايمان به غيب ، در زير مجموعهء عقايد جاى دارد ، لذا ظن و گمان در آن راهى ندارد و خداوند مىفرمايد :  « إِنَّ الظَّنَّ لا يُغْنِي مِنَ الْحَقِّ شَيْئاً » *  . پيروى از ظن و گمان ما را از حق و حقيقت بىنياز نمىكند . بر طبق اين دستور الهى موظف به قبول مضمون چنين احاديثى در حوزهء عقايد نيستيم » « 1 » .\r\n( 1 ) از آنجايى كه شيخ محمد عبده سلطهء شيطان بر بندگان مخلص الهى را نفى مىكند به آنچه در قرآن كريم آمده استناد مىكند ، در آنجا كه خداوند متعال مىفرمايد :     « قالَ رَبِّ بِما أَغْوَيْتَنِي لَأُزَيِّنَنَّ لَهُمْ فِي الْأَرْضِ وَ لَأُغْوِيَنَّهُمْ أَجْمَعِينَ إِلَّا عِبادَكَ مِنْهُمُ الْمُخْلَصِينَ قالَ هذا صِراطٌ عَلَيَّ مُسْتَقِيمٌ إِنَّ عِبادِي لَيْسَ لَكَ عَلَيْهِمْ سُلْطانٌ إِلَّا مَنِ اتَّبَعَكَ مِنَ الْغاوِينَ »     « 2 » .\r\nپروردگارا ! چون نااميدم كردى بر روى زمين ( دنيا ) را در نظرشان مىآرايم و همهء آنها را گمراه خواهم كرد ، مگر بندگان پاك و بىآلايش را . فرمود : اين روش راست و درستى است كه بر خود گرفته‌ام كه تو بر بندگان ( خالص ) من تسلط نخواهى يافت مگر اين كه گمراهانى از تو پيروى كنند .\r\n( 2 ) ابو ريّه اين آيات را آورده و سپس گفته است : چگونه عده‌اى كتاب را با سنت ردّ مىكنند و يا چگونه به وسيلهء خبر واحدى كه اگر صحيح باشد ، تنها مفيد ظن است با خبر متواترى كه مفيد يقين است به معارضه برمىخيزند ؟ ! « 3 »\r\nدر ادامه مىگويد : اين روايات تصريح مىكند كه سينهء آن حضرت صلّى اللّه عليه و آله شكافته شد و لخته خون سياهى از آن خارج شد كه بنا به قول خودشان همان بهرهء شيطان بوده است !\r\n( 3 ) اما گويى كه اين عمل جراحى اوّل موفق نبوده است و دفعات ديگرى هم سينه‌اش شكافته شده و اين كار در حدود پنج مرتبه تكرار شده است كه چهار مرتبهء آن مورد اتفاق همه است و بنا به نقل آنها در سه و نيز ده سالگى و به هنگام مبعث و به هنگام معراج اين كار مكررا انجام گرفته است و در مرتبه پنجم اختلاف است و گفته‌اند كه تكرار شكافتن سينهء نبى اكرم صلّى اللّه عليه و آله براى افزايش شرافت و فضل نبى اكرم صلّى اللّه عليه و آله بوده است . « 4 »\r\n\r\n\r\n","description":"","footnote":"\r\n( 1 ) . تفسير القرآن الحكيم ، ج 3 ، ص 291 - 292 . چنان كه در الأضواء ، ص 188 آمده است .\r\n( 2 ) . حجر ( 15 ) ، 39 - 42 .\r\n( 3 ) . اضواء ، ص 188 .\r\n( 4 ) . همان ، ص 187 .\r\n","page_name":" 229 ","page_number":229},
  {"content":"\r\n\r\n( 1 ) شيخ طبرسى در تفسيرش در ذيل اوّلين آيهء سورهء اسراء و به مناسبت حديث معراج مىنويسد : « روايات بسيارى در مورد قضيهء عروج نبى اكرم صلّى اللّه عليه و آله به آسمان نقل شده است و بسيارى از صحابه آنها را روايت كرده‌اند و آنها را مىتوان به چهار وجه تقسيم كرد » .\r\nتا اين كه مىگويد : « و چهارمين وجه اين كه آنچه ظاهرش صحيح نيست و تأويل آن نيز مشكل است ، بهتر آن است كه آن را قبول نكنيم . » تا اين كه مىگويد : « و اما مصداق وجه چهارم ، مطلبى است كه در مورد شكافتن شكم نبى اكرم صلّى اللّه عليه و آله و شستن آن به وسيلهء ملائكه نقل شده است ؛ زيرا آن حضرت از هر پليدى و عيبى پاك و مبرّا بوده است و چگونه ممكن است كه اعتقادات قلب را به وسيلهء آب شست و شو داد ؟ ! » « 1 »\r\n( 2 ) براى همين وى اين خبر را در ضمن احاديث مربوط به نبى اكرم صلّى اللّه عليه و آله در كتاب إعلام الورى نياورده است . در همين حال مىبينيم كه بعضى اين خبر را از نشانه‌هاى نبوّت و باعث اعجاب و تقدير دانسته‌اند كه پيامبر صلّى اللّه عليه و آله بدان مفتخر شده و براى هيچ كدام از انبياى قبلى رخ نداده است ، مثل حلبى در كتاب انسان العيون فى سيرة الأمين المأمون « 2 » و بوطى در كتاب فقه السيره « 3 » و سيد حسنى در كتاب سيرة المصطفى . و شگفت آن كه سيد حسنى به ضعف اين خبر اعتراف نموده است . « 4 »\r\n( 3 ) سيد جعفر مرتضى بر اين مطلب حاشيه زده و گفته است : چرا پيامبر ما به اين پديده اختصاص يافته و اين حادثه براى هيچ كدام از انبياى سابق رخ نداده است ؟ ! آيا با عقل جور در مىآيد كه تنها او احتياج به اين عمل داشته و ساير انبياء از آن بىنياز بوده‌اند ؟ در اين صورت چگونه او افضل و كامل‌ترين انبيا بوده است ؟ ! يا اين كه مىگويند : شيطان در آنها هم بهره‌اى داشته است ، اما با عمليات جراحى از آنها جداسازى نشده است و براى همين نبى اكرم صلّى اللّه عليه و آله به افضل و كامل‌ترين انبيا تبديل شده است ؟ ! « 5 »\r\n( 4 ) كتاب‌هاى سيره و حديث غير اماميه نيز غالبا خالى از اين حديث نيست و حتى بعضى از صحاح همانند صحيح مسلم اين خبر را در بردارد . وى با سندى از أنس بن مالك نقل مىكند\r\n\r\n\r\n","description":"","footnote":"\r\n( 1 ) . مجمع البيان ، ج 6 ، ص 69 .\r\n( 2 ) . معروف به سيرهء حلبيه ، ج 1 ، ص 368 .\r\n( 3 ) . فقه السيره ، ص 53 .\r\n( 4 ) . سيرة المصطفى ، ص 46 .\r\n( 5 ) . الصحيح فى السيرة ، ج 1 ، ص 86 .\r\n","page_name":" 230 ","page_number":230},
  {"content":"\r\n\r\nكه وى گفت : رسول الله با بچه‌ها بازى مىكرد كه جبرئيل نزد وى آمد و او را بر زمين خوابانيد و سينه‌اش را شكافت و قلبش را بيرون و يك لخته خون سياه را از ان جدا كرد و گفت : اين بهرهء شيطان در تو بود و آن‌گاه قلبش را با آب زمزم در طشت زرين شست و سپس آن را در جاى خود گذاشت . در اين حال بچه‌ها به سرعت نزد مادرش - يعنى مادر رضاعىاش - شتافتند و گفتند : محمد كشته شد و با هم به جايگاه بازىشان آمدند و ديدند كه رنگ چهره‌اش پريده است ! أنس مىگويد : من هميشه آثار آن التيام را در سينه‌اش مىديدم . « 1 »\r\n( 1 ) اين مطلب نزد اماميه قصه‌اى است كه صحت ندارد و جعلى است و خود را از نقل و قبول چنين مطالبى برىء مىدانند و علامه مجلسى هم آن را در بحار الانوار به نقل از كتاب فضائل شاذان بن جبرئيل قمىّ به نقل از شخصى كه او را واقدى مىنامد ، روايت كرده و سپس گفته است : اين خبر را اگر چه قبول نداريم ، چون از طريق مخالفان نقل شده است ، اما آن را به خاطر غرايبى كه دارد نقل كرده‌ام .\r\nمرحوم ربانى شيرازى در تعليقهء آن مىگويد : ما بىنياز از آن هستيم كه به هر معجزه يا كار خارق العاده‌اى كه دست مىيابيم ، آن را ذكر كنيم ، چنان كه كاتبان قديمى سيره‌ها اين چنين مىكرده‌اند و ما براى اثبات عظمت نبى اكرم صلّى اللّه عليه و آله كه فضائلش تمام جهان را پر كرده است ، احتياجى به اين گونه اخبار نداريم . « 2 »\r\n( 2 ) چقدر فاصله است بين اين تصويرى كه از نبى اكرم صلّى اللّه عليه و آله ارائه مىشود و آن تصويرى كه داماد و برادر و سپس وصىاش از وى ارائه مىدهد ، آنجا كه در توصيفش مىگويد : « هرآينه خداوند از همان ايّام طفوليتش يكى از بزرگ‌ترين فرشتگان را مأمور وى كرد كه شبانه روز به وى مكارم اخلاق و محاسن آن را تلقين مىكرد . » « 3 »\r\n( 3 ) ابن ابى الحديد روايت مىكند كه بعضى از اصحاب امام باقر عليه السّلام از او در مورد قول خداوند متعال كه مىفرمايد :  « إِلَّا مَنِ ارْتَضى مِنْ رَسُولٍ فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ رَصَداً »  « 4 » ، مگر رسولى كه برگزيند و بىترديد از پيش رو و پشت سرش مراقبينى مىگمارد ؛ سؤال كردند و او در جواب گفت : « خداوند متعال ملائكه‌اى را موكل انبيايش قرار مىدهد كه\r\n\r\n\r\n","description":"","footnote":"\r\n( 1 ) . صحيح مسلم ، ج 1 ، ص 101 - 102 با چهار طريق .\r\n( 2 ) . بحار الانوار ، ج 15 ، ص 353 - 357 در حاشيه آن .\r\n( 3 ) . نهج البلاغه ، خطبهء قاصعه : 192 و مقطع 118 از مسعدة بن صدقة از امام باقر عليه السّلام .\r\n( 4 ) . جن ( 72 ) ، 27 .\r\n","page_name":" 231 ","page_number":231},
  {"content":"\r\n\r\nاز اعمال آنها محافظت مىكنند و تبليغ رسالت را به آنها مىآموزند و خداوند فرشتهء بسيار عظيمى را از وقتى كه نبى اكرم صلّى اللّه عليه و آله از شير گرفته شد ، موكّل وى كرد كه او را به خيرات و مكارم اخلاق راهنمايى مىكرد و او را از شر و اخلاق مكروه بازمىداشت . » « 1 »\r\n( 1 )\r\n\r\nحضور عبد المطلب و هيأت همراه در كاخ سيف بن ذى يزن\r\nشيخ صدوق در إكمال الدين ، سندى از ابن عباس نقل مىكند كه گفت : هنگامى كه سيف بن ذى يزن در حبشه به پيروزى رسيد ( اين حادثه دو سال بعد از ميلاد نبى اكرم صلّى اللّه عليه و آله بوده است ) هيأت‌هايى از اشراف و شعراى عرب براى عرض تبريك به خدمت وى آمدند و او را مدح نموده و زحماتش را در انتقام‌گيرى از دشمنانشان يادآورى مىكردند .\r\nدر اين ميان هيأتى از قريش آمد كه عبد المطلّب بن هاشم و اميّة بن عبد شمس و عبد الله بن جدعان و اسيد بن خويلد بن عبد العزّى ( اين چنين آمده است ) و وهب بن عبد مناف ( پدر آمنه ) و گروهى از افراد شناخته‌شدهء قريش آن را تشكيل مىدادند .\r\n( 2 ) آنها به صنعاء آمدند و اجازهء ورود خواستند . در اين حال او در بالاى كاخ خود كه « غمدان » ناميده مىشد ، مستقر بود و به اين هيأت اجازهء ورود داد . پس از ورود ، عبد المطلب به او نزديك شد و اجازه خواست كه صحبت كند . پادشاه گفت : اگر از افرادى هستى كه مىتوانى در مقابل پادشاهان صحبت كنى ، پس سخن بگو . آن‌گاه عبد المطلّب شروع به صحبت كرد و گفت : اى پادشاه ! ما از اهالى حرم الهى و حافظان خانهء خدا هستيم . ما براى تبريك نزد تو آمده‌ايم و مىخواهيم كه از رفع گرفتارى به وسيلهء تو تشكر كنيم و براى گدايى و سؤال نيامده‌ايم . پادشاه گفت : شما چه كسى هستى ؟ جواب داد : من عبد المطلّب بن هاشم هستم . سپس رو به عبد المطلّب و همراهانش كرد و گفت : درود بر شما و به پيش من خوش آمديد . هرآينه پادشاه سخن‌هاى شما را شنيد و خواهش‌هاى شما را قبول كرد و مادامىكه نزد ما هستيد مورد احترام و اكرام ما مىباشيد .\r\n( 3 ) سپس دستور داد كه آنها را به مهمان سراى هيأت‌ها ببرند و يك ماه از آنها در آنجا پذيرايى كردند و اجازهء مراجعت به آنها ندادند و از طرفى هم نمىتوانستند ديگر با پادشاه ملاقات كنند . پس از آن فردى را به دنبال عبد المطلّب فرستاد و در خلوت با وى به گفت‌وگو\r\n\r\n\r\n","description":"","footnote":"\r\n( 1 ) . شرح نهج البلاغه از ابن ابى الحديد ، ج 13 ، ص 207 و از او در بحار الانوار ، ج 15 ، ص 361 .\r\n","page_name":" 232 ","page_number":232},
  {"content":"\r\n\r\nنشست . او گفت : اى عبد المطلّب ! مىخواهم رازى را به تو بگويم كه از غير تو پنهان داشته‌ام و چون فهميدم كه اهل سرّ و آگاهى هستى خواستم كه آن را با تو در ميان بگذارم و تو بايد كه آن را مخفى نگاه‌دارى تا اين كه خداوند اراده كند كه امرش آشكار شود . من در كتاب الهى خودمان خبر عظيم و حادثهء بزرگى را ديده‌ام كه شرافت حيات و فضيلت وفات براى عموم مردم و براى تو به طور خاصه در آن نهفته است .\r\n( 1 ) عبد المطلّب گفت : آن راز چيست ؟ پادشاه گفت : اگر در تهامه كودكى متولد شد كه بين كتف‌هايش خال سياهى وجود دارد ، در اين صورت امامت مخصوص او خواهد بود و او براى شما باعث فخر و شرف خواهد گشت . الان زمانى است كه او متولد مىشود يا متولد شده است .\r\nاسمش محمّد است و پدر و مادرش مىميرند و جدّ و عمويش سرپرستى او را بر عهده مىگيرند . او بىسروصدا متولد شده است ، اما خداوند نامش را بلند آوازه مىكند و افرادى از ما را از انصار وى قرار مىدهد تا دوستدارانش را عزيز و دشمنانش را ذليل كنيم . خداوند به وسيلهء يارانش ، مخالفان وى را نابود مىكند و گنجينه‌هاى زمين را در اختيارشان مىگذارد . او بت‌ها را مىشكند و آتشكده‌ها را خاموش مىكند . او خدا را عبادت كرده و شيطان را منزجر مىكند . سخن او ، سخن جدا كنندهء حق از باطل و احكامش بر اساس عدالت است . او به نيكى دستور مىدهد و خودش هم آن را انجام مىدهد و از بدى جلوگيرى مىكند و آن را باطل مىكند .\r\n( 2 ) عبد المطلّب گفت : آيا پادشاه مرا به توضيح بيشتر شادمان مىكند كه تا حال تنها اندكى برايم توضيح داده است .\r\nابن ذى يزن گفت : قسم به خانهء پرده‌دار و قسم به علامت‌هايى كه بر آن سنگ‌ها نقش بسته است ، تو اى عبد المطلب هرآينه جدّ او هستى . بلافاصله عبد المطلب بر زمين به سجده افتاد .\r\nپس از آن ابن ذى يزن به او گفت : آيا چيزى از مطالبى كه گفتم درك كرده‌اى ؟\r\n( 3 ) عبد المطلب گفت : فرزندى داشتم كه بسيار او را دوست داشتم و دختر عفيفى از اقوام خويش را به همسرىاش درآوردم كه اسمش آمنه دختر وهب بود . اين زن پسرى زاييد كه او را محمّد ناميدم و پدر و مادرش فوت كردند و در حال حاضر من و عمويش از او سرپرستى مىكنيم .\r\nپس از آن سيف بن ذى يزن گفت : آنچه را كه به تو گفتم عين حقيقت است و تا مىتوانى پسرت را حفظ كن و او را از يهوديان دور نگه دار ، زيرا آنها دشمن او هستند ، امّا خداوند هيچ‌گاه آنها را بر مسلّط نخواهد گردانيد !\r\n\r\n","description":"","footnote":"","page_name":" 233 ","page_number":233},
  {"content":"\r\n\r\nسپس دستور داد كه به هر يك از افراد هيأت قريشى ده غلام و ده كنيز و لباس‌هايى از برد يمانى و صد شتر و پنج پيمانه طلا و ده پيمانه نقره و كيسه‌اى پر از عنبر بدهند ! و دستور داد كه به عبد المطلب ده برابر اين مقدار بدهند و به وى گفت : پس از يك سال دوباره نزد من بيا . كه ابن ذى يزن قبل از گذشت يك سال فوت كرد . « 1 »\r\n( 1 ) اما قبلا در مورد پادشاهان يمن از قول مسعودى گفته شد كه يكسوم فرزند ابرهه أشرم بعد از هلاكت پدرش ابرهه به وسيلهء پرندگان ابابيل ، به مدت بيست سال پادشاهى كرد . سپس برادرش مسروق فرزند أبرهه سه سال به حكومت رسيد و سيف فرزند ذى يزن نزد قيصر ( سزار ) روم رفت تا از او كمك بخواهد و اين قضيه چهار سال قبل از هلاكت يكسوم بوده است و قيصر از يارى وى خوددارى كرد و گفت : شما يهودى هستيد و حبشىها نصرانى هستند و درست نيست كه ما مخالفان را در مقابل همكيشان يارى دهيم . پس از آن او نزد كسرى ( خسرو ) انوشيروان رفت و از او كمك خواست و انوشيروان به او وعده داد كه يارىاش دهد ، اما در آن زمان مشغول جنگ با رومىها بود و پس از مدتى سيف فرزند ذى يزن در همان جا درگذشت . بعد از او پسرش معديكرب فرزند سيف نزد انوشيروان آمد و او سپهبد ديلم و عده‌اى از زندانيان را به همراه وى به جنگ سياهان فرستاد و « وهرز » سى هزار نفر از حبشىها را به قتل رسانيد و سپس تاجى را كه به همراه داشت بر سر معديكرب گذاشت و او را به پادشاهى يمن رسانيد .\r\n( 2 ) بعد از تاج‌گذارى ، هيأت‌هايى از اعراب براى عرض تبريك به بارگاه معديكرب مىآمدند كه از جملهء آنها عبد المطلب فرزند هاشم و امية فرزند عبد شمس و خويلد فرزند أسد فرزند عبد العزّى و ابو الصلت ثقفى و ابو امية فرزند ابى الصّلت بوده‌اند . آنها در كاخ معروف « غمدان » واقع در شهر صنعاء به خدمت رسيدند و عبد المطلب پيش رفت و گفت : ما از اهالى حرم الهى و حافظان خانهء خدا هستيم . . . سپس مسعودى مىگويد : معديكرب فرزند سيف بن ذى يزن به مدت طولانى با عبد المطلب صحبت كرد و خبرهايى سرّى را در مورد نبى اكرم صلّى اللّه عليه و آله و زمان ظهورش به عبد المطلب داد و عبد المطلب او را از احوال نبى اكرم صلّى اللّه عليه و آله آگاه كرد . « 2 »\r\n\r\n\r\n","description":"","footnote":"\r\n( 1 ) . إكمال الدين ، ص 174 - 177 و مختصر آن در قرب الاسناد ، ص 246 ، حديث 1216 و الخرائج و الجرائح ، ج 1 ، ص 114 ، حديث 190 و تفصيل آن در ص 129 ، حديث 215 آمده است .\r\n( 2 ) . مروج الذهب ، ج 2 ، ص 58 .\r\n","page_name":" 234 ","page_number":234},
  {"content":"\r\n\r\nملاحظه كرديم كه روايت صدوق از ابن عباس در مورد اسم پدر خديجه تصحيف شده بود و به جاى خويلد فرزند اسد فرزند عبد العزّى ؛ اسيد فرزند خويلد فرزند عبد العزّى آمده بود و مسعودى اين اسم را به صورت صحيح ذكر كرده بود .\r\n( 1 ) شيخ طبرسى نيز اين خبر را به صورت مرفوع از ابن عباس ذكر كرده و در آخرش گفته است : اين حديث را شيخ ابو بكر بيهقى در كتاب دلائل النبوة از دو طريق آورده است « 1 » و ظاهرا اين دو طريق همان‌هايى هستند كه صدوق از ابن عباس ذكر كرده است .\r\n( 2 ) كراجكى اين خبر را با همين سند در كتاب كنز الفوائد ذكر كرده است ، چنان كه در بحار الانوار هم آمده است « 2 » و بسيار واضح است كه ابن عباس اين قضيه را درك نكرده است ، لكن كازرونى در كتاب المنتقى فى مولد المصطفى اين خبر را با اسناد به محمد بن عبد العزيز ، از پدرش عبد العزيز بن عفير بن عبد العزيز ، از پدرش عبد العزيز بن السفر ، از پدرش السفر بن عفير ، از پدرش عفير بن زرعة بن سيف بن ذى يزن نقل مىكند كه گفت : هنگامى كه جدّ من سيف بر حبشىها مسلّط شد و آن دو سال پس از ميلاد نبى اكرم صلّى اللّه عليه و آله بود ، هيأت‌هايى از اشراف و شعراى عرب براى عرض تبريك نزد وى مىآمدند و دربارهء گرفتارىهايى كه او بدان‌ها دچار شده بود و انتقامى كه از دشمنانش گرفته بود ، صحبت مىكردند . . .\r\n( 3 ) سپس حديث را شبيه آنچه كه در روايت شيخ صدوق آمده است ، ذكر مىكند . سپس كازرونى مىگويد : اين حديث دال بر اين است كه رفتن هيأت قريش به كاخ ذى يزن در سال سوم ميلاد رسول اللّه صلّى اللّه عليه و آله رخ داده است و قول صحيح‌تر آن است كه اين ديدار در سال هفتم ميلاد آن حضرت صورت گرفته است ، زيرا كه عبد المطلب در مورد آن مىگويد : پدر و مادرش وفات كرده‌اند و من و عمويش او را سرپرستى مىكنيم و مادر رسول الله پس از تمام شدن شش سالگىاش فوت كرد .\r\n( 4 ) مىبينيم كه كازرونى متوجه اين اشتباه شده و لكن متذكّر آن نشده است ، بلكه ابتداى روايت كه مىگويد : « اين ديدار در سال دوم ميلاد نبىّ اكرم صلّى اللّه عليه و آله بوده است » را اشتباه مىداند و هيچ گونه مرجّحى براى اين دو نصّ ذكر نمىكند . سپس اين سخن عبد المطلب را كه مىگويد :\r\nمن و عمويش او را سرپرستى مىكنيم ، اشتباه نمىداند و كفالت عمويش ابو طالب در كنار\r\n\r\n\r\n","description":"","footnote":"\r\n( 1 ) . إعلام الورى ، ج 1 ، ص 62 - 65 .\r\n( 2 ) . كنز الفوائد ، ص 82 - 84 ، چنان كه در بحار الانوار ، ج 15 ، ص 191 آمده است .\r\n","page_name":" 235 ","page_number":235},
  {"content":"\r\n\r\nسرپرستى جدش عبد المطلب چه معنايى مىتواند داشته باشد ؟ ! سپس هيچ تناقضى را بين اين دو جمله نمىبيند كه در جايى مىگويد : الان زمانى است كه او در آن متولد مىشود يا متولّد شده است و در جاى ديگر مىگويد : او به طور مخفى متولد شده است !\r\n( 1 ) مسعودى بنابر عادتش خبر را به طور مختصر در مروج الذّهب نقل كرده ، ولى تصريح كرده است كه « سيف بن ذى يزن » يهودى بود و براى همين قيصر از يارى او خوددارى كرد و او هم از اين كه نصرانى شود ، يا به ظاهر اظهار نصرانيت كند ، ابا كرد و بلكه به سوى پادشاه غير عادل ، انوشيروان آتش‌پرست رفت و از او خواست كه او را در پيروزى بر حبشىها يارى كند .\r\nحبشىها اگر چه به حقيقت نصرانيت ايمان نداشتند و براى همين خداوند بسيارى از آنها را به وسيلهء ابابيل به هلاكت رسانيد ، اما چه دليلى بر حقّانيت عقيدهء سيف يمنى وجود دارد ؟ آيا نقل رواياتى به وسيله فرزندان مسلمانش پس از دويست سال يا بيشتر بعد از هجرت براى اثبات اين ادّعا كفايت مىكند ؟ با توجه به اين كه آنها اين قصه‌ها را ظاهرا براى اثبات مجد و بزرگوارى جدشان براى مسلمانان حكايت مىكردند .\r\n( 2 ) من در اينجا گفتم كه بعد از دويست سال يا بيشتر بعد از هجرت ، زيرا كه هيچ اثرى از اين خبر را در آثار ابن اسحاق و يا سيرهء ابن هشام و يا تاريخ طبرى نمىبينيم ، بلكه آن را به طور مختصر در تاريخ يعقوبى « 1 » مىبينيم و سپس در إكمال الدين صدوق به نقل از ابن السائب كلبى از ابى صالح از ابن عباس آمده است ، در حالى كه ابن عباس اين قضيه را درك نكرده است و در هيچ جا به وى اسناد داده نشده است . بلكه سندهاى اين خبر به نوه‌هاى سيف يمنى برمىگردد كه آن را براى اثبات مجد و بزرگوارى جدّشان نقل مىكرده‌اند .\r\n( 3 ) روايت شيخ صدوق در مورد اين خبر كه مرفوع و مقطوع است ، هيچ ارزشى ندارد و وى بيشتر از شصت صفحه از همين كتاب را به قصهء پادشاه هندى ، بلوهر و حكيم هندى ، بوذاسف اختصاص داده و سپس گفته است : اين حديث و اخبار شبيه آن از آن چيزهايى نيست كه بتوانم بر آنها اعتماد كنم . . . و همگى پايين‌تر از آن حدى هستند كه بتوانند به عنوان يك خبر مورد قبول قرار گيرند . سپس مىگويد : از اين حديث و شبيه آن در اين كتاب معناى ديگرى اراده نمىشود ، و آن اين كه تمام اهل وفاق و خلاف به چنين احاديثى ميل دارند پس اگر در اين كتاب به آن دست يافتند ، حريص مىشوند كه بر ساير آنچه در اين كتاب هست نيز وقوف يابند . « 2 »\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 12 .\r\n( 2 ) . إكمال الدين ، 600 . بلى در قرب الاسناد از حسن بن ظريف از معمّر از امام رضا از پدرش صلّى اللّه عليه و آله و سلم روايت\r\n","page_name":" 236 ","page_number":236},
  {"content":"\r\n\r\n( 1 )\r\n\r\nطلب باران به واسطهء رسول الله صلّى اللّه عليه و آله\r\nمرحوم مجلسى از كازرونى در المنتقى در مورد آنچه كه در سال هفتم ميلاد آن حضرت صلّى اللّه عليه و آله رخ داده است مىگويد : مخرمة بن نوفل قريشى از مادرش رقيقة دختر صيفى نقل كرده است :\r\nچند سال خشك بر قريش گذشت كه بيابان‌ها را بىآب و استخوان‌ها را سست نموده بود . در حالى كه من خواب بودم يا - خدايا - چرت مىزدم ، ناگاه سروش بلندى را شنيدم كه مىگفت :\r\nاى قريشيان ! اين پيامبرى كه از شما مبعوث خواهد شد ، اين ايام ستاره‌اش خواهد درخشيد ، پس شادى كنيد كه باران و سرسبزى در راه است . آگاه باشيد و در ميان خود مردى بلند قامت و سفيد چهره و خوشبو و داراى گونه‌هاى نرم و آرام را پيدا كنيد . او داراى افتخارى است كه آن را پنهان نگاه مىدارد . آگاه باشيد كه او و فرزندش بايد پاكيزه و برگزيده باشند و از هر ناحيه‌اى بايستى كه مردى به سوى آنها حركت كند . آگاه باشيد كه بايد خود را تميز كنند و بوى خوش استعمال كنند و هفت مرتبه كعبه را طواف كنند . آگاه باشيد كه كسى بايد در ميان آنها باشد كه ذاتا پاك و پاكيزه است ؛ آگاه باشيد كه آن مرد بايد از خدا طلب باران نمايد و آن قوم آمين بگويند . آگاه باشيد كه اگر بخواهيد به دادتان خواهد رسيد و سيراب خواهيد شد و زندگى خواهيد كرد !\r\n( 2 ) رقيقه گفت : پس بامدادان شد و چنان ترس مرا فرا گرفته بود كه بدنم مىلرزيد و پوستم بر بدنم خشكيده بود و عقلم واله و حيران بود . پس از آن ، وقتى كه آن قصه را حكايت مىكردم ، هر ابطحى كه آن را مىشنيد ، مىگفت : اين نشانه‌ها در عبد المطلّب است . پس قريشيان به سوى او رفتند و از هر خاندانى مردى به سوى او حركت كرد در حالى خود را شست و شو كرده و خوشبو نمودند و كعبه را طواف و حجر الاسود را استلام كردند و سپس به سوى كوه ابو قيس رفتند و از هر طرف ، آن قوم بر گرداگرد او گرد آمدند تا بر قلّه كوه بر دو سوى عبد المطلّب آرام گرفتند و با او نوه‌اش محمد بود كه در آن روز طفلى بيش نبود . پس او را از بازوانش\r\n\r\n\r\n","description":"","footnote":"\r\nشده است كه آن حضرت در كرامات رسول الله صلّى اللّه عليه و آله فرمود : « و از جملهء آن كرامت‌ها اين است كه وقتى سيف بن ذى يزن بر حبشىها پيروز شد ، گروهى از قريش كه عبد المطلب در ميانشان بود براى عرض تبريك نزد وى رفتند و او دربارهء نبى اكرم صلّى اللّه عليه و آله از آنها سؤال كرد و اوصاف او را برشمرد و تمام آنها اعتراف كردند كه اين صفات در محمد صلّى اللّه عليه و آله وجود دارد و او گفت : الآن وقت مبعث وى فرا رسيده است و محلّ استقرار وى در شهر يثرب مىباشد و در همان جا فوت مىكند » . قرب الاسناد ، ص 246 ، حديث 1216 و در بحار الانوار ، ج 17 ، ص 226 هم اين مطلب آمده است و اگر اين اجمال را بپذيريم در اين صورت تفصيل‌هاى اضافه شده بر آن ، مردود و گزافه است .\r\n","page_name":" 237 ","page_number":237},
  {"content":"\r\n\r\nگرفت و بر گردن خود گذاشت و گفت : « اى خداى من كه كم‌وكاستى را مىپوشانى و بلاها را بر طرف مىكنى . تو عالم بدون معلّم و مسئول بدون بخل هستى و اينها بردگان و كنيزان تو در پناه حرمت هستند . خشك‌سالى و بىآبى آنها را درمانده كرده و شتر و ديگر چارپايانشان از بين رفته است و به تو شكايت مىكنند ؛ پس اى خداى من از من بشنو و بر ما بارانى پربركت و سيراب‌كننده را فرو فرست . »\r\n( 1 ) رقيقه در ادامه گفت : آنها هنوز به خانه‌هاى خويش نرسيده بودند كه آسمان از هم شكافت و صداى شر شر باران درهء « مكه » را پر كرد .\r\nپس من هم شعرى در اين باره گفتم :\r\n به بركت شيبه الحمد ( عبد المطلب ) خداوند شهر ما را سيراب كرد * كه باران از ما مفقود و روى گردان شده بود \r\n پس يك ابر سياه پرآبى آب خود را با سخاوت ريخت * و چارپايان و درختان با آن به زندگى رسيدند \r\n نام او با بركت است كه از ابر به وسيلهء آن آب خواسته مىشود * و در ميان مردم ، معادل و هم طرازى ندارد « 1 » \r\n( 2 ) همين حادثه را يعقوبى در كتاب تاريخ خويش « 2 » و سهيلى در الروض الانف از بستى نيشابورى به نقل از رقيقه نقل كرده است و قول ابو طالب در شأن نبى اكرم صلّى اللّه عليه و آله را به عنوان شاهد ذكر كرده است آنجا كه گويد :\r\n و ابيض يستسقى الغمام بوجهه * ثمال اليتامى عصمة للأرامل \r\nهمان سفيد چهره‌اى كه به وسيلهء او از ابرها باران طلب مىشود و او همان كسى است كه تكيه‌گاه يتيمان و دست دست‌گير بيوه‌زنان است .\r\n( 3 ) آن‌گاه مىگويد كه اگر گفته شود : چگونه ابو طالب اين شعر را سروده است در حالى كه طلب باران به وسيلهء نبى اكرم صلّى اللّه عليه و آله را هرگز نديده است و طلب باران آن حضرت صلّى اللّه عليه و آله در مدينه بوده و در آنجا اجابت سريع الهى به درخواست‌هاى وى مشاهده شده است .\r\n\r\n\r\n","description":"","footnote":"\r\n( 1 ) . بحار الانوار ، ج 15 ، ص 403 - 404 از المنتقى فى مولد المصطفى ؛ كازرونى ؛ باب چهارم از قسمت دوّم . و ابن اثير در اسد الغابة ، ج 5 ، ص 454 و ابن حجر در الاصابة ، ج 4 ، ص 296 و حلبى در السيره ، ج 1 ، ص 131 اين خبر را نقل كرده‌اند .\r\n( 2 ) . تاريخ يعقوبى ، ج 2 ، ص 12 .\r\n","page_name":" 238 ","page_number":238},
  {"content":"\r\n\r\nجواب اين است كه ابو طالب اين مطلب را در زمان حيات عبد المطلب مشاهده كرده است .\r\n( 1 ) سهيلى اين مطلب را در حاشيهء روايت ابن هشام چنين ذكر كرده است : نبى اكرم صلّى اللّه عليه و آله به هنگام خشك‌سالى براى مردم دعا كرد و باران نازل شد و رسول الله صلّى اللّه عليه و آله گفت : اگر ابو طالب اين حادثه را مىديد ، بسيار خوش‌حال مىشد ! بعضى از اصحابش گفتند : اى رسول اللّه ، شما گويى كه شعر ابو طالب را در نظر داريد و آن بيت را خواندند و رسول اللّه فرمود : بله . « 1 »\r\n( 2 )\r\n\r\nوفات مادر رسول اللّه و سرپرستى او به وسيلهء جد و عمويش .\r\nابن اسحاق مىنويسد : رسول اللّه صلّى اللّه عليه و آله با مادرش آمنه و جدّش عبد المطلب در پناه و حفظ خداوند بود و خدا از آنجا كه مىخواست كرامت خاصى را به او عطا كند ، او را به نحو أحسن مورد عنايت قرار مىداد .\r\nسپس از عبد الله بن حزم روايت مىكند كه وقتى رسول الله به شش سالگى رسيد ، آمنه او را براى ديدار دايىهايش از بنى نجّار به يثرب برد و هنگام بازگشت به مكه در منزلى به نام ابواء درگذشت و طبرسى دايى بودن بنى نجار براى رسول الله را چنين تفسير كرده است كه مادر عبد المطلب از بنى نجّار بوده است . « 2 »\r\n( 3 ) و مجلسى از كازرونى در المنتقى از ابن عباس و غير او نقل مىكند كه وقتى رسول اللّه صلّى اللّه عليه و آله به شش سالگى رسيد به همراه مادرش به ديدار دايىهايش از بنى نجّار رفت . در اين سفر ام يمن هم حضور داشت و از رسول اللّه نگهدارى مىكرد و هر كدام يك شتر داشتند ، آمنه در خانهء نابغه كه عبد الله در آنجا وفات كرده و به خاك سپرده شده بود ، فرود آمد و به مدت يك ماه نزد آنها اقامت كرد . . . سپس به مكه مراجعت كردند كه در ابواء مادرش درگذشت و به خاك سپرده شد و ام أيمن به تنهايى با نبى اكرم صلّى اللّه عليه و آله به مكه بازگشت . « 3 »\r\n\r\n\r\n","description":"","footnote":"\r\n( 1 ) . سيرهء ابن هشام ، ج 1 ، ص 300 در متن آن و از الروض الانف در حاشيه .\r\n( 2 ) . اعلام الورى ، ج 1 ، ص 45 ، چنانچه در سيرهء ابن هشام ، ج 1 ، ص 177 هم آمده است .\r\n( 3 ) . هنگامى كه رسول اللّه در عمرهء حديبيه از منطقهء أبواء گذشت ، فرمود : خداوند به من اجازه داده است كه به زيارت قبر مادرم بروم . پس به كنار قبر مادرش آمد و گريست و گفت : تو به من مهربان بودى ، خدا تو را رحمت كند و گريه كرد . سپس قبرش را اصلاح كرد . و از بريره روايت كرده است كه گفت : وقتى رسول اللّه صلّى اللّه عليه و آله مكه را فتح كرد ، نزد قبرى آمد و در كنارش نشست و مردم نيز در اطرافش نشستند و در اين حال او گريه مىكرد . پس از مدتى بلند شد و در اين حال عمر نزد او رفت و گفت : چه چيزى باعث گريهء شما شده است يا رسول الله ؟ فرمود :\r\n","page_name":" 239 ","page_number":239},
  {"content":"\r\n\r\n( 1 ) ظاهرا اين روايت كه كازرونى از ابن عباس نقل كرده است . همان روايتى است كه صدوق در إكمال الدين از عكرمه از ابن عباس نقل كرده است . در آنجا آمده است : هنگامى كه رسول اللّه صلّى اللّه عليه و آله به شش سالگى رسيد ، مادرش او را نزد دايىهايش از بنى نجار برد و هنگام بازگشت در ابواء كه بين مكه و مدينه است ، درگذشت .\r\n( 2 ) پس از آن رسول الله صلّى اللّه عليه و آله از طرف پدر و مادر يتيم شد و محبت و دلسوزى عبد المطلّب نسبت به وى بيشتر شد و به عنوان مثال در كنار كعبه براى عبد المطلّب زيراندازى پهن مىشد كه به احترام وى هيچ كس در بر آن نمىنشست و فرزندانش تا وقتى كه او در آنجا نشسته بود ، دورش را مىگرفتند ، امّا رسول اللّه صلّى اللّه عليه و آله كه طفلى بيش نبود مىآمد و بر جايگاه عبد المطلّب مىنشست ! اين امر بر عموهايش گران مىآمد و براى همين او را نگه مىداشتند تا چنين كارى نكند ، ولى عبد المطلّب به آنها مىگفت : فرزندم را آزاد بگذاريد . به خدا قسم كه او داراى شأن و مقام بزرگى است ! من مىبينم كه روزى خواهد آمد در حالى كه او بزرگ شما است . من عزت و سربلندىاش را مىبينم كه بر همهء مردم برترى دارد . « 1 »\r\n( 3 ) سپس او را نزد خود مىبرد و در كنار خود مىنشانيد و دست بر كمرش مىكشيد و او را مىبوسيد و مىگفت : هيچ‌گاه كسى را از او خوشبوتر و پاك‌تر نديدم و بدنى را نرم‌تر و خوشبوتر از بدن وى نديدم ! آن‌گاه او را بر دوش خود سوار مىكرد و هفت دور طواف مىداد . اين رفتار وى ادامه داشت تا اين كه وفات كرد .\r\n( 4 ) هنگامى كه او در آستانهء مرگ قرار گرفت و محمد صلّى اللّه عليه و آله در كنارش بود ، قاصدى را به دنبال ابو طالب فرستاد . او در حالى كه گريه مىكرد به ابو طالب گفت : اى ابو طالب ! مواظب باش كه محمد در نظر تو همانند جچرگوشه‌ات باشد . من در ميان همهء فرزندانم تو را برگزيده‌ام ، زيرا كه تو و پدرش از يك مادر بوديد .\r\n\r\n\r\n","description":"","footnote":"\r\nاين قبر مادرم است كه از خدا اجازه خواستم به زيارتش بروم و اجازه داده شد . چنانچه در بحار الانوار ، ج 15 ، ص 162 از المنتقى در فصل سوم كه در مورد حوادث سال ششم از زندگى رسول الله صلّى اللّه عليه و آله است به اين مطلب اشاره شده است . و مسلم در صحيح خودش ، زيارت قبر به وسيله رسول اللّه را چنين بيان مىكند : از خدايم اجازه خواستم كه به زيارت قبر مادرم بروم و اجازه داده شدم و شما به زيارت قبور برويد كه شما را به ياد مرگ مىاندازد . ( صحيح مسلم ، ج 2 ، ص 671 و 679 ) طبرسى هم اين مطلب را از او در اعلام الورى ، ج 1 ، ص 593 نقل كرده است و همچنين إربلى در كشف الغمة ، ج 1 ، ص 16 بدان اشاره كرده است .\r\n( 1 ) . كلينى با سندى از امام صادق مثل همين مطلب را ذكر كرده است ( اصول كافى ، ج 1 ، ص 448 ) . و مثل همين مطلب را يعقوبى در تاريخش آورده است ( تاريخ يعقوبى ، ج 2 ، ص 9 ) . و كلينى در مورد تاريخ وفات آمنة گفته است : در حالى مادرش آمنه فوت كرد كه وى چهارساله بود ( اصول كافى ، ج 1 ، ص 439 ) .\r\n","page_name":" 240 ","page_number":240},
  {"content":"\r\n\r\n( 1 ) اى ابو طالب ! اگر ايام او را درك مىكردم ، هرآينه از بصيرترين و آگاه‌ترين مردم نسبت به امر وى بودم و اگر تو توانستى از او پيروى كنى ، اين كار را انجام بده و او را با دست و زبان و اموالت يارى كن . به خدا قسم كه او به زودى بر شما سرورى خواهد يافت و به مقامى دست خواهد يافت كه هيچ يك از پدرانم بدان نرسيده‌اند .\r\nاى ابو طالب ! هيچ يك از پدرانت را نمىشناسم كه پدر و مادرش اين چنين فوت كرده باشند ، لذا تنهايىاش را به خوبى درك كن .\r\nآن‌گاه گفت : آيا وصيتم را قبول كردى ؟ گفت : بله و خداوند را بر اين امر گواه مىگيرم .\r\n( 2 ) سپس عبد المطلب گفت : دستت را بده و آن‌گاه دست محمد صلّى اللّه عليه و آله را در دست ابو طالب گذاشت و گفت : حالا با خيال آسوده مىميرم ! و دائما رسول الله را مىبوسيد و مىگفت :\r\nشهادت مىدهم كه تا حال هيچ كدام از فرزندانم را نبوسيده‌ام كه خوشبوتر و زيباتر از تو باشد و سپس جان به جان آفرين تسليم كرد و در اين زمان رسول الله صلّى اللّه عليه و آله هشت‌ساله بود . « 1 » كلينى هم در كافى همين را مىگويد . « 2 »\r\n( 3 ) پس از آن ، ابو طالب او را ملازم خويش كرد و هيچ لحظه‌اى از شب يا روز او را از خود جدا نمىكرد و حتى او را در كنار خويش مىخوابانيد تا اين كه به بلوغ رسيد و در مورد نگهدارىاش به هيچ كس اطمينان نمىكرد . « 3 »\r\n\r\n\r\n","description":"","footnote":"\r\n( 1 ) . مجلسى از كازرونى در المنتقى نقل مىكند كه عبد المطلّب در 82 سالگى فوت كرد و ام يمن مىگفت :\r\nرسول اللّه صلّى اللّه عليه و آله را ديدم كه پايين پاى عبد المطلّب اشك مىريخت و از رسول اللّه سؤال شد كه آيا مرگ عبد المطلّب را در خاطر دارى ؟ گفت : بله ، من در آن هنگام هشت‌ساله بودم ( بحار الانوار ، ج 15 ، ص 162 به نقل از المنتقى ، فصل سوم ) و اين مطلب را از العدد القويه نقل كرده و اضافه نموده است : و عبد المطلّب در گورستان حجون به خاك سپرده شد ( بحار الانوار ، ج 15 ، ص 156 ) .\r\n( 2 ) . اصول كافى ، ج 1 ، ص 439 .\r\n( 3 ) . سپس مرحوم صدوق با سندى از ابن اسحاق از عباس بن عبد الله از پدرش عبد الله بن معبد از پدرش معبد بن عباس بن عبد المطلب - يا بعضى از خاندانش - نقل مىكند : زيراندازى براى عبد المطلب در سايهء كعبه پهن مىشد و به احترام وى هيچ كدام از فرزندانش بر آن نمىنشستند و تنها رسول الله صلّى اللّه عليه و آله وقتى از راه مىرسيد ، بر آن مىنشست . عموهايش او را نگه مىداشتند تا از اين كارش جلوگيرى كنند ، امّا جدش عبد المطلّب مىگفت : پسرم را رها كنيد و آن‌گاه به كمرش مىزد و مىگفت : اين پسرم داراى شأن و مقام بزرگى است .\r\nسپس مىگويد : عبد المطلّب وفات كرد در حالى كه نبى اكرم صلّى اللّه عليه و آله هشت‌ساله بود و اين واقعه در سال هشتم عام الفيل رخ داد . ( اين خبر در سيرهء ابن هشام ، ج 1 ، ص 178 و در تهذيب السيرة ، ص 41 آمده است ) .\r\n","page_name":" 241 ","page_number":241},
  {"content":"\r\n\r\n( 1 ) ابن اسحاق مىگويد : عبد المطلّب دائما در مورد رسول الله به ابو طالب سفارش مىكرد و اين بدان خاطر بود كه عبد الله و ابو طالب از يك مادر به نام فاطمه دختر عمرو مخزومى بودند .\r\nرسول الله صلّى اللّه عليه و آله بعد از عبد المطلّب با عمويش ابو طالب زندگى مىكرد و ابو طالب در همه حال از او مراقبت مىكرد .\r\nبعد از مرگ عبد المطلّب ، كوچك‌ترين فرزندش ، عبّاس ، منصب سقايت را به عهده گرفت . « 1 »\r\n( 2 ) يعقوبى مىنويسد : عبد المطلّب به ابو طالب در مورد حفاظت از رسول الله صلّى اللّه عليه و آله سفارش كرد و گفت : اى عبد مناف ( ابو طالب ) ، تو را پس از خود سفارش مىكنم به آن كه پس از پدرش تنها\r\n\r\n\r\n","description":"","footnote":"\r\nسپس شيخ صدوق مىگويد : ابو طالب مؤمن بود ، امّا ايمانش را مخفى نگاه مىداشت و اظهار شرك مىكرد تا بيشتر بتواند از رسول الله صلّى اللّه عليه و آله حمايت كند .\r\nسپس با سندى از اصبغ بن نباته از قول امير المؤمنين روايت مىكند كه آن حضرت فرمود : به خدا قسم كه پدرم و جدم عبد المطلّب و هاشم و عبد مناف هيچ‌گاه بت‌پرستى نكردند . از او سؤال شد كه در اين صورت چه چيزى را مىپرستيدند ؟ فرمود : بر دين ابراهيم بودند و به سوى كعبه نماز مىگذاردند و به آن تمسك مىجستند .\r\nسپس با سندى از امام صادق عليه السّلام روايت مىكند كه فرمود : ابو طالب كفر خويش را اظهار و ايمانش را مخفى نگاه مىداشت و هنگامى كه وى وفات كرد ، خداوند به رسول الله صلّى اللّه عليه و آله امر كرد كه از مكه مهاجرت كن ، زيرا كه در آن پشتيبانى ندارى ! و آن حضرت به مدينه هجرت كرد ( إكمال الدين ، ص 169 - 172 ) .\r\nو در خصال با سندى از امام صادق عليه السّلام روايت شده است كه فرمود : جبرئيل بر رسول الله صلّى اللّه عليه و آله نازل شد و گفت : اى محمد ! خداوند عزّ و جلّ در پنج موضع از تو مواظبت كرده است : در شكم مادرت آمنه دختر وهب فرزند عبد مناف و در صلبى كه تو را قرار داده كه همان صلب عبد اللّه فرزند عبد المطلب بوده است و در دامنى كه متكفل نگه‌دارى از تو شده كه همان عبد المطلّب بن هاشم بوده است و در خانه‌اى كه تو را به آن پناه داده است ، كه همان منزل عبد مناف بن عبد المطلّب ، ابو طالب بوده است و در برادرى كه در جاهليت براى تو برگزيده است . گفته شد كه يا رسول الله ، اين برادرت كيست ؟ فرمود : اسم اين شخص جلّاس بن علقمه بوده است الخصال ، ج 1 ، ص 292 - 294 .\r\nمثل همين مطلب را با سندى ديگر در معانى الأخبار ، ص 45 و الأمالي ، ص 6 مىبينيم و كلينى آن را در اصول كافى ، ج 1 ، ص 446 آورده است و حميرى در قرب الاسناد ، ص 61 - 62 ، رقم 173 ، با سندى از امام صادق عليه السّلام آورده است كه رسول الله صلّى اللّه عليه و آله فرمود : من از سوى خدا چهار چيز را هديه گرفته‌ام و در آينده ان شاء الله خداوند آنها را به من بازخواهدگردانيد گردانيد . آنها عبارتند از : آمنه دختر وهب ، عبد الله بن عبد المطلّب ، ابو طالب بن عبد المطلّب و مردى از انصار كه بين من و او قضيهء شيرينى رخ داده است . طبرسى در اعلام الورى ، ج 1 ، ص 53 از هشام بن عروه از پدرش نقل مىكند كه رسول الله صلّى اللّه عليه و آله فرمود : مادامىكه ابو طالب زنده بود ، قريشىها نمىتوانستند به من آسيبى برسانند « دلائل النبوه ، ج 2 ، ص 350 » .\r\n( 1 ) . اين منصب در اختيار وى بود تا اسلام حاكم شد و رسول الله صلّى اللّه عليه و آله نيز اين منصب را براى وى قرار داد و اين منصب هنوز هم در اختيار آل العباس مىباشد . « سيرهء ابن اسحاق ، ج 1 ، ص 189 » .\r\n","page_name":" 242 ","page_number":242},
  {"content":"\r\n\r\nمانده است . پدرش او را در حالى مفارقت كرده كه در گهواره بود ، لذا من براى او دلسوزى چون مادر بودم كه فرزندش را به جگر و دلش نزديك مىكند ، اى ابو طالب ، من بيشتر از ديگر فرزندانم به تو اميدوارم .\r\n( 1 ) يعقوبى در ادامه مىنويسد : ابو طالب را به سقايت زمزم وصيت كرد و امور كعبه و سرپرستى آن را به فرزندش زبير سپرد .\r\nمرگ عبد المطلّب بر قريش بسيار گران آمد و او را با آب و سدر غسل دادند و با دو برد يمانى كفن كردند كه ارزش آنها هزار مثقال طلا بود ! و آن قدر مشك بر وى ريختند كه تمام جسدش را پوشانيد و براى اكرام و بزرگداشت وى و از آنجا كه به خاك سپردن وى بر ايشان سنگين بود ، او را چند روزى بر سر دست‌هاى خود حمل مىكردند . « 1 »\r\nپس از خاكسپارى عبد المطلّب ، فرزندش زبير به كنار كعبه آمد و ادعاى رياست نمود و به همراه وى وليد بن ربيعه مخزومى و ابن جدعان تيمى چنين ادعايى كردند .\r\n( 2 ) بعد از عبد المطلّب ، عموى رسول الله ، ابو طالب سرپرستىاش را بر عهده گرفت و او بهترين سرپرست بود . ابو طالب مردى شريف و بزرگوار و در عين فقر ، با مهابت و مطاع دست گرفته بود . « 2 » فاطمه دختر اسد فرزند هاشم ، همسر ابو طالب و مادر فرزندش « 3 » تربيت او را به دست گرفته بود .\r\n( 3 ) ابن شهر آشوب از اوزاعى « 4 » نقل مىكند كه گفت : نبى اكرم صلّى اللّه عليه و آله تحت سرپرستى عبد المطلّب بود و هنگام كه به صد و دو سالگى رسيده بود و در اين حال رسول الله صلّى اللّه عليه و آله هشت\r\n\r\n\r\n","description":"","footnote":"\r\n( 1 ) . از رسول الله صلّى اللّه عليه و آله روايت شده است كه فرمود : خداوند جدّم عبد المطلب را به صورت يك امت واحد مبعوث مىكند و او داراى هيبت انبياء و اشرافيت پادشاهان مىباشد ( تاريخ يعقوبى ، ج 2 ، ص 13 ) و مرحوم كلينى نيز اين مطلب را در اصول كافى از سه طريق و با الفاظ شبيه به هم ذكر مىكند ( اصول كافى ، ج 1 ، ص 446 - 446 ) .\r\n( 2 ) . از على عليه السّلام روايت شده است كه فرمود : پدرم در حالى كه فقير بود به سيادت رسيد و هيچ فقيرى قبل از او به سيادت و برترى نرسيد ( تاريخ يعقوبى ، ج 2 ، ص 14 ) .\r\n( 3 ) . فاطمهء دختر اسد مسلمان شد و هنگامى كه وفات كرد ، رسول الله صلّى اللّه عليه و آله درباره‌اش فرمود : امروز مادرم وفات كرد ! سپس او را با پيراهنش كفن كرد و در قبرش رفت و در لحد آن خوابيد . به او گفته شد : يا رسول اللّه ، چرا تا اين اندازه در مرگ فاطمه جزع و بىتابى مىكنى ؟ فرمود : او مادرم بود ، زيرا فرزندانش را گرسنه نگاه مىداشت و مرا سير مىكرد و آنها را رها مىكرد و به من روغن معطّر مىماليد ! ( تاريخ يعقوبى ، ج 2 ، ص 14 ) .\r\n( 4 ) . عبد الرحمن بن عمرو بن ابى عمرو أوزاعى فقيه ، يكى از ثقات جليل و از متقدمين بود كه در سال 157 وفات كرد « تقريب التهذيب » .\r\n","page_name":" 243 ","page_number":243},
  {"content":"\r\n\r\nساله بود ، تمام فرزندانش را جمع كرد و گفت : محمد يتيم است و شما بايد به او پناه دهيد و او را بىنياز كنيد و وصيت‌هايم را در مورد او مراعات كنيد .\r\n( 1 ) ابو لهب گفت : من از او نگهدارى مىكنم ! عبد المطلّب گفت : شرّ خودت را از او بازدار !\r\nعباس گفت : من از او نگهدارى مىكنم . گفت : تو مردى خشن هستى و شايد او را اذيت كنى !\r\nپس از آن ابو طالب گفت : من از او نگهدارى مىكنم . گفت : بلى تو بايد از او نگه‌دارى كنى .\r\nابو طالب او را تحت حمايت خود گرفت و با جان و مال و آبرويش به حمايت از او در مقابل يهوديانى كه به دشمنى با او در كمين نشسته بودند ، پرداخت و از او در مقابل پسر عموها و تمام عرب كه نسبت به عنايت‌هاى نبوت كه به وى داده شده بود ، حسادت مىورزيدند ؛ حمايت مىكرد .\r\n( 2 ) از خرگوشى در « شرف المصطفى » روايت شده است كه وقتى لحظات مرگ عبد المطلّب فرا رسيد ، فرزندش ابو طالب را به حضور فرا خواند و گفت : اى فرزندم ! تو علاقه شديد مرا نسبت به محمد مىدانى و حال بايد مواظب باشى كه چگونه از او حفاظت مىكنى ! ابو طالب گفت : پدرم ! مرا در مورد حفاظت از محمد سفارش نكن ، زيرا كه او فرزندم و برادرزاده‌ام است .\r\nهنگامى كه عبد المطلّب فوت كرد ، ابو طالب از تمام جهات محمد صلّى اللّه عليه و آله را بر خود و خانواده‌اش مقدم مىداشت و هنگامى كه مىخواستند غذا بخورند ، مىگفت : منتظر بمانيد تا محمد بيايد و پس از آن كه او مىآمد ، شروع به غذا خوردن مىكردند . « 1 »\r\n( 3 )\r\n\r\nاوّلين سفر نبى اكرم صلّى اللّه عليه و آله با عمويش به شام\r\nمرحوم صدوق در إكمال الدين با سندى از ابن عباس از پدرش عباس فرزند عبد المطلب از ابو طالب نقل مىكند كه گفت : در سال هشتم از ميلاد نبى اكرم صلّى اللّه عليه و آله براى تجارت به سوى شام آماده شدم و در اين هنگام هوا بسيار گرم بود . هنگامى كه مىخواستم حركت كنم ، بعضى از اقوام از من سؤال كردند كه با محمّد چه مىكنى ؟ و او را نزد چه كسى مىگذارى ؟\r\nگفتم : نمىخواهم او را نزد كسى بگذارم ، بلكه همراه خود مىبرم . گفته شد : او نوجوان كم‌سن‌وسالى است و چطور مىخواهى كه او را در اين هواى گرم با خود ببرى ؟\r\nگفتم : به خدا قسم ، او را هرگز از خودم جدا نمىكنم و مركبى براى او تهيه مىكنم . در ضمن ، پارچه‌هايى از كتان براى او در نظر گرفتم . كاروان ما مركب‌هاى زيادى داشت و به خدا\r\n\r\n\r\n","description":"","footnote":"\r\n( 1 ) . مناقب آل ابى طالب ، ج 1 ، ص 35 - 36 .\r\n","page_name":" 244 ","page_number":244},
  {"content":"\r\n\r\nقسم ، شترى كه محمد صلّى اللّه عليه و آله بر آن سوار بود در جلوى من حركت مىكرد و آن قدر سريع مىرفت كه از همه جلو مىزد . هنگامى كه گرماى هوا شديد مىشد ، يك تكيه ابر كه همانند برف سفيد بود ، بر بالاى سرش قرار مىگرفت و همراه او سير مىكرد و از او جدا نمىشد . « 1 »\r\nحميرى در قرب الاسناد با سندى از امام كاظم عليه السّلام نقل مىكند كه در مورد معجزات قبل از بعثت فرمود : آن حضرت به همراه كاروانى به سوى شام حركت كرد و هنگامى كه به نزديكىهاى دير بحيراى ترسا رسيدند ، در كنار آن فرود آمدند . بحيرا به كتاب‌هاى پيشين آگاه بود و در تورات خوانده بود كه محمد صلّى اللّه عليه و آله از كنار دير او خواهد گذشت و الآن همان زمان است ؛ بنابراين افراد كاروان را به غذا دعوت كرد و خودش در جست و جوى فردى بود كه صفات ذكر شده در تورات را در او ببيند ، اما او را نيافت .\r\nپس به آنها گفت : آيا كسى نزد اثاث‌هاى شما باقى مانده است ؟ گفتند : بچهء يتيمى باقى مانده است . بحيرا بيرون رفت تا از احوالش مطّلع گردد . او ديد كه محمّد صلّى اللّه عليه و آله خوابيده و ابرى بر بدنش سايه افكنده است . پس به افراد كاروان گفت : برويد و طفل يتيم را هم بياوريد . وقتى كه او را به سوى دير مىآوردند ، ابر هم با او مىآمد و بر بدنش سايه افكنده بود ! بحيرا آنان را از شأن و مقام محمّد صلّى اللّه عليه و آله آگاه كرد و گفت كه او به زودى به پيامبرى مبعوث خواهد شد و حالت و صفات او را توضيح داد . « 2 »\r\n( 1 ) در تفسيرى كه به امام حسن عسكرى عليه السّلام منسوب است از قول پدرش امام هادى عليه السّلام آمده است كه رسول الله صلّى اللّه عليه و آله به عنوان شريك خديجه دختر خويلد براى تجارت به شام مىرفت و فاصلهء مكه تا بيت المقدس به اندازهء يك ماه بود . در اين مسير دشت‌هايى وجود داشت كه بسيار گرم بود و در آن بادهاى شديد مىوزيد و گرد و خاك و شن را به چهرهء مسافران مىپاشيد . در اين ميان خداوند متعال ابرى را مىفرستاد تا بر رسول الله صلّى اللّه عليه و آله سايه اندازد و به همراه او حركت كند و او را از سوزش آفتاب حفظ نمايد . بادهايى كه گرد و خاك به همراه داشتند ، وقتى به محمد صلّى اللّه عليه و آله مىرسيد ، آرام مىشد و به صورت نسيمى سرد بر وى مىوزيدند .\r\nبه طورى كه افراد قافله‌هاى قريش مىگفتند : در پناه محمّد صلّى اللّه عليه و آله بودن بهتر از به چادر رفتن است . براى همين به كنارش مىرفتند و به او پناه مىبردند و نسيم به آنها مىوزيد ، اگر چه آن تكّه ابر تنها بر او سايه مىانداخت . « 3 »\r\n\r\n\r\n","description":"","footnote":"\r\n( 1 ) . إكمال الدين ، ص 178 و الخرائج و الجرائح ، ج 1 ، ص 71 ، حديث 130 و بحار الانوار ، ج 15 ، ص 214 .\r\n( 2 ) . قرب الاسناد ، ص 251 ، حديث 1232 .\r\n( 3 ) . تفسير امام ، 60 ، چنان كه در بحار الانوار ، ج 17 ، ص 308 هم آمده است .\r\n","page_name":" 245 ","page_number":245},
  {"content":"\r\n\r\n( 1 ) در روايتى از ابن عباس از ابو طالب آمده است كه گفت : هنگامى كه به بصراى شام « 1 » نزديك شديم ، به صومعه‌اى رسيديم و زير درخت بزرگى كه نزديك به دير ترسا بود ، فرود آمديم . اين درخت كم شاخه و بدون ميوه بود و قافله‌ها زير سايهء آن اقامت مىكردند . هنگامى كه بحيراى ترسا « 2 » ما را ديد ، غذايى تهيه كرد و پيش ما آمد و آن را با هم خورديم .\r\nسپس گفت : پسركم ! در مورد سه چيز از تو سؤال مىكنم و تو را به لات و عزّى قسم مىدهم كه جوابم را بدهى . رسول الله صلّى اللّه عليه و آله ناراحت شد و گفت : مرا به اين دو بت قسم مده ، به خدا قسم كه آنها مبغوض‌ترين چيزها نزد من هستند . آنها دو بت ، سنگى مىباشند و ارزشى ندارند .\r\n( 2 ) بحيرا گفت : اين يك نشانه . سپس گفت : پس تو را به خدا به پرسش‌هايم پاسخ بده .\r\nرسول الله صلّى اللّه عليه و آله گفت : هر چه مىخواهى سؤال كن . به درستى تو مرا به خدايم قسم دادى كه هيچ چيزى شبيه او نيست . بحيرا گفت : مرا از خواب و بيدارى و كارها و شغل‌هايت آگاه كن .\r\nرسول الله صلّى اللّه عليه و آله او را از تمام اين مطالب آگاه كرد و تمام آنها موافق با آن چيزهايى بودند كه بحيرا در كتاب‌ها يافته بود . پس بحيرا به دست و پاى او افتاد و همواره دست‌ها و پاهايش را مىبوسيد و مىگفت : تو دعوت ابراهيم و بشارت عيسى هستى . تو مقدس و از پليدىهاى جاهليت پاك هستى .\r\n( 3 ) سپس متوجه من شد و گفت : چه نسبتى با اين پسر دارى كه اصلا از او جدا نمىشوى ؟\r\nابو طالب مىگويد كه گفتم : او پسرم است . بحيرا گفت : او پسرت نيست و نبايد كه پدر و مادرش در قيد حيات باشند . گفتم : او برادرزاده‌ام است و پدرش در حالى كه مادرش به وى حامله بود درگذشت و مادرش در شش سالگى وى وفات كرد . گفت : حالا راست گفتى و همين طور است . من به تو سفارش مىكنم كه فورا او را به وطنش بازگردانى ، زيرا يهوديان بيشتر از اين ، صفات او را مىدانند و به وى صدمه مىزنند ! ابو طالب مىگويد كه گفتم : هرگز ، خداوند هيچ‌گاه او را وانمىگذارد !\r\n( 4 ) سپس به سوى شام حركت كرديم و وقتى كه به شام رسيديم ، مردم به دورش جمع شدند و\r\n\r\n\r\n","description":"","footnote":"\r\n( 1 ) . بصرى همان شهر حوران است كه بدون جنگ در پنج روز باقى مانده از ربيع الاول سال سيزدهم هجرى فتح شد و اين اولين شهر شام بود كه فتح گرديد و رسول الله دو بار به آنجا رفته بود كه اين اولين بار بوده است .\r\n( 2 ) . مسعودى او را از قبيلهء عبد قيس از عرب‌هاى شام دانسته است و اسم او را به فتح باء و كسر حاء ضبط كرده است ، امّا اشتباها به صورت اسم تصغير مشهور شده است . « مروج الذهب ، ج 2 ، ص 102 » .\r\n","page_name":" 246 ","page_number":246},
  {"content":"\r\n\r\nبه صورت رسول اللّه نگاه مىكردند . در اين حال يكى از أحبار بزرگ كه اسمش « نسطور » بود ، پيش آمد و بدون آن كه سخنى بگويد ، تنها به محمد صلّى اللّه عليه و آله نگاه مىكرد . او اين كار را سه روز متوالى انجام داد و در روز سوم به دنبال او حركت مىكرد و گويى كه مىخواهد چيزى را از او سؤال كند . جلو رفتم و گفتم : اى مرد گويى چيزى را از او طلب مىكنى ؟ گفت : بله ، من مىخواهم بدانم كه اسمش چيست ؟ گفتم : اسمش محمد بن عبد اللّه است . رنگ چهره‌اش عوض شد و آن‌گاه گفت : آيا ممكن است به او بگويى كه شانه‌اش را به من نشان بدهد .\r\nرسول الله شانه‌اش را به او نشان داد و هنگامى كه مهر نبوّت « 1 » را ديد بر دست و پايش افتاد و دائما گريه مىكرد و او را مىبوسيد .\r\nسپس گفت : اى مرد . هر چه زودتر اين پسر را به وطنش بازگردان . اگر مىدانستى كه او در سرزمين ما چقدر دشمن دارد ، هرگز او را به اينجا نمىآوردى .\r\n( 1 ) سپس با سندى از يعلى بن سيابه « 2 » نقل مىكند : در سالى كه رسول الله صلّى اللّه عليه و آله به شام رفت ، خالد بن أسيد بن ابى العاص و طليق بن ابى سفيان بن اميه نيز به همراه قافله بودند . آنها نقل مىكنند كه وقتى به وسط بازار بصرى رسيديم ، افرادى به ما گفتند كه به همراه ما به كنيسهء بزرگ بياييد . ما با آنها رفتيم تا به كنيسهء بسيار بزرگى وارد شديم . بزرگشان در وسط نشسته بود و در حالى كه شاگردانش دور او را گرفته بودند و به كتاب بزرگى كه در مقابلش باز بود ، نگاه مىكرد . پس از ورود ما سرش را بالا گرفت و گاهى به ما نگاه مىكرد و گاهى به كتاب مىنگريست . سپس به اصحابش گفت : كارى نكرديد ، آن شخصى را كه مىخواستم ، نياورده‌ايد ؟ مطمئنم كه او الان در اين شهر است !\r\n( 2 ) سپس به ما گفت : شما چه كسانى هستيد ؟ گفتيم : افرادى از قريش ، گفت : از كدام طايفهء قريش ؟ گفتيم : از بنى عبد شمس . گفت : آيا افراد ديگرى هم با شما هستند ؟\r\nگفتيم : بله ، جوان يتيمى از بنى هاشم با ماست كه ما او را يتيم عبد المطلّب مىناميم . پس بلند\r\n\r\n\r\n","description":"","footnote":"\r\n( 1 ) . سهيلى در « الروض الانف » خبرى را در مورد مهر نبوت ذكر كرده است كه از آن استفاده مىشود كه اين مهر به صورت يك تخم كبوتر بر غضروف كتف چپش بوده است كه خال‌هاى سياه دور آن را گرفته و موهايى بر آنها روييده بوده است و ابن هشام مىگويد كه اين خال شبيه اثر باقى مانده از حجامت بوده است « سيرهء ابن هشام ، ج 1 ، ص 193 » .\r\n( 2 ) . در إكمال الدين آمده است كه يعلى النسابة و صحيح همان است كه در مناقب آل ابى طالب آمده است « ج 1 ، ص 40 » .\r\n","page_name":" 247 ","page_number":247},
  {"content":"\r\n\r\nشد و بر يكى از صليب‌ها تكيه كرد و در فكر فرو رفت ، در حالى كه هشتاد نفر از دانش‌آموزان و علماى دينى اطرافش را گرفته بودند . پس به ما گفت : بايد او را به من نشان دهيد . گفتيم : به چشم و او به همراه ما حركت كرد .\r\n( 1 ) در بازار بصرى محمد صلّى اللّه عليه و آله را ديديم كه ايستاده است . همين كه خواستيم به آن كشيش بگوييم كه اين محمد صلّى اللّه عليه و آله است ، او خودش از ما سبقت گرفت و گفت : قسم به مسيح كه اين همان است . پس به وى نزديك شد و سرش را بوسيد و گفت : تو مقدس هستى . سپس از وى سؤال‌هايى كرد و نبى اكرم صلّى اللّه عليه و آله هم جوابش را مىداد . ما شنيديم كه كشيش مىگفت : اگر زمان تو را درك كنم ، حق شمشيرم را ادا مىكنم ! سپس رو به ما كرد و گفت : آيا مىدانيد كه چه چيزى همراه اوست ؟ مرگ و زندگى به همراه اوست . هر كسى كه به وى ملحق شود ، صاحب زندگانى ابدى مىشود و هر كسى كه به او پشت كند به هلاكت و نيستى ابدى دچار مىشود . اين همان كسى است كه كشتار بزرگ همراه اوست ! سپس سرش را بوسيد و برگشت . « 1 »\r\n( 2 ) ابن اسحاق خبر بحيرا را بدون سند نقل كرده و گفته است : در بصراى شام صومعه‌اى بود كه هميشه ترسايى در آن زندگى مىكرد كه از علوم كتاب‌هاى نصرانيت آگاه بود و آن را به ترساهاى بعدى منتقل مىكرد .\r\n( 3 ) در آن زمان راهبى به نام بحيرا در آن صومعه زندگى مىكرد و با وجودى كه كاروان‌هاى زيادى از آنجا مىگذشتند ، به هيچ كدام توجه نمىنمود و با آنها صحبت نمىكرد . تا اين كه در آن سال ابو طالب به همراه يك كاروان تجارتى به سوى شام حركت كرد و دلش نيامد كه رسول اللّه صلّى اللّه عليه و آله را تنها بگذارد ، لذا او را هم به همراه خويش برد . هنگامى كه كاروان به نزديكى صومعه رسيد ، او كه در صومعه‌اش بود ، مشاهده كرد كه رسول الله صلّى اللّه عليه و آله كه ابرى بر سرش سايه افكنده است ، در ميان آنها مىباشد . آنها در زير درختى كه نزديك صومعه بود ، فرود آمدند و آن ابر بر تمام درخت سايه افكند و شاخه‌هاى درخت نيز در برابر رسول الله صلّى اللّه عليه و آله خم شد .\r\n\r\n\r\n","description":"","footnote":"\r\n( 1 ) . إكمال الدين ، ص 178 - 185 با تصرف و اختصار . و ابن شهر آشوب در مناقب آل ابى طالب ، ج 1 ، 38 - 39 خبر مربوط به بحيرا را از طبرى نقل كرده است و ظاهرا او همان طبرى امامى ، صاحب دلائل الامامة مىباشد و الّا خبر با آنچه كه در تاريخ طبرى آمده است ، مطابقت ندارد . و طبرسى اين مطلب را از ابن اسحاق نقل كرده است ( اعلام الورى ، ج 1 ، ص 65 ) . و همچنين إربلى در كشف الغمة ، ج 1 ، ص 22 همان مطالب ابن اسحاق را نقل كرده است . و اين خبر در سيره ابن هشام ، ج 1 ، 191 - 194 و در طبرى ، ج 2 ، ص 277 - 278 آمده و يعقوبى ، ج 2 ، ص 11 بدان اشاره كرده و مسعودى ، ج 1 ، ص 89 آن را مختصر نموده و گفته است : اسم بحيرا در ميان نصارى سرجيس بوده و در اين هنگام رسول اللّه دوازده‌ساله بوده است .\r\n","page_name":" 248 ","page_number":248},
  {"content":"\r\n\r\n( 1 ) پس از آن كه بحيرا اين منظره را ديد از صومعه‌اش پايين آمد و غذاى زيادى را آماده كرد و آن‌گاه قاصدى را به سوى قريشىها فرستاد و گفت : اى قريشىها ، من براى شما غذا تهيه كرده‌ام و دوست دارم كه همهء شما از كوچك تا بزرگ و از برده تا آزاد آن را بخوريد ! شما ميهمان من هستيد و من دوست داشتم كه به شما احترام بگذارم و براى شما غذايى تهيه كنم تا از آن بخوريد .\r\nافراد كاروان به سر سفره رفتند و رسول اللّه در زير درخت باقى ماند تا از اثاث‌ها محافظت كند . بحيرا گفت : اى قريشيان ! مبادا هيچ كدام از شما باقى مانده باشد . گفتند : اى بحيرا ! تمام كسانى كه بايد بيايند آمده‌اند و تنها يك نوجوان كم‌سن‌وسالى پيش اثاث‌ها باقى مانده است .\r\nاو گفت : وى را هم بياوريد و او هم بايد بر سر اين غذا حاضر شود . پس يكى از مردان رفت و محمد را هم با خود آورد .\r\n( 2 ) هنگامى كه بحيرا او را ديد ، به شدت در او خيره شد و دائما به قد و قامت او نگاه مىكرد و گويى كه صفت‌هايش را در او يافته بود . پس از آن كه افراد كاروان از غذا فارغ شدند و پراكنده گرديدند ، بحيرا نزد محمد صلّى اللّه عليه و آله آمد و گفت : پسرم ! تو را به حق لات و عزّى قسم مىدهم كه به پرسش‌هايم پاسخ بده . رسول الله صلّى اللّه عليه و آله گفت : مرا به لات و عزّى قسم مده . به خدا قسم كه چيزى نزد من مبغوض‌تر از آنها نمىباشد !\r\nبحيرا گفت : پس تو را به خدا به پرسش‌هايم پاسخ بده . گفت : هر چه مىخواهى سؤال كن .\r\nسپس بحيرا شروع به پرسش‌هايى در مورد خواب و بيدارى و حال و اوضاعش كرد و رسول الله صلّى اللّه عليه و آله هم به پرسش‌هايش پاسخ داد . تمام نشانه‌هايى كه بحيرا مىدانست در رسول الله صلّى اللّه عليه و آله وجود داشت و آن‌گاه به شانه‌اش نگاه كرد و مهر نبوت را بين دو كتفش و در همان جايى كه شنيده بود ، مشاهده كرد .\r\n( 3 ) پس از آن نزد عمويش رفت و گفت : اين پسر چه نسبتى با تو دارد ؟ گفت : پسرم است ، بحيرا گفت : او پسر تو نيست و نبايد كه پدر اين پسر زنده باشد ! ابو طالب گفت : او برادرزاده‌ام است . بحيرا گفت : پدرش چه شده است ؟ گفت : هنگامى كه مادرش او را حامله بود ، درگذشت . بحيرا گفت : درست گفتى . برادرزاده‌ات را به وطنش ببر و او را از جهودان دور نگه دار . به خدا قسم كه اگر او را ببينند و آن گونه كه من او را شناخته‌ام ، بشناسند ، به او صدمه مىزنند . اين برادرزاده‌ات داراى شأن و مقام بزرگى خواهد شد و تو بايد كه هر چه زودتر او\r\n\r\n","description":"","footnote":"","page_name":" 249 ","page_number":249},
  {"content":"\r\n\r\nرا به سرزمينش بازگردانى . پس از آن كه ابو طالب از تجارت خويش فارغ شد ، او را به سرعت به مكّه آورد . « 1 »\r\n( 1 ) ابن اسحاق خبر را به همين صورت به پايان مىبرد و طبرى نيز خبر را به همين صورت از او در كتاب تاريخش نقل مىكند . لكن بعد از آن روايت ديگرى را نقل مىكند كه آن را به ابى موسى اشعرى انصارى - مدنى - نسبت مىدهد و هيچ راوى ديگرى را ذكر نمىكند . او در آخر روايت مىگويد : راهب آن قدر اصرار كرد تا محمد صلّى اللّه عليه و آله را به مكه بازگردانيد و مقدارى روغن و غذا را ره توشهء او قرار داد و ابو بكر هم بلال را به همراه او فرستاد . « 2 »\r\n( 2 ) اين خبر را ديار بكرى در كتاب تاريخ الخميس روايت كرده و سپس از حافظ دمياطى نقل كرده است كه او بر اين خبر ، يعنى فرستادن بلال به همراه رسول اكرم صلّى اللّه عليه و آله به وسيله ابو بكر ، اشكال كرده و گفته است كه در آن روزگار ، ابو بكر مالك بلال نبود ، بلكه بلال بردهء امية بن خلف بود و ابو بكر بعد از سى سال او را از وى خريد ! سپس اضافه كرده است كه اصلا ابو بكر در آن سفر حضور نداشت و براى همين ذهبى در مورد اين خبر مىگويد : گمان مىكنم كه اين خبر جعلى است و بعضى از آن باطل است « 3 » و ترمذى هم آن را در سنن خويش نقل كرده و سپس گفته است : اين خبر خوب ، أما غريب است !\r\n( 3 ) طبرى از كلبى نقل كرده است كه ابو طالب رسول اللّه را با خويش به بصرى برد در حالى كه او نه‌ساله بود « 4 » و معروف اين است كه ابو بكر بيش از دو سال از رسول الله صلّى اللّه عليه و آله كوچك‌تر بود و در اين صورت چگونه اين قضيه مىتواند درست باشد ؟ !\r\n( 4 ) گروهى از مورخان - چنان كه گذشت - در اين روايت شك كرده‌اند كه از جملهء آنها ابو الفداء در تاريخ كبير مىباشد . در آنجا آمده است : يكى از راويان حديث ابو بكر بن ابى موسى از پدرش ابو موسى اشعرى مىباشد ، در حالى كه او در سال هفتم هجرى اسلام را\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 191 - 194 . اين خبر در سيره بدون سند ذكر شده است . و طبرى خبر را از طريق عبد الله بن ابى بكر به وى اسناد داده است و كازرونى هم آن را با سندى طولانى به داوود بن حصين نسبت داده است « بحار الانوار ، ج 15 ، ص 409 » .\r\n( 2 ) . تاريخ طبرى ، ج 2 ، 272 - 277 و سيرهء حلبية ، ج 1 ، ص 120 و سيرهء دحلان ، ج 1 ، ص 285 و الثقات تأليف ابن حبّان ، ج 1 ، ص 44 .\r\n( 3 ) . تاريخ الخميس ، ج 1 ، ص 259 و سيرهء حلبية ، ج 1 ، ص 120 و سيره مغلطاى ، ص 11 .\r\n( 4 ) . تاريخ طبرى ، ج 2 ، ص 278 .\r\n","page_name":" 250 ","page_number":250},
  {"content":"\r\n\r\nپذيرفته است و در اين صورت اين خبر بايد از مرسل‌هايى باشد كه صحابه آن را نقل كرده‌اند .\r\nوى با شك در اصل روايت گفته است : اين روايت - چنان كه راوى گمان كرده است - مشتمل بر اين است كه ابو طالب ، ابو بكر و بلال را به همراه پيامبر اكرم صلّى اللّه عليه و آله برگردانيد و اين در حالى است كه آنها در آن زمان از وى كوچك‌تر بوده‌اند و ابو بكر ، ده سال كوچك‌تر و بلال هم از اين كوچك‌تر بوده است و در اين صورت چگونه مىتوان قبول كرد كه ابو طالب نبى اكرم صلّى اللّه عليه و آله را به همراه اين دو طفل كوچك از آن مسير بسيار طولانى و صحراهاى ترسناك برگردانده است ؟ ! « 1 »\r\n( 1 ) پس اين روايت - چنان كه گذشت - از ابى موسى اشعرى است كه وى انصارى و مدنى بوده و معروف است كه هشت سال قبل از بعثت متولد شده است و هفت سال بعد از هجرت وارد مدينه شده است و سفر رسول اكرم صلّى اللّه عليه و آله و عمويش به شام 32 سال قبل از بعثت و 45 سال قبل از هجرت بوده است و اين سفر در بيش از پنجاه سال قبل از پيوستن ابو موسى به رسول اكرم صلّى اللّه عليه و آله رخ داده است و در اين صورت چگونه اين خبر بدون اسناد به فردى از ابو موسى اشعرى روايت گرديده است ؟ !\r\n( 2 ) روايت اوّلى از صدوق در إكمال الدين است و سندش به ابن عباس برمىگردد و در آخر روايت قول ابو طالب آمده است كه گفت : دربارهء وى عجله كردم تا او را به مكّه بازگردانيدم . « 2 »\r\nآن‌گاه ديار بكرى همين روايت را از ابن عباس نقل كرده ، اما در آخر آن آورده است :\r\nسپس در ابو بكر يقين و تصديق به نبى اكرم صلّى اللّه عليه و آله قبل از اعلام نبوتش ايجاد شد « 3 » و در اين صورت ايمان ابو بكر حتى قبل از نبوّت پيامبر اكرم صلّى اللّه عليه و آله بوده است ، تا چه رسد به ايمان على عليه السّلام ! براى همين صفورى شافعى گفته است : اسلام آوردن ابو بكر قبل از ميلاد على بن ابى طالب بوده است . « 4 » و نووى گمان كرده است كه سن ابو بكر در اين سفر پانزده سال و بلكه بيست سال بوده و براى همين گفته است : ابو بكر در پانزده سالگى ايمان آورد . « 5 » و همين خبر كه آن را از ابن عباس نقل كرديم ، بدون اين اضافه بود . معروف اين است كه ابو بكر بيش از دو سال كوچك‌تر از نبى اكرم صلّى اللّه عليه و آله بوده است و در اين سفر با آن حضرت نبوده است ، چنان كه\r\n\r\n\r\n","description":"","footnote":"\r\n( 1 ) . البداية و النهاية ، ج 2 ، ص 285 .\r\n( 2 ) . إكمال الدين ، ص 182 .\r\n( 3 ) . تاريخ الخميس ، ج 1 ، ص 261 .\r\n( 4 ) . نزهة المجالس ، ج 2 ، ص 147 .\r\n( 5 ) . الغدير ، ج 7 ، ص 272 .\r\n","page_name":" 251 ","page_number":251},
  {"content":"\r\n\r\nمغلطاى « 1 » در سيره و دمياطى « 2 » در كتاب تاريخ الخميس اين گونه روايت را نقل كرده‌اند و به نظر من اين حديث جعلى است ، چنان كه ذهبى « 3 » نيز بدان اشاره كرده است و اين از جعليات معاويه مىباشد و ابن ابى الحديد در شرح نهج البلاغه به نقل از مدائنى خبر آن را آورده است .\r\n( 1 )\r\n\r\nخداوند نبى اكرم صلّى اللّه عليه و آله را به سوى نيكىها سوق مىداد\r\nشريف رضى در نهج البلاغه از على عليه السّلام نقل مىكند كه آن حضرت در توصيف رسول الله صلّى اللّه عليه و آله فرمود :\r\n\r\n\r\n","description":"","footnote":"\r\n( 1 ) . سيرة مغلطاى ، ص 11 .\r\n( 2 ) . تاريخ الخميس ، ج 1 ، ص 259 .\r\n( 3 ) . همان ، ج 2 ، ص 259 و سيرهء حلبية ، ج 1 ، ص 120 و حسنى در سيره‌اش مىگويد : و لكن اين روايات با كثرت خود و شهرتى كه بين مورخان و مؤلفان سيره دارند ، اگر به اصول علم درايه عرضه شوند ، چيزى از آنها به اثبات نمىرسد ، چنان كه به بعضى از عيوب آنها در كتابمان الموضوعات فى الآثار و الاخبار و سيرة المصطفى ، ص 49 اشاره كرديم . و لكن او در ص 56 از قول خويش برگشته و گفته است : « اگر چه موضع شديدى را در كتاب خودم الموضوعات در برابر بعضى از رواياتى كه مدائنى آنها را از بعضى از كسانى كه ادعا مىكنند به همراه نبى اكرم صلّى اللّه عليه و آله بوده‌اند ، اتخاذ كردم ، اما من در مورد حديث بحيرا چنين موضعى را نمىگيرم .\r\nبا وجودى كه مورخان ديگرى از قبيل مرحوم صدوق در إكمال الدين و اتمام النعمة آنها را روايت كرده‌اند ، من احتمال مىدهم كه بحيرا نبى اكرم صلّى اللّه عليه و آله را ديده است و لكن رفتار وى با پيامبر چنان نبوده است كه با ديدن بعضى از علامت‌هايى كه در كتاب‌هاى تورات و انجيل و غيره آمده است ، انتظار نبوّت را از او داشته باشد . . . امّا بقيهء حوادث و خوارقى كه كتاب‌هاى تاريخى و حديثى آنها را نقل كرده‌اند و ادعا نموده‌اند كه در آن سفر رخ داده است ، اگر صحيح باشد مىبايست كه اثرى را در مكه و مجاور آن و بلكه در شبه جزيره به جاى مىگذاشت و هيچ مطلبى در اين باره ذكر نشده است . »\r\nآن‌گاه اين معنا را مفصلا بيان كرده و مىگويد : « آن حوادث و كراماتى كه راويان آن را ذكر مىكنند و به خصوص آنچه كه در راه شام واقع شده است ، هيچ اثرى را بر مكّىهايى كه در آن كاروان بوده‌اند ، نگذاشته است و هنگامى كه به شدت محمد صلّى اللّه عليه و آله را انكار و طرد مىكردند ، هيچ‌گاه وى به اين حوادث و كرامات احتجاج نكرد و هيچ يك از مورّخان نقل نكرده‌اند كه اين حادثه‌ها را از زبان همسفران پيامبر اكرم صلّى اللّه عليه و آله شنيده‌اند و همهء اينها ضعف اين اخبار را ثابت مىكند . »\r\nو مىگويد : « در كتابى كه در مورد اخبار جعلى تأليف كرده‌ام به بسيارى از آنچه كه محدثان و مورخان در مورد سفر نبى اكرم صلّى اللّه عليه و آله به شام نقل كرده‌اند ، اشاره نموده‌ام و گفته‌ام كه اين كاروان تجارتى از 180 نفر تشكيل شده بود و مىبايست كه هر حادثه يا كار خارق العاده‌اى كه برايشان پيش آمده ، بر سر زبان‌ها بيفتد . امّا حديث ابرى كه بر پيامبر سايه مىافكنده و آب‌هايى كه از دل صحرا جوشيده و جان ده‌ها نفر را نجات داده و درختان خشكى كه به سرعت سبز و ميوه‌دار شده است و امثال آن چنين وصفى نداشته است . »\r\nاز اين رو ما تنها حادثه سايه انداختن ابر به هنگام شدت حرارت خورشيد و به هنگام فرود آمدنش در زير درخت را روايت كرديم .\r\n","page_name":" 252 ","page_number":252},
  {"content":"\r\n\r\n« و لقد قرن اللّه به من لدن كان فطيما أعظم ملك من ملائكته ، يسلك به طريق المكارم و محاسن اخلاق العالم ليله و نهاره » « 1 » ، خداوند از همان هنگامى كه نبى اكرم صلّى اللّه عليه و آله طفل شيرخوارى بود ، يكى از بزرگ‌ترين فرشتگان خويش را مأمور محافظت از وى كرد كه او را در تمام اوقات شبانه روز به سوى كسب نيكىها و اخلاق پسنديده سوق مىداد .\r\n( 1 ) ابن ابى الحديد در شرح آن روايت مىكند كه بعضى از اصحاب امام باقر عليه السّلام از او در مورد قول خداوند متعال كه مىفرمايد :  « إِلَّا مَنِ ارْتَضى مِنْ رَسُولٍ فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ رَصَداً »  « 2 » ، جز پيامبرى را كه از او خشنود باشد و بىترديد از پيش رو و پشت سرش مراقبينى مىگمارد ، سؤال كردند . آن حضرت در جواب فرمود : خداوند فرشتگانى را موكل بر پيامبرانش مىكند كه از اعمالشان محافظت مىكنند و آنها را در تبليغ رسالتشان كمك و يارى مىكنند و فرشتهء بزرگى از هنگامى كه محمد صلّى اللّه عليه و آله از شير گرفته شد ، موكل وى گرديد كه او را به خيرات و مكارم اخلاق رهنمون مىشد و او را از شر و اخلاق سوء بازمىداشت .\r\n( 2 ) طبرى با سندى از محمد بن حنفيه از پدرش على عليه السّلام نقل مىكند كه فرمود : مىشنيدم كه رسول الله صلّى اللّه عليه و آله مىگويد : هيچ‌گاه قصد كارهايى كه اهل جاهليت آن را انجام مىدادند نكردم مگر دو بار و اين بدان خاطر بود كه در تمام اوقات خداوند بين من و آنچه كه مىخواستم انجام دهم حايل ايجاد مىكرد پس از آن قصد هيچ كار سوئى نكردم تا اين كه به رسالت الهى برگزيده شدم :\r\n( 3 ) در يكى از شب‌ها به غلامى از قريش كه به همراه من گوسفندانش را در كوه‌هاى مكه مىچراند گفتم : مواظب گوسفندان من هم باش تا به مكه بروم و شبى در مراسم جوان‌هاى مكه شركت كنم ، آمدم تا به اول مكه رسيدم و صداى ساز و آواز را از يكى از منازل شنيدم .\r\nپرسيدم چه خبر است ؟ گفتند : مراسم عروسى فلانى با دختر فلانى است . من هم به تماشا نشستم ، امّا خداوند بر گوش‌هايم مهر زد و به خواب رفتم و صبح با حرارت خورشيد بيدار شدم . به سوى رفيقم برگشتم . او گفت : چه كردى ؟ گفتم : هيچ كارى نكردم و جريان را برايش توضيح دادم .\r\n( 4 ) سپس در شب ديگرى به وى گفتم : مواظب گوسفندانم باش و خودم به سوى مكه رفتم . در\r\n\r\n\r\n","description":"","footnote":"\r\n( 1 ) . نهج البلاغه ، خطبهء قاصعه ، ص 192 .\r\n( 2 ) . جن ( 72 ) ، 27 .\r\n","page_name":" 253 ","page_number":253},
  {"content":"\r\n\r\nآن شب هم صداى ساز و آواز را از يكى از منازل شنيدم و نشستم تا آن را ببينم ، امّا خداوند بر گوشم مهر زد و بلافاصله به خواب رفتم و با طلوع خورشيد از خواب بيدار شدم . به سوى رفيقم رفتم و جريان را براى او توضيح دادم و بعد از آن قصد انجام هيچ كار سوئى نكردم تا اين كه به رسالت برگزيده شدم . « 1 »\r\n( 1 ) ابن اسحاق مىگويد : رسول الله در حالى دوران جوانىاش را گذرانيد ، خداوند او را از آلودگى به زشتىهاى جاهليت حفظ مىكرد ، زيرا مىخواست كه او را به رسالت برگزيند و هنگامى كه دوران جوانىاش را گذرانيد ، به با مروّت‌ترين و خوش‌اخلاق‌ترين و كريم‌ترين و صبورترين و راستگوترين و امانتدارترين فرد قريش تبديل شده بود و در ميان قومش به لقب « امين » معروف شد . او از فحشا و اخلاق‌هاى زشتى كه مردان به آن مبتلا بودند ، پاك بود و خداوند براى تكريم و تنزيه وى همهء صفات خوب را در وى جمع كرده بود . « 2 »\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 279 و ابن ابى الحديد هم اين مطلب را از وى نقل كرده است ، ج 13 ، ص 207 .\r\n( 2 ) . سيرهء ابن اسحاق ، ج 1 ، ص 194 . سپس مىگويد : براى من نقل شده است كه رسول الله صلّى اللّه عليه و آله در ايام كودكى از انجام كارهاى سوء بازداشته مىشده است و خود آن حضرت صلّى اللّه عليه و آله فرموده است : بچه‌هاى قريش سنگ‌هايى را براى بازى كردن حمل مىكردند و من هم همراه آنها بودم . مىبايست كه دامن‌هايمان را بالا مىگرفتيم و سنگ را با آن حمل مىكرديم كه در نتيجه كشف عورت مىشد . و من كه مىخواستم به بچه‌ها كمك نمايم و سنگى را با دامنم حمل كنم ، مورد خطابى قرار گرفتم كه گفت : دامنت را رها كن . من او را نديدم ، اما دامنم را محكم كردم و با دوشم سنگ‌ها را حمل مىكردم و تنها من بودم كه دامنم را بالا نگرفته بودم .\r\nو سهيلى در الروض الانف در تعليقه‌اى بر اين قضيه مىگويد : « و اين قصه در حديث صحيحى وارد شده است كه به هنگام تعمير كعبه ، رسول الله به همراه ديگران ، سنگ‌ها را حمل مىكرد . آنها دامن خود را بر دوش مىانداختند تا سنگ را بر آن بگذارند ، اما رسول الله سنگ‌ها را با دوش حمل مىكرد و در عين حال دامنش را هم محكم بسته بود . در اين حال عباس به وى گفت : برادرزاده‌ام ، چرا دامنت را بر دوشت نمىاندازى ؟ او همين كه اين كار را انجام داد ، بر زمين افتاد و از حال رفت !\r\nعباس او را بلند كرد و گفت : تو را چه شد ؟ نبى اكرم صلّى اللّه عليه و آله گفت كه از سوى آسمان به وى خطاب شد كه اى محمد ! دامنت را محكم ببند ! سپس گفت : دامنم دامنم ! و دامنش را محكم كرد و آن‌گاه بلند شد و به حمل سنگ‌ها پرداخت . » سپس مىگويد : « اگر حديث ابن اسحاق صحيح باشد ، آن قضيه در ايام كودكىاش كه با بچه‌ها بازى مىكرده است ، رخ داده است . پس بايد بگوييم كه اين حادثه دو بار رخ داده است : يكى در دوران كودكىاش و ديگرى در ابتداى جوانىاش ( ! ) كه مشغول تعمير كعبه بوده‌اند . » و قسطلانى قريب به همين مضمون را در فتح البارى ، ج 1 ، ص 401 آورده است .\r\nامّا ما مىگوييم كه اگر چيزى از اين داستان درست باشد ، به نظر ما همان داستان ابن اسحاق در مورد ايام كودكىاش صحيح است كه ابن ابى الحديد هم آن را به نقل از أمالى محمد بن حبيب ذكر كرده است . امّا واقع شدن اين حادثه در دوران جوانى نبى اكرم صلّى اللّه عليه و آله و آن هم به دستور عمويش عباس ، در ميان افرادى از قوم\r\n","page_name":" 254 ","page_number":254},
  {"content":"\r\n\r\n( 1 )\r\n\r\nجنگ فجار\r\nابو الفرج اصفهانى روايت مىكند كه عرب‌ها جنگ‌هاى چهارگانه‌اى داشتند كه جنگ‌هاى فجار ناميده شد ، زيرا بسيارى از كارهاى حرام را در ضمن آنها مرتكب شدند :\r\n( 2 ) فجار اول : اين درگيرى بين بنى كنانه و هوازن رخ داد و سبب آن اين بود كه ابن معشر كنانى جوانى مغرور بود كه به همراه عده‌اى از افراد بنى كنانه وارد بازار عكاظ شده بود و مجلسى را تشكيل داده و در آن افتخار مىكرد . در اين حال الأحيمر بن مازن به همراه عده‌اى از افراد بنى هوازن جلوى كار آنها را گرفتند و نزديك بود كه جنگى در ميانشان روى دهد ، امّا ديدند كه گفت‌وگو و مصاحبه بهتر است ، براى همين از جنگ منصرف شدند و از آنجا كه اين حادثه در رجب الحرام در بازار عكاظ رخ داده بود به حادثهء فجار معروف شد .\r\n( 3 ) فجار دوم : اين درگيرى بين قريش و بنى هوازن رخ داد و علّت آن اين بود كه جمعى از جوانان قريش به زنى از بنى هوازن تعرّض كرده بودند . به دنبال آن جنگى در ميانشان درگرفت و خون‌هاى كمى هم ريخته شد . در اين زمان ( پدر ابو سفيان ) حرب بن امية بن عبد شمس بر قريش رياست مىكرد . او ديهء خسارات را پرداخت و صلح برقرار شد .\r\n( 4 ) فجار سوم : اين درگيرى هم بين كنانه و هوازن رخ داد و علّت آن اين بود كه مردى از كنانه ، ديهء مردى از هوازن را بر گردن داشت و به خاطر فقر و ندارى ، نتوانسته بود كه آن را ادا كند .\r\nپس از آنكه آنها در بازار عكاظ حاضر شده بودند ، صاحب ديه ، كه از هوازن بود ، بنى كنانه را به خاطر عدم پرداخت ديه سرزنش كرد . در اين حال مرد كنانى او را مورد ضرب و شتم قرار داد و پس از آن بلافاصله افراد آمادهء جنگ شدند ، امّا مذاكره و گفت‌وگو را آسان‌تر ديدند و بنى كنانه ديه را پرداختند و با هم صلح كردند .\r\n( 5 ) فجار چهارم : اين درگيرى بين كنانه و قريش و بين هوازن و قيس عيلان رخ داد و علّت آن اين بود كه نعمان بن منذر ، پادشاه حيره هر ساله مقدارى پارچه و عطر را به بازار عكاظ مىفرستاد تا در آنجا به فروش برسد . سپس با پول آن مقدارى از پوست‌هاى طائف را خريدارى مىكردند « 1 » و هيچ يك از عرب‌ها مزاحم فعّاليّت‌هاى تجارتى وى نمىشدند تا\r\n\r\n\r\n","description":"","footnote":"\r\nخودش ! مورد پذيرش خرد نيست ، و براى تفصيل بيشتر به كتاب الصحيح ، سيد جعفر مرتضى ، ج 1 ، 136 - 144 مراجعه كنيد .\r\n( 1 ) . الأغانى ، ج 19 ، ص 74 - 80 .\r\n","page_name":" 255 ","page_number":255},
  {"content":"\r\n\r\nاين كه نعمان فردى از قيسىها را به قتل مىرساند و بعد از آن بلعاء بن قيس مزاحم كاروان تجارتى نعمان مىشد .\r\n( 1 ) در اين ميان برّاض بن قيس كنانى در مكه و در پناه حرب بن امية بن عبد شمس بود . او در يك درگيرى به مردى از هذيل حمله كرد و او را كشت . پس از آن ، حرب بن اميه او را از پناه خودش خارج كرد و او نزد نعمان بن منذر رفت . در اين حال عروة الرّحال از قبيلهء هوازن هم آنجا بود و نعمان به آنها گفت : كدام يك از شما سرپرستى قافله‌هاى تجارتى مرا به عهده مىگيرد ؟ عروة الرّحال اين كار را پذيرفت و برّاض كه از اين كار بازمانده بود به دشمنى با عروه پرداخت .\r\nپس از آن كه عروه آماده شد تا با قافله حركت كند « 1 » ، برّاض كنانى به وى گفت : آيا اين كاروان تجارتى را به بنى كنانه هم عرضه مىكنى ؟ او گفت : بله : بر همهء مردم عرضه مىكنم !\r\n( 2 ) پس عروة الرّحال حركت كرد و برّاض هم به دنبالش راه افتاد و منتظر فرصتى بود تا به وى صدمه بزند تا اين كه شبى عروه در وادى تيمن در بالاى نجد « 2 » يا در أواره كه نزديك به تيمن از جانب فدك مىباشد ، فرود آمد . در آن به شب‌نشينى و ميگسارى پرداخت و بعد از آن خوابيد . پس از آن برّاض كنانى به بالاى بسترش رفت تا او را به قتل برساند . عروه از او عذر خواهى نمود و خواهش كرد كه او را به قتل نرساند ، اما برّاض به التماس‌هايش گوش نكرد و او را در ماه حرام رجب « 3 » به قتل رسانيد « 4 » و براى همين اين قتل ، فجار ناميده شد .\r\n( 3 ) در اين ماه حرام قريش و كنانه در عكاظ حضور داشتند و هوازن هم آنجا بودند . در اين حال فردى پيش قريشىها آمد و گفت : برّاض كنانى ، عروة الرّحال هوازنى را به قتل رسانده است ! كنانه و قريش به آرامى آنجا را ترك كردند به طورى كه هوازن متوجه نشد . تا اين كه خبر قتل به هوازن رسيد و آنها به تعقيب قريش پرداختند و قبل از ورودشان به حرم به آنها رسيدند . در آنجا به جنگ پرداختند تا اين كه شب فرا رسيد و بعد از آن ، روزها به مقابله با همديگر مىپرداختند . هر كدام از قبايل قريش و كنانه و هوازن و قيس رئيسى داشتند ( 4 ) و ابن\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 15 .\r\n( 2 ) . سيرهء ابن اسحاق ، ج 2 ، ص 196 .\r\n( 3 ) . تاريخ يعقوبى ، ج 2 ، ص 15 .\r\n( 4 ) . الأغانى ، ج 19 ، ص 75 .\r\n","page_name":" 256 ","page_number":256},
  {"content":"\r\n\r\nاسحاق مىگويد : فرماندهء قريش و كنانه ، حرب بن اميه بن عبد شمس بود . « 1 » آنها در ماه رجب به جنگ پرداختند ، در حالى كه در اين ماه نمىبايست خونى ريخته شود ، براى همين اين جنگ را فجار ناميدند ، زيرا در ماه حرام به فسق و فجور پرداخته بودند .\r\n( 1 ) اما در مورد بنى هاشم روايت شده است كه ابو طالب به آنها گفت : اين كار ظلم و عداوت و قطع رحم و بىحرمتى به ماه حرام است . من و هيچ يك از بنى هاشم در آن حاضر نمىشويم .\r\nحرب بن اميه و عبد الله بن جدعان تميمى گفتند : در كارى كه بنى هاشم در آن غايب باشند ، شركت نمىكنيم ، لذا زبير بن عبد المطلب و عدهء كمى از بنى هاشم را به اكراه با خويش همراه ساختند .\r\nآنها به ابو طالب گفتند : اى پسر كسى كه به پرندگان غذا مىداد و حجاج را سيراب مىكرد ! ما را تنها مگذار ؛ زيرا ما پيروزى و غلبه را در سايهء حضور تو مىبينيم . او گفت : از ظلم و عداوت و قطع رحم و بهتان اجتناب ورزيد تا در كنارتان باشم .\r\nگفتند : قبول است . پس او در جنگ حاضر شد تا اين كه به پيروزى رسيدند . گفته شده است كه رسول الله صلّى اللّه عليه و آله نيز به همراه عمويش در جنگ حاضر شده بود و به هنگام حضور وى بنى كنانه ، قيس را شكست داد و آنها به بركت حضور ابو طالب پى بردند .\r\nاز رسول الله صلّى اللّه عليه و آله روايت شده است كه فرمود : در حالى كه طفلى بيش نبودم فجار را به همراه عمويم درك كردم .\r\n( 2 ) بعضى روايت كرده‌اند : او در حالى كه بيست‌ساله بوده ، فجار را شاهد بوده است و به أبا براء ملاعب الأسنة ضربه‌اى زده و او را از اسبش انداخته و فتح و پيروزى به خاطر او حاصل شده است . « 2 »\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 196 - 198 .\r\n( 2 ) . تاريخ يعقوبى ، ج 2 ، 115 - 116 . قبل از اين نقل گفته است كه رسول الله صلّى اللّه عليه و آله در هفده سالگى فجار را شاهد بوده است .\r\nو ابن هشام مىنويسد : ابو عبيدهء نحوى از ابى عمرو بن علاء برايم روايت كرده است كه وقتى رسول اللّه صلّى اللّه عليه و آله به چهارده يا پانزده سالگى رسيد ، جنگ بين قريش و كنانه و بين قيس عيلان شروع شد . و رسول الله صلّى اللّه عليه و آله مقدارى از جنگ را شاهد بوده است و آن هنگامى بوده كه به همراه عموهايش خارج مىشده است و خود حضرت مىفرمود : « من تيرهاى دشمنان را براى عموهايم جمع مىكردم . »\r\nابن اسحاق مىگويد : جنگ فجار شعله‌ور گرديد در حالى كه رسول الله بيست‌ساله بود و آن را روز فجار\r\n","page_name":" 257 ","page_number":257},
  {"content":"\r\n\r\n( 1 )\r\n\r\nولادت على عليه السّلام\r\nكلينى در اصول كافى مىنويسد : « امير المؤمنين عليه السّلام در سال سىام عام الفيل متولد شد . » « 1 »\r\nشريف رضى در خصائص الائمة مىنويسد : « حضرت على عليه السّلام در سيزدهم رجب سال سىام عام الفيل در بيت الحرام متولد شد . » « 2 »\r\n( 2 ) استاد او شيخ مفيد در الارشاد مىنويسد : « حضرت على عليه السّلام در روز جمعه ، سيزدهم ماه رجب سال سىام عام الفيل در مكه و در بيت الحرام متولد شد و هيچ مولودى قبل يا بعد از او در بيت اللّه تعالى به دنيا نيامده است و اين به خاطر اكرام آن حضرت و تعظيم مقام او از سوى\r\n\r\n\r\n","description":"","footnote":"\r\nناميدند ، زيرا افراد كنانه و قيس عيلان بسيارى از حرام‌ها را حلال كرده بودند . ( سيرهء ابن هشام ، ج 1 ، ص 195 - 198 ) .\r\nبراى همين در سيرهء حلبية ( ج 1 ، ص 128 ) گفته است كه علت جنگ در رجب الحرام پيش آمد ، اما خود جنگ در شعبان به وقوع پيوست . و به اين وسيله حضور ابو طالب و به همراهش رسول الله صلّى اللّه عليه و آله در جنگ را توجيه كرده است .\r\nلكن به نظر سيد مرتضى اين توجيه هيچ سند تاريخى ندارد . و لذا نمىتوان بر آن تكيه كرد و براى همين در صحّت اين داستان شك كرده است ( الصحيح ، ج 1 ، ص 95 ) .\r\nگفتنى است ابن اسحاق و طبرى شركت و حضور نبى اكرم صلّى اللّه عليه و آله در جنگ را نقل نكرده‌اند و تنها ابن هشام حضورش را به همراه عموهايش در جنگ روايت كرده است كه در اين حال پانزده‌ساله بوده است . يعقوبى هم فقط حضورش را در جنگ ذكر كرده و گفته است كه در اين زمان هفده‌ساله بوده است . سپس از ديگران نقل كرده است كه حضرت در حالى كه بيست‌ساله بوده ، در اين جنگ شركت داشته است ( يعقوبى ، ج 2 ، ص 15 ) .\r\nمسعودى مىنويسد : آن حضرت صلّى اللّه عليه و آله در عام الفيل متولد شد و بين عام الفيل و سال فجار بيست سال فاصله بوده است ( ج 2 ، ص 268 ) و مىگويد : و در كتاب الأوسط اخبار پيمان‌ها و فجارهاى - فتنه‌هاى - چهارگانه : فجار الرجل يا فجار بدر بن معشر و فجار القرد و فجار المرأة و فجار چهارم همان فجار برّاض بوده است كه در آن جنگ رخ داد و رسول اكرم صلّى اللّه عليه و آله در آن حاضر شد ( ج 2 ، ص 276 ) و اضافه مىكند : آن حضرت جنگ فجار را در بيست و يك سالگىاش شاهد بوده است و اين جنگ بين قريش و قيس عيلان به وقوع پيوست كه در ابتدا قيسىها بر قريشىها غلبه داشتند و پس از حضور نبى اكرم صلّى اللّه عليه و آله در اين جنگ ، قريشىها غالب شدند و در آن هنگام عبد الله بن جدعان تيمى فرماندهى قريش را بر عهده داشت و همين پيروزى قريش به بركت حضور نبى اكرم صلّى اللّه عليه و آله ، يكى از علائم نبوت آن حضرت عليه السّلام بوده است ( ج 2 ، ص 286 ) . و اختلاف در سن نبى اكرم به هنگام حضور در فجار به خاطر تعدد فجارها و وقوع تدريجى آنها در طى سال‌هاى متوالى و عدم تعيين حضور آن حضرت در فجار چهارم مىباشد .\r\n( 1 ) . اصول كافى ، ج 1 ، ص 425 و بعد از آن آمده است : پس از رحلت رسول اكرم صلّى اللّه عليه و آله سى سال زنده بود و در سال چهلم هجرى در حالى كه 63 ساله بود به شهادت رسيد . آن‌گاه حديثى را با اسناد به امام صادق عليه السّلام نقل كرده كه آن حضرت فرمود : رسول الله صلّى اللّه عليه و آله و امير المؤمنين سى سال تفاوت سنى داشتند و گويا كه او به همين خبر در مورد تاريخ ولادت حضرت على عليه السّلام استناد كرده است .\r\n( 2 ) . خصائص الائمه ، ص 39 .\r\n","page_name":" 258 ","page_number":258},
  {"content":"\r\n\r\nخداوند متعال بوده است . » « 1 » و همچنين دو نفر از معاصرانش نيز اين مطلب را ذكر كرده‌اند :\r\nمسعودى در مروج الذهب مىگويد : « و ولادت آن حضرت در كعبه بوده است . . . » « 2 » و ديگرى ، حسن بن محمد قمى مىباشد كه در كتاب تاريخ قم كه آن را در سال 378 براى صاحب بن عباد تأليف كرده و در آن گفته است : « آن حضرت در سال سىام عام الفيل و بنا به روايتى در سال بيست و هشتم عامل الفيل در كعبه متولد شده است . » « 3 »\r\n( 1 ) شيخ طوسى مصدر قول اخير را در كتاب مصباح المتهجد آشكار مىكند و مىگويد : « از عتّاب بن أسيد نقل شده كه حضرت على عليه السّلام در هنگامى متولد شد كه نبى اكرم صلّى اللّه عليه و آله 28 ساله بود و دوازده سال قبل از بعثتش بود و به همين ترتيب از ابن عباس هم نقل شده است . » « 4 »\r\n( 2 ) فتّال نيشابورى در روضة الواعظين از جابر بن عبد الله انصارى نقل مىكند كه از رسول اللّه صلّى اللّه عليه و آله در مورد ولادت على بن ابى طالب عليه السّلام سؤال كردم و آن حضرت فرمود : « هرآينه از من در مورد بهترين مولود سؤال كردى كه شبيه عيسى عليه السّلام متولد شد . در زمان ما مرد عابد و زاهدى به نام « مبرم بن رعيب بن شقيان » وجود داشت كه دويست و هفتاد سال خدا را عبادت كرده بود و در اين مدت حاجتى از خدا نخواسته بود . پس خداوند ابو طالب را به سوى او فرستاد و هنگامى كه مبرم او را ديد از جايش بلند شد و سرش را بوسيد و او را در مقابل خود نشاند . سپس از او سؤال كرد : تو چه كسى هستى ؟ گفت : مردى از تهامه هستم . سؤال كرد :\r\nاز كدام طايفهء تهامى هستى ؟ گفت : از بنى هاشم .\r\n( 3 ) در اين حال آن عابد براى دومين بار سر ابو طالب را بوسيد و گفت : اى مرد ! همانا خداى متعال به من الهامى كرده است . ابو طالب گفت : چه الهامى ؟ گفت : فرزندى از تو متولد مىشود كه او ولىّ خداوند عزّ و جلّ مىباشد .\r\nپس در شبى كه على عليه السّلام متولد شد ، زمين به نور وجودش روشن شد و در اين حال ابو طالب از خانه خارج شده بود و مىگفت : اى مردم ! ولىّ خداى عزّ و جلّ در كعبه متولد شد . » « 5 »\r\n\r\n\r\n","description":"","footnote":"\r\n( 1 ) . الارشاد ، ج 1 ، ص 5 و مسار الشيعة ، ص 51 و المقنعة ، ص 461 .\r\n( 2 ) . مروج الذهب ، ج 2 ، ص 348 و علل الشرايع از على بن ابراهيم قمى و بحار الانوار ، ج 99 ، ص 370 .\r\n( 3 ) . از ترجمهء فارسى كه حسن بن على قمى كه آن را در سال 865 براى وزير فخر الدين ترجمه كرد ، ص 191 ، چاپ سال 1353 ه .\r\n( 4 ) . مصباح المتهجد ، ص 560 .\r\n( 5 ) . روضة الواعظين ، ص 96 .\r\n","page_name":" 259 ","page_number":259},
  {"content":"\r\n\r\n( 1 ) اين حديث را ابن شهر آشوب در مناقب « 1 » و گنجى شافعى ( ت 458 ه ) در كتاب كفاية الطالب فى مناقب على بن أبي طالب به صورت مسند نقل كرده‌اند . « 2 »\r\nمغازلى در مناقب به صورت مرفوع از على بن حسين عليه السّلام نقل مىكند كه فرمود : « ما نزد حسين عليه السّلام بوديم كه زنى پيش آمد و گفت : من زبده دختر قريبه فرزند عجلان از بنى ساعده هستم . پس به او گفتم : آيا چيزى دارى كه براى ما نقل كنى ؟\r\nگفت : آرى به خدا ، أمّ عمارهء ساعدى براى من نقل كرد : روزى در ميان زنان عرب بودم به ناگاه ابو طالب را ديدم كه بسيار ناراحت و محزون بود . به او گفتم : تو را چه شده است ؟ گفت :\r\nفاطمه بنت اسد درد زايمان دارد .\r\n( 2 ) سپس دست او را گرفت و به سوى كعبه آورد و به او گفت : به نام خدا در اينجا بنشين . » « 3 »\r\nابن صباغ مالكى با سندى از موسى بن جعفر عليه السّلام نقل مىكند كه فرمود : « روزى نبى اكرم صلّى اللّه عليه و آله به مسجد الحرام وارد شد و ابو طالب را ديد كه محزون و غمگين است . به او گفت : اى عمو ، چه شده است كه تو را غمگين مىبينم ؟ گفت : فاطمه به درد زايمان مبتلا شده است .\r\nنبى اكرم صلّى اللّه عليه و آله دست ابو طالب را گرفت و با هم نزد فاطمه رفتند و او را به سوى كعبه آوردند و پيامبر اكرم صلّى اللّه عليه و آله او را به داخل كعبه برد و گفت : به نام خداى تعالى در اينجا بنشين ، همانا سزاوار است كه اين مولود مكرم در اين مكان مقدّس به دنيا بيايد . » « 4 »\r\n( 3 ) صدوق در الأمالي و علل الشرائع و معانى الاخبار با سندى از ابى حمزهء ثمالى ، ثابت بن دينار از سعيد بن جبير روايت كرده است كه گفت : يزيد بن قعنب گفت : « با عباس بن عبد المطلب و عدّه‌اى از بنى عبد العزّى در كنار بيت الله الحرام نشسته بودم . در اين حال فاطمهء بنت اسد ، مادر امير المؤمنين كه ماه نهم حاملگىاش را مىگذراند و به درد زايمان مبتلا شده بود ، به كنار كعبه آمد و گفت : « خدايا من به تو و به تمام رسولان و كتاب‌هاى تو ايمان دارم و من سخنان جدم ، ابراهيم خليل را تصديق مىكنم . او همان كسى است كه بيت العتيق را بنا نهاده\r\n\r\n\r\n","description":"","footnote":"\r\n( 1 ) . مناقب آل ابى طالب ، ج 1 ، ص 358 .\r\n( 2 ) . كفاية الطالب ، ص 260 .\r\n( 3 ) . مناقب ابن مغازلى مالكى و همچنين روايت را ابن صباغ مالكى در الفصول المهمه از وى نقل كرده است ، ص 14 و ابن بطريق حلى از علماى قرن ششم هم آن را با اسناد به على بن حسين عليه السّلام از وى نقل كرده است و همين طور در كتاب : على وليد الكعبه ، ص 47 ، آمده است .\r\n( 4 ) . الفصول المهمة ، ص 14 .\r\n","page_name":" 260 ","page_number":260},
  {"content":"\r\n\r\nاست . تو را به حق كسى كه اين خانه را بنا كرده و تو را به حق مولودى كه در رحم دارم ، قسم مىدهم كه اين ولادت را بر من آسان گردان .\r\nپس ديديم كه پشت ديوار كعبه از هم شكافته شد و فاطمه در آن وارد شده و از نظرها غايب گرديد و ديوار به حالت اوليهء خود برگشت . پس تلاش كرديم كه قفل در را باز كنيم ، اما باز نشد و دانستيم كه اين حادثه از مقدّرات الهى است . » « 1 »\r\n( 1 ) همين روايت را شيخ طوسى در امالى با سندى از امام صادق عليه السّلام از پدرانش نقل كرده است : « عباس بن عبد المطلب و يزيد بن قعنب در ميانهء گروهى از بنى هاشم و عبد العزى در كنار بيت الله الحرام نشسته بودند . در اين هنگام ناگهان فاطمهء بنت اسد كه به امير المؤمنين عليه السّلام حامله بود ، وارد شد و در حالى كه درد زايمان داشت ، در كنار ديوار كعبه ايستاد و رويش را به سوى آسمان نمود و دعا كرد . . . پس از آن كه دعا كرد ، ديديم كه پشت كعبه از هم شكافته شد و فاطمه در آن داخل شد . سپس شكاف به هم آمده و به اذن الهى التيام يافت . . .\r\nفاطمه سه روز در كعبه باقى ماند و تمام اهل مكه در مورد اين اتفاق صحبت مىكردند .\r\nپس از سه روز ديوار كعبه از همان موضعى كه شكافته شده بود ، بازشد و فاطمه در حالى كه على در بغلش بود از آن خارج شد . » « 2 »\r\n( 2 ) فتّال نيشابورى در روضة الواعظين خبرى را به صورت مختصر از على بن حسين عليه السّلام نقل مىكند كه فرمود : « فاطمه بنت اسد به هنگامى كه مشغول طواف كعبه بود به درد زايمان مبتلا شد . پس داخل كعبه گرديد و امير المؤمنين را در آن به دنيا آورد . » « 3 »\r\nو در خبر موسى بن جعفر عليه السّلام آمده است : « پس على در كعبه متولد شد در حالى كه پاك و پاكيزه و بدون آلودگى بود ، او ختنه شده به دنيا آمد و نافش هم بريده شده بود و صورتش همانند خورشيد مىدرخشيد . سپس ابو طالب او را على ناميد و پيامبر او را به سوى خانه آورد . » « 4 »\r\n( 3 ) عبد المسيح انطاكى ، صاحب امتياز مجلهء العمران مصرى در مورد سال ولادت آن حضرت\r\n\r\n\r\n","description":"","footnote":"\r\n( 1 ) . امالى صدوق ، ص 114 و علل الشرايع ، ج 1 ، ص 164 و معانى الاخبار ، ص 62 .\r\n( 2 ) . أمالى شيخ طوسى ، ص 706 به سه طريق و ابن شهر آشوب در مناقب آل ابى طالب ، ج 1 ، ص 359 اين حديث را به صورت مختصر از امام صادق عليه السّلام نقل كرده است .\r\n( 3 ) . روضة الواعظين ، ص 100 .\r\n( 4 ) . الفصول المهمة ، ص 14 .\r\n","page_name":" 261 ","page_number":261},
  {"content":"\r\n\r\nمىگويد : « سال ولادت على عليه السّلام سال مباركى بود كه از آن سال پيامبر اكرم صلّى اللّه عليه و آله صداهايى را از سنگ‌ها و درختان و آسمان مىشنيد و پرده از جلوى چشمانش كنار رفت و نورها و اشخاص را مىديد و از اين سال شروع به شب‌زنده‌دارى و گوشه‌گيرى از مردم و تنها ماندن در غار حراء كرد . آن حضرت صلّى اللّه عليه و آله از اين سال به خوبى ياد مىكرد و به خاطر ولادت مولايمان على عليه السّلام آن را سال خير و بركت مىناميد . »\r\nهنگامى كه بشارت ولادت مرتضى را به مصطفى صلّى اللّه عليه و آله دادند ، گفت :\r\n« هرآينه در اين شب مولودى پا به عرصهء هستى گذاشت كه به واسطهء او درهاى نعمت و رحمت بر ما باز مىشود » و اين سخن وى از اوّلين نشانه‌هاى نبوّتش بود ؛ زيرا على مرتضى عليه السّلام از ياران و حاميان وى بود و به وسيلهء او غم از چهره‌اش زدوده مىشد و با شمشيرش پايه‌هاى اسلام محكم شد و قوانين آن به اجرا درآمد . » « 1 »\r\n( 1 )\r\n\r\nپيمان حلف الفضول\r\nفجار در ماه شوال به پايان رسيد . و پيمان با فضيلت « حلف الفضول » در ذى القعده بسته شد . « 2 »\r\n( 2 ) يعقوبى مىگويد : « علّت پيمان فضيلت اين بود كه قريشىها پيمان‌هاى زيادى را بر اساس جوانمردى و مردانگى به وجود آورده بودند : از جملهء آنها پيمان مطيّبون بود كه بنى عبد مناف و بنى أسد و بنى تيم و بنى حارث بن فهر در آن شركت داشتند و پيمان بسته بودند كه كعبه را تسليم نكنند تا مادامىكه حراء و ثبير ( دو كوه ) و مادامىكه آب دريا باقى است . عاتكه يا بيضا ، دختر عبد المطلّب ظرفى از روغن معطّرى را تهيه كرد كه دست‌هايشان را در آن فرو مىبردند و براى همين مطيّبون ( عطرماليده‌ها ) ناميده شدند .\r\n\r\n\r\n","description":"","footnote":"\r\n( 1 ) . مجله العمران مصرى ، چنان كه در كتاب على وليد الكعبه ، ص 61 آمده ، ولى شماره و سال انتشار مجلّه را مشخص نكرده است . اين روزنامه‌نگار مصرى ، عبد المسيح انطاكى در اينجا به شرح قصيدهء العلوية المباركة پرداخته است . اين قصيده محتوى پنج هزار بيت شعر در مورد زندگى امير المؤمنين عليه السّلام است ، و اگر چه سندى را نقل نمىكند ، ولى مطالب ارائه شده در اين اشعار مورد تأييد اخبار معتبر مىباشد .\r\nو آنچه كه در مورد تاريخ ولادتش معتبر مىباشد اين است كه آن حضرت به هنگام بعثت رسول اكرم صلّى اللّه عليه و آله ده‌ساله بوده است و بنا به آنچه كه شيخ طوسى از ابن عياش و ابن غياث نقل كرده ، آن حضرت به هنگام بعثت دوازده‌ساله و حد اكثر سيزده‌ساله بوده است و به هنگام دعوت عمومى نبى اكرم صلّى اللّه عليه و آله در پانزده سالگى يا شانزده سالگى از عمرش بوده است .\r\n( 2 ) . مروج الذهب ، ج 2 ، ص 270 .\r\n","page_name":" 262 ","page_number":262},
  {"content":"\r\n\r\n( 1 ) لعقة كه از بنى عبد الدار و بنى مخزوم و بنى جمح و بنى سهم و بنى عدىّ تشكيل شده بود .\r\nآنها پيمان بسته بودند بر اين كه از هم ديگر حمايت كنند و دشمنان را از هم ديگر دفع نمايند و براى پيمان بستن ، گاوى را ذبح كردند و دست‌هاى خويش را به خون آن آغشته كردند و براى همين « لعقة الدم » ( به خون آغشته‌ها ) يا « أحلاف » ( هم‌پيمانان ) ناميده شدند .\r\nقريشىهاى هم پيمان در حرم به حمايت از افراد غريبى كه عشيره و خويشاوندى نداشتند ، مىپرداختند . در اين ميان مردى از بنى أسد بن خزيمه كالاهايى را براى فروش آورده بود و مردى از بنى سهم « 1 » آن را از وى خريده بود ، اما از پرداخت پول آن خوددارى مىكرد .\r\nاو به گفت‌وگو با قريشىها پرداخت و از آنها درخواست كرد كه او را در گرفتن حقش ، يارى كنند ، امّا هيچ كدام اقدام به گرفتن حق وى نكردند ، پس اين مرد أسدى به بالاى كوه ابو قبيس رفت و فرياد زد :\r\n يا آل فهر لمظلوم بضاعته * ببطن مكة نائى الاهل و النفر \r\n ان الحرام لمن تمّت كرامته * و لا حرام لثوب الفاجر الغدر \r\nاى خاندان فهر به يارى مظلوم بشتابيد كه اموالش را در مكه برده‌اند و تنها و غريب است و ياورى ندارد . همانا اينجا براى كسى حرام و أمن است كه كريم و با شرف باشد و براى شخص فاجر و حيله‌گر جايگاه امن و حرام نمىباشد .\r\n( 2 ) گفته شده است كه آن مرد ، قيس بن شيبة سلمى بوده است كه كالاهايى را از ابى خلف جمحى خريده و پولش را نداده است و او هم اين شعر را گفته است . و گفته شده است كه در ادامه‌اش هم گفته :\r\n يا آل قصىّ كيف هذا فى الحرام * و حرمة البيت و أخلاق الكرم \r\n اظلم ، لا يمنع منّى من ظلم . « 2 » \r\n\r\n\r\n","description":"","footnote":"\r\n( 1 ) . بلاذرى در أنساب الاشراف ، ج 2 ، ص 12 و همچنين مسعودى تصريح كرده‌اند كه اين شخص عاص بن وائل سهمى يا همان عمرو بن العاص بوده است و شايد كه راويان تقيه كرده‌اند و اسمش را به صراحت نياورده‌اند و ابن ابى الحديد هم اين قصه را از زبير بن به كار نقل مىكند ( ج 15 ، ص 25 ) و شعرى را هم در پايان روايت مىكند :\r\n هل منصف من بين سهم فمرتجع * ما غيّبوا ، ام حلان مال معتمر . \r\nآيا شخصى باانصافى از بنى سهم هست كه مال مرا به من بازگرداند يا اين كه مال كسى كه به عمره مىآيد ، حلال است .\r\n( 2 ) . تاريخ يعقوبى ، ج 2 ، ص 17 .\r\n","page_name":" 263 ","page_number":263},
  {"content":"\r\n\r\nاى خاندان قصىّ ، چگونه اين ظلم بر من در حرم انجام مىشود در حالى كه بايد حرمت بيت را نگه داشت و پايبند به اخلاق و كرم بود . آيا مورد ظلم قرار بگيرم و كسى نباشد كه اين ظلم را از من دفع كند ؟\r\n( 1 ) پس از آن ، اوّلين كسى كه در اين مورد اقدام كرد ، زبير بن عبد المطلّب بود . او در ميان قبايل قريش رفت و آمد نمود تا اين كه عده‌اى از آنها در دار الندوة جمع شدند كه عبارت بودند از : بنى هاشم ، بنى مطلّب ، بنى زهره ، بنى تيم و بنى حارث بن فهر . آنها قرار گذاشتند حق مظلوم را از ظالم بگيرند . آن‌گاه به خانهء عبد الله بن جدعان رفتند و در آنجا پيمان بستند و زبير بن عبد المطلّب در اين باره گفت :\r\n حلفت لنعقدن حلفا عليهم * و ان كنّا جميعا اهل دار \r\n نسمّيه الفضول اذا عقدنا * يعزّ به الغريب لدى الجوار \r\n و يعلم من حوالى البيت أنّا * اباة الضّيم نهجر كل عار \r\n« 1 » قسم خورديم كه پيمان عليه اهل حرم ببنديم اگر چه همهء ما اهل آن هستيم .\r\nاين پيمان خود را حلف الفضول مىناميم كه هر غريبى در مكه به وسيله آن عزيز بشود . و تمام كسانى كه در اطراف بيت الحرام هستند مىدانند كه ما از ظلم ابا داريم و از هر ننگ و عارى دورى مىكنيم .\r\nآن‌گاه حق آن تاجر غريب را از عاص بن وائل سهمى قريشى گرفتند . « 2 »\r\n( 2 ) ابن اسحاق با سندى از رسول الله صلّى اللّه عليه و آله نقل مىكند كه آن حضرت مىفرمود : « در منزل عبد الله بن جدعان در پيمانى شركت كردم كه حاضر نيستم در مقابل آن شترهاى سرخ مو داشته باشم و اگر در اسلام نيز به چنين پيمانى دعوت مىشدم ، اجابت مىكردم . » « 3 »\r\n\r\n\r\n","description":"","footnote":"\r\n( 1 ) . مروج الذهب ، ج 2 ، ص 271 و الطبقات الكبرى ، ج 1 ، ص 129 .\r\n( 2 ) . البداية و النهاية ، ج 2 ، ص 292 و السيرة الحلبية ، ج 1 ، ص 132 و سيرهء دحلان ، ج 1 ، ص 53 .\r\n( 3 ) . سيرهء ابن هشام ، ج 1 ، ص 141 و انساب الاشراف ، ج 2 ، ص 12 - 15 به پنج طريق و با الفاظى نزديك به هم .\r\nو تاريخ يعقوبى ، ج 2 ، ص 17 و البداية و النهاية ، ج 2 ، ص 293 و تاريخ الخميس ، ج 1 ، ص 261 و السيرة الحلبية ، ج 1 ، ص 131 و السيرة النبويّه از دحلان ، ج 1 ، ص 53 . و بلاذرى نقل مىكند كه مرد تاجرى از خثعم وارد مكه شد و دخترش به نام قتول نيز به همراهش بود در اين ميان مردى به نام نبيه بن حجاج سهمى دخترش را تصاحب كرد و او را با زور به خانه برد !\r\nپس پدرش را به اعضاى حلف الفضول راهنمايى كردند و آنها به كمك وى آمدند و دخترش را از نبيه پس گرفتند و به او برگرداندند « انساب الأشراف ، ج 2 ، ص 14 » .\r\n","page_name":" 264 ","page_number":264},
  {"content":"\r\n\r\n( 1 ) سپس روايت مىكند كه حسين بن على عليه السّلام و وليد بن عتبة بن ابى سفيان - كه از طرف عمويش معاوية بن ابى سفيان در آن زمان حكومت مدينه را در دست داشت - بر سرزمينى در ذى المروة - روستايى در وادى القرى - اختلاف داشتند و وليد از دادن حق حسين عليه السّلام خوددارى مىكرد . پس حسين عليه السّلام به او گفت : بايد كه حق مرا بدهى و الّا به خدا قسم كه شمشيرم را برمىدارم و به مسجد رسول الله مىروم و مردم را به حلف الفضول دعوت مىكنم .\r\nدر اين هنگام عبد الله بن زبير نزد وليد بود . او گفت : به خدا قسم مىخورم كه اگر به حلف الفضول دعوت كند ، با او همراه مىشوم تا حقش را بگيرد يا اين كه همگى كشته شويم !\r\nاين خبر به مسور بن مخرمة بن نوفل زهرى رسيد و او نيز چنين سخنانى گفت ! و همين خبر به عبد الرحمن بن عثمان تيمى رسيد و او نيز همين سخنان را گفت !\r\nوقتى اين خبر به وليد بن عتبه رسيد ، حق حسين عليه السّلام را داد و او را راضى كرد . « 1 »\r\n( 2 ) سپس روايت مىكند كه محمد بن جبير بن مطعم عدوى - كه از آگاه‌ترين مردم نسبت به قريش بود - نزد عبد الملك بن مروان آمد . سپس عبد الملك به وى گفت : اى ابو سعيد آيا ما و شما - يعنى بنى عبد شمس و بنى نوفل بن عبد مناف - در حلف الفضول نبوده‌ايم ؟\r\nگفت : تو از من آگاه‌تر هستى . عبد الملك گفت : اى ابو سعيد حقيقت موضوع را به من بگو .\r\nگفت : نه به خدا ، ما و شما در آن نبوده‌ايم . عبد الملك گفت : راست گفتى . « 2 »\r\n( 3 ) ابو هلال عسكرى همان خبرى را كه ابن اسحاق در مورد اختلاف امام حسين عليه السّلام و وليد بن عتبه بر سر زمينى در ذى مروة ذكر كرده است به صورت ديگرى نقل مىكند و مىگويد :\r\nحسين عليه السّلام و معاويه بر سر زمينى با هم اختلاف داشتند . پس حسين عليه السّلام به ابن زبير گفت : او را در ميان سه چيز مخيّر كن كه چهارمىاش جنگ مسلحانه است : اول اين كه تو يا ابن عمر را به عنوان داور بين من و خود برگزيند . يا اين كه اين زمين را از من بخرد و سومين راه حل اين است كه اقرار به حقّ من بكند و سپس از من بخواهد كه حقّم را به او ببخشم . پس اگر از قبول اينها سربازبزند ، قسم به آن كسى كه جانم در دست او است ، مردم را به حلف الفضول دعوت مىكنم . « 3 »\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 142 و أنساب الاشراف ، ج 2 ، ص 14 و البداية و النهاية ، ج 2 ، ص 293 و السيرة الحلبية ، ج 1 ، ص 132 و السيرة النبوية از دحلان ، ج 1 ، ص 53 و الكامل از ابن اثير ، ج 2 ، ص 42 .\r\n( 2 ) . سيرهء ابن اسحاق ، ج 1 ، ص 143 و بلاذرى در انساب الاشراف ، ج 2 ، ص 14 از واقدى و شرح نهج البلاغهء ابن ابى الحديد معتزلى ، ج 15 ، ص 227 از زبير بن به كار .\r\n( 3 ) . الاوائل ، ج 1 ، ص 73 - 74 .\r\n","page_name":" 265 ","page_number":265},
  {"content":"\r\n\r\nپاسخ‌گويى ابن زبير به دعوت امام حسين عليه السّلام در مورد حلف الفضول بدين معنا نيست كه او در اين كارش مخلص و وفادار بوده ، بلكه او به معاويه و دست‌نشانده‌اش نزديك‌تر بوده است و اين ادعا و امثال آن را براى عزيزتر كردن خودش مطرح مىكرد .\r\n( 1 ) در روايت ابى الفرج آمده است : معاويه به مدينه آمد و امام حسين عليه السّلام به ديدارش نرفت .\r\nمعاويه آزردگىاش را از اظهار كرد و ابن زبير او را به سخت‌گيرى بيشتر با حسين عليه السّلام تشويق كرد ! امّا معاويه به او اعتنايى نكرد . به دنبال آن ابن زبير به او گفت : به خدا قسم كه من و او با پيمان حلف الفضول عليه تو متحد مىشويم و معاويه به او گفت : تو كجا و حلف الفضول كجا ؟ ! « 1 »\r\n( 2 ) از ورود محمد بن جبير بن مطعم بر عبد الملك بن مروان و سؤال عبد الملك از وى در مورد دخول بنى عبد شمس در پيمان حلف الفضول فهميده مىشود كه بنى اميه در صدد بوده‌اند كه خود را از شركت كنندگان در حلف الفضول بدانند ، از اين رو به دستور ايشان ابو هريرة روايت كرده است : « بنى اميه در حلف الفضول بوده‌اند و ابو سفيان به همراه عباس بن المطلب مردم را بدان دعوت مىكرده است . » و شايد كه عباس را در كنار ابو سفيان قرار داده‌اند تا از تهمت جعلى بودن خبر مصون بمانند . اگر چه كسى از ابو هريره در اين امر پيروى نكرده است و بلكه بسيارى از مورّخان آن را انكار كرده‌اند . « 2 »\r\nبسيارى از مورخان گفته‌اند كه علّت تشكيل حلف الفضول اين بوده است كه عاص بن وائل سهمى به تاجر غريبى ظلم نمود و حق او را ضايع كرد . و گفته شده است كه بنى سهم و بنى عبد شمس از هم‌پيمانان « لعقه الدّم » بودند و در اين صورت دخول ابو سفيان در حلف الفضول و دعوت مردم به آن بر خلاف پيمان « لعقة الدم » بوده و كسى قائل به اين نشده است .\r\n( 3 ) ابن اسحاق از رسول الله صلّى اللّه عليه و آله نقل كرده است كه فرمود : « هر عهد و پيمانى كه در جاهليت بوده است ، اسلام آن را شديدتر نموده است . » « 3 »\r\n( 4 ) ابن منظور اين حديث را در لسان العرب روايت كرده و گفته است : منظور نبى اكرم صلّى اللّه عليه و آله\r\n\r\n\r\n","description":"","footnote":"\r\n( 1 ) . الأغانى ، ج 8 ، ص 108 .\r\n( 2 ) . السنن الكبرى ، بيهقى ؛ البداية و النهاية ، ج 2 ، ص 291 ؛ السيرة الحلبية ، ج 1 ، ص 131 و السيرة النبوية ، دحلان ، ج 1 ، ص 53 .\r\n( 3 ) . سيرهء ابن اسحاق ، ج 1 ، ص 140 و از ترمذى ، ج 4 ، ص 146 و فتح البارى ، ج 8 ، ص 173 و المصنف از حافظ عبد الرزاق ، ج 10 ، ص 370 و در حاشيه‌اش از مسلم و الدارمى روايت شده است .\r\n","page_name":" 266 ","page_number":266},
  {"content":"\r\n\r\nپيمان بستن بر كارهاى خير و يارى حق بوده است و در اين صورت اين سخنش با حديثى كه گفته است : « هيچ پيمانى در اسلام قبول نيست » ، قابل جمع است و منظور از اين حديث ، نهى پيمان‌هايى بوده است كه در جاهليّت بر سر جنگ و غارت ديگران بسته مىشده است .\r\nگفته شده است كه حديث دوم كه مىگويد : « هيچ پيمانى در اسلام قبول نيست . » در زمان فتح مكه به وسيلهء رسول اكرم صلّى اللّه عليه و آله نقل شده و ناسخ حديث اول است . « 1 »\r\nشايد كه مقتضيات بعد از فتح به گونه‌اى بوده است كه امضاى پيمانى را كه جدّش ، عبد المطلّب با جمعى از خزاعه بسته بود ، شامل مىشد .\r\n( 1 ) براى همين هنگامى كه قريشىها تعدادى از خزاعه را به قتل رساندند ، آنها با استناد به پيمان خويش با عبد المطلب از نبىّ اكرم صلّى اللّه عليه و آله درخواست كمك كردند و فتح مكه با استناد به همين درخواست كمك و بر اساس پيمان خزاعة و عبد المطلب صورت گرفت .\r\nهمين دلالت مىكند بر اين كه اسلام متناسب با مقتضيات عقل و فطرت انسانى مىباشد و براى همين به تمام آنچه كه با اهداف عاليه‌اش موافق باشد و خير و صلاح بشريت را در پى داشته باشد ، پاسخ مثبت مىدهد . اسلام پيمان عبد المطلّب با خزاعه و حلف الفضول را امضا نموده است ، زيرا دربردارندهء فضل و عدالت مىباشد . اگر پيمان‌هاى ديگرى هم وجود داشت كه با اهداف اسلام متناسب بود ، آنها را نيز تأييد مىكرد . امّا آنچه كه به نبىّ اكرم صلّى اللّه عليه و آله در مورد لزوم پايبندي به تمام پيمان‌هاى جاهليت نسبت داده‌اند ، ادعايى خبيث و پوچ است كه اهداف غير اسلامى را دنبال مىكند .\r\nامّا شركت در اين پيمان‌ها عواملى داشته است كه مىتوانيم به سه عامل آن اشاره كنيم :\r\nأ - پاسخ گويى به نداى وجدان و انگيزهء فطرى و حكم عقل ؛\r\nب - حفاظت از قداست مكهء مكرّمه و كرامت اهل آن در ميان اعراب ؛\r\nج - دفاع از منافع و مصالح مادىاشان در قافله‌ها و كاروان‌هاى تجارتى و حفاظت از هيأت‌هاى اعراب كه به سويشان مىآيند .\r\n( 2 )\r\n\r\nچوپانى نبىّ اكرم صلّى اللّه عليه و آله\r\nاز ائمهء اهل بيت عليه السّلام نقل نشده كه رسول الله صلّى اللّه عليه و آله چوپانى كرده باشد مگر اين كه شيخ صدوق در علل الشرائع با سندى از امام صادق عليه السّلام نقل كرده است كه فرمود :\r\n\r\n\r\n","description":"","footnote":"\r\n( 1 ) . لسان العرب مادهء حلف و از او در حاشيه سيرهء ابن هشام ، ج 1 ، ص 140 نقل شده است .\r\n","page_name":" 267 ","page_number":267},
  {"content":"\r\n\r\n« خدا هيچ پيامبرى را مبعوث نكرد مگر آن كه مدتى او را به چوپانى مشغول كرد تا رفتار با مردم را به او بياموزد . » همچنين از امام صادق عليه السّلام در همين كتاب نقل شده است كه فرمود :\r\n« همانا خداوند متعال از ميان تمام كارها كشاورزى و چوپانى را براى پيامبرانش پسنديده است تا هيچ‌گاه از باران كراهتى نداشته باشند . » « 1 » و اين حديث را مرحوم كلينى در فروع كافى چنين نقل كرده است : « همانا خداوند متعال روزى انبيايش را در زراعت و دامدارى قرار داده است تا هيچ‌گاه از باران كراهتى نداشته باشند . » « 2 »\r\n( 1 ) همين را بخارى با سندى از ابى هريره از نبىّ اكرم صلّى اللّه عليه و آله نقل مىكند كه مىفرمود : خدا هيچ پيامبرى را مبعوث نكرد مگر اين كه مدتى چوپانى كرده باشد . اصحابش گفتند : و آيا تو هم چوپانى كرده‌اى ؟ فرمود : بله . گوسفندان اهل مكه را بر قراريط مىچرانيدم » . « 3 »\r\nاز آنجايى كه خبر شامل جملهء ؛ براى اهل مكه ، مىباشد ؛ بخارى اين حديث را در كتاب اجازه آورده است و براى همين « قراريط » را تفسير كرده‌اند به اين كه اجزايى از درهم و دينار مىباشد كه نيازمندىهاى كم ارزش به وسيلهء آنها خريدارى مىشده !\r\n( 2 ) لكن در شرح حديث در فتح البارى از ابراهيم حربى نقل شده است كه مىگفت : عرب‌ها چيزى به نام قراريط را نمىشناختند و اين لفظ اسم مكانى در مكه مىباشد . همين كه در بعضى از روايات ؛ « بر قراريط » و در بعضى ديگر « بر أجياد » آمده است ، دليل بر اين مىباشد كه قراريط و أجياد اسم يك مكان واحد يا در كنار هم يا متداخل مىباشد .\r\n( 3 ) اين كه گفته است : « على قراريط » ؛ بر قراريط ، ضررى به اين احتمال نمىرساند ؛ زيرا اين لفظ نام كوهى است و لذا حرف « على » براى آن استعمال شده است و طريحى در المجمع از\r\n\r\n\r\n","description":"","footnote":"\r\n( 1 ) . علل الشرايع ، ص 46 .\r\n( 2 ) . فروع كافى ، ج 1 ، ص 403 . بدين مطلب اضافه مىكنم آنچه را كه طبرى در تاريخش با سندى از محمد حنفيه از پدرش على عليه السّلام نقل كرده است كه فرمود : از رسول الله صلّى اللّه عليه و آله شنيدم كه مىگفت : « شبى به يكى از غلامان قريش كه به همراه من در بلندىها مكه چوپانى مىكرد ، گفتم : مواظب گوسفندانم باش تا به مكه بروم و بيايم . » ( طبرى ، ج 2 ، ص 279 و ابن ابى الحديد هم آن را به نقل از او در شرح نهج البلاغه آورده است ) . و اضافه مىكنم آنچه را كه طبرسى در اعلام الورى از على بن ابراهيم قمىّ در كتابش آورده و گفته است : « گوسفندان ابو طالب را در كوه‌هاى مكه مىچرانيد » . مناقب آل ابى طالب ، ج 1 ، ص 43 و اعلام الورى ، ج 1 ، ص 202 و در تفسيرش نيامده است .\r\n( 3 ) . فتح البارى و در حاشيهء آن قول بخارى آمده است ، ج 4 ، ص 363 و از او در سيرهء حلبيه ، ج 1 ، ص 125 و سيرهء دحلان ، ج 1 ، ص 51 نقل قول شده است .\r\n","page_name":" 268 ","page_number":268},
  {"content":"\r\n\r\nجوهرى نقل مىكند كه گفت : « و اما قيراط كه در حديث به كار رفته ، در تفسيرش آمده است كه مثل كوه احد بوده است » . در اين صورت معناى حديث اين مىباشد كه آن حضرت عليه السّلام گوسفندان را بر كوه‌هاى أجياد مىچرانيده است و اين نزديك‌تر به واقع مىباشد ، زيرا چراندن گوسفندان در ميان دره‌هاى شهر مكه طبعا مشكل بوده است .\r\n( 1 ) بعضى سعى كرده‌اند كه برداشت بخارى از حديث را توجيه كنند ، چنان كه در فتح البارى از بعضى نقل شده است : « در مكه جايى به اين اسم وجود ندارد . » سيد جعفر مرتضى عاملى اين را ردّ كرده و گفته است : عدم شناخت چنين مكانى در اين زمان مستلزم عدم معروفيتش در آن زمان نمىباشد . « 1 »\r\n( 2 ) بنابراين جاى آن دارد كه در مورد چوپانى وى براى ديگران ، به شدت شكّ كنيم و قول بخارى از ابو هريره كه گفته است : « براى اهل مكه » مورد اعتنا قرار نمىگيرد ، زيرا بعضى ديگر نقل كرده‌اند كه فرموده است : لأهلى ؛ براى خانوادهء خودم .\r\nاگر راوى اين حديث ابو هريره باشد ، راهى براى تعيين اجارهء رسول الله صلّى اللّه عليه و آله به خودش براى اهل مكه باقى نمىماند و به علاوه ابو هريره كسى است كه اصلا نمىتوان به او اعتماد كرد .\r\nاين در حالى است كه يعقوبى و ابن كثير از عمار بن ياسر نقل كرده‌اند كه او فرمود : « هيچ‌گاه اجير كسى نبوده است . » « 2 »\r\n( 3 ) در فتح البارى علّتى بىپايه براى چوپان بودن انبيا ذكر شده است و بعضى از نويسندگانى سيره از قبيل حلبى و زينى دحلان « 3 » از وى پيروى كرده‌اند . در حالى كه اين ادّعا با شأن انبيا و رسولان الهى و با قواعد عقايدى موافقت ندارد . پس اگر چوپانى پيامبر صلّى اللّه عليه و آله صحيح باشد - كه صحيح است - هيچ علتى نمىتواند داشته باشد مگر همان كه در روايت شيخ صدوق از امام صادق عليه السّلام در كتاب علل الشرائع آمده است .\r\nشايد بتوان آن تعليل را ، همان‌گونه كه سيد جعفر مرتضى به نقل از بعضى نقل كرده است ، تفصيل داد و گفت : چوپانى به معناى قبول مسئوليت ، جمعى متفرق است كه اين متناسب با\r\n\r\n\r\n","description":"","footnote":"\r\n( 1 ) . الصحيح ، ج 1 ، ص 109 .\r\n( 2 ) . تاريخ يعقوبى ، ج 2 ، ص 21 و البداية و النهاية ، ص 296 .\r\n( 3 ) . فتح البارى ، ج 4 ، ص 364 و سيرهء دحلان ، ج 1 ، ص 51 و سيرهء حلبيه ، ج 1 ، ص 126 و در آن گفته است :\r\nچوپانى گوسفندان بسيار سخت است ، اگر كسى با اين حيوان‌ها احساس رأفت و ملاطفت بكند و سپس مسئوليت انسان‌ها را به دست گيرد ، تا حدى از خشونت طبيعى و ظلم غريزى مهذّب شده است !\r\n","page_name":" 269 ","page_number":269},
  {"content":"\r\n\r\nمسئوليتى است كه در آينده بر عهدهء پيامبر گذاشته مىشود . اين امرى است كه آمادگى و انگيزهء شخص را براى خيرخواهى ديگران و تلاش براى سود و منفعت آنها زياد مىكند .\r\nخداوند متعال به بالا بردن تحمّل و مسئوليت‌پذيرى و ارتقاى ملكات فاضلهء پيامبرش اهتمام مىورزد تا بتواند مسئوليتى بسيار بزرگ را بپذيرد ، اما اين كار را چنان كه معلوم است ، از راه‌هاى عادى و طبيعى انجام مىدهد . « 1 »\r\n( 1 )\r\n\r\nدومين سفر پيامبر صلّى اللّه عليه و آله به شام و ازدواج با خديجه\r\nقطب راوندى در كتاب الخرائج و الجرائح از جابر نقل مىكند كه گفت : علّت ازدواج محمد با خديجه اين بود كه ابو طالب به او گفت : اى محمد ! مىخواهم كه برايت زن بگيرم ، اما مالى ندارم كه تو را يارى كنم و خديجه از خويشاوندان ماست كه هر ساله يكى از قريشيان به همراه اموال و غلامانش به تجارت مىرود و پس از مراجعت مقدارى از سود را برمىدارد . آيا تو مىخواهى اين كار را انجام دهى ؟ فرمود : بله .\r\nپس ابو طالب نزد خديجه رفت و قضيه را با وى در ميان گذاشت . خديجه خوش‌حال شد و به غلامش ميسره گفت : تو و تمام اين اموال در اختيار محمد صلّى اللّه عليه و آله باشيد .\r\n( 2 ) در آن سفر سود زيادى به دست آوردند و هنگام مراجعت ميسره به او گفت : اگر زودتر به مكه به روى و خبر سود فراوانمان را به وى بدهى ، برايت بهتر خواهد بود . پس محمد صلّى اللّه عليه و آله سوار بر اسبش شد و حركت كرد .\r\nدر آن روز خديجه به همراه عده‌اى از زنان در اتاقش نشسته بود كه محمد صلّى اللّه عليه و آله از دور ديده شد . خديجه به ابر بلندى كه در بالاى سر آن اسب سوار حركت مىكرد ، نگاه كرد و گفت :\r\nاين سواره داراى مقام بزرگى است و كاش به خانه من مىآمد ! در حالى كه او محمد صلّى اللّه عليه و آله بود و به خانه‌اش مىآمد . سپس با پاى برهنه جلوى خانه‌اش پياده شد !\r\n( 3 ) پس از آن كه ميسره بازگشت به خديجه گفت : از هيچ درخت و سنگى ردّ نمىشد مگر اين كه مىگفت : السلام عليك يا رسول اللّه ! و هنگامى كه بحيراى ترسا او را مشاهده كرد كه ابرى بر بالاى سرش حركت كرده و بر او سايه مىافكند ، از ما پذيرايى كرد .\r\nپس خديجه گفت : اى محمد ! برو و عمويت ، ابو طالب را همين الآن به اينجا بياور .\r\n\r\n\r\n","description":"","footnote":"\r\n( 1 ) . الصحيح ، ج 1 ، ص 110 .\r\n","page_name":" 270 ","page_number":270},
  {"content":"\r\n\r\nسپس قاصدى را به سوى ( پسر ) « 1 » عمويش ، ورقة بن نوفل بن اسد فرستاد و گفت : به او بگو كه وقتى محمد پيش تو آمد ، مرا به او تزويج كن .\r\nپس از آن كه ابو طالب آمد ، خديجه به او گفت : نزد عمو ( زاده ) ام برويد تا مرا به تزويج محمّد دربياورد و من در اين مورد با او سخن گفته‌ام .\r\nپس آنها پيش عموزاده‌اش رفتند و ابو طالب خديجه را از او خواستگارى كرد . « 2 »\r\n( 1 )\r\n\r\nخواستگارى به وسيلهء ابو طالب\r\nكلينى در فروع كافى با سندى از امام صادق عليه السّلام نقل مىكند كه فرمود : هنگامى كه رسول اللّه صلّى اللّه عليه و آله مىخواست با خديجه ازدواج كند ، ابو طالب به همراه خانواده‌اش و عده‌اى از قريش نزد ورقه فرزند نوفل ، عمو عموزادهء ) خديجه رفتند . آن‌گاه ابو طالب شروع به صحبت كرد و گفت : « حمد و سپاس خداى اين خانه را ، همان كسى ما را از ذريهء ابراهيم و اسماعيل قرار داد ، و ما را در حرم امنى فرود آورد و بر مردم برترى داد و به اين سرزمين بركت و نعمت بخشيد .\r\n( 2 ) اما اين برادرزاده‌ام بر تمام مردان قريش برترى و رجحان دارد و با هيچ كس مقايسه نمىشود مگر اين كه وى بهتر از او است و در ميان مردم كسى مانند او نيست . اگر چه از جهت مالى تهيدست است ، اما مال ، عاريه‌اى است كه پايدار نمىماند و سايه‌اى است كه زايل مىشود ، او به خديجه راغب و خديجه هم به او راغب است و ما آمده‌ايم كه با رضايت خديجه ، او را از شما خواستگارى كنيم و كابينش بر عهدهء من مىباشد كه اگر بخواهيد پرداخت مىكنم ، و قسم به خداى اين خانه كه محمد داراى اقبالى بزرگ و دينى شايع و خردى بىكاستى است . »\r\nسپس ابو طالب ساكت شد و عموزادهء خديجه شروع به سخن كرد ، امّا به لكنت افتاد و از پاسخ ابو طالب بازماند و درماندگى او را فراگرفت و اين در حالى بود كه او از قريشيان به شمار مىرفت . « 3 »\r\n\r\n\r\n","description":"","footnote":"\r\n( 1 ) . در اين كتاب و در كافى ، ج 5 ، ص 375 و السيرة الحلبية ، ج 1 ، ص 129 آمده كه ورقة عموى خديجه بوده است و اين صحيح نيست ، زيرا ورقة پسر نوفل بن أسد و خديجه هم دختر خويلد بن أسد بوده است ، بنابراين آنها با هم پسر عمو و دختر عمو بوده‌اند .\r\n( 2 ) . بحار الانوار ، ج 16 ، ص 3 - 4 به نقل از خرائج ، ج 1 ، ص 140 ، با اندكى تصرف .\r\n( 3 ) . بنابراين آنچه را كه علامهء مجلسى در بحار الانوار ، ج 16 ، ص 19 به نقل از كازرونى در كتاب المنتقى از\r\n","page_name":" 271 ","page_number":271},
  {"content":"\r\n\r\n( 1 ) پس خديجه شروع به سخن كرد و گفت : اى ( پسر ) عمو ، اگر چه تو در ( غيابم ) اولى به من هستى ، امّا در موقع حضور اولى به من نيستى . اى محمد ، هرآينه كه من خودم را به تو تزويج كردم و كابين را از مال خودم مىدهم . تو به عمويت بگو كه ناقه‌اى را نحر كند و وليمه بدهد و آن‌گاه بر خانواده‌ات وارد شو .\r\nابو طالب گفت : شاهد باشيد كه او محمد صلّى اللّه عليه و آله را پذيرفت كرد و مهريه را از مالش پرداخت .\r\nبعضى از قريش گفتند : عجيب است ! كابين مرد را زنان مىدهند ؟ !\r\nابو طالب خشمگين شد و از جايش برخاست و گفت : اگر مثل برادرزاده‌ام بوديد ، زنان شما را با بيشترين كابين طلب مىكردند و اگر فردى مثل شما باشد حتى با كابين‌هاى بالا ، زنان حاضر به ازدواج با او نيستند ! آن‌گاه ابو طالب شترى را نحر كرد و رسول اللّه صلّى اللّه عليه و آله بر خانواده‌اش وارد شد .\r\n( 2 )\r\n\r\nچه كسى متولّى ازدواج خديجه بوده است ؟ !\r\nشيخ صدوق در كتاب من لا يحضره الفقيه به صورت مرسل نقل كرده است :\r\nبه هنگام تزويج خديجه دختر خويلد با رسول الله صلّى اللّه عليه و آله ، ابو طالب او را از پدرش خواستگارى كرد و بعضى از مردم مىگويند كه او را از عمويش خواستگارى كرده است .\r\nسپس خطبه را نقل كرده و گفته است : او را به نكاح خود درآورد و فردايش بر خانواده‌اش وارد شد و با نخستين ديدار ، خديجه به عبد الله بن محمّد صلّى اللّه عليه و آله حامله شد . « 1 »\r\n\r\n\r\n","description":"","footnote":"\r\nواقدى آورده است صحيح نيست . در آنجا آمده است : پس از آن كه سخنان ابو طالب به پايان رسيد ، ورقة بن نوفل شروع به صحبت كرد و گفت : « حمد و سپاس خدايى را كه ما را همان طورى كه گفتى قرار داد و ما را به اوصافى كه ذكر كردى ، فضيلت و برترى بخشيد و ما از پيشوايان و رهبران عرب هستيم و شما هم تمام اين صفات را داريد . هيچ قومى فضيلت شما را انكار نمىكند و برترى و شرف شما را منكر نمىشود . ما مشتاق به وصلت و اتصال به شرافت شما هستيم . پس اى قريشيان ، شاهد باشيد كه من خديجه خويلد را با مهريهء چهار صد دينار به تزويج محمد بن عبد الله درآوردم و آن‌گاه ورقه ساكت شد . و ابو طالب شروع به سخن كرد و گفت :\r\nدوست داشتم كه عموى خديجه نيز سخن بگويد و آن‌گاه عمويش گفت : اى قريشيان ! شاهد باشيد كه من خديجه دختر خويلد را به نكاح محمد بن عبد الله درآوردم و همهء بزرگان قريش بر اين امر شاهد باشند . پس از آن خديجه به كنيزهايش دستور داد كه به رقص و پايكوبى بپردازند و گفت : اى محمد ، به عمويت بگو كه شترى قربانى كند و به مردم وليمه بدهد ! تو هم حركت كن و خواب قيلوله را در كنار خانواده‌ات بگذران !\r\n( 1 ) . بحار الانوار ، از كتاب من لا يحضره الفقيه ، ج 3 ، ص 397 ، حديث 4398 . و خطبهء آن را طبرسى در إعلام\r\n","page_name":" 272 ","page_number":272},
  {"content":"\r\n\r\n( 1 ) ابن اسحاق در سيره‌اش مىگويد : خديجه دختر خويلد به رسول الله صلّى اللّه عليه و آله پيشنهاد كرد كه براى تجارت با اموالش به همراه غلامش ميسر به شام برود . رسول الله صلّى اللّه عليه و آله پذيرفت به سوى شام حركت كرد و پس از انجام معاملات به سوى مكّه بازگشت . پس از ورود به مكه ميسره نزد خديجه رفت و حادثهء مربوط به راهب و سايه انداختن دو فرشته بر سر محمد صلّى اللّه عليه و آله را برايش گزارش داد .\r\n( 2 ) پس از خبرهاى ميسره ، خديجه قاصدى را نزد رسول الله صلّى اللّه عليه و آله فرستاد و گفت : اى عمو زاده ، من به خاطر خويشاوندى و امانت‌دارى و خوش اخلاقى و راستگويى و مقام ارجمندى كه در ميان قومت دارى ، مايل به ازدواج با تو هستم . سپس خودش را بر وى پيشنهاد نمود .\r\nپس از اظهار نظر خديجه ، رسول اللّه آن را براى عموهايش بازگو كرد و پس از آن عمويش ، حمزة بن عبد المطلب به همراه وى نزد خويلد بن أسد رفت و از او خواستگارى كرد و او را به نكاح محمّد صلّى اللّه عليه و آله درآورد . « 1 »\r\nقبلا گفتيم كه ابو طالب اقدام به اين كار كرد ، و خطبهء نكاح را خواند . او از حمزه بزرگ‌تر بود و سرپرستى محمد صلّى اللّه عليه و آله را به عهده داشت . همچنين ابو طالب برادر مادرى عبد الله نيز بود و پسرهاى ديگر ابو طالب چنين نبودند و حمزه فقط دو يا چهار سال از محمد صلّى اللّه عليه و آله بزرگ‌تر بود و بنابراين جاى آن نيست كه گمان شود ، حمزه با وجود ابو طالب عهده‌دار اين امر باشد .\r\n( 3 ) ابن اسحاق تنها كسى است كه قائل شده است به اين كه خويلد اين ازدواج را سر و سامان داده است ؛ اما جز ابن اسحاق قائل به اين شده‌اند كه خويلد در جنگ فجار كشته شده و يا در همان سال فوت كرده است . « 2 » كسى كه خديجه را به تزويج رسول الله صلّى اللّه عليه و آله درآورده ، ( پسر )\r\n\r\n\r\n","description":"","footnote":"\r\nالورى ، ص 140 و ابن شهر آشوب در مناقب ، ج 1 ص 41 - 42 به نقل از جوينى در السيرة از الحسن و واقدى و ابى صالح و عتبى و از ابن بطة در الابانة و از زمخشرى در ربيع الابرار و در تفسير كشاف و از خرگوشى در شرف المصطفى نقل شده و يعقوبى اين خطبه را در تاريخش از عمار بن ياسر ، ج 2 ، ص 20 . و الاوائل ، ج 1 ، ص 162 و السيرة الحلبية ، ج 1 ، ص 139 ذكر كرده‌اند .\r\n( 1 ) . سيرهء ابن اسحاق ، ج 1 ، ص 199 - 201 و در سيرهء ابن هشام ، آنچه را كه حلبى در سيره‌اش ج 1 ، ص 138 از ابن اسحاق ذكر كرده است ، وجود ندارد . وى آورده است : خديجه گفت : اى محمد ، آيا ازدواج نمىكنى ؟ گفت : با چه كسى ؟ گفت : با من . گفت : من چه تناسبى با تو دارم ؟ در حالى كه تو از ثروتمندان قريش و من از يتيمان قريش هستم ! حال آن كه اخبار معتبر با اين خبر سازگار نيست .\r\n( 2 ) . اين خبر در طبقات ابن سعد ، ج 1 ، 132 - 133 به نقل از واقدى آمده است . وى در آنجا گفته است : آنچه كه نزد ما معيّن است و اهل علم آن را حفظ نموده‌اند اين است كه عروة بن زبير از عايشه و از عكرمه از ابن عباس\r\n","page_name":" 273 ","page_number":273},
  {"content":"\r\n\r\nعمويش ورقة بن نوفل بن اسد و يا عمويش عمرو بن أسد « 1 » و يا برادرش عمرو بن خويلد بن أسد بوده است ، چنان كه در الروض الانف و شرح المواهب آمده است .\r\n( 1 )\r\n\r\nپيشنهاد خديجه به محمد صلّى اللّه عليه و آله\r\nاز روايت يعقوبى از عمار بن ياسر چنين فهميده مىشود كه خبر سفر نبى اكرم صلّى اللّه عليه و آله با اموال خديجه به شام و اين كه پس از صحبت‌هاى غلام خديجه ، وى شيفتهء نبى اكرم صلّى اللّه عليه و آله شده و قاصدى را نزد پيامبر فرستاده و خودش را به وى پيشنهاد داده و در ازاى مقدارى از اموالش او را اجير كرده و . . . شايعه‌اى بيش نبوده است .\r\n( 2 ) عمار بن ياسر گويد : « من در مورد ازدواج نبى اكرم صلّى اللّه عليه و آله با خديجه از همه آگاه‌تر هستم . . .\r\nآنچه مردم در مورد اجير شدن پيامبر صلّى اللّه عليه و آله براى خديجه نقل مىكنند صحيح نيست و او هيچ وقت اجير كسى نشد . . . بلكه روزى بين صفا و مروه راه مىرفتيم كه خديجه دختر خويلد و خواهرش هاله را ديديم . پس از آن كه خديجه رسول اللّه صلّى اللّه عليه و آله را ديد ، خواهرش هاله نزد من آمد و گفت : اى عمار ! آيا همراه تو كارى با خديجه دارد ؟ گفتم : به خدا قسم كه من نمىدانم .\r\nنزد رسول اللّه رفتم و قضيه را برايش توضيح دادم . او فرمود : برگرد و با او قرار بگذار و به او وعده بده كه روزى به ديدارش خواهيم رفت . من نيز همان كار را كردم .\r\nپس از آن كه روز تعيين شده فرا رسيد ، خديجه قاصدى به سوى عمويش عمرو بن أسد فرستاد و لباسى را بر وى پوشانيد و محاسنش را با روغن معطّر چرب كرد . . .\r\n( 3 ) سپس رسول اللّه صلّى اللّه عليه و آله به همراه عموهايش كه ابو طالب در پيشاپيش آنها حركت مىكرد ، آمدند . پس ابو طالب خطبه را خواند و گفت . . . ( سپس خطبهء مذكور را روايت كرده و آنگاه گفته است ) : و رسول اللّه صلّى اللّه عليه و آله او را به نكاح خويش در آورد و بعد به دنبال انجام كارهاى خويش رفتند . « 2 »\r\n\r\n\r\n","description":"","footnote":"\r\nنقل كرده‌اند كه عمويش عمرو بن اسد او را به ازدواج رسول اللّه صلّى اللّه عليه و آله در آورده چون پدرش قبل از فجار فوت كرده بود و همين خبر را تاريخ طبرى ، ج 2 ، ص 282 و الكامل ، ج 1 ، ص 25 نقل كرده‌اند و وفات پدر خديجه را سال فجار دانسته‌اند و مجلسى آن را در بحار ، ج 16 ، ص 19 به نقل از كازرونى در المنتقى به نقل از واقدى آورده است . و همين خبر را تاريخ يعقوبى در ج 2 ، ص 20 و تاريخ الخميس ، ج 1 ، ص 264 و سيرهء حلبية ، ج 1 ، ص 138 و كشف الغمّة ، ج 2 ، ص 139 از كتاب معالم العترة النّبويه تأليف جنابذى حنبلى از ابن عباس آورده‌اند و طبرسى اين خبر را در إعلام الورى ، ج 1 ، ص 274 مثل ابن اسحاق ذكر كرده و سپس گفته است :\r\nو گفته شده است كه عمويش عمرو بن اسد وى را تزويج كرده است .\r\n( 1 ) . همان مدارك ، پاورقى شمارهء 1 .\r\n( 2 ) . تاريخ يعقوبى ، ج 2 ، ص 20 و البداية و النهاية ، ص 295 . محقق بحار الانوار ، مرحوم ربانى شيرازى در\r\n","page_name":" 274 ","page_number":274},
  {"content":"\r\n\r\n( 1 ) با حفظ اين مطالب بايد گفت كه لفظ اجير كردن جز در سه خبر نيامده است :\r\nاوّل : آنچه را كه مرحوم صدوق در إكمال الدين به نقل از بكر بن عبد اللّه اشجعى از پدرانش نقل كرده است كه همراهان رسول الله صلّى اللّه عليه و آله در سفر شام به ابى مويهب راهب گفتند : او يتيم ابو طالب و اجير خديجه مىباشد . « 1 » و شايد كه ابن شهر آشوب نيز در مناقب اين خبر را از همين واسطه نقل كرده است . « 2 »\r\nدوم : آنچه را كه ابن شهر آشوب در مناقب بدان گرايش پيدا كرده و گفته است : « خديجه نبى اكرم صلّى اللّه عليه و آله را براى تجارت اجير كرده به اين شرط كه دو شتر يك‌ساله به وى بدهد و غلامش ، ميسره نيز وى را در سفر به شام همراهى كند « 3 » و اين علاوه بر خبر سابق مىباشد .\r\nسوم : آنچه را كه دولابى حنفى در الذرية الطاهرة با سندى از زهرى نقل كرده و گفته است :\r\nهنگامى كه رسول اللّه صلّى اللّه عليه و آله بزرگ شد و به حدّ رشد رسيد - و در اين حال مال زيادى نداشت - خديجه دختر خويلد او را براى سفر به بازار حباشه كه در تهامه واقع بود ، اجير كرد و در كنار وى فرد ديگرى از قريش را هم اجير كرد .\r\nرسول اللّه صلّى اللّه عليه و آله گفت : هيچ‌گاه كسى را نسبت به اجيرش بهتر از خديجه نديدم . « 4 » اين خبر را طبرى در تاريخش به نقل از ابن سعد صاحب كتاب طبقات با استناد به زهرى نقل كرده است ، لكن او در ادامهء روايت آورده است : « محمد بن سعد گفته است : تمام اين اخبار مخلوط به جعل است » « 5 »\r\n( 2 ) اگر با خبر الخرائج از جابر ، نوع معامله روشن نمىشود ، زيرا كه او مىگويد : « افرادى براى خديجه تجارت مىكردند و در مقابل يك بار شتر از آنچه كه مىآوردند ، مىگرفتند » . و اين اعم از اجاره و وكالت و مضاربه است . ( 3 ) امّا آنچه كه در تفسير منسوب به امام حسن\r\n\r\n\r\n","description":"","footnote":"\r\nحاشيهء بحار ، ج 16 ، ص 19 اين خبر را نقل كرده و در نقد آن گفته است : « اين خبر شاذ و غريب است و از طريق اماميه وارد نشده است و بلكه از طريق غير معتبر روايت شده است » .\r\n( 1 ) . إكمال الدين ، ص 186 .\r\n( 2 ) . مناقب آل ابى طالب ، ج 1 ، ص 40 .\r\n( 3 ) . همان ، ص 41 .\r\n( 4 ) . الذرية الطاهرة ، ص 49 و إربلى هم آن را در كشف الغمّة ، ج 2 ، ص 135 - 136 ، از كتاب معالم العترة النبوية تأليف جنابذى حنبلى با سند خود از زهرى روايت كرده است و طبرسى هم شبيه آن را در اعلام الورى ، ج 1 ، ص 274 ذكر كرده است .\r\n( 5 ) . تاريخ طبرى ، ج 3 ، ص 281 - 282 .\r\n","page_name":" 275 ","page_number":275},
  {"content":"\r\n\r\nعسكرى عليه السّلام از پدرش امام هادى عليه السّلام آمده است به اين مطلب تصريح شده و مىگويد :\r\n« رسول اللّه به صورت مضاربه براى خديجه در شام به تجارت مىپرداخت . » « 1 » همچنين ابن اسحاق مىگويد : خديجه دختر خويلد زنى تاجر بود كه صاحب مال و شرف به حساب مىآمد . او افرادى را براى تجارت استخدام مىكرد و به صورت مضاربه ، مقدارى از سود حاصل را به آنها مىداد . « 2 »\r\nبنابراين سفر نبى اكرم صلّى اللّه عليه و آله به شام به اين خاطر نبوده است كه وى اجير خديجه بوده است بلكه به خاطر اين بوده است كه او قرار داد مضاربه داشته است .\r\n( 1 ) خلاصهء سخن اين است كه روايت يعقوبى از عمار بن ياسر اين را نفى مىكند كه نبى اكرم صلّى اللّه عليه و آله اجير كسى و حتى خديجه شده باشد . چنان كه اين روايت چوپانى كردن وى براى مكّىها را نفى مىكند كه از سوى ابو هريره ادعا شده بود .\r\nالبته ، كار با فرهيختگى و نبوّت هيچ منافاتى ندارد و در هر زمينه‌اى كه باشد ، شأن و مقام انسان را پايين نمىآورد ، بلكه اگر در راه معاش خانواده و فرزندان و در راه خير مردم صورت گيرد ، از بهترين عبادت‌ها به شمار مىآيد ، اما تاريخ حضرت محمد از هنگام ولادتش به گونه‌اى است كه حد اقل در مورد اين روايات شك و ترديد ايجاد مىكند . او هنگامى كه به سن بلوغ و به حدّ رشد رسيد ، با بهترين زنى كه تاريخ آن را مىشناسد ، ازدواج كرد و در هنگام زندگى با جدّش و سپس عمويش از بهترين احترام‌ها و رسيدگىها برخوردار بود .\r\n( 2 ) آنها شبانه روز در كنارش بودند و تمام سعى خويش را براى راحتى وى مبذول مىداشتند .\r\nآنها مىدانستند كه او در آينده تحولى عظيم در جهان ايجاد خواهد كرد و تاريخ بشريت را دگرگون خواهد نمود و براى همين از طواغيت عرب و مدعيان وى مىترسيدند . . . در اين صورت چگونه ممكن است كه وى به چوپانى براى مكىها در مقابل دستمزدى ناچيز پرداخته\r\n\r\n\r\n","description":"","footnote":"\r\n( 1 ) . تفسير منسوب به امام حسن عسكرى عليه السّلام ، ص 16 و در بحار الانوار ، ج 17 ، ص 308 .\r\n( 2 ) . سيرهء ابن هشام ، ج 1 ، ص 199 و طبرى از او نقل كرده است ، ج 2 ، ص 280 و جنابذى حنبلى از او در معالم العترة النبوية نقل كرده است ، چنان كه در كشف الغمّة ، ج 2 ، ص 134 آمده است و مصحح در حاشيهء سيرهء ابن هشام مىگويد : مضاربه همان قرض دادن است . و امام خمينى رحمه اللّه در تحرير الوسيله ، ج 1 ، ص 608 مىگويد :\r\n« مضاربه ، قراض ناميده مىشود و اين عقدى است كه بين دو نفر بر سر سرمايه يكى از آنها و كار ديگرى منعقد مىشود و در اين صورت اگر سودى به دست آيد بين آن دو تقسيم مىشود . » و شايد كه اين امر بر مصحح ، مشتبه شده است .\r\n","page_name":" 276 ","page_number":276},
  {"content":"\r\n\r\nباشد و پس از آن به عنوان اجير خديجه به سفر شام رفته باشد ؟ ! به خصوص با وجود روايت يعقوبى از عمار بن ياسر كه مىگويد : رسول اكرم صلّى اللّه عليه و آله هيچ‌گاه اجير كسى نبوده است و ازدواج آن حضرت با خديجه نيز پس از منعقد شدن معامله‌اى در ميان آنها نبوده است ، بلكه خديجه پس از آن كه او را شخصى ايده‌آل يافت كه مىتوانست در كنار او آرامش داشته باشد ، رغبت خويش را در ازدواج با او اعلام كرد و اين در حالى بود كه ( خديجه ) به چهل سالگى رسيده بود و اشراف قريش به طمع ثروتش ، ميل داشتند كه با وى ازدواج كنند . امّا محمد بن عبد الله بر حسب اطلاعاتى كه خديجه از وى به دست آورده بود ، مردى نبود كه مال دنيا او را إغوا كند ، بنابراين خديجه او را به سوى خويش ترغيب كرد و شخصى را نزد وى فرستاد تا او را به خواستگارىاش از عمو يا عموزاده‌اش تشويق كند .\r\n( 1 ) البته عجيب نيست كه زنى فاضل همانند خديجه به محمد بن عبد الله رغبت داشته باشد و او را بر بزرگان و اشراف مكه ترجيح دهد . آن حضرت در اوج صفات پسنديده‌اى بود كه عرب‌ها در گذشته و حال مثل او را نديده بودند . دشمنان آن حضرت تمام تلاش‌هاى خويش را مبذول داشتند تا نكته‌اى منفى را در تاريخ زندگى پرافتخارش بيابند اما موفق نشدند . آنها مىخواستند تمايل اندكى از او به ثروت و جاه و مقام ببينند و يا انحرافى جنسى را در دوران جوانىاش كه گاهى غليان مىكند و احيانا از دستورهاى عقل و حكمت و اخلاق سرپيچى مىكند ، ببينند ، اما سرشان به سنگ خورد .\r\nدر كنار اين صفات جذّاب ، او داراى چهره‌اى زيبا و اندامى متناسب بود كه در غير او وجود نداشت .\r\n( 2 ) در روايت عمر بن شمر از جابر آمده است كه او گفت : به ابو جعفر محمد بن على عليه السّلام عرض كردم : رسول اللّه را براى من توصيف كن . آن حضرت فرمود : نبى اكرم صلّى اللّه عليه و آله داراى چهره‌اى سفيد بود كه به سرخى مىزد و چشمانى سياه و فراخ داشت و ابروهايش به هم پيوسته بود و بازوان و اعضايش درشت و قوى بود ، داراى شانه‌هايى پهن بود . هرگاه كه مىخواست به سويى توجه كند ، با تمام بدنش به آن سو متوجه مىشد . موهاى بدنش به صورت نوارى از سينه‌هايش تا پايين شكمش كشيده شده بود و گويى كه اين خط سياه بر روى نقرهء مصفايى حكّ شده بود . گردنش بمثابه گردنهء ظرف نقره‌اى بود كه به بدنه‌اش وصل شده است . بينىاش به گونه‌اى بود كه به هنگام نوشيدن آب ، نزديك بود كه با آب برخورد كند . هنگام راه رفتن\r\n\r\n","description":"","footnote":"","page_name":" 277 ","page_number":277},
  {"content":"\r\n\r\nچنان راه مىرفت كه گويا از سرازيرى پايين مىآيد و چنان بود كه مثل او در قبل و بعد از وى ديده نشده است . « 1 »\r\nدر اين صورت عجيب نيست كه خديجه او را به خودش ترغيب كند و آن‌گاه دردهايش را به جان بخرد و با قلب و عقل و مالش از او حمايت كند تا آن كه يك يا دو سال قبل از هجرت به مدينه و در شصت و پنج سالگىاش زندگانى را وداع كند . « 2 »\r\n( 1 )\r\n\r\nپندارهاى بىپايه\r\nاين كه گفتيم خديجه مايل به ازدواج با نبىّ اكرم صلّى اللّه عليه و آله بود و خودش را به وى پيشنهاد كرد به اين معنا نيست كه آنچه را حلبى در سيره‌اش نقل نموده ، تصديق كنيم . او مىگويد : رسول اكرم صلّى اللّه عليه و آله قبل از ازدواج بر خديجه وارد شد كه او دستش را گرفت و آن را بر سينه‌اش گذاشت ! « 3 » چنان كه شكى نداريم كه اين قول هم دروغ است كه عموى خديجه از اين كه وى با يتيم ابو طالب ازدواج كند ، مخالف بود ، لذا خديجه به حيله متوسّل شد و به او شراب نوشانيد و او در حالت مستى خديجه را به ازدواج محمد صلّى اللّه عليه و آله درآورد و پس از آن كه به هوش آمد و خود را در مقابل كار انجام شده ديد ، چاره‌اى جز قبول نداشت . « 4 » اين چيزى است كه با اخلاق و مرام رسول اكرم صلّى اللّه عليه و آله و خديجه ام المؤمنين متعارض است و جعل شده است تا كرامت و شرافت نبى اكرم صلّى اللّه عليه و آله از سوى دشمنان اسلام يا دوستان احمق و غافل مورد خدشه قرار گيرد و ما از اين دشنام‌ها و تهمت‌ها به خدا پناه مىبريم . « 5 »\r\n( 2 ) اين كه خديجه خودش پيشنهاد ازدواج را به محمد صلّى اللّه عليه و آله داده و اين كه محمّد در گرفتن دستش پيش دستى نكرده است ، بهترين جواب به اتهام‌هاى باطل بعضى از مستشرقين است كه گفته‌اند : رسول اكرم صلّى اللّه عليه و آله به طمع مال و ثروت خديجه با وى ازدواج كرد .\r\nاين عشق و علاقه يك طرفه باقى نماند بلكه نبىّ اكرم صلّى اللّه عليه و آله نيز آن را با مهر و محبّت و حق‌شناسى در زمان حيات خديجه و بعد از مرگش پذيرفت و حتى اين مهر و محبت ، گاهى\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 443 .\r\n( 2 ) . نك : سيرة المصطفى ، ص 62 - 63 .\r\n( 3 ) . السيره الحلبية ، ج 1 ، ص 140 .\r\n( 4 ) . همان ، ص 138 - 140 .\r\n( 5 ) . نك : الصحيح از سيد مرتضى ، ج 1 ، ص 117 - 119 .\r\n","page_name":" 278 ","page_number":278},
  {"content":"\r\n\r\nاعتراض بعضى از همسرانش را برمىانگيخت . شيخ آل ياسين اين محبت را دليل ديگرى بر بطلان ادعاى باطل مستشرقين مىداند . « 1 »\r\n( 1 ) بلكه زندگى رسول اكرم صلّى اللّه عليه و آله از ابتدا تا انتها بهترين شاهد بر اين است كه آن حضرت كمترين ارزشى براى مال دنيا قائل نمىشده است و حضرت خديجه نيز اموالش را با ميل و رغبت در راه خدا و براى دعوت به دين خدا در اختيار رسول اكرم صلّى اللّه عليه و آله گذاشت نه براى آن كه او به ولخرجى و خوش‌گذرانى بپردازد .\r\nآرى ، يك زن عاقل و آزاده و فهيم كارى را مىكند كه خديجه كرد و هيچ‌گاه زرق و برق دنيا و زيور و زينت‌هاى آن او را مغرور و مشغول نمىكند و به دنبال ثروت و شهرت و لذت و شهوت حركت نمىكند ، بلكه به دنبال اخلاق پسنديده و سجاياى ستوده مىرود و اوست كه مال و مقام و جاه و قدرت را در راه انسانيّت به كار مىگيرد . « 2 »\r\n( 2 )\r\n\r\nانگيزه‌هاى ازدواج نبى اكرم صلّى اللّه عليه و آله\r\nمادّىها به هر چيزى از منظر مادى و سرمايه نگاه مىكنند ، لذا مىپندارند خديجه از آنجايى كه صاحب اموالى بود كه مىخواست با آنها تجارت كند ، احتياج به مرد امينى داشت كه امور تجارىاش را اداره كند و براى همين با محمد « راستگو و امين » ازدواج كرد و نبىّ اكرم صلّى اللّه عليه و آله كه وضعيّت مالى و شرافت خانوادگى خديجه را مىدانست ، با وجود تفاوت سنّى زياد با او ازدواج كرد !\r\n( 3 ) اما وقتى به تاريخ مىنگريم ، مىبينيم كه انگيزه‌هاى خديجه براى ازدواج با رسول الله صلّى اللّه عليه و آله انگيزه‌هاى معنوى بوده است ، نه مادّى و دليل آن عبارت است از :\r\n1 - آنچه كه ابن اسحاق روايت كرده و گفته است : خديجه گزارش غلامش ميسره از سخنان ترسا را براى عموزاده‌اش ورقة بن نوفل بن اسد ذكر كرد و گفت : ديده است كه دو قطعه أبر دائما رسول الله صلّى اللّه عليه و آله را سايه مىافكنده است . ورقه نصرانى بود و كتاب‌هاى زيادى را خوانده و بر دانش‌هايى آگه شده بود ، از اين رو به خديجه گفت : اگر اين چيزهايى را كه مىگويى راست باشد ، محمد صلّى اللّه عليه و آله پيامبر اين امت خواهد بود و من مىدانستم كه اين امت انتظار پيامبرى را مىكشد و اكنون زمان آن فرا رسيده است . « 3 »\r\n\r\n\r\n","description":"","footnote":"\r\n( 1 ) . كتاب النبوة ، ص 63 .\r\n( 2 ) . همان .\r\n( 3 ) . سيرهء ابن اسحاق ، ج 1 ، ص 203 .\r\n","page_name":" 279 ","page_number":279},
  {"content":"\r\n\r\n( 1 ) 2 - خديجه نخستين كسى بود كه اسلام آورد و پيامبر را تصديق كرد و چنان كه در تاريخ آمده است ازدواجش با محمد صلّى اللّه عليه و آله به خاطر طهارت و صداقت و امانت‌دارىاش بوده است .\r\nبررسى زندگى خديجه و آنچه از أحاديث در شأن وى وارد شده است ، اين موضوع را به خوبى روشن مىكند و جاى هيچ شك و شبهه‌اى باقى نمىگذارد . هر كس كه علاقه‌مند است اين قضيه را به خوبى بررسى كند ، بايد به روايات وارد شده در شأن فضيلت حضرت خديجه مراجعه كند .\r\n( 2 )\r\n\r\nكابين و سنّ خديجه\r\nدولابى در الذرية الطاهرة با سندى از عمار بن ابى عمّار از ابن عباس روايت مىكند : به من خبر رسيده كه رسول اللّه صلّى اللّه عليه و آله دوازده أوقيه « 1 » طلا را مهريهء قرار داد و در آن هنگام خديجه 28 ساله بود . « 2 »\r\n\r\n\r\n","description":"","footnote":"\r\n( 1 ) . هفت مثقال ( واحد وزن است ) .\r\n( 2 ) . الذرية الطاهرة ، ص 52 و از او در كشف الغمة ، ج 2 ، ص 139 نقل شده است و حميرىّ از حمّاد بن عيسى نقل مىكند كه گفت : از امام صادق عليه السّلام شنيدم كه مىگويد : پدرم گفت : رسول الله صلّى اللّه عليه و آله براى دختران و زنانش چيزى بيشتر از دوازده و نيم أوقية طلا را كابين قرار نداد « قرب الاسناد ، ج 3 ، ص 3 » .\r\nكلينى هم اين خبر را با سندى از او روايت كرده است كه گفت : از امام صادق عليه السّلام شنيدم كه مىگويد : پدرم گفت :\r\nرسول اللّه صلّى اللّه عليه و آله هيچ كدام از دختران و همسرانش را با كابين بيش از دوازده أوقيهء و نشّى از طلا تزويج نكرد و أوقية معادل چهل درهم ، و نشّ معادل بيست درهم است .\r\nسپس از حماد از ابراهيم بن ابى يحيى از امام صادق عليه السّلام روايت كرده است كه گفت : در آن روزگار درهم‌ها شش برابر بود . و با سند خود از حذيفة بن منصور از امام صادق عليه السّلام روايت كرده است كه گفت : كابينى كه رسول اكرم صلّى اللّه عليه و آله مىپرداخت دوازده و نيم أوقيه بود . و با سند خود از معاوية بن وهب روايت كرده است كه گفت : از امام صادق عليه السّلام شنيدم كه مىگويد : رسول الله صلّى اللّه عليه و آله دوازده أوقية و نشىّ از طلا را كابين زنانش قرار مىداد و اوقية معادل چهل درهم و نش نصف أوقيه و معادل بيست درهم است و در مجموع كابينش پانصد درهم بود . گفتم : با وزن‌هاى ما ؟ فرمود : بله .\r\nو با سند خود از ابى العباس روايت كرده است كه گفت : از ابا عبد الله عليه السّلام در مورد صداق ( كابين ) سؤال كردم كه آيا وقت ( حدّ ) معيّنى دارد ؟ گفت : نه . سپس فرمود : صداق نبىّ اكرم صلّى اللّه عليه و آله دوازده أوقية و نش بود و نش نصف أوقية و معادل بيست درهم بود و بنابراين صداق پيامبر اكرم صلّى اللّه عليه و آله پانصد درهم بود . « بحار الانوار ، ج 22 ، ص 205 - 206 از فروع كافى ، ج 2 ، ص 20 » .\r\nو صدوق با سندى از امام صادق عليه السّلام روايت مىكند كه فرمود : رسول اللّه هيچ كدام از دختران و همسرانش را با بيش از دوازده و نيم أوقية تزويج نكرد و اوقيه معادل چهل درهم است ( بحار الانوار ، ج 22 ، ص 198 به نقل\r\n","page_name":" 280 ","page_number":280},
  {"content":"\r\n\r\n( 1 ) اين مطلب را إربلى در كشف الغمة به واسطهء كتاب جنابذى « 1 » نقل كرده و سپس از جنابذى نقل كرده است : « از ابن عباس روايت شده است كه وقتى رسول الله صلّى اللّه عليه و آله با وى ازدواج كرد او 28 ساله بود . » « 2 » و اين مطلب را به هيچ سندى استناد نداده است . امّا آنچه كه در كتاب دولابى آمده است ، اين گونه نيست ، بلكه خبرى را از عمّار بن ابى عمّار از ابن عباس در مورد تزويج خديجه به وسيلهء پدرش و سور دادن خديجه براى اين امر روايت كرده و سپس گفته است : به من رسيده است كه . . . و آن‌گاه مقدار مهر و عمر خديجه را چنان كه گذشت ذكر نموده است و ظاهرا قائل در اينجا كه مىگويد : به من رسيده است ، ابن حمّاد دولابى است - چنان كه إربلى هم همين‌طور فهميده است - و نه ابن عباس . لكن ابن خشاب جنابذى در فهم و نقل مطلب اشتباه كرده و آن را به ابن عباس نسبت داده است و ان شاء الله كه خداوند ما را از خطاى در قياس و مقياس و از وسوسه‌هاى شيطانى دور نگهدارد .\r\nبنابراين ، خبرى كه حضرت خديجه را به هنگام ازدواج 28 ساله مىداند در مرفوعهء دولابى منحصر مىشود و نسبت دادن آن به ابن عباس هم صحيح نيست .\r\n( 2 ) اما در مورد خبرى كه سنّ وى را به هنگام ازدواج چهل سال مىداند ، به وسيلهء يعقوبى مورد تصريح قرار نگرفته ، امّا در مورد وفاتش گفته است : وى در 65 سالگى وفات كرد . « 3 »\r\nمقتضاى آن اين است كه عمرش به هنگام ازدواج چهل سال بوده است .\r\n( 3 ) اما طبرى قول كلبى را نقل كرده و گفته است : « خديجه در آن هنگام چهل‌ساله بود . » « 4 »\r\n( 4 ) مسعودى در مروج الذهب مىنويسد : « خديجه در آن وقت چهل سال داشت . » و در التنبيه و الاشراف مىگويد كه وى در 65 سالگى وفات كرد . « 5 »\r\n\r\n\r\n","description":"","footnote":"\r\nاز معانى الاخبار ، ص 64 - 65 ) .\r\nهمچنين طبرسى در إعلام الورى ، ص 140 به صورت مرسل مقدار مهر را ذكر كرده است و ابن شهر آشوب در مناقب ، ج 1 ، ص 161 به نقل از تاج التراجم اين مطلب را نقل كرده است و از لحن اين اخبار فهميده مىشود كه در صدد ردّ ادعايى بوده است كه مهريهء رسول الله را به خصوص در مورد حضرت خديجه بيش از اين مىدانسته‌اند .\r\n( 1 ) . كشف الغمّة ، ج 2 ، ص 137 .\r\n( 2 ) . همان ، ص 139 .\r\n( 3 ) . تاريخ يعقوبى ، ج 2 ، ص 35 .\r\n( 4 ) . تاريخ طبرى ، ج 3 ، ص 280 .\r\n( 5 ) . مروج الذهب ، ج 2 ، ص 287 و التنبيه و الاشراف ، ص 199 - 200 .\r\n","page_name":" 281 ","page_number":281},
  {"content":"\r\n\r\n( 1 ) سبط اين جوزى از واقدى نقل مىكند : حضرت خديجه در 65 سالگى وفات كرد . « 1 » و إربلى در كشف الغمّة به نقل از معالم العترة النبوية تأليف جنابذى به نقل از طبقات ابن سعد كه آن مرفوعا به حكيم بن حزام اسناد مىدهد ، روايت مىكند : « خديجه در ماه رمضان سال دهم بعثت ، در 65 سالگى وفات كرد . » « 2 » بنابراين وى به هنگام ازدواج چهل‌ساله بوده است . و كازرونى مىگويد : « رسول الله در حالى كه 25 ساله بود با خديجه كه چهل‌ساله بود ، ازدواج كرد . » « 3 »\r\n( 2 ) معناى اين سخنان آن است كه مورخان متقدم از قبيل كلبى و واقدى و ابن سعد و يعقوبى بر قول مشهور اتفاق نظر داشته و سنّ او را به هنگام ازدواج چهل سال مىدانند . اگر چه تمام اين نقل قول‌ها به حكيم بن حزام منحصر مىشود و او تاريخ وفات خديجه را كه عمه‌اش بوده است ، در 65 سالگى مىداند ؛ ولى از آنجا كه حكيم بن حزام بن خويلد بن اسد از خويشاوندان نزديك خديجه به شمار مىرفته است ، نسبت به احوالش آگاه‌تر بوده است و چيزى هم با اين نقل قول مشهور تعارض ندارد مگر آنچه را كه ابن حماد دولابى آن را بدون سند نقل كرده و گفته است : « به من رسيده است كه . . . » و اعتماد بر اين نقل قول ، صحيح نيست .\r\n( 3 )\r\n\r\nآيا خديجه بيوه بوده است ؟\r\nابن هشام مىنويسد : « خديجه قبل از آن همسر ابى هاله بن مالك بوده است و از او هند بن ابى هاله و زينب را به دنيا آورده بود . قبل از ابى هاله هم همسر عتيّق عابد مخزومى بوده كه برايش عبد الله و دخترى كه به ازدواج صيفىّ بن ابى رفاعة درآمد ، به دنيا آورد . » « 4 »\r\n( 4 ) اما طبرى از كلبى به نقل از پدرش نقل مىكند كه گفت : قبل از آن همسر عتيّق بن عابد مخزومى بوده است و براى وى دخترش را به دنيا آورد . پس از مدتى عتيّق وفات كرد و خديجه به همسرى ابو هاله بن ذرارة بن نبّاش درآمد . . . پس از مدتى ابو هاله هم وفات كرد و پس از آن به همسرى رسول الله درآمد در حالى كه هند فرزند ابى هاله هم با او بود . « 5 »\r\n\r\n\r\n","description":"","footnote":"\r\n( 1 ) . تذكرة الخواص ، ص 304 .\r\n( 2 ) . كشف الغمّة ، ج 2 ، ص 139 .\r\n( 3 ) . بحار الانوار ، ج 16 ، ص 19 .\r\n( 4 ) . ابن هشام ، ج 4 ، ص 293 .\r\n( 5 ) . تاريخ طبرى ، ج 3 ، ص 161 و اعلام الورى ، ج 1 ، ص 274 .\r\n","page_name":" 282 ","page_number":282},
  {"content":"\r\n\r\n( 1 ) دولابى در الذرية الطاهرة اخبار سه‌گانه‌اى را از زهرى و محمد بن اسحاق و قتادة بن دعامة و خبر چهارم را از ليث بن سعد نقل كرده و در آنجا برعكس حديث‌هاى قبلى ، شوهر اوّل را ابو هاله و سپس عتيّق ذكر كرده است ، « 1 » كه اين مردود است . خبر قتادة را إربلى هم در كتابش آورده است . « 2 »\r\n( 2 ) ابن شهر آشوب در كتاب مناقب خود در مورد ترتيب ازدواج نبى اكرم صلّى اللّه عليه و آله مىگويد :\r\nابتدا در مكه با خديجه دختر خويلد ازدواج كرد و گفته‌اند كه وى همسر عتيّق بن عائد مخزومى بوده است و پس از او با ابى زرارة بن نبّاش اسدى ازدواج كرده است . « 3 »\r\n( 3 ) احمد بلاذرى و ابو القاسم كوفى در كتاب‌هايشان و سيد مرتضى در الشافى و ابو جعفر در تلخيص الشافى نقل كرده‌اند كه نبىّ اكرم صلّى اللّه عليه و آله در حالى با وى ازدواج كرد كه باكره بود و همين نظر را كتاب‌هاى الانوار و البدع مورد تأكيد قرار مىدهد ؛ در آنجا كه مىگويد : رقيه و زينب دختران هاله ، خواهر خديجه بوده‌اند ! « 4 »\r\n\r\n\r\n","description":"","footnote":"\r\n( 1 ) . الذرية الطاهرة ، ص 45 - 47 .\r\n( 2 ) . كشف الغمة ، ج 2 ، ص 138 - 139 .\r\n( 3 ) . مناقب آل ابى طالب ، ج 1 ، ص 159 .\r\n( 4 ) . مناقب ، ج 1 ، ص 159 . ظاهرا مقصود وى از كتاب الانوار كتاب الانوار و مفتاح الاسرار و الافكار ابو الحسن بكرى مىباشد كه سابقا در مورد آن سخنى گذشت . اين كتاب خطىّ است و مرحوم مجلسى رحمه اللّه قصه ازدواج را به طور مفصل از آن در بحار الانوار ، ج 16 ، ص 20 - 77 نقل كرده و سپس گفته است : « اين حكايت را بدين خاطر نقل كردم كه مشتمل بر بعضى از معجزات و امور خارق العادة مىباشد ( ! ) و به تمام آن اعتماد نداريم ، زيرا سند قابل قبولى ندارد ، اگر چه مؤلّف آن از افاضل و علماى برجسته مىباشد . »\r\nمرحوم مجلسى اين گونه او را توصيف مىكند ، زيرا كه او را با بكرىّ ديگرى كه از مشايخ شيخ شهيد بوده اشتباه گرفته است . چنان كه قبل از اين چنين اشتباهى كرده بود و مرحوم ربانى شيرازى در تعليقهء خويش يادآورى كرده بود كه ابن بكرى ، از مشايخ شيخ شهيد نيست ، بلكه متقدم بر او و ابن تيمية ، متوفاى 728 ه مىباشد و او معروف به كذب است و همين او بوده كه نقل كرده است : خديجه قبل از رسول اللّه با دو نفر ازدواج كرده بود كه يكى از آنها عمرو كندى ( ! ) و ديگرى عتيّق بن عائذ بوده‌اند ( بحار الانوار ، ج 16 ، ص 22 ) .\r\nو كتاب البدع مربوط به ابو القاسم كوفى است كه ذكرش گذشت و نام كامل كتاب الاسثغاثة فى بداع الثلاثة مىباشد و در آن گفته است : اجماع خاص و عام علما و محدثان بر اين منعقد شده است كه هيچ كدام از اشراف و بزرگان قريش باقى نماند ، مگر اين كه از خديجه خواستگارى كرد و او همهء آنها را ردّ كرد . در اين صورت چگونه ممكن است كه خديجه درخواست‌هاى بزرگان قريش را كنار گذاشته باشد و با يك أعرابى از بنى تميم ازدواج كرده باشد ؟ ! آيا اين ادعا در نظر اهل فهم و دقت از روشن‌ترين محالات و افتضاح‌ترين اقوال نيست ؟ ! ( ص 70 ) . بنابراين ، اجماع اهل آثار و ناقلان اخبار بر اين است كه خديجه از سوى تمام اشراف و بزرگان مكه\r\n","page_name":" 283 ","page_number":283},
  {"content":"\r\n\r\n( 1 ) اما طبرسى خبر همسر قبلى داشتن خديجه را بدون ذكر خلاف نقل نموده است « 1 » و مرحوم مجلسى نيز در بحار الانوار به همين صورت از او نقل قول كرده است . « 2 »\r\n( 2 )\r\n\r\nفرزندان خديجه از نبى اكرم صلّى اللّه عليه و آله\r\nحميرى با سندى از امام باقر عليه السّلام نقل كرده است كه رسول اللّه از خديجه داراى فرزندانى شد كه عبارتند از : قاسم ، طاهر ، ام كلثوم ، رقية ، زينب و فاطمه . « 3 »\r\n( 3 ) شيخ صدوق با سند خود از امام صادق عليه السّلام روايت مىكند كه رسول الله داراى فرزندانى به نام‌هاى : قاسم و طاهر - كه همان عبد الله است - ام كلثوم ، رقيّه ، زينب و فاطمه شد . « 4 »\r\n\r\n\r\n","description":"","footnote":"\r\nخواستگارى شد ، الا اين كه بكرى در نقل حكايتش منحصر به فرد شده است و آنچه را كه وى نقل نموده است بيشتر شبيه قصه‌هاى عوام است تا يك تاريخ مستند يا خبر معتبر . وى گفته است : پس از آن كه شوهرهاى اول و دوم خديجه فوت كردند ، عقبة بن ابى معيط و صلت بن ابى مهاب كه هر كدام چهار صد غلام و كنيز داشتند به خواستگارىاش آمدند و سپس ابو جهل بن هشام و ابو سفيان به خواستگارىاش آمدند و خديجه به هيچ كدام جواب مثبت نداد . ( بحار الانوار ، ج 16 ، ص 22 ) .\r\nاما شافى و تلخيص آن در اين ميان تنها باقى مىماند و ظاهرا مطالبش را از كتاب ابو القاسم كوفى اخذ كرده است كه چگونگى نقل قول و مستنداتش را ذكر كرديم .\r\n( 1 ) . اعلام الورى ، ج 1 ، ص 274 .\r\n( 2 ) . بحار الانوار ، ج 22 ، ص 220 . و در استيعاب و شرح المواهب همين مطلب را بر عكس ترتيب نقل كرده و گفته‌اند : خديجه همسر ابى هالة بن زرارة تميمى ( نه تيمى ) بوده است . او در جاهليت فوت كرد و خديجه از او فرزندى به نام هند آورد . او برادر فاطمه ، دختر خديجه بود و مردى فصيح و بليغ و سخنور به شمار مىرفت .\r\nامام حسن عليه السّلام از او حديثى در مورد صفات نبى اكرم صلّى اللّه عليه و آله نقل كرده و گفته است : دايى من ابو هاله برايم نقل كرده است . شيخ صدوق در معانى الاخبار ، ص 79 ، و شيخ طبرسى در مكارم الاخلاق ، ص 7 و ابن اثير در اسد الغابة ، ج 5 ، ص 72 ، اين حديث را نقل كرده‌اند . همچنين رجوع كنيد به : نسب قريش از مصعب زبيرى ، ص 22 و اسد الغابه ، ج 5 ، ص 12 و 13 و 17 و الاصابه ، ج 3 ، ص 611 - 612 و السيرة الحلبية ، ج 1 ، ص 140 . بنابراين پذيرش ادعاى ابن شهر آشوب در مورد باكره بودن خديجه و انكار دو ازدواج قبلى و اولادش بسيار مشكل است ، به ويژه كه امام حسن مجتبى به نقل حديث از دايىاش هند در مورد اوصاف نبى اكرم صلّى اللّه عليه و آله مىپردازد . او بدر را درك كرده است و گفته شده كه احد را هم درك كرده بود و در جنگ جمل نيز در كنار على عليه السّلام بود .\r\nهمچنين خديجه براى ابى هاله پسرى به نام هاله بن ابى هالة آورد . بعد از آن با عتيّق بن عابد ( اين طور آمده است ) مخزومى ازدواج كرد و فرزندى به نام هند دختر عتيّق آورد و اين زن اسلام آورد و به يارى دين اسلام پرداخت . براى اطلاع بيشتر به شرح زندگانى خديجه در الاستيعاب مراجعه كنيد .\r\n( 3 ) . قرب الاسناد ، ص 27 و بر طبق خبرى كه ذكر مىگردد درست آن است كه اسم زينب بر فاطمه مقدم باشد .\r\n( 4 ) . الخصال ، ج 2 ، ص 37 و در آن با استناد به امام صادق عليه السّلام از رسول الله صلّى اللّه عليه و آله نقل كرده است كه فرمود :\r\n« خديجه رحمه اللّه از من داراى فرزندانى به نام طاهر - كه همان عبد الله و مطهّر است - و قاسم و فاطمه و رقيه و ام كلثوم و زينب شد . »\r\n","page_name":" 284 ","page_number":284},
  {"content":"\r\n\r\n( 1 ) كلينى مىنويسد : رسول اكرم صلّى اللّه عليه و آله قبل از بعثت صاحب فرزندانى به نام‌هاى : قاسم ، رقيّه ، زينب و ام كلثوم ، و بعد از بعثت صاحب طيب و طاهر و فاطمه شد . همچنين روايت شده است كه بعد از مبعث صاحب فرزندى غير از فاطمه نشده است و طيب و طاهر قبل از مبعث متولد شده‌اند . « 1 »\r\n( 2 ) شيخ طبرسى مىنويسد : اوّلين فرزندى كه خديجه حامله شد ، عبد الله بن محمد بود كه همان طيب و طاهر است و مردم به اشتباه مىگويند : خديجه چهار پسر به نام‌هاى قاسم ، عبد الله ، طيب و طاهر به دنيا آورده است ، در حالى كه از رسول الله فقط داراى دو پسر به نام‌هاى عبد الله و قاسم بوده است و گفته شده است كه قاسم اوّلين و بزرگ‌ترين فرزند رسول اكرم صلّى اللّه عليه و آله بوده است و كينه‌اش نيز از نام وى گرفته شده است . همچنين چهار دختر به نام‌هاى زينب ، رقيّه ، ام كلثوم و فاطمه داشته است . « 2 »\r\n( 3 ) ابن شهر آشوب در مورد اولاد آن حضرت گفته است : فرزندانش از خديجه عبارتند از :\r\nقاسم و عبد الله كه همان طاهر و طيب هستند و چهار دختر به نام‌هاى زينب ، رقيه ، ام كلثوم و فاطمه . . . و در الانوار و الكشف و اللّمع و كتاب بلاذرى آمده است : زينب و رقيه ، ربيبه‌هاى رسول اكرم صلّى اللّه عليه و آله از جحش بودند و امّا قاسم و طيب در كودكى در مكه مردند ، يعنى قاسم فقط هفت روز زنده بود . « 3 »\r\n( 4 ) علامه مجلسى از كازرونى از ابن عباس نقل كرده است كه گفت : اوّلين فرزند رسول الله كه قبل از بعثت در مكه متولد شد ، قاسم بود و كنيهء ابو القاسم نيز از وى بود . سپس زينب و سپس رقيه و فاطمه و ام كلثوم متولد شدند و پس از بعثت عبد الله متولد شد كه طيب و طاهر ناميده شد . مادر تمام اين فرزندان خديجه دختر خويلد بود . اولين فرزند آنها كه فوت كرد ، قاسم بود و سپس عبد الله در مكه از دنيا رفت و براى همين عاص بن وائل سهمى گفت : هرآينه نسل رسول الله صلّى اللّه عليه و آله منقطع شد و به اين مناسبت خداوند اين آيه را نازل كرد :  « إِنَّ شانِئَكَ هُوَ الْأَبْتَرُ »  . « 4 »\r\n\r\n\r\n","description":"","footnote":"\r\n( 1 ) . اصول كافى ، ج 1 ، ص 439 - 440 .\r\n( 2 ) . اعلام الورى ، ج 1 ، ص 275 .\r\n( 3 ) . مناقب آل ابى طالب ، ج 1 ، ص 161 - 162 .\r\n( 4 ) . كوثر ( 108 ) ، 3 و در نزول سورهء كوثر گفته خواهد شد كه بنابر روايات اهل بيت صلّى اللّه عليه و آله و سلم آن فرزند قاسم بوده نه عبد الله ، و اين كه قاسم در حدّ راه رفتن و شتر سوار شدن يعنى حدود ده سالگى بوده كه فوت شده است .\r\n","page_name":" 285 ","page_number":285},
  {"content":"\r\n\r\nگفته‌اند كه آن حضرت داراى سه پسر و چهار دختر به نام‌هاى : زينب و سپس قاسم ، ام كلثوم ، فاطمه ، رقيّه و عبد الله كه همان طيب است - و طاهر بوده است . « 1 »\r\n( 1 ) ابن اسحاق مىگويد : خديجه براى رسول اللّه فرزندانى به نام‌هاى : قاسم كه كينه‌اش را از او گرفته است و طاهر و طيب و زينب و رقيّه و ام كلثوم و فاطمه بوده است ، اما قاسم و طيب و طاهر در جاهليت هلاك شدند و اما دخترانش همگى اسلام را درك كرده ، مسلمان شدند و هجرت كردند .\r\n( 2 ) ابن هشام مىنويسد : بزرگ‌ترين پسرش قاسم و سپس طيب و طاهر بوده‌اند و بزرگ‌ترين دخترش رقيه و سپس زينب و ام كلثوم و فاطمه بوده‌اند . « 2 »\r\nيعقوبى مىنويسد : قبل از بعثت صاحب فرزندانى به نام‌هاى : قاسم ، رقيه ، زينب و ام كلثوم شد و بعد از بعثت صاحب عبد الله شد كه همان طيب و طاهر است ، زيرا در زمان اسلام به دنيا آمد ، و سپس فاطمه . « 3 »\r\n( 3 ) طبرى از هشام كلبى به نقل از پدرش مىنويسد : خديجه براى رسول الله صلّى اللّه عليه و آله هشت فرزند به دنيا آورد كه عبارت بودند از : قاسم ، طيب ، طاهر ، عبد الله ، زينب ، رقيه ، ام كلثوم و فاطمه . « 4 »\r\n( 4 ) مسعودى مىنويسد : از خديجه فرزندانى به نام‌هاى قاسم - كه بزرگ‌ترين فرزندش بود و كنيه‌اش از آن گرفته شده است - و رقيه و ام كلثوم در قبل از اسلام و عبد الله كه طيب و طاهر هم گفته مىشد و فاطمه بعد از اسلام متولد شد . « 5 »\r\n( 5 ) در حاشيهء سيرهء ابن اسحاق بر گفتهء او كه : « قاسم قبل از اسلام فوت كرده است » حاشيه زده شده است در اين كه قاسم در جاهليت فوت كرده ، اختلاف است و سهيلى در الروض الانف از زبير نقل كرده است : « قاسم در شيرخوارگى فوت كرد و رسول الله صلّى اللّه عليه و آله بعد از مرگ قاسم بر خديجه وارد شد و ديد كه او گريه مىكند . و مىگويد : اى رسول اللّه ! شير قاسم فوران مىكند و مىريزد و اگر دوران شيرخوارگىاش را تكميل مىكرد و سپس مىمرد ، بسى بر من آسان‌تر بود !\r\nپس رسول الله گفت : آيا مىخواهى كه صدايش را در بهشت بشنوى ؟ گفت : بله و خدا و\r\n\r\n\r\n","description":"","footnote":"\r\n( 1 ) . بحار الانوار ، ج 22 ، ص 166 به نقل از المنتقى فى مولد المصطفى ، باب هشتم .\r\n( 2 ) . سيرهء ابن هشام ، ج 1 ، ص 202 .\r\n( 3 ) . تاريخ يعقوبى ، ج 2 ، ص 20 .\r\n( 4 ) . تاريخ طبرى ، ج 3 ، ص 161 .\r\n( 5 ) . مروج الذهب ، ج 2 ، ص 291 .\r\n","page_name":" 286 ","page_number":286},
  {"content":"\r\n\r\nرسولش را تصديق مىكنم . سپس محقّق نتيجه گرفته است كه قاسم در جاهليت نمرده است و الّا پيغمبر چنين نمىگفت . « 1 »\r\n( 1 ) كلينى در فروع كافى با سند خود از عمرو بن شمر از جابر از امام باقر عليه السّلام روايت كرده است كه فرمود : به هنگام مرگ قاسم ، رسول الله صلّى اللّه عليه و آله بر خديجه وارد شد و ديد كه گريه مىكند . از او سؤال كرد كه چه چيز باعث گريه‌ات شده است ؟ گفت : مرگ فرزند شيرخواره‌ام باعث گريه‌ام شده است . فرمود : اى خديجه ! آيا راضى نيستى كه در روز قيامت به جلوى در بهشت بيايى و قاسم در حالى كه در آنجا ايستاده است ، دست تو را بگيرد و به بهشت ببرد و در بهترين مكان آن تو را جاى دهد ؟ و اين كار براى هر مؤمنى انجام مىگيرد و خداوند كريم‌تر و عادل‌تر از آن است كه ميوهء قلب كسى را از او بگيرد و بعد از آن او را عذاب كند . « 2 »\r\n( 2 ) چنان كه گذشت قاسم اوّلين و بزرگ‌ترين فرزند رسول اكرم صلّى اللّه عليه و آله بوده است و هيچ اختلافى در اين نيست كه بعد از وى فرزندان دختر در جاهليت متولد شده‌اند و مجلسى از كازرونى نقل كرده است : بين فرزندان خديجه يك سال فاصله بوده است و گفته شده است كه قاسم - و طيب - هفت شب زنده بوده‌اند و از جبير بن مطعم نقل شده است كه گفت : قاسم در دو سالگى فوت كرد « 3 » و در اين صورت مرگ وى در جاهليت بوده است .\r\n( 3 ) كلينى در فروع كافى با سند ديگرى از عمرو بن شمر از جابر از امام باقر عليه السّلام نقل مىكند كه فرمود : طاهر ، پسر رسول الله فوت كرد و ايشان ، خديجه را از گريه كردن نهى كرد ، اما روزى بر او وارد شد و ديد كه گريه مىكند . سؤال كرد كه چه چيزى باعث گريهء تو شده است ؟ آيا تو را از گريه نهى نكردم ؟ ! گفت : بله يا رسول الله و لكن شيرى كه مىبايست بخورد بر زمين مىريزد و همين باعث گريهء من شده است . رسول الله به او فرمود : آيا راضى به اين نيستى كه او جلوى در بهشت ايستاده است و هنگامى كه تو را مىبيند دستت را مىگيرد و به بهترين و خوشبوترين جاى آن مىبرد ؟ گفت : اين چنين است ؟ فرمود : خداوند كريم‌تر و عزيزتر از آن است كه ميوهء دل كسى را از او بگيرد و با وجودى كه آن شخص صبر مىكند و با اين مصيبت خدا را شكر مىكند ، او را عذاب كند . « 4 »\r\n\r\n\r\n","description":"","footnote":"\r\n( 1 ) . حاشيهء سيرهء ابن هشام ، ج 1 ، ص 202 به نقل از الرّوض الانف .\r\n( 2 ) . بحار الانوار ، ج 16 ، ص 16 و 19 به نقل از فروع كافى ، ج 1 ، ص 59 .\r\n( 3 ) . بحار الانوار ، ج 22 ، ص 166 به نقل از المنتقى ، كازرونى .\r\n( 4 ) . بحار الانوار ، ج 16 ، ص 16 به نقل از فروع كافى ، ج 1 ، ص 60 .\r\n","page_name":" 287 ","page_number":287},
  {"content":"\r\n\r\n( 1 ) اين معنا صحيح و راجح است و احتمال مىدهم كه يكى از راويان در طريق حديث اولى اشتباه كرده و طاهر را با قاسم خلط كرده است و اما خبر الروض الانف ، مرسل است و به احتمال زياد از خبر عمرو بن شمر از جابر و از همان طريقى كه خطا در آن صورت گرفته اقتباس شده است .\r\n( 2 ) در نهايت چنين به نظر مىرسد كه عبد الله ( طيب و طاهر ) بعد از بعثت متولد شده و در شيرخوارگى مرده است ، چنان كه قاسم پيش از او و پيش از بعثت متولد شده و پس از بعثت و پس از فوت عبد الله فوت شده است ؛ چنانچه در نزول سورهء كوثر به رواياتى از امام حسن و امام باقر و امام صادق صلّى اللّه عليه و آله و سلم اشاره خواهد شد . « 1 »\r\n\r\n\r\n","description":"","footnote":"\r\n( 1 ) . اين بر خلاف آن چيزى است كه هيكل در كتابش آورده و گفته است : از قاسم و عبد الله چيزى در دست نيست مگر اين كه آنها در طفوليت در جاهليت فوت كردند و هيچ اثرى را باقى نگذاشتند كه قابل ذكر باشد . اما بىشك مرگ آنها در والدينشان اثر عميقى گذاشت و قلب خديجه را بىاندازه جريحه كرد ( ! ) و براى همين به هنگام مرگ هر كدام در جاهليت ، نزد بت خودش رفت و سؤال كرد : گناه من چه بود كه مشمول رحمت و نيكى شما نشدم ؟ ( حياة محمد ، ص 128 ) .\r\nهيچ شكى در بطلان خيال‌بافىهاى هيكل نيست و او هيچ مستندى براى گفته‌هايش ندارد و تنها در ذهن خويش خديجه را با زن‌هاى ديگر قريشى قياس كرده است . و از آنجا كه بيان نموديم ، انگيزهء خديجه از ازدواج با رسول اللّه صلّى اللّه عليه و آله انگيزهء معنوى بوده است ؛ زيرا از پسر عمويش ورقة بن نوفل و غلامش ميسره به نقل از راهب نصرانى شنيده بود كه محمد پيغمبر آخر الزمان است و براى همين به وى پيشنهاد ازدواج داد . به علاوه گفتيم كه حضرت محمد صلّى اللّه عليه و آله از بت‌ها كراهت داشت و هنگامى كه بحيراى راهب او را به بت‌ها قسم داد ، فرمود : اينها مبغوض‌ترين مخلوقات خدا نزد من هستند . . . بنابراين امكان ندارد كه بگوييم . خديجه به هنگام مرگ فرزندانش به بت‌ها پناه مىبرد ، در حالى كه آنها مبغوض‌ترين اشياء نزد مراد و معشوقش حضرت محمد صلّى اللّه عليه و آله بودند .\r\nاين نكته را نيز ذكر كنيم كه قسطلانى مىگويد : گفته شده است كه وى قبل از بعثت صاحب فرزندى به نام عبد مناف ( ! ) شده است و در اين صورت فرزندانش دوازده نفر بوده‌اند كه همگى در زمان اسلام متولد شده‌اند غير از عبد مناف ( المواهب اللدنيّه ، ج 1 ، ص 196 ) . و ظاهرا مستند وى همان چيزى است كه مقدّسى از قتاده نقل كرده و گفته است : خديجه در جاهليت براى محمد صلّى اللّه عليه و آله عبد مناف را به دنيا آورد و در اسلام دو پسر و چهار دختر به دنيا آورد كه عبارت بودند از : قاسم كه كنيه پيغمبر از او بود و تازه به راه افتاده بود كه فوت كرد و عبد الله كه در همان شيرخوارگى فوت كرد و ام كلثوم و زينب و رقيه و فاطمه ( البدء و التاريخ ، ج 4 ، ص 139 و ج 5 ، ص 16 ) .\r\nاين سخن قتاده از اقوال نادر است و با آنچه كه ديگران نقل كرده‌اند و مشهور و مستفيض مىباشد ، منافات دارد و همچنين قول ابو القاسم كوفى هم بسيار نادر و بر خلاف مشهور است ، آنجا كه مىگويد : خديجه خواهرى به نام هاله داشت كه با مردى مخزومى ازدواج كرده بود و از او دخترى به نام هاله به دنيا آورده بود . سپس با مردى تميمى به نام ابو هند ازدواج كرد كه از او پسرى به نام هند پيدا كرد . اين تميمى از زن قبلىاش دو دختر به نام‌هاى زينب و رقيه داشت و وقتى كه خودش مرد ، افراد قبيلهء تميم هند را نزد خودشان بردند و هاله با دو دختر از تميمى و يك دختر از شوهر قبلىاش تنها ماند . بنابراين خديجه آنها را نزد خود آورد و بعد از آن كه با\r\n","page_name":" 288 ","page_number":288},
  {"content":"\r\n\r\n( 1 )\r\n\r\nميلاد فاطمه عليه السّلام\r\nدر خبر صفار از امام باقر عليه السّلام و خبر صدوق از امام صادق عليه السّلام در خصال آمده بود كه فاطمه آخرين فرزند رسول اللّه صلّى اللّه عليه و آله از خديجه بوده است . همچنين در اقوال كلينى و طبرسى و ابن شهر آشوب و ابن اسحاق و ابن هشام و يعقوبى و طبرى و مسعودى اين مطلب آمده بود .\r\n( 2 ) كلينى در اصول كافى بابى در مورد ميلاد فاطمه عليه السّلام گشوده است و قبل از آن كه وارد اين باب شود با سند صحيحى از امام باقر عليه السّلام نقل مىكند : « فاطمه عليه السّلام دختر محمد صلّى اللّه عليه و آله پنج سال بعد از مبعث به دنيا آمد و در حالى كه هيجده سال و هفتاد و پنج روز از عمرش مىگذشت ، فوت كرد . » « 1 » سپس وارد باب جديد شده و گفته است : « فاطمه عليه السّلام در سال پنجم مبعث متولد شد و در حالى كه هيجده سال و هفتاد و پنج روز از عمر شريفش مىگذشت ، فوت كرد . او بعد از پدرش تنها هفتاد و پنج روز زنده بود . » « 2 » و همچنين در روضه كافى آمده است : فاطمه در سال پنجم بعثت متولد شد . « 3 » ظاهرا در اين خبر به آنچه كه در اصول كافى به صورت صحيح نقل كرده است استناد مىكند .\r\n( 3 ) و اين خبر - چنان كه گذشت - داراى جملهء « و قريش در آن هنگام مشغول بناى كعبه بودند »\r\n\r\n\r\n","description":"","footnote":"\r\nرسول الله صلّى اللّه عليه و آله ازدواج كرد ، هاله فوت كرد و آن دو دختر تميمى نزد خديجه و رسول اللّه باقى ماندند و عرب‌ها گمان مىكردند كه ربيبة ( دختر خوانده ) مثل خود دختر است و براى همين آنها را به پيامبر نسبت مىدادند ، در حالى كه آنها دختر ابو هند ، همسر خواهر خديجه بوده‌اند ( الاستغاثة ، ص 68 ) .\r\nحافظ عبد الرزاق در كتاب المصنّف از عمر بن دينار از حسن بن محمد بن على نقل مىكند كه گفت :\r\nابو العاص بن ربيع شوهر دختر خديجه بوده است ( المصنف ، ج 5 ، ص 224 ) .\r\nمغلطاى در سيره‌اش مىنويسد : و سپس ابو هاله نبّاش بن زراره به همسرى خديجه درآمد و از او هند و حرث و زينب را به دنيا آورد ( سيرهء مغلطاى ، ص 12 ) .\r\nبنابر خبر اول ، زينب و رقيه از فرزندان شوهر هاله ، خواهر خديجه هستند و بنابر خبر دوم و سوم زينب دختر خديجه از شوهر اول يا دومش مىباشد . امّا بعد از تصريح و تأكيد دو خبر سابق از سوى حميرى و صدوق كه از امام باقر و صادق عليها السّلام نقل شده بودند ، جايى براى طرح اين اقوال ضعيف نمىباشد . در اين دو خبر معتبر آمده است : « رسول اللّه از خديجه فرزندانى پيدا كرد . . . » و در ميان آنها اسم رقيّه و زينب هم آمده است و اين عبارت به اين صورت نيامده است كه رسول الله صلّى اللّه عليه و آله ، فرزندانى داشت و يا زينب دختر رسول اللّه صلّى اللّه عليه و آله بود ، تا عده‌اى آن را حمل بر اين كنند كه اينها دخترخوانده‌هاى رسول اكرم صلّى اللّه عليه و آله بوده‌اند كه به رسم عرب ، دختران وى شناخته مىشده‌اند . چنان كه صاحب الاستغاثه چنين احتمالى را مطرح كرده است .\r\n( 1 ) . اصول كافى ، ج 1 ، ص 457 .\r\n( 2 ) . همان ، ص 458 .\r\n( 3 ) . روضه كافى ، ص 281 .\r\n","page_name":" 289 ","page_number":289},
  {"content":"\r\n\r\nنمىباشد . امّا در خبرى كه إربلى در « كشف الغمة » از كتاب تاريخ مواليد و وفيات اهل البيت تأليف ابن خشاب به صورت مرفوع از ابو جعفر محمد بن على نقل كرده ، آن حضرت فرموده است : « فاطمه پنج سال پس از ظهور نبوّت و در حالى كه قريش مشغول بناى كعبه بودند ، متولد شد و در حالى كه هيجده سال و هفتاد و پنج روز از عمرش مىگذشت ، وفات كرد . » سپس گفته است :\r\n« در روايت ديگرى آمده است : « در حالى كه هيجده سال و پانزده روز از عمر شريفش مىگذشت ، وفات كرد . » و سپس گفته است : « و هشت سال از عمرش را با پدرش در مكه گذرانيد . » « 1 »\r\n( 1 ) به اين ترتيب إربلى به صورت كريمانه از كنار خبر مرفوع ابن خشاب مىگذرد ، بدون آن متعرّض تناقضى شود كه در آن وجود دارد . اين خبر از سويى مىگويد كه فاطمه بعد از بعثت متولد شد و از سوى ديگر مىگويد كه قريش مشغول بناى كعبه بودند ! و اين دو قابل جمع نيستند ، زيرا كعبه پنج سال قبل از بعثت تعمير و بناگذارى شده است نه بعد از بعثت . الا اين كه بگوييم جملهء « و قريش در حال بناى كعبه بوده‌اند » به وسيلهء راوى جعل و اضافه شده است و گرنه اصل خبر مردود است و به درد صاحبش مىخورد .\r\n( 2 ) شبيه همين خبر مرفوع كه ابن خشاب از ابو جعفر امام باقر عليه السّلام نقل كرده و در آن آمده است : « قريش مشغول بناى كعبه بودند . » ، خبر مسند ديگرى وجود دارد كه ابن حماد دولابى « حنفى » آن را در الذرية الطاهرة با سندى از يحيى بن شبل از ابو جعفر نقل مىكند كه فرمود :\r\n« روزى عباس بر على بن ابى طالب و فاطمه دختر رسول اللّه صلّى اللّه عليه و آله داخل شد و ديد كه يكى از آنها از ديگرى مىپرسد : كدام يك از ما بزرگ‌تر هستيم ؟ عباس گفت : اى على تو هفت سال قبل از بناى كعبه به وسيلهء قريش متولد شدى و دخترم در حالى كه قريش مشغول بناى كعبه بودند ، متولد شد . و رسول الله صلّى اللّه عليه و آله در آن هنگام سى و پنج‌ساله بود و پنج سال به بعثت باقى مانده بود . » « 2 »\r\n( 3 ) ظاهرا منظور از ابو جعفر ، امام باقر عليه السّلام مىباشد چنان كه در اخبار ديگرى از او در كتابش به نام آن حضرت تصريح كرده است و از جمله در خبرى كه قبل از اين آورده ، گفته است كه ابو جعفر محمد بن على عليه السّلام فرمود : « فاطمه نود و پنج شب پس از رحلت رسول اكرم صلّى اللّه عليه و آله در سال يازدهم درگذشت . »\r\n\r\n\r\n","description":"","footnote":"\r\n( 1 ) . كشف الغمة ، ج 3 ، ص 75 .\r\n( 2 ) . الذرية الطاهرة ، ص 152 .\r\n","page_name":" 290 ","page_number":290},
  {"content":"\r\n\r\n( 1 ) البته راوى خبر سابق ، يعنى يحيى بن شبل را در كتاب‌هاى رجالى نيافتم . عجيب اين است كه إربلى دو خبر سابق و غير آن را اين گونه نقل كرده است : « و از كتاب الذرية الطاهرة تأليف دولابى نقل مىكنم . . . » و لكن او در ابتداى اين خبر سند آن را حذف كرده و گفته است : « و گفته شده است . . . » و اشاره‌اى به اين نكرده است كه اين خبر را از ابو جعفر امام باقر عليه السّلام نقل مىكند و شايد كه او متوجه اين مطلب نشده است . « 1 » در هر حال اين دو خبر از عامه نقل شده است و با آنچه كه كلينى با سندى صحيح از امام باقر عليه السّلام نقل كرده است ، در تعارض مىباشد .\r\n( 2 ) اما طبرى امامى در دلائل الامامه با سند خود از امام صادق عليه السّلام نقل مىكند كه آن حضرت فرمود : « فاطمه عليه السّلام در بيستم جمادى الآخرة چهل و پنجمين سال ميلاد نبى اكرم صلّى اللّه عليه و آله به دنيا آمد و هشت سال در مكّه اقامت كرد . » « 2 »\r\n( 3 ) يعقوبى مىنويسد : « و بعد از اسلام ، عبد اللّه كه به خاطر ولادت در اسلام طيب و طاهر ناميده مىشد - و فاطمه به دنيا آمدند » « 3 » . مسعودى هم مثل همين قول را گفته است . « 4 »\r\n( 4 ) همچنين ابن عبد البر در الاستيعاب در شرح زندگانى خديجه گفته است : طيب بعد از مبعث متولد شد و بعد از او ام كلثوم و سپس فاطمه به دنيا آمدند .\r\n( 5 ) لكن شيخ مفيد نوشته است : « ميلاد حضرت فاطمه زهرا در سال دوم مبعث بوده است » « 5 » و شاگردش شيخ طوسى هم از او پيروى كرده و در المصباح گفته است . « آن حضرت بنابر بعضى روايات در بيستم جمادى الآخرة سال دوم بعثت به دنيا آمد . » سپس گفته است : « و در روايت ديگرى آمده است كه ميلاد آن حضرت در سال پنجم بعثت بوده است » . سپس گفته است :\r\n« عامه مىگويند كه ميلاد آن حضرت پنج سال قبل از بعثت بوده است . » « 6 »\r\n( 6 ) قديمىترين نصّى كه از عامّه در مورد اين مطلب در دسترس ما مىباشد ، همان چيزى است كه ابن حمّاد دولابى « حنفى » در كتابش الذرية الطاهرة آورده و اصفهانى ( ت 356 ه ) آن را در مقاتل الطالبيين « 7 » نقل كرده است و سبط ابن جوزى در تذكرة الخواص گفته است : « و امّا\r\n\r\n\r\n","description":"","footnote":"\r\n( 1 ) . كشف الغمة ، ج 2 ، ص 128 - 129 .\r\n( 2 ) . دلائل الامامة ، ص 10 .\r\n( 3 ) . تاريخ يعقوبى ، ج 2 ، ص 20 .\r\n( 4 ) . مروج الذهب ، ص 2 ، ص 291 .\r\n( 5 ) . بحار الانوار ، ج 43 ، ص 9 به نقل از اقبال به نقل از حدائق الرياض شيخ مفيد ، ج 3 ، ص 262 .\r\n( 6 ) . مصباح شيخ طوسى ، ص 554 .\r\n( 7 ) . مقاتل الطالبيين ، ص 30 .\r\n","page_name":" 291 ","page_number":291},
  {"content":"\r\n\r\nفاطمه عليه السّلام به گفتهء علماى سيره در سال پنجم قبل از بعثت كه قريش در حال بناى كعبه بودند از خديجه متولد شد و او كوچك‌ترين دختر رسول الله صلّى اللّه عليه و آله بود . » « 1 » و محب طبرى در ذخائر العقبى « 2 » روايت ابن حمّاد دولابى از امام باقر عليه السّلام از عباس را نقل كرده است . و زرندى حنفى در نظم درر السمطين « 3 » و مغلطاى در سيره‌اش « 4 » و ديار بكرى در تاريخ الخميس اين مطلب را نقل كرده‌اند و او اضافه كرده است كه بعضى گفته‌اند كه فاطمه هفت و بلكه دوازده سال قبل از بعثت متولد شده است . « 5 »\r\n( 1 ) اگر چه محبّ طبرى و ديار بكرى بعد از نقل همين حديث ، مطلبى را آورده‌اند كه دال بر اين است كه نطفهء فاطمه از ميوه‌اى به وجود آمد كه جبرئيل آن را از بهشت براى رسول اللّه صلّى اللّه عليه و آله آورده بود و مرعشى نجفى آن را در ملحقات احقاق الحق به نقل از اين دو نفر و از ميران الاعتدال « 6 » ، لسان الميزان ، الروض الفائق ، نزهة المجالس ، مجمع الزوائد ، كنز العمال و منتخب آن ، محاضرة الأوائل ، مقتل الحسين خوارزمى ، تاريخ بغداد خطيب بغدادى ، مفتاح النجاه ، مستدرك الحاكم و تلخيص آن از ذهبى و أخبار الدول و مناقب ابن مغازلى ، مناقب عبد اللّه شافعى ، اللالى المصنوعه و اعراب ثلاثين سوره آورده است . « 7 »\r\n( 2 ) از طريق خواص عامه از صحابه نبى اكرم صلّى اللّه عليه و آله ، مرحوم صدوق با سندى از طاووس يمانى از ابن عباس از عائشه از نبى اكرم صلّى اللّه عليه و آله روايت كرده است « 8 » و در عيون المعجزات از حارثة بن قدامه از سلمان از عمار از فاطمه عليه السّلام روايت شده است . « 9 »\r\n( 3 ) از طريق خاصه از ائمة صلّى اللّه عليه و آله و سلم ، مرحوم صدوق در علل الشرائع از امام باقر عليه السّلام « 10 » و در معانى\r\n\r\n\r\n","description":"","footnote":"\r\n( 1 ) . تذكرة الخواص ، ص 306 .\r\n( 2 ) . ذخائر العقبى ، ص 53 .\r\n( 3 ) . نظم درر السمطين ، ص 175 .\r\n( 4 ) . سيرهء مغلطاى ، ص 17 .\r\n( 5 ) . تاريخ الخميس ، ج 1 ، ص 277 .\r\n( 6 ) . ميزان الاعتدال ، ج 1 ، ص 38 ، 253 و ج 2 ، ص 26 ، 84 ، 160 ، 297 و 3 : 540 و اگر چه در اين قسمت اشاره كرده است به اين كه اين حديث جعلى است .\r\n( 7 ) . احقاق الحق ، ج 10 ، 1 - 10 .\r\n( 8 ) . علل الشرائع ، ج 1 ، ص 218 .\r\n( 9 ) . عيون المعجزات چنان كه در بحار آمده است ، ج 43 ، ص 8 .\r\n( 10 ) . علل الشرائع ، ج 1 ، ص 217 .\r\n","page_name":" 292 ","page_number":292},
  {"content":"\r\n\r\nالاخبار از امام صادق عليه السّلام « 1 » و مرحوم قمىّ در تفسيرش « 2 » و همچنين صدوق در الامالى و العيون از امام رضا عليه السّلام « 3 » اين مطلب را نقل كرده‌اند .\r\n( 1 ) تمام اينها دلالت مىكند بر اين كه ولادت حضرت فاطمه عليه السّلام بعد از بعثت بوده است و قبلا ذكر شد كه قول مشهور اين است كه سنّ خديجه به هنگام ازدواج چهل سال بوده است و نبى اكرم صلّى اللّه عليه و آله در آن هنگام بيست و پنج سال داشته است ؛ بنابراين خديجه پس از پنجاه و پنج سالگى فاطمه را به دنيا آورده است و اين سن ، سن يائسه زنان است . امّا زنان قرشى و كنانى و نبطى - چنان كه در كتاب‌هاى فقهى نيز بدان اشاره شده - از اين قاعده مستثنا هستند و خديجه از زنان قرشى بوده است و لذا در سنّ بالا تا شصت سالگى نيز قابليت حاملگى را داشته است . « 4 »\r\n( 2 )\r\n\r\nحضرت على عليه السّلام نزد رسول الله صلّى اللّه عليه و آله\r\nبعضى از مورخان نقل كرده‌اند كه يك سال بعد از بناى كعبه و چهار سال قبل از بعثت نبى اكرم صلّى اللّه عليه و آله ، قريش به قحطى شديدى مبتلا شد و به خاطر همين خشكسالى و مشكلات معيشتى ناشى از آن ، رسول اللّه صلّى اللّه عليه و آله على عليه السّلام را به خانه خويش آورد و نگهدارى و تأمين هزينه‌هاى وى را بر عهده گرفت . « 5 » ابن اسحاق در سيره از مجاهد بن جبر ( ت سال 104 ) نقل كرده است :\r\n\r\n\r\n","description":"","footnote":"\r\n( 1 ) . معانى الاخبار ، ص 377 .\r\n( 2 ) . تفسير قمى ، چنان كه در بحار آمده است ، ج 43 ، ص 6 .\r\n( 3 ) . عيون اخبار الرضا عليه السّلام ، ج 1 ، ص 116 و در بحار ( ج 43 ، ص 4 ) از همين منبع و از امالى صدوق نقل شده است .\r\n( 4 ) . اگر چه حامله شدن زنان در اين سن به ندرت اتفاق مىافتد ، اما اين به معناى محال بودن آن نيست و در تاريخ و حتى در عصر ما نمونه‌هايى از آن ديده مىشود . براى مثال روزنامه « اطلاعات » ايران در تاريخ 20 / 2 / 1351 ه ش مىنويسد : زنى به نام « سوسن » در اصفهان در 66 سالگى صاحب فرزند شده است و اين در حالى است كه وى هشت فرزند دارد كه بزرگ‌ترينشان پنجاه‌ساله و كوچك‌ترين آنها 25 ساله است و در تاريخ 28 / 11 / 1351 نيز مىنويسد : زنى علويه به نام « اكرم موسوى » ، در 66 سالگى ، داراى فرزندانى دوقلو در بندر عباس شده است : اين در حالى است كه شوهرش 74 سال سن دارد . چنانچه در : بانوى نمونهء اسلام ، ص 33 از آقاى امينى نجف‌آبادى آمده است .\r\n( 5 ) . ابن شهر آشوب در مناقب مىنويسد : ابو القاسم در اخبار ابى رافع از سه طريق نقل كرده است كه وقتى رسول اللّه صلّى اللّه عليه و آله ، با خديجه ازدواج كرد به عمويش ابو طالب گفت : دوست دارم كه يكى از فرزندانت را به من بسپارى تا در كارهايم به من كمك كند و همدم من باشد و از اين كه خدمتى از اين جهت به ما مىشود سپاسگزار شما خواهم بود . ابو طالب گفت : هر كدام را كه مىخواهى با خود ببر . و رسول الله صلّى اللّه عليه و آله على عليه السّلام را با خود برد « مناقب ، ج 2 ، ص 180 » .\r\n","page_name":" 293 ","page_number":293},
  {"content":"\r\n\r\nقريش به مشكلات مالى شديدى دچار شدند و در اين زمان ابو طالب عيال‌وار بود . پس رسول الله صلّى اللّه عليه و آله به عمويش عباس - كه در ميان بنى هاشم وضع مالى مناسب‌ترى داشت - فرمود :\r\nاى عباس ! برادرت ابو طالب عيال‌وار است و خودت مىبينى كه تمام مردم به مشكلات مالى شديدى گرفتار شده‌اند . پس بيا برويم تا مقدارى از بار ابو طالب را سبك كنيم و هر كدام از ما نگهدارى و تأمين هزينهء يكى از فرزندانش را بر عهده بگيريم . عباس به اين درخواست جواب مثبت داد و آن‌گاه با هم نزد ابو طالب رفتند و پيشنهاد خويش را مطرح ساختند .\r\nابو طالب گفت : عقيل را براى من واگذاريد و آن‌گاه هر كارى كه مىخواهيد بكنيد : در نتيجه رسول الله صلّى اللّه عليه و آله سرپرستى على عليه السّلام را به عهده گرفت . پس از آن على عليه السّلام نزد رسول الله صلّى اللّه عليه و آله بود تا اين كه آن حضرت به پيامبرى مبعوث شد و على عليه السّلام به او ايمان آورد و او را تصديق نمود و در همه حال از او پيروى كرد . « 1 »\r\nو مرحوم صدوق در علل الشرائع « 2 » از وى نقل كرده است و در الخصال از قول حضرت على عليه السّلام روايت نموده است كه فرمود : رسول الله صلّى اللّه عليه و آله در ايام كودكى مرا از پدرم تحويل گرفت و من مونس و همدم و هم غذاى او بودم . « 3 » همچنين طبرسى در اعلام الورى به نقل از دلائل النبوة بيهقى به نقل از ابن اسحاق اين مطلب را ذكر كرده است . « 4 »\r\n( 1 ) ابن شهر آشوب هم آن را در مناقب به نقل از مغازى محمد بن اسحاق و همچنين بلاذرى و طبرسى و بستى و خرگوشى و ثعلبى و واحدى و خوارزمى در اربعينش و همچنين نسوى در المعرفه به نقل از مجاهد ، نقل كرده‌اند و در آنها آمده است : رسول الله صلّى اللّه عليه و آله على را كه شش‌ساله بود نزد خودش آورد و به سرپرستىاش پرداخت ، همان‌گونه كه ابو طالب « 5 » از شش سالگى و پس از وفات عبد المطلب سرپرستى او را به عهده گرفته بود .\r\n\r\n\r\n","description":"","footnote":"\r\nظاهر اين خبر را نمىتوان قبول كرد ، زيرا چگونه مىتوان آن را پذيرفت در حالى كه على عليه السّلام بر طبق قول مشهور در سال سىام عام الفيل متولد شده است و بنابر قول مشهور ازدواج با خديجه در سال بيست و پنجم عام الفيل رخ داده است ! يعنى پنج سال قبل از تولد حضرت على عليه السّلام ازدواج به وقوع پيوسته است . الّا اين كه خبر را بر خلاف مشهور در مورد ولادت على عليه السّلام و ازدواج رسول اللّه با خديجه حمل كنيم و يا از اختلاف بيش از هفت سال در اين قضيه چشم‌پوشى كنيم !\r\n( 1 ) . سيرهء ابن اسحاق ، ج 1 ، ص 262 .\r\n( 2 ) . علل الشرائع ، ج 1 ، ص 201 .\r\n( 3 ) . الخصال ، ج 2 ، ص 572 .\r\n( 4 ) . اعلام الورى .\r\n( 5 ) . مناقب آل ابى طالب ، ج 2 ، ص 179 - 180 .\r\n","page_name":" 294 ","page_number":294},
  {"content":"\r\n\r\nهمچنين خوارزمى آن را در مناقب به نقل از ابن اسحاق آورده و إربلى در كشف الغمّة از او نقل كرده است . « 1 »\r\n( 1 ) بلاذرى در انساب الاشراف مىنويسد : « گفته‌اند كه ابو طالب به فقر و ندارى دچار شد و رسول الله صلّى اللّه عليه و آله نگهدارى و تأمين هزينه على عليه السّلام را به عهده گرفت تا از بار مشكلات ابو طالب بكاهد و على در دامن او بزرگ شد . » « 2 »\r\n( 2 ) ابو الفرج در مقاتل الطالبين با سندى از سهل بن سعد ساعدى نقل مىكند كه وى گفت :\r\n« رسول الله صلّى اللّه عليه و آله در سالى كه قريش به قحطى دچار شده بود ، على را كه كودكى بيش نبود به خانه‌اش آورد و حمزه ، جعفر را و عباس ، طالب را نزد خود بردند تا بار زندگى پدرشان را سبك كنند و از آنجا كه ابو طالب به عقيل علاقه‌اى خاص داشت ، گفت : كسى را انتخاب مىكنم كه خدا او را در ميان شما براى من انتخاب كرده است و او على عليه السّلام است . » « 3 »\r\n( 3 ) ابن ابى الحديد در شرح نهج البلاغه از بلاذرى و اصفهانى اين مطلب را چنين نقل مىكند :\r\nقريش به قحطى و خشكسالى سختى دچار شد و رسول الله صلّى اللّه عليه و آله ، به عموهايش حمزه و عباس گفت : آيا بار كمى از مشكلات ابو طالب را به دوش نمىگيريم ؟ براى همين به اتفاق نزد ابو طالب آمدند و از او درخواست كردند كه سرپرستى فرزندانش را به آنها واگذارد .\r\n\r\n\r\n","description":"","footnote":"\r\n( 1 ) . كشف الغمة ، ج 1 ، ص 79 .\r\n( 2 ) . انساب الاشراف ، ج 2 ، ص 9 .\r\n( 3 ) . مقاتل الطالبين ، ص 15 . با حفظ اين مطلب بايد گفت كه در بعضى از كتاب‌هاى تاريخ ، قضاياى ديگرى هم آمده است و آنچه كه اكنون به نظرم مىرسد اين است كه در شرح الاخبار از قاضى نعمان مصرى مغربى تميمى شيعى فاطمى اسماعيلى ذكر شده است كه هر كدام از فرزندان ابو طالب با هم ديگر ده سال اختلاف سنّى داشتند . ( ج 1 ، ص 188 ) . در اين صورت اگر حضرت على عليه السّلام در آن سال قحطى شش‌ساله بوده است ، در اين صورت جعفر شانزده‌ساله و عقيل 26 ساله و طالب 36 ساله بوده است و براى همين اين خبر غريب و جعلى به نظر مىرسد .\r\nشايد براى همين ، قاضى تنها كسى است كه به علت ديگرى غير از قحطى اشاره كرده و گفته است : علّت سپردن اولاد ابو طالب به ديگران اين بوده است كه وقتى فرزندان اشراف و سادات قريش به سنّ جوانى مىرسيدند و مىخواستند كه آنها را تحت تعليم و تربيت بهترى قرار دهند ؛ به يكى از اشراف با شرافت قوم خويش مىسپردند تا بدون آن كه ملاحظهء پدرى و فرزندى را بكند ، به تربيت و استخدام وى بپردازد . ابو طالب هم سه پسر داشت و هنگامى كه عقيل به جوانى رسيد ، ابو طالب او را به برادرش عباس سپرد و هنگامى كه جعفر به جوانى رسيد او را به برادرش حمزه سپرد و هنگامى كه على به جوانى رسيد ، او را به رسول الله صلّى اللّه عليه و آله سپرد .\r\nدر روايت ديگرى آمده است كه ابو طالب جعفر را به عبّاس و على را به رسول الله صلّى اللّه عليه و آله سپرد و عقيل را نزد خود نگه داشت . و حتى هنگامى كه رسول الله صلّى اللّه عليه و آله ازدواج كرد و متأهل شد از على عليه السّلام نگهدارى مىكرد « ج 1 ، ص 188 » .\r\nمغربى مصرى گرچه خبر غريبى نقل نموده است اما او با اين خبر از غرابت در سن و سال آنها دورى گزيده است .\r\n","page_name":" 295 ","page_number":295},
  {"content":"\r\n\r\nابو طالب گفت : عقيل را براى من بگذاريد و هر كدام را كه مىخواهيد ببريد - و او علاقهء شديدى به عقيل داشت - پس عباس طالب را و حمزه جعفر را با خود بردند و محمد صلّى اللّه عليه و آله على عليه السّلام را برداشت و گفت : كسى را برگزيدم كه خدا او را براى من در ميان شما برگزيده است . پس على عليه السّلام از هنگامى كه شش‌ساله بود تحت سرپرستى رسول الله صلّى اللّه عليه و آله قرار گرفت .\r\n( 1 ) همين ، مطابق با قول آن حضرت مىباشد كه فرمود : « هرآينه خدا را هفت سال قبل از اين كه كسى از اين امت او را بپرستد ، پرستيدم . » و يا فرمود : « از هفت سال قبل صدا را مىشنيدم و نور را مىديدم و در آن مدت رسول الله صلّى اللّه عليه و آله ساكت بود و مأمور به انذار و تبليغ نشده بود . »\r\nاين بدان خاطر بوده است كه عمر آن حضرت به هنگام اظهار دعوت سيزده سال بوده است و در شش سالگى به رسول الله صلّى اللّه عليه و آله سپرده شده بود . بنابراين صحيح است كه وى هفت سال قبل از مردم به عبادت و بندگى خدا پرداخته است . عبادت از بچهء شش ساله‌اى كه اهل تميز باشد ، صحيح است . به علاوه عبادت وى شامل تعظيم و تجليل خداوند متعال مىباشد و چنين امرى در اطفال مشاهده مىشود . « 1 »\r\n( 2 ) اين چيزى است كه ابن ابى الحديد در شرح نهج البلاغه از بلاذرى و اصفهانى نقل كرده است و خبر آن دو را نقل كرديم و مشاهده نموديد كه بلاذرى آن خبر را به طور بسيار مختصر ، در يك سطر و نيم نقل كرده است و اصفهانى آن را با سندى از سهل بن سعد ساعدى نقل نموده است و هر دو روايت متعرض سنّ حضرت على عليه السّلام در آن روز نشده‌اند و شايد آنچه كه از آنها نقل شده است ، مربوط به نسخهء ديگرى از نوشته‌هايشان مىباشد .\r\n( 3 ) بله ، اين خبر را اين شهر آشوب در مناقب از عده‌اى نقل كرده است كه برخى از آنها عبارتند از : طبرى ، خوارزمى ، خرگوشى ، واحدى ، ثعلبى ، بستى ، نسوى و مغازى محمد بن اسحاق . وى به نقل از مجاهد ذكر كرده است :\r\nرسول الله سرپرستى على عليه السّلام را از شش سالگى به عهده گرفت ، يعنى همان سنى كه ابو طالب « 2 » سرپرستى محمد صلّى اللّه عليه و آله را به عهده گرفته بود و اين مطلب را هيچ يك از ناقلان اخبار ، ذكر نكرده‌اند .\r\nدر هر حال ، كلام ابن ابى الحديد ، توجيه زيبا و به جايى براى كلام امير المؤمنين عليه السّلام است .\r\n\r\n\r\n","description":"","footnote":"\r\n( 1 ) . شرح نهج البلاغه ، ج 1 ، ص 15 .\r\n( 2 ) . مناقب آل ابى طالب ، ج 2 ، ص 179 - 180 .\r\n","page_name":" 296 ","page_number":296},
  {"content":"\r\n\r\n( 1 )\r\n\r\nفصل سوم بعثت\r\n( 2 )\r\n\r\nرسول اكرم صلّى اللّه عليه و آله از همان ابتدا صداهايى را مىشنيد و محافظت مىشد\r\nشريف رضى در نهج البلاغه از على عليه السّلام روايت مىكند كه آن حضرت فرمود : « خداوند متعال همان وقتى كه رسول خدا صلّى اللّه عليه و آله از شير گرفته شد يكى از بزرگ‌ترين ملائكه‌اش را به طور شبانه روزى مأمور كرد كه آن حضرت صلّى اللّه عليه و آله را به سوى مكارم و محاسن اخلاق راهنمايى كند . « 1 »\r\n( 3 ) ابن ابى الحديد در شرح نهج البلاغه مىنويسد : « بعضى از اصحاب امام باقر عليه السّلام در مورد قول خداوند تبارك و تعالى كه مىفرمايد :  « إِلَّا مَنِ ارْتَضى مِنْ رَسُولٍ فَإِنَّهُ يَسْلُكُ مِنْ بَيْنِ يَدَيْهِ وَ مِنْ خَلْفِهِ رَصَداً »  « 2 » ؛ مگر رسولى كه برگزيند و بىترديد از پيش رو و پشت سرش مراقبينى مىگمارد ؛ سؤال كردند . آن حضرت عليه السّلام فرمود : « خداوند تبارك و تعالى فرشتگانى را موكّل انبياى خود مىكند كه از اعمالشان محافظت مىكنند و در تبليغ رسالتشان آنها را يارى مىكنند و يكى از ملائكه بزرگ از هنگامى كه حضرت محمد صلّى اللّه عليه و آله از شير گرفته شد ، او را به خيرات و مكارم اخلاق ارشاد مىكرد و از شرّ و اخلاق ناپسند بازمىداشت . » « 3 »\r\nشايد از جمله مصاديق اين كرامت ، مرفوعه‌اى باشد كه ابن اسحاق آن را ذكر كرده و گفته است : براى من نقل شده است كه رسول اللّه صلّى اللّه عليه و آله در مورد آنچه كه خداوند در حفاظت از وى در ايام كودكى و جاهليّت مبذول مىداشت سخن مىگفت و مىفرمود : « در ميان كودكان قريش بودم و براى بازى خويش سنگ‌هايى را حمل مىكردم . هر كدام از ما مىبايست كه براى حمل سنگ دامن خود را به بالا مىگرفتيم تا در آن سنگى بگذاريم و در نتيجه كشف عورت مىشديم ! وقتى كه من خواستم دامنم را بالا بگيرم شخصى به من ضربه‌اى زد و با نهيب گفت :\r\n\r\n\r\n","description":"","footnote":"\r\n( 1 ) . نهج البلاغه ، خطبه قاصعه ، و نيز كتاب المقطع ، ص 118 ، از مسعدة بن صدقة از امام باقر عليه السّلام .\r\n( 2 ) . جن ( 72 ) ، 27 .\r\n( 3 ) . شرح نهج البلاغة ، ج 13 ، ص 207 .\r\n","page_name":" 297 ","page_number":297},
  {"content":"\r\n\r\nدامنت را پايين بينداز ! من او را نديدم ؛ اما به سرعت خودم را پوشاندم و بعد از آن سنگ‌ها را بر شانه‌ام حمل مىكردم و تنها من بودم كه با دامنم سنگ‌ها را حمل نمىكردم . » « 1 »\r\n( 1 ) اگر چه طبرى در تاريخش با سندى از محمد بن حنفيه از پدرش على عليه السّلام نقل مىكند كه فرمود : از رسول الله صلّى اللّه عليه و آله شنيدم كه مىفرمود : هيچ‌گاه به كارهايى كه در جاهليت انجام مىدادند ، نپرداختم مگر دو بار . در تمام اين كارها خدا حايلى بين من و آن كار ايجاد مىكرد بعد از آن هيچ‌گاه قصد كار سوئى نكردم تا اين كه خداوند مرا به پيامبرى مبعوث كرد . يكى از آنها اين بود كه شبى به غلامى از قريش كه همراه من در بلندىهاى مكه مشغول چوپانى بود ، گفتم : اگر ممكن است مواظب گوسفندانم باش تا به مكه بروم و در مجلس جوانان شركت كنم .\r\nسپس به سوى مكه آمدم و به اولين خانه‌هاى شهر رسيدم و صداى ساز و آواز شنيدم . سؤال كردم : چه خبر است ؟ گفتند : شب عروسى فلانى با فلانى است . سپس به مجلس رفتم تا مراسم را تماشا كنم ، اما گويا خداوند بر گوشم پرده‌اى زد و به خواب رفتم و صبح روز بعد در اثر تابش آفتاب از خواب بيدار شدم و نزد گوسفندان بازگشتم . آن غلام از من سؤال كرد كه چه كردى ؟ گفتم : هيچ كارى نكردم و ماجرا را برايش گزارش دادم .\r\nشب ديگرى به وى گفتم كه مواظب گوسفندانم باش . او هم قبول كرد و من به سوى مكه حركت كردم . به هنگام رسيدن به مكه همانند آن شب صداى ساز و آواز از منزلى شنيدم و به مراسم رفتم تا آن را تماشا كنم . دوباره گويا خداوند به گوشم پرده‌اى زد و به خواب رفتم و فرداى آن روز در اثر تابش آفتاب از خواب بيدار شدم .\r\nبه سوى رفيقم رفتم و ماجرا را برايش توضيح دادم و بعد از آن هيچ‌گاه قصد انجام كار بدى نكردم تا اين كه خداوند مرا به رسالت خويش برگزيد . » « 2 »\r\n( 2 ) اين از مصاديق محافظت در رفتار و اعمال است و اما از مصاديق فكرى آن مىتوان به اين مورد اشاره كرد : شيخ صدوق در إكمال الدين با سندى از عباس بن عبد المطلب از ابو طالب نقل مىكند كه بحيراى ترسا به نبى اكرم صلّى اللّه عليه و آله گفت : « اى پسرك ! تو را به لات و عزّى قسم . . . ، آن حضرت فرمود : به خدا قسم كه اينها مبغوض‌ترين اشياء در نظر من هستند . » « 3 »\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 194 .\r\n( 2 ) . تاريخ طبرى ، ج 2 ، ص 279 و ابن ابى الحديد آن را از وى حكايت مىكند ، ج 13 ، ص 207 .\r\n( 3 ) . إكمال الدين ، ص 178 - 185 . و ابن هشام آن را به صورت مرفوع از ابن اسحاق نقل كرده است ، ج 1 ، ص 193 .\r\n","page_name":" 298 ","page_number":298},
  {"content":"\r\n\r\n( 1 ) از گفتهء آن حضرت در خبر سابق كه فرمود : « شخصى به من ضربه‌اى زد و گفت : دامنت را بينداز در حالى كه من او را نمىديدم . » مىفهميم كه - بنابر آنچه كه در اين خبر و شبيه آن آمده است - رسول اكرم صلّى اللّه عليه و آله محدّث بوده است و صفّار ( ت 290 ه ) در كتاب بصائر الدرجات با سندى از زراره نقل مىكند كه گفت : از امام صادق عليه السّلام سؤال كردم : رسول كيست ؟ نبىّ كيست ؟\r\nو محدّث كيست ؟ آن حضرت فرمود : رسول كسى است كه جبرئيل در مقابلش مىآيد و با او صحبت مىكند ، چنان كه يكى از شما با دوستش صحبت مىكند . » تا اين كه گفت : « و امّا محدّث كسى است كه كلام فرشته‌اى كه با وى صحبت مىكند را مىشنود ، امّا او را نمىبيند ، و نه اين كه در خواب به سراغش بيايد . » « 1 »\r\n( 2 ) همچنين كلينى در اصول كافى با سندى از أحول نقل مىكند كه از امام صادق عليه السّلام در مورد رسول و نبى و محدّث سؤال كردم . آن حضرت فرمود : « رسول كسى است كه جبرئيل در مقابلش مىآيد و با او صحبت مىكند » تا اين كه فرمود : « و اما محدّث ، كسى است كه مورد خطاب قرار مىگيرد و آن را مىشنود ولى شخص را نمىبيند و نه اين كه در خواب او را مشاهده كند . » « 2 »\r\n( 3 )\r\n\r\nبشارت به نبوت\r\nدر همين دو خبر در مورد معناى نبوّت مجرّد كه بدون رسالت باشد مطالبى آمده است . در خبر اوّل آمده است : « نبىّ كسى است كه در خواب واقعيات را مىبيند ، همانند حضرت ابراهيم و مثل اين كه رسول الله صلّى اللّه عليه و آله به هنگام ديدن جبرئيل در خواب به شبه بيهوشى مبتلا مىشد . نبىّ اين چنين است . » و در خبر دوّم آمده است : « و امّا نبىّ كسى است كه در خوابش واقعياتى را مىبيند ، همانند حضرت ابراهيم كه رؤياهاى صادقه مىديد و مثل آن چه كه رسول الله صلّى اللّه عليه و آله قبل از مبعوث شدن مىديد . »\r\n( 4 ) ابن ابى الحديد در شرح نهج البلاغه از امام باقر عليه السّلام روايت مىكند : خداوند يكى از فرشتگان بزرگ را موكّل بر حضرت محمّد صلّى اللّه عليه و آله قرار داد كه از وقتى كه آن حضرت از شير گرفته شد ، از او مواظبت مىكرد و او را به سوى خيرات و مكارم اخلاق رهنمون بود ، و او را\r\n\r\n\r\n","description":"","footnote":"\r\n( 1 ) . چنان كه در بحار الانوار ، ج 18 ، ص 270 به نقل از بصائر الدرجات ، ص 109 و 371 و به همين نحو خبرى از امام باقر عليه السّلام و همچنين از امام صادق عليه السّلام در اين كتاب آمده است .\r\n( 2 ) . اصول كافى ، ج 1 ، ص 176 و به همين نحو دو خبر ديگر از امام رضا عليه السّلام در آن آمده است .\r\n","page_name":" 299 ","page_number":299},
  {"content":"\r\n\r\nاز شرور و اخلاق ناپسند برحذر مىداشت . او حضرت محمد صلّى اللّه عليه و آله را مورد خطاب قرار مىداد و مىگفت : السلام عليك يا محمد يا رسول اللّه . در آن هنگام او جوانى بود و هنوز به رسالت نرسيده بود و گمان مىكرد كه اين صدا از سنگ‌ها و اشياى ديگر است ، اما هنگامى كه تأمل مىكرد چيزى را نمىديد . » « 1 »\r\n( 1 ) در تفسير منسوب به امام حسن عسكرى عليه السّلام به نقل از پدرش آمده است : « هنگامى كه رسول خدا ، تجارت به سوى شام را كنار گذاشت و تمام اموالى را كه از راه تجارت به دست آورده بود صدقه داد ، هر روز صبح به بالاى كوه حراء مىرفت و از بالاى قلّه به آثار رحمت الهى و انواع عجيب رحمت و حكمت‌هاى بديع خدا مىنگريست . او به اطراف آسمان و زمين و دشت‌ها و درياها نگاه مىكرد و از آثار شگرف الهى عبرت مىگرفت و با اين مشاهده ، آيات الهى را متذكر مىشد و خدا را چنان كه بايد عبادت مىكرد . » « 2 »\r\nطبرسى در إعلام الورى مىنويسد : ( 2 ) على بن ابراهيم كه از بزرگان حديث اماميه است مىگويد : « هنگامى كه رسول الله صلّى اللّه عليه و آله به سى و هفت سالگى رسيد ، در خوابش چنان مىديد كه گويى هاتفى مىآيد و مىگويد : يا رسول اللّه ! و در اين حال او مشغول چراندن گوسفندان ابو طالب بود . او ديد كه شخصى مىگويد : يا رسول اللّه صلّى اللّه عليه و آله پس فرمود : تو كيستى ؟ گفت : من جبرئيل هستم كه خدا مرا به سوى تو فرستاده است تا تو را به عنوان رسول خدا برگزينم .\r\nرسول الله صلّى اللّه عليه و آله آن را مخفى نگه مىداشت ، پس جبرئيل آبى از آسمان فرو آورد و گفت : اى محمد ! بلند شو و وضو بگير . بدين سان وضو گرفتن و شستن صورت و دست‌ها و مسح سر و پاها را به وى آموخت . » « 3 »\r\n( 3 ) ابن شهر آشوب اين مطالب را در « مناقب » ذكر كرده و قبل از آن در فصل مبعث به بيان درجات بعثت پرداخته و گفته است : « بعثت رسول اكرم صلّى اللّه عليه و آله داراى درجاتى بوده است : اولين درجهء آن رؤياى صادقه و دومين درجهء آن چيزى است كه شعبى و داود بن عامر « 4 » آن را نقل\r\n\r\n\r\n","description":"","footnote":"\r\n( 1 ) . شرح نهج البلاغة ، ج 13 ، ص 207 و از او در بحار الانوار ، ج 15 ، ص 361 آمده است .\r\n( 2 ) . تفسير منسوب به امام حسن عسكرى عليه السّلام چنان كه در بحار الانوار ، ج 18 ، ص 205 آمده است .\r\n( 3 ) . إعلام الورى ، ج 1 ، ص 102 و از او در قصص الانبياء ، ص 318 و از او در مناقب ابن شهر آشوب ، ج 1 ، ص 43 . و در آخر خبر طبرى آمده است : هنگامى كه چهل‌ساله شد جبرئيل به او دستور داد كه نماز بخواند و حدود آن را به وى آموخت ، اما وقت آن را معين نكرد و براى همين رسول الله در هر وقتى دو ركعت نماز مىخواند ، و علّت تأخير ركوع و سجود هم خواهد آمد .\r\n( 4 ) . همچنين در مناقب ، ج 1 ، ص 41 . و صحيح همان چيزى است كه داود از عامر شعبى روايت كرده است .\r\n","page_name":" 300 ","page_number":300},
  {"content":"\r\n\r\nكرده‌اند . آنها گفته‌اند : خداوند به مدت سه سال جبرئيل را محافظ پيغمبرش قرار داده بود كه در اين مدت نبىّ اكرم صلّى اللّه عليه و آله صدايش را مىشنيد ، امّا خودش را نمىديد و پىدرپى چيزهايى را به وى مىآموخت ؛ ولى قرآن را نازل نمىكرد . در اين مدّت پيامبر اكرم صلّى اللّه عليه و آله مبعوث نشده بود ، امّا به پيغمبرى بشارت داده شده بود . »\r\n( 1 ) و منظور شعبى از آنچه كه روايت كرده ، همان مطالبى است كه ابن سعد در طبقات الكبرى به نقل از واقدى آورده است و در آنجا مىگويد : به مدّت سه سال اسرافيل همدم و مراقب رسول الله صلّى اللّه عليه و آله شده بود به طورى كه رسول الله صدايش را مىشنيد ، اما او را نمىديد و سپس جبرئيل مسئول اين كار شد . « 1 »\r\n( 2 ) منظور از آنچه كه داود از عامر شعبى نقل كرده ، همان چيزى است كه طبرى از او نقل كرده و گفته است : او در چهل سالگى به مقام نبوّت رسيد و سه سال بعد از آن اسرافيل همدم و مراقب وى بود و چيزهايى را به او آموخت و در اين زمان قرآن بر او نازل نمىشد و پس از آن كه اين سه سال گذشت ، جبرئيل مسئول انزال وحى شد و قرآن به مدت ده سال در مكه و ده سال در مدينه بر زبانش جارى شد . « 2 »\r\n( 3 ) طبرى بعد از اين مىگويد : شايد كسانى كه مىگويند او بعد از وحى ، ده سال در مكه اقامت داشته است ، اقامتش را از هنگامى كه جبرئيل از سوى خداوند عز و جل وحى نازل كرد ، و نبى اكرم به اظهار دعوت خويش به صورت آشكار پرداخت ، به حساب آورده‌اند و كسانى كه مىگويند ، وى به مدّت سيزده سال در مكه اقامت داشته است ، آن را از همان ابتدايى كه به نبوت رسيد و اسرافيل مسئول و همدم وى بوده است حساب كرده‌اند و در اين سه سال مأمور به اظهار دعوت خويش نشده بود . « 3 » در اين مدت رسول اللّه صلّى اللّه عليه و آله صدا را مىشنيد ، اما چيزى نمىديد . سپس به مدت ده سال جبرئيل همدم رسول اللّه صلّى اللّه عليه و آله شد و در اين مدت به وى وحى مىكرد . او ده سال در مكه بود و سپس ده سال به مدينه رفت . « 4 »\r\n\r\n\r\n","description":"","footnote":"\r\n( 1 ) . طبقات ابن سعد ، ج 1 ، ص 191 و تاريخ طبرى ، ج 2 ، ص 386 .\r\n( 2 ) . تاريخ طبرى ، ج 2 ، ص 387 .\r\n( 3 ) . تاريخ طبرى ، ج 2 ، ص 378 و طبقات ابن سعد ، ج 1 ، ص 127 و بدايه و نهايهء ابن كثير ، ج 3 ، ص 4 و تاريخ يعقوبى ، ج 2 ، ص 23 كه آن را به صورت مرسل نقل كرده است و حاكم در المستدرك ، ج 2 ، ص 61 نقل كرده است كه قرآن در 43 سالگى بر پيامبر اكرم صلّى اللّه عليه و آله نازل شد .\r\n( 4 ) . الاختصاص ، ص 130 و بر انتساب كتاب اختصاص به شيخ مفيد تأكيدى نداريم .\r\n","page_name":" 301 ","page_number":301},
  {"content":"\r\n\r\nاين بدان معنا است كه آن سه سال از هنگام شروع بعثت تا چهل و سه سالگى نبىّ اكرم صلّى اللّه عليه و آله بوده است ، چنان كه خبر شعبى و آنچه كه شيخ مفيد و ابن شهر آشوب ذكر كرده‌اند بر اين امر تصريح مىكند و در اين صورت قبل از بعثت چگونه بوده است ؟\r\nقبل از آن كه متعرّض اخبار مختلف در اين باب بشويم . خوب است نظرى به حالات رسول الله صلّى اللّه عليه و آله قبل از بعثت در زمينهء عبادت و ديانت بيفكنيم .\r\n\r\nديانت آن حضرت پيش از بعثت\r\n( 1 ) حقيقت اين است كه واقعيت امر قبل از بعثت به صورت واضح روشن نيست و قرآن كريم مىفرمايد :  « ما كُنْتَ تَدْرِي مَا الْكِتابُ وَ لَا الْإِيمانُ »  « 1 » ؛ تو نمىدانستى كه كتاب و ايمان چيست ؟\r\nحال كه او نمىدانسته كتاب و ايمان چيست ؟ آيا متدين به هيچ كتاب و دينى هم نبوده است ، چنان كه از ظاهر قرآن فهميده مىشود ؟ يا اين كه قضيه به صورت ديگرى بوده است ؟\r\nمتأسفانه قديمىترين مطلبى كه در مورد اين سؤال مطرح شده ، در زمان رسول الله صلّى اللّه عليه و آله يا اهل بيت عليه السّلام نبوده است ، بلكه در عصر غيبت صغرا و در ابتداى غيبت كبرا اين سؤال ضمن مسائل علم اصول مطرح شده است كه نمونه‌هايى از آن ذكر مىگردد :\r\n( 2 ) سيد مرتضى علم الهدى در كتاب الذّريعة الى اصول الشريعة مىنويسد : در مورد اين سؤال تحقيق كافى به عمل آورديم و آن را در الذخيرة « 2 » مطرح ساختيم و آنگاه آن را در الذّريعة چنين مطرح مىكند : « آيا رسو الله صلّى اللّه عليه و آله به شرايع انبياى قبلى متعبّد بوده است ؟ در اين باب دو مسأله وجود دارد : يكى قبل از نبوت و ديگرى بعد از آن .\r\n( 3 ) سه نظر در مورد قبل از نبوّت وجود دارد : يكى مىگويد قطعا متعبد نبوده است و ديگرى مىگويد قطعا متعبّد بوده است و نظر سوم توقف كرده است و اين راه صحيح است . چيزى كه بر آن دلالت مىكند اين است كه عبادت بر طبق يك شريعت ، تابع مصلحتى است كه خدا آن را تكليف عقلى مىداند و امكان دارد كه خدا هيچ مصلحتى را براى نبىّ اكرم صلّى اللّه عليه و آله نمىبيند كه قبل از نبوّت به عبادت‌هاى شرايع قبلى بپردازد ، چنان كه امكان دارد براى وى مصلحت‌هايى\r\n\r\n\r\n","description":"","footnote":"\r\n( 1 ) . شورى ( 42 ) ، 52 .\r\n( 2 ) . اين كتاب به وسيلهء آقاى سيد احمد حسينى نجفى تحقيق و تصحيح شده و توسط مؤسسهء نشر اسلامى در شهر قم در سال 1411 ه در 607 صفحه به چاپ رسيده است . من اين مطلب را در باب مذكور و ساير ابواب كتاب نيافتم و بلكه در ارجاع دادهء به الذخيره در الذّريعة ، چاپ دانشگاه تهران ، ج 2 ، ص 595 نيز وجود ندارد .\r\n","page_name":" 302 ","page_number":302},
  {"content":"\r\n\r\nرا ببيند و از آنجا كه هر دو امر جايز است و دليلى نيست كه موجب قطع به يك طرف شود ، بهترين راه توقف است .\r\n( 1 ) علم پيامبر صلّى اللّه عليه و آله اقتضا نمىكند كه بايد به شريعت پيامبر ديگرى متعبّد باشد ، بلكه بايد امرى زائد بر اين علم وجود داشته باشد . اگر ثابت مىشد كه پيامبر حجّ يا عمره‌اى را قبل از نبوتش به جاى آورده است ، قطع حاصل مىشد كه وى متعبّد بوده است و با ظن و گمان چنين چيزى ثابت نمىشود و ثابت نشده است كه او به ذبح شتر و گوسفند پرداخته باشد و اگر چنين چيزى ثابت مىشد ، احتمال مىرفت كه ديانت شخص ديگرى در آن زمان مقتضى اين بوده كه از شخص ديگرى در تذكيه كمك بگيرد و آن حضرت براى كمك به او و براى او تذكيه نموده باشد ، اما اين كه خود او گوشت تذكيه‌شده‌اى را خورده باشد متوقف بر شريعت و ديانتى نيست ، زيرا گوشت پس از تذكيه مباح و حلال مىگردد همانند هر مباح ديگرى .\r\nكسى كه قطع بيابد كه او متعبد نبوده است نمىتواند بگويد كه اگر آن حضرت به بعضى از احكام شرايع قبلى متعبد مىشد در اين صورت تابع و پيرو آنها محسوب مىشد و اين جايز نيست ، چون پيامبر افضل مردم است و پيروى افضل از مفضول قبيح است ؛ زيرا امكان دارد كه خداوند بعضى از احكام شرايع قبلى را بر وى واجب كرده باشد و اين بر وجه اقتدا و پيروى از ديگرى نباشد . » « 1 »\r\n( 2 ) محقّق حلّى در اصول خويش مىنويسد : « اگر پيامبر به شريعت‌هاى قبلى متعبّد بوده است ، اين تعبد را يا از طريق وحى و يا نقل به دست آورده است . لازمهء وحى اين است كه اين تعبد جزء شريعت خودش بوده است و نه ديگرى و لازمهء طريق دوم اين بوده است كه به نقل قول يهود تكيه كرده باشد و اين هم باطل است ، زيرا متواتر نيست ، چون در آن تحريف‌هايى صورت گرفته است كه مانع از افادهء يقين مىباشد و عمل به خبرهاى واحد آنها هم تكليف را واجب نمىكند ؛ زيرا مورد اطمينان نيست .\r\n( 3 ) اگر متعبّد به شريعت ديگرى بوده است ، بر او واجب بوده كه در مورد آن تحقيق و جستجو كند ، لكن اين باطل است ، چون اگر اين كار بر وى واجب بود ، آن را انجام مىداد و بين اصحاب مشهور مىشد و بر صحابه و تابعين و مسلمين واجب بود كه آن را انجام دهند و آنچه كه از دين مىشناسيم بر خلاف آن است . » « 2 »\r\n\r\n\r\n","description":"","footnote":"\r\n( 1 ) . الذريعة الى اصول الشريعه ، ج 2 ، ص 595 - 596 .\r\n( 2 ) . چنان كه در بحار الانوار ، ج 18 ، ص 275 - 276 به اختصار آمده است . اما در كتاب معارج الاصول كه به\r\n","page_name":" 303 ","page_number":303},
  {"content":"\r\n\r\n( 1 ) پس سيد مرتضى توقف كرده است و محقق آن را نفى و انكار نموده است و لكن شاگردش ، علامه از نظر وى برگشته و قائل به توقف شده است : علامه قدّس سرّه در شرح بر مختصر الاصول ابن حاجب مىنويسد : « مردم در اين كه آيا نبىّ اكرم صلّى اللّه عليه و آله قبل از نبوّت متعبد به شريعت هيچ كدام از انبياى الهى سابق بوده است يا خير ، اختلاف دارند . گروهى قائل شده‌اند كه وى متعبّد بوده است و عده‌اى ديگر آن را انكار كرده‌اند .\r\nقائلان به اين امر نيز با هم اختلاف كرده‌اند : عده‌اى قائل شده‌اند كه وى به شريعت نوح و در نظر گروهى به شريعت ابراهيم و در نظر دسته‌اى به شريعت موسى و در نظر جمعى به شريعت عيسى متعبد بوده است و برخى نيز گفته‌اند او به آنچه كه ثابت مىشد شرعى است متعبّد بوده است . »\r\n( 2 ) علّامه در اين مسأله سخنى نگفته است كه نظرش را معين كند و تنها نظريهء ابن حاجب شافعى ( ت 646 ه ) را تقرير نموده و از قول وى گفته است : نبى اكرم صلّى اللّه عليه و آله به آنچه كه به صورت متواتر ثابت مىشد كه از شريعت قبلى است ، متعبّد بوده و فرقى هم نمىكرد كه از شريعت موسى يا عيسى عليه السّلام باشد ، زيرا شريعت عيسى همان شريعت موسى به معناى اعمّ است .\r\nاستدلالش را هم براى اين امر تقرير نموده است : « بنابر آنچه كه نزديك به تواتر نقل گرديده است مبنى بر اين كه آن حضرت صلّى اللّه عليه و آله نماز مىخواند و حجّ به جاى مىآورد و عمره انجام مىداد و كعبه را طواف مىنمود و از گوشت مرده و تذكيه نشده دورى مىكرد و در عين حال گوشت مىخورد . . . اينها از امورى هستند كه عقل آن را درك نمىكند و جز از طريق شرع نمىتوان آنها را فهميد . »\r\n( 3 ) لكن وى استدلال ديگران را بر اين عقيده رد كرده و گفته است : « عيسى عليه السّلام به سوى تمام مكلفين مبعوث شده بود و نبىّ اكرم از جملهء مكلفين بوده است ، بنابراين عيسى به سوى او هم مبعوث شده بود . » سپس گفته است : « به عموميّت دعوت انبياى متقدم يقين نداريم . »\r\n\r\n\r\n","description":"","footnote":"\r\nچاپ رسيده ، چنين آمده است : مردم در مورد نبى اكرم صلّى اللّه عليه و آله اختلاف كرده‌اند كه آيا وى متعبد به شرايع قبلى بوده است يا خير ؟ و اين اختلاف هيچ فايده‌اى ندارد ، زيرا ما شكى نداريم كه تمام آنچه كه وى آورده است به نقل از انبياى قبلى نبوده است ، بلكه آنها را از جانب خداوند آورده است و اجماع داريم به اين كه او افضل انبياى الهى بوده است و در اين صورت تعبّد وى به شرايع قبلى را با سختى مىپذيريم ، ص 121 . و آقا بزرگ تهرانى براى محققين ، كتاب ديگرى در اصول به نام نهج الوصول نام برده است ( الذّريعة ، ج 24 ، ص 426 - 427 ) و شايد كه علامهء مجلسى سخنانش را از آن كتاب نقل كرده و نامش را نبرده است .\r\n","page_name":" 304 ","page_number":304},
  {"content":"\r\n\r\nاما ادامه داده است : « حكم شرعى كه به ما رسيده است ، يا از خبر آحاد است كه اين مقبول نيست و يا از متواترات است كه عمل به آن واجب است و مشورت با متصديان آن شريعت هم لازم نيست و چنين نيست كه اگر با علما و متصديان دينى مشورت نكرد ، تعبّد صحيح را به جاى نياورده باشد . بنابراين اگر با دليل نقلى متواتر حكمى ثابت شد ، بايد به آن عمل كرد . »\r\n( 1 ) از سيد مرتضى نقل شده است كه بايد به دليل قطعى ، تعبد نبىّ اكرم صلّى اللّه عليه و آله ثابت شود و چنين چيزى ثابت نشده است و ظن و گمان در اينجا چيزى را ثابت نمىكند .\r\nاما نصوصى كه گذشت تنها بر اين مطلب دلالت مىكند كه آن حضرت در فكر و سلوك دينى و عقايدى و عقلى و عملى مورد حفاظت ملائكه بوده است و از سوى آنها رهنمون بوده است .\r\nدر خصوص نماز ، خبر طبرسى از على بن ابراهيم قمى را نقل كرديم كه گفت : « بعد از آن كه رسول اكرم صلّى اللّه عليه و آله به سى و هفت سالگى رسيد . . . جبرئيل بر وى نازل شد و آبى را از آسمان آورد و فقط وضو و سجود و ركوع را به وى آموخت . « 1 »\r\n( 2 ) در مورد حدود نماز و اوقات آن چيزى نازل نشد تا هنگامى كه رسول الله صلّى اللّه عليه و آله به چهل سالگى رسيد كه در آن هنگام جبرئيل حدود نماز را به وى آموخت ، امّا اوقات آن مشخص شد و رسول اللّه نمازش را دو ركعتى و در اوقات مختلف به جاى مىآورد . » « 2 » اين مطلبى است كه بسيارى از اخبار معتبر كه در ابواب مختلف وسائل الشيعة در مورد چگونگى نزول نمازها نقل گرديده ؛ بر آن دلالت دارد .\r\nامّا موضع آن حضرت در مورد بسيارى از مناسك و نواهى و تروك همانند موضع پدران و نياكان پاكش بوده است كه بسيارى از اخبار تاريخى و غيره بر آن دلالت مىكند و در جايش نقل كرديم . امّا اين كه وى مؤمن و متعبّد به دين حنيف « ابراهيمى » بوده است ، دليل ندارد و نصّى بر آن تصريح ننموده است .\r\n( 3 ) اگر چه علّامهء مجلسى قدّس سرّه مىگويد : « آنچه كه با استفاده از اخبار معتبر و آثار مستفيض برايم روشن شده ، اين است كه آن حضرت صلّى اللّه عليه و آله قبل از بعثت از هنگامى كه خدا عقلش را در ابتداى عمرش كامل كرد ، پيامبر و مؤيد بر روح القدس بوده است . در اين مدّت فرشته الهى با وى صحبت مىكرده و او صدا را مىشنيده و در خواب او را مىديده . . . او خدا را با انواع عبادت‌ها\r\n\r\n\r\n","description":"","footnote":"\r\n( 1 ) . إعلام الورى ، ج 1 ، ص 36 و در آينده وجه تقديم سجود بر ركوع را ذكر خواهيم كرد .\r\n( 2 ) . همان ، ص 102 .\r\n","page_name":" 305 ","page_number":305},
  {"content":"\r\n\r\nمىپرستيده كه يا موافق با عباداتى بوده كه بعد از تبليغ رسالت به مردم امر مىكرده كه همين اظهر است و يا بر وجه ديگرى عبادت مىكرده كه يا مطابق با شريعت حضرت ابراهيم عليه السّلام يا انبياى ديگر بوده است و البته بدان صورت نبوده است كه وى تابع و عامل به شريعت آنها باشد ، بلكه آنچه كه به وى الهام مىشده مطابق با بعضى از شرايع قبلى بوده و يا به وجه ديگرى مىتوان گفت كه تمام اين احكام و عبادت‌ها پس از رسالت آن حضرت صلّى اللّه عليه و آله نسخ گرديده . و گمان نمىكنم كه صحّت آن چه را كه گفتم بر صاحب فطرت مستقيم و عقل سالم مخفى بماند . . . و در اينجا بعضى از وجوه را براى اطمينان بيشتر به صورت اجمالى ذكر مىكنيم . »\r\nسپس وجوه شش‌گانه‌اى را ذكر مىكند . « 1 »\r\n( 1 ) در اينجا بايد بازگرديم و به وجود نصّ صريحى كه در جواب سؤالى در اين مورد وارد شده است ؛ توجّه كنيم . مرحوم كلينى در اصول كافى با سند خود از ابى حمزهء ثمالى روايت مىكند كه گفت : « از امام صادق عليه السّلام در مورد علم سؤال كردم كه آيا آن چيزى است كه عالمانى مثل شما از ديگران ياد مىگيرند ؟ يا اين كه در كتابى و نزد شماست كه آن را مىخوانيد و آن را ياد مىگيريد ؟\r\nحضرت عليه السّلام فرمود : اين امر بزرگ‌تر و عظيم‌تر از اين است . آيا قول خداوند متعال را نشنيده‌اى كه مىفرمايد :  « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ »  « 2 » ؛ و به اين ترتيب روحى از امر خودمان را به سوى تو وحى كرديم در حالى كه نمىدانستى كه كتاب و ايمان چيست .\r\nسپس فرمود : اصحاب شما در مورد اين آيه چه مىگويند ؟ آيا اقرار مىكنند كه او در حالتى بوده است كه نمىدانست كتاب و ايمان چيست ؟ گفتم : نمىدانم ، فدايت شوم .\r\nپس فرمود : بله ، او در حالتى بود كه نمىدانست كتاب و ايمان چيست ؟ تا اين كه خداوند - عز و جلّ - روحى را كه در كتاب ذكر شده است ، مبعوث كرد و هنگامى كه آن را به وى وحى كرد ، علم و فهم را ياد گرفت و اين روحى است كه خداوند - عز و جلّ - به هر كسى كه بخواهد اعطا مىكند و اگر آن را به كسى اعطا كند ، در حقيقت فهم را به او تعليم داده است . »\r\n( 2 ) سؤال ابى حمزهء ثمالى در اين خبر از امام صادق عليه السّلام ، اگر چه سؤال از منبع علم عالم ، براى\r\n\r\n\r\n","description":"","footnote":"\r\n( 1 ) . بحار الانوار ، ج 18 ، ص 277 - 281 .\r\n( 2 ) . اصول كافى ، ج 1 ، ص 273 - 274 .\r\n","page_name":" 306 ","page_number":306},
  {"content":"\r\n\r\nعالم الهى و ربّانى بوده است و سؤال از حالات رسول اكرم صلّى اللّه عليه و آله قبل از بعثت از حيث عبادت و ديانت نبوده است ، ولى امام جوابى را داده است كه شامل حال رسول اكرم صلّى اللّه عليه و آله هم مىشود ؛ زيرا مىفرمايد : منبع علم عالم الهى و ربّانى روحى است كه خدا به هر كدام از بندگانش كه بخواهد ، عطا مىكند . و اگر آن را به بنده‌اى عطا كند ، فهم را به او تعليم داده است ، در حالى كه قبل از آن كتاب و ايمان را نمىشناخته است ، چنان كه اين مطلب نصّ صريح قرآنى است .\r\n( 1 ) لكن علّامه مجلسى روح را در اينجا به روح القدس تفسير نموده است و چنان كه گذشت ، گفته است : « آن حضرت قبل از بعثت و از هنگامى كه خدا عقلش را در ابتداى عمرش كامل كرد ، پيامبر و مؤيّد به روح القدس بوده است . » براى همين در جواب استدلال به آيهء قرآنى مىگويد : « و امّا استدلال آنها به قول خداوند متعال كه مىفرمايد :  « ما كُنْتَ تَدْرِي مَا الْكِتابُ وَ لَا الْإِيمانُ »  پيش از اين نمىدانستى كه كتاب و ايمان چيست ؟\r\nبر بيش از اين دلالت نمىكند كه رسول اللّه صلّى اللّه عليه و آله در حالتى بود كه قرآن و بعضى از شرايط ايمان را نمىدانست و شايد كه اين حالت قبل از آن كه به وسيلهء روح القدس تأييد شود ، در وى وجود داشته است ، چنان كه روايت ابو حمزهء ثمالى و غيره بر آن دلالت دارد . « 1 »\r\nدر اين صورت لازم است معناى روح را تبيين كنيم :\r\n( 2 ) كلينى در اصول كافى با سندى از ابو بصير نقل مىكند كه وى گفت : از امام صادق عليه السّلام دربارهء قول خداوند متعال كه مىفرمايد :  « وَ كَذلِكَ أَوْحَيْنا إِلَيْكَ رُوحاً مِنْ أَمْرِنا ما كُنْتَ تَدْرِي مَا الْكِتابُ وَ لَا الْإِيمانُ »  سؤال كردم . امام عليه السّلام فرمود : « مخلوقى از مخلوقات خدا كه بزرگ‌تر از جبرئيل و ميكائيل است ، همراه رسول الله صلّى اللّه عليه و آله بود و او را تعليم مىداد و محافظت مىكرد و اين مخلوق بعد از رسول اللّه صلّى اللّه عليه و آله همدم ائمهء عليه السّلام است . » « 2 »\r\n( 3 ) همچنين با سندى ديگرى از ابو حمزه نقل مىكند كه از امام صادق عليه السّلام دربارهء قول خداوند متعال :  « يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي »  « 3 » سؤال كردم كه آن حضرت جواب داد :\r\n« مخلوقى كه از جبرئيل و ميكائيل بزرگ‌تر است ، همراه رسول اللّه صلّى اللّه عليه و آله بود و الان با ائمة عليه السّلام مىباشد و از فرشتگان الهى است . » « 4 »\r\n\r\n\r\n","description":"","footnote":"\r\n( 1 ) . بحار الانوار ، ج 18 ، ص 281 .\r\n( 2 ) . اصول كافى ، ج 1 ، ص 273 .\r\n( 3 ) . اسراء ( 17 ) ، 85 .\r\n( 4 ) . اصول كافى ، ج 1 ، ص 273 .\r\n","page_name":" 307 ","page_number":307},
  {"content":"\r\n\r\n( 1 ) باز با سندى ديگرى از ابو حمزه روايت مىكند كه گفت : شنيدم كه امام صادق عليه السّلام مىفرمايد :  « يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي »  ، آنگاه فرمود : اين مخلوقى است كه از جبرئيل و ميكائيل بزرگ‌تر است و همدم هيچ كسى قبل از محمد صلّى اللّه عليه و آله نبوده است و در حال حاضر همدم ائمة عليه السّلام است و آنها را محافظت مىكند . چنين نيست كه هر كسى بتواند به او دست يابد . » « 1 »\r\n( 2 ) همچنين روايت ديگرى را در اصول كافى با اسناد از مفضل بن عمر نقل مىكند كه گفت :\r\nاز امام عليه السّلام سؤال كردم كه امام چگونه به همه چيز و همه جا علم دارد ، در حالى كه در خانه‌اش نشسته و مشغول استراحت است . امام عليه السّلام فرمود : « اى مفضّل ! خداوند در وجود پيامبر چهار روح قرار داده است : روح حيات كه به واسطهء آن بيمار يا سالم مىشود ، روح قوّت كه به واسطهء آن پابرجا است و تلاش مىكند ، روح شهوت كه به واسطهء آن مىخورد و مىآشامد و با زنان آميزش مىكند ، روح ايمان كه به واسطهء آن ايمان مىآورد و به عدالت رفتار مىكند و روح القدس كه به واسطهء آن نبوّت را دريافت و تحمّل مىكند . بعد از آن كه پيامبر صلّى اللّه عليه و آله قبض روح شد ، روح القدس به امام منتقل شد و روح القدس نمىخوابد و غافل نمىشود و به لهو و فراموشى دچار نمىگردد ، امّا چهار روح ديگر مىخوابند و غافل مىشوند و به لهو و فراموشى دچار مىشوند و با روح القدس أشيا را مىبيند . » « 2 »\r\n( 3 ) مجلسى اين روايت را نقل كرده و در توضيح آن گفته است : « اين بدان معناست كه پيامبر و امام به واسطهء روح القدس تمام آنچه را كه در زمين و آسمان از نظر آنها مخفى است مىبينند . » « 3 »\r\nاگر اين را ضميمه كنيم به اين كه پيامبر صلّى اللّه عليه و آله جبرئيل و هيچ فرشتهء ديگرى را قبل از نزول وحى نمىديده است و تنها صداى آنها را مىشنيده و حسّ مىكرده و شخصى را نمىديده است ؛ چنان كه در خبر معتبرى اين مطلب ذكر شد ، آنگاه نتيجه مىشود كه اين روح - روح القدس - قبل از نزول وحى و قرآن همراه وى نبوده است و بلكه پس از نزول وحى يا هم زمان با آن همدم وى شده است ، نه اين كه قبل از نزول وحى از زمانى كه به سن رشد رسيده ، مصاحب و همراه وى بوده است ، چنان كه علامه مجلسى قدّس سرّه اين رأى را اظهار و پذيرفته است .\r\n\r\n\r\n","description":"","footnote":"\r\n( 1 ) . همان .\r\n( 2 ) . همان .\r\n( 3 ) . بحار الانوار ، ج 1 ، ص 264 .\r\n","page_name":" 308 ","page_number":308},
  {"content":"\r\n\r\n( 1 ) اگر تعليق كلام به وصف ، مشعر به عليّت باشد - چنان كه همين طور است - در اين حديث ، امام عليه السّلام وجود اين روح را معلّق بر وجود وصف رسالت كرده است : « اين روح با رسول الله صلّى اللّه عليه و آله بود . » و در هر دو خبر اوّلى ، چنين عبارتى آمده است و حتّى وصف نبوّت را ذكر نكرده است كه همين اين گمان را ايجاد مىكند كه روح القدس همراه و همزمان با وجود وصف رسالت بوده است ، نه قبل از آن و حتى با وجود وصف نبوّت ، تا چه رسد به قبل از وجود وصف نبوت . نبودن اين تعليق در خبر سوم هيچ ضررى به مطلب نمىزند ، زيرا اين خبر در صدد نفى وجود روح القدس از غير او مىباشد ، نه اثبات آن براى او .\r\n( 2 ) خلاصهء بحث : حال پس از طرح تمام آنچه كه گذشت ، مىتوان گفت : رسول اللّه صلّى اللّه عليه و آله فردى مؤمن و موحّد بوده كه خدا را مىپرستيده است و به آنچه كه برايش ثابت مىشده كه از سوى خدا است و يا عقل فطرى و سليمش و يا فرشتهء مؤيّد او را بدان امر مىكرده ؛ ملتزم مىشده است ، بنابراين او بهترين مردم و كامل‌ترين آنها از لحاظ جسمانى و اخلاقى و عقلى بوده است . . . با اين حساب ، آنچه كه دربارهء او نقل مىشود كه با دستورهاى الهى و توفيق وى در انجام كارهاى خير و صالح منافات دارد ، هيچ پايه و اساس صحيحى ندارد . . . همانند خبرى كه مىگويد : وى بت‌ها را استلام مىنموده است ! اين خبر را قاضى عياض در كتاب الشفا فى اصوال المصطفى آورده است و سپس از احمد بن حنبل نقل قول كرده كه اين خبر جعلى است . « 1 »\r\n\r\nحنفاء يا پاكيزگان\r\n( 3 ) مورّخان - از جمله مسعودى - تعدادى از عرب‌هاى جاهلى را بر شمرده‌اند كه داراى عقايد شرك‌آميز جاهليت نبوده‌اند ، از قبيل قسّ بن ساعدة الايادى ، و اميّة بن ابى الصلت الثّقفى ، و زيد بن عمرو بن نفيل العدوى ، و پدرش عمرو بن نفيل برادر خطّاب بن نفيل ، پدر عمر بن خطّاب .\r\nزيد از پرستش بت‌ها خودارى مىكرد و آن را عيب مىدانست و براى همين عمويش خطّاب عده‌اى از جاهلان مكه را تحريك كرد كه به اذيت و آزار وى بپردازند . براى همين وى به شام رفت تا از دين جديدى جستجو كند كه به دنبال آن نصاراى شام او را مسموم كردند و در شام به هلاكت رسيد . « 2 »\r\n\r\n\r\n","description":"","footnote":"\r\n( 1 ) . چنان كه در سيرهء حلبيه ، ج 1 ، ص 125 و 270 . و سيرهء نبويهء دحلان ، ج 1 ، ص 51 آمده است و نك :\r\nالصحيح ، ج 1 ، ص 158 مراجعه كنيد .\r\n( 2 ) . مروج الذهب ، ج 1 ، ص 82 - 89 .\r\n","page_name":" 309 ","page_number":309},
  {"content":"\r\n\r\n( 1 ) فرزندش ، سعيد بن زيد را يكى از ده نفرى دانسته‌اند كه به بهشت بشارت داده شده است « 1 » و او را از حنفاء ( پاكيزگان ) شمرده‌اند تا جايى كه روايت كرده‌اند : روزى زيد از كنار پيغمبر صلّى اللّه عليه و آله مىگذشت و در اين حال پيامبر صلّى اللّه عليه و آله به همراه سفيان بن حرث مشغول غذا خوردن بر سر سفره‌اى بودند و براى اين سفره گوشت گوسفندى را تهيه كرده بودند كه با غير نام خداى متعال ذبح شده بود . آنها او را دعوت به غذا كردند ، امّا زيد دعوتشان را ردّ كرد و گفت : من از گوشتى كه به نام بت‌هايتان آن را ذبح مىكنيد ، نمىخورم . من تنها از گوشتى كه به نام خدا ذبح شده باشد ، مىخورم !\r\nاز آن روز ديگر ديده نشد كه نبى اكرم صلّى اللّه عليه و آله از گوشتى بخورد كه به اسم بت‌ها ذبح مىشود تا وقتى كه به پيامبرى مبعوث شد . « 2 »\r\n( 2 )\r\n\r\nنبىّ و رسول\r\nصفّار با سند خود از زراره روايت كرده است كه گفت : « از امام صادق عليه السّلام سؤال كردم : رسول و نبىّ و محدّث چه كسانى هستند ؟ آن حضرت فرمود : رسول كسى است كه . . . و نبى كسى است كه . . . و در بعضى از آنها رسالت و نبوّت با هم جمع مىشوند و رسول اللّه ، هم رسول و هم نبىّ\r\n\r\n\r\n","description":"","footnote":"\r\n( 1 ) . مروج الذهب ، ج 1 ، ص 84 .\r\n( 2 ) . صحيح بخارى ، ج 5 ، ص 50 و ج 7 ، ص 118 و در شرح آن ؛ يعنى فتح البارى فى شرح صحيح البخارى ، ج 7 ، ص 108 - 109 . و مسند احمد ، ج 1 ، ص 189 . و السيرة الحلبية ، ج 1 ، ص 123 . و الروض الانف ، ج 1 ، ص 256 .\r\nصاحب منبع آخرى متوجه سؤالى شده و آن را اين چنين مطرح كرده است : « چگونه خداوند به زيد اين توفيق را داده است كه از خوردن گوشت حيوانى كه به اسم بت‌ها ذبح شده است ، خوددارى كند ، در حالى كه رسول اللّه صلّى اللّه عليه و آله اولىتر به داشتن اين فضيلت در جاهليت بوده است ، زيرا ثابت شده است كه خداوند او را از ارتكاب معاصى دور نگه مىداشته است . »\r\nاما او در جواب به اين پرسش سهل‌انگارى مىكند و مىگويد كه اين مطلب را چنين توجيه مىكنند : « در روايت نيامده است كه پيامبر صلّى اللّه عليه و آله از غذا خورده بود ( ! ) و بر فرض كه خورده باشد ، در شريعت حضرت ابراهيم عليه السّلام خوردن گوشت مرده حرام بوده است نه آنچه كه به غير نام خداوند ذبح مىشده است ( ! ) و شايد كه زيد با رأى و نظر خويش از خوردن گوشتى كه به غير نام خدا ذبح شده ، خوددارى نموده است ، نه آن كه خواسته باشد به شريعت‌هاى قبلى عمل كند ( ! ) »\r\nهمچنين عسقلانى در فتح البارى فى شرح صحيح البخارى ، قول به اين كه زيد اين كار را با رأى و نظر خويش انجام داده ، ترجيح داده است و ما مىگوييم : اگر زيد اين امر را درك كرده و پيامبر صلّى اللّه عليه و آله آن را درك نكرده است ، پس زيد نسبت به احراز مقام نبوّت لايق‌تر بوده است و پناه بر خدا كه پسر عموى خليفه چنان فضيلتى دارد كه حتّى بر فضيلت پيامبر برترى دارد ! چه مىشود كرد ؟ !\r\n","page_name":" 310 ","page_number":310},
  {"content":"\r\n\r\nبود ؛ زيرا جبرئيل در مقابلش ظاهر مىشد و پيامبر صلّى اللّه عليه و آله او را مىديد و يا در خواب بر او ظاهر مىشد . » « 1 »\r\n( 1 ) كلينى با سندى از أحول نقل مىكند كه گفت : از امام صادق عليه السّلام در مورد رسول و نبىّ و محدّث سؤال كردم . آن حضرت فرمود : رسول . . . و اما نبىّ . . . و از آنجا كه نبوّت و رسالت در حضرت محمّد صلّى اللّه عليه و آله جمع شده بود ، جبرئيل در مقابلش ظاهر مىشد و با او صحبت مىكرد . « 2 »\r\n( 2 ) و قول شيخ مفيد را قبلا نقل كرديم كه مىگفت : « به مدت سه سال اسرافيل همدم رسول اللّه صلّى اللّه عليه و آله بود و در اين مدت رسول الله صلّى اللّه عليه و آله صدايش را مىشنيد ، اما چيزى نمىديد و سپس به مدت بيست سال جبرئيل با وى هم سخن گرديد و اين از زمانى بود كه بر او وحى نازل مىشد . با اين حال پيامبر صلّى اللّه عليه و آله ده سال در مكه اقامت داشت و سپس به مدينه هجرت كرد و ده سال در آنجا ماند و در حالى كه شصت و سه‌ساله بود به ملكوت أعلى پيوست . » « 3 »\r\n( 3 ) صدوق با سندى از محمد بن مسلم از امام باقر عليه السّلام نقل مىكند كه آن حضرت فرمود :\r\n« رسول الله صلّى اللّه عليه و آله سه سال در مكّه به صورت مخفيانه و با ترس زندگى كرد . او از قومش و از مردم مىترسيد . هيچ كسى قبل از على بن ابى طالب و خديجه صلّى اللّه عليه و آله دعوت وى را نپذيرفتند . » « 4 »\r\nپس اوّلا : حتى از اقوام خويش ترس و مخفىكارى داشته است ، تا چه رسد به ساير مردم .\r\nثانيا : در چنين اوضاعى دعوت وى فقط شامل على و خديجه مىشده است و تنها آنها به او ايمان آوردند و با او همكارى مىكردند .\r\nصدوق با سند ديگرى از حلبى از امام صادق عليه السّلام روايت مىكند كه آن حضرت فرمود :\r\n« بعد از آن كه وحى خداوند ( تبارك و تعالى ) نازل شد پيامبر صلّى اللّه عليه و آله به مدت سيزده سال در مكه ماند كه سه سال به طور مخفيانه و همراه با ترس زندگى مىكرد و چيزى را اظهار نمىكرد تا اين كه دستور الهى صادر شد كه أمر خويش را آشكار كن و آنگاه او دعوت خويش را ظاهر كرد . » « 5 »\r\n( 4 ) همچنين با همين سند از امام صادق عليه السّلام روايت مىكند كه آن حضرت فرمود : « پيامبر صلّى اللّه عليه و آله\r\n\r\n\r\n","description":"","footnote":"\r\n( 1 ) . بصائر الدرجات ، ص 371 .\r\n( 2 ) . اصول كافى ، ج 1 ، ص 176 .\r\n( 3 ) . الاختصاص ، ص 130 و بر صحّت انتساب اين كتاب به شيخ مفيد تأكيد نمىورزيم .\r\n( 4 ) . إكمال الدين ، ص 189 و 197 چنان كه در بحار الانوار ، ج 18 ، ص 177 و 188 آمده است .\r\n( 5 ) . إكمال الدين ، ص 189 و 197 چنان كه در بحار الانوار ، ج 18 ، ص 177 و 188 آمده است .\r\n","page_name":" 311 ","page_number":311},
  {"content":"\r\n\r\nبه مدت سه سال به طور مخفيانه و با ترس زندگى مىكرد و دعوت خويش را اظهار نمىكرد و در اين مدت على و خديجه با وى بودند . سپس خدا به او دستور داد كه امر خود را آشكار كند .\r\nپس از آن رسول الله در ميان مردم حاضر شد و دعوت الهى را علنى كرد . » « 1 »\r\n( 1 ) على بن ابراهيم قمى روايت كرده است : « از امام صادق عليه السّلام دربارهء قول خداوند متعال كه مىفرمايد :  « شَهْرُ رَمَضانَ الَّذِي أُنْزِلَ فِيهِ الْقُرْآنُ »  سؤال شد كه چگونه قابل تفسير است ، در حالى كه قرآن در مدت بيست سال بر پيامبر اكرم صلّى اللّه عليه و آله نازل شده است ؟ امام عليه السّلام فرمود : قرآن به صورت كامل در ماه رمضان بر بيت المعمور نازل شد و آنگاه در طول بيست سال از بيت المعمور بر پيامبر اكرم صلّى اللّه عليه و آله نازل شد . » « 2 »\r\n( 2 ) اين روايت را عياشى در تفسيرش آورده است « 3 » كلينى آن را با اسناد از قمّى از پدرش از حفص بن غياث از امام صادق عليه السّلام نقل كرده « 4 » و شيخ صدوق در عقايدش به همين استناد كرده است . « 5 »\r\nبه همين روايت برمىگردد آنچه را كه طبرى در تاريخش با سندى از ابن عباس و سعيد بن مسيّب نقل كرده است كه گفته‌اند : « در حالى كه رسول اللّه صلّى اللّه عليه و آله چهل و سه‌ساله بود ، وحى بر او نازل مىشد . » « 6 »\r\n( 3 ) واضح‌تر از آن روايتى است كه طبرى با سندى از عامر شعبى نقل كرده و گفته است : « در چهل سالگى پيامبر صلّى اللّه عليه و آله به نبوّت رسيد و در سه سال از ايام نبوّتش اسرافيل با او همدم بود و كلماتى و چيزهايى را به او تعليم مىداد و هنوز قرآن نازل نمىشد .\r\nپس از سه سال كه از نبوّتش گذشت ، جبرئيل قرآن را به مدت بيست سال بر وى نازل كرد كه ده سال آن در مكه و ده سال ديگر در مدينه بود . » « 7 »\r\nچيزى كه مىخواهيم از اين روايات نتيجه بگيريم اين است كه مبدأ نزول قرآن كريم سه\r\n\r\n\r\n","description":"","footnote":"\r\n( 1 ) . إكمال الدين ، ص 197 ؛ بحار الانوار ، ج 18 ، ص 188 .\r\n( 2 ) . تفسير قمى ، ج 1 ، ص 66 .\r\n( 3 ) . تفسير عياشى ، ج 1 ، ص 80 .\r\n( 4 ) . اصول كافى ، ج 1 ، ص 628 .\r\n( 5 ) . عقايد صدوق ، ص 56 .\r\n( 6 ) . تاريخ طبرى ، ج 2 ، ص 292 ؛ مستدرك حاكم ، ج 2 ، ص 610 .\r\n( 7 ) . تاريخ طبرى ، ج 2 ، ص 387 و طبقات ابن سعد ، ج 1 ، ص 127 و تاريخ يعقوبى به صورت مرسل ، ج 2 ، ص 23 و بدايه و نهايهء ابن كثير ، ج 3 ، ص 4 به نقل از ابن حنبل ؛ الإتقان ، ج 1 ، ص 45 .\r\n","page_name":" 312 ","page_number":312},
  {"content":"\r\n\r\nسال پس از نبوت بوده است ، چون اگر رواياتى كه قائل است به اين كه مدّت نزول قرآن بر نبى اكرم صلّى اللّه عليه و آله بيست سال بوده است را با رواياتى كه مىگويد مدت اقامت نبى اكرم صلّى اللّه عليه و آله در مكه ، پس از بعثت سيزده سال بوده است با هم مقايسه كنيم ؛ نتيجه مىگيريم كه شروع نزول قرآن سه سال پس از نبوّت بوده است ؛ زيرا شكى در اين نيست كه قرآن تا سال وفاتش بر او نازل مىشده است . « 1 »\r\n( 1 ) همچنين طبرى از ابن سعد از واقدى با سندى از شعبى نقل كرده است : « اسرافيل به مدت سه سال از نبوّت رسول الله صلّى اللّه عليه و آله همدم وى بود و پيامبر صلّى اللّه عليه و آله صدايش را مىشنيد ، اما او را نمىديد . سپس جبرئيل همدم نبى اكرم صلّى اللّه عليه و آله شد . »\r\n( 2 ) واقدى مىگويد : اين مطلب را براى محمد بن صالح بن دينار نقل كردم و او گفت : اى پسر برادرم . به خدا قسم كه شنيدم عبد الله بن ابى بكر بن حزم و عاصم بن عمر بن قتادة در مسجد روايت نقل مىكنند و مردى عراقى همين مطلب را براى آنها نقل مىكند . امّا آنها حرف او را انكار كردند و گفتند : ما نشنيده‌ايم كه فرشته‌اى غير از جبرئيل همدم رسول اللّه صلّى اللّه عليه و آله شده باشد و جبرئيل از همان روزى كه حضرت محمّد صلّى اللّه عليه و آله به مقام نبوّت رسيد تا روزى كه رحلت كرد ، وحى را بر او نازل مىكرد . « 2 »\r\n( 3 ) امّا صاحب التمهيد در مورد اين روايت مىگويد : « اگر چه اين روايت مطالبى دارد كه ما آنها را نمىفهميم و شايد كه از اجتهادهاى خاص شعبى مىباشد ، ولى چيزى را كه از آن مىخواهيم اين است كه نزول قرآن را به بيست سال محدود كرده و گفته است كه نزول وحى سه سال پس از بعثت شروع شده است . » « 3 »\r\n( 4 ) قبلا گفته شد كه طبرى با اين قول بين روايت‌هايى كه مىگويد رسول اللّه صلّى اللّه عليه و آله پس از بعثت به مدّت سيزده سال در مكه اقامت كرد و بين روايتى كه او از ابن عباس نقل كرده است ، مبنى بر اين كه اقامت رسول اللّه در مكه پس از بعثت ده سال بوده است ؛ جمع مىكند . او ده سال را از هنگام نزول وحى به وسيلهء جبرئيل و اظهار دعوت به سوى توحيد مىداند و سيزده سال را از آغاز بعثت . « 4 »\r\n\r\n\r\n","description":"","footnote":"\r\n( 1 ) . التمهيد ، ج 1 ، ص 82 .\r\n( 2 ) . تاريخ طبرى ، ج 2 ، ص 387 و طبقات ، ج 1 ، ص 191 .\r\n( 3 ) . التمهيد ، ج 1 ، ص 83 .\r\n( 4 ) . تاريخ طبرى ، ج 2 ، ص 378 .\r\n","page_name":" 313 ","page_number":313},
  {"content":"\r\n\r\nمنظور ما از نقل قول شعبى يا بيان آنچه كه شيخ مفيد در الاختصاص گفته است ، اين نيست كه ثابت كنيم در سه سال اوّل بعثت اسرافيل همدم نبى اكرم صلّى اللّه عليه و آله بوده است و بعد از آن جبرئيل وحى قرآنى را بر او نازل مىكرده است كه بر خلاف آنچه كه در اخبار بعثت معروف و مشهور است ، مىباشد .\r\n( 1 )\r\n\r\nاخبار بعثت\r\nقبل از آن كه به بررسى اخبار بعثت بپردازيم ، خوب است از اخبارى كه روز مبعث را تعيين مىكنند ، آگاهى يابيم و در اين مورد با كمبود متون مواجه نيستيم . مرحوم كلينى با سند خود از امام صادق روايت كرده است كه فرمود : « روزهء بيست و هفتم رجب را فراموش نكن ، زيرا آن روزى است كه محمد به نبوّت گماشته شده است . » « 1 » شيخ صدوق « 2 » و طوسى « 3 » هم آن را روايت كرده‌اند . همچنين كلينى از امام صادق عليه السّلام روايت مىكند كه آن حضرت فرمود : « در روز بيست و هفتم رجب رسول الله صلّى اللّه عليه و آله به پيامبرى برگزيده شد . » « 4 »\r\n( 2 ) او با سند خود از امام رضا عليه السّلام نقل مىكند : « خداوند محمد را به عنوان رحمت براى جهانيان در بيست و هفتم رجب به پيامبرى مبعوث كرد و هر كسى كه آن را روزه بدارد ، خداوند ثواب شصت ماه روزه‌دارى را برايش مىنويسد . « 5 » و همين را طوسى نيز نقل نموده است . « 6 »\r\n( 3 ) صدوق با سندى از امام رضا عليه السّلام نقل مىكند كه حضرت فرمود : « خداوند حضرت محمد را سه شب مانده به آخر ماه رجب به پيامبرى مبعوث كرد و هر كسى كه آن روز را روزه بگيرد ، مثل اين است كه هفتاد سال روزه گرفته است . » « 7 »\r\n( 4 ) طوسى با سندى از امام هادى عليه السّلام روايت مىكند كه فرمود : « روز بيست و هفتم رجب روزى است كه خداوند حضرت محمد صلّى اللّه عليه و آله را به عنوان رحمت براى جهانيان به پيامبرى مبعوث كرد . « 8 » »\r\n\r\n\r\n","description":"","footnote":"\r\n( 1 ) . فروع كافى ، ج 2 ، ص 149 .\r\n( 2 ) . من لا يحضره الفقيه ، ج 2 ، ص 90 از حسن بن راشد از امام صادق عليه السّلام . و ثواب الاعمال ، ص 99 .\r\n( 3 ) . تهذيب الاحكام ، ج 1 ، ص 438 و الامالى ، ص 28 .\r\n( 4 ) . فروع كافى ، ج 1 ، ص 469 .\r\n( 5 ) . همان ، ج 2 ، ص 149 .\r\n( 6 ) . تهذيب الاحكام ، ج 1 ، ص 438 .\r\n( 7 ) . ثواب الاعمال ، ص 83 .\r\n( 8 ) . تهذيب الاحكام ، ج 1 ، ص 438 تا دو خبر آخر كه شيخ آنها را در مجالس ، ص 349 به نقل از امام صادق عليه السّلام\r\n","page_name":" 314 ","page_number":314},
  {"content":"\r\n\r\n( 1 ) ابن شهر آشوب از ابن عباس و أنس بن مالك نقل مىكند كه گفتند : « خداوند در روز دوشنبه بيست و هفتم ماه رجب بر محمّد صلّى اللّه عليه و آله وحى را نازل كرد . » « 1 » و از ميان عامّه ، متقى هندى در كنز العمّال به نقل از بيهقى در شعب الايمان از سلمان فارسى نقل كرده است كه گفت : « در رجب ، شب و روزى است كه هر كس آن روز را روزه بگيرد و آن شب را به عبادت بپردازد ، همانند كسى است كه صد سال روزه گرفته و صد سال شب‌زنده‌دارى كرده است و اين شب و روز در سه روز مانده آخر ماه رجب قرار دارند و خدا محمّد صلّى اللّه عليه و آله را در آن به پيامبرى مبعوث كرد . » « 2 »\r\n( 2 ) حلبى در سيره‌اش به نقل از دمياطى در سيره‌اش از ابى هريرة نقل كرده است كه گفت : « هر كسى كه بيست و هفتم ماه رجب را روزه بگيرد ، خداوند روزهء شصت ماه را برايش مىنويسد و اين روزى است كه جبرئيل براى اعلام رسالت بر نبى اكرم صلّى اللّه عليه و آله نازل شد و اين اولين روزى است كه در آن جبرئيل نازل شده است . » « 3 »\r\nاگر چه اهل سنت در تعيين روز مبعث با كمبود روايت روبه‌رو هستند ، امّا چنان كه گذشت ، از طريق اهل بيت با هيچ كمبودى از اخبار و روايات مواجه نيستيم و لكن بايد اعتراف كنيم كه در كيفيت آغاز بعثت با كمبود مواجه هستيم .\r\n( 3 )\r\n\r\nچگونگى آغاز بعثت\r\nروايت شده است كه امام حسن عسكرى عليه السّلام كه در حال توصيف بعثت نبى اكرم صلّى اللّه عليه و آله بود ، فرمود : « . . . تا اين كه به چهل سالگى رسيد ، و خداوند قلب كريمش را بهترين و والاترين و خاشع‌ترين و مطيع‌ترين قلب‌ها يافت . پس به درهاى آسمان اجازه داد و آنها بازشدند و به ملائكه اجازه داد و آنها نازل شدند و در اين حال محمد صلّى اللّه عليه و آله به آنها مىنگريست . پس رحمت از طرف عرش بر وى نازل شد و او به روح الامين ، جبرئيل - طاووس ملائكه - نگاه مىكرد ، جبرئيل نزد او فرود آمد و دستش را گرفت و تكان داد و گفت : اى محمد ! بخوان ، محمد فرمود : چه چيزى را بخوانم ؟ گفت : اى محمد !    « اقْرَأْ بِاسْمِ رَبِّكَ الَّذِي خَلَقَ خَلَقَ الْإِنْسانَ مِنْ عَلَقٍ   \r\n\r\n\r\n","description":"","footnote":"\r\nروايت كرده است و در مصباح المتهجّد به نقل از امام جواد در مورد روزهء آن روز سفارش شده است بدون آن كه متعرض بعثت شده باشد . و همچنين رجوع كنيد به وسائل الشيعة ، ج 7 ، ص 329 .\r\n( 1 ) . مناقب آل ابى طالب ، ج 1 ، ص 173 .\r\n( 2 ) . منتخب كنز العمال در حاشيهء مسند ، ج 3 ، ص 362 .\r\n( 3 ) . السيرهء الحلبية ، ج 1 ، ص 384 و در آخر آن از ادعاى شعبى حمايت شده است .\r\n","page_name":" 315 ","page_number":315},
  {"content":"\r\n\r\n   اقْرَأْ وَ رَبُّكَ الْأَكْرَمُ الَّذِي عَلَّمَ بِالْقَلَمِ عَلَّمَ الْإِنْسانَ ما لَمْ يَعْلَمْ »    « 1 » ؛ ( قرآن را ) به نام پروردگارت - كه هستى را آفريد - بخوان همو كه انسان را از خون بسته آفريد . بخوان كه پروردگارت از همه ارجمندتر است . همو كه با قلم تعليم داد و آن چه را كه انسان نمىدانست به او آموخت .\r\nسپس آنچه را كه مىبايست بر او نازل كرد و خودش به سوى پروردگارش بالا رفت .\r\nمحمد صلّى اللّه عليه و آله از كوه پايين آمد در حالى كه عظمت خداوند و جلالت ابّهت الهى او را مدهوش خود كرده بود و به تب و لرز دچار شده بود . چيزى كه اضطرابش را بيشتر مىكرد ، اين بود كه مىترسيد ، قريشيان او را تكذيب كرده و او را به ديوانگى نسبت دهند ، در حالى كه او عاقل‌ترين مردم و گرامىترين آنان بود و مبغوض‌ترين چيزها در نظر او شياطين و اعمال ديوانگان بود ؛ بنابراين ، خداوند اراده كرد كه قلبش را مملوّ را شجاعت نمايد و به او فراخى دل عنايت فرمايد . براى همين از كنار هر سنگ و درختى كه ردّ مىشد ، مىشنيد كه مىگفتند :\r\n« السّلام عليك يا رسول اللّه » « 2 » .\r\nاين خبر دلالت مىكند كه اولين سوره - يا اولين آياتى - كه نازل شده است ، همين پنج آيهء اول سورهء علق بوده است ، ولى اين تنها يك خبر واحدى است كه دلالت مىكند كه اين آيات در ابتداى بعثت و در روز بيست و هفتم رجب نازل شده است .\r\n( 1 )\r\n\r\nنزول اولين آيه‌ها\r\nآنچه دلالت مىكند بر اين كه آيه‌هاى سورهء علق ، نخستين آيات الهى هستند كه نازل شده است ، اين است كه در تفسير قمّى به نقل از ابى الجارود از امام باقر عليه السّلام در مورد قول خداوند متعال كه مىفرمايد :  « ما وَدَّعَكَ رَبُّكَ وَ ما قَلى »  « 3 » روايت مىكند كه فرمود : اولين سوره‌اى كه نازل شد :   « اقْرَأْ بِاسْمِ رَبِّكَ الَّذِي خَلَقَ »   بود . سپس جبرئيل به مدت زيادى نزد رسول الله صلّى اللّه عليه و آله\r\n\r\n\r\n","description":"","footnote":"\r\n( 1 ) . علق ( 96 ) ، 1 - 5 .\r\n( 2 ) . تفسير منسوب به امام حسن عسكرى عليه السّلام ، چنان كه در بحار الانوار ، ج 18 ، ص 206 آمده است و اين را مقايسه كنيد با آنچه كه در تاريخ طبرى ، ج 2 ، ص 299 - 306 آمده است . به طورى كه از آن چنين استفاده مىشود كه رسول الله صلّى اللّه عليه و آله گمان كرد كه جنون او را فرا گرفته است و اراده كرد كه خودش خدا را ببيند و در آن فرشته شك كرد كه آيا شيطان است يا خير ؟ و خديجه و عموزادهء نصرانىاش ، ورقة بن نوفل به او دلدارى و اطمينان دادند ( ! ) چنين مطالبى از طريق اماميه نقل نشده است .\r\n( 3 ) . ضحى ( 93 ) ، 3 .\r\n","page_name":" 316 ","page_number":316},
  {"content":"\r\n\r\nنيامد ، به طورى كه خديجه گفت : شايد كه خدايت تو را رها كرده است و ديگر پيام‌آورى بر تو نمىفرستد ! پس از آن خداوند اين آيه را نازل كرد كه  « ما وَدَّعَكَ رَبُّكَ وَ ما قَلى »  « 1 » ؛ پروردگارت هيچ‌گاه تو را وانگذاشته و بر تو خشم نگرفته است .\r\n( 1 ) كلينى با سند خود از امام صادق روايت مىكند كه فرمود : « اوّلين چيزى كه بر پيامبر اكرم صلّى اللّه عليه و آله نازل شد :   « بِسْمِ اللَّهِ الرَّحْمنِ الرَّحِيمِ اقْرَأْ بِاسْمِ رَبِّكَ الَّذِي خَلَقَ »   بود و آخرين چيزى كه بر پيغمبر اكرم صلّى اللّه عليه و آله نازل شد :   « إِذا جاءَ نَصْرُ اللَّهِ »   بود « 2 » و صدوق هم اين را روايت كرده است . « 3 »\r\nعلّامه طبرسى از كتاب الايضاح احمد زاهد با اسناد از سعد بن مسيب از على بن ابى طالب عليه السّلام نقل مىكند كه فرمود : « از نبى اكرم صلّى اللّه عليه و آله در مورد ثواب قرآن سؤال كردم . آن حضرت ثواب يكايك سوره‌ها را به ترتيب برايم بازگو كرد و اولين سوره‌اى كه در مكّه بر او نازل شده بود ، فاتحة الكتاب و سپس   اقْرَأْ بِاسْمِ رَبِّكَ   و سپس سورهء ن و القلم بوده است . » « 4 »\r\nاينها تمام اخبارى است كه از طريق اهل بيت در مورد اولين سوره‌اى كه بر پيامبر صلّى اللّه عليه و آله نازل شده ؛ به ما رسيده است و مقيّد به ابتداى بعثت هم نيست ، مگر همان خبر اوّل كه از تفسير امام حسن عسكرى عليه السّلام نقل شد .\r\n( 2 ) اين تفسير داراى مطالبى است كه چندان مفهوم نيست ، بلكه انكار مىشود و حتى بعضى نسبت چنين تفسيرى به امام عليه السّلام را مورد طعنه قرار داده‌اند . لكن وجود چنين مطالبى حد اكثر اين را اثبات مىكند كه راوى در محضر امام عليه السّلام حاضر مىشده است و از او سؤال‌هايى در مورد تفسير قرآن مىپرسيده است و بعد از مراجعه به منزل خود آنها را به صورت نقل به معنا و همانطور كه فهميده بود ، به نگارش در مىآورده است . چه بسا كه در اين ميان مطالبى كم و زياد مىگرديده و يا اخلال به معنا ايجاد مىشده و اين بر حسب قوه و استعداد و ظرفيّت او فرق مىكرده است . اين نكات اقتضا مىكند كه در قبول مطالب اين تفسير احتياط كنيم و شرط مطابقت يا موافقت آن با ساير آثار معتبر را در نظر داشته باشيم و حد اقل اين است كه مواظب باشيم كه با اخبار معتبر مخالفت نداشته باشد ، امّا اين طور نباشد كه به طور مطلق بر آنها اعتماد نكنيم . « 5 »\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 428 .\r\n( 2 ) . اصول كافى ، ج 2 ، ص 628 .\r\n( 3 ) . عيون اخبار الرضا ، ج 2 ، ص 6 .\r\n( 4 ) . مجمع البيان ، ج 10 ، ص 405 .\r\n( 5 ) . تمهيد ، ج 1 ، ص 73 .\r\n","page_name":" 317 ","page_number":317},
  {"content":"\r\n\r\n( 1 ) در كيفيت بعثت ، غير از اين خبر واحدى كه از تفسير امام عليه السّلام نقل كرديم ، چيزى نداريم ؛ مگر متن على بن ابراهيم قمّى كه به هنگام كمبود متون ، آن را به منزلهء اخبار تلقى مىكنيم . او مىگويد :\r\n« رسول اكرم صلّى اللّه عليه و آله در ميان كوه‌هاى مكه گوسفندان ابو طالب را مىچرانيد . در اين حال شخصى را ديد كه به او مىگويد : يا رسول الله ! رسول الله صلّى اللّه عليه و آله به او فرمود : تو چه كسى هستى ؟ گفت : من جبرئيل هستم ، خداوند مرا فرستاده است كه تو را به عنوان رسولش برگزينم . . . و جبرئيل با مقدارى آب از آسمان نازل شد و گفت : اى محمد ! برخيز و براى نماز وضو بگير .\r\nآنگاه وضو و نماز را كه همان شستن صورت و دست‌ها از آرنج و مسح سر و پاها و سجده و ركوع هست به او آموخت .\r\nپس از آن كه به چهل سالگى رسيد به او دستور داد كه نماز بخواند و حدود آن را به وى آموخت . امّا اوقات نماز هنوز نازل نشده بود و براى همين رسول الله در هر وقتى نماز را به صورت دو ركعتى به جاى مىآورد .\r\n( 2 ) در اين حال على بن ابى طالب با وى مأنوس بود و دائما به همراهش بود و از او جدا نمىشد . يك بار على عليه السّلام نزد رسول اللّه رفت و ديد كه مشغول نماز است . از او سؤال كرد كه اى ابو القاسم ! اين حركات چيست ؟ رسول الله صلّى اللّه عليه و آله فرمود : اين نماز است كه خداوند مرا بدان امر كرده است . آنگاه على عليه السّلام را به اسلام دعوت كرد و او هم اسلام آورد و به همراهش نماز خواند . پس از آن خديجه اسلام آورد و در اين زمان تنها رسول الله 9 و على و خديجه نماز مىخواندند .\r\nپس از مدتى ابو طالب به همراه فرزندش جعفر بر رسول اللّه صلّى اللّه عليه و آله وارد شد و ديد كه آن حضرت به همراه على عليه السّلام مشغول نماز خواندن است . پس به جعفر گفت : اى جعفر برو در كنار پسر عمويت بايست . جعفر هم رفت و در پهلوى ديگر رسول الله صلّى اللّه عليه و آله ايستاد . پس از آن كه جعفر در طرف چپ رسول الله صلّى اللّه عليه و آله ايستاد ، آن حضرت كمى حركت كرد و جلوتر از آن دو ايستاد .\r\nپس از آن كه على و خديجه و جعفر اسلام آوردند ، زيد ( بن حارث كلبى ) مسلمان شد و بعد از آن على ، جعفر ، زيد و خديجه پشت سر رسول اللّه صلّى اللّه عليه و آله نماز مىخواندند . « 1 »\r\n( 3 ) اين بيان از قمى ، اگر چه كه نصّ امام معصوم عليه السّلام نيست - همانند تفسير منسوب به امام عسكرى عليه السّلام - امّا با حسن ظنّ به قمى ، بسيار بعيد است كه وى آن را از غير اهل بيت عليه السّلام گرفته\r\n\r\n\r\n","description":"","footnote":"\r\n( 1 ) . إعلام الورى ، ج 1 ، 102 - 103 . ما آن را در تفسير قمى نيافتيم و قطب راوندى در قصص الانبياء ، ص 318 آن را از او نقل كرده است و سپس ابن شهر آشوب با تغييرات كمى آن را روايت كرده است .\r\n","page_name":" 318 ","page_number":318},
  {"content":"\r\n\r\nباشد و به هنگام كمبود روايات بدان استناد مىشود و حتى بايد گفت كه خبر قمّى از تفسير امام عسكرى عليه السّلام هم معتبرتر است ؛ زيرا خبر تفسير به صورت واحد آمده است ؛ امّا خبر قمى به وسيله اخبار زيادى كه از عامه و خاصه وارد شده ، تأييد مىشود كه بعثت پيامبر اكرم صلّى اللّه عليه و آله با اقامهء نماز شروع شد و سپس على و خديجه و آنگاه زيد و جعفر بن ابى طالب به توصيهء پدرش به او پيوستند .\r\n( 1 ) در اينجا نمونه‌هايى از اين اخبار را نقل مىكنيم و پيش از آن ، اندكى در خبر على بن ابراهيم قمى تأمّل مىكنيم تا ببينم كه چرا سجده را قبل از ركوع ذكر كرده و آيا در اين ترتيب عنايت خاصى داشته است ؟\r\nدر اين تقدم و تأخر هيچ عنايت ويژه‌اى را نمىديديم تا اين كه به روايتى دست يافتيم كه ابن ابى الحديد در شرح نهج البلاغه با سند خود از حكيم مولاى زاذان نقل كرده است . وى مىگويد كه از على عليه السّلام شنيدم كه مىفرمايد : « هفت سال قبل از مردم نماز خواندم و در آن حال سجده مىكرديم و ركوع نمىكرديم . اولين نمازى كه در آن ركوع به جاى آورديم ، نماز عصر بود . سپس گفتيم : يا رسول اللّه ، اين چيست ؟ فرمود : به اين كار مأمور شده‌ايم . » « 1 »\r\n( 2 )\r\n\r\nاخبار مربوط به نماز\r\nتحت عنوان « على عند النّبى » از ابن ابى الحديد مطالبى نقل شد كه تتمهء آن چنين است : « در سنّ على عليه السّلام به هنگام بعثت نبى اكرم صلّى اللّه عليه و آله اختلاف شده است و در اين هنگام پيامبر اكرم صلّى اللّه عليه و آله چهل‌ساله بود . مشهورترين نظر اين است كه او در اين هنگام ده‌ساله بوده است و استاد ما شيخ ابو القاسم و برخى ديگر از اساتيد و علماى كلام اظهار داشته‌اند كه او در اين هنگام سيزده‌ساله بوده است . سپس خبر بلاذرى و اصفهانى را نقل كرده است كه گفته‌اند : پيامبر اكرم صلّى اللّه عليه و آله از هنگامى كه على عليه السّلام شش‌ساله بود ، سرپرستىاش را بر عهده گرفت .\r\n( 3 ) سپس گفته است : اين مطابق با گفتار على عليه السّلام است كه فرمود : من هفت سال قبل از اين امّت كه كسى خدا را عبادت نمىكرد به پرستش پروردگارم پرداختم » و يا مىفرمود : « به مدت هفت سال صدا را مىشنيدم و نور را مىديدم و در اين هنگام رسول الله صلّى اللّه عليه و آله ساكت بود و به او اجازهء انذار و تبليغ داده نشده بود . » ؛ زيرا حضرت على عليه السّلام به هنگام اظهار دعوت سيزده‌ساله بوده و\r\n\r\n\r\n","description":"","footnote":"\r\n( 1 ) . شرح نهج البلاغة ، ج 13 ، ص 229 ، راوندى و حلبى ساروى سهوا ، ركوع را بر سجود مقدم داشته‌اند .\r\n","page_name":" 319 ","page_number":319},
  {"content":"\r\n\r\nاز شش سالگى تحت تربيت رسول اكرم صلّى اللّه عليه و آله قرار گرفته بوده است و در اين صورت ، صحيح است كه او هفت سال قبل از مردم به پرستش خداى متعال پرداخته است . » « 1 »\r\n( 1 ) كلينى با سندى از سعيد بن مسيّب نقل مىكند كه گفت : از امام على بن حسين عليهما السّلام سؤال كردم كه حضرت على عليه السّلام در چند سالگى مسلمان شد ؟ او فرمود : مگر حضرت على عليه السّلام هيچ‌گاه كافر بوده است ؟ ! همانا وقتى كه خداوند پيامبرش را مبعوث كرد ، على عليه السّلام ده‌ساله بود و در آن هنگام كافر نبود ، بلكه به خداى تبارك و تعالى و رسولش ايمان آورد و در ايمان آوردن به خدا و رسولش و اقامهء نماز سه سال از تمام مردم سبقت گرفت و اولين نمازى را كه با رسول الله صلّى اللّه عليه و آله به جاى آورد ، دو ركعت نماز ظهر بود . « 2 »\r\n( 2 ) شيخ مفيد در ارشاد با سند خود از يحيى بن عفيف بن قيس كندى ، از پدرش عفيف نقل كرده است كه گفت : قبل از آن كه دعوت نبى اكرم صلّى اللّه عليه و آله علنى شود با عباس بن عبد المطلّب در مكّه نشسته بودم ، در اين حال جوانى پيش آمد و به خورشيد كه در حال زوال بود ، نگاه كرد .\r\nپس از آن رو به كعبه به نماز ايستاد ، پس از لحظه‌اى نوجوانى پيش آمد و در سمت راست او ايستاد و سپس زنى آمد و پشت سر آنها ايستاد . آن جوان به ركوع رفت و آن نوجوان و زن هم به ركوع رفتند و سپس آن جوان از ركوع بلند شد و آن دو نفر هم همين كار را كردند . سپس او سجده كرد و آنها هم با او سجده كردند . من گفتم : اى عباس ، امر عظيمى است ! عباس گفت :\r\nبله امر عظيمى است . آيا مىدانى كه اينها چه كسانى هستند ؟ اين جوان محمد بن عبد اللّه بن عبد المطلّب ، برادرزادهء من است و اين نوجوان على بن ابى طالب ، برادرزادهء ديگر من و اين زن هم خديجه دختر خويلد مىباشد .\r\n( 3 ) برادرزاده‌ام به من گفته است كه پروردگار آسمان‌ها و زمين به او دستور داده است كه از اين دين پيروى كند و به خدا قسم كه در تمام دنيا كسى به غير از اين سه نفر به اين دين عقيده ندارد . « 3 »\r\n\r\n\r\n","description":"","footnote":"\r\n( 1 ) . شرح نهج البلاغة ، ج 1 ، ص 15 .\r\n( 2 ) . روضهء كافى ، ص 279 .\r\n( 3 ) . ارشاد ، ج 1 ، ص 30 - 31 و قديمىترين كسى كه در اين مورد بحث كرده است ، متكلم معتزلى متقدّم ، شيخ ابو جعفر اسكافى ( متوفّى 240 ه ق ) بوده است كه در كتابش : المعيار و الموازنه ، ص 66 - 78 با تحقيق شيخ محمودى به اين مسأله پرداخته است و ابن ابى الحديد در شرح نهج البلاغه اخبار و نظرات بسيارى را از إسكافى نقل مىكند و همچنين قاضى نعمان مصرى ( ت 363 ه ق ) در كتاب شرح الاخبار ، ص 178 - 191 به اين مسأله پرداخته است .\r\n","page_name":" 320 ","page_number":320},
  {"content":"\r\n\r\n( 1 ) طبرسى خبر سرپرستى على عليه السّلام به وسيلهء پيامبر صلّى اللّه عليه و آله در ايام طفوليتش را به نقل از كتاب دلائل النبوة بيهقى ( متوفّى 458 ه ق ) كه با سندى از ابن اسحاق از ابن جبر نقل شده ، روايت كرده است و قبل از آن با سندى از بيهقى از عفيف كندى چنين نقل كرده است كه گفت :\r\nمردى تاجر بودم و در ايام حجّ وارد منى شده بودم . عباس بن عبد المطلّب نيز مرد تاجرى بود . من نزد او رفته بودم تا با وى دادوستد كنم . در اين حال مردى از گوشه‌اى وارد شد و در مقابل كعبه شروع به نماز خواندن كرد . پس از آن زنى هم آمد و با وى شروع به نماز خواندن كرد و لحظه‌اى بعد نوجوانى هم آمد و همراه او شروع به نماز خواندن كرد . گفتم : اى عباس ، اين چگونه دينى است ؟ گفت : اين شخص محمد بن عبد الله است كه گمان مىكند خداوند او را به رسالت برگزيده است و گنج‌هاى قيصر و كسرى ( سزار و خسرو ) به دست او فتح خواهد شد و اين زن ، همسرش خديجه ، دختر خويلد مىباشد و اين نوجوان ، عموزاده‌اش ، على بن ابى طالب است كه به وى ايمان آورده است . بعدها عفيف مىگفت : اى كاش كه به او ايمان مىآوردم و در اين صورت دومين مردى بودم كه تابع او شده بودم . « 1 »\r\n( 2 ) همين خبر را ابن شهر آشوب ( متوفّى 588 ه . ق ) در مناقب به نقل از كتاب المبعث ابن اسحاق و از تاريخ طبرى به سه طريق و از الأبانة عكبرى به چهار طريق و تاريخ النسوى و الماوردى و مسند ابى يعلى و يحيى بن معين و تفسير ثعلبى و از عبد الله بن احمد بن حنبل « 2 » با اسانيد خود از عفيف كندى روايت كرده‌اند . عفيف برادر اشعث بن قيس كندى « 3 » بوده است و عباس به او گفته است : برادرزاده‌ام به من گفته است خدايش كه پرودگار آسمان‌ها و زمين‌ها است به او چنين دستور داده و سپس گفته است : به خدا قسم كه در صفحهء روزگار كسى غير از اين سه نفر به اين دين عقيده ندارند .\r\n( 3 ) از ابن اسحاق از عفيف روايت شده است كه گفت : هنگامى كه از مكه خارج شدم با جوانى زيبا كه سوار بر اسبى بود برخوردم . او به من گفت : اى عفيف ! در اين سفر چه ديدى ؟ من گزارشم را برايش گفتم . او گفت : عبّاس به تو راست گفته است . به خدا قسم كه دين او بهترين اديان است و امت او بهترين امّت‌ها است . گفتم : بعد از او چه كسى جانشين وى مىگردد ؟ گفت :\r\nپسر عمويش و دامادش . اى عفيف پس واى به حال آن كسى كه او را از حق خويش محروم كند .\r\n\r\n\r\n","description":"","footnote":"\r\n( 1 ) . إعلام الورى ، ج 1 ، ص 105 .\r\n( 2 ) . مسند الامام احمد ، ج 1 ، ص 209 .\r\n( 3 ) . و قاضى نعمان آن را در شرح الاخبار ، ج 1 ، ص 179 آورده و در آنجا چنين آمده است : به مكه آمدم تا مقدارى عطر و لباس بخرم .\r\n","page_name":" 321 ","page_number":321},
  {"content":"\r\n\r\n( 1 ) سپس از ابن اسحاق نقل كرده است كه گفت : هنگامى كه وقت نماز فرا مىرسيد ، نبىّ اكرم صلّى اللّه عليه و آله به دره‌هاى مكه مىرفت و على بن ابى طالب هم پنهان از چشم مردم به او مىپيوست و در آنجا با هم نماز مىخواندند و هنگام غروب برمىگشتند . تا اين كه روزى ابو طالب پيامبر اكرم صلّى اللّه عليه و آله و على را ديد كه نماز مىخوانند . از نبى اكرم صلّى اللّه عليه و آله در اين باره سؤال كرد و پيامبر اكرم صلّى اللّه عليه و آله فرمود : اين دستور دين خدا و ملائكه‌اش و پيامبران الهى و دين پدر ما حضرت ابراهيم عليه السّلام است و على عليه السّلام فرمود : اى پدر ! به خدا و رسولش ايمان آوردم و آنچه را كه از سوى خدا است تصديق كردم و با پيامبر صلّى اللّه عليه و آله نماز به جاى آوردم . ابو طالب گفت : آگاه باش كه او جز به خير و نيكى دستور نمىدهد ، پس هميشه ملازم او باش .\r\n( 2 ) ولى او از كتاب شيرازى نقل كرده است كه گفت : هنگامى كه وحى بر نبى اكرم صلّى اللّه عليه و آله نازل شد ، به مسجد الحرام آمد و مشغول نماز شد . در اين حال على كه نه‌ساله بود ، از كنارش مىگذشت . پيامبر صلّى اللّه عليه و آله او را صدا زد و گفت : اى على بيا نزد من . على پيش پيامبر رفت .\r\nپيامبر صلّى اللّه عليه و آله به او فرمود : من فرستادهء خدا هستم كه براى تو به طور خصوصى و براى مردم به صورت عمومى مبعوث شده‌ام . اى على بيا و در سمت راست من بايست و نماز بخوان .\r\nعلى عليه السّلام گفت : اجازه بفرماييد كه از پدر اجازه بگيرم ! رسول الله صلّى اللّه عليه و آله فرمود : برو و بدان كه او اجازه خواهد داد . على عليه السّلام نزد پدرش رفت و از او اجازه خواست .\r\nابو طالب گفت : فرزندم ! بدان كه به خدا قسم محمّد از روز اول امين بوده است . برو و از او پيروى كن كه به وسيله او هدايت و رستگار مىشوى . پس على در زمانى برگشت كه رسول اللّه صلّى اللّه عليه و آله مشغول نماز بود و او هم در سمت راستش ايستاد و شروع به نماز كرد .\r\n( 3 ) در اين حال ابو طالب از كنار آنها مىگذشت . او ايستاد و از رسول اللّه صلّى اللّه عليه و آله پرسيد : چه مىكنى اى محمد ؟ فرمود : خداى آسمان‌ها و زمين را عبادت مىكنم و برادرم ، على نيز با من عبادت مىكند . . . پس ابو طالب چنان تبسم كرد كه دندان‌هايش نمايان شد .\r\nاين در حالى است كه از ابن فياض در شرح الاخبار از امير المؤمنين عليه السّلام روايت شده است كه فرمود : ما در حالى كه سجده به جاى مىآورديم ، ابو طالب از كنار ما گذشت در اين حال دستم را گرفت و مرا به اين كار ترغيب و تشويق كرد و از آنجا رفت . « 1 »\r\n\r\n\r\n","description":"","footnote":"\r\n( 1 ) . شرح الاخبار ، ص 177 - 179 از قاضى نعمان مصرى مغربى تميمى شيعى فاطمى اسماعيلى ، متوفاى سال\r\n","page_name":" 322 ","page_number":322},
  {"content":"\r\n\r\n( 1 ) و از او به نقل از ابو طالب انصارى نقل شده است كه گفت : از نبى اكرم صلّى اللّه عليه و آله شنيدم كه مىفرمود : هرآينه فرشتگان آسمانى هفت سال بر من و على بن ابى طالب درود مىفرستادند و اين بدان خاطر بود كه هيچ كس قبل از او به من ايمان نياورده بود .\r\nاز ابن شيرويهء ديلمى در الفردوس از جابر نقل شده است كه گفت : نبىّ اكرم صلّى اللّه عليه و آله فرمود :\r\nفرشتگان هفت سال قبل از مردم ، بر من و على بن ابى طالب درود مىفرستادند و اين بدان خاطر بود كه ما نماز مىخوانديم و هيچ كس ديگر با ما نماز نمىخواند ، يا در اين هفت سال هيچ كس غير از من و او نماز نمىخواند . يا هيچ مرد ديگرى غير از او با من نماز نمىخواند .\r\n( 2 ) از مسند احمد با سندى از ابن عبّاس « 1 » و از تاريخ طبرى و بلاذرى و جامع ترمذى و الابانة از عكبرى و الفردوس ديلمى و فضائل الصحابة ابن حنبل با أسنادشان از زيد بن أرقم از نبى اكرم صلّى اللّه عليه و آله نقل شده است كه فرمود : اوّلين كسى كه با من نماز خواند على عليه السّلام بود . « 2 »\r\n( 3 ) از ابن حنبل در مسند العشرة و فضائل الصحابة و از ترمذى در الجامع الصحيح و از نسوى در المعرفة و ابن بطة العكبرى در الابانة با أسنادشان از حبة العرنى نقل شده است كه گفت :\r\nشنيدم كه على عليه السّلام مىگويد : « من اوّلين كسى بودم كه با رسول اللّه صلّى اللّه عليه و آله نماز مىخواندم . »\r\n( 4 ) ابن حنبل در مسند العشرة و فضائل الصحابة از عرنى از على عليه السّلام نقل كرده است كه سه بار فرمود : « خدايا هيچ كس از امت تو را نمىشناسم كه قبل از من تو را عبادت كرده باشد ، غير از پيامبر تو . »\r\n( 5 ) در مسند ابى يعلى چنين آمده است : « بعد از پيامبر خدا ، كسى از اين امت را نمىشناسم كه قبل از من خدا را عبادت كرده باشد . »\r\n\r\n\r\n","description":"","footnote":"\r\n. 363 ه ق . ابن شهر آشوب در كتاب مناقب به او لقب الفيّاض داده است و در كتاب ديگرش ؛ معالم العلماء ، ص 136 گفته است : « ابى الفياض قاضى نعمان بن محمد ، امامى نيست ، اما كتاب‌هايش خوب است . » و نديده‌ايم كه كسى غير از ابن شهر آشوب چنين لقبى به او داده باشد . و اين خبر را حبة العرنى چنين آورده است : ديدم على عليه السّلام را كه بر منبر مىخندد و تا به حال چنين خنده‌اى از او نديده بودم كه دندان‌هايش نمايان شود و سپس فرمود : هنگامى كه من و رسول اللّه در مكه نماز مىخوانديم ، ابو طالب بر ما گذر كرد و گفت : چه كار مىكنيد اى برادرزاده ؟ پس رسول اللّه صلّى اللّه عليه و آله او را به اسلام دعوت و بدان ترغيب كرد . پس ابو طالب گفت : در حرف‌هايى كه مىزنى و كارهايى كه انجام مىدهى هيچ شرّ و بدى نمىبينم . . . آنگاه على عليه السّلام فرمود : خدايا در اين امت كسى را نمىشناسم كه قبل از من تو را عبادت كرده باشد ، غير از پيامبر تو . - اين جمله را سه بار تكرار كرد - و آنگاه گفت :\r\nهرآينه هفت سال نماز خواندم قبل از آن كه كسى نماز بخواند . همچنين اين حديث را ابن حنبل در مسند ، ج 1 ، ص 99 آورده است .\r\n( 1 ) . مسند امام احمد ، ج 1 ، ص 373 .\r\n( 2 ) . انساب الاشراف ، ج 2 ، ص 93 .\r\n","page_name":" 323 ","page_number":323},
  {"content":"\r\n\r\n( 1 ) در مسند احمد و ابى يعلى از عرنى از على عليه السّلام آمده است كه فرمود : « هفت سال قبل از اين كه مردم نماز بخوانند ، نماز خواندم . » « 1 »\r\n( 2 ) از سنن ابن ماجه قزوينى و تاريخ طبرى از عبّاد بن عبد الله رواجنى نقل شده است كه گفت :\r\nاز على عليه السّلام شنيدم كه مىفرمايد : « من عبد الله و برادر رسول الله صلّى اللّه عليه و آله و صدّيق اكبر هستم . هيچ كسى اينها را بعد از من ادّعا نمىكند ، مگر اين كه دروغ و افترا گفته است . من هفت سال ، قبل از ديگران با رسول الله صلّى اللّه عليه و آله نماز مىخواندم . »\r\n( 3 ) از سنن ابن ماجه و تفسير ثعلبى از عبد الله بن ابى رافع از پدرش نقل شده است كه گفت :\r\nعلى عليه السّلام به صورت مخفيانه به مدت هفت سال و چند ماه با رسول اللّه صلّى اللّه عليه و آله نماز خواند .\r\n( 4 ) از شرف المصطفى تأليف خرگوشى نيشابورى ( ت 406 ه ) نقل شده است كه گفت :\r\nجبرئيل به بالاى مكه آمد و نماز را به وى تعليم داد و از آنجا چشمه‌اى جوشيد و جبرئيل در پيش چشمان رسول الله صلّى اللّه عليه و آله وضو گرفت و آن حضرت صلّى اللّه عليه و آله طهارت را از وى آموخت و آن را به على عليه السّلام تعليم داد . « 2 »\r\n( 5 ) إربلى در كشف الغمة خبر ابن اسحاق در مورد پيوستن على عليه السّلام به رسول الله صلّى اللّه عليه و آله اخبار مسند احمد بن حنبل را ذكر كرده است و سپس از مناقب خوارزمى به نقل از عبد الله بن مسعود خبرى را نقل كرده است كه شبيه خبر عفيف كندى مىباشد . در آنجا مىگويد : اوّلين چيزى كه در مورد رسول الله صلّى اللّه عليه و آله ديدم اين بود كه من در جوانىام وارد مكه شدم و ما را به عباس بن عبد المطلّب راهنمايى كردند . نزد او رفتيم در حالى كه او در ميان افرادى كه آنجا بودند ، نشسته بود . ما هم نزد او نشستيم . در همان حال كه نزد او بوديم ، مردى از در صفا وارد شد .\r\nچهره‌اش به سرخى مىزد و موهاى فرفرىاش تا بناگوش او را پوشانده بود . بينى كشيده و دندان‌هايى برّاق و چشمانى بزرگ داشت و محاسن او بسيار زيبا بود .\r\n( 6 ) همراه او جوانى بود كه به بلوغ رسيده بود يا هنوز بالغ نشده بود و زنى هم از پشت سرش\r\n\r\n\r\n","description":"","footnote":"\r\n( 1 ) . مسند احمد ، ج 1 ، ص 99 و مسند ابى يعلى ، ص 31 با سندى از حبة العرنى از امام عليه السّلام كه گفته است : پنج يا هفت سال .\r\n( 2 ) . مناقب آل ابى طالب ، ج 2 ، ص 14 - 19 ، اين فصل دوم از جزء دوّم كتاب است و فصل اوّل : المسابقه فى الاسلام از ص 4 - 13 مىباشد . و اما خبر ابن اسحاق در پيوستن على عليه السّلام به نبى اكرم صلّى اللّه عليه و آله را در فصل الطهارة و الرتبة ، ص 179 به نقل از طبرى و بلاذرى و واحدى و ثعلبى و شرف النّبيّ و اربعين خوارزمى و مغازى ابن اسحاق آورده است .\r\n","page_name":" 324 ","page_number":324},
  {"content":"\r\n\r\nحركت مىكرد كه زيبايىهايش را پوشانده بود . آنها به سوى حجر الاسود رفتند و آن را استلام كردند و سپس هفت مرتبه كعبه را طواف كردند .\r\nما گفتيم كه اى ابو الفضل ( عباس ) اين چه دينى است كه تا كنون چيزى از آن نشنيده‌ام و آيا حادثهء تازه‌اى رخ داده است ؟ عباس گفت : اين برادرزاده‌ام محمد بن عبد الله مىباشد و آن نوجوان على بن ابى طالب و آن زن همسرش خديجه دختر خويلد مىباشد و هيچ كسى در روى كرهء زمين به غير از اين سه نفر به طريقهء اين دين خدا را نمىپرستند .\r\n( 1 ) سپس مىگويد : مثل اين را عفيف كندى نقل كرده و در ادامه گفته است : عفيف پسر عموى اشعث بن قيس مىباشد . و اين خبر را احمد بن حنبل در مسند و نطنزى در الخصائص نقل كرده‌اند . آنگاه به نقل از الخصائص در زير قول خداوند متعال كه مىفرمايد :  « وَ ارْكَعُوا مَعَ الرَّاكِعِينَ »  « 1 » مىنويسد : همانا اين آيه در شأن پيامبر و حضرت على عليه السّلام نازل شده است ، زيرا آنها اولين كسانى بوده‌اند كه نماز خوانده‌اند و ركوع كرده‌اند . « 2 » و از على عليه السّلام روايت شده است كه فرمود : رسول اللّه صلّى اللّه عليه و آله فرمودند : « در روز دوشنبه به نبوّت برگزيده شدم و در روز سه‌شنبه على عليه السّلام با من نماز خواند . »\r\n( 2 ) خبر أبى رافع به همين معنا از « مناقب » خوارزمى نقل شده است كه آن حضرت صلّى اللّه عليه و آله در روز دوشنبه نماز خواند و على عليه السّلام از فرداى آن روز كه سه‌شنبه بود ، شروع به نماز خواندن كرد و اين هفت سال و چند ماه قبل از آن بود كه مردم با پيامبر صلّى اللّه عليه و آله نماز بخوانند .\r\n( 3 ) از مسند احمد بن حنبل با سند وى از على عليه السّلام - كه ابن شهر آشوب از سنن ابن ماجه و تاريخ طبرى نقل كرده بود - روايت شده است كه فرمودند : « من عبد اللّه و برادر رسول اللّه و صدّيق اكبر هستم و هيچ كس چنين ادعاهايى نخواهد كرد ، مگر اين كه دروغگو و افترازننده باشد و هرآينه من هفت سال قبل از مردم نماز مىخواندم . » « 3 »\r\n( 4 ) بحرانى خبر ابن اسحاق از مجاهد بن جبر در مورد پيوستن على عليه السّلام به پيامبر صلّى اللّه عليه و آله در ايام كودكىاش را در حلية الابرار نقل كرده است و اين خبر را يك مرتبه از صدوق با سندى از ابن اسحاق « 4 » و در جاى ديگر از تفسير ثعلبى ذكر كرده است و آنگاه اخبارى را كه از مسند احمد بن حنبل و مناقب ابن شهر آشوب و كلينى و صدوق نقل كرديم ، آورده است .\r\n\r\n\r\n","description":"","footnote":"\r\n( 1 ) . بقره ( 2 ) ، 43 .\r\n( 2 ) . ابن شهر آشوب به نقل از كلبى از ابى صالح از ابن عباس و از امام باقر عليه السّلام اين خبر را روايت كرده است .\r\n( 3 ) . كشف الغمّة ، ج 1 ، ص 79 - 89 .\r\n( 4 ) . حلية الابرار ، ج 1 ، ص 232 .\r\n","page_name":" 325 ","page_number":325},
  {"content":"\r\n\r\n( 1 ) در مورد اخبارى كه از طريق عامّه روايت شده است ؛ ابتدا خبر ابن اسحاق از مجاهد بن جبر را نقل كرده و سپس گفته است : بعضى از اهل علم نقل كرده‌اند كه وقتى موعد نماز فرا مىرسيد ، پيامبر اكرم صلّى اللّه عليه و آله به دره‌هاى مكه مىرفت و على بن ابى طالب هم دور از چشم پدرش و عموها و اقوامش بدان جا مىرفت . و آنها در آنجا نماز مىخواندند و پس از فراغت برمىگشتند و بدين ترتيب تا هنگامى كه خدا اراده كرده بود ، به اين طريق او را مخفيانه عبادت مىكردند .\r\nدر اين ميان ، روزى ابو طالب به طور اتفاقى آنها را ديد و آنگاه به رسول الله صلّى اللّه عليه و آله گفت : اى برادرزاده‌ام ، اين چه دينى است كه مىبينم بدان گرويده‌اى ؟\r\nفرمود : اى عمو ، اين دين خدا و ملائكه‌اش و رسولانش و دين پدرمان ، حضرت ابراهيم عليه السّلام مىباشد . خداوند مرا به اين دين برانگيخته و به سوى مردم فرستاده است .\r\n( 2 ) نقل كرده‌اند كه ابو طالب به پسرش گفت : اى پسرم ! اين چه دينى است كه آن را برگزيده‌اى ؟ فرمود : اى پدرم ، به خدا و رسولش ايمان آورده‌ام و آنچه را كه آورده است .\r\nتصديق نموده‌ام و با او نماز خوانده‌ام و از او پيروى كرده‌ام آنگاه ابو طالب به او گفت : بدان كه او تو را جز به سوى خير و خوبى دعوت نمىكند و هميشه همراه او باش . « 1 »\r\n( 3 ) بلاذرى مىگويد : « حضرت على عليه السّلام در حالى كه سيزده سال داشت ، با رسول الله صلّى اللّه عليه و آله نماز خواند و بعضى گفته‌اند در حالى كه تنها يازده سال داشت . » سپس كمتر از آن را نقل كرده است . « 2 » آنگاه با سندى از زيد بن ارقم نقل كرده است كه گفت : اوّلين كسى كه با رسول اللّه صلّى اللّه عليه و آله نماز خواند ، على بن ابى طالب عليه السّلام بود . « 3 »\r\n( 4 ) مصحّح كتاب در حاشيه آن از مسند ابى يعلى با سندى از حبة العرنى از امام على عليه السّلام نقل مىكند كه فرمود : هيچ يك از امت پيامبر را نمىشناسم كه قبل از من خدا را عبادت كرده باشد . هرآينه پنج يا هفت سال قبل از آن كه كسى از امت پيامبر به عبادت بپردازد ، خدا را پرستيدم و فرمود : خداوند حضرت محمد صلّى اللّه عليه و آله را در دوشنبه به پيامبرى مبعوث كرد و من در سه‌شنبه به وى ايمان آوردم . « 4 »\r\nآرى ، اين مشتى از اخبار مربوط به اين باب است و چنان كه مىبينيم از قرآن و نزول آن و\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 263 - 264 .\r\n( 2 ) . انساب الاشراف ، ج 2 ، ص 90 .\r\n( 3 ) . همان ، ص 92 - 93 .\r\n( 4 ) . حاشيهء انساب الاشراف ، ج 2 ، ص 92 .\r\n","page_name":" 326 ","page_number":326},
  {"content":"\r\n\r\nقرائت آن در نمازشان ذكرى به ميان نيامده است و لكن صاحب التمهيد مىنويسد : « هيچ شكى نيست كه نبى اكرم صلّى اللّه عليه و آله از ابتداى بعثتش نماز مىخوانده و على عليه السّلام و جعفر و زيد بن حارثه و خديجه نيز با وى نماز مىخوانده‌اند و از طرفى « در حديث است كه نماز بدون سورهء فاتحة الكتاب نماز نيست . » در اين صورت نتيجه مىگيريم كه سورهء فاتحة الكتاب مقارن با ظهور بعثت نازل شده است . » « 1 »\r\n( 1 ) وى مىگويد : « اگر اوّلين سوره‌اى كه نازل شده است سورهء علق يا آياتى از آن بوده است ، چرا سورهء حمد ، فاتحة الكتاب ؛ ناميده شده است ؟ زيرا معناى اين اسم آن نيست كه كتاب قرآن با آن شروع شده است ، زيرا اين ترتيب فعلى بعد از وفات پيامبر اكرم صلّى اللّه عليه و آله به وجود آمده است يا حد اقل اين است كه بگوييم در اواخر عمر آن حضرت تنظيم شده است ، در حالى كه سورهء حمد از همان ابتداى نزول ، فاتحة الكتاب ناميده مىشده است . »\r\nو در جواب مىگويد : « بايد گفت كه آيات پنج‌گانهء سورهء علق اوّلين آياتى بوده كه نازل شده است ، امّا سورهء حمد اولين سوره‌اى بوده كه به صورت كامل نازل شده است و براى همين فاتحة الكتاب ناميده شده است و بعد از آن تا مدتى قرآن به صورت مستمر نازل شد . » « 2 »\r\nبا حفظ اين مطلب بايد گفت كه طبرسى در مجمع البيان از على عليه السّلام به نقل از نبى اكرم صلّى اللّه عليه و آله نقل مىكند كه فرمود : اوّلين چيزى كه در مكه بر من نازل شد ، فاتحة الكتاب و پس از آن سورهء   « اقْرَأْ بِاسْمِ رَبِّكَ »   بوده است . « 3 »\r\n( 2 )\r\n\r\nآيا وحى منقطع شد ؟\r\nتفسير قمى از ابى الجارود از امام باقر عليه السّلام در ذيل آيهء  « ما وَدَّعَكَ رَبُّكَ وَ ما قَلى »  « 4 » ؛ نقل نموده كه فرمود : در ابتدا سورهء علق بر پيامبر نازل شد و سپس تا مدتى وحى نازل نشد . خديجه به پيامبر گفت : شايد كه خداوند تو را رها كرده است و ديگر بر تو وحى نازل نمىكند ؟ ! پس از آن خداوند اين آيه را نازل كرد :  « ما وَدَّعَكَ رَبُّكَ وَ ما قَلى »  « 5 » ؛ خداوند تو را تنها نگذاشته و تو را مورد بىمهرى قرار نداده است . سخنانى كه در اين خبر از خديجه نقل شده ، مؤدّبانه‌تر و\r\n\r\n\r\n","description":"","footnote":"\r\n( 1 ) . التمهيد ، ج 1 ، ص 96 .\r\n( 2 ) . همان ، ص 80 - 83 .\r\n( 3 ) . مجمع البيان ، ج 10 ، ص 405 .\r\n( 4 ) . الضحى ( 93 ) ، 3 .\r\n( 5 ) . تفسير قمى ، ج 2 ، ص 428 .\r\n","page_name":" 327 ","page_number":327},
  {"content":"\r\n\r\nآرام‌تر از آن چيزى است كه طبرى با سندى از عبد الله بن شدّاد نقل كرده است . در آنجا آمده است : سپس مدتى جبرئيل بر پيامبر نازل نشد . براى همين خديجه به او گفت : چه شده است كه خداوند تو را رها كرده است ( ؟ ! ) پس از آن سورهء و الضّحى نازل شد . « 1 »\r\n( 1 ) آنچه كه ابن اسحاق و طبرى از عبد الله بن حسن از مادرش فاطمه ، دختر امام حسين عليه السّلام در مورد جده‌اش خديجه در ابتداى بعثت نقل كرده‌اند « 2 » ، چنين سخنان تندى نيست ؛ بلكه گويى ابن اسحاق مىخواسته است كه خديجه را از چنين نسبت ناروايى مبرّا كند و براى همين ابتدا روايت عبد الله بن جعفر از رسول اللّه را نقل كرده كه فرموده است : مأمور شدم به خديجه بشارت دهم كه صاحب خانه‌اى در بهشت خواهد شد كه هيچ رنج و سختى در آن نخواهد بود .\r\nآنگاه گفته است : كسى كه به وى اعتماد دارم براى من روايت كرده است كه جبرئيل نزد رسول اللّه صلّى اللّه عليه و آله آمد و گفت : سلام خدا را به خديجه برسان . پس پيامبر صلّى اللّه عليه و آله به خديجه فرمود :\r\nاين جبرئيل است كه سلام خدا را به تو مىرساند . خديجه گفت : خدا خود سلام است و سلام از او است . و سلام بر جبرئيل باد .\r\n( 2 ) آنگاه ابن اسحاق مىگويد : براى مدتى ارسال وحى قطع شد و رسول اللّه صلّى اللّه عليه و آله را غمگين كرد ؛ براى همين جبرئيل سورهء الضّحى را نازل كرد كه در آن خدايش كه او را بزرگ داشته ، قسم مىخورد كه او را وانگذاشته و رهايش نساخته است ؛ بلكه مىگويد : هيچ‌گاه خدا تو را وانگذاشته ، از آن زمان كه تو را برگزيده است و هيچ‌گاه بر تو خشم نگرفته ، از آن زمان كه به تو محبّت كرده است . آنچه از خير كه در آخرت براى تو در نظر گرفته‌ام ، بسيار بيشتر از آنچه است كه در دنيا براى تو مهيا مىسازم و  « لَسَوْفَ يُعْطِيكَ رَبُّكَ فَتَرْضى »  ؛ هرآينه خدا در دنيا و آخرت چندان مقام و بهره‌اى به تو خواهد داد كه راضى شوى . سپس خداوند نعمت‌هاى دنيايى را كه به وى عنايت كرده يادآور مىشود و اين كه چگونه او را از ضلالت و تنهايى نجات داده است . سپس مىگويد :  « وَ أَمَّا بِنِعْمَةِ رَبِّكَ فَحَدِّثْ »  ؛ نعمت و كرامت نبوّت را يادآورى كن و مردم را به سوى خدا دعوت كن . پس از آن رسول اللّه صلّى اللّه عليه و آله نعمت نبوّت را كه خداوند به او و بندگان عنايت كرده بود ، براى كسانى كه به آنها اطمينان داشت به طور مخفيانه بيان مىكرد و آنها را به سوى اسلام دعوت مىنمود . « 3 »\r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 300 و التفسير ، ج 30 ، ص 162 .\r\n( 2 ) . سيرهء ابن اسحاق ، ج 1 ، ص 255 و تاريخ طبرى به نقل از او ج 2 ، ص 303 .\r\n( 3 ) . سيرهء ابن اسحاق ، ج 1 ، ص 257 - 279 .\r\n","page_name":" 328 ","page_number":328},
  {"content":"\r\n\r\n( 1 ) اگر چنين باشد اين با آن چه كه طبرسى از ابن عباس روايت كرده است ، مطابقت و انسجام نخواهد داشت . در آنجا گفته است : پانزده روز وحى نازل نشد و مشركان گفتند : خداى محمد صلّى اللّه عليه و آله او را رها كرده و از خويش رانده است و اگر نبوّت او از سوى خداوند مىبود ، وحى به طور مستمر بر وى نازل مىشد ، كه پس از آن سورهء « و الضّحى » نازل شد . « 1 » همچنين اين مطلب با آن چه كه طبرى از ابن عباس در مورد سال‌هاى بعثت گفته است ، مطابقت ندارد ، زيرا گفته است : رسول الله صلّى اللّه عليه و آله در چهل سالگى مبعوث شد و به مدت سيزده سال در مكه اقامت داشت . « 2 » آيا با اين عبارت مىخواسته بگويد كه رسول اكرم صلّى اللّه عليه و آله از همان بعثت به صورت آشكار قرآن را براى مشركين مىخوانده و آنها را به اسلام دعوت مىكرده است تا اين كه پانزده روز نزول وحى بر او قطع شد و اين سخنان را دربارهء او گفتند ؟\r\n( 2 ) طبرى از ابن شهاب از جابر بن عبد الله انصارى روايت مىكند كه گفت : رسول اللّه صلّى اللّه عليه و آله در حالى كه دربارهء قطع نزول وحى سخن مىگفت فرمود : در حالى كه مشغول راه رفتن بودم ، صدايى را از آسمان شنيدم . سرم را بالا گرفتم . همان فرشته‌اى كه در حراء به سراغم آمده بود را ديدم كه بر تختى بين زمين و آسمان نشسته است . رسول الله صلّى اللّه عليه و آله فرمود : از او ترسيدم و به سرعت به خانه آمدم و گفتم : مرا بپيچيد ! مرا بپيچيد ! آنگاه مرا در گليمى پيچيدند و پس از آن اين آيات نازل شد :     « يا أَيُّهَا الْمُدَّثِّرُ قُمْ فَأَنْذِرْ وَ رَبَّكَ فَكَبِّرْ »     « 3 » ؛ اى جامه بر سر كشيده ! برخيز و برحذر دار و پروردگارت را بزرگ شمار .\r\nتا آنجا كه فرمود :  « وَ الرُّجْزَ فَاهْجُرْ »  : و پليدى ( بت ) را رها كن . پس از آن نزول وحى به صورت مستمر ادامه داشت . « 4 »\r\n( 3 ) بر حسب تعبير خبر ، جابر سخن رسول الله صلّى اللّه عليه و آله را چنين وصف مىكند كه او از فترت در نزول وحى سخن مىگفت و فترت از فتور است و اين مىرساند كه اين قطع شدن در بين دو وحى بوده است و اين آيات حتما بعد از شروع وحى نازل شده است . و در همين خبر به نزول فرشتهء وحى بر او در كوه حراء تصريح شده است : « در اين حال فرشته‌اى را كه در حراء نزد من آمده\r\n\r\n\r\n","description":"","footnote":"\r\n( 1 ) . مجمع البيان ، ج 10 ، ص 764 .\r\n( 2 ) . تاريخ طبرى ، ج 2 ، ص 292 به دو طريق .\r\n( 3 ) . مدّثّر ( 74 ) ، 1 - 3 .\r\n( 4 ) . التفسير ، ج 29 ، ص 90 و در التاريخ ، ج 3 ، ص 306 و شيخ طوسى هم در تبيان ، ج 10 ، ص 171 آن را نقل كرده است .\r\n","page_name":" 329 ","page_number":329},
  {"content":"\r\n\r\nبود ديدم . » و در آخر خبر آمده است : « و سپس وحى به طور مستمر نازل مىشد . » كه در مقابل فترت در وحى قرار دارد .\r\n( 1 ) پس اين خبر دلالت نمىكند بر اين كه آياتى از سورهء مدّثّر از اوّلين آياتى بوده كه بر نبى اكرم صلّى اللّه عليه و آله نازل شده است « 1 » ، اگر چه اين خبر از جابر نقل شده باشد ، چنان كه در آنچه طبرى از ابن شهاب از ابى سلمه نقل كرده ، آمده است :\r\nاز جابر سؤال كردم اوّلين چيزى از قرآن كه نازل شده ، چه بوده است ؟ گفت :   « يا أَيُّهَا الْمُدَّثِّرُ »   . من گفتم : ولى   « اقْرَأْ بِاسْمِ رَبِّكَ »   ابتدا نازل شده است . او گفت : آيا نمىخواهى كه از آنچه نبى اكرم صلّى اللّه عليه و آله براى ما گفته است ، تو را با خبر سازم ؟ آن حضرت فرمود : در حراء به تفكر و عبادت پرداخته بودم و پس از آن كه مدت آن سپرى شد ، از كوه پايين آمدم و در وادى ايستادم . در اين حال صدا زده شدم . به چپ و راستم و مقابل و پشت سرم نگاه كردم و چيزى را نديدم . پس به بالاى سرم نگاه كردم و او را ديدم كه بر تختى بين زمين و آسمان نشسته است . . . »\r\n( 2 ) در عبارت ديگرى آمده است : « پس به راستم نگاه كردم و چيزى نديدم و به چپم نگاه كردم و چيزى نديدم و به جلويم نگاه كردم و چيزى نديدم و به پشت سرم نگاه كردم و چيزى نديدم ، پس سرم را به آسمان گرفتم و چيزى را ديدم . . . »\r\n( 3 ) چنان كه مىبينيم در اين دو عبارت ، الفاظ سابق كه مىگفت : « پس هنگامى كه فرشته‌اى را كه در حراء نزد من آمده بود ، ديدم » و همچنين عبارتى كه مىگفت « آن حضرت دربارهء قطع وحى صحبت مىكرد » ؛ وجود ندارد . با اين كه راوى همان ابو سلمة بن عبد الرحمن مىباشد و اين چيز عجيبى است ! و كسى كه از وى روايت مىكند زهرى است و لكن او آنچه را كه ابو سلمه ادعا كرده ، نفهميده است ، بلكه آن را به جابر در دو عبارت متفاوت نسبت داده است ، ولى در خبر اول صحبتى از آن به ميان نياورده است و براى همين زهرى در آنچه كه طبرى از او در مورد فترت در وحى نقل كرده است ، فقط به صورت عبارت خبر اول مىباشد و سپس گفته است : اولين چيزى كه خدا بر او نازل كرد :   « اقْرَأْ بِاسْمِ رَبِّكَ الَّذِي خَلَقَ »   تا  « ما لَمْ يَعْلَمْ »  « 2 »\r\n\r\n\r\n","description":"","footnote":"\r\n( 1 ) . همانطور كه در الميزان ، ج 20 ، ص 83 آمده است .\r\n( 2 ) . التفسير ، ج 29 ، ص 90 و در التاريخ ، ج 3 ، ص 304 - 306 و در بخارى ، ج 1 ، ص 4 و در صحيح مسلم ، ج 1 ، 98 - 99 .\r\n","page_name":" 330 ","page_number":330},
  {"content":"\r\n\r\nبوده است . او در نقل خبر ، بر الفاظ خبر اول تكيه كرده است ، نه دو خبر اخير ، چنان كه بخارى هم همين كار را كرده است ، اگر چه مسلم هر دو را با هم روايت كرده است .\r\n( 1 ) پس آنچه كه مورد اعتماد است ، عبارت‌هاى خبر اول است نه دو خبر ديگر ، زيرا راوى خبر ، ابو سلمة اقرار كرده كه آن را از جابر نقل كرده است ، بدون آن كه اشاره‌اى كرده باشد كه اوّلين سوره‌اى كه نازل شده ، مدّثّر بوده است . اگر چه آن را در دو خبر اخير آورده است و در اين صورت مسئوليت بر عهدهء راوى است نه جابر و اين از باب ظن و اجتهاد جابر نمىباشد ، چنان كه در التمهيد چنين فرض شده است . « 1 » بنابراين خبرى كه مىگويد اولين سوره‌اى كه نازل شده ، سورهء مدّثّر بوده ، از جابر نيست ، بلكه ابو سلمه آن را به جابر نسبت داده است در حالى كه خلاف اين مطلب را هم از او روايت كرده است .\r\nآرى ، آنچه كه در خبر از رسول اكرم صلّى اللّه عليه و آله آمده است كه فرمود : « فجئثت منه فرقا » ؛ يعنى از او ترسيدم ، قابل پذيرش نيست ، زيرا ظاهر آن با آنچه كه عيّاشى در تفسيرش از زراره نقل كرده است ، منافات دارد . در اين خبر زراره مىگويد كه از امام صادق عليه السّلام سؤال كردم : چگونه رسول الله صلّى اللّه عليه و آله از آنچه كه از جانب خدا بر او نازل مىشد نمىترسيد كه از شيطان باشد ؟ !\r\nفرمود : « هنگامى كه خداوند يكى از بندگانش را به عنوان رسول خود برگزيد ، آرامش و وقار را بر او نازل مىكند و در اين صورت آنچه كه از سوى خدا بر او نازل مىشد ، در نظر او مثل همان چيزهايى بود كه با چشم مىديد . » « 2 »\r\n( 2 ) صدوق در توحيد با سندى از محمد بن مسلم و محمد بن مروان از امام صادق عليه السّلام روايت كرده است كه فرمود : « رسول الله صلّى اللّه عليه و آله نفهميد كه جبرئيل از سوى خداست مگر به توفيق الهى . » « 3 »\r\nدر اين صورت كه توفيق الهى به آرامش و وقار بر رسول خدا نازل شده است ، او را يارى مىكند كه از ديدن فرشتهء وحى ، جبرئيل حتى در صورت واقعىاش - اگر تعبير درست باشد - دچار ترس و وحشت نشود .\r\n\r\n\r\n","description":"","footnote":"\r\n( 1 ) . التمهيد ، ج 1 ، ص 94 .\r\n( 2 ) . تفسير عياشى و از او در بحار الانوار ، ج 18 ، ص 262 .\r\n( 3 ) . توحيد ، ص 242 و از او در بحار الانوار ، ج 18 ، ص 256 و اين را مقايسه كنيد با آن چه كه در تاريخ طبرى ، ج 2 ، ص 299 - 306 آمده است كه اين را مىرساند كه رسول اكرم صلّى اللّه عليه و آله جزع و فزع كرد و اضطراب و پريشانى او را فرا گرفت و شك كرد كه جبرئيل يك فرشته يا شيطان بوده است و در اين حال خديجه و عموزادهء نصرانىاش ورقة بن نوفل به او دلدارى و اطمينان دادند .\r\n","page_name":" 331 ","page_number":331},
  {"content":"\r\n\r\n( 1 ) اما يعقوبى در مورد نزول سورهء مدّثّر مىگويد : رسول الله صلّى اللّه عليه و آله پس از رسيدن به چهل سالگى به پيامبرى مبعوث شد . . . و بر تن جبرئيل آبدستى از سندس بود و براى او يك صندلى از بهشت را پيش آورد و او را بر آن نشانيد و به او اعلام كرد كه او فرستادهء خداست و به او پيام الهى را ابلاغ نمود و به او گفت :   « اقْرَأْ بِاسْمِ رَبِّكَ الَّذِي خَلَقَ »   ؛ بخوان به نام پروردگارت كه تو را خلق كرد . و فرداى آن روز نزد او آمد و او را ديد كه خود را در گليمى پيچيده است ، براى همين به او گفت :    « يا أَيُّهَا الْمُدَّثِّرُ قُمْ فَأَنْذِرْ »    ، اى پيامبر كه خود را در گليم پيچيده‌اى ، برخيز و به انذار مردم بپرداز . » « 1 »\r\n( 2 )\r\n\r\nآيا قرآن در دوران كتمان رسالت نازل شده است ؟\r\nاز جمله چيزهايى كه بر عدم نزول قرآن در دوران كتمان دلالت مىكند ، اين است كه در تمام آياتى كه پيش از سورهء حجر نازل شده ، چيزى نمىيابيم كه متناسب با دوران كتمان باشد .\r\nسورهء حجر ، كه به ترتيب پنجاه و چهارمين سورهء قرآن مىباشد و در آخر آن آمده است :\r\n « فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ »  ؛ آشكار كن به آنچه كه مأمور شده‌اى و از مشركين روى گردان . و سورهء شعراء كه چهل و هفتمين سورهء قرآن مىباشد و پيش از حجر در ترتيب نزول است ، در اواخر آن آمده است :  « وَ أَنْذِرْ عَشِيرَتَكَ الْأَقْرَبِينَ »  ؛ خويشاوندان نزديكت را انذار كن كه همهء اينها با شرايط دوران كتمان سازگارى ندارد از خصوصيات سوره‌هاى مكى - از جمله سوره‌هاى مذكور - اين است كه خطاب‌هاى آن متوجه مشركين است و با آنها به خاطر كفرشان و انكار مبدأ و معاد جدال و بحث مىكند و اين چيزى است كه با كتمان تناسبى ندارد بلكه با اعلان متناسب است .\r\n( 3 ) پس سوره‌هاى نمل و قصص و إسراء و يونس و هود و يوسف و حتّى سورهء حجر كه از سوره‌هاى نازل شده پس از شعراء مىباشد ، با مشركين گفتگو كرده و آنها را ملامت مىكند . به خصوص كه سورهء حجر در ابتدا مىگويد :    « رُبَما يَوَدُّ الَّذِينَ كَفَرُوا لَوْ كانُوا مُسْلِمِينَ . ذَرْهُمْ يَأْكُلُوا وَ يَتَمَتَّعُوا وَ يُلْهِهِمُ الْأَمَلُ فَسَوْفَ يَعْلَمُونَ . وَ ما أَهْلَكْنا مِنْ قَرْيَةٍ إِلَّا وَ لَها كِتابٌ مَعْلُومٌ   \r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 23 . و اين بسيار شبيه آن چيزى است كه قطب راوندى در الخرائج و الجرائح ، ج 1 ، ص 83 ، حديث 36 از امام صادق عليه السّلام روايت كرده است كه آن حضرت فرمود : حضرت محمد صلّى اللّه عليه و آله گوسفندان عمويش ابو طالب را مىچرانيد . . . تا اين كه به چهل سالگى رسيد . . . و جبرئيل .\r\n","page_name":" 332 ","page_number":332},
  {"content":"\r\n\r\n   ما تَسْبِقُ مِنْ أُمَّةٍ أَجَلَها وَ ما يَسْتَأْخِرُونَ . وَ قالُوا يا أَيُّهَا الَّذِي نُزِّلَ عَلَيْهِ الذِّكْرُ إِنَّكَ لَمَجْنُونٌ . لَوْ ما تَأْتِينا بِالْمَلائِكَةِ إِنْ كُنْتَ مِنَ الصَّادِقِينَ »    « 1 » ؛ چه بسا كافران آرزو مىكنند كه كاش مسلمان بودند ، بگذار آنها بخورند و خوشگذرانى كنند و آروزها سرگرمشان دارد ، به زودى خواهند فهميد . ما هيچ ديارى را هلاك نكرديم مگر آن كه مهلت و مجالى معلوم داشت . هيچ امتى بر اجل خود پيشى نمىگيرد و از آن عقب نخواهد افتاد . گفتند : « اى كسى كه قرآن بر تو نازل شده است بىترديد ديوانه‌اى . اگر راست مىگويى چرا فرشتگان را بر ما نمىآورى ؟\r\n( 1 ) آيا چيزى از حالت كتمان در اين آيات به چشم مىخورد ؟ ! بلكه علامه طباطبائى رحمه اللّه در تفسير الميزان در معرفى سورهء حجر مىنويسد : « اين سوره مشتمل بر سخنانى دربارهء استهزاى نبى اكرم صلّى اللّه عليه و آله به وسيلهء كفار و مجنون خواندن وى مىباشد و قرآن آن را نفى كرده و از ياوه‌سرايىهاى كفار دانسته است . پس در اين آيات نبى اكرم صلّى اللّه عليه و آله به صبر و ثابت قدم و گذشت از كفار سفارش شده است و به وى تسليت گفته شده و از مقامش به بزرگى ياد شده است و از انذار و تبشير سخن به ميان آمده است .\r\n( 2 ) علّامه فرموده است : اين سوره مشتمل بر قول خداوند كريم است كه مىفرمايد :  « فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ »  ؛ آشكار كن به آن چه كه مأمور شده‌اى و از مشركين روى گردان . آيه با آنچه كه در تاريخ ضبط شده است مبنى بر اين كه سه يا چهار يا پنج سال اولى بعثت ، رسالت خويش را مخفى نگاه مىداشت و دعوتش را علنى نمىكرد ، مطابقت دارد و اين به خاطر سختى كار براى او بوده است و تنها كسانى كه اميد به هدايت آنها را داشته ، به طور مخفيانه به اسلام دعوت مىكرده است ، تا اين كه خداوند به او اجازه و مأموريت داد كه دعوتش را علنى كند .\r\n( 3 ) علّامه فرموده است : « روايات وارده از سوى شيعه و سنى دلالت مىكنند بر اين كه آن حضرت صلّى اللّه عليه و آله در سال‌هاى اوليهء بعثت ، رسالت خويش را مخفى نگاه مىداشت و دعوت علنى نداشت تا اين كه خداوند دستور داد :   « فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ إِنَّا كَفَيْناكَ الْمُسْتَهْزِئِينَ »   . پس از آن به سوى مردم رفت و دعوت خويش را علنى ساخت . پس سوره ، مكّى مىباشد و در اوّل دعوت علنى نازل شده است . » « 2 »\r\n\r\n\r\n","description":"","footnote":"\r\n( 1 ) . حجر ( 15 ) ، 2 - 7 .\r\n( 2 ) . الميزان ، ج 12 ، ص 95 - 96 .\r\n","page_name":" 333 ","page_number":333},
  {"content":"\r\n\r\nايشان بيان نكرده است كه اگر افراد را به صورت انفرادى و مخفيانه از ميان افرادى كه اميد به هدايت آنها داشته دعوت مىكرده است ، پس مسخره كنندگان كجا بوده‌اند و به چه چيزى او را مسخره مىكرده‌اند ؟ و مسخره و استهزاى آنها چگونه بوده است كه رسول اكرم صلّى اللّه عليه و آله عليه آنها نفرين كرد و خداوند او را از شر ايشان و شرّ استهزائشان تأمين نموده است ؟ و اگر آخر اين سوره ، ابتداى اذن به دعوت عمومى بوده است ، پس اين كه سوره براى دلدارى دادن و دعوت به بردبارى و شكيبايى رسول اكرم صلّى اللّه عليه و آله بوده است ، چه معنايى مىتواند داشته باشد ؟ !\r\n( 1 ) اين اشكال تنها متوجه علّامهء طباطبائى نيست ، بلكه تقريبا همه همين سخنان را گفته‌اند ، بدون اين كه در صدد تبيين اين ابهام و اجمال باشند .\r\nشايد كه توجه به اين اشكال و براى دفع آن سيد مرتضى در الصحيح گفته است : بعد از آن كه خويشاوندان نزديكش را انذار كرد ، امر نبوت وى در مكه منتشر شد و قريش به مسخره كردن و استهزا و تهمت زدن به وى پرداختند . « 1 »\r\n( 2 ) قبل از او سيّد حسنى در سيرة المصطفى مىگويد : بعد از آن كه پيامبر اكرم 9 به دعوت خويشاوندان نزديك پرداخت ، تمام مردم مكه دربارهء دعوت آن حضرت صحبت مىكردند .\r\nاخبار آن به خارج از مكه هم سرايت كرده بود و اين امر بر كسى از اهل مكّه مخفى نمانده بود ؛ بعد از آن كه دعوت خويش را به صورت علنى در مورد پسر عموها و خويشاوندانش به اجرا درآورد . « 2 »\r\nمعناى آن اين است كه اوضاع و احوال بعد از دعوت خويشاوندان نسبت به قبل از آن تغيير كرده بود و دعوت ، بعد از آن كه به صورت مخفيانه و سرّى بود ، به صورت آشكار و علنى درآمد . در حالى كه به نظر نمىرسد كه در آنچه قبل يا بعد از آن وحى شده است ، فرق چندانى ايجاد شده باشد . بلكه هر دو را به يك صورت مىبينيم .\r\n( 3 ) در ابتداى سورهء شعراء مىبينيم كه مىگويد :     « لَعَلَّكَ باخِعٌ نَفْسَكَ أَلَّا يَكُونُوا مُؤْمِنِينَ . إِنْ نَشَأْ نُنَزِّلْ عَلَيْهِمْ مِنَ السَّماءِ آيَةً فَظَلَّتْ أَعْناقُهُمْ لَها خاضِعِينَ . وَ ما يَأْتِيهِمْ مِنْ ذِكْرٍ مِنَ الرَّحْمنِ مُحْدَثٍ إِلَّا كانُوا عَنْهُ مُعْرِضِينَ . فَقَدْ كَذَّبُوا فَسَيَأْتِيهِمْ أَنْبؤُا ما كانُوا بِهِ يَسْتَهْزِؤُنَ »     « 3 » ؛ شايد مىخواهى خود را هلاك كنى كه چرا ايمان نمىآورند ؟ اگر بخواهيم از آسمان آيه‌اى بر آنها\r\n\r\n\r\n","description":"","footnote":"\r\n( 1 ) . الصحيح ، ج 2 ، ص 26 .\r\n( 2 ) . سيرة المصطفى ، ص 133 .\r\n( 3 ) . الشعراء ( 26 ) ، 3 - 6 .\r\n","page_name":" 334 ","page_number":334},
  {"content":"\r\n\r\nنازل مىكنيم كه در برابر آن گردن خم كنند . هيچ تذكر تازه‌اى از طرف خداى رحمان به آنها داده نشد ، جز اين كه از آن روى گرداندند و به طور يقين تكذيب كردند ، اما به زودى اخبار آنچه مورد تمسخرشان قرار گفته بود به آنها خواهد رسيد .\r\nو در اواخر آن مىگويد :                        « نَزَلَ بِهِ الرُّوحُ الْأَمِينُ . عَلى قَلْبِكَ لِتَكُونَ مِنَ الْمُنْذِرِينَ . بِلِسانٍ عَرَبِيٍّ مُبِينٍ . وَ إِنَّهُ لَفِي زُبُرِ الْأَوَّلِينَ . أَ وَ لَمْ يَكُنْ لَهُمْ آيَةً أَنْ يَعْلَمَهُ عُلَماءُ بَنِي إِسْرائِيلَ . وَ لَوْ نَزَّلْناهُ عَلى بَعْضِ الْأَعْجَمِينَ . فَقَرَأَهُ عَلَيْهِمْ ما كانُوا بِهِ مُؤْمِنِينَ . كَذلِكَ سَلَكْناهُ فِي قُلُوبِ الْمُجْرِمِينَ . لا يُؤْمِنُونَ بِهِ حَتَّى يَرَوُا الْعَذابَ الْأَلِيمَ . فَيَأْتِيَهُمْ بَغْتَةً وَ هُمْ لا يَشْعُرُونَ . فَيَقُولُوا هَلْ نَحْنُ مُنْظَرُونَ . أَ فَبِعَذابِنا يَسْتَعْجِلُونَ . أَ فَرَأَيْتَ إِنْ مَتَّعْناهُمْ سِنِينَ . ثُمَّ جاءَهُمْ ما كانُوا يُوعَدُونَ . ما أَغْنى عَنْهُمْ ما كانُوا يُمَتَّعُونَ . وَ ما أَهْلَكْنا مِنْ قَرْيَةٍ إِلَّا لَها مُنْذِرُونَ . ذِكْرى وَ ما كُنَّا ظالِمِينَ . وَ ما تَنَزَّلَتْ بِهِ الشَّياطِينُ . وَ ما يَنْبَغِي لَهُمْ وَ ما يَسْتَطِيعُونَ . إِنَّهُمْ عَنِ السَّمْعِ لَمَعْزُولُونَ . فَلا تَدْعُ مَعَ اللَّهِ إِلهاً آخَرَ فَتَكُونَ مِنَ الْمُعَذَّبِينَ . وَ أَنْذِرْ عَشِيرَتَكَ الْأَقْرَبِينَ . وَ اخْفِضْ جَناحَكَ لِمَنِ اتَّبَعَكَ مِنَ الْمُؤْمِنِينَ »                        « 1 » ؛ ( 1 ) و روح الامين ( جبرئيل ) آن را به زبان عربى فصيح بر قلب تو نازل كرده است تا از انذاركنندگان باشى . به راستى وصف آن در كتاب‌هاى پيشينيان نيز آمده است ، آيا همين نشانه كافى نيست كه علماى بنى اسرائيل به خوبى از آن خبر دارند . اگر آن را بر يكى از عجميان نازل مىكرديم و براى شان مىخواند به آن ايمان نمىآوردند . بدين گونه قرآن را در دل گنهكاران وارد مىكنيم آنها قبل از ديدن عذاب دردناكى كه از آن غافل بوده‌اند و ناگهان به آنها مىرسيد ايمان نمىآوردند . مىگويند : « آيا مهلتى به ما داده خواهد شد ؟ چرا براى رسيدن به عذاب ما شتاب مىكنند ؟ ديديد اگر چند سالى بهره‌مندشان ساختيم آنگاه عذابى كه وعده داده شده است به آنها رسيد ، اين بهره‌اى نيست كه برايشان مفيد و مدافع آنها واقع شود . هيچ قريه‌اى را هلاك نكرديم مگر اين كه هشداردهندگانى فرستاديم تا پندى باشد ، زيرا ما ستم نمىكنيم . شياطين هرگز اين قرآن را نياوردند و سزاوار آنها نيست و چنين كارى نمىتوانستند ، آنان از پنهانى گوش فرا دادن بركنارند . هيچ معبودى را با خدا مخوان كه از گروه عذاب‌شوندگان خواهى بود . خويشاوندان نزديكت را هشدار بده و بال بر سر مؤمنانى كه از تو پيروى مىكنند بگستر .\r\n( 2 ) اين همه خطاب و عتاب و بلكه تهديد به عذاب و تمام راه‌هاى عذر و بهانه را به وسيلهء\r\n\r\n\r\n","description":"","footnote":"\r\n( 1 ) . شعراء ( 26 ) ، 193 - 215 .\r\n","page_name":" 335 ","page_number":335},
  {"content":"\r\n\r\nانذار بستن چه معنايى دارد ؟ و آيا در تمام اين آيات چيزى از كتمان و مخفى كارى به چشم مىخورد ؟ و آيا آيهء آخر اين معنا را مىرساند كه آغوشش را براى پذيرش مؤمنانى كه تنها با دعوت خاصه ، از او پيروى كرده‌اند ، بگشايد ؟ يا اين كه تنها براى خويشاوندان نزديك كه با دعوت خاصه از او پيروى كرده‌اند ، آغوشش را بگشايد ؟ يا اين كه به اطلاق و عموم آيه تمسك شود ؟\r\n( 1 ) علامه طباطبائى در تفسيرش ، در تعيين غرض اين سوره گفته است : آنها گاهى او را مجنون خوانده‌اند و گاهى گفته‌اند كه شاعر است . و در اين سوره آنها را تهديد كرده است و براى نمونه داستان‌هاى بعضى از انبياء از قبيل : موسى ، ابراهيم ، نوح ، هود ، صالح و لوط و شعيب صلّى اللّه عليه و آله و سلم را نقل كرده است و نشان داده كه عاقبت كار تكذيب كنندگان چگونه بوده تا از اين طريق به نبى اكرم صلّى اللّه عليه و آله تسلّى خاطر بدهد و تكذيب شدن از سوى بيشتر افراد قومش او را ناراحت نكند . اين سوره از اوايل سوره‌هاى مكّى است و مشتمل بر قول خداوند متعال است كه :  « وَ أَنْذِرْ عَشِيرَتَكَ الْأَقْرَبِينَ »  « 1 »\r\n( 2 ) سپس وى بيان نكرده است كه تكذيب اكثر افراد قوم چه وقت بوده است ؟ و مكذّبان كجا بوده‌اند ؟ و چه چيزى را تكذيب مىكرده‌اند ؟ و از چه چيزى عبرت بگيرند ؟ در حالى كه آن حضرت تا قبل از نزول اين آيات به دعوت از خويشاوندان نزديك خويش نپرداخته بوده بلكه بعد از نزول آيات آخر اين سوره - بنابر فرض - به اين امر مبادرت ورزيده ، در اين صورت چگونه مىتوان بين اينها را جمع كرد ؟ ! همچنين چگونه مىتوان گفت كه اين سوره از اوايل سوره‌هاى مكى است در حالى كه نزول آن از سال سوم تا پنجم بعثت مورد ترديد واقع شده است ؟ !\r\n( 3 ) سوره‌اى كه به ترتيب قبل از شعراء نازل شده است ، سورهء واقعه مىباشد و اين سوره در ابتدا مردم را در قيامت به سه دسته تقسيم مىكند :       « وَ كُنْتُمْ أَزْواجاً ثَلاثَةً فَأَصْحابُ الْمَيْمَنَةِ ما أَصْحابُ الْمَيْمَنَةِ وَ أَصْحابُ الْمَشْئَمَةِ ما أَصْحابُ الْمَشْئَمَةِ وَ السَّابِقُونَ السَّابِقُونَ أُولئِكَ الْمُقَرَّبُونَ فِي جَنَّاتِ النَّعِيمِ »       ؛ شما به سه گروه تقسيم مىشويد : اول گروه خوشبختان ، چه گروه خوشبختى . و ديگر گروه تيره‌روزان ، چه گروه تيره‌روزى و پيشگامان پيشرو ، آنها مقربانند ؛ و در باغ‌هاى پرنعمت خواهند بود .\r\n\r\n\r\n","description":"","footnote":"\r\n( 1 ) . الميزان ، ج 15 ، 249 - 250 .\r\n","page_name":" 336 ","page_number":336},
  {"content":"\r\n\r\n( 1 ) سپس سابقين از اصحاب يمين را تقسيم مىكند به :   « ثُلَّةٌ مِنَ الْأَوَّلِينَ وَ قَلِيلٌ مِنَ الْآخِرِينَ »   « 1 » گروهى از پيشينيان و قليلى از متأخران . و دوباره مىگويد :        « لِأَصْحابِ الْيَمِينِ ثُلَّةٌ مِنَ الْأَوَّلِينَ وَ ثُلَّةٌ مِنَ الْآخِرِينَ وَ أَصْحابُ الشِّمالِ ما أَصْحابُ الشِّمالِ فِي سَمُومٍ وَ حَمِيمٍ وَ ظِلٍّ مِنْ يَحْمُومٍ لا بارِدٍ وَ لا كَرِيمٍ »        « 2 » ؛ براى گروه دست راست ( خوشبختان ) گروهى از پيشينيان است و عده‌اى از متأخران . و گروه دست چپ ( اهل شقاوت ) چه گروه بد يمنى . در حرارت سوزان و آب جوشان ، در سايه دودهاى متراكم ، نه سرد و نه خوش .\r\n( 2 ) هم چنان به بيان اوصاف و علامات مىپردازد و مىگويد :        « فَأَمَّا إِنْ كانَ مِنَ الْمُقَرَّبِينَ فَرَوْحٌ وَ رَيْحانٌ وَ جَنَّةُ نَعِيمٍ وَ أَمَّا إِنْ كانَ مِنْ أَصْحابِ الْيَمِينِ فَسَلامٌ لَكَ مِنْ أَصْحابِ الْيَمِينِ وَ أَمَّا إِنْ كانَ مِنَ الْمُكَذِّبِينَ الضَّالِّينَ فَنُزُلٌ مِنْ حَمِيمٍ وَ تَصْلِيَةُ جَحِيمٍ »        « 3 » ؛ اما اگر از مقربان باشد در آسايش و از نعمت‌هاى بهشت متنعم است . اما اگر از گروه خوشبختان بود پس سلام بر تو باد از گروه خوشبختان اما اگر از تكذيب كنندگان گمراه باشد در ورود به دوزخ با آب جوشان از او پذيرايى شود .\r\nمعناى اولين و آخرين از سابقين در ميان اصحاب يمين چيست ؟ آيا تمام آنها كسانى هستند كه به دعوت خصوصى و مخفيانهء پيامبر اكرم صلّى اللّه عليه و آله جواب مثبت داده‌اند ؟ آنها چه كسانى بوده‌اند ؟ چند نفر بوده‌اند ؟ معناى اصحاب شمال كه دعوت شامل آنها نشده است ، چيست ؟ و همچنين تكليف ساير سوره‌هايى كه قبل از واقعه نازل شده‌اند ، چيست ؟\r\n( 3 ) لكن در مقابل تمام اينها ، آنچه كه مرحلهء اول از دعوت سرّى و نزول قرآن در آن را تأييد مىكند ، اين است كه از يك طرف ، تناسب كمّى بين مقدار آيات نازل شده تا سورهء حجر و مدت زمان نزول اين آيات وجود دارد ، و از سوى ديگر تناسبى وجود ندارد و يا حد اقل بعيد به نظر مىرسد كه دعوت از خويشاوندان نزديك بر حسب آيهء  « وَ أَنْذِرْ عَشِيرَتَكَ الْأَقْرَبِينَ »  حاصل شده باشد ، زيرا سورهء شعراء چهل و هفتمين سورهء نازل شده مىباشد و مرحلهء قبل از آن به صورت دعوت سرّى نبوده است ؛ يعنى اين آيه در حدود سه سال پس از دعوت علنى و عمومى نازل شده است كه اين با دعوت خصوصى خويشاوندان پس از اين مدت طولانى متناسب نيست . مگر اين كه بگوييم اين دعوت خصوصى براى اتمام حجت عليه آنها بوده و\r\n\r\n\r\n","description":"","footnote":"\r\n( 1 ) . واقعه ( 56 ) ، 14 - 13 .\r\n( 2 ) . واقعه ( 56 ) ، 44 - 38 .\r\n( 3 ) . همان ، 88 - 94 .\r\n","page_name":" 337 ","page_number":337},
  {"content":"\r\n\r\nمىخواسته كه وصى خويش را از ميان آنها انتخاب كند و به اين وسيله براى آنها اثبات شود كه دعوت او از سوى عالم غيب است و او به استمرار كار خويش اطمينان دارد ، و براى همين ، به وصى براى بعد از خود احتياج دارد . آرى ، همين نظر صحيح است كه در آينده دربارهء آن بحث خواهيم كرد .\r\n\r\nمسألهء جانشينى على عليه السّلام در اوايل بعثت\r\n( 1 ) ممكن است بگوييم كه دعوت از خويشاوندان پس از قطع رابطه و تبعيد بنى هاشم در شعب ابى طالب به وسيلهء قريش در حدود سال ششم بعثت بوده است كه اين بنا بر آن چيزى است كه فرات بن ابراهيم كوفى در تفسيرش با سندى از ابى رافع ، غلام عباس بن عبد المطلب ، نقل كرده است . او مىگويد : رسول الله صلّى اللّه عليه و آله فرزندان و نواده‌هاى عبد المطلب را در شعب جمع كرد و براى آنها ، كه در آن هنگام چهل نفر بودند ، ران گوسفندى را طبخ كرد ، همگى از آن غذا خوردند و سير شدند ، سپس ظرفى از شير ( يا دوغ ) را آورد و همهء آن چهل نفر از آن ظرف نوشيدند و سيراب شدند . « 1 »\r\n( 2 ) در اين هنگام ابو لهب پيشدستى كرد و گفت : به خدا قسم كه هر كدام از ما به تنهايى يك برّه را مىخورد و به طور كامل سير نمىشود و هر كدام از ما يك ظرف پر از شراب مىنوشد و سيراب نمىشود و پسر ابى كبشه « 2 » ما را به يك ران گوسفند و يك ظرف شير ( يا دوغ ) مهمان كرده است و همگى سير و سيراب شده‌ايم و اين نمىتواند چيزى جز يك سحر و جادوى آشكار باشد !\r\n( 3 ) آنگاه پيامبر آنها را مورد خطاب قرار داد و فرمود : خداوند به من دستور داده است كه خويشاوندان نزديك و عشيرهء خاص خود را انذار كنم و شما خويشاوندان نزديك و عشيرهء خاص من هستيد و خداوند هيچ پيامبرى را مبعوث نكرده مگر اين كه از ميان خانواده‌اش شخصى را به عنوان وصىّ و وزير و وارث او برگزيده ، پس كدام يك از شما با من بيعت مىكند كه برادر و وزير و وارث من و وصى و خليفهء من در ميان خانواده‌ام و براى من به منزلهء هارون براى موسى عليه السّلام باشد ، الّا اين كه بعد از من پيامبرى نخواهد بود ؟ ! افراد از پذيرش\r\n\r\n\r\n","description":"","footnote":"\r\n( 1 ) . تفسير فرات ، ص 303 با تحقيق محمودى و در بحار الانوار ، ج 18 ، ص 212 .\r\n( 2 ) . اين مرد ، يكى از افراد خزاعة بوده است كه با بت‌پرستى قريش مخالفت مىكرد و چنان كه در النهايه جزرى آمده است ، پيغمبر اكرم صلّى اللّه عليه و آله را به او تشبيه كردند .\r\n","page_name":" 338 ","page_number":338},
  {"content":"\r\n\r\nدرخواست او خوددارى كردند . براى همين آن حضرت فرمود : به خدا قسم كه يكى از ميان شما برمىخيزد و درخواست مرا مىپذيرد و يا اين كه از غير شما كسى به اين مقام مىرسد و آنگاه به شدت پشيمان خواهيد شد . ! در اين هنگام على عليه السّلام كه همهء چشم‌ها به او خيره شده بود از جايش برخاست و با آن حضرت بيعت كرد و به درخواست‌هايش پاسخ مثبت داد .\r\n( 1 ) چيزى كه ادعاى ابى رافع را در مورد اين كه آن اجتماع و دعوت در شعب ابى طالب و بعد از دعوت عمومى بوده است ، تأييد مىكند اين است كه ابو لهب با مشاهدهء اين معجزه ، ملتهب مىشود و رسول اكرم صلّى اللّه عليه و آله را به سحر و جادو متهم مىكند . و او را با كنيهء زشت - پسر ابى كبشه - نام مىبرد كه مشركان عادت كرده بودند آن را به آن حضرت صلّى اللّه عليه و آله نسبت دهند .\r\nپس حالت آن جلسه به صورت غير منتظره نبوده ، بلكه بعد از دعوت سرىّ و مخفيانه بوده است و متناسب با خبر و اطلاع و اعلان قبلى مىباشد .\r\n( 2 ) همچنين وقوع اين جلسه پس از اعلان دعوت عمومى در شعب به اين وسيلهء تأييد مىشود كه امر در آيه ، امر به انذار است نه اخبار و تبشير . اين كار مناسبت دارد كه اخبارى باشد تا انذارى صورت بگيرد . و رسول اكرم صلّى اللّه عليه و آله در ابتدا آنها را به پذيرش رسالت خويش دعوت نكرد ، بلكه به بيعت با خويش فراخواند تا خليفهء بعد از وى ، از ميان آنها باشد . آنگاه به انذار آنها پرداخت و فرمود : يا كسى از ميان شما اين مسئوليت را مىپذيرد و يا اين كه از ميان غير شما كسى به اين منصب برگزيده مىشود و بعدها پشيمان خواهيد شد ! پس چنين اوضاع و احوالى به صورت يك دعوت غير منتظره و ناگهانى نبوده است كه بلافاصله بعد از دعوت سرّى و مخفيانه برگزار شده باشد ، بلكه بيشتر با اين مناسبت دارد كه با اطلاع و اعلان قبلى همراه بوده است .\r\n( 3 ) شايد كه رسول اكرم صلّى اللّه عليه و آله مأمور شده است كه اين دعوت را در شعب ابى طالب برگزار كند تا با غرور و نخوت قريش مبارزه كرده باشد و با انتخاب جانشين ، كافران را مأيوس گرداند .\r\nظاهر اين است كه خبر ابى ارفع به عنوان خبر يك حاضر و ناظر و بىواسطه مىباشد ؛ زيرا وى آن روز غلام عباس بن عبد المطلب بوده است كه او از بنى هاشم و از مدعوين اين جلسه بوده و طبيعى است كه ابى رافع به همراه مولاى خويش به اين جلسه رفته باشد و در اخبارى كه براى ما نقل شده است ، راوى بىواسطه ديگرى را نمىشناسيم ، مگر على عليه السّلام و مردى از اصحاب پيغمبر از فرزندان عبد المطلب كه به همين مقدار شناخته شده است .\r\n( 4 ) سيّد بن طاووس در سعد السعود به نقل از جزء پنجم تفسير محمد بن عباس حجّام با سندى\r\n\r\n","description":"","footnote":"","page_name":" 339 ","page_number":339},
  {"content":"\r\n\r\nاز مبارك بن فضالة و حسن بصرى نقل مىكند كه گفتند : عده‌اى بعد از واقعهء جمل به مخاصمه پرداختند . در اين حال مردى از اصحاب پيامبر اكرم صلّى اللّه عليه و آله به آنها گفت : واى بر شما ! آيا مىدانيد اوّلين فردى كه به خدا ايمان آورد و به آنچه كه از سوى خدا نازل شد ، اقرار نمود ؛ چه كسى بوده است ؟ همانا من از دهمين فرزندان عبد المطلّب بودم كه على بن ابى طالب نزد من آمد و گفت : فردا رسول الله صلّى اللّه عليه و آله شما را در منزل ابو طالب براى غذا دعوت كرده است .\r\nهنگامى كه او رفت به شوخى به هم مىگفتيم : آيا محمد مىتواند كه همهء ما را سير كند ؟ در حالى كه هر كدام از ما به تنهايى يك برّهء يك‌ساله را مىخوريم و يك ظرف پر از شير را مىنوشيم .\r\n( 1 ) فرداى آن روز در منزل ابو طالب جمع شديم و وقتى كه بر رسول اللّه صلّى اللّه عليه و آله وارد شديم به شيوهء جاهليت بر او درود گفتيم و او به روش اسلام به ما سلام كرد . اين اولين چيزى بود كه براى ما تازگى داشت و ناشناخته بود ، سپس دستور داد كه ظرف بزرگى از نان و گوشت را براى ما حاضر كردند . آن حضرت دست راستش را بر بالاى آن گذاشت و فرمود : بسم الله ، به نام خدا بخوريد ! ما از اين كارش متغير شديم و أمّا مشغول غذا خوردن شديم و چون از روز قبل دعوت شده بوديم خود را گرسنه نگاه داشته بوديم . پس آن قدر خورديم كه سير شديم ؛ ولى ظرف همچنان پر از غذا بود . على عليه السّلام كه به ما خدمت مىكرد ، ظرف بزرگى از شير ( يا دوغ ) را به ما تعارف كرد و همگى از آن نوشيدم تا سيراب شديم . در حالى كه ظرف همچنان پر از شير ( يا دوغ ) بود .\r\n( 2 ) پس از آن كه از خوردن فراغت يافتيم آن حضرت فرمود : اى فرزندان عبد المطلّب ، همانا من انذار كننده‌اى براى شما از سوى خدا هستم . من چيزى براى شما آورده‌ام كه هيچ عربى تا كنون آن را نياورده است . اگر از من اطاعت كنيد ، هدايت و رستگار مىشويد . اين سفره‌اى بود كه خدا به من دستور داده بود براى شما بگسترانم و من آن را براى شما آماده كردم ، چنان‌كه عيسى بن مريم عليه السّلام آن را براى قومش مهيا كرده بود . اگر كسى از شما بعد از اين كافر باشد ، خداوند او را چنان عذابى مىكند كه هيچ كدام از عالميان را آن چنان عذاب نكرده است . از خدا بترسيد و به آنچه كه مىگويم گوش فرا دهيد . بدانيد - اى فرزندان عبد المطلّب - كه خداوند هيچ پيامبرى را بر نيانگيخته است مگر اين كه براى او برادر و وزير و وصى و وارثى از خانواده‌اش قرار داده و هرآينه براى من هم وزيرى قرار داده است ، چنان كه براى پيامبران قبلى قرار داده بوده است .\r\n\r\n","description":"","footnote":"","page_name":" 340 ","page_number":340},
  {"content":"\r\n\r\n( 1 ) خداوند مرا به سوى همهء مردم فرستاده و بر من نازل كرده است :  « وَ أَنْذِرْ عَشِيرَتَكَ الْأَقْرَبِينَ »  . و به خدا قسم كه خدا مرا آگاه ساخته و اسم او را برايم معين نموده است ، أمّا به من دستور داده است كه شما را دعوت كنم و شما را نصيحت نمايم و وزيرم را به شما معرفى كنم تا بعد از آن عذر و بهانه‌اى نداشته باشيد .\r\nشما از خويشاوندان و عشيرهء خاص من هستيد . كدام يك از شما قبول مىكند كه در راه خداى عز و جل برادر و وزير من باشد و در مقابل تمام مخالفانم مرا يار و ياور باشد تا او را به عنوان وصى و ولىّ و وزير خويش انتخاب كنم و او رسالتم را تبليغ نمايد و بعد از من قرض و وعده‌هايم را پرداخت نمايد ، البته با شروطى كه بيان مىكنم .\r\n( 2 ) همگى ساكت ماندند و آن حضرت سه مرتبه درخواست خويش را تكرار نمود و آنها همچنان ساكت ماندند ، و تنها على عليه السّلام برخاست و درخواست او را اجابت نمود . هنگامى كه ابو لهب اين مسائل را ديد و شنيد ، گفت : اف بر تو و بر چيزى كه براى ما آورده‌اى آيا براى همين ما را دعوت كردى ؟ !\r\nپيامبر اكرم صلّى اللّه عليه و آله فرمود : به خدا قسم كه يا يكى از شما اين را مىپذيرد و يا اين كه از غير شما كسى به اين مقام مىرسد !\r\nپس على عليه السّلام از جايش برخاست و فرمود : يا رسول اللّه صلّى اللّه عليه و آله من مىپذيرم .\r\nآنگاه رسول اللّه صلّى اللّه عليه و آله فرمود : اى ابو الحسن « 1 » تو به اين مقام برگزيده شدى و قضاى الهى بر اين امر تعلق گرفته است . اى على ، خداوند تو را به عنوان اولين وصى براى آخرين پيامبر قرار داده است . « 2 »\r\n( 3 ) اين خبر ديگرى است كه از راوى بىواسطه‌اى نقل شده است و راوى تنها به همين مقدار شناخته مىشود كه دهمين مدعوّ ، از خويشاوندان نزديك بنى عبد المطلّب بوده و از اصحاب رسول الله صلّى اللّه عليه و آله به شمار مىرفته است . اختلاف اين خبر با خبر ابى رافع در اين است كه در اينجا محلّ دعوت را به جاى شعب ابى طالب ، منزل ابى طالب ذكر كرده است ، و اين اختلاف چندان مهم نيست ؛ زيرا كه منزل ابى طالب در شعب بوده است . همچنين در اينجا به جاى عدد چهل ، عشيره را ذكر كرده است كه وجه جمع بين آنها را با تفصيل بيشترى ذكر خواهد شد .\r\n( 4 ) امّا وجه اشتراك اين خبر با خبر رافع در اين است كه تشكيل جلسهء انذار پس از دوران كتمان را بعيد مىنمايد ، بلكه بر عكس دلالت دارد كه مسبوق به اعلان باشد .\r\n\r\n\r\n","description":"","footnote":"\r\n( 1 ) . يا پيامبر صلّى اللّه عليه و آله از همان روز او را با اين كنيهء خوانده است و يا راوى چنين تعبير كرده است .\r\n( 2 ) . سعد السعود ، ص 106 .\r\n","page_name":" 341 ","page_number":341},
  {"content":"\r\n\r\nبه جز على عليه السّلام و اين دو مرد ؛ يعنى ابى رافع و مردى از خاندان عبد المطلّب ، راوى حاضر و ناظر بىواسطهء ديگرى را نمىشناسيم كه اين خبر را نقل كرده باشد ، و شايد براى دفع اين توهم كه مسأله مشهور نيست ، شيخ طبرسى در مجمع البيان گفته است : پيامبر اكرم صلّى اللّه عليه و آله اين دعوت را انجام داد و قصهء آن بين خاص و عام مشهور مىباشد .\r\n( 1 ) سپس به نقل از ثعلبى اين خبر را از براء بن عازب انصارى - كه چهارمين فرد از صحابه است كه به عنوان واسطه خبر را نقل كرده است - روايت كرده است : هنگامى كه اين آيه نازل شد ، رسول اكرم صلّى اللّه عليه و آله فرزندان عبد المطلّب را جمع كرد كه در آن هنگام چهل مرد بودند و هركدامشان به تنهايى يك گوسفند را مىخوردند و يك پيمانهء بزرگ مىنوشيدند . پس پيامبر صلّى اللّه عليه و آله به على عليه السّلام دستور داد كه ران گوسفندى را طبخ نمايد . سپس به آنها فرمود : بفرمائيد به نام خدا ( بسم اللّه ) . پس آن افراد به صورت ده نفر ده نفر نزديك آمدند و از آن غذا خوردند تا همه سير شدند . سپس پيامبر صلّى اللّه عليه و آله درخواست كرد كه ظرف بزرگى از شير ( يا دوغ ) را بياورند و او جرعه‌اى از آن نوشيد و سپس گفت : بفرمائيد بنوشيد به نام خدا ( بسم الله ) ، و همگى آن قدر نوشيدند تا سيراب شدند .\r\n( 2 ) پس ابو لهب پيشدستى كرد و از جا برخاست و گفت : اين مرد شما را افسون نموده است ! پيامبر صلّى اللّه عليه و آله آن روز ساكت شد و حرفى نزد و براى فرداى آن روز دوباره دعوتشان كرد و پس از غذا آنها را انذار كرد و فرمود : اى بنى عبد المطلّب ! همانا من بشير و نذير از سوى خداوند براى شمايم . اسلام بياوريد و از من اطاعت كنيد تا هدايت شويد .\r\nسپس سؤال كرد : چه كسى برادر و وزير و ولىّ و وصى و خليفهء بعد از من در ميان خاندانم مىشود تا دين مرا ادا كند ؟ ! افراد ساكت ماندند و رسول الله صلّى اللّه عليه و آله اين درخواست را سه مرتبه تكرار كرد و هر سه بار همه ساكت ماندند و تنها على عليه السّلام اعلام آمادگى كرد براى همين پس از مرتبهء سوم فرمود : يا على تو وزير و جانشين من هستى . افراد خاندان در حالى كه بلند شده بودند تا بروند به ابى طالب مىگفتند : از فرزندت اطاعت كن كه او را بر تو فرمانده نمود ؟ ! « 1 »\r\n( 3 ) اين خبر هيچ امتيازى نسبت به دو خبر اول ندارد غير از آنچه كه ممكن است از آن براى جمع بين تعداد مدعوين دو خبر سابق استفاده شود . در آن خبرها اعداد ده و چهل آمده بود و در اين خبر ، ابن عازب مىگويد : آنها ده تا ده تا به غذا خوردن پرداختند و قائلى هم گفته است كه آنها در آن روز چهل مرد بودند .\r\n\r\n\r\n","description":"","footnote":"\r\n( 1 ) . مجمع البيان ، ج 7 ، ص 322 به نقل از تفسير ثعلبى .\r\n","page_name":" 342 ","page_number":342},
  {"content":"\r\n\r\n( 1 ) به غير از خبر سابق كه از تفسير حجّام نقل شد ، هيچ خبر ديگرى از بنى هاشم يا بنى عبد المطلّب از عشيرهء نزديك پيغمبر كه به اين جلسهء خاص دعوت شده باشند ، نقل نشده است .\r\nحتى از عباس ، عموى پيامبر صلّى اللّه عليه و آله كه به اين جلسه دعوت شده بود و درخواست پيامبر صلّى اللّه عليه و آله را ردّ كرد ، چيزى نقل نشده است . همين عدم استجابت عباس به درخواست پيامبر اكرم صلّى اللّه عليه و آله باعث شد كه على عليه السّلام وارث پسر عمويش شود ، البّته با معناى صحيح وراثت در اين مورد .\r\n( 2 ) در اين مورد سيّد بن طاووس در سعد السعود از تفسير حجّام با سند خود از حسين بن حكم حبرى ، و از طبرى با سندى از ربيعة بن ناجد نقل مىكند كه مردى به على عليه السّلام فرمود : يا امير المؤمنين ، چرا شما از پسر عمويت ارث بردى و عمويت از او ارث نبرد ؟ على عليه السّلام روى به مردم نمود و سه بار فرمود : بياييد ، بياييد ، بياييد . به طورى كه مردم در اطرافش جمع شدند و آمادهء شنيدن حرف‌هايش شدند . سپس فرمود : رسول الله صلّى اللّه عليه و آله بنى عبد المطلّب را دعوت كرد - يا جمع كرد - كه هر كدام از آنها به تنهايى يك گوسفند را مىخورد و به تنهايى يك ظرف نوشيدنى مىنوشيد . براى آنها يك مدّ ( دو دست ) غذا تهيه كرد ؛ اما همگى از آن سير شدند و غذا به همان مقدار اوليه اضافه آمد ، گويى كه كسى به آن دست نزده است . سپس ظرف كوچكى را طلب كرد و همگى از آن نوشيدند و سيراب شدند ، اما نوشيدنى ، هم چنان به حال خود باقى بود و گويى كه كسى به آن لب نزده است . « 1 »\r\nسپس رسول الله صلّى اللّه عليه و آله فرمود : اى فرزندان عبد المطلب من به سوى همهء مردم و به خصوص براى هدايت شما برانگيخته شده‌ام . هرآينه آنچه كه از نشانه و معجزه لازم باشد ديديد و شنيديد . حال كدام يك از شما با من بيعت مىكند كه برادر و همراه و وارث من باشد ؟ هيچ كس جواب نداد . اما من كه از همه كوچك‌تر بودم ، بلند شدم و اظهار آمادگى كردم .\r\nرسول الله صلّى اللّه عليه و آله فرمود : بنشين .\r\n( 3 ) آن حضرت درخواست خويش را سه مرتبه تكرار كرد و در هر دفعه فقط من اظهار آمادگى مىكردم و او مىفرمود : بنشين . تا اين كه پس از مرتبهء سوم دستش را در دست من گذاشت و با من بيعت كرد و به اين ترتيب من وارث پسر عمويم شدم و عمويم عباس لايق اين مقام نشد . « 2 »\r\n\r\n\r\n","description":"","footnote":"\r\n( 1 ) . تكميل خبر از تاريخ طبرى ، ج 2 ، ص 321 .\r\n( 2 ) . سعد السعود ، ص 104 - 105 . اسم راوى در نسخه چاپ شده : ابى ربيعة بن ماجد است و در بحار الانوار ، ج 18 ، ص 214 ، ابى ربيعة بن ناجد آمده است و در علل الشرائع ، و همچنين در تاريخ طبرى ، ج 2 ، ص 321 ربيعة بن ناجد ثبت شده و همين صحيح است .\r\n","page_name":" 343 ","page_number":343},
  {"content":"\r\n\r\n( 1 ) اين روايت را صدوق در علل الشرايع با سندى از ربيعة بن ناجد « 1 » و همچنين طبرى در كتاب تاريخش « 2 » ، ذكر كرده‌اند و آن را در كتاب حبرى كه دو بار به چاپ رسيده است ، نيافتيم . « 3 »\r\nاين خبر همانند اخبار سابق با اين تناسب دارد كه جلسه در شعب ابى طالب و بعد از اعلان عمومى باشد نه در زمان دعوت سرّى و مخفيانه ، مخصوصا با عنايت به سخنان آن حضرت صلّى اللّه عليه و آله كه مىفرمايد : « من به سوى تمام مردم و به خصوص براى هدايت شما مبعوث شده‌ام . » اگر چه اين جمله با اين احتمال مىسازد كه اين جلسه در اوايل دعوت عمومى باشد ، اما ساير مطالب رسول اكرم صلّى اللّه عليه و آله با اين احتمال سازگارى ندارد . همچنين در اين خبر به تعداد مدعوين اشاره نشده است .\r\nمختصر اين خبر را هم فرات بن ابراهيم در تفسيرش با سندى از على عليه السّلام نقل كرده است .\r\nآن حضرت عليه السّلام مىفرمايد : رسول اكرم صلّى اللّه عليه و آله آنها را براى خوردن يك ران گوسفند و ظرفى از شير ( يا دوغ ) مهمان كرد و تعدادشان در آن روز سى نفر بود . اين در حالى است كه در سه خبر قبلى آمده بود كه تعدادشان چهل نفر بوده است . « 4 »\r\n( 2 ) قمى آن را در تفسيرش نقل كرده و فرموده است : اين آيه در مكه نازل شد و رسول اللّه صلّى اللّه عليه و آله بنى هاشم را كه چهل نفر بودند ، جمع كرد كه هركدامشان به تنهايى يك گوسفند مىخورد و يك ظرف بزرگ مىنوشيد . آن حضرت صلّى اللّه عليه و آله غذاى كمى را تهيه كرد و همهء آنها آن قدر خوردند تا سير شدند . سپس رسول اللّه صلّى اللّه عليه و آله فرمود : چه كسى وصى و وزير و خليفهء من مىشود ؟\r\nابو لهب خطاب به بنى هاشم گفت : به طور حتم محمّد ، شما را افسون نموده است و متفرّق شدند .\r\nسه روز پس از آن دوباره رسول اللّه صلّى اللّه عليه و آله آنها را دعوت كرد و همان كارها را براى آنها انجام داد و سپس فرمود : چه كسى از شما وزير من مىشود و به وعده‌هايم وفا و دين مرا ادا مىكند ؟ همگى ساكت بودند و تنها على عليه السّلام بلند شد و فرمود : من يا رسول اللّه . پس رسول الله صلّى اللّه عليه و آله فرمود : تو وزير من خواهى بود و اين در حالى بود كه آن حضرت كم‌سن‌وسال‌ترين آنها بود . « 5 »\r\n\r\n\r\n","description":"","footnote":"\r\n( 1 ) . علل الشرائع ، ص 202 .\r\n( 2 ) . تاريخ طبرى ، ج 2 ، ص 321 .\r\n( 3 ) . چاپ سيد احمد حسينى ، مجمع الذخائر ، مهر 1395 ه ق ، و چاپ سيد محمد رضا حسينى جلالى ، آل البيت صلّى اللّه عليه و آله و سلم .\r\n( 4 ) . تفسير فرات ، ص 300 - 303 . چنان كه در بحار الانوار ، ج 18 ، ص 211 - 212 آمده است .\r\n( 5 ) . تفسير قمّى ، ج 2 ، ص 124 .\r\n","page_name":" 344 ","page_number":344},
  {"content":"\r\n\r\nچيزى كه تنها در اين خبر نقل شده ، اين است كه از مدعوين جلسه به بنى هاشم تعبير كرده است نه فرزندان عبد المطلّب . و بهانه را از دست ابن تيميه و امثال او گرفته است كه در اين خبر خدشه كنند و بگويند كه فرزندان عبد المطلّب در آن هنگام به چهل نفر نرسيده بودند . و اين خبر هم همانند خبرهاى سابق با اين تناسب دارد كه جلسه در شعب ابى طالب و بعد از اعلان دعوت باشد نه در هنگام دعوت سرّى و مخفيانه و نه در هنگام ابتداى دعوت عمومى .\r\n( 1 ) طريق سندى اين خبر از على عليه السّلام منحصر به ربيعة بن ناجد نيست و سيد همان طورى كه آن را از سعد السعود روايت كرده است ؛ در الطرف از اعمش هم روايت كرده است . « 1 » و صدوق كه آن را از ابن ناجد روايت كرده است ، همچنين با سندى از أعمش از عبد الله بن حارث بن نوفل از على عليه السّلام روايت كرده است كه آن حضرت عليه السّلام فرمود : هنگامى كه آيهء  « وَ أَنْذِرْ عَشِيرَتَكَ الْأَقْرَبِينَ »  نازل شد ، رسول الله فرزندان عبد المطلّب را كه در حدود چهل نفر بودند دعوت كرد و فرمود : كدام يك از شما برادر و وارث و وزير و وصى و خليفهء من بعد از من در ميان شما مىشود ؟ اين درخواست را بر يكايك آنها عرضه كرد ، اما همگى از پذيرش آن خوددارى نمودند تا اين كه نزد من آمد و من گفتم : من قبول مىكنم يا رسول اللّه . سپس فرمود : اى فرزندان عبد المطلّب ! اين برادر و وارث و وصىّ و وزير و خليفهء من در ميان شما خواهد بود .\r\nپس افراد آن جمع مىخنديدند و با تمسخر به ابو طالب مىگفتند : به تو دستور داد كه از اين بچه اطاعت كنى و حرفش را گوش كنى . « 2 »\r\nاين خبر نيز همانند خبرهاى سابق با تشكيل جلسه در شعب و بعد از دعوت عمومى بودن آن تناسب دارد ، نه اين كه با زمان دعوت سرّى و مخفيانه و يا با شروع به دعوت عمومى بلكه در آن گوشه و كنايه به ابو طالب است كه گويى به اين شناخته شده بود كه از رسول اللّه صلّى اللّه عليه و آله حرف شنوى دارد .\r\n( 2 ) سيّد بن طاووس و شيخ صدوق اين خبر را از جهت متن و سند با اختصار ذكر كرده‌اند و شيخ طوسى آن را در أمالىاش به دو طريق به صورت كامل آورده است : كه از ابن عباس از على عليه السّلام روايت شده است كه فرمود : هنگامى كه آيهء  « وَ أَنْذِرْ عَشِيرَتَكَ الْأَقْرَبِينَ »  بر رسول الله نازل شد ، مرا فراخواند و فرمود : اى على ! خداوند به من دستور داد كه خويشاوندان نزديكم را انذار كنم . اما در راه انجام اين كار با كمى يار و ياور مواجه بودم و مىدانستم كه هرگاه آنها را براى اين كار دعوت كنم ، ناگوارىهايى از سوى آنها خواهيم ديد ، براى همين اين امر را\r\n\r\n\r\n","description":"","footnote":"\r\n( 1 ) . الطرف ، ص 7 چنان كه در بحار الانوار ، ج 18 ، ص 179 آمده است :\r\n( 2 ) . علل الشرائع ، ص 203 . همچنين در بحار الانوار ، ج 18 ، ص 178 آمده است .\r\n","page_name":" 345 ","page_number":345},
  {"content":"\r\n\r\nمسكوت گذاشته بودم تا اين كه جبرئيل پيش من آمد و گفت : اى محمّد ، اگر تو به آنچه كه مأمور شده يا عمل نكنى ؛ خدايت تو را عذاب مىكند ! بنابراين اى على ! مقدارى غذا درست كن و ران گوسفندى بر آن بگذار و ظرفى پر از شير ( يا دوغ ) را هم تهيه كن . سپس فرزندان عبد المطلّب را دعوت كن تا با آنها سخن بگويم و دستور الهى را به آنها ابلاغ نمايم .\r\n( 1 ) پس من دستورهاى پيامبر اكرم صلّى اللّه عليه و آله را انجام دادم و همگى را كه در حدود چهل نفر بودند ، دعوت كردم كه در ميان آنها عموهايش ؛ ابو طالب ، حمزه ، عباس و ابو لهب و . . . هم حضور داشتند .\r\nپس از جمع شدن آنها ، از من خواست كه غذا را بياورم و من هم آوردم . پس از آن كه غذا را بر زمين نهادم ، رسول الله صلّى اللّه عليه و آله لقمه‌اى از گوشت برداشت و آن را قطعه‌قطعه كرد و در جاهاى مختلف ظرف نهاد و آنگاه فرمود : با نام خدا ، شروع كنيد . افراد آن قدر خوردند تا همگى سير شدند و من چيزى از اثر دست‌هايشان را در غذا نمىديدم . قسم به خداوندى كه جان على در درست اوست ، يكى از آن مردان مىتوانست تمام غذايى را كه تهيه كرده بودم ، به تنهايى بخورد . . .\r\nسپس ظرف شير ( يا دوغ ) را به آنها عرضه كردم و همگى آن قدر نوشيدند تا سيراب شدند .\r\nبه خدا قسم كه اگر يكى از آنها مىخواست ، مىتوانست به تنهايى تمام آن ظرف را بنوشد .\r\nسپس رسول اللّه صلّى اللّه عليه و آله خواست شروع به صحبت كند كه ابو لهب پيشدستى كرد و گفت : رفيق شما چقدر خوب شما را افسون كرده است . پس از آن همهء افراد متفرق شدند در حالى كه رسول اللّه صلّى اللّه عليه و آله هيچ سخنى نگفته بود .\r\n( 2 ) فرداى آن روز به من گفت : اى على ، اين مرد چنان كه ديدى در سخن گفتن بر من پيشى گرفت و افراد را قبل از آن كه سخنى بگويم ، پراكنده كرد . پس غذايى همانند غذاى ديروز آماده كن و همهء آنها را دعوت كن . پس غذا را آماده كردم و همه آنها را جمع نمودم . پيامبر از من خواست كه غذا را بياورم كه آن را نزد او گذاشتم . او همان كارهاى روز گذشته را تكرار كرد و مهمانان آن قدر خوردند تا سير شدند . سپس به من گفت : سيرابشان كن . من هم ظرف را آوردم و همگى نوشيدند تا سيراب شدند .\r\n( 3 ) سپس رسول اللّه صلّى اللّه عليه و آله شروع به سخن كرد و فرمود : اى فرزندان عبد المطلّب ، به خدا قسم هيچ كس از عرب را نمىشناسم كه چيزى بهتر از آنچه كه من براى شما آورده‌ام ، آورده باشد ، من خير دنيا و آخرت را براى شما آورده‌ام و خداوند به من دستور داده است كه شما را به آن دعوت كنم . كدام يك از شما به من ايمان مىآورد و مرا در كارهايم كمك مىكند و برادر و وصى و وزير و خليفهء من ( در ميان اهلم ) مىشود .\r\n\r\n","description":"","footnote":"","page_name":" 346 ","page_number":346},
  {"content":"\r\n\r\nهمهء افراد ساكت بودند و از پذيرش آن ابا مىكردند .\r\n( 1 ) پس من بلند شدم و گفتم : اى پيامبر خدا ! من وزير تو بر آنچه كه خداوند تو را بر آن مبعوث كرده است ، مىباشم . پس دستم را گرفت - در حالى كه كم‌سن‌ّوسال‌ترين و لاغرترين و كوتاه‌قدترين آنها بودم - و فرمود : همانا اين برادر و وصى و وزير و خليفهء من در ميان شما مىباشد ، پس سخنانش را بشنويد و از او اطاعت كنيد . . .\r\nافراد جلسه بلند شدند و در حالى كه مىخنديدند به ابو طالب مىگفتند : به تو دستور داده است كه حرف فرزندت را گوش دهى و از او اطاعت كنى . « 1 »\r\nتفاوت اين خبر با اخبار سابق در اين است كه تصريح بر اين دارد كه اين جلسه در ابتداى دعوت پيامبر اكرم صلّى اللّه عليه و آله بوده است و « إنذار » در آن وجود ندارد .\r\n( 2 ) روايت اين خبر از عبد الله بن عباس ، نوعى اعتراف به عدم اطاعت از سوى پدرش در آن جلسه مىباشد ، با وجود درخواست‌هاى مكرر و مخصوص پيامبر اكرم صلّى اللّه عليه و آله . در حالى كه در اين اخبار اشاره به اين شده است كه ابو طالب به اطاعت و حرف شنوى از پيامبر اكرم صلّى اللّه عليه و آله معروف شده بود و براى همين او را مسخره مىكردند . چنان كه در اين اخبار ابو لهب نيز كه در سخن گفتن بر پيامبر اكرم صلّى اللّه عليه و آله پيشى گرفت و او را متّهم به افسون نموده ، شناسانده شده است .\r\nاگر چه خبر بر شروع دعوت آنها به اسلام تصريح كرده است .\r\n( 3 ) يكى از طرقى كه شيخ طوسى خبر را نقل كرده است ، طريق طبرى از ابن عباس در تاريخ و تفسيرش « 2 » مىباشد و عبارت در هر دو جا « خليفهء من در ميان شما » مىباشد نه جملهء « و خليفهء\r\n\r\n\r\n","description":"","footnote":"\r\n( 1 ) . طريق طبرى اين چنين است : ابن حميد براى ما گفت كه سلمه براى ما روايت كرده و گفته است كه محمد بن اسحاق ( صاحب مغازى ) از عبد الغفّار بن قاسم از منهال بن عمر از عبد اللّه بن حارث بن نوفل بن حارث بن عبد المطلّب از عبد اللّه بن عباس از على بن ابى طالب روايت كرده است كه آن حضرت فرمود : . . لكن اين خبر در سيرهء ابن هشام وجود ندارد ، چون كه اسم آن را تهذيب سيرهء ابن اسحاق گذاشته است !\r\nلكن نصّ ابن اسحاق را قاضى نعمان مصرى در كتاب شرح الاخبار ، ج 1 ، ص 106 - 107 نقل كرده است .\r\nالبته نه با لفظ متكلم از حضرت على عليه السّلام ، بلكه به لفظ غايب آن را نقل كرده است و قول ابو لهب در آن چنين است : اگر به جادوگرى ميزبانتان پى نبرديد مگر به واسطهء اين افسونى كه در غذا و شير انجام داد ، اما همين براى شما كافى است . همين دلالت مىكند بر اين كه آنها قبلا نيز نبى اكرم صلّى اللّه عليه و آله را به افسون متهم مىكرده‌اند . و قول رسول اكرم صلّى اللّه عليه و آله در شرح الاخبار « و خليفهء من در ميان شما » است نه « خليفه من در ميان اهلم » .\r\n( 2 ) . تاريخ طبرى ، ج 3 ، 319 - 321 و تفسير طبرى ، ج 19 ، ص 74 - 75 ، و لكن او در تفسيرش جملهء « و جانشين من در ميان شما » را حذف كرده و به جاى آن جملهء « كذا كذا » را در دو جا آورده است . در موضع اول گفته است :\r\n« كدام يك از شما وزير و همكار من در اين امر مىگردد تا برادر من باشد و كذا كذا . » و در موضع دوم گفته است :\r\n","page_name":" 347 ","page_number":347},
  {"content":"\r\n\r\nمن در ميان خانواده‌ام » . و واسطهء بين طوسى و طبرى ، جماعتى هستند كه از ابى المفضل ، از طبرى نقل كرده‌اند و اى كاش معلوم مىشد كه چه كسى تحريف و جابه‌جايى را انجام داده است !\r\nقبلا از طبرسى نقل شد كه وى اين خبر را در تفسير مجمع البيان به نقل از تفسير ثعلبى از براء بن عازب نقل كرده است .\r\n( 1 ) در إعلام الورى از تفسيرهاى ثعلبى نيشابورى و ابى سعيد خرگوشى اين را با عنوان : آنچه كه روات نقل كرده‌اند ، روايت نموده بدون آن كه راوى خاصى را معين كرده باشد .\r\nاو مىنويسد : رسول الله صلّى اللّه عليه و آله بنى عبد المطلّب را كه در آن زمان حدود چهل مرد بودند در منزل ابى طالب جمع كرد و براى آنها يك ران گوسفند و يك مدّ گندم و يك ظرف شير ( يا دوغ ) آماده كرد ؛ اين در حالى بود كه هر كدام از آنها به تنهايى يك گوسفند را مىخورد و يك ظرف بزرگ از شراب را مىنوشيد . سپس رسول اللّه دستور داد كه اين غذا را به آنها تقديم كنند و همه آنها به طور كامل از آن خوردند تا خوب سير شدند ، در حالى كه هيچ معلوم نشد كه از غذا چيزى كم شده است يا نه .\r\n\r\n\r\n","description":"","footnote":"\r\n« همانا اين برادر من است و كذا و كذا . » ! امّا ابن كثير شامى ، گويا كه اين جمله را براى على زياد دانسته است ( ! ) و با وجودى كه در تاريخش به تاريخ طبرى اعتماد كرده است ، با اين وجود در اين قسمت به آن اعتماد و تكيه نكرده است ! بلكه متوسل به تفسير آن شده است ، چنان كه اين كار را در تفسيرش ، ج 3 ، ص 315 و البداية و النهاية ، ج 3 ، ص 40 و السيرة النبوية ، ج 1 ، ص 459 انجام داده است !\r\nدر فلسفه التوحيد و الولاية ، مرحوم شيخ محمد جواد مغنيه گويد : از جملهء علماى قديمى كه نص نبى اكرم صلّى اللّه عليه و آله را در مورد خلافت على عليه السّلام در هنگام دعوت عشيره‌اش و ابلاغ رسالت الهى ، نقل كرده‌اند ، ابن حنبل در مسند و ابن اثير در الكامل فى التاريخ . و از متأخرين محمد عبد الله عنّان در تاريخ الجمعيّات و محمد حسين هيكل در چاپ اول از كتاب حياة محمّد مىباشند . لكن اين شخص در چاپ دوم و چاپ‌هاى بعدى با دريافت پانصد جنيه ! پول از « جماعتى ! » كتاب خويش را تحريف كرده و جملهء « خليفهء من بعد از من » را به « خليفهء من در ميان خانواده‌ام » تبديل كرده و به اين طريق حديث مذكور را مسخ كرده است . ( نك :\r\nفلسفهء التوحيد و الولاية ، ص 132 - 179 ) .\r\nو در تعليقهء اعيان الشيعة آمده است كه دكتر هيكل در مقابل خريدن هزار نسخه از كتابش ، حديث را تحريف كرد و در چاپ دوم اين جمله را ذكر كرد : « كدام يك از شما وزير و همكار من در اين امر مىگردد ؟ »\r\nاين چيزى است كه سيد حسنى در سيرة المصطفى ، ص 130 - 131 ) حكايت كرده است و صحيح همان چيزى است كه در الصحيح آمده است مبنى بر اين كه هيكل در چاپ اول كتاب حياة محمد ، ص 104 . جملات تاريخ طبرى در مورد اين خبر را ذكر كرده است ؛ ولى در چاپ دوم در سال 1354 ه ق . در ص 139 جملهء « و خليفهء من در ميان شما » را حذف كرده و به جملهء « و برادر و وصى من باشد » اكتفا نموده است . امّا پانصد جنيه در واقع پول هزار نسخه از كتابش بوده است كه قيمت هر نسخهء آن نيم جنيه بوده و بنابراين اختلافى وجود ندارد و البتّه اين كار خلاف شرع و انصاف و خارج شدن از راه مستقيم است .\r\n","page_name":" 348 ","page_number":348},
  {"content":"\r\n\r\n( 1 ) سپس كه آنها سير و سيراب شدند ، فرمود : اى فرزندان عبد المطلّب ! همانا خداوند مرا به سوى تمام مردم مبعوث كرده و به سوى شما به طور خاص برانگيخته و فرموده است :  « وَ أَنْذِرْ عَشِيرَتَكَ الْأَقْرَبِينَ »  و من شما را به سوى دو كلمهء بسيار آسان دعوت مىكنم كه به وسيلهء آنها بر عرب و عجم حاكم مىشويد و امت‌ها در مقابل شما خضوع خواهند كرد و به خاطر آنها به بهشت داخل مىشويد و از آتش جهنم نجات مىيابيد . و آن اين است كه شهادت دهيد : لا إله الا اللّه و محمد رسول اللّه .\r\nپس چه كسى به اين درخواست پاسخ مثبت مىدهد و مرا در انجام رسالتم يارى مىكند تا برادر ، وصى ، وزير و وارث و خليفهء بعد از من باشد ؟ ! هيچ كدام به وى پاسخ ندادند و تنها على عليه السّلام برخاست و فرمود : من آماده‌ام يا رسول اللّه ، پيامبر صلّى اللّه عليه و آله فرمود : بنشين . همانا تو برادر ، وصىّ ، وارث و خليفهء بعد از من هستى . سپس افراد از جاى خويش برخاستند و با تمسخر به ابو طالب مىگفتند : به تو تبريك مىگوييم كه به دين برادرزاده‌ات گرويده‌اى و او هم پسرت را بر تو امير قرار داده است « 1 »\r\n( 2 ) طبرى براى اين روايت ، اسم راوى خاصى را ذكر نكرده است و آن را به صورت نقل به معنا ذكر كرده است و در هر صورت الفاظ اين روايت با اين تناسب دارد كه اين جلسه در ابتداى دعوت بوده است و با اخبار سابق در اين مشترك است كه در آن از انذار سخن به ميان نيامده است ، مگر معناى اين سخن پيامبر اكرم صلّى اللّه عليه و آله كه فرمود : « و با اين كلمه از آتش نجات مىيابيد » بدون اين كه بيان كند كه اين چه آتشى است ؟\r\nهمچنين در آخر روايت اشاره شده است به اين كه افراد عشيره فهميده بودند كه ابو طالب به پذيرش دين پيامبر صلّى اللّه عليه و آله تمايل دارد و براى همين او را مسخره كردند .\r\n( 3 ) اما ابن شهر آشوب در مناقب به آنچه كه طبرى در تاريخش و قبل از او محمد بن اسحاق در كتابش و احمد در مسندش و فضائل الصحابة و خرگوشى در تفسيرش از ابن رافع و براء بن عازب و ابن عباس و ربيعة بن ناجد و نيز ابن جبير نقل كرده‌اند ، مطالبى را اضافه نموده است و بعضى از اخبار را با برخى ديگر مخلوط كرده است و به نظم درآورده‌شدهء اين خبر به وسيلهء دعبل خزاعى را نيز نقل كرده است و شش مقطع از شعر سيد حميرى و دو مقطع از شعر عونى را آورده است : « 2 »\r\n\r\n\r\n","description":"","footnote":"\r\n( 1 ) . اعلام الورى : ج 1 ، ص 322 - 323 .\r\n( 2 ) . مناقب آل ابى طالب ، ج 1 ، 24 - 26 و مختصر اين خبر را إربلى در كشف الغمّة ، ج 1 ، ص 327 - 328 از ابن\r\n","page_name":" 349 ","page_number":349},
  {"content":"\r\n\r\n( 1 ) اين چيزى است كه وى به عنوان « سبقت على عليه السّلام در بيعت با رسول الله صلّى اللّه عليه و آله » در فضائل على عليه السّلام ذكر كرده است و لكن قبل از آن در باب مبعث نبى اكرم صلّى اللّه عليه و آله گفته است : روايت شده است كه وقتى آيهء  « وَ أَنْذِرْ عَشِيرَتَكَ الْأَقْرَبِينَ »  نازل شد ، رسول الله روزى بر بالاى كوه صفا رفت و فرمود : يك خبر مهم ! پس قريش در اطراف او جمع شدند و گفتند : چه شده است ؟\r\nفرمود : اگر به شما خبر دهم كه دشمن امشب يا فردا صبح بر شما حمله خواهد كرد . آيا مرا تصديق مىكنيد ؟ گفتند : بله . فرمود : من ترسانندهء شما از عذاب شديدى هستم ! پس ابو لهب گفت : اف بر تو ، آيا براى اين ما را جمع كردى ؟ !\r\nپس سورهء تبت نازل شد . « 1 » و مجلسى در باب مبعث « 2 » به نقل همين فصل و تنها همين نقل از مناقب اكتفا كرده است و ظاهرا چنين است كه تمام مطالبى است كه ابن شهر آشوب در مورد اين آيه نقل كرده است ، خبر مرسل است و اوّلين اشكالى كه بر آن وارد است ، اين است كه انذار براى خويشاوندان بوده است نه براى قريش و اين خبر بر خلاف ظاهر آيهء شريفه مىباشد .\r\n( 2 ) شايد كه براى همين طبرى در تاريخش در مورد اين آيه ، روايت ابن عباس را مقدم داشته است و سپس روايت ابن ناجد را ذكر كرده است . او اولى را از ابن اسحاق نقل كرده است و آنگاه دوباره روايت ديگرى را از ابن اسحاق به نقل از حسن بصرى ذكر كرده است و آن را سومين و آخرين روايت در مورد آيه قرار داده است . در روايت حسن بصرى آمده است :\r\nهنگامى كه اين آيه بر رسول الله صلّى اللّه عليه و آله نازل شد :  « وَ أَنْذِرْ عَشِيرَتَكَ الْأَقْرَبِينَ »  ، رسول اللّه صلّى اللّه عليه و آله در ابطح ايستاد و فرمود : اى بنى عبد المطلّب ، اى بنى عبد مناف ، اى بنى قصى ، سپس اسم يكايك قبايل قريش را برد تا به آخر رسيد و آنگاه فرمود : من شما را به سوى خدا دعوت مىكنم و شما را از عذاب او مىترسانم . « 3 »\r\n( 3 ) لكن طبرى همانند ابن شهر آشوب مازندرانى در مورد چنين نقلى ، ضعف ارسال آن در سند و اشكال‌هاى وارد بر متن و دلالت آن را ذكر نكرده است و گويى كه آنها بين معناى آيه و بين آنچه كه در مورد عمل رسول اكرم صلّى اللّه عليه و آله روايت شده است ، منافاتى نديده‌اند .\r\nظاهرا آنچه كه ابن شهر آشوب به صورت مرسل ذكر كرده ، همان چيزى است كه در\r\n\r\n\r\n","description":"","footnote":"\r\nبطريق در العمدة ذكر كرده و گفته است : « نقل اين روايت به صورت ساده‌تر گذشت » ، ولى من آن را پيش از اين مورد نيافتم .\r\n( 1 ) . مناقب آل ابى طالب ، ج 1 ، ص 46 .\r\n( 2 ) . بحار الانوار ، ج 18 ، ص 197 .\r\n( 3 ) . تاريخ طبرى ، ج 3 ، ص 322 و تفسير طبرى ، ج 19 ، ص 75 .\r\n","page_name":" 350 ","page_number":350},
  {"content":"\r\n\r\nالدر المنثور به نقل از بخارى و ابن جرير و ابن منذر و ابن مردوية و ابن ابى حاتم و سعيد بن منصور از ابن عباس نقل شده است . بنابراين روايت از ابن عباس به دو صورت مىباشد : اولى همان است كه از على عليه السّلام در مورد يوم الدار و روز دعوت نقل كرده است و دومى همين روايت است كه بر آن توقف شده است و آن را بدون اسناد از پدرش يا على عليه السّلام نقل كرده است و روايت اوّل ، از جهت سندى و موافقت با كتاب الله أولى به قبول مىباشد . و دومى مقطوع السند و مخالف با ظاهر آيهء ؛ « الاقربين » مىباشد و در واقع خبر نامعتبرى است .\r\n( 1 ) نامعتبرتر از آن چيزى است كه آن هم در الدر المنثور از احمد و بخارى و مسلم و ترمذى و ابن جرير و ابن منذر و ابن ابى حاتم و ابن مردوية و بيهقى در شعب الايمان و در الدلائل از ابى هريره نقل كرده‌اند كه گفت : هنگامى كه آيهء  « وَ أَنْذِرْ عَشِيرَتَكَ الْأَقْرَبِينَ »  نازل شد ، رسول الله صلّى اللّه عليه و آله عام و خاص قريش را فرا خواند و فرمود : اى جماعت قريش ! خودتان را از آتش نجات دهيد كه من مالك هيچ سود و ضررى براى شما نيستم . اى جماعت بنى كعب بن لؤى . . . اى جماعت بنى قصى . . . اى جماعت بنى عبد المطلّب . . . در تمام اينها مىگويد : خودتان را از آتش نجات دهيد كه من مالك هيچ سود و ضررى براى شما نيستم . و در آخر خبر آمده است كه آن حضرت صلّى اللّه عليه و آله فرمود : اى فاطمه ، دختر محمد ! خودت را از آتش نجات بده كه من مالك هيچ سود و ضررى براى تو نيستم . الا اين كه شما از ارحام من هستيد و من به صلهء رحم عمل خواهم كرد !\r\n( 2 ) اين روايت بسيار از ظاهر آيهء شريفه دور است ، زيرا مىگويد : آن حضرت صلّى اللّه عليه و آله قريش را به صورت قبيله قبيله فرا مىخواند و گويى كه ابو هريره انذار را به تمام قريش تعميم داده ، در حالى كه آيه تصريح دارد كه انذار براى خويشاوندان نزديك باشد و آنها بنى هاشم يا بنى عبد المطّلب‌اند .\r\nگويا كه ابو هريره - يا كسى كه اين سخن بىپايه را بر زبانش جارى ساخته متوجه اين اشكال بوده است و اختلاف ظاهر آيه كه خاص است و عمل رسول اكرم صلّى اللّه عليه و آله كه عمومى است را در نظر داشته ، لذا گفته است : رسول خدا صلّى اللّه عليه و آله در ابتدا به صورت خاص و سپس به صورت عام همه را دعوت كرد كه اين سخن نيز اشكال را رفع نمىكند و اين سؤالات باقى است كه : آن حضرت چگونه آنها را جمع كرد و اين گونه آنها را انذار نمود ؟ و چگونه دخترش فاطمه هم بدان جا آمد و سن او در آن هنگام چقدر بوده است ؟ و ابو هريره در روز نزول آيه كجا بوده است ، در حالى كه وى تنها چند سال قبل از وفات پيامبر اكرم صلّى اللّه عليه و آله اسلام آورده بود ؟ بنابراين اين خبر مقطوع السند و مردود است .\r\n\r\n","description":"","footnote":"","page_name":" 351 ","page_number":351},
  {"content":"\r\n\r\n( 1 ) بيگانه‌تر از اين روايت از مفاد آيهء در شأن و منزلت حضرت على عليه السّلام و سبقت او در قبول اسلام ، چيزى است كه در الدر المنثور به نقل از طبرانى و ابن مردوية از ابى امامه آمده است .\r\nوى مىگويد : وقتى آيهء  « وَ أَنْذِرْ عَشِيرَتَكَ الْأَقْرَبِينَ »  نازل شد ، رسول اللّه ، بنى هاشم را جمع كرد و آنان را جلوى در نشايند و زنان و خانواده‌اش را جمع كرد و آن را در خانه نشايند . سپس رو به آنها كرد و فرمود : اى بنى هاشم ، جان‌هايتان را از آتش جهنم بخريد و در آزاد كردن خودتان از آن تلاش نماييد كه همانا من صاحب اختيار چيزى براى شما از سوى خدا نيستم .\r\nسپس رو به خانواده‌اش كرد و گفت : اى عايشه دختر ابو بكر و اى حفصه دختر عمر و اى ام سلمه و اى فاطمه دختر محمّد و اى ام زبير ، عمهء رسول الله ، جان‌هايتان را از آتش جهنم بخريد و در آزاد كردن خودتان از آن تلاش نماييد كه همانا من صاحب اختيار چيزى براى شما از سوى خدا نيستم و نمىتوانم شما را بىنياز كنم !\r\n( 2 ) تمام اينها را علامه طباطبائى در تفسير الميزان نقل كرده است و در حاشيه اين روايت سوم نوشته است : قول خداوند متعال  « وَ أَنْذِرْ عَشِيرَتَكَ الْأَقْرَبِينَ »  ، يك آيهء مكّى است و در سورهء مكى قرار دارد و هيچ كس قائل به نزول آيه در مدينه نشده است و از طرفى در روز نزول اين آيه ، عايشه ، حفصه و امّ سلمه كجا بوده‌اند ، در حالى كه نبىّ اكرم صلّى اللّه عليه و آله پس از نزول اين آيه ، بنى هاشم يا بنى عبد المطلّب را مخاطب انذار خويش قرار داده است . سپس مىگويد : از عجايب اين است كه آلوسى پس از نقل روايات گفته است : اگر تمام اين روايات ، كه از صحاح نقل گرديده‌اند ، درست باشد ، طريق جمع بين آنها اين است كه بگوييم انذار متعدد بوده است ! « 1 »\r\n( 3 ) در پايان بايد بگوييم كه ما هيچ احتمالى به صحت اين روايات در مورد مفاد آيهء شريفه نمىدهيم و خبر صحيح دلالت بر سبقت على عليه السّلام در ايمان آوردن دارد و رسول اكرم صلّى اللّه عليه و آله در مورد آن حضرت فرمود : « تو برادر ، وصى ، وارث و خليفهء بعد از من هستى . » و روايات جعلى سعى در دور شدن از معناى آيه را دارد ؛ ولى بايد گفت كه درغگو حافظه ندارد و رد پايى از دروغ خويش بر جاى مىگذارد :\r\n و مهما تكن عند امرئ من خليقة * و ان خالها تخفى على الناس تعلم \r\nاگر مردى داراى خوى و خصلتى باشد هر چند كه سعى كند آن را مخفى نگاه دارد ، مردم از آن آگاه مىشوند .\r\nبلى ، در ميان راويان كسانى بوده‌اند كه به هيچ چيز فكر نمىكرده‌اند مگر اين كه براى اسلافشان افتخار جعل كنند و براى همين به ذكر چيزى غير از آن توجه نداشته‌اند .\r\n\r\n\r\n","description":"","footnote":"\r\n( 1 ) . الميزان ، ج 15 ، ص 333 - 335 .\r\n","page_name":" 352 ","page_number":352},
  {"content":"\r\n\r\n( 1 ) براى مثال يعقوبى را مىبينيم كه هنگام كه خبر را از فضل بن عبد الرحمن هاشمى از فرزندان ربيعة بن حارث بن عبد المطلب نقل مىكند ، مىگويد : خداوند به پيامبرش دستور داد كه خويشاوندان نزديكش را انذار كند . پس آن حضرت بر مروه ايستاد و با صداى بلند فرياد زد : اى آل فهر ! پس تمام قريش در اطراف او جمع شدند . در اين حال ابو لهب به او گفت : آل فهراند ( چه مىگويى ) ؟ پس پيامبر فرياد زد : اى آل غالب ! پس آنها هم آمدند تا اين كه فرياد زد : اى آل هاشم ! پس فرزندان عبد المطلّب جمع شدند . پس ابو لهب گفت : اينها بنى هاشم هستند كه جمع شده‌اند و آنها را در خانهء حارث بن عبد المطلّب ( ! ) جمع كرد و در اين هنگام در حدود چهل مرد بودند . پس پيامبر غذايى تهيه كرد و آنان ده تا ده آمدند و خوردند تا سير شدند . تمام غذاى تهيه شده يك ران گوسفند و تمام نوشيدنى يك ظرف شير ( يا دوغ ) بود و اين در حالى بود كه هر كدام از آنها به تنهايى يك گوسفند را مىخورد و يك ظرف بزرگ را مىنوشيد . سپس رسول اللّه صلّى اللّه عليه و آله آنها را انذار كرد و از اين كه خداوند آنها را بر ديگران فضيلت داده و به او دستور داده كه به طور اختصاصى آنها را انذار كند ، آگاهشان كرد ( ! )\r\n( 2 ) پس ابو لهب گفت : دست او را بگيريد پيش از آن كه ديگران دست او را بگيرند و با او بيعت كنيد تا وقتى كه ديگران بر شما سبقت نگرفته‌اند چون اگر به حمايت از او برخيزيد هرآينه كشته خواهيد شد و اگر او را رها بگذاريد ، هرآينه ذليل و خوار خواهيد شد !\r\nپس ابو طالب گفت : اى بىحياى لوچ ؛ به خدا قسم كه او را يارى خواهيم كرد . سپس پيامبر را مخاطب قرار داد و گفت : اى برادرزاده ! اگر خواستى مردم را به سوى خدايت دعوت كنى ، ما را آگاه كن تا با سلاح به همراهت بيرون آييم . در آن روز جعفر بن ابى طالب و عتبة بن حارث اسلام آوردند . « 1 »\r\n( 3 ) يعقوبى در مورد على عليه السّلام سخنى به ميان نمىآورد ! و چنين دعوت عجيب و غريبى را تنها او نقل كرده كه از عقل و منطق دور و بنابراين مردود است .\r\nدر خاتمه ، اين نكته را نيز فراموش نكنم و توجه خوانندگان عزيز را جلب كنم به اين كه به غير از خبر اخير در مورد حديث يوم الدار براى انذار خويشاوندان كه در آن از تهيه كنندهء غذا نامى برده نشده است ، مىتوان گفت كه در تمام اخبار سابق ، تهيه كنندهء غذا حضرت على عليه السّلام معرفى شده است . نه خديجه و يا كنيزهايش و يا فاطمهء بنت اسد .\r\nالا آنچه را كه حميرى در قرب الاسناد با سندى از امام كاظم عليه السّلام در مورد معجزه‌هاى\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 27 .\r\n","page_name":" 353 ","page_number":353},
  {"content":"\r\n\r\nرسول اكرم صلّى اللّه عليه و آله روايت كرده و گفته است : هنگامى كه عشيره‌اش و ديگران به درخواست او پاسخ مثبت دادند ، او به على عليه السّلام دستور داد كه به خديجه بگويد غذا تهيه كند و شايد كه حضرت خديجه دور از دسترس آن حضرت صلّى اللّه عليه و آله بوده است و براى همين على عليه السّلام واسطهء بين آنها بوده است . پس خديجه غذا را برايشان آماده كرد و آن حضرت به على عليه السّلام دستور داد كه خويشاوندانش از فرزندان عبد المطلّب را براى غذا دعوت كند و او هم چهل مرد را دعوت كرد .\r\nپس رسول اكرم صلّى اللّه عليه و آله فرمود : اى على ! غذا را برايشان حاضر كن .\r\nپس على عليه السّلام غذاهايى را آورد كه مىبايست سه نفر يا چهار نفر در كنار هم آن را مىخوردند . پس رسول الله صلّى اللّه عليه و آله آنها را جلويشان گذاشت و فرمود : بسم اللّه بگوئيد بخوريد .\r\nپس او بسم اللّه گفت ؛ امّا افراد ديگر نگفتند و غذا را خوردند تا سير شدند و پراكنده گرديدند . « 1 »\r\n\r\n\r\n","description":"","footnote":"\r\n( 1 ) . قرب الاسناد ، ص 252 ، حديث 1233 .\r\n","page_name":" 354 ","page_number":354},
  {"content":"\r\n\r\n( 1 )\r\n\r\nفصل چهارم اعلان دعوت عمومى\r\n( 2 )\r\n\r\nمرحلهء دعوت عمومى آشكار\r\nمرحوم شيخ صدوق در إكمال الدين با سندى از عبد الله بن على حلبى از امام صادق عليه السّلام روايت مىكند كه فرمود : پس از آن كه وحى بر رسول اللّه صلّى اللّه عليه و آله نازل شد ، آن حضرت به مدت سيزده سال در مكه اقامت كرد كه سه سال از آن را به صورت سرى و مخفيانه سپرى كرد و از ترس ، دعوت الهى را آشكار نكرد تا اين كه خداوند عز و جلّ به او دستور داد كه امر الهى را آشكار كرد . « 1 »\r\n( 3 ) عياشى در تفسيرش از حلبى از امام صادق عليه السّلام روايت مىكند كه آن حضرت فرمود :\r\nرسول اللّه صلّى اللّه عليه و آله سال‌ها در مكه دعوت خويش را مخفى نگاه داشت و تنها براى على و خديجه آشكار كرد . پس از آن ، حضرت نزد قبائل عرب مىرفت و دين خدا را بر آنها عرضه مىكرد .\r\nآنها به محض ديدن او مىگفتند : دروغگو ، از ما دور شو ! « 2 »\r\n( 4 ) صدوق در معانى الاخبار و در الخصال با سندى از أبان بن عثمان احمد بجلى كوفى نقل مىكند كه گفت : افرادى از قريش كه رسول اللّه صلّى اللّه عليه و آله را استهزا مىكردند ، پنج نفر بودند : وليد بن مغيرة مخزومى ، عاص بن وائل سهمى ، اسود بن عبد يغوث زهرى ، اسود بن مطلّب و حارث بن طلاطلة ثقفى . « 3 » عيّاشى هم اين روايت را نقل كرده و اين مطلب را بدان اضافه كرده است :\r\nپس هنگامى كه خداوند فرمود :  « إِنَّا كَفَيْناكَ الْمُسْتَهْزِئِينَ »  ، رسول الله صلّى اللّه عليه و آله مطمئن شد كه خداوند آنها را ذليل خواهد كرد و سرانجام به بدترين وضع به هلاكت رسيدند . « 4 »\r\n( 5 ) قمّى در تفسير خود مىنويسد : پيامبر صلّى اللّه عليه و آله در روز دوشنبه به مقام نبوّت رسيد و على عليه السّلام در روز سه‌شنبه به وى ايمان آورد و سپس خديجه ، همسر پيامبر مسلمان شد و سپس ابو طالب بر پيامبر صلّى اللّه عليه و آله داخل شد و ديد كه نماز مىخواند و على عليه السّلام در كنارش ايستاده است . جعفر به\r\n\r\n\r\n","description":"","footnote":"\r\n( 1 ) . إكمال الدين ، ص 197 و بحار الانوار ، ج 18 ، ص 177 .\r\n( 2 ) . تفسير عياشى ، ج 2 ، ص 253 .\r\n( 3 ) . الخصال ، ج 1 ، ص 278 - 279 .\r\n( 4 ) . تفسير عياشى ، ج 2 ، ص 252 .\r\n","page_name":" 355 ","page_number":355},
  {"content":"\r\n\r\nهمراه ابو طالب بود كه پدرش به او گفت : برو كنار پسر عمويت بايست و جعفر در سمت چپ رسول الله صلّى اللّه عليه و آله ايستاد و آن حضرت از ميانشان كمى جلوتر رفت . پس آن حضرت نماز مىخواند و على و جعفر و زيد بن حارثه و خديجه به او اقتدا مىكردند .\r\nپس از آن كه سه سال با اين وضع گذشت ، خداوند دستور داد :   « فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ إِنَّا كَفَيْناكَ الْمُسْتَهْزِئِينَ »   « 1 » ؛ آنچه را مأموريت دارى آشكارا ابلاغ كن و از مشركان روى بگردان . ما شرّ مسخره كنندگان را از تو دفع خواهيم كرد .\r\n( 1 ) مسخره كنندگان رسول الله صلّى اللّه عليه و آله پنج نفر بودند كه عبارت بودند از : وليد بن مغيره ، عاص بن وائل سهمى ، اسود بن مطلّب ، اسود بن عبد يغوث و حرث بن طلاطلهء خزاعى .\r\nاما وليد مورد نفرين رسول اللّه صلّى اللّه عليه و آله قرار گرفت ؛ زيرا رسول الله صلّى اللّه عليه و آله را بسيار مسخره و اذيت مىكرد . آن حضرت درباره‌اش فرمود : خدايا چشمانش را كور گردان و داغش را بر دل فرزندانش بگذار ! پس از مدتى بينايىاش را از دست داد تا اينكه روزى از كنار مردى از خزاعه مىگذشت كه مشغول تيرسازى بود ، در اين حال يكى از تيرها به پاشنهء او اصابت كرد و باعث خون‌ريزى شد . پس وليد از كنار رسول الله گذشت . جبرئيل فرمود : اى محمد ! اين همان وليد بن مغيره است كه تو را مسخره مىكرد . پيامبر فرمود : بله . پس هنگامى كه وليد از كنار آنها گذشت ، جبرئيل به جايگاه تير در پاشنه‌اش اشاره كرد . وليد به منزلش برگشت و بر تخت خويش خوابيد . خون از او جارى شد تا آن كه به رختخواب دخترش رسيد . دخترش متوجه شد و گفت : مگر گردنهء مشك آب بازشده است ! وليد گفت : اين آب مشك نيست ، بلكه خون پدرت است . زودتر فرزندان و برادرزاده‌هايم را حاضر كن كه من مشرف به مرگ هستم .\r\nدخترش نيز آنها را جمع كرد . او به عبد الله بن ربيعه گفت : عمارة بن ربيعه در سرزمين حبشه و در جاى گمشده‌اى مىباشد پس نامه‌اى را از محمد به نجاشى بگير كه او را برگرداند ! و سپس جان داد .\r\n( 2 ) ربيعة ابن اسود « 2 » بر رسول الله مىگذشت كه جبرئيل به چشمش اشاره كرد و او كور شد و فوت كرد .\r\n( 3 ) اسود بن عبد يغوث از كنار آن حضرت مىگذشت كه جبرئيل به شكمش اشاره كرد و او آن قدر آب نوشيد تا شكمش تركيد .\r\n\r\n\r\n","description":"","footnote":"\r\n( 1 ) . حجر ( 15 ) ، ص 94 - 95 .\r\n( 2 ) . در اينجا چنين نوشته شده و پيش از اين چنين اسمى نيامده است و ظاهرا ربيعة در اينجا تصحيف‌شدهء ابى زمعة الاسود بن مطلّب مىباشد !\r\n","page_name":" 356 ","page_number":356},
  {"content":"\r\n\r\n( 1 ) عاص بن وائل از كنار آن حضرت مىگذشت كه جبرئيل به پاهايش اشاره كرد كه چوبى در گودى پايش فرو رفت و از پشت پايش درآمد و همين باعث مرگش شد .\r\n( 2 ) حارث بن طلاطله از كنار آن حضرت مىگذشت كه جبرئيل به صورتش اشاره كرد . او به كوه‌هاى تهامه رفته بود كه بارانى پياپى شروع به باريدن كرد و او آن قدر از آب آن باران نوشيد تا اين كه شكمش تركيد . اين معناى قول خداوند متعال است كه :  « إِنَّا كَفَيْناكَ الْمُسْتَهْزِئِينَ  .\r\n( 3 ) پس رسول اللّه صلّى اللّه عليه و آله روزى بر سنگى ايستاد و فرمود : « اى جماعت قريش از جماعت عرب ! شما را دعوت مىكنم به اين كه شهادت بدهيد : لا إله الا الله و محمد رسول اللّه و به شما نصيحت مىكنم كه بت‌ها و شريكان خدا را كنار بگذاريد . اگر به حرف‌هاى من گوش فرا دهيد ، بر عرب‌ها فرمانروايى مىيابيد و عجم‌ها زير حكومت شما قرار مىگيرند و پادشاهان بهشت خواهيد بود »\r\nقريشيان او را مسخره كردند و گفتند : محمد بن عبد الله ديوانه شده است ؛ ولى به خاطر شأن و مقام و موقعيت ابو طالب به او جسارت نكردند . « 1 »\r\nظاهر روايت اخير نشان مىدهد كه اين آغاز دعوت علنى بوده است كه سه سال بعد از آغاز نبوّت رخ داده است ، چنان كه در اول مقاله هم بدان تصريح شد و چنان كه در خبر اول از تفسير نجاشى از امام صادق عليه السّلام گذشت .\r\n( 4 ) همچنين ظاهر كلام اخير قمى اين است كه دعوت علنى بعد از هلاكت مسخره‌كنندگان بوده است نه قبل از آن ، لكن گفتار او اشاره نمىكند به اين كه اين مسخره كنندگان در مرحلهء كتمان به خاطر چه چيزى او را مسخره و استهزا مىكرده‌اند ؟\r\n( 5 ) اما درخواست وليد از عبد اللّه بن ربيعة مبنى بر اين كه نامه‌اى را از محمد به نجاشى بگيرد تا عمارة بن وليد را به مكه بازگرداند ، اين نه تنها با دوران اعلان عمومى ملازم است ، بلكه مستلزم اين است كه اين درخواست پس از مهاجرت به حبشه باشد و تا اندازه‌اى معلوم شده باشد كه نجاشى ميل به پذيرش دين جديد دارد ! و قمى با ذكر قضيهء نامه ، با بزرگوارى از كنار آن گذشته است و گويى كه متوجه اين تفاوت واضح نشده است و همچنين تمام كسانى كه اين سخن را از او نقل كرده‌اند .\r\n\r\n\r\n","description":"","footnote":"\r\n( 1 ) . تفسير قمّى ، ج 1 ، ص 379 .\r\n","page_name":" 357 ","page_number":357},
  {"content":"\r\n\r\n( 1 ) اما طبرسى در تفسيرش گفته است :  « فَاصْدَعْ بِما تُؤْمَرُ »  ؛ آنچه را كه مأمور بدان شده‌اى آشكار كن ؛ به نقل از ابن عباس و ابن جريح و مجاهد و ابن زيد و زجّاج ؛ يعنى : اظهار و اعلان كن و بيان نما و تصريح كن به آنچه كه مأمور آن شده‌اى ، بدون اين كه هيچ ترسى داشته باشى .\r\nو زجّاج گفته است : صدع در شيشه و ديوار به معناى جدا شدن ( شكافت خوردن ) بعضى از بعضى قسمت‌هاى ديگر مىباشد و از ابى مسلم نقل شده است كه  « وَ أَعْرِضْ عَنِ الْمُشْرِكِينَ » *  ؛ يعنى به آنها توجه نكن و ترس از آنها نداشته باش .  « إِنَّا كَفَيْناكَ الْمُسْتَهْزِئِينَ »  ؛ يعنى ما شر مسخره كنندگان و استهزاءهايشان را از تو كوتاه مىكنيم و آنها را به هلاكت مىرسانيم .\r\n( 2 ) از ابن عباس و ابن جبير نقل شده است كه آنها پنج نفر از قريشيان بودند : عاص بن وائل ، وليد بن مغيرة ، ابو زمعة الاسود بن مطلب و أسود بن عبد يغوث و حرث بن قيس .\r\nاز محمد بن ثور نقل شده است كه آنها شش نفر بودند و ششمين نفرشان حارث بن طلاطله بوده است .\r\n( 3 ) گفته‌اند : در حالى كه استهزاكنندگان مشغول طواف كعبه بودند ، جبرئيل بر نبى اكرم صلّى اللّه عليه و آله نازل شد . پس جبرئيل ايستاد در حالى كه رسول اللّه صلّى اللّه عليه و آله هم در كنارش بود . در اين حال وليد بن مغيرهء مخزومى از كنارش گذشت و جبرئيل به ساق پاى وليد اشاره كرد . پس وليد از كنار يك آهنگرى از خزاعه مىگذشت و لباسش به زمين كشيده مىشد . پس نيشترى به لباسش گير كرد و تكبّرش مانع از اين شد كه خم شود و آن را از خود دور كند . نيشتر با ساق پايش برخورد مىكرد تا آن را مجروح كرد و به خاطر همين مريض شد تا فوت كرد .\r\n( 4 ) عاص بن وائل سهمى از كنارش گذشت و جبرئيل به پايش اشاره كرد . پس از آن خارى بزرگ در گودى پايش فرو رفت و او دائما آن را مىخاراند و مىخراشيد تا فوت كرد .\r\nاسود بن مطلّب بن عبد مناف از كنارش گذشت و او به چشم‌هايش اشاره كرد و او نابينا شد و گفته‌اند : برگ سبزى را به سوى او پرتاب كرد و او كور شد و آن قدر سرش را به ديوار كوبيد تا به هلاكت رسيد .\r\n( 5 ) اسود بن عبد يغوث از كنارش گذشت و او به شكمش اشاره كرد و اين مرد آن قدر آب خورد تا به هلاكت رسيد . همچنين گفته‌اند كه مسموم شد و رنگش سياه شد و حتى خانواده‌اش وى را نشناختند و او را از خويش طرد كردند تا به هلاكت رسيد .\r\nحارث بن طلاطله از كنارش گذشت و او به سرش اشاره كرد و پس از آن از سرش چرك و\r\n\r\n","description":"","footnote":"","page_name":" 358 ","page_number":358},
  {"content":"\r\n\r\nخون خارج مىشد تا اين كه باعث هلاكتش گرديد . و گفته‌اند كه حرث بن قيس ، ماهى شورى را خورد و همين باعث تشنگى شديدش شد و دائما آب مىنوشيد تا اين كه شكمش تركيد و به هلاكت رسيد . « 1 »\r\n( 1 ) اگر چه طبرسى صاحب تفسير ، بعضى از اخبار منقول از غير ائمه اطهار در مورد اين استهزاء كنندگان را جمع‌آورى و تلخيص نموده است ، اما آنها را به تبع شيخ طوسى در كتاب تبيان ، در كتاب مجمع البيان خود نقل كرده ، و روايت ابن عباس بدون آن كه به على عليه السّلام اسناد داده شود نقل شده است ؛ امّا طبرسى ديگر ، صاحب الاحتجاج در مورد استهزا كنندگان خبر مبسوطى را از امام كاظم عليه السّلام از جدّش حسين عليه السّلام روايت كرده است . اين روايت جواب حضرت على عليه السّلام به يكى از احبار يهودى شامى مىباشد كه به مجلسى كه اصحاب رسول اللّه صلّى اللّه عليه و آله از قبيل ابو معبد جهنى و عبد الله بن مسعود و عبد الله بن عباس « 2 » در آن بودند ؛ آمده بود كه همين ، منبع خبر ابن عباس را هم براى ما كشف مىكند .\r\n( 2 ) اگر اين خبر در الاحتجاج به صورت مرسل و مرفوع مىباشد ، صدوق آن را در خصال به صورت مسند آورده و گفته است : استهزا كنندگان كه در مورد آنها :  « إِنَّا كَفَيْناكَ الْمُسْتَهْزِئِينَ »  نازل شد ، پنج نفر بودند كه هر كدام به شيوهء خاصى در يك روز به قتل رسيدند :\r\nاما وليد بن مغيره از كنار تيرهايى كه مال فردى از بنى خزاعه بود و آنها را در راه گذاشته بود عبور مىكرد كه بر آنها افتاد و رگ ران او بريده شد و آن قدر خون آمد تا هلاك شد و او مىگفت : خداى محمد مرا كشت !\r\nاما عاص بن وائل سهمى براى انجام كارى به كوه‌هاى اطراف مكه رفته بود كه در آنجا سنگى از زير پايش در رفت و او از كوه سقوط كرد و قطعه‌قطعه شد و در حال مرگ مىگفت :\r\nخداى محمد مرا كشت !\r\n( 3 ) اما اسود بن عبد يغوث به همراه پسر و غلامش در اطراف مكه مىرفتند كه در اثر خستگى به استراحت در زير درختى پرداختند . در اين حال جبرئيل آمد و سر او را در دست گرفت و بر تنهء درخت كوبيد . او به غلامش فرياد مىزد : اين شخص را از من دور كن و غلام مىگفت :\r\nكسى را نمىبينم كه تو را اذيت كند ، بلكه خودت هستى كه سرت را بر درخت مىكوبى ! پس در حالى كه هلاك مىشد ، گفت : خداى محمد مرا كشت !\r\n\r\n\r\n","description":"","footnote":"\r\n( 1 ) . مجمع البيان ، ج 6 ، ص 533 - 534 . و در تبيان ، ج 6 ، ص 356 به نقل از سعيد بن جبير اسم آنها را آورده است .\r\n( 2 ) . الاحتجاج ، ج 2 ، 314 - 322 .\r\n","page_name":" 359 ","page_number":359},
  {"content":"\r\n\r\n( 1 ) صدوق مىگويد : در خبر ديگرى اين مطلب به اين صورت آمده است كه نبىّ اكرم صلّى اللّه عليه و آله از خدا خواست كه او را نابينا كند و داغ فرزندانش را بر دلش بگذارد .\r\nوقتى كه روز موعود فرا رسيد ، او به بلندىهاى اطراف مكه رفت و جبرئيل كه برگ سبزى در دست داشت به سراغش آمد و آن را بر صورتش زد و او را كور كرد و او باقى ماند تا اين كه در روز بدر خدا داغ فرزندانش را بر دلش گذارد و آنگاه هلاك شد .\r\n( 2 ) اما حارث بن طلاطله در روزى كه باد بسيار گرمى مىوزيد از منزل خارج شد و رنگ چهره‌اش همانند سياه‌پوستان شد و با اين حال به خانه بازگشت و گفت : من حارث هستم .\r\nخانواده‌اش خشمگين شدند و او را به قتل رساندند در حالى كه مىگفت : خداى محمد مرا كشت !\r\n( 3 ) اما اسود بن مطلّب : ماهى شورى خورد و تشنگى بر او فشار آورد و آن قدر آب نوشيد تا اين كه شكمش تركيد و به هلاكت رسيد ، در حالى كه مىگفت : خداى محمد مرا كشت !\r\nاين بدان خاطر بود كه آنها نزد رسول اللّه صلّى اللّه عليه و آله آمدند و گفتند : اى محمد ! تا ظهر به تو مهلت مىدهيم كه يا از حرف‌هايت برگردى و يا اين كه تو را به قتل مىرسانيم !\r\nپس رسول اللّه صلّى اللّه عليه و آله با غم و اندوه به خانه آمد و در خانه را به روى خود بست . پس جبرئيل در همان لحظات نزد او آمد و گفت : اى محمد ! خداوند به تو سلام مىرساند و مىفرمايد :\r\n  « فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ إِنَّا كَفَيْناكَ الْمُسْتَهْزِئِينَ »   .\r\nآن حضرت فرمود : آنها چند لحظه پيش مرا تهديد كرده‌اند ! جبرئيل فرمود : آنها به سزاى خويش رسيدند و پس از آن رسول اللّه صلّى اللّه عليه و آله دعوت الهى را آشكار ساخت . « 1 »\r\n( 4 ) اما قسمت اخير قول خداوند كه مىفرمايد :  « فَاصْدَعْ بِما تُؤْمَرُ »  ، صراحت در اين دارد كه اين در ابتداى دعوت علنى نبوده است ، بلكه اين دعوت علنى از قبل شروع شده بوده است و مشركين و به خصوص همين استهزا كنندگان با آن مقابله مىكرده‌اند تا جايى كه رسول اكرم صلّى اللّه عليه و آله را تهديد به قتل كردند و قول خداوند كه مىفرمايد  « فَاصْدَعْ بِما تُؤْمَرُ »  ، از باب رفع مانع است نه از باب ايجاد مقتضى . بنابراين اعراض از مشركان به معناى عدم اعتنا و توجه به تهديداتشان مىباشد و  « فَاصْدَعْ »  به معناى عدم ترتيب اثر دادن به تهديدها و عدم خانه‌نشينى و بستن در روى خود و دست كشيدن از دعوت الهى مىباشد و اين به معناى شروع دعوت علنى نيست .\r\n\r\n\r\n","description":"","footnote":"\r\n( 1 ) . الخصال ، ج 1 ، ص 279 - 280 .\r\n","page_name":" 360 ","page_number":360},
  {"content":"\r\n\r\n( 1 ) در خبر طبرسى گذشت كه گفت : جبرئيل بر نبى اكرم صلّى اللّه عليه و آله نازل شد در حالى كه استهزا كنندگان مشغول طواف كعبه بودند . . . اين قسمت را در خبر امام كاظم عليه السّلام از حضرت على عليه السّلام نمىيابيم و معلوم نيست كه اين واقعه قبل از نزول آيهء شريفه بوده است يا بعد از آن ؟\r\nجواب اين سؤال را در آنچه كه قطب راوندى در الخرائج و الجرائح نقل كرده است مىيابيم . وى مىگويد : وقتى   « فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ إِنَّا كَفَيْناكَ الْمُسْتَهْزِئِينَ »   نازل شد ؛ پيامبر صلّى اللّه عليه و آله به اصحابش بشارت داد و گفت : خداوند مرا از شر اين پنج نفر كفايت كرد . پس رسول اكرم صلّى اللّه عليه و آله به كنار كعبه آمد در حالى كه آن افراد در طواف بودند و جبرئيل در سمت راست وى ايستاده بود .\r\n( 2 ) پس اسود بن مطلب از كنار آنها گذشت كه در اين حال جبرئيل برگ سبزى بر چهره‌اش زد و به واسطهء همين خدا او را نابينا گردانيد و داغ فرزندانش را بر دلش گذاشت .\r\nو اسود بن عبد يغوث از كنارشان گذشت كه جبرئيل به شكمش اشاره كرد و او آن قدر آب نوشيد تا تركيد و به هلاكت رسيد .\r\n( 3 ) وليد بن مغيره از كنارش گذشت كه جبرئيل به زخمى كه در پايش بود اشاره كرد و همين زخم ، خون‌ريزى كرد و به واسطهء آن وى هلاك شد .\r\nعاص بن وائل سهمى از كنارشان گذشت كه جبرئيل به گودى پايش اشاره كرد . او بعد از آن بر الاغش سوار شد و به سمت طائف حركت كرد كه در راه خارى به گودى پايش فرو رفت و همين باعث مرگش شد .\r\nحارث بن طلاطله از كنارشان گذشت كه جبرئيل به او اشاره كرد و او چرك و خون استفراغ كرد تا به هلاكت رسيد .\r\n( 4 ) بنابراين ، آمدن جبرئيل به همراه رسول الله صلّى اللّه عليه و آله به كنار كعبه و گذشتن اين مسخره‌كنندگان از كنار آنها و اشارهء رسول اكرم صلّى اللّه عليه و آله به آنها براى شناساندن و اشارهء جبرئيل به آنها براى عذاب كردن ، بعد از نزول جبرئيل بر رسول اكرم صلّى اللّه عليه و آله همراه با آيات و بشارت دادن رسول اكرم صلّى اللّه عليه و آله به اصحابش در مورد هلاكت استهزا كنندگان بوده است .\r\n( 5 ) امّا آنچه را كه طبرسى به صورت مختصر از ابن عباس و ابن جبير و محمد بن ثور نقل كرده است ، همان را ابن شهر آشوب از آنها نقل كرده و گفته است : استهزا كنندگان رسول اكرم صلّى اللّه عليه و آله عبارت بودند از : وليد بن مغيرهء مخزومى ، اسود بن عبد يغوث زهرى ، ابو زمعة اسود\r\n\r\n","description":"","footnote":"","page_name":" 361 ","page_number":361},
  {"content":"\r\n\r\nبن مطلّب ، عاص بن وائل سهمى ، حرث بن قيس سهمى ، عقبة بن معيط ، قهيلة بن عامر فهرى ، اسود بن حرث ، ابو احيحه سعيد بن عاص ، نضر بن حرث عبدى ، حكم بن عاص بن اميّة ، عتبة بن ربيعة ، طعيمة بن عدى ، حرث بن عامر بن نوفل ، ابو البخترى عاص بن هاشم بن اسد ، ابو جهل و ابو لهب . و خداوند همه آنها را به شديدترين وجهى به هلاكت رسانيد .\r\n( 1 ) آنها مىگفتند : اى محمد ! تا ظهر به تو مهلت مىدهيم كه از حرف‌هايت برگردى و الّا تو را به قتل مىرسانيم ! پس پيامبر صلّى اللّه عليه و آله به خانه‌اش رفت و در را بر خويش بست . پس از لحظه‌اى جبرئيل آمد و گفت : اى محمد ! خداوند سلام مىرساند و مىفرمايد :  « فَاصْدَعْ بِما تُؤْمَرُ »  و من همراه تو هستم و خدا به من دستور داده است كه تحت فرمان تو باشم .\r\nپس هنگامى كه به كنار كعبه آمد ، برگ سبزى را بر صورت اسود بن مطلّب زد و گفت :\r\nخدايا او را كور كن و داغ فرزندان را بر دلش بگذار . پس كور شد و خداوند داغ فرزندانش را بر دلش گذارد .\r\n( 2 ) و روايت شده است كه آن حضرت به چشم‌هايش اشاره كرد كه كور شد و آن قدر سرش را بر ديوار كوبيد تا به هلاكت رسيد .\r\nسپس اسود بن عبد يغوث از كنارشان گذشت كه به شكمش اشاره كرد و او آن قدر آب نوشيد تا تركيد و هلاك شد .\r\nآنگاه وليد از كنارشان گذشت و او به زخمى چركين در پايش اشاره كرد كه بعد از آن خارى در آن فرو رفت و عفونى شد و در ساق پايش زخم و خارش ايجاد كرد و مريضىاش ادامه يافت تا به هلاك رسيد .\r\n( 3 ) عاص از كنارش گذشت و او را مسخره كرد و او در هنگامى كه باد بسيار گرمى مىوزيد از منزل خارج شد و هنگامى كه به منزل بازگشت از بس سياه شده بود او را نشناختند و از خود طرد كردند و او از غصّه دق كرد و روايت شده است كه خانواده‌اش او را كشتند . همچنين روايت كرده‌اند كه او پا بر بوته خارى گذاشت كه تيغى در گودى پايش فرو رفت . او مىگفت :\r\nنيش زده شدم و دائما آن را مىخاراند تا به هلاكت رسيد .\r\n( 4 ) حارث بن طلاطله از كنارش گذشت كه به سرش اشاره كرد ، او چرك و خون استفراغ كرد و گفته‌اند كه مار او را نيش زد و به قول ديگرى ، او به كوه‌هاى اطراف مكه رفته بود كه از آن سقوط كرد و به هلاكت رسيد .\r\n\r\n","description":"","footnote":"","page_name":" 362 ","page_number":362},
  {"content":"\r\n\r\n( 1 ) اما اسود بن حارث ، ماهى شورى خورد و دچار تشنگى شديد شد و آن قدر آب نوشيد تا شكمش تركيد و هلاك شد .\r\n( 2 ) اما قهيلة بن عامر از مكه خارج شد تا به طائف برود كه در راه گم شد و پيدا نشد .\r\n( 3 ) عيطلة ، بر بوتهء خارى افتاد كه خارى در چشمش فرو رفت و آب حدقهء چشمش بر صورتش جارى شد و گفته‌اند كه آن قدر آب نوشيد تا فوت كرد .\r\n( 4 ) اما ابو لهب ، بعد از بدر به هلاكت رسيد و ابى رافع نقل كرده است كه او از ابو سفيان در مورد واقعهء بدر در حضور ما سؤال كرد .\r\n( 5 ) ابو سفيان گفت : ما هنگامى كه با آنها برخورد كرديم ، با مردانى سفيدپوش مواجه شديم كه بر اسب‌هايى سفيد و سياه نشسته بودند و در بين زمين و آسمان جولان مىدادند . به خدا قسم كه با چنين وضعى مردم ايستادگى نكردند .\r\nدر واقع وقتى كه ما با آنها برخورد مىكرديم ، كتف‌هايمان را در اختيارشان مىگذاشتيم و آنها هرطور كه مىخواستند ما را اسير مىكردند و يا به قتل مىرساندند .\r\n( 6 ) ابو رافع مىگويد : به ام الفضل ، همسر عباس گفتم : آن فرشتگان . . . در اين حال ابو لهب صدايم را شنيد و شروع به زدن من كرد . در مقابل ام الفضل با عمود خيمه بر سرش كوبيد كه سرش به شدت شكست و خداوند او را به طاعون مبتلا كرد و بعد از آن هفت شب زنده بود تا اين كه فوت كرد . قريشىها به شدت از طاعون اجتناب مىكردند و براى همين به مدت سه روز فرزندانش حاضر نبودند كه او ببرند و دفن كنند . « 1 » تا اين كه قريش او را در كنار ديوارى در بالاى مكه گذاشتند و آن قدر خاك و سنگ بر رويش پرتاب كردند تا پوشانده شد .\r\n( 7 ) ابن اسحاق مىگويد : استهزا كنندگان پنج نفر بودند كه از اشراف و صاحب منصبان در ميان اقوامشان بودند كه عبارت بودند از :\r\nاسود بن مطلب از بنى اسد بن عبد العزّى ، اسود بن عبد يغوث از بنى زهرة ، وليد بن مغيرة از بنى مخزوم ، عاص بن وائل از بنى سهم و حارث بن طلاطله از بنى خزاعة .\r\nهنگامى كه شرشان زياد شد و در استهزاى رسول الله صلّى اللّه عليه و آله زياده‌روى كردند ، خداوند فرمود :  « فَاصْدَعْ بِما تُؤْمَرُ »  ؛ و جبرئيل نزد رسول الله صلّى اللّه عليه و آله آمد در حالى كه اين عدّه مشغول طواف بودند . پس جبرئيل ايستاد و رسول اللّه صلّى اللّه عليه و آله هم در كنارش قرار گرفت . در اين حال اسود\r\n\r\n\r\n","description":"","footnote":"\r\n( 1 ) . مناقب آل ابى طالب ، ج 1 ، ص 73 - 75 .\r\n","page_name":" 363 ","page_number":363},
  {"content":"\r\n\r\nبن مطلّب از كنارشان گذشت كه جبرئيل برگ سبزى بر چهره‌اش زد و او نابينا شد و اسود بن عبد يغوث از كنارشان گذشت كه به شكمش اشاره كرد و او آن قدر آب نوشيد تا هلاك شد و وليد بن مغيره از كنارشان گذشت كه به زخم پايش كه دو سال پيش ايجاد شده بود ، اشاره كرد و همين زخم تازه شد و باعث مرگش گرديد و عاص بن وائل از كنارشان گذشت كه به گودى زير پايش اشاره كرد و او بر الاغى سوار شده بود كه به طائف برود كه اين حيوان او را از كنار درخت خاردارى عبور داد كه در اثر آن خارى در گودى پايش فرو رفت و او را به هلاكت رسانيد . حارث بن طلاطله از كنارشان گذشت كه به سرش اشاره كرد و از آن چرك و خون بيرون زد و همين باعث مرگش شد . « 1 »\r\n( 1 ) خبر سابق را ابن شهر آشوب از تفسير محمد بن ثور كه از تابعان سعيد بن جبير بوده ، از ابن عباس نقل كرده و آن را قطعى دانسته است و اسم ابى رافع در آخر خبر آمده است . اين شايد بدان خاطر بوده است كه وى راوى و ناقل معاصر با ابن عباس بوده است ، و در خبر صدوق از امام كاظم از على عليه السّلام گذشت كه ابن عباس در مجلس حاضر بود و نقل حكايت را از حضرت على عليه السّلام مىشنيد و ممكن است موارد اختلاف بين دو خبر از روايت ابى رافع ايجاد شده باشد يا ابن عباس اين دو خبر را با هم مخلوط كرده باشد .\r\n( 2 ) استهزا كنندگان در اين خبر هفده مرد شمرده شده‌اند كه چگونگى هلاكت نه نفر به طور مفصل ذكر شده و بقيه مجمل گذاشته شده است و آخرين كسى كه به طور مفصل در موردش سخن گفته شده است ، ابو لهب مىباشد كه بعد از بدر به هلاكت رسيده است . آنهايى كه در هر دو خبر آورده شده‌اند ، پنج نفر مىباشند و همين وجه جمع بين دو روايت است و شايد همين ، وجه اختصار خبر نزد طبرسى باشد .\r\n( 3 ) اگر خبر تفسير قمى را كه وقوع اين واقعه را بعد از هجرت به حبشه مىداند ، استثنا كنيم در ساير اخبار دليل واضحى براى بروز استهزا در حالت دعوت سرّى و مخفيانه نمىيابيم و جواب قانع كننده‌اى براى آن ديده نمىشود ، مگر اين كه بنابر آنچه كه در خبر صدوق و ابن عباس است بگوييم كه امر به آشكار كردن امر الهى ، شروع دعوت عمومى نبوده است ، بلكه اين براى رفع مانع و تهديد مؤكّدى بوده است كه از سوى استهزا كنندگان واقع شده بود كه آن را نقل كرديم و همين قول راجح و متعيّن است .\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 2 ، ص 50 - 52 .\r\n","page_name":" 364 ","page_number":364},
  {"content":"\r\n\r\n( 1 ) در خبر راوندى در الخرائج و طبرسى در مجمع البيان و ابن شهر آشوب در مناقب از ابن عباس و ابن جبير و تفسير محمد بن ثور گذشت كه رسول اللّه به كنار كعبه آمد ، در حالى كه جبرئيل در سمت راستش ايستاده بود و استهزا كنندگان مشغول طواف بودند . حال سؤال اين است كه اين چه طوافى است كه همگى در آن بوده‌اند ، بعد از آن كه رسول اللّه صلّى اللّه عليه و آله را تهديد به قتل كرده بودند ؟\r\nشايد كه جواب اين سؤال را در آنچه كه ابن هشام از ابن اسحاق در سيره‌اش نقل كرده است ، بيابيم . او مىگويد : گروهى از قريش نزد وليد بن مغيره - كه مرد مسن و باتجربه‌اى بود و در مراسم حج شركت كرده بود - جمع شدند . او به آنها گفت : اى جماعت قريش ! هرآينه موسم حجّ فرا رسيده است و گروه‌هاى عرب به زودى به مكه روى مىآورند . آنها مسأله دعوت محمّد صلّى اللّه عليه و آله را شنيده‌اند ، پس نظر واحدى را اتخاذ كنيد و متفاوت صحبت نكنيد كه باعث تكذيب همديگر شويد و قول همديگر را رد كنيد . « 1 »\r\nدر اين نصّ ، تصريح شده است كه اين گرد هم آيى عليه رسول اكرم صلّى اللّه عليه و آله در آستانهء حج يا عمره برگزار شده است و مىخواستند كه مسأله گروه‌هاى عرب را كه به زودى به موسم حج مىآيند بررسى كنند .\r\n( 2 ) اين خبر را قمى در تفسيرش به صورت ديگرى نقل كرده است . او مىگويد : وليد بن مغيره پيرمردى باتجربه و از صاحب نظران عرب بود . . . و صاحب مال و باغ‌هاى زياد در طائف بود و ده فرزند در مكه و نيز ده غلام داشت كه هر كدام هزار دينار در اختيار داشتند و با آن تجارت مىكردند - و اين همان قنطار در آن زمان بود - و براى همين او به قريش گفت : من به تنهايى در يك سال تهيهء پردهء كعبه را بر عهده مىگيرم و شما به صورت جمعى در سال ديگر تهيهء آن را بر عهده بگيريد . براى همين خدا او را چنين توصيف كرد :  « ذَرْنِي وَ مَنْ خَلَقْتُ وَحِيداً »  « 2 » آن كس را كه به تنهايى آفريدم به من واگذار . و رسول اللّه در حجر اسماعيل مىنشست و به قرائت قرآن مىپرداخت . . .\r\n( 3 ) قريشىها نزد وليد آمدند و گفتند : اى أبا عبد شمس ! اين چيست كه محمد مىخواند ؟ آيا شعر است يا از سرودها و يا خطبه مىباشد ؟ او گفت : اجازه دهيد كه سخنانش را بشنوم .\r\n\r\n\r\n","description":"","footnote":"\r\n( 1 ) . همان ، ج 1 ، ص 288 .\r\n( 2 ) . مدّثّر ( 74 ) ، 11 .\r\n","page_name":" 365 ","page_number":365},
  {"content":"\r\n\r\n( 1 ) پس نزد محمد صلّى اللّه عليه و آله رفت و گفت : مقدارى از شعرت را برايم بخوان ! فرمود : اين شعر نيست و لكن كلام خداوند است كه براى فرشتگان و انبيا فرو مىفرستد . گفت : چيزى از آن را بر من تلاوت كن . پس رسول الله سورهء « حم سجده » را خواند و وقتى كه به اين قسمت رسيد :  « فَإِنْ أَعْرَضُوا فَقُلْ أَنْذَرْتُكُمْ صاعِقَةً مِثْلَ صاعِقَةِ عادٍ وَ ثَمُودَ »  « 1 » ؛ اگر روى گرداندند ، بگو : « شما را به صاعقه‌اى همانند صاعقهء عاد و ثمود بيم مىدهم . »\r\nدر اين هنگام وليد شروع به لرزيدن كرد و مو بر بدنش راست شد و به خانه‌اش رفت و ديگر بازنگشت .\r\nپس نزد ابو جهل ( عمرو بن هشام بن مغيرهء مخزومى ) رفتند و به او گفتند : اى ابو الحكم هرآينه أبا عبد شمس به دين محمد گرويده است . آيا نمىبينى كه ديگر نزد ما بازنگشت ؟ !\r\nابو جهل نزد او رفت و گفت : اى عمو ! ما را سرافكنده و مفتضح كردى و دشمنان را بر ما مسلط نمودى و به دين محمد گرويدى ؟ !\r\n( 2 ) وليد گفت : من به دين او نگرويده‌ام ، اما كلامى را از وى شنيدم كه پوست بدن را مىلرزاند ! ابو جهل گفت : آيا سخنانش خطبه است ؟ گفت : نه ، خطبه كلام متصلى است . و اين كلام منثورى است كه بعضى از آن شبيه بعضى ديگر نيست . ابو جهل گفت : آيا سخنانش شعر است ؟ گفت : نه . من انواع شعر عرب را شنيده‌ام و اين شعر نيست . گفت : پس اين چيست ؟ گفت :\r\nاجازه بده كه فكر كنم !\r\nفرداى آن روز آمدند و گفتند : اى ابا عبد شمس ! نظرت دربارهء آنچه گفتيم چيست ؟ گفت :\r\nبگوييد كه اين افسون است كه قلب‌هاى مردم را به خود جذب مىكند .\r\nپس از آن خداوند اين آيات را نازل كرد :                  « ذَرْنِي وَ مَنْ خَلَقْتُ وَحِيداً . وَ جَعَلْتُ لَهُ مالًا مَمْدُوداً . وَ بَنِينَ شُهُوداً . وَ مَهَّدْتُ لَهُ تَمْهِيداً . ثُمَّ يَطْمَعُ أَنْ أَزِيدَ . كَلَّا إِنَّهُ كانَ لِآياتِنا عَنِيداً . سَأُرْهِقُهُ صَعُوداً . إِنَّهُ فَكَّرَ وَ قَدَّرَ . فَقُتِلَ كَيْفَ قَدَّرَ . ثُمَّ قُتِلَ كَيْفَ قَدَّرَ . ثُمَّ نَظَرَ . ثُمَّ عَبَسَ وَ بَسَرَ . ثُمَّ أَدْبَرَ وَ اسْتَكْبَرَ . فَقالَ إِنْ هذا إِلَّا سِحْرٌ يُؤْثَرُ . إِنْ هذا إِلَّا قَوْلُ الْبَشَرِ . سَأُصْلِيهِ سَقَرَ . وَ ما أَدْراكَ ما سَقَرُ »                  « 2 » ؛ مرا با آن كه [ او را 
  ] تنها آفريدم واگذار ، و دارايى بسيار به او بخشيدم ، و پسرانى آماده [ به خدمت دادم 
  ] ، و برايش [ عيش و نوش 
  ] آماده كردم باز [ هم 
  ] طمع دارد كه بيفزايم . ولى نه ؛ زيرا او دشمن آيات ما بود . به زودى او را به بالا رفتن از گردنهء [ عذاب 
  ] وادار\r\n\r\n\r\n","description":"","footnote":"\r\n( 1 ) . فصّلت ( 41 ) ، 13 و اين سوره بنابر آنچه در التمهيد ، ص 105 آمده است شصت و يكمين سورهء قرآن مىباشد .\r\n( 2 ) . مدّثّر ( 74 ) ، 11 - 27 .\r\n","page_name":" 366 ","page_number":366},
  {"content":"\r\n\r\nمىكنم . آرى [ آن دشمن حق 
  ] انديشيد و رنجيد . كشته بادا ، چگونه [ او 
  ] سنجيد ؟ آنگاه نظر انداخت . سپس رو ترش نمود و چهره درهم كشيد . آنگاه پشت گردانيد و تكبر ورزيد و گفت :\r\n« اين [ قرآن 
  ] جز سحرى كه [ به برخى 
  ] آموخته‌اند ، نيست ، اين غير از سخن بشر نيست ، زود باشد كه او را به سقر درآورم .\r\n( 1 ) بنابراين قول خداوند كه مىفرمايد :  « سَأُصْلِيهِ سَقَرَ »  زود باشد كه او را به سقر در آورم و  « سَأُرْهِقُهُ صَعُوداً »  ؛ زود باشد كه به ( سرنوشت ) سختى مبتلايش مىكنم تأكيد و اصرار بر انذار كردن اوست ، قبل از آن كه رسول الله صلّى اللّه عليه و آله به كوتاه شدن شرش و هلاك شدنش به همراه ديگر استهزا كنندگان بشارت دهد ، چنان كه خداوند فرموده بود :  « إِنَّا كَفَيْناكَ الْمُسْتَهْزِئِينَ »  ، ما شر مسخره كنندگان به تو را كفايت خواهيم كرد . همين هم دلالت مىكند بر اين كه امر به آشكار كردن دعوت مدت زيادى قبل از اين بوده است . به طورى كه دسته‌هايى از اعراب كه در موسم حج شركت مىكردند - بر طبق ادعاى وليد - آوازهء دعوت او را شنيده بودند و دعوت سرّى و غير علنى تا به اين حدّ منتشر نمىشود . به گونه‌اى كه مشركان به فكر برنامه‌ريزى براى كيفيّت مقابله با وى در ايام حجّ برآيند .\r\n( 2 ) شايد وليد بعد از اين كه اين چنين موضع‌گيرى مىكند و اين آيات دربارهء او نازل مىشود ، به همراه اصحابش ، نبىّ اكرم صلّى اللّه عليه و آله را تهديد شديد مىكنند و به فكر محدود كردن دعوت وى در ايام موسم مىافتند . آنگاه در طواف موسم حج حاضر مىشوند و جبرئيل آنها را در دنيا قبل از آخرت عذاب مىكند . به اين ترتيب رسول الله صلّى اللّه عليه و آله از شرّ آنها و شر استهزائشان راحت مىشود . و رسول الله صلّى اللّه عليه و آله به ايراد خطبهء عمومىاش در موسم حج در حجر اسماعيل در مطاف مسجد الحرام ، پرداخت .\r\nاز جمله چيزهايى كه دعوت علنى را تأييد مىكند ، تعبيرات رسول اكرم صلّى اللّه عليه و آله در آن خطبه مىباشد ؛ زيرا وى علاوه بر آن كه قريش را مورد خطاب قرار داده ، تمام عرب را هم مورد خطاب خويش قرار داده و اگر اينها با خطاب‌هاى به قريش در كنار هم قرار گيرد ، روشن مىشود كه منظور از عرب ، غير از قريش بوده است .\r\n( 3 )\r\n\r\nخطبه‌هاى نبى اكرم صلّى اللّه عليه و آله براى دعوت علنى\r\nبعد از آن كه قمى در تفسيرش قصهء هلاكت استهزا كنندگان را نقل مىكند ، مىگويد : پس رسول الله صلّى اللّه عليه و آله برخاست و در حجر اسماعيل ايستاد و فرمود :\r\n\r\n","description":"","footnote":"","page_name":" 367 ","page_number":367},
  {"content":"\r\n\r\n« اى جماعت قريش ، اى جماعت عرب ! شما را دعوت مىكنم كه شهادت دهيد به اين كه لا إله الا الله و اين كه من رسول خدا هستم . از شما مىخواهم كه بت‌ها و اصنام را كنار بگذاريد ، پس اگر به درخواست‌هاى من پاسخ دهيد ، بر عرب‌ها حاكم مىشويد و عجم‌ها در مقابل شما خاضع مىشوند و پادشاهان و سروران بهشت مىگرديد . »\r\nآنها او را مسخره كردند و گفتند : محمد بن عبد الله ديوانه شده است ، اما به خاطر جايگاه ابو طالب جرأت جسارت به وى را پيدا نكردند . « 1 »\r\n( 1 ) پس خطاب به قريش عام و خطاب به عرب اعم است و جايگاهى كه در اين سال براى ايراد خطبه‌اش انتخاب كرده بود ، حجر اسماعيل بود كه در مطاف مسجد الحرام قرار دارد ؛ يعنى شلوغ‌ترين مكان حج و شريف‌ترين مواقف . و چنان كه ابن هشام از ابن اسحاق روايت كرده است ، در آن سال عرب‌هايى كه به موسم حج آمده بودند خبر بعثت رسول الله صلّى اللّه عليه و آله را در سراسر ممالك عرب منتشر كردند . « 2 »\r\nاين همان چيزى بود كه استهزا كنندگان و تهديد كنندگان نبى اكرم صلّى اللّه عليه و آله از آن مىترسيدند و در صدد جلوگيرى از آن بودند و لكن آيا اين اولين بيان عمومى آن حضرت براى دعوت عمومى بوده است ؟\r\n( 2 ) يعقوبى مىنويسد : رسول اللّه صلّى اللّه عليه و آله سه سال در مكه اقامت كرد و مردم را مخفيانه به توحيد و عبادت خداى متعال و اقرار به نبوتش دعوت مىكرد . تا اين كه قريشيان گفتند : جوان عبد المطلّب از سوى آسمان با او صحبت مىشود . . . سپس خداوند به او دستور داد كه رسالت خويش را آشكار كند و آن حضرت امر الهى را آشكار كرد و در أبطح ايستاد و گفت : « من رسول الله هستم . شما را به عبادت خداى يكتا و ترك عبادت بت‌هايى كه هيچ سود و زيانى ندارند ، دعوت مىكنم ؛ بت‌هايى كه نه خلق مىكنند و نه روزى مىدهند و نه زنده مىكنند و نه مىميرانند . »\r\nپس از آن قريش او را مسخره و اذيت كردند . كسانى كه آن حضرت را اذيت مىكردند ، عبارت بودند از : ابو لهب ، حكم بن ابى العاص ، عقبة بن ابى معيط ، عدىّ بن حمراء ثقفى و عمرو بن طلاطلهء خزاعى .\r\n\r\n\r\n","description":"","footnote":"\r\n( 1 ) . تفسير قمى ، ج 1 ، ص 379 و از او در اعلام الورى ، ج 1 ، ص 106 .\r\n( 2 ) . سيرهء ابن اسحاق ، ج 1 ، ص 291 .\r\n","page_name":" 368 ","page_number":368},
  {"content":"\r\n\r\n( 1 ) و كسانى كه آن حضرت را مسخره مىكردند ، عبارت بودند از ، عاص بن وائل سهمى ، حارث بن قيس بن عدىّ سهمى ، اسود بن مطلّب بن أسد ، وليد بن مغيرهء مخزومى و اسود بن عبد يغوث زهرى . اينها بچه‌ها و غلامانشان را تشجيع مىكردند تا به او چيزهاى ناخوشايند بگويند . « 1 »\r\nاو نقل مىكند كه اوّلين خطبهء آن حضرت در ابطح بوده است نه در حجر و شايد كه اين قبل از موسم بوده است . سپس او مسألهء استهزا كنندگان را بعد از امر خداوند به علنى كردن دعوت مىداند و گويا كه او آشكار كردن امر را به اين معنا مىداند كه « بت‌پرستى را بر آنها ننگ بداند و اعلام كند كه پدرانشان كه در حال كفر مرده‌اند ، هلاك شده‌اند » « 2 » يا اين كه مرحله‌اى بعد از دعوت عمومى بوده است .\r\n( 2 ) همچنين او بين اذيت كنندگان كه پنج نفر بوده‌اند و مسخره كنندگان كه پنج نفر ديگر بوده‌اند ، تفاوت قائل شده است . بنابراين احتمال دارد كه محمد بن ثور كه تعدادشان را هفده نفر شمرده است ، آنها را با هم قاطى كرده باشد .\r\nقبل از او ابن اسحاق گفته است : هنگامى كه رسول الله صلّى اللّه عليه و آله شروع به دعوت مردم به اسلام كرد و امر الهى را آشكار نمود ، قومش او را از خود طرد نكردند و به مقابله با او برنخاستند تا اين كه بت‌پرستى را عيب دانست . مشركان اين كار را يك منكر بزرگ براى خويش شمردند و به طور جمعى به مخالفت و دشمنى با وى پرداختند ، الّا كسانى كه خداوند آنها را توفيق پذيرش اسلام داده بود . « 3 »\r\n( 3 ) بنابراين آيا منظور وى اين است كه وقتى رسول اللّه دعوت خويش را آشكار كرد ، قومش به مقابله و درگيرى با وى نپرداختند تا اين كه به دستور الهى دعوت خويش را آشكار كرد و پرستش بت‌ها را عيب دانست كه مشركان اين را يك منكر بزرگ دانستند و همگى به مخالفت و دشمنى با وى پرداختند ؟ شايد كه منظور وى اين بوده است .\r\nاگر چنين باشد ، شايد كه دعوت عمومى بعد از مرحلهء دعوت سرّى و بعد از مرحله دعوت خاص براى چهل نفر از فرزندان عبد المطلّب يا بنى هاشم بوده است ، كه در آن دعوت عمومى و علنى خويش را آشكار كرده است . او خطبه‌اش را بر « صفا » آغاز كرد كه خالى از چنين\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 24 .\r\n( 2 ) . همان مدرك .\r\n( 3 ) . سيرهء ابن اسحاق ، ج 1 ، ص 22 .\r\n","page_name":" 369 ","page_number":369},
  {"content":"\r\n\r\nمعنايى براى آشكار كردن امر الهى ؛ يعنى عيب و ايراد وارد كردن به الهه‌هاى مشركان و بدگويى از آنها است . چنان كه ابن شهر آشوب در مناقب مىگويد : روايت شده است كه وقتى اين آيهء شريفهء نازل شد :  « وَ أَنْذِرْ عَشِيرَتَكَ الْأَقْرَبِينَ »  ؛ ( يعنى بعد از اين مرحله ) ، آن حضرت روزى بر بالاى صفا ايستاد و فرياد زد : يك خبر مهم ! قريشيان در اطرافش جمع شدند و گفتند :\r\nتو را چه شده است ؟ فرمود : اگر به شما خبر دهم كه دشمنى امشب يا فردا صبح به شما حمله مىكند ، مرا تصديق مىكنيد ؟ گفتند : بله . فرمود : من ترسانندهء شما از عذابى دردناك هستم .\r\n( 1 ) قتاده مىگويد : سپس وى خطبه خواند و فرمود : اى مردم ، رهبر و پيشرو به اهلش دروغ نمىگويد و اگر دروغگو هم باشم ، هرآينه به شما دروغ نمىگويم . قسم به خدايى كه هيچ پروردگار جز او نيست ، من رسول خدا به سوى شما به طور خاص و به سوى تمام مردم به طور عام هستم . به خدا قسم كه شما مىميريد چنان كه مىخوابيد و بعد از مرگ برانگيخته مىشويد ، چنان كه از خواب بيدار مىشويد و محاسبه مىشويد ، چنان كه عمل مىكنيد و در مقابل كارهاى نيك پاداش داده مىشويد و در مقابل كارهاى زشت عذاب مىشويد و بهشت و جهنم ابدى هستند و شما اوّلين كسانى هستيد كه انذار شده‌ايد . « 1 »\r\nاين جملهء اخير از اين خطبه بر صفا به ما كمك مىكند كه بگوييم : اين اولين خطبهء آن حضرت بوده است كه بعد از آن خطبهء « ابطح » و سپس خطبهء « حجر » در ايام موسم حج ايراد شده است و شايد همين وجه ، جمع عاقلانه بين اين سه خطبه باشد .\r\n( 2 )\r\n\r\nمقتسمين چه كسانى هستند ؟\r\nگويى ما در آنچه كه شيخ طوسى و سپس طبرسى در تفسيرهايشان از ابن عباس و مقاتل نقل كرده‌اند به اين نكته پى مىبريم كه اعمال مقتسمين چگونه بوده است ؛ مقاتل در مورد قول خداوند متعال كه مىفرمايد :   « كَما أَنْزَلْنا عَلَى الْمُقْتَسِمِينَ الَّذِينَ جَعَلُوا الْقُرْآنَ عِضِينَ »   « 2 » ؛ همان گونه كه بر قسمت كنندگان نازل كرديم . همانا كه قرآن را تقسيم كردند ، مىگويد : آنها كسانى بودند كه راه‌هاى مكه را بين خويش تقسيم كردند تا از تماس با رسول الله صلّى اللّه عليه و آله و ايمان به او جلوگيرى كنند .\r\n\r\n\r\n","description":"","footnote":"\r\n( 1 ) . مناقب آل ابى طالب ، ج 1 ، ص 46 - 47 .\r\n( 2 ) . حجر ( 15 ) ، 90 - 91 .\r\n","page_name":" 370 ","page_number":370},
  {"content":"\r\n\r\n( 1 ) ابن عباس مىگويد : آنها شانزده مرد بودند كه وليد بن مغيره در موسم حج ، آنها را به راه‌هاى ورودى مكه فرستاد تا به كسانى كه وارد مكه مىشوند ، بگويند : فريفتهء اين شخصى كه از دين آباء و اجدادى خويش خارج شده و ادعاى نبوت مىكند ، نشويد . پس خداوند عذاب شديدى را بر آنها نازل كرد و آنان به بدترين شكل هلاكت شدند .\r\nو  « جَعَلُوا الْقُرْآنَ عِضِينَ »  ؛ يعنى آن را به اجزايى تقسيم كردند و گفتند : قسمتى از آن افسون است و قسمتى از آن افترا و بخشى از آن از افسانه‌هاى گذشتگان « 1 » است . همچنين طبرسى در مجمع البيان از كلبى نقل مىكند : مقتسمين شانزده نفر بودند كه در ايام حجّ به راه‌هاى ورودى مكه رفته بودند . هر چهار نفر از آنها در يكى از راه‌هاى ورودى ايستاده بودند و مردم را از پيوستن به نبى اكرم صلّى اللّه عليه و آله منع مىكردند و اگر مردم از آنها سؤال مىكردند كه چه چيزى بر رسول الله صلّى اللّه عليه و آله نازل شده است ، مىگفتند : افسانه‌هاى پيشينيان « 2 » .\r\n( 2 ) شايد كه وليد در ابتداى موسم حج اين شانزده نفر را تقسيم كرد و به راه‌هاى ورودى مكه فرستاده تا مردم را از ايمان به رسول الله صلّى اللّه عليه و آله بازدارند ، آنها از جهت سخن دربارهء قرآن هم گوناگون گفته‌اند : به عده‌اى گفته‌اند كه قرآن دروغ است و به گروهى گفته‌اند كه افسون است و به دسته‌اى گفته‌اند كه افسانه‌هاى پيشينيان است .\r\nسپس وليد اين گروه از قريش را جمع كرده و به آنها گفته است : در مورد محمد ، نظر واحدى اتخاذ كنيد و با هم اختلاف نداشته باشيد و هم ديگر را تكذيب و ردّ نكنيد . آنها گفتند :\r\nاى ابا عبد شمس . نظر واحدى براى ما بيان كن كه همان را بگوييم . . . وى گفت : بهترين حرفى كه مىتوانيد بگوييد ، اين است كه او را افسونگر بخوانيد كه سخنانى سحرانگيز آورده است كه به وسيله آن بين پسر و پدرش و بين برادر و برادرش و بين شوهر و همسرش و بين فرد و عشيره‌اش جدايى و تفرقه ايجاد مىكند .\r\n( 3 ) پس آنها با همين نظر پراكنده شدند و سر راه‌هاى ورودى مكه نشستند و هر كسى كه براى شركت در موسم حج مىآمد با او صحبت مىكردند و او را از محمد صلّى اللّه عليه و آله برحذر مىداشتند .\r\nپس خداوند متعالى اين آيات را در حق ايشان نازل كرد :  « ذَرْنِي وَ مَنْ خَلَقْتُ وَحِيداً . . . »  « 3 »\r\n\r\n\r\n","description":"","footnote":"\r\n( 1 ) . مجمع البيان ، ج 6 ، ص 531 .\r\n( 2 ) . همان ، ص 549 .\r\n( 3 ) . سيرهء ابن اسحاق ، ج 1 ، ص 288 - 298 .\r\n","page_name":" 371 ","page_number":371},
  {"content":"\r\n\r\n( 1 ) سپس در مورد وليد و پنج نفر از همراهانش به طور خاص آيه نازل شد :  « إِنَّا كَفَيْناكَ الْمُسْتَهْزِئِينَ »  ؛ و شايد كه ساير هفده نفرى كه محمد بن ثور در تفسيرش به نقل از ابن عباس و ابن جبير - بنابر روايت ابن شهر آشوب - شمرده است ، استهزا كنندگان و مقتسمين با هم باشند . كسانى كه طبرسى به نقل از ابن عباس نقل كرده است كه آنها شانزده نفر بودند كه وليد آنها را به سوى ورودىهاى مكه فرستاد ؛ كه با او هفده نفر مىشوند و عذاب سه نفر از آنها به غير از استهزا كنندگان را ذكر مىكند ، و عذاب بقيه را به طور اجمال بيان مىكند .\r\n( 2 ) موسم حج - چنان كه ملاحظه كرديد - در هر دو امر ذكر شده است ، هم در قضيهء استهزا كنندگان و هم مقتسمين ، بدون اين كه تفاوتى بين آنها باشد كه مانع از حمل آنها بر ظاهرشان گردد مبنى بر اين كه اين قضايا بعد از اعلان دعوت عمومى بوده است .\r\nپس اگر جريان طبيعى امر اقتضا كند كه فاصلهء زمانى طولانىتر از يك موسم در بين اين دو امر باشد - چنان كه ظاهر حال همين است - پس احتمال دارد كه اقتسام ( تقسيم شدن براى ايستادن بر سر راه‌هاى ورودى مكه ) در موسم اول بوده است و سپس متوجه اختلاف آراء و اقوالشان در مورد رسول اكرم صلّى اللّه عليه و آله و قرآن شده‌اند و سعى كرده‌اند كه در آراء و اقوالشان در موسم دوّم وحدت ايجاد كنند . و آنچه كه در مورد وليد و استهزا كنندگان و مقتسمين در دو سورهء حجر و مدّثّر آمده است در موسم دوم و بعد از اعلان دعوت عمومى بوده است نه موسم اوّل .\r\n( 3 )\r\n\r\nآنچه از قرآن كه قبل از آيهء « فَاصْدَعْ » نازل شده است\r\nبايد در حوادثى كه گذشت و در قرآن بدان‌ها اشاره شده است دقت كنيم ؛ آنجا كه مىفرمايد :\r\n  « كَما أَنْزَلْنا عَلَى الْمُقْتَسِمِينَ الَّذِينَ جَعَلُوا الْقُرْآنَ عِضِينَ »   « 1 » ؛ همان گونه كه بر قسمت كنندگان نازل كرديم . همان كسانى كه قرآن را تقسيم كردند ، و يا مىفرمايد :   « فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ إِنَّا كَفَيْناكَ الْمُسْتَهْزِئِينَ »   « 2 » آنچه را كه مأموريت دارى آشكارا ابلاغ كن و از مشركان روى بگردان . ما شرّ مسخره كنندگان را از تو دفع خواهيم كرد . و آيات آخر سورهء حجر كه پنجاه و چهارمين سورهء قرآن در ترتيب نزول مىباشد « 3 » و در آن به مطالبى كه جزء\r\n\r\n\r\n","description":"","footnote":"\r\n( 1 ) . حجر ( 5 ) ، 90 - 91 .\r\n( 2 ) . همان ، 94 - 95 .\r\n( 3 ) . التمهيد ، ج 1 ، ص 105 و تلخيص آن ، ج 1 ، ص 98 .\r\n","page_name":" 372 ","page_number":372},
  {"content":"\r\n\r\nتاريخ اسلام است ، اشاره شده است ؛ بنابراين بايد در سوره‌هاى ديگر هم تأملى داشته باشيم .\r\n( 1 ) در ترتيب نزول گفته‌اند كه بعد از سورهء علق ، سورهء قلم قرار دارد كه با اين آيه شروع مىشود :    « ن وَ الْقَلَمِ وَ ما يَسْطُرُونَ ما أَنْتَ بِنِعْمَةِ رَبِّكَ بِمَجْنُونٍ »    ؛ سوگند به قلم و آنچه مىنويسد . به لطف و رحمت پروردگارت تو مجنون نيستى . همين اعلام مىكند كه اين جمله در تنزيه و برائت رسول الله از جنون كه مشركان آن حضرت را بدان متهم مىكردند ، مىباشد ، چنان كه در آيهء بعدى مىگويد :   « فَسَتُبْصِرُ وَ يُبْصِرُونَ بِأَيِّكُمُ الْمَفْتُونُ »   ؛ و به زودى خواهى ديد و آنها نيز خواهند ديد كه كدامين از شما ديوانه است ، و چنان كه در آيهء بعدى مىفرمايد :         « فَلا تُطِعِ الْمُكَذِّبِينَ وَدُّوا لَوْ تُدْهِنُ فَيُدْهِنُونَ وَ لا تُطِعْ كُلَّ حَلَّافٍ مَهِينٍ هَمَّازٍ مَشَّاءٍ بِنَمِيمٍ مَنَّاعٍ لِلْخَيْرِ مُعْتَدٍ أَثِيمٍ عُتُلٍّ بَعْدَ ذلِكَ زَنِيمٍ أَنْ كانَ ذا مالٍ وَ بَنِينَ إِذا تُتْلى عَلَيْهِ آياتُنا قالَ أَساطِيرُ الْأَوَّلِينَ »         « 1 » ؛ پس به تكذيب كنندگان گردن مده . دوست دارند كه نرمى كنى تا نرمى نمايند . از سوگندگوى پست ، ژاژ خواه و نمّام ، مانع خير ، متجاوز ، گناهكار ، كينه‌توز و رسوا اطاعت نكن اگر چه ثروت و فرزندان بسيار داشته باشند . آنگاه كه آيات ما را بر او بخوانند ، خواهد گفت :\r\n« افسانه‌هاى گذشتگان است . »\r\nاين كه محققى در صدد يافتن اشخاص معينى باشد كه منظور اين آيات هستند ، اين از تأويل آيات نخواهد بود ، بلكه اين ظاهر قرآن است و غير از آن خلاف ظاهر مىباشد .\r\n( 2 ) طبرسى سه قول در اين مورد مطرح كرده است : گفته‌اند كه وليد بن مغيرة اموالى را بر نبىّ اكرم صلّى اللّه عليه و آله عرضه كرد تا او از دينش دست بردارد و گفته شده است كه اين شخص أخنس بن شريق ثقفى بوده است . باز گفته‌اند كه منظور آيه ، أسود بن عبد يغوث « 2 » بوده است . اين در حالى است كه اختلافى در اين نمىيابيم كه با ملاحظهء أوصاف ذكر شده در آيات سورهء مدّثّر :\r\n   « ذَرْنِي وَ مَنْ خَلَقْتُ وَحِيداً وَ جَعَلْتُ لَهُ مالًا مَمْدُوداً وَ بَنِينَ شُهُوداً »    ؛ آن كسى را كه به تنهايى آفريدم به من واگذار . او را مال فراوان دادم ، و فرزندانى كه با اويند ؛ اين شخص وليد مىباشد ، چون حقيقتا فقط اوست كه در تاريخ اين اوصاف از مال و فرزندان برايش ذكر شده است و هيچ فرد ديگرى داراى چنين اوصافى نبوده است ؛ لذا هنگام اطلاق و ترديد ، اولى اين است كه منظور او باشد .\r\n\r\n\r\n","description":"","footnote":"\r\n( 1 ) . القلم ( 98 ) ، 10 - 15 .\r\n( 2 ) . مجمع البيان ، ج 10 ، ص 501 .\r\n","page_name":" 373 ","page_number":373},
  {"content":"\r\n\r\nاما چه هنگام آيات الهى بر او تلاوت شده ؟ و كدامين آيات تلاوت شده و چه كسى آن را بر او تلاوت كرده و چگونه ؟ و تفصيل اين مطلب كه وى اموالى را بر رسول الله صلّى اللّه عليه و آله عرضه كرده است تا دست از دينش بردارد يا از اعلان عمومى و دعوت دست بردارد ، چگونه بوده است ؟ و چگونه از اين خبر مانع شد ؟ از تفسيرهاى مفسّران اوليه و اخبار تاريخى جز همين سه قول بر وجه ترديد چيزى در اين مورد ذكر نشده است ، تا چه رسد به اين كه بتوانند تنافى بين آيات قرآن و دوران كتمان را حل كنند .\r\n( 1 ) روشن‌تر از اين مطلب آن است كه در اواسط سوره آمده است :    « إِنَّ لِلْمُتَّقِينَ عِنْدَ رَبِّهِمْ جَنَّاتِ النَّعِيمِ أَ فَنَجْعَلُ الْمُسْلِمِينَ كَالْمُجْرِمِينَ ما لَكُمْ كَيْفَ تَحْكُمُونَ »    « 1 » ؛ پرهيزگاران را نزد پروردگارشان باغ‌هاى پرنعمت است . آيا مسلمانان را همانند خطاكاران قرار دهيم ؟ چه شده ؟\r\nچگونه داورى مىكنيد ؟\r\nآيا امكان دارد كه بگوييم اين آيه نيز در دوران كتمان نازل شده است ؟ ! در حالى كه خودش اعلام و اعلان است .\r\n( 2 ) بلكه ابن شهر آشوب در مناقب از ابن عباس روايت كرده است كه : وليد بن مغيره نزد قريش آمد و گفت : اى مردم ، فرداست كه مردم در موسم حج اجتماع مىكنند ، در حالى كه مسأله اين مرد در ميان مردم منتشر شده است و مردم از شما در مورد او از شما سؤال خواهند كرد ، حال شما چه خواهيد گفت ؟ ابو جهل گفت : مىگويم كه او ديوانه است . و ابو لهب گفت :\r\nمىگويم او شاعر است و عقبة بن ابى معيط گفت : مىگويم كه او كاهن ( پيشگو ) است . سپس وليد گفت : من مىگويم كه او جادوگر است كه بين فرد و همسرش و بين مرد و برادرش و پدرش جدايى ايجاد مىكند . پس خداوند نازل كرد :   « ن وَ الْقَلَمِ وَ ما يَسْطُرُونَ »   . « 2 »\r\n( 3 ) و در مورد علق كه قبل از قلم است گفته‌اند كه مقصود از آيه‌اى كه مىفرمايد :   « أَ رَأَيْتَ الَّذِي يَنْهى عَبْداً إِذا صَلَّى »   ، وليد است كه مردم را از اطاعت رسول الله صلّى اللّه عليه و آله و اقامهء نماز « 3 » نهى مىكرد . همچنين گفته‌اند كه اين شخص ابو جهل مىباشد . او سعى كرد كه گردن رسول اللّه صلّى اللّه عليه و آله را كه در مسجد الحرام در حال سجده بود لگدمال كند . « 4 »\r\n\r\n\r\n","description":"","footnote":"\r\n( 1 ) . قلم ( 98 ) ، 34 - 36 .\r\n( 2 ) . مناقب ابن شهر آشوب ، ج 1 ، ص 48 .\r\n( 3 ) . تفسير قمىّ ، ج 2 ، ص 430 .\r\n( 4 ) . مجمع البيان ، ج 10 ، ص 782 به نقل از صحيح مسلم .\r\n","page_name":" 374 ","page_number":374},
  {"content":"\r\n\r\nمن از اينها به سورهء قلم منتقل شدم ؛ زيرا گفته‌اند آياتى از سورهء علق كه قبل از سورهء قلم نازل شده ، همان پنج آيهء اوّل آن مىباشد ، امّا اين آيهء  « أَ رَأَيْتَ »  در ترتيب نزول متأخر از آن آيات مىباشد كه در آينده در اين باره بحث مىكنيم .\r\n( 1 )\r\n\r\nسومين سوره : المزّمّل\r\nدهمين آيات اين سوره چنين است :   « وَ اصْبِرْ عَلى ما يَقُولُونَ وَ اهْجُرْهُمْ هَجْراً جَمِيلًا وَ ذَرْنِي وَ الْمُكَذِّبِينَ أُولِي النَّعْمَةِ وَ مَهِّلْهُمْ قَلِيلًا »   « 1 » ؛ و در برابر آنچه مىگويند شكيبا باش و به شايستگى از آنها دورى كن . مرا با تكذيب كنندگان منعم واگذار و كمى مهلتشان بده .\r\nدر مجمع مىگويد : گفته شده است كه اين آيه در مورد بت‌هاى قريش و استهزا كنندگان نازل شده است . « 2 » و آيا آياتى كه ذكر مىكنيم ، در مورد إعلان دعوت نيست ؟ آنجا كه مىفرمايد :  « إِنَّا أَرْسَلْنا إِلَيْكُمْ رَسُولًا شاهِداً عَلَيْكُمْ كَما أَرْسَلْنا إِلى فِرْعَوْنَ رَسُولًا . . .   فَكَيْفَ تَتَّقُونَ إِنْ كَفَرْتُمْ يَوْماً يَجْعَلُ الْوِلْدانَ شِيباً . . .   إِنَّ هذِهِ تَذْكِرَةٌ فَمَنْ شاءَ اتَّخَذَ إِلى رَبِّهِ سَبِيلًا »  « 3 » ؛ و بىترديد ما پيامبرى به سوى شما فرستاديم كه گواهتان است همان‌طور كه رسولى به سوى فرعون فرستاديم . فرعون به نافرمانى آن رسول برخاست و ما به شدت مجازاتش كرديم . اگر كافر شويد چگونه در روزى كه كودكان را پير مىكند در امان مانيد ؟ در آن روز آسمان شكافته شود و وعدهء او تحقق يابد ، اين هشدارى است و هر كس بخواهد راهى به سوى پروردگارش برمىگزيند .\r\n( 2 )\r\n\r\nچهارمين سوره : المدّثّر\r\nدر اين سوره آياتى در شأن وليد بن مغيرهء مخزومى وجود دارد كه اخبار مربوط به وى و استهزا كنندگان گذشت و قبل از آن خبر جابر بن عبد الله انصارى از رسول اكرم صلّى اللّه عليه و آله نقل شد كه فرمود : اين اولين سوره‌اى بود كه بعد از يك فترت كه از غار حراء آغاز شده بود ، بر وى نازل شد ؛ بنابراين دومين سورهء قرآن است نه چهارمين سوره و ممكن است كه بين آنها را به همان\r\n\r\n\r\n","description":"","footnote":"\r\n( 1 ) . المزّمل ( 73 ) ، 10 - 11 .\r\n( 2 ) . مجمع البيان ، ج 10 ، ص 573 .\r\n( 3 ) . المزمل ( 73 ) ، 15 - 19 .\r\n","page_name":" 375 ","page_number":375},
  {"content":"\r\n\r\nصورتى كه در سورهء علق گفتيم ، جمع كنيم و بگوييم آنچه كه به عنوان دومين سوره بعد از دوران فترت نازل شده است ، تا آيهء دهم سوره مىباشد ، يعنى قبل از مطالبى كه مربوط به وليد است ، سپس باقيماندهء آن به عنوان چهارمين سوره بعد از مزمّل نازل شده است .\r\n( 1 ) در همين مورد علامهء طباطبائى مىگويد : « اين سوره در مكه و از اوّلين سوره‌هايى است كه در اوايل بعثت و ظهور دعوت نازل شده است . » لكن بعد از اين گفته است : « بعضى احتمال داده‌اند كه اين سوره ، اوّلين سوره‌اى است كه هنگام امر به اعلان دعوت عمومى - كه مدتى در ابتداى بعثت به طور مخفيانه بود - بر نبىّ اكرم صلّى اللّه عليه و آله نازل شده است . » سپس مىگويد : « و اين مطلب از احتمال بالاتر نمىرود « 1 » » ؛ در اين صورت معناى سخنش كه مىگويد : « در اوايل بعثت و ظهور دعوت » چيست ؟ امّا اين كه اين سوره ، اولين سوره‌اى باشد كه نازل شده باشد ، ايشان مىفرمايد : اين ادعا را خود آيات سوره به صراحت تكذيب مىكنند ؛ زيرا در آنها آمده است كه وقتى قرآن را بر قوم قرائت مىكند آن را تكذيب كرده و از آن اعراض مىكنند و آن را متهم مىكنند كه « سحرى است كه اثر مىگذارد . » « 2 »\r\n( 2 ) مثل همين مطلب در سورهء سابق از آن ؛ يعنى مزمّل و قلم جريان دارد و چنين مطلبى را آنجا نگفته است . بلكه اين قبل از آن است كه علق اولين سورهء كامل باشد « 3 » و در آن آمده است :   « أَ رَأَيْتَ الَّذِي يَنْهى عَبْداً إِذا صَلَّى    أَ رَأَيْتَ إِنْ كَذَّبَ وَ تَوَلَّى . . .     كَلَّا لَئِنْ لَمْ يَنْتَهِ لَنَسْفَعاً بِالنَّاصِيَةِ ناصِيَةٍ كاذِبَةٍ خاطِئَةٍ فَلْيَدْعُ نادِيَهُ »    ؛ اى رسول ما ، ديدى آن كس را كه منع و تمسخر مىكرد . آن بندهء خدا را كه به نماز مشغول مىشد . . . اى مردم ! دربارهء شخصى كه حق را تكذيب مىكند و از رسول او روى برمىگرداند ، چه مىگوييد ؟ هرگز ، اگر او از كفر و ظلم و تكذيبش دست نكشد ، محققا نتيجهء اعمال زشت خود را مىبيند . ما موى جلوى سرش را گرفته و مىكشيم ، زلف‌هاى همان دروغگوى خطاكار را ، آنگاه بايد همدم‌هاى خود را فرا بخواند .\r\nآيا اين آيات نيز همانند آيات قبلى تصريح به اين نمىكند كه آن حضرت صلّى اللّه عليه و آله در ابتدا آنها را به تقوا امر كرد ولى او را تكذيب كرده ، از او اعراض نمودند ؟ علامه مثل همان مطالب را در مورد اين آيات نگفته است . در حالى كه مطلب هر دو يكى است .\r\n\r\n\r\n","description":"","footnote":"\r\n( 1 ) . الميزان ، ج 20 ، ص 79 .\r\n( 2 ) . همان .\r\n( 3 ) . الميزان ، ج 20 ، ص 322 .\r\n","page_name":" 376 ","page_number":376},
  {"content":"\r\n\r\n( 1 )\r\n\r\nسورهء پنجم : الفاتحة\r\nيعقوبى مىگويد : پنجمين سوره فاتحه است « 1 » و ظاهرا اين مطلب را از روايت جابر بن زيد گرفته است . « 2 » اما خبر ابن عباس متعرض فاتحه نشده است . قبلا وجه ترجيح شروع قرآن با فاتحة الكتاب را نقل كرديم و وجه عدم ذكر فاتحه الكتاب به وسيلهء ابن عباس را چنين مىتوان توجيه كرد كه علق و سوره‌هاى بعد از آن ، كه در دوران اعلان نازل شده‌اند ، قبل از فاتحه بوده‌اند و اين تنها سوره‌اى است كه - در ميان سوره‌هاى اوّليه - چيزى در آن نيست كه اقتضا كند چيزى از قرآن يا اسلام قبل از آن باشد .\r\n( 2 )\r\n\r\nسورهء ششم : المسد\r\nسورهء تبت يا ابى لهب يا مسد كه قمى در تفسير آن مىگويد : امّ جميل دختر صخر بن حرب « ابو سفيان » عليه رسول الله صلّى اللّه عليه و آله سخن‌چينى مىكرد ؛ يعنى سخنانش را براى كفار نقل مىكرد و هنگامى كه همسرش ، ابو لهب به همراه قريش در « دار الندوة » گرد هم آمدند و او با آنها بر قتل پيامبر بيعت كرد ، اين سوره نازل شد . « 3 » اين بدان معنا است كه سوره بعد از گردهم‌آيى قريش و تصميم بر قتل رسول الله صلّى اللّه عليه و آله نازل شده و اين با اين مطلب كه اين سوره ، ششمين سورهء قرآن باشد كه در اوايل بعثت نازل شده ، قابل جمع نيست .\r\n( 3 ) از تفسير طبرسى فهميده مىشود كه آنچه قمى در معناى  « حَمَّالَةَ الْحَطَبِ »  گفته است ، نقل قول از ابن عباس مىباشد . « 4 » وى در مورد علّت نزول آن به نقل از بخارى از سعيد بن جبير از ابن عباس نقل كرده است : روزى رسول الله صلّى اللّه عليه و آله بر بالاى صفا ايستاد و فرياد زد : يك خبر مهم ! قريش در اطرافش جمع شدند و گفتند : تو را چه شده است ؟ گفت : اگر به شما خبر دهم كه امشب يا فردا صبح دشمنانى به شما حمله مىكنند ، مرا تصديق مىكنيد ؟ گفتند : بله . سپس فرمود : من انذار كنندهء شما از عذابى شديد هستم ! پس ابو لهب گفت : اف بر تو . آيا فقط براى همين ما را جمع كردى ؟ ! پس خداوند اين سوره را نازل كرد . « 5 »\r\n\r\n\r\n","description":"","footnote":"\r\n( 1 ) . تاريخ يعقوبى ، ج 2 ، ص 33 .\r\n( 2 ) . التمهيد ، ج 1 ، ص 103 و تلخيص آن ، ج 1 ، ص 95 .\r\n( 3 ) . تفسير قمى ، ج 2 ، ص 448 .\r\n( 4 ) . مجمع البيان ، ج 10 ، ص 852 .\r\n( 5 ) . مجمع البيان ، ج 1 ، ص 851 .\r\n","page_name":" 377 ","page_number":377},
  {"content":"\r\n\r\n( 1 ) اين مطلب چنان كه مىبينيد تصريح بر اين دارد كه آنچه از قرآن در دوران كتمان نازل شده ، پنج سورهء قبل از مسد بوده است . امّا مسد اوّلين سوره‌اى بوده كه در دوران اعلان عمومى نازل شده است . اين خبر از ابن جبير و ابن عباس روايت شده است و خبر انذار در يوم الدار براى خويشاوندان نزديك ، يعنى دعوت خاصّه كه بين دوران كتمان و اعلان بوده است ، نيز از آنها روايت شده است كه اين دو با هم جمع نمىشود . لكن شكى نيست كه سورهء تبت با دوران كتمان سازگارى ندارد ، چگونه مىتوان بين آنها را جمع كرد ؟\r\n( 2 ) همچنين طبرسى در مورد قول خداوند :  « وَ أَنْذِرْ عَشِيرَتَكَ الْأَقْرَبِينَ »  ؛ از ابن عباس روايت كرده است كه گفت : هنگامى كه اين آيه نازل شد ، رسول الله صلّى اللّه عليه و آله بر بالاى صفا رفت و فرمود :\r\nيك خبر مهم ! پس قريش در اطرافش جمع شدند و گفتند : تو را چه شده است ؟ فرمود : من انذار كنندهء شما از عذابى شديد هستم . پس ابو لهب گفت : اف بر تو باد ، آيا براى اين ما را جمع كردى ؟\r\nپس خداوند نازل كرد :   « تَبَّتْ يَدا أَبِي لَهَبٍ وَ تَبَّ »   تا آخر سوره . « 1 » اين نيز هم با دعوت خاصه در يوم الدار براى خويشاوندان نزديك منافات دارد و هم با خبر ابن عباس در ترتيب نزول ؛ زيرا اقتضا مىكند كه سورهء مسد بعد از شعراء يا بالعكس نازل شده باشد يا آيهء انذار و آنچه از سورهء شعراء كه ملازم با آيهء انذار است را استثنا كنيم و چنين چيزى از او نقل نشده است .\r\n( 3 ) لكن طبرسى نيز روايتى را نقل كرده كه شأن نزول سوره را بدون اين ملازمات بيان مىكند . او از سعيد بن مسيّب نقل مىكند كه گفت : امّ جميل دختر حرب ، خواهر ابو سفيان گردن‌بند گران قيمتى از جواهر داشت و اعلان كرد كه من آن را در راه دشمنى با محمد صلّى اللّه عليه و آله مصرف خواهم كرد ! طبرسى مىگويد : هنگامى كه نبىّ اكرم صلّى اللّه عليه و آله ابو لهب را از آتش جهنم ترسانيد ، او گفت : اگر آنچه را كه مىگويى حقيقت داشته باشد ، من تمام مال و فرزندانم را در راه مبارزه با تو به كار خواهم گرفت . « 2 » پس خداوند نازل كرد :     « ما أَغْنى عَنْهُ مالُهُ وَ ما كَسَبَ سَيَصْلى ناراً ذاتَ لَهَبٍ وَ امْرَأَتُهُ حَمَّالَةَ الْحَطَبِ فِي جِيدِها حَبْلٌ مِنْ مَسَدٍ »     ؛ مال و منالش او را بىنياز نكرد . به زودى آتشى شعله‌ور او را در ميان گيرد و همسرش هيزم‌كش است كه طوقى از ليف خرما بر گردن دارد .\r\n( 4 ) كه اين طناب در عوض گردن‌بند وى مىباشد و اين مستلزم آنچه كه دو خبر نقل شده از ابن\r\n\r\n\r\n","description":"","footnote":"\r\n( 1 ) . همان ، ج 8 ، ص 323 و تفسير التبيان ، ج 10 ، ص 427 .\r\n( 2 ) . مجمع البيان ، ج 10 ، ص 852 .\r\n","page_name":" 378 ","page_number":378},
  {"content":"\r\n\r\nعباس مستلزم آن بودند ، نيست . لكن مستلزم اين است كه دعوت عمومى اعلان شده بود و مقابلهء ابو لهب و همسرش به دشمنى سرسختانه و حادّى كشيده شده بود .\r\n( 1 ) طبرسى روايتى در شدّت عداوت و دشمنى ابو لهب با نبىّ اكرم صلّى اللّه عليه و آله ذكر كرده است كه دلالت مىكند اين مطلب در اوايل اعلان دعوت بوده است . وى از طارق محاربى نقل مىكند كه گفت : هنگامى كه من در بازار ذى مجاز بودم ناگهان به مردى برخوردم كه مىگفت : اى مردم ! بگوييد لا إله الا اللّه تا رستگار شويد و در اين حال مردى در پشت سرش حركت مىكرد و او را با سنگ مىزد كه همين پاها و زانوانش را خون‌آلود كرده بود و فرياد مىزد : اى مردم ! اين شخص دروغگو است ، به حرف او گوش ندهيد . پس من گفتم : اين شخص كيست ؟ گفتند :\r\nاو محمد است كه گمان مىكند پيامبر است و اين عمويش ابو لهب است كه گمان مىكند او دروغگو است . « 1 »\r\nپس اين عبارت « او محمد است كه گمان مىكند پيامبر است » در جواب كسى كه مىپرسد :\r\nاين كيست ؟ و همين ما را متوجه مىكند كه اين جريان در اوايل بعثت بوده است .\r\nحميرى در قرب الاسناد با سندى از امام كاظم عليه السّلام در مورد معجزات رسول الله صلّى اللّه عليه و آله نقل مىكند كه وقتى سورهء تبّت نازل شد ، ام جميل ، همسر ابو سفيان نزد رسول الله صلّى اللّه عليه و آله آمد در حالى كه ابو بكر هم در كنار آن حضرت بود . پس به او گفت : اى رسول اللّه . امّ جميل تو را مىخواهد و بسيار خشمگين است و سنگى در دست دارد كه مىخواهد تو را با آن بزند .\r\nرسول الله صلّى اللّه عليه و آله فرمود : او مرا نخواهد ديد . پس اين زن از ابو بكر سؤال كرد كه رفيق تو كجاست ؟ گفت : آنجا كه خدا خواسته است . . . سپس ابو بكر از رسول اللّه صلّى اللّه عليه و آله سؤال كرد : اى رسول الله ! آيا تو را نديد ؟ فرمود : نه ، چون خداوند بين من و او حجابى قرار داده بود . « 2 »\r\n( 2 )\r\n\r\nسورهء هشتم : أعلى « 3 »\r\nعيّاشى در تفسيرش از عقبة بن عامر جهنى نقل مىكند كه گفت : هنگامى كه سورهء   « سَبِّحِ اسْمَ رَبِّكَ الْأَعْلَى »   نازل شد ، رسول اللّه صلّى اللّه عليه و آله فرمود : آن را در سجده‌هايتان بخوانيد .\r\n\r\n\r\n","description":"","footnote":"\r\n( 1 ) . همان ، ج 10 ، ص 852 .\r\n( 2 ) . قرب الاسناد ، ص 256 ، حديث 1246 .\r\n( 3 ) . علّت آن كه بعضى از سوره‌ها را نقل نكرده‌ايم اين است كه مشتمل بر آياتى نيستند كه به حوادث تاريخى اشاره كرده باشند .\r\n","page_name":" 379 ","page_number":379},
  {"content":"\r\n\r\n( 1 ) همچنين در الدّر المنثور از احمد و ابى داود و ابن ماجه و ابن منذر و ابن مردويه از عقبه از رسول الله صلّى اللّه عليه و آله آن را نقل كرده است . « 1 »\r\nتمام خبر اين گونه است : وقتى كه  « فَسَبِّحْ بِاسْمِ رَبِّكَ الْعَظِيمِ »  « 2 » در سورهء واقعه نازل شد ، رسول الله صلّى اللّه عليه و آله فرمود : آن را در ركوعتان قرار دهيد . سوره واقعه چهل و ششمين سورهء قرآن است و همين دلالت مىكند بر اين كه نمازى كه در ابتدا تشريع شده بود ، تنها سجده داشت و بدون ركوع بوده و بعد از آن ركوع هم تشريع شد .\r\n( 2 ) ابن شهر آشوب در مناقب از تفسير قطّان از ابن مسعود نقل كرده است كه على عليه السّلام از رسول الله صلّى اللّه عليه و آله سؤال كرد : در سجدهء نماز چه چيزى را بگويم ؟ پس   « سَبِّحِ اسْمَ رَبِّكَ الْأَعْلَى »   نازل شد و آنگاه سؤال كرد چه چيزى در ركوع بگويم ؟  « فَسَبِّحْ بِاسْمِ رَبِّكَ الْعَظِيمِ »  نازل شد و آن حضرت اوّلين كسى بود كه اين ذكرها را در ركوع و سجود گفت . « 3 »\r\n( 3 )\r\n\r\nسورهء دهم : الضحى\r\nدهمين يا يازدهمين سورهء قرآن است كه نازل شده است . در تفسير قمى ، سبب نزول آن به نقل از ابى الجارود ، از امام باقر عليه السّلام در مورد قول خداوند متعال كه مىفرمايد :  « ما وَدَّعَكَ رَبُّكَ وَ ما قَلى »  خدايت تو را رها نكرده و از تو كراهتى ندارد ؛ روايت شده است كه فرمود : اولين سوره‌اى كه نازل شد :   « اقْرَأْ بِاسْمِ رَبِّكَ الَّذِي خَلَقَ »   بود ، سپس مدتى بر رسول الله چيزى نازل نشد به طورى كه خديجه گفت : شايد كه خدا تو را رها كرده است و ديگر چيزى را بر تو نازل نمىكند . پس خداوند تبارك و تعالى نازل كرد :  « ما وَدَّعَكَ رَبُّكَ وَ ما قَلى »  « 4 » و اين اقتضا مىكند كه سورهء الضحى دومين سوره باشد نه دهمين .\r\n( 4 ) گفته‌اند كه يهوديان از رسول اللّه صلّى اللّه عليه و آله در مورد ذى القرنين و اصحاب كهف و روح سؤال كردند . آن حضرت فرمود : فردا به شما جواب خواهم داد ، ولى نگفت : ان شاء اللّه . براى همين مدتى بر او وحى نشد و به دنبال آن به خاطر شماتت‌هاى دشمنان ، بسيار غمگين شد . پس از آن اين سوره نازل شد تا باعث آرامش قلبش باشد « 5 » ؛ و اين اقتضا مىكند كه اين سوره ، مدنى باشد\r\n\r\n\r\n","description":"","footnote":"\r\n( 1 ) . الميزان ، ج 20 ، ص 270 .\r\n( 2 ) . الواقعة ( 56 ) ، 74 .\r\n( 3 ) . مناقب آل ابى طالب ، ج 2 ، ص 22 .\r\n( 4 ) . تفسير قمى ، ج 2 ، ص 428 .\r\n( 5 ) . مجمع البيان ، ج 10 ، ص 764 .\r\n","page_name":" 380 ","page_number":380},
  {"content":"\r\n\r\nو پس از هجرت و با حضور يهود نازل شده باشد و بعد از هشتادمين سوره‌هاى قرآن باشد ، نه اين كه دهمين سورهء مكى باشد .\r\n( 1 ) از ابن عباس نقل شده كه گفت : پانزده روز هيچ گونه وحى بر رسول اكرم صلّى اللّه عليه و آله نازل نشد و مشركان در اين باره گفتند : گويى كه خدايش او را رها كرده است و اگر كارهاى او از سوى خدا مىبود ، هرآينه وحى مستمر مىماند . « 1 »\r\nگفته شده كه سنگى به دست رسول الله صلّى اللّه عليه و آله اصابت كرد او خطاب به آن فرمود :\r\n هل انت إلّا اصبع زميت * و فى سبيل الله ما لقيت \r\nمگر تو چيزى جز يك انگشت كوچك هستى كه اصابت‌شده‌اى و آنچه ديده‌اى در راه خدا بوده است . رسول اللّه صلّى اللّه عليه و آله دو يا سه شب صبر كرد و بازهم وحى نازل نشد . پس ام جميل دختر حرب و همسر ابو لهب گفت : اى محمد ! آيا نمىبينى كه شيطانت تو را رها كرده است و نزديك به دو يا سه شب است كه او را در اطراف تو نمىبينم ! پس از آن اين سوره نازل شد . « 2 »\r\nخبر ابن عباس هيچ منافاتى با خبر اخير ندارد مگر در تعداد ايامى كه وحى نازل نشده است . شايد امّ جميل سبب شايع شدن اين امر در ميان مشركين بوده است و لذا او حمّالة الحطب بوده است .\r\nاما مدت مذكور در خبر ام جميل ؛ دو يا سه شب است و گويى كه وحى قبل از آن به طور مستمر و در هر شبانه روز نازل مىشده است و اين چيزى است كه از آن حضرت شنيده و نقل نشده است . پس قول راجح ، همان مدتى است كه ابن عباس ذكر مىكند و مىگويد : پانزده روز يا مقاتل مىگويد : چهل روز . « 3 »\r\n( 2 ) لكن از برقى با سندى از مردى از اهل بصره نقل شده است كه : حسين بن على عليه السّلام را ديدم كه مشغول طواف است ، از او دربارهء قول خداوند متعال :  « وَ أَمَّا بِنِعْمَةِ رَبِّكَ فَحَدِّثْ »  « 4 » سؤال كردم . فرمود : او مأمور شده است كه از نعمت دين كه خداوند به او عنايت كرده ، صحبت كند . « 5 »\r\n( 3 ) قمى در معناى آيه مىنويسد : منظور همان چيزهايى است كه بر وى نازل شده و بدان\r\n\r\n\r\n","description":"","footnote":"\r\n( 1 ) . همان .\r\n( 2 ) . همان .\r\n( 3 ) . همان .\r\n( 4 ) . ضحى ( 93 ) ، 11 .\r\n( 5 ) . تفسير برهان ، ج 4 ، ص 474 .\r\n","page_name":" 381 ","page_number":381},
  {"content":"\r\n\r\nمأمور شده است . « 1 » طبرسى از مجاهد و زجّاج نقل مىكند : يعنى تبليغ كن بدان چه كه براى آن فرستاده شده‌اى و صحبت كن دربارهء نبوّتى كه خدا به تو عنايت فرموده است ، و آن بزرگ‌ترين نعمت‌ها است . از كلبى ( هشام بن محمد متوفاى 206 ) نقل شده است كه گفت :\r\nمنظور از نعمت همان قرآن است ؛ زيرا قرآن بزرگ‌ترين نعمتى است كه خداوند آن را عنايت فرموده است ، لذا به او امر كرده كه آن را قرائت كند . « 2 »\r\n( 1 ) ابن اسحاق مىنويسد : مدتى نزول وحى بر رسول الله صلّى اللّه عليه و آله قطع شد به طورى كه آن حضرت در سختى افتاد و غمگين شد ، پس جبرئيل سورهء و الضحى را بر وى نازل كرد كه خدايش براى او قسم مىخورد كه اوست كه پيامبرش را اكرام كرده است و او را وانگذارده و رها نكرده است و مىگويد : خدايت عهده كرده كه تو را ترك نكند و از زمانى كه تو را دوست داشته ، بر تو غضبناك نشده است و آنچه كه در نزد خودم براى تو در نظر گرفته‌ام ، بهتر از چيزهايى است كه در دنيا است .  « وَ لَسَوْفَ يُعْطِيكَ رَبُّكَ فَتَرْضى »  ؛ و به زودى خدايت آن قدر به تو نعمت عطا خواهد كرد تا راضى شوى ؛ از پيروزى و غلبه در دنيا و ثواب آخرت .\r\n( 2 ) سپس خداوند ، كرامت‌هاى خويش را در دنيا و منت‌هايى كه بر سرش گذاشته است و او را از يتيمى و گمراهى نجات داده يادآور مىشود و متذكر مىشود كه خداوند با رحمت واسعهء خويش او را از تمام مهلكه‌ها نجات داده است . . .  « وَ أَمَّا بِنِعْمَةِ رَبِّكَ فَحَدِّثْ »  ؛ يعنى آنچه را كه از سوى خداوند به تو عنايت شده است كه نبوّت يكى از آنها است ، يادآورى كن و مردم را به سوى آن بخوان . پس رسول الله صلّى اللّه عليه و آله نعمت خداوند بر خود و مردم را كه همان نبوّت باشد به طور سرّى به كسانى كه بدان‌ها اطمينان داشت ، يادآورى مىكرد . « 3 »\r\nسپس مىگويد : پس از آن كه مردم بسيارى اسلام آوردند و دعوت اسلام در همه جا منتشر شد ، خداوند به او فرمود :  « فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ . »  با صداى بلند پيام‌هاى خويش را ابلاغ كن و از مشركان روى برگردان .\r\n( 3 ) پس به رسول الله صلّى اللّه عليه و آله دستور داد كه دعوت را آشكار كند و مردم را به سوى آن دعوت نمايد و بر طبق آنچه كه به من رسيده است ، نبىّ اكرم صلّى اللّه عليه و آله حدود سه سال دعوت خويش را\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 428 .\r\n( 2 ) . مجمع البيان ، ج 10 ، ص 768 .\r\n( 3 ) . سيرهء ابن اسحاق ، ج 1 ، ص 257 - 259 .\r\n","page_name":" 382 ","page_number":382},
  {"content":"\r\n\r\nمخفى نگاه داشت . در اين مدت ، وقتى كه اصحابش مىخواستند نماز بخوانند به دره‌هاى اطراف مكه مىرفتند و نماز خويش را از چشم مردم پنهان نگاه مىداشتند . در اين اوضاع و احوال روزى رسول الله صلّى اللّه عليه و آله به همراه اصحابش در يكى از دره‌هاى مكه مشغول نماز بود كه در اين حال گروهى از قريشيان آنها را ديدند و آنها را به خاطر اين كار مورد ملامت قرار دادند . « 1 »\r\n( 1 ) گويى همين حادثه باعث شد كه دعوت عمومى اعلان شود ؛ اما قبل از آن حضرت محمد صلّى اللّه عليه و آله دعوت پيامبرى خويش را تنها براى كسى كه به او اطمينان داشت ، بازگو مىكرد . در اين صورت ام جميل چگونه از اين مطلب آگاه شد و آن را به اطلاع مشركين رساند و همهء آنها آگاه شدند كه وحى از او قطع شده است ؟ ! ممكن است از اين قضيه از همان راهى كه ابن اسحاق رفته است ، خلاص شويم ، يعنى چيزى در اين مورد نگوييم . او گفته است : سپس براى مدتى وحى قطع شد و اين مدت بر او بسيار سخت گذشت و او را اندوهگين ساخت تا اين كه جبرئيل سورهء الضحى را بر او نازل كرد .\r\n( 2 ) وى نگفته است كه چه چيزى از قرآن قبل از آن نازل شده بود و حتى آيات نازل شده در ابتداى بعثت را ذكر نكرده ، لكن بعد از آن كه گفته است : ابتداى نزول در ماه رمضان بوده ، ادامه داده است كه : سپس وحى بر آن حضرت صلّى اللّه عليه و آله نازل شد در حالى كه او به خدا ايمان داشت و آنچه را كه از سوى خدا نازل مىشد ، تصديق مىكرد و آن را قبول مىكرد و براى مردم بيان مىنمود كه همين باعث رضايت عده‌اى از مردم و خشم و غضب عده‌اى ديگر مىشد . . . پس براى ابلاغ دستور الهى ، متحمّل آزار و اذيت‌هاى فراوان شد . « 2 » بعد ادامه مىدهد : سپس مدتى نزول وحى قطع شد . . .\r\n( 3 ) پس اگر نبوت خويش را به صورت مخفيانه به كسانى كه به آنها اطمينان داشته ، اطلاع مىداده است كه آن هم پس از آيهء شريفهء :  « وَ أَمَّا بِنِعْمَةِ رَبِّكَ فَحَدِّثْ »  « 3 » بوده است ، در اين صورت چگونه افراد قومش اين را فهميدند و به واسطه همين مطلب او را مورد اذيت و آزار قرار دادند ؟ !\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 280 - 282 .\r\n( 2 ) . همان ، ص 257 .\r\n( 3 ) . همان ، ص 258 .\r\n","page_name":" 383 ","page_number":383},
  {"content":"\r\n\r\n( 1 )\r\n\r\nسورهء دوازدهم : الشرح\r\nاين سوره ، اگر نگوييم كه با « الضحى » يكى است ، چنان كه فخر رازى از طاووس بن كيسان و عمر بن عبد العزيز اين مطلب را نقل كرده است و در بعضى از اخبار ائمهء اطهار « 1 » عليه السّلام هم بدان اشاره شده است و بعضى از فقهاى ما هم بدان فتوا داده‌اند ؛ بلافاصله پس از آن نازل شده است . « 2 »\r\nدر معناى « وزر » در قول خداى متعال :  « وَ وَضَعْنا عَنْكَ وِزْرَكَ »  ؛ و بار سنگينى كه مىخواست پشتت را بشكند ، از دوش تو كنار گذاشتيم ، اختلاف كرده‌اند و به نظر من با توجه به قرينهء وحدت سياق اين دو سوره ، مقصود از « وزر » ، همان مشكلى بوده است كه در اثر انقطاع وحى به وجود آمده بود و اين همان « عسرى » بوده است كه آن را متحمّل مىشده است و « يسر » بعد از تجديد نزول وحى حاصل شده است و در آن روز كه از اين همّ و غمّ فارغ شده است ، بايد كه از نعمت خداوند كه به وى عنايت شده كه همان نبوّت است - صبحت كند :   « فَإِذا فَرَغْتَ فَانْصَبْ وَ إِلى رَبِّكَ فَارْغَبْ »   ؛ پس هنگامى كه از كار مهمى فارغ شدى به مهم ديگرى بپرداز و به سوى پروردگارت دل سپار .\r\n( 2 ) صاحب كتاب نظم در تفسير اين سوره مىگويد : خداوند پيامبرش را مبعوث كرد ، در حالى كه او كم ياور و سبك بال بود و قريش به همين خاطر او را ملامت مىكردند و مىگفتند :\r\nاگر منظورت از اين حرف و كارها اين است كه ثروتمند شوى ، ما آن قدر مال براى تو جمع‌آورى مىكنيم كه از ثروتمندترين افراد مكه شوى .\r\nنبىّ اكرم صلّى اللّه عليه و آله در اين باره فكر كرد و احتمال داد كه قوم او به خاطر فقرش او را تكذيب مىكنند . براى همين ، خداوند به او وعدهء غنا و بىنيازى داد تا بدين وسيله او را دلدارى دهد و از غم‌ها برهاند ؛ لذا فرمود :  « إِنَّ مَعَ الْعُسْرِ يُسْراً »  ؛ همانا با هر سختى آسايشى است . يعنى اى پيامبر ! در حالى كه مبتلا به فقر و ندارى هستى ، سخنان كفار تو را ناراحت و نااميد نكند ، زيرا در همين دنيا با هر سختى آسايشى در پى بىآن است .\r\nسپس خداوند به وعدهء خويش عمل مىكرد و پيامبر هنوز از دنيا نرفته بود كه حجاز و تمام روستاهاى آن و تمام سرزمين يمن را فتح كرد و گاهى دويست شتر را به يك نفر مىبخشيد و هر ساله هديه‌هايى را به ديگران مىداد و براى خانواده‌اش آذوقهء يك‌ساله را تهيه مىكرد . « 3 »\r\n\r\n\r\n","description":"","footnote":"\r\n( 1 ) . الميزان ( 20 ) ، ص 365 .\r\n( 2 ) . محقق حلّى در شرايع و معتبر .\r\n( 3 ) . مجمع البيان ، ج 10 ، ص 815 .\r\n","page_name":" 384 ","page_number":384},
  {"content":"\r\n\r\nپس مگر در ميان نزول الضحى و الشرح از آن حضرت دربارهء نعمت نبوّت ، سخنى وجود داشته كه همين مشركان را به پيشنهاد مال فراوان به آن حضرت تحريض كرده باشد تا از دعوت خويش دست بردارد ؟ !\r\n( 1 )\r\n\r\nسورهء سيزدهم : العصر\r\nطبرسى مىگويد : گفته شده كه مراد از انسان ، وليد بن مغيره و ابو جهل مىباشند . « 1 » سيوطى قولى را به ابن عباس نسبت داده كه مىگويد مراد ، ابو جهل است « 2 » ؛ بنابراين قول خداوند متعال :  « وَ تَواصَوْا بِالْحَقِّ وَ تَواصَوْا بِالصَّبْرِ »  ؛ و همديگر را به حق و صبر وصيت مىكنند ؛ تعريض به يكى يا هر دوتاى آنها دارد ؛ زيرا آنها نيز يكديگر را به باطل و صبر در مقابله با حق توصيه مىكردند . اين معنا نيز اقتضاى اعلان را مىكند ، چنان كه اطلاق قول خداوند :  « إِلَّا الَّذِينَ آمَنُوا وَ عَمِلُوا الصَّالِحاتِ » *  ؛ الّا كسانى كه ايمان آورده‌اند و عمل صالح انجام داده‌اند ، نيز اقتضاى اعلان را دارد نه كتمان .\r\n( 2 )\r\n\r\nسورهء چهاردهم : العاديات\r\nطبرسى در مجمع البيان به صورت مرسل و قبل از او طبرى در تفسيرش با استناد به سعيد بن جبير از ابن عباس روايت مىكند كه گفت : هنگامى كه در حجر اسماعيل نشسته بودم ، مردى پيش آمد و از   وَ الْعادِياتِ ضَبْحاً   ؛ سوگند به اسبان دوندهء دم‌زننده ، سؤال كرد . من گفتم : منظور اسب‌ها هستند به هنگامى كه در راه خدا مىتازند و سپس شب فرا مىرسد و غذايشان را تهيه مىكنند و آتش برمىافزوزند .\r\n( 3 ) پس اين مرد از من جدا شد و نزد على بن ابى طالب كه زير سقاخانهء زمزم نشسته بود رفت و از او دربارهء   وَ الْعادِياتِ ضَبْحاً   ؛ سؤال كرد . على عليه السّلام فرمود : تا كنون از شخص ديگرى اين را سؤال كرده‌اى ؟ گفت : بله ، از ابن عباس سؤال كردم كه جواب داد : منظور اسب‌هايى هستند كه در راه خدا مىتازند . حضرت فرمود : پس برو و او را بخوان . پس هنگامى كه به نزدش رسيدم به من فرمود : بدون علم فتوا و جواب مىدهى ؛ به خدا قسم اگر منظور جنگ اول اسلام ، يعنى\r\n\r\n\r\n","description":"","footnote":"\r\n( 1 ) . همان ، ص 815 .\r\n( 2 ) . الدر المنثور ، ج 6 ، ص 391 .\r\n","page_name":" 385 ","page_number":385},
  {"content":"\r\n\r\nبدر مراد آيه باشد كه ما فقط دو اسب در اختيار داشتيم : اسب زبير و اسب مقداد بن اسود ، در اين حال چگونه منظور از العاديات اسب‌هاى فراوان باشد ؟ ! بلكه مراد از العاديات ضبحا شترهايى هستند كه از عرفه به سوى مزدلفه و از مزدلفه به سوى منى مىروند .\r\n( 1 ) ابن عباس گفت : لذا از سخن خودم روىگردان شدم و به آنچه كه على عليه السّلام گفت : بازگشتم « 1 » ؛ بنابراين آنچه كه از مقاتل « 2 » و از او بنابر رأى اوّل « 3 » روايت شده ، صحيح نيست و آنچه كه در تفسير قمى كه در طريقش ضعيفانى مثل حسن بن على بطائنى « 4 » قرار دارند ، مقبول نمىباشد و آنچه را كه طبرسى در مجمع البيان نقل كرده مستلزم مدنى بودن سوره مىباشد و اينها اخبار متعارضى هستند كه تعارض و اختلاف ظاهرى دارند . « 5 »\r\nاگر در اينجا بخواهيم در مورد سوره‌هاى اوليهء مكى تحقيق كنيم و در آياتى كه به حوادث آن روزگار اشاره مىكند ، تأمل نماييم در اين صورت بر طبق خبر ابن عباس از على عليه السّلام ، شايد كه نزول اين سوره در ايام افاضهء در حج كه در اولين موسم بعد از بعثت و نزول قرآن پيش آمده بود ، نازل شده باشد كه در آن ضمنا اشاره‌اى هم به قبول اصول مناسك حج شده است .\r\n( 2 )\r\n\r\nسورهء پانزدهم : الكوثر\r\nقمى در تفسير كوثر مىنويسد : نهرى است در بهشت كه خداوند به حضرت محمد در مقابل فرزندش ابراهيم عطا فرموده است و در جاهليت ، اگر مردى فرزند پسر نداشت ، ابتر ناميده مىشد . روزى رسول الله صلّى اللّه عليه و آله وارد مسجد شد و عمرو بن عاص و حكم بن ابى العاص در آنجا بودند . عمرو به او گفت : اى ابو أبتر . سپس عمرو گفت : من با محمد دشمنى و بغض و كينه دارم ! پس خداوند اين سوره را بر رسولش نازل كرد . « 6 »\r\n( 3 ) علّامهء طباطبائى در الميزان اين را نقل كرده و دربارهء آن فرموده است : اين خبر علاوه بر\r\n\r\n\r\n","description":"","footnote":"\r\n( 1 ) . مجمع البيان ، ج 10 ، ص 803 و جامع البيان ، ج 30 ، ص 177 و الدر المنثور ، ج 6 ، ص 383 .\r\n( 2 ) . مجمع البيان ، ج 10 ، ص 802 .\r\n( 3 ) . الدر المنثور ، ج 6 ، ص 383 .\r\n( 4 ) . تفسير قمى ، ج 2 ، ص 434 - 438 .\r\n( 5 ) . التمهيد ، ج 1 ، ص 128 و اخبار مربوط به نزول آن در مدينه در غزوهء ذات السلاسل خواهد آمد .\r\n( 6 ) . تفسير قمى ، ج 2 ، ص 443 .\r\n","page_name":" 386 ","page_number":386},
  {"content":"\r\n\r\nآن كه مرسل و مضمر است ، با ساير روايات هم تعارض دارد . « 1 » ايشان ديگر اشكالى بر ضعف متن خبر در نام فرزند مردهء پيغمبر نگرفته كه او نام ابراهيم را آورده كه فرزند ماريهء قبطى است كه پس از هجرت در مدينه وفات يافت ، در حالى كه پس از آن معناى ابتر در جاهليت را يادآور شده ؛ و سپس ورود پيامبر به مسجد در حالى كه عمرو عاص در آن بود را آورده است ، با اين كه چنين مسجدى جز مسجد الحرام در مكه نخواهد بود . وانگهى گويد كه او به پيغمبر گفت : اى ابو ابتر ! در حالى كه خود او ابتر بود نه ابو ابتر ! با اين وصف تا چه حد اين متن سست است ؟ !\r\n( 1 ) دولابى از الذرية الطاهره با سندى از جابر جعفى از حضرت باقر عليه السّلام نقل مىكند كه فرمود :\r\nقاسم فرزند رسول اللّه صلّى اللّه عليه و آله به سنّى رسيده بود كه مىتوانست بر چارپا سوار شود و با شتر به مسافرت برود . پس از آن كه خداوند روحش را قبض كرد ، عاص بن وائل سهمى گفت : محمد از جانب فرزندش أبتر گرديد و آنگاه خداوند اين آيات را نازل كرد :   « إِنَّا أَعْطَيْناكَ الْكَوْثَرَ »   ؛ نكويىهاى بسيارت بخشيده‌ايم ، كه عوض مصيبت فرزندت قاسم باشد   « فَصَلِّ لِرَبِّكَ وَ انْحَرْ إِنَّ شانِئَكَ هُوَ الْأَبْتَرُ »   ؛ پس براى پروردگارت نمازگزار و قربانى كن ؛ بدون شك دشمنت ابتر است .\r\n( 2 ) اما طبرسى از ابن عباس روايت كرده است كه عبد الله بن محمد صلّى اللّه عليه و آله از همسرش خديجه وفات كرد و عرب‌ها به كسى كه فرزند پسر نداشت أبتر مىگفتند . روزى عاص بن وائل سهمى در كنار در بنى سهم با رسول الله صلّى اللّه عليه و آله برخورد كرد ، در حالى كه رسول اللّه صلّى اللّه عليه و آله مىخواست از مسجد خارج شود . آنها با هم به صبحت پرداختند و در همين جا عده‌اى از بزرگان قريش در مسجد نشسته بودند . هنگامى كه عاص به نزد آنها آمد از او سؤال كردند : با چه كسى صحبت مىكرد ؟ ! گفت : با آن مرد أبتر و پس از آن قريش او را أبتر مىناميدند . « 2 »\r\n( 3 ) مختصر اين خبر در الدر المنثور به اين صورت آمده است : عبد الله فوت كرد و عاص بن وائل سهمى گفت : هرآينه نسل او قطع شده است ، پس او أبتر است و خداوند اين را نازل كرد :\r\n « إِنَّ شانِئَكَ هُوَ الْأَبْتَرُ »  « 3 » ؛ بدون شك دشمنت ابتر است .\r\n( 4 ) لكن او از امام صادق عليه السّلام روايت كرده است كه فرمود : هنگامى كه « قاسم » فرزند\r\n\r\n\r\n","description":"","footnote":"\r\n( 1 ) . الميزان ، ج 20 ، ص 373 .\r\n( 2 ) . مجمع البيان ، ج 10 ، ص 836 .\r\n( 3 ) . الدر المنثور ، ج 6 ، ص 401 ، سورهء كوثر .\r\n","page_name":" 387 ","page_number":387},
  {"content":"\r\n\r\nرسول اللّه صلّى اللّه عليه و آله در مكه وفات كرد ، رسول اللّه صلّى اللّه عليه و آله كه از تشييع جنازهء فرزندش بازمىگشت با عاص بن وائل و فرزندش عمرو برخورد كرد . هنگامى كه عمرو رسول الله صلّى اللّه عليه و آله را ديد ، گفت :\r\nمن از او بدم مىآيد ! پس عاص بن وائل گفت : اهميّتى ندارد او أبتر گرديده است ، و خداوند هم نازل كرد :  « إِنَّ شانِئَكَ هُوَ الْأَبْتَرُ »  « 1 » ؛ بدون شك دشمنت ابتر است .\r\n( 1 ) تفاوت اين خبر با آنچه گذشت در اين است كه اسم عمرو بن عاص را آورده و گفته است :\r\nاو كسى بوده است كه از پيامبر صلّى اللّه عليه و آله بدش مىآمده است ، اگر چه پدرش عاص اين لقب را به نبى اكرم صلّى اللّه عليه و آله نسبت داده است . آنچه را هم كه طبرسى در الاحتجاج از حسن بن على عليه السّلام نقل كرده است ، اين خبر را تأييد مىكند : حسن بن على عليه السّلام در سخنانى كه عمرو بن عاص را مورد خطاب قرار داده بود به وى فرمود : سپس اظهار وجود كردى و در سخنانت گفتى كه من از محمد بدم مىآيد و عاص بن وائل ( امام مجتبى نفرمود : پدرت ؛ زيرا مادرش زناكار بوده است ) گفت : محمد مردى أبتر است و فرزند پسرى ندارد و اگر بميرد نسلش منقطع مىشود و پس از آن خداوند فرمود :  « إِنَّ شانِئَكَ هُوَ الْأَبْتَرُ »  « 2 » ؛ بدون شك دشمنت ابتر است .\r\n( 2 ) پس دو خبر اوّل از ابن عباس گفتند كه عاص بن وائل ، پدر عمرو بن عاص ، لقب أبتر را به نبى اكرم صلّى اللّه عليه و آله نسبت داد و نگفتند كه چه كسى اظهار كرد كه از محمد صلّى اللّه عليه و آله بدش مىآيد . و دو خبر ديگر از امام صادق و امام حسن مجتبى عليهما السّلام اين مطلب را ذكر كرده‌اند ، پس منافاتى بين آنها نيست . شايد ابن عباس با عمرو بن عاص سازش كرده و يا از او ترسيده است و براى همين به ذكر نام پدرش اكتفا كرده است .\r\nچنان كه سدّى نيز به همين صورت خبر را نقل كرده و گفته است : قريش به مردى كه پسرش وفات مىكرد مىگفتند : فلانى أبتر شد ؛ يعنى تنها شد ! و هنگامى كه تنها پسر نبى اكرم صلّى اللّه عليه و آله وفات كرد ، عاص بن وائل گفت : اين مرد أبتر شد . « 3 »\r\n( 3 ) ابن اسحاق نيز همين كار را كرده و گفته است : برايم نقل شده است كه وقتى عده‌اى دربارهء رسول الله صلّى اللّه عليه و آله صحبت كردند ، عاص بن وائل سهمى گفت : رهايش كنيد . او مردى أبتر است كه فرزندى ندارد و اگر بميرد نامش به فراموشى سپرده مىشود و از دست او راحت مىشويد .\r\n\r\n\r\n","description":"","footnote":"\r\n( 1 ) . همان .\r\n( 2 ) . الاحتجاج ، ج 1 ، ص 411 .\r\n( 3 ) . الميزان ، ج 20 ، ص 372 .\r\n","page_name":" 388 ","page_number":388},
  {"content":"\r\n\r\nپس خداوند :   « إِنَّا أَعْطَيْناكَ الْكَوْثَرَ »   را نازل نمود ؛ يعنى چيزى را به تو عنايت كرديم كه از دنيا و آنچه در آن است ، بهتر است . « 1 »\r\nو چيزى كه سوره بدان اشاره مىكند و اخبار تاريخى و تفسيرى هم بر آن دلالت مىكنند ، اين است كه اين قضيه پس از اعلان بوده است نه در دوران كتمان : و تظاهر به دشمنى و خشم و غضب عليه آن حضرت گوياى همين مطلب است .\r\n( 1 )\r\n\r\nسورهء شانزدهم : التكاثر\r\nطبرسى از مقاتل و كلبى روايت كرده است كه گفتند : اين سوره در مورد دو طائفه از قريش ، يعنى بنى عبد مناف بن قصى و بنى سهم بن عمرو نازل شده است . آنها به تفاخر در مقابل همديگر پرداختند و اشرف خويش را بر شمردند . در اين حال تعداد اشراف بنى عبد مناف بيشتر بود و براى همين گفتند كه أشراف مرده را هم مىشماريم . براى همين به كنار قبرها رفتند و آنها را شمردند و دائما مىگفتند : اين قبر فلان شخص است و آن قبر فلانى است و . . . پس از شمارش ، تعداد اشراف بنى سهم بيشتر شد « 2 » ؛ چون آنها در جاهليّت ، اكثريت و برترى داشتند و به همين مناسبت سورهء تكاثر نازل شد . در اين صورت مطالبى شبيه اين كه در مورد انصار يا يهود گفته شده است كه اقتضا مىكند تا سوره مدنى باشد ، صحيح نيست . البته نبايد نقش معاويه و بنى اميه و بنى مروان و عموم قريش را فراموش كنيم كه با انصار دشمنى و عداوت ديرينه داشتند و همين باعث مىشد كه هر نوع ذم و سرزنش قرآنى در مورد خويش را متوجه ديگران و به خصوص انصار كنند .\r\n( 2 )\r\n\r\nسورهء هفدهم : الماعون\r\nطبرسى از ابن جريح نقل مىكند كه گفت : اين سوره در مذمت ابو سفيان بن حرب نازل شده\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 2 ، ص 34 و نگاه كنيد به الميزان ، ج 20 ، ص 370 در معناى كوثر . بنابر آنچه گذشت :\r\nطبرسى در احتجاج از امام حسن مجتبى عليه السّلام و دولابى در الذرية الطاهره از امام باقر عليه السّلام و سيوطى در درّ المنثور از امام صادق عليه السّلام نقل نموده‌اند : ابتر خوانده شدن پيغمبر اكرم به مناسبت فوت قاسم بوده و او در سنّ راه رفتن ، بلكه شتر سوار شدن يعنى حدود ده سالگى بوده است . در برابر اين نقل ، تنها خبر ابن عباس است كه طبرسى در مجمع البيان و مختصر آن را سيوطى آورده كه : فرزند فوت‌شدهء پيغمبر عبد الله بوده است ، و ابن عباس در آن زمان نبوده و واسطهء خبر خود را نگفته است ، پس اين خبر در حدّ معارضهء با آن خبر سابق نيست .\r\n( 2 ) . مجمع البيان ، ج 10 ، ص 811 .\r\n","page_name":" 389 ","page_number":389},
  {"content":"\r\n\r\nاست . وى هر هفته دو گوسفند را ذبح مىكرد و در اين ميان ، كودك يتيمى پيش او آمد و مقدارى گوشت درخواست كرد ، امّا ابو سفيان او را با عصايش از آنجا دور كرد . از السّدى و مقاتل بن حيان نقل شده كه گفتند : اين سوره در ذمّ وليد بن مغيرة نازل شده است و كلبى مىگويد : در ذم عاص بن وائل سهمى نازل شده است . از عطا به نقل از ابن عباس نقل شده كه اين سوره در ذم مردى از منافقين نازل شده است . « 1 » به نظر مىرسد كه عطا براى نقل اين روايت عطايايى از بنى اميه دريافت كرده و يا فشارى از وزراى بنى اميه كه از بنى سهم بوده‌اند ، بر او وارد شده است ، تا يك مذمّت قرآنى را از آنها دور ساخته و متوجه مردى منافق در مدينه كند .\r\nآيهء     « فَوَيْلٌ لِلْمُصَلِّينَ الَّذِينَ هُمْ عَنْ صَلاتِهِمْ ساهُونَ الَّذِينَ هُمْ يُراؤُنَ وَ يَمْنَعُونَ الْماعُونَ »     « 2 » ؛ واى به حال نمازگزاران ، نمازگزارانى كه دل از ياد خدا غافل دارند و به ريا و خودنمايى مىپردازند و از احسان به فقيران جلوگيرى مىكنند ؛ اشاره به اين مطلب دارد كه نمازگزاران رياكارى هم در ميان تازه مسلمانان بوده‌اند . آيا اين با قول ابن اسحاق قابل جمع است در آنجا كه مىگويد : آنها قبل از اعلان دعوت ، هنگامى كه مىخواستند نماز بخوانند به درّه‌هاى اطراف مكّه مىرفتند و مخفيانه در آنجا نماز مىگذاردند ؟ آنان مىخواستند براى چه كسى ريا كنند ؟\r\n( 1 )\r\n\r\nسورهء هيجدهم : الكافرون\r\nمرحوم طبرسى مىنويسد : گروهى از قريش كه امية بن خلف و عاص بن سعيد و عتبة بن ربيعه و وليد بن مغيره در ميان آنها بودند ، نزد رسول الله صلّى اللّه عليه و آله آمدند و با اعتراض به آن حضرت گفتند : اى محمد ! بيا كه ما آنچه را كه تو مىپرستى ، بپرستيم و تو آنچه را كه مىپرستيم ، بپرست . و ما و تو در اين امر مشترك باشيم . در اين صورت اگر آنچه را كه ما مىپرستيم بر حق باشد ، حظ و بهره‌ات را از آن برده‌اى و اگر آنچه را كه تو مىپرستى بر حق باشد ، ما حظ و بهرهء خويش را از آن برده‌ايم . پس از اين خداوند متعال اين سوره را نازل كرد :   « قُلْ يا أَيُّهَا الْكافِرُونَ . . . »   « 3 » بگو اى كافران . . .\r\n\r\n\r\n","description":"","footnote":"\r\n( 1 ) . مجمع البيان ، ج 10 ، ص 834 .\r\n( 2 ) . ماعون ( 107 ) ، 4 - 7 .\r\n( 3 ) . مجمع البيان ، ج 20 ، ص 840 .\r\n","page_name":" 390 ","page_number":390},
  {"content":"\r\n\r\n( 1 ) پس رسول الله صلّى اللّه عليه و آله به مسجد الحرام كه عده‌اى از بزرگان قريش در آنجا بودند رفت و بالاى سرشان ايستاد و اين سوره را تا آخر بر آنها خواند . پس از آن ، آنها از او مأيوس شدند و به اذيت و آزار او و اصحابش پرداختند . شيخ مفيد نيز خبرى نزديك به اين را از ميناء آورده است . « 1 »\r\nابن اسحاق در سيره‌اش مىنويسد : براى من نقل شده است كه وقتى رسول الله صلّى اللّه عليه و آله مشغول طواف بودند ، اسود بن مطلّب و وليد بن مغيره و اميّة بن خلف و عاص بن وائل سهمى كه از بزرگان اقوام خويش بودند در مقام اعتراض بر وى گفتند : اى محمد ! بيا كه ما آنچه را تو مىپرستى ، بپرستيم و تو هم آنچه را كه ما مىپرستيم ، بپرست و آنگاه ما و تو در اين امر مشترك گرديم . در اين صورت اگر آنچه را كه تو مىپرستى ، بهتر از آنچه باشد كه ما مىپرستيم ، ما حظ و بهرهء خويش را برده‌ايم و اگر آنچه را كه ما مىپرستيم ، بهتر از آنچه باشد كه تو مىپرستى ، در اين صورت ، حظ و بهرهء خويش را برده‌اى . پس خداوند اين آيات را نازل كرد :   « قُلْ يا أَيُّهَا الْكافِرُونَ »   « 2 »\r\n( 2 ) طبرسى با سندى از ابن عباس نقل مىكند : قريشىها به رسول الله صلّى اللّه عليه و آله وعده دادند كه مال زيادى را به وى بدهند تا از ثروتمندترين مردان مكه باشد و هر زنى را كه مىخواهد به ازدواجش درآورند و آنگاه به وى گفتند : اى محمد ! اين كارها را برايت انجام مىدهيم تا دست از سرزنش بت‌هايمان بردارى و از آنها به زشتى ياد نكنى . اگر قبول نكردى ما با تو مصالحه‌اى مىكنيم كه صلاح ما در آن است . رسول الله صلّى اللّه عليه و آله فرمود : آن چيست ؟ گفتند : تو يك سال الهه‌هاى ما : ( لات و عزّى ) را بپرست و آنگاه ما هم يك سال خداى تو را مىپرستيم ! نبىّ اكرم صلّى اللّه عليه و آله فرمود : بايد ببينم كه دستور خداى من چيست !\r\nپس وحى از لوح محفوظ نازل شد كه :    « قُلْ يا أَيُّهَا الْكافِرُونَ لا أَعْبُدُ ما تَعْبُدُونَ »    « 3 » ؛ بگو اى كافران ، من آنچه را كه شما مىپرستيد ، نمىپرستم .\r\n( 3 ) بنابراين ، اين ابتداى آزار و اذيت رسول اكرم صلّى اللّه عليه و آله و مسلمانان به وسيلهء مشركان بود و اين اقتضا مىكند كه اين پيشنهاد در دوران اعلان بوده است نه كتمان . و گويى كه اذيت و آزار ابو لهب و همسرش ويژه بوده است و لذا سورهء خاصى دربارهء آنها نازل شده است .\r\n\r\n\r\n","description":"","footnote":"\r\n( 1 ) . امالى مفيد ، ص 346 ، از ابن اسحاق و طبرى هم در تاريخ ، ج 2 ، ص 337 آن را نقل كرده است .\r\n( 2 ) . سيرهء ابن اسحاق ، ج 1 ، ص 388 .\r\n( 3 ) . تاريخ طبرى ، ج 2 ، ص 337 .\r\n","page_name":" 391 ","page_number":391},
  {"content":"\r\n\r\n( 1 )\r\n\r\nسوره‌هاى بيستم و بيست و يكم : معوّذتان\r\nقمى مىنويسد : پدرم از بكر بن محمد از امام صادق عليه السّلام روايت كرده است كه سبب نزول معوذتين اين بود كه رسول الله صلّى اللّه عليه و آله به تب شديدى مبتلا شد و جبرئيل معوّذتين را نازل كرد تا رسول الله صلّى اللّه عليه و آله به آنها پناه برد . « 1 »\r\n( 2 ) طبرسى از آن امام عليه السّلام نقل مىكند كه فرمود : جبرئيل نزد رسول الله صلّى اللّه عليه و آله كه بيمار شده بود ، آمد و معوذتين و   « قُلْ هُوَ اللَّهُ أَحَدٌ »   را بر او قرائت كرد و گفت : به نام خدا براى تو تعويذ آورده‌ام . خداوند تو را از هر دردى كه تو را اذيتت كند ، شفا مىدهد . اين سوره‌ها را بگير كه بر تو گوارا باشند . « 2 »\r\n( 3 ) همچنين از پدرش امام باقر عليه السّلام روايت كرده است كه فرمود : رسول الله صلّى اللّه عليه و آله از درد شديدى رنج مىبرد ؛ براى همين جبرئيل و ميكائيل نزد آن حضرت آمدند و جبرئيل در بالاى سرش و ميكائيل نزد پاهايش نشستند ، آنگاه جبرئيل او را با   « قُلْ أَعُوذُ بِرَبِّ الْفَلَقِ »   و ميكائيل او را با   « قُلْ أَعُوذُ بِرَبِّ النَّاسِ »   پناه دادند . « 3 »\r\n( 4 ) در كتاب طب الائمة از امام صادق روايت شده است كه جبرئيل نزد رسول الله صلّى اللّه عليه و آله آمد و گفت : فلان يهودى براى تو افسون كرده است و آنگاه جادو و موضع آن را براى او توصيف كرد . پيامبر صلّى اللّه عليه و آله على عليه السّلام را به دنبال آن فرستاد و او با توجه به اوصاف به چاهى رسيد و به جست و جوى افسون پرداخت ؛ ولى آن را پيدا نكرد . اما آن قدر تلاش كرد تا آن را يافت و نزد رسول اكرم صلّى اللّه عليه و آله آورد . اين جادو ظرف كوچكى بود كه داخل آن شاخه خشكى از درخت خرما و يك زه قرار داشت كه يازده گره خورده بود . جبرئيل معوذتين را نازل كرد و آن حضرت صلّى اللّه عليه و آله به على عليه السّلام دستور داد كه آن را بر زه بخواند . پس هر آيه‌اى كه خوانده مىشد ، يكى از گره‌ها باز مىشد تا اين كه تمام گره‌ها بازشد . بدين ترتيب خداوند جادويى را كه براى پيامبر صلّى اللّه عليه و آله درست شده بود ، فاش كرد و آن حضرت را عافيت عنايت فرمود . « 4 »\r\n( 5 ) قطب راوندى در كتاب الخرائج و الجرائح مىنويسد : زنى يهودى عليه پيامبر صلّى اللّه عليه و آله جادو درست كرده و گمان كرد كه افسونش بر پيامبر صلّى اللّه عليه و آله اثر مىكند ؛ اما خداوند نبىّ اكرم صلّى اللّه عليه و آله را از\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 450 .\r\n( 2 ) . مجمع البيان ، ج 1 ، ص 867 .\r\n( 3 ) . مجمع البيان ، ج 1 ، ص 867 .\r\n( 4 ) . طب الائمه ، ص 118 .\r\n","page_name":" 392 ","page_number":392},
  {"content":"\r\n\r\nاين جادو و اوصاف آن آگاه كرد . پيامبر صلّى اللّه عليه و آله شخصى را براى يافتن آن فرستاد و قاصد آن را به همان اوصافى كه فرموده بود يافت و حتى تعداد گره‌ها به همان مقدارى بود كه پيغمبر گفته بود و اگر شخصى آن را خودش معاينه مىكرد ، نمىتوانست آن قدر دقيق آن مشخصات را بيان كند . « 1 »\r\n( 1 ) شايد وى قول به اين كه ساحران يهودى بوده‌اند را از آنچه ابن جزى كلبى در التسهيل نقل كرده ، گرفته است . او مىنويسد : گفته شده است كه دختران « لبيدى » افسونگر بودند . آنها به همراه پدرشان عليه رسول الله صلّى اللّه عليه و آله جادو كردند و يازده گره برايش زدند . پس خداوند معوّذتين را نازل كرد كه يازده آيه و به تعداد گره‌ها بود و بدين ترتيب خداوند رسولش را شفا داد . « 2 »\r\n( 2 ) در خبرى ديگر ، راوى خواسته است كه اسم ساحر را حذف كند و تنها به توصيف او به يهودى اكتفا كرده و گفته است : يك نفر يهودى رسول اكرم صلّى اللّه عليه و آله را جادو كرد و آن حضرت به شدت مريض شد . پس جبرئيل معوذتين را نازل كرد و گفت : مردى از يهود تو را جادو كرده است و اين جادو در فلان چاه مىباشد . پس رسول الله صلّى اللّه عليه و آله على عليه السّلام را به دنبال آن فرستاد و به او امر كرد كه گره‌ها را باز كند و آيه را بخواند . پس آن حضرت آيه را مىخواند و گره را باز مىكرد تا اين كه نبىّ اكرم صلّى اللّه عليه و آله از بيمارى نجات يافت و گويى از قيد و بند رها شده بود . « 3 »\r\n( 3 ) بيهقى در دلائل النبوة اين روايت را به طور مفصل از طريق كلبى از صالح از ابن عباس از عايشه نقل كرده است ؛ وى مىگويد : يك غلام يهودى به نام لبيد بن اعصم به رسول الله صلّى اللّه عليه و آله خدمت مىكرد . اين شخص رسول اكرم صلّى اللّه عليه و آله را جادو كرد و آن حضرت دائما به سردرد مبتلا مىشد ؛ ولى علّت آن را نمىدانست . تا اين كه شبى خوابيده بود كه ديد دو فرشته آمدند ، يكى بالاى سرش و ديگرى پايين پايش نشستند . در اين حال اوّلى به دومى گفت : چه چيزى باعث سردردش شده است ؟ گفت : جادو . گفت : چه كسى ؟ گفت : لبيد بن أعصم . گفت : به چه چيزى ؟\r\nگفت : با شانه و مقدارى مو كه در ظرف تراشيده شده از شاخه‌هاى خرما نهاده و زير سرپوش سنگى چاه ذى اروان گذاشته است . فردا صبح آن روز رسول الله صلّى اللّه عليه و آله به همراه اصحابش به كنار آن چاه آمدند و مردى آن ظرف را بيرون آورد كه در آن شانهء رسول الله صلّى اللّه عليه و آله و مقدارى از موى سرش و مجسمه‌اى از موم كه شبيه رسول الله صلّى اللّه عليه و آله بود و در آن سوزن‌هايى فرو برده شده بود قرار داشت و همچنين در آن طرف زهى وجود داشت كه يازده گره بر آن زده شده بود .\r\n\r\n\r\n","description":"","footnote":"\r\n( 1 ) . الخرائج و الجرائح ، ج 1 ، ص 34 ، حديث 33 .\r\n( 2 ) . التسهيل ، ج 4 ، ص 225 .\r\n( 3 ) . الدر المنثور ، ج 6 ، ص 417 .\r\n","page_name":" 393 ","page_number":393},
  {"content":"\r\n\r\n( 1 ) پس جبرئيل معوذتين را نازل كرد و گفت : اى محمد !   « قُلْ أَعُوذُ بِرَبِّ الْفَلَقِ »   ؛ بگو به خداى شكافندهء صبح پناه مىبرم . و در اين حال گره‌اى بازشد ،  « مِنْ شَرِّ ما خَلَقَ »  و گرهء ديگرى بازشد تا اين كه از قرائت فارغ شد در اين حال تمام گره‌ها بازشده بود . هر سوزنى كه از آن موم خارج مىشد ، پيامبر احساس درد مىكرد و سپس از آن راحت مىشد . پس سؤال شد : اى رسول الله ، آيا يهودى را نمىكشى ؟ فرمود : خداوند عافيت را به من برگردانده است و عذاب خداوند كه در انتظار يهودى است بسيار شديدتر از قتل مىباشد . « 1 »\r\n( 2 ) گفته‌اند : ضعيف‌ترين طريق به ابن عباس همان طريق كلبى از ابى صالح از وى مىباشد . « 2 » و ابن عباس همه آن را از عايشه نقل كرده است ، اگر چه طبرسى سهوا گفته است : از ابن عباس و عايشه . « 3 »\r\nاما سؤال اين است كه عايشه چگونه نزول دو فرشته بر پيامبر صلّى اللّه عليه و آله را فهميد و آن را روايت كرد ؟\r\nجواب را در آنچه كه شيخان ( بخارى و مسلم ) در صحيح‌هاى خويش روايت كرده‌اند مىيابيم . آنها روايت كرده‌اند كه عايشه گفت : مردى از يهوديان بنى زريق به نام لبيد بن اعصم رسول الله صلّى اللّه عليه و آله را جادو كرد . به طورى كه او خيال مىكرد كارى را انجام مىدهد ، در حالى كه انجام نمىداد ! تا اين كه روزى يا شبى رسول الله صلّى اللّه عليه و آله بسيار دعا كرد و سپس فرمود : اى عايشه :\r\nدو مرد پيش من آمدند كه يكى بالاى سر و ديگرى پايين پايم نشستند . پس آن كه بالاى سرم نشسته بود به آن كه پايين پايم نشسته بود گفت : چه چيزى باعث سردرد اين مرد شده است ؟\r\nگفت : جادو . گفت : چه كسى ؟ گفت : لبيد بن اعصم . گفت : با چه چيزى ؟ گفت : با شانه و موهايش و ظرفى كه از چوب شاخهء درخت نخل نر تهيه شده است . گفت : اين جادو در كجاست ؟ گفت :\r\nدر چاه ذى اروان ( يا ذروان ) .\r\n( 3 ) عايشه گفت : پس رسول الله صلّى اللّه عليه و آله به همراه عده‌اى از اصحابش بدان جا رفت و پس از بازگشت گفت : اى عايشه ، به خدا قسم كه گويى آب آن ، ته‌ماندهء آب حنا بود و گويى كه نخل‌هاى آن شبيه سر ديو بود . پس گفتم : آن را بيرون نياوردى ؟ فرمود : نه ، اما خدا مرا شفا داد و مىترسيدم كه بيرون آوردن آن شرّى به مردم برساند ( ! ) سپس رسول الله صلّى اللّه عليه و آله دستور داد كه آن چاه را پر كنند . « 4 »\r\n\r\n\r\n","description":"","footnote":"\r\n( 1 ) . الدر المنثور ، ج 6 ، ص 417 .\r\n( 2 ) . الاتقان ، ج 2 ، ص 189 .\r\n( 3 ) . مجمع البيان ، ج 1 ، ص 865 .\r\n( 4 ) . صحيح بخارى ، ج 4 ، ص 148 و ج 7 ، ص 176 و مسلم ، ج 7 ، ص 14 .\r\n","page_name":" 394 ","page_number":394},
  {"content":"\r\n\r\n( 1 ) سيوطى هم بنا را بر همين خبر گذارده و گفته است : به نظر من معوذتين دو سورهء مدنى هستند ؛ زيرا در مورد قصهء جادوى لبيد بن اعصم « 1 » نازل شده‌اند و شايد كه يعقوبى به خاطر همين موضوع آنها را از آخرين سوره‌هاى مدنى دانسته است . « 2 »\r\nدر خبر الدر المنثور و طب الائمه گذشت كه رسول اكرم صلّى اللّه عليه و آله على عليه السّلام را به دنبال اين قضيه فرستاد و آن حضرت جادو را آورد . و در خبر الصحيحين و دلائل النبوه آمده كه آن حضرت به همراه عده‌اى از اصحابش به آنجا رفتند و مردى جادو را خارج كرد و دستور داد كه چاه را پر كنند . طبيعى است كه بعد از اين حادثه رسول اكرم صلّى اللّه عليه و آله لبيد را حتما از خدمت خويش كنار گذاشته است و با اين وجود اين خبر از طريقى غير از طريق ابن عباس از عايشه نقل نشده است ! ؟\r\nعجيب اين است كه گويى ابن عباس متوجهء منافات فاحشى كه بين اين خبر و آنچه كه در ترتيب نزول آيات نقل كرده ، نشده است ، مبنى بر اين كه معوذتين از سوره‌هاى ابتدايى مكى هستند نه از سوره‌هاى آخر مدنى !\r\n( 2 ) اما اخبار سه‌گانهء اول كه قمى از امام صادق عليه السّلام و طبرسى از آن امام و از امام باقر عليه السّلام روايت كرده‌اند داراى مطالبى كه با شأن نبى اكرم صلّى اللّه عليه و آله و مكى بودن سوره‌ها منافات داشته باشد ، نيستند . اما خبر چهارم كه از طب الائمه از امام صادق عليه السّلام نقل شده است از محمد بن سنان از مفضل بن عمر مىباشد كه هر دوى آنها در كتاب‌هاى رجالى به ضعف توصيف شده‌اند و به نظر من اين خبر از غير ائمه اطهار عليهم السّلام نقل شده است .\r\n( 3 )\r\n\r\nسورهء بيست و دوم : توحيد\r\nقمى در تفسير آن مىنويسد : سبب نزول سوره اين بوده است كه يهوديانى نزد رسول اكرم صلّى اللّه عليه و آله آمدند و سؤال كردند : نسب خداى تو چيست ؟ پس خداوند :   « قُلْ هُوَ اللَّهُ أَحَدٌ »   « 3 » را نازل فرمود .\r\n( 4 ) كلينى در كافى با سندى از امام صادق عليه السّلام روايت مىكند كه فرمود : يهوديان از رسول الله صلّى اللّه عليه و آله سؤال كردند : نسب خداى تو چيست ؟ آن حضرت سه روز صبر كرد و جوابشان را نداد تا اين كه   « قُلْ هُوَ اللَّهُ أَحَدٌ »   تا آخر سوره نازل شد « 4 » و همين خبر را طبرسى در مجمع البيان نقل كرده است . « 5 »\r\n\r\n\r\n","description":"","footnote":"\r\n( 1 ) . الاتقان ، ج 1 ، ص 14 .\r\n( 2 ) . تاريخ يعقوبى ، ج 2 ، ص 43 .\r\n( 3 ) . تفسير قمى ، ج 2 ، ص 448 .\r\n( 4 ) . الميزان ، ج 2 ، ص 390 .\r\n( 5 ) . مجمع البيان ، ج 1 ، ص 859 .\r\n","page_name":" 395 ","page_number":395},
  {"content":"\r\n\r\n( 1 ) و در الاحتجاج طبرسى از امام حسن عسكرى عليه السّلام روايت شده است كه سؤال‌كننده ، عبد الله بن صورياى يهودى بوده است . « 1 »\r\n( 2 ) طبرسى از ضحاك و قتاده و مقاتل نقل مىكند كه گروهى از احبار يهود نزد رسول اللّه صلّى اللّه عليه و آله آمدند و گفتند : اى محمد ! خدايت را براى ما توصيف كن تا شايد به تو ايمان بياوريم ، زيرا خداوند صفات خويش را در تورات نازل كرده است . پس از آن سورهء توحيد نازل شد . « 2 »\r\nتا اينجا به نظر مىرسد كه اخبار مستلزم مدنى بودن سوره است ، ولى طبرسى از تفسير قاضى مطلبى را نقل مىكند كه اين پيامد را ندارد . او مىگويد : عبد الله بن سلام در مكه به ديدار پيامبر صلّى اللّه عليه و آله آمد . رسول الله صلّى اللّه عليه و آله به وى فرمود : تو را به خدا قسم مىدهم كه آيا مرا در تورات نمىيابى ؟ گفت : خدايت را براى من توصيف كن . پس اين سوره نازل شد و نبى اكرم صلّى اللّه عليه و آله آن را قرائت كرد و همين سبب اسلام آوردن وى شد ؛ اما اسلام خويش را مخفى نگاه داشت تا اين كه نبى اكرم صلّى اللّه عليه و آله به مدينه هجرت كرد كه آنجا اسلام خويش را آشكار كرد . « 3 »\r\nپس امكان دارد كه او همراه عبد الله بن صوريا كه در خبر الاحتجاج از امام حسن عسكرى عليه السّلام گذشت ، به ديدار پيامبر صلّى اللّه عليه و آله آمده باشد .\r\n( 3 ) لكن قمى از ضحاك از ابن عباس روايت كرده است كه گفت : قريش در مكه به نبى اكرم صلّى اللّه عليه و آله گفتند : خدايت را براى ما توصيف كن تا او را بشناسيم و عبادت كنيم . پس خداوند بر پيامبر   « قُلْ هُوَ اللَّهُ أَحَدٌ »   « 4 » را نازل كرد و طبرسى تفصيل آن را هم از او نقل كرده است كه گفت :\r\nعامر بن طفيل و أربد بن ربيعه - برادر لبيد شاعر - نزد رسول الله صلّى اللّه عليه و آله آمدند . آنگاه عامر بن طفيل پرسيد : ما را به سوى چه چيزى دعوت مىكنى ، اى محمد ؟ فرمود : به خدا . گفت : او را براى ما توصيف كن كه آيا از طلا و نقره يا آهن يا چوب است ؟ پس اين سوره نازل شد . و خداوند صاعقه‌اى را بر أربد فرو فرستاد كه او را سوزاند و بر انگشتان عامر هم اصابت كرد و سبب مرگ او شد . « 5 »\r\n( 4 ) مىتوان بين اين دو حادثه را به اين صورت جمع كرد كه نبى اكرم صلّى اللّه عليه و آله سورهء توحيد را بر\r\n\r\n\r\n","description":"","footnote":"\r\n( 1 ) . الميزان ، ج 2 ، ص 390 به نقل از الاحتجاج . و من اين مطلب را در اخبار مربوط به امام حسن عسكرى عليه السّلام نيافتم .\r\n( 2 ) . مجمع البيان ، ج 1 ، ص 859 .\r\n( 3 ) . همان .\r\n( 4 ) . تفسير قمى ، ج 2 ، ص 448 .\r\n( 5 ) . مجمع البيان ، ج 1 ، ص 859 .\r\n","page_name":" 396 ","page_number":396},
  {"content":"\r\n\r\nآنان خوانده است و آنها او را مسخره كرده‌اند كه بعد از آن ، عذاب بر آنها نازل شده است . اما نزول سوره مدت‌ها قبل از اين و هنگام ديدار يهوديانى كه از مدينه آمده بودند ، صورت گرفته و هيچ منافاتى در ميان نيست .\r\nآمدن يهوديان از مدينه ، دال بر اين است كه خبر رسالت وى تا مدينه رسيده است و همين نشانهء آن است كه نزول آيه در دوران اعلان بوده است نه در دوران كتمان .\r\n( 1 )\r\n\r\nسورهء بيست و سوم : النجم و معراج رسول الله صلّى اللّه عليه و آله\r\nقمى مىنويسد : النجم همان رسول الله صلّى اللّه عليه و آله است و إذا هوى به اين معناست كه آن حضرت به آسمان برده شد . پس در واقع اين قسم به رسول الله و ردّ بر كسانى است كه معراج را انكار مىكنند . « 1 »\r\nشايد كه وى اين مطلب را از تفسير طبرسى از امام صادق عليه السّلام گرفته است كه آن حضرت فرمود :\r\nهمانا محمد صلّى اللّه عليه و آله در شب معراج از آسمان هفتم فرود آمد . « 2 » البته بين اين دو متن فرقى هست .\r\n( 2 ) قمى از امام صادق عليه السّلام روايت مىكند كه فرمود : هنگامى كه رسول الله صلّى اللّه عليه و آله در ابطح دراز كشيده بودند و على عليه السّلام در سمت راستش و جعفر در سمت چپش و حمزه در مقابلش بودند . . .\r\nدر اين حال اسرافيل او را بر براق سوار كرد و به بيت المقدس برد و محراب‌هاى انبياء را به وى نشان داد . رسول الله صلّى اللّه عليه و آله در هر كدام نماز خواند و سپس در همان شب وى را به مكه بازگرداند . هنگام بازگشت كاروانى از قريش را ديد و از ظرف آبى كه مال آنها بود ، مقدارى نوشيد و بقيهء آن را ريخت .\r\n( 3 ) در صبح فرداى آن روز نبى اكرم صلّى اللّه عليه و آله به قريش گفت : همانا خداوند در شب گذشته مرا به بيت المقدس برد و در آنجا محراب‌ها و نشانه‌هاى انبياى الهى بر من عرضه شد و در بازگشت از كنار كاروانى از قريش گذشتم كه در فلان جا بود و ظرف آب آنها را ديدم كه مقدارى از آن را نوشيدم و بقيه را ريختم ؛ اين در حالى بود كه قريشىها بچه شترى را گم كرده بودند و به دنبالش مىگشتند .\r\n( 4 ) ابو جهل گفت : فرصت خوبى پيش آمده است . از او سؤال كنيد كه تعداد ستون‌ها و قنديل‌ها\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 333 . و در لغت آمده است كه هوى از الفاظ اضداد است يعنى به هر دو معناى فرود آمدن و بالا رفتن به كار مىرفته است .\r\n( 2 ) . مجمع البيان ، ج 1 ، ص 261 .\r\n","page_name":" 397 ","page_number":397},
  {"content":"\r\n\r\nچقدر بوده است ؟ آنها گفتند : اى محمد ! در اينجا افرادى هستند كه به بيت المقدس رفته‌اند ، بنابراين بگو كه تعداد ستون‌ها و قنديل‌ها و محراب‌هاى آن چقدر بوده است ؟ پس جبرئيل تصويرى از بيت المقدس را مقابل رسول الله صلّى اللّه عليه و آله قرار داد و آن حضرت به هر سؤالى كه مطرح مىكردند ، جواب مىداد . سپس گفتند : صبر مىكنيم تا كاروان قريش از راه برسد و از آنها دربارهء آنچه كه گفتى سؤال خواهيم كرد . آن حضرت فرمود : براى اين كه راحت‌تر مرا تصديق كنيد به شما مىگويم كه آنها به هنگام طلوع خورشيد از راه مىرسند و در جلوى كاروان شتر نر سرخ رنگى حركت مىكند .\r\n( 1 ) فردا صبح به بيرون رفتند و همگى چشم به گردنه دوخته بودند و مىگفتند : خورشيد همين الآن طلوع مىكند و . . . در حالى كه آنها مشغول گفتگو بودند ، ناگهان همزمان با طلوع خورشيد ، كاروان هم از راه رسيد كه شتر نر سرخ رنگى در پيشاپيش آن حركت مىكرد . آنها از افراد كاروان در مورد آنچه رسول الله صلّى اللّه عليه و آله گفته بود ، سؤال كردند . افراد كاروان جواب دادند كه مطلب همين طور بوده است و ما شترى را در فلان موضع گم كرده بوديم و آب سردى داشتيم كه صبح ديديم آن آب ريخته شده است . اما همهء اين نشانه‌ها فقط تكبر و دشمنى قريش را زياد كرد . « 1 »\r\nاين را قمى به صورت مرسل و بدون سند روايت كرده است و صدوق آن را در امالى به نقل از پدرش از قمى از پدرش از ابن ابى عمير از أبان بن عثمان بن احمر بجلى از امام صادق عليه السّلام روايت كرده است . « 2 »\r\nچنان كه گذشت ، اين خبر ، أسراء را از مكه تا مسجد الاقصى مىداند كه همان بيت المقدس است و عروج آن حضرت به آسمان‌ها را ذكر نكرده است .\r\n( 2 ) طبرسى مىنويسد : از جمله اخبارى كه در مورد مسأله معراج روايت شده ، اين است كه نبى اكرم صلّى اللّه عليه و آله فرمود : من در مكه بودم كه جبرئيل نزد من آمد و گفت : بلند شو ، اى محمد ! پس من بلند شدم و همراه او جلوى در آمدم . ديدم كه ميكائيل و اسرافيل هم با او هستند . در اين حال\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 13 - 14 و طبرسى آن را در اعلام الورى ، ج 1 ، ص 124 نقل كرده است و مختصر آن در كافى ، ج 8 ، ص 262 ، حديث 376 آمده است و در الخرائج و الجرائح ، ج 1 ، ص 24 ، حديث 4 و 140 و 228 حديثى از على عليه السّلام در اين مورد آمده است و در آن گفته شده كه معراج در سال سوّم بعثت بوده است .\r\n( 2 ) . امالى صدوق ، ص 363 و بعد از آن خبرى را با اسناد به عبد الرحمن بن غنم در مورد مسأله اسراء و معراج نقل كرده است كه نزديك به خبر سابق است و در صفحهء 480 خبر ديگرى را از امام باقر عليه السّلام روايت كرده است .\r\n","page_name":" 398 ","page_number":398},
  {"content":"\r\n\r\nجبرئيل براق را آورد و گفت : سوار شو ، من هم سوار شدم و حركت كردم تا به بيت المقدس رسيدم . سپس حديث ادامه دارد تا آنجا كه مىگويد : سپس جبرئيل مرا گرفت و به بالاى صخره برد و در آنجا نشانيد . سپس نردبانى به سوى آسمان ديدم كه تا آن موقع به خوبى و زيبايى آن نديده بودم . پس به آسمان دنيا صعود كردم و عجايب و ملكوت آن را ديدم . . .\r\nسپس جبرئيل به ترتيب مرا به آسمان دوم ، سوم ، چهارم ، پنجم ، ششم و هفتم برد . . . سپس از آنان هم گذشتيم و به سوى اعلى علييّن بالا رفتيم و آن را توصيف كرد تا جايى كه فرمود :\r\nسپس پروردگارم با من سخن گفت و من هم با او سخن گفتم و بهشت و جهنم و عرش و سدرة المنتهى را ديدم .\r\n( 1 ) سپس به مكه بازگشتم و هنگامى كه آن شب را صبح كردم ، اين حادثه را براى مردم گفتم ، اما ابو جهل و مشركان مرا تكذيب كردند و مطعم بن عدى گفت : آيا گمان مىكنى كه مسير دوماهه را در يك ساعت پيمودى ؟ ! شهادت مىدهم كه تو دروغ مىگويى ! سپس گفتند : ما را از آنچه ديدى باخبر كن فرمود : از كاروان بنى فلان گذشتم كه شترى را گم كرده بودند و به دنبال آن مىگشتند و در اثاثيهء آنها كوزه‌اى پر از آب بود كه از آن نوشيدم و به همان صورت اوّليه آن را پوشاندم . سپس از كاروان بنى فلان عبور كردم كه ماده شتر جوانى از آنها رم كرده بود و دستش شكسته بود . سپس گفتند : اطلاعات بيشترى از كاروان قريش به ما بده . فرمود : در تنعيم از كنار آن گذشتم كه يك شتر خاكسترى در پيشاپيش آن حركت مىكرد و دو بار پوشيده شده را حمل مىكرد و اين كاروان به هنگام طلوع خورشيد از راه مىرسد .\r\n( 2 ) پس آنها به سرعت به سمت راه ورودى مكه رفتند در حالى كه مىگفتند : هرآينه محمد صلّى اللّه عليه و آله بين ما و خودش قضاوت آشكارى كرد و نشستند تا خورشيد طلوع كند و آنگاه محمد صلّى اللّه عليه و آله را تكذيب كنند . پس از مدتى يكى از آنها گفت : به خدا قسم كه خورشيد طلوع كرد و ديگرى گفت : به خدا قسم كه شترى نمايان شد كه خاكسترى رنگ است . آنها از پيش‌گويى پيامبر مبهوت و متعجب شدند ، اما ايمان نياوردند . « 1 »\r\n( 3 ) محمد بن اسحاق از امّ هانى ، دختر ابو طالب - رضى الله عنها - روايت مىكند كه گفت : در شبى كه رسول الله صلّى اللّه عليه و آله به معراج رفت ، نماز عشا را در منزل من خواند و آن شب در منزل ما خوابيد و ما هم خوابيديم . كمى قبل از فجر رسول الله صلّى اللّه عليه و آله ما را از خواب بيدار كرد . پس از آن\r\n\r\n\r\n","description":"","footnote":"\r\n( 1 ) . مجمع البيان ، ج 6 ، ص 609 - 610 .\r\n","page_name":" 399 ","page_number":399},
  {"content":"\r\n\r\nكه نماز صبح را خواند و ما هم با او خوانديم . ( اين چنين ذكر شده است ) ، فرمود : اى امّ هانى ، من نماز عشا را با شما در همين خانه خواندم ، سپس به بيت المقدس رفتم و آنجا نماز خواندم و حال هم چنان كه مىبينى نماز صبح را با شما خواندم سپس برخاست كه برود ، ولى من كنارهء عبايش را گرفتم و گفتم : اى پيامبر خدا ! در اين باره با مردم سخن نگو كه تو را تكذيب و اذيت مىكنند ! او فرمود : به خدا قسم كه به آنها خواهم گفت !\r\n( 1 ) بعد به كنيز حبشى خودم گفتم : واى بر تو ، بلند شو و دنبال رسول الله صلّى اللّه عليه و آله حركت كنى . آن حضرت نزد مردم رفت و اين خبر را به آنها داد ، تعجب كردند و گفتند : نشانهء اين سخن تو چيست اى محمد ؟ ما تا به حال چنين چيزى نشنيده‌ايم ! فرمود : نشانهء آن اين است كه من وقتى به سوى شام مىرفتم متوجه كاروان بنى فلان شدم كه در وادى فلان منطقه بودند و شترى از آنها رم كرده و گم شده بود كه من آن را به آنها نشان دادم . سپس برگشتم و در وادى ضجنان ( كه يك منزل از مكه به سوى وادى تهامه راه است ) كاروان بنى فلان را ديدم كه همگى در خواب بودند . آنها ظرف آبى داشتند كه آن را پوشانده بودند . من آن پوشش را برداشتم و مقدارى از آب آن را نوشيدم و سپس آن را به همان صورت اوليه پوشاندم . و نشانهء آن اين است كه الان كاروانشان از بيضاء و تنعيم گذشته است و شترى خاكسترى در پيشاپيش آن حركت مىكند كه دو لنگه بار دارد كه يكى سياه و ديگرى رنگارنگ مىباشد .\r\n( 2 ) ام هانى از قول كنيزش مىگويد كه افراد قريش به سر راه كاروان رفتند و آن شتر را همانطور كه برايشان وصف كرده بودند ، ديدند و از ظرف آب سؤال كردند . آنها گفتند كه ظرف را پر از آب كرده و پوشانده بودند ، اما وقتى از خواب بيدار شدند ، ديدند كه به همان صورت اوليه پوشانده شده است ، ولى آبى در آن وجود ندارد و از ديگرانى هم كه به مكه رسيده بودند ، سؤال كردند و آنها هم گفتند : به خدا قسم كه راست گفته است . ما در همان وادى حركت مىكرديم كه يكى از شتران ما گم شد و در همين حال صداى مردى را شنيديم كه ما را به سوى شتر فرا مىخواند و ما هم رفتيم و آن را گرفتيم . « 1 »\r\n( 3 ) در ادامهء خبر سابق از امام صادق عليه السّلام آمده است : هنگامى كه سوره نازل شد و عتبة بن ابى لهب از آن آگاه شد ، نزد نبى اكرم صلّى اللّه عليه و آله آمد و بر صورتش آب دهان انداخت و گفت : من به ستاره و به خداى ستاره كافرم و آنگاه دختر آن حضرت صلّى اللّه عليه و آله را طلاق داد . رسول اكرم صلّى اللّه عليه و آله او را نفرين كرد و گفت : خدايا يكى از سگهايت را بر او مسلّط كن .\r\n\r\n\r\n","description":"","footnote":"\r\n( 1 ) . سيره ابن اسحاق ، ج 2 ، ص 43 - 44 .\r\n","page_name":" 400 ","page_number":400},
  {"content":"\r\n\r\n( 1 ) پس عتبه به سوى شام حركت كرد تا در يكى از منزلگاه‌ها اتراق كرد . ترس عجيبى او را فرا گرفت و به همراهانش گفت : در شب مرا در ميان خويش بخوابانيد و آنها هم همين كار را كردند ، اما شيرى آمد و او را در ميان مردم از هم دريد .\r\nو حسّان ( بعد از آن ) در اين مورد سرود « 1 » :\r\nاگر به ميان بنى أصفر رفتى از آنها بپرس كه خبر بنى واسع چگونه بوده است .\r\nخداوند قبر او را گسترده نكرد ، بلكه او را در فشار و سختى قرار داد .\r\nو مستوجب اين عذابى شد كه براى هر بيننده و شنونده‌اى واضح و عبرت است .\r\nخداوند سگى را بر او مسلط كرد كه مانند راه رفتن فريبنده‌اى به آرامى راه مىرفت . آن سگ سر او را به دهان كشيد و گلوى او را همانند يك درندهء گرسنه به دندان گرفت . حال چه كسى به ميان خانوادهء خويش بازخواهدگشت ؟ واضح است كه آن شخصى كه خوراك حيوانات درنده شده است ، برنخواهد گشت .\r\n( 2 ) آنها به پيامبر اكرم صلّى اللّه عليه و آله گفتند : بيت المقدس را براى ما توصيف كن و اخبار مربوط به كاروان قريش را كه در راه ديده‌اى و چيزهاى ديگر را براى ما بيان كن . خداوند از چيزهايى كه با وى مجادله مىكردند ، چنين تعبير مىكند :   « ما كَذَبَ الْفُؤادُ ما رَأى أَ فَتُمارُونَهُ عَلى ما يَرى »   « 2 » ؛ قلبش آنچه را ديد تكذيب كرد . چرا دربارهء آنچه مشاهده كرده است با او مجادله مىكنيد ؟ و يا مىفرمايد :    « أَ فَرَأَيْتَ الَّذِي تَوَلَّى وَ أَعْطى قَلِيلًا وَ أَكْدى أَ عِنْدَهُ عِلْمُ الْغَيْبِ فَهُوَ يَرى »    ؛ آيا كسى را كه از او اعراض كرد ديده‌اى ؟ اندكى ببخشد و در انفاق بخل ورزد آيا علم غيب دارد و مىبيند ؟ « 3 »\r\n( 3 ) در خبر سابق گذشت كه پيامبر اكرم صلّى اللّه عليه و آله به خاطر صحبت از اسراء و معراجش به وسيلهء ابو جهل و مطعم بن عدى دروغگو ناميده شد . سپس خبر عتبة بن ابى لهب را نقل كرديم كه وى به شدت آن حضرت را تكذيب مىكرد . در اين صورت آيا اين آيه به يكى از اين تكذيب كنندگان اشاره دارد ؟\r\nمفسّران يكى از اين سه نفر كه از بزرگان قريش به شمار مىرفتند را مصداق اين آيه مىدانند و خبر چهارمى هست كه يك مسلمان را مصداق آيه مشخص مىكند . بنابراين\r\n\r\n\r\n","description":"","footnote":"\r\n( 1 ) . مجمع البيان ، ج 1 ، ص 261 .\r\n( 2 ) . نجم ( 53 ) ، 11 - 12 .\r\n( 3 ) . همان ، 33 - 35 .\r\n","page_name":" 401 ","page_number":401},
  {"content":"\r\n\r\nمصداق آيه يكى از سه نفر مشرك است كه اسراء و معراج پيامبر اكرم صلّى اللّه عليه و آله را تكذيب مىكرده او همان ابو جهل است . طبرسى از محمد بن كعب قرظى نقل مىكند كه گفت : اين آيه در مذمت ابو جهل نازل شده است و اين بدان خاطر بود كه وى گفت : به خدا قسم كه محمد ما را جز به مكارم اخلاق دستور نمىدهد ! و اين همان قول خداوند است كه مىفرمايد :  « وَ أَعْطى قَلِيلًا وَ أَكْدى »  ؛ يعنى مقدارى صداقت از خويش نشان داد و سپس ايمان نياورد . از سدّى نقل شده است كه گفت : اين آيه در مورد عاص بن وائل سهمى نازل شده است و اين بدان خاطر بوده است كه وى در بعضى از امور با رسول الله صلّى اللّه عليه و آله موافق بوده است . از مجاهد و ابن زيد روايت شده است كه اين آيه در مورد وليد بن مغيره نازل شده است .\r\n( 1 ) از كلبى از سدّى از ابن عباس روايت شده است كه عثمان بن عفّان مالش را انفاق مىكرد و صدقه مىداد . پس برادر رضاعىاش ، عبد الله بن سعد بن ابى سرح به وى گفت : اين چه كارى است كه مىكنى ؟ نزديك است كه چيزى براى تو باقى نماند ! عثمان گفت : من گناهان زيادى دارم و با اين كار مىخواهم رضايت و بخشش الهى را جلب كنم . عبد الله به وى گفت : شتر ماده را به من بده و من تمام گناهان تو را بر عهده مىگيرم . پس عثمان شتر مادهء خود را به او داد و بر اين امر چند گواه گرفت و از انفاق و صدقه دست كشيد ! به همين مناسبت اين آيه نازل شد :\r\n  « أَ فَرَأَيْتَ الَّذِي تَوَلَّى وَ أَعْطى قَلِيلًا »   ؛ آيا كسى كه از تو اعراض كند ديده‌اى ؟ اندكى ببخشد و در انفاق بخل ورزد . تا آنجا كه مىفرمايد :  « وَ أَنَّ سَعْيَهُ سَوْفَ يُرى »  « 1 » ، و به زودى ( حاصل ) كوشش خود را خواهد ديد .\r\nاين خبر بر اسلام عثمان دلالت مىكند ، چنان كه خبر سابق در تفسير قمى در مورد اسراء نبى اكرم صلّى اللّه عليه و آله بر اسلام حمزه دلالت مىكرد و همچنين خبر ابن اسحاق از امّ هانى ، دختر ابو طالب بر اسلامش دلالت مىكرد و در اينجا مىخواهيم كه نگاهى گذرا به چگونگى اسلام آوردن حمزه و عثمان داشته باشيم .\r\n( 2 )\r\n\r\nاسلام آوردن حمزه عموى پيامبر اكرم صلّى اللّه عليه و آله\r\nطبرسى در اعلام الورى خبر اسلام آوردن حمزه را قبل از خبر معراج نبى اكرم صلّى اللّه عليه و آله به بيت المقدس بيان كرده و به نقل از على بن ابراهيم بن هاشم با سندهايش گفته است : ابو جهل\r\n\r\n\r\n","description":"","footnote":"\r\n( 1 ) . مجمع البيان ، ج 9 ، ص 271 و قبل از او زمخشرى در كشّاف ، ج 4 ، ص 33 و بعد از او واحدى در اسباب النزول ، ص 335 - 336 اين مطلب را نقل كرده‌اند .\r\n","page_name":" 402 ","page_number":402},
  {"content":"\r\n\r\nمتعرّض رسول الله صلّى اللّه عليه و آله شد و او را با سخنانش مورد اذيت و آزار قرار داد . براى همين بنى هاشم جمع شدند و حمزه كه از شكار برمىگشت ، اين اجتماع را ديد و پرسيد : چه شده است ؟ پس زنى به وى گفت : اى ابو يعلى ، عمرو بن هشام ( ابو جهل ) متعرّض محمد شده و او را اذيت كرده است . حمزه از اين موضوع خشمگين شد و به سوى ابو جهل رفت و با كمانش بر سر ابو جهل كوبيد و سپس او را بلند كرد و بر زمين كوبيد . مردم جمع شدند و گفتند : اى ابو يعلى ، آيا به دين برادرزاده‌ات گرويده‌اى ؟ گفت : بله . من شهادت مىدهم كه لا إله الّا اللّه و ان محمّدا رسول اللّه . كه اين به خاطر شدت غضب و جوانمردىاش بود و آن‌گاه به منزلش رفت .\r\nفرداى آن روز نزد رسول اللّه صلّى اللّه عليه و آله رفت و گفت : اى برادر زاده ! آيا آنچه كه مىگويى حق است ؟ پس رسول الله صلّى اللّه عليه و آله سوره‌اى از قرآن را براى او قرائت كرد و او بدان بصيرت پيدا كرد و در دين اسلام ثابت قدم گرديد . رسول الله صلّى اللّه عليه و آله و ابو طالب از اين واقعه بسيار خوش‌حال و مسرور شدند و ابو طالب در شعرى چنين گفت : « 1 »\r\n( 1 ) اى ابو يعلى ( حمزه ) بر دين احمد ثابت قدم و صابر باش و هميشه از دين احمد پشتيبانى كن . بدان كه اين دين به حقيقت از سوى خداوند بر احمد نازل شده است و نسبت به آن كافر مباش . من بسيار خوش‌حال شدم ، وقتى كه اسلام آوردن تو را شنيدم ، پس در راه خدا از رسول الله حمايت كن . و اسلام خود را با صداى بلند به همهء قريشيان اعلام كن و بگو : احمد يك ساحر و جادوگر نيست .\r\n( 2 ) اين خبر را ابن اسحاق از مردى از أسلم چنين نقل كرده است : ابو جهل در كنار كوه صفا از كنار رسول الله صلّى اللّه عليه و آله عبور مىكرد كه او را مورد اذيت و آزار و فحش و ناسزا قرار داد و سخنانى گفت كه باعث تضعيف دين و اقدامات وى گردد ؛ اما رسول الله صلّى اللّه عليه و آله هيچ حرفى نزد .\r\nآن‌گاه ابو جهل به ميان جمعى از قريش كه كنار كعبه نشسته بودند رفت و در ميان آنان نشست .\r\nكنيز عبد الله بن جدعان از داخل خانه‌اش آنچه را كه اتفاق افتاده بود ، مشاهده كرد و هنوز زمان زيادى از نشستن ابو جهل نگذشته بود كه حمزة بن عبد المطلّب در حالى كه كمانش را بر دوش انداخته بود از شكار بازگشت . او هرگاه كه از شكار بازمىگشت ، قبل از آن كه نزد خانواده‌اش برود ، به طواف كعبه مىرفت و در اين حال به هر گروهى از قريش كه برخورد مىكرد ، در كنار آنها مىايستاد و سلام مىكرد و مقدارى با آنها گفت‌وگو مىكرد . او از\r\n\r\n\r\n","description":"","footnote":"\r\n( 1 ) . اعلام الورى ، ج 1 ، ص 122 - 123 .\r\n","page_name":" 403 ","page_number":403},
  {"content":"\r\n\r\nنيرومندترين جوانمردان قريش بود . در اين حال رسول الله صلّى اللّه عليه و آله هم به خانه‌اش بازگشته بود .\r\n( 1 ) هنگامى كه حمزه از كنار كنيز ابن جدعان مىگذشت ، او گفت : اى ابو عماره نمىدانى كه چند لحظهء پيش برادرزاده‌ات از دست ابو جهل چه كشيد . ابو جهل محمّد را كه در همين جا نشسته بود ، مورد اذيت و آزار و فحش و ناسزا قرار داد و كارهاى زشت ديگرى انجام داد ، اما محمد صلّى اللّه عليه و آله هيچ سخن نگفت و به منزل رفت .\r\nخشم سراسر وجود حمزه را فرا گرفت . . . به سرعت به طرف كعبه حركت كرد و در راه با هيچ كس سخن نگفت . خودش را آماده كرده بود كه اگر ابو جهل را ببيند ، ضربه‌اى بر او وارد كند . هنگامى كه وارد مسجد الحرام شد ، او را ديد كه در ميان افرادى از قريش نشسته است . به سويش رفت و بر سرش ايستاد . سپس با كمانش ضربهء شديدى بر سرش وارد كرد و گفت : آيا به او فحش مىدهى در حالى كه من بر دين او هستم و آنچه را كه مىگويد ، مىگويم . اگر جرأت دارى آن فحش‌ها را به من بده ! در اين حال افرادى از بنى مخزوم عليه حمزه بلند شدند تا ابو جهل را يارى كنند ، اما ابو جهل گفت : ابو عماره را رها كنيد . به خدا قسم كه من فحش زشتى به برادرزاده‌اش دادم .\r\n( 2 ) پس از آن كه حمزه اسلام آورد ، قريشىها فهميدند كه رسول الله صلّى اللّه عليه و آله نيرومند و با پشتوانه شده است و حمزه در هر حالى از او حمايت خواهد كرد ، براى همين دست از بعضى از كارهاى خويش برداشتند . « 1 »\r\nمقدسى اضافهء بر اين مىگويد : نبى اكرم صلّى اللّه عليه و آله و اهل اسلام به واسطهء حمزه نيرومند شدند و اين كار بر مشركان بسيار گران آمد و آنها به جاى اذيت و آزار تنها وى را ملامت و نكوهش مىكردند و او را به قبول مال و أنعام ترغيب مىكردند و زن‌هايى را براى ازدواج وى عرضه مىكردند . « 2 »\r\n( 3 ) اما اسلام آوردن عثمان را ابن اسحاق چنين بيان مىكند : برايم نقل شده است كه وى بعد از ابو بكر مسلمان شده است . « 3 » و ابن عبد البرّ در الاستيعاب از مدائنى از عمر بن عثمان از پدرش نقل مىكند كه او به خانهء خاله‌اش أروى دختر عبد المطلّب رفت . پس از آن رسول الله صلّى اللّه عليه و آله به\r\n\r\n\r\n","description":"","footnote":"\r\n( 1 ) . سيرهء ابن اسحاق ، ج 1 ، ص 311 - 312 .\r\n( 2 ) . البدء و التاريخ ، ج 4 ، ص 148 - 149 و ج 5 ، ص 98 .\r\n( 3 ) . سيرهء ابن اسحاق ، ج 1 ، ص 267 .\r\n","page_name":" 404 ","page_number":404},
  {"content":"\r\n\r\nآنجا آمد و نگاهى هم به او انداخت و اين در حالى بود كه رسالتش آشكار شده بود . سپس با هم صحبت كردند و رسول الله صلّى اللّه عليه و آله آياتى برايش قرائت كرد و پس از مدتى بلند شد و رفت .\r\nعثمان مىگويد كه من هم پشت‌سرش خارج شدم تا به او رسيدم و اسلام آوردم . « 1 »\r\n( 1 ) خبر ابن اسحاق متضمن اين است كه ابو بكر قبل از عثمان مسلمان شده است ، چنان كه او را از كسانى شمرده است كه بعد از على عليه السّلام و خديجه و زيد بن حارثه اسلام آورده است . بعد از عثمان ، زبير بن عوّام و عبد الرحمن بن عوف زهرى و سعد بن ابى وقّاص زهرى و طلحة بن عبيد الله تيمى اسلام آوردند و آنها به درخواست ابو بكر نزد رسول الله صلّى اللّه عليه و آله آمدند و مسلمان شدند و نماز خواندند .\r\n( 2 ) از آن جايى كه در عبارت ابن اسحاق آمده است كه آنها به درخواست ابو بكر نزد رسول الله صلّى اللّه عليه و آله آمدند و مسلمان شدند و ابن اسحاق تصريح نكرده است كه آنها به دعوت ابى بكر اسلام آوردند ، لذا ابن هشام كلمهء « به دعوت ابو بكر » را به سخن ابن اسحاق اضافه كرده است ؛ اما سپس گفته است : كلمهء « به دعوت ابو بكر » از غير ابن اسحاق است . « 2 » و اين از امانتدارىاش مىباشد .\r\nاما اين اجتهاد خود ابن هشام است و دليلى بر سخن خويش ندارد ، بلكه ظاهر سخن ابن اسحاق اين است كه آنها درخواست ابو بكر را قبول كردند كه نزد رسول الله صلّى اللّه عليه و آله بيايند و آنها به دست خود رسول الله صلّى اللّه عليه و آله اسلام آوردند . پس عبارت دلالت نمىكند كه آنها به دعوت ابو بكر اسلام آوردند ، بلكه دلالت أظهر آن اين است كه آنها فقط به درخواست ابو بكر پاسخ مثبت دادند و نزد رسول الله صلّى اللّه عليه و آله آمدند .\r\n( 3 ) چنان كه ابن عبد البرّ در الاستيعاب گفته است ، عثمان به دعوت ابو بكر اسلام نياورده است ، بلكه به دعوت رسول الله صلّى اللّه عليه و آله مسلمان شده است . همچنين مقدسى در البدء و التاريخ روايتى را نقل مىكند كه مفاد آن اين است كه طلحه خودش نزد رسول الله صلّى اللّه عليه و آله رفت و اسلام آورد و گفته‌اند كه او در بصراى شام بود كه از راهبى شنيد كه پيامبرى در آن ماه مبعوث خواهد شد كه اسمش « احمد » است . هنگامى كه او وارد مكه شد ، شنيد كه مردم مىگويند : محمد بن عبد الله ادعاى نبوّت كرده است . پس او نزد ابو بكر آمد و از او در اين باره سؤال كرد و او هم جوابش را داد و سپس او را نزد رسول الله صلّى اللّه عليه و آله آورد و او هم اسلام آورد . « 3 »\r\n\r\n\r\n","description":"","footnote":"\r\n( 1 ) . الاستيعاب ، ج 4 ، ص 255 .\r\n( 2 ) . سيرهء ابن هشام ، ص 266 - 269 .\r\n( 3 ) . البدء و التاريخ ، ج 5 ، ص 82 و البداية و النهاية ، ج 3 ، ص 29 و مستدرك حاكم ، ج 3 ، ص 369 .\r\n","page_name":" 405 ","page_number":405},
  {"content":"\r\n\r\n( 1 ) طبرسى تفصيل آن را از دلائل النبوة با سندى از ابراهيم بن محمد بن طلحه از پدرش از جدّش طلحة بن عبيد الله تيمى روايت كرده است . وى مىگويد : به بازار بصرى رفته بودم كه ديدم راهبى در صومعه‌اش مىگويد : از مسافران اين موسم سؤال كنيد كه آيا در ميان آنها كسى از اهل حرم وجود دارد ؟ گفتم : بله ، من از اهل حرم هستم . او گفت : آيا احمد ظاهر شده است يا بعدا ظاهر مىشود ؟ گفتم : احمد ديگر كيست ؟ گفت : فرزند عبد الله بن عبد المطلّب . اين همان ماهى است كه او به پيامبرى مبعوث مىشود و او خاتم الانبياء است كه در مكه ظاهر مىشود و سپس به سرزمينى پست و شوره‌زار كه داراى نخل‌هاى فراوانى است ، مهاجرت مىكند .\r\nپس آنچه وى گفته بود بر قلبم نشست و به سرعت حركت كردم تا به مكه رسيدم سؤال كردم كه آيا حادثه‌اى در اين مدت رخ نداده است ؟ گفتند : چرا ، محمد بن عبد الله أمين ، ادعاى نبوت كرده است و ابن ابى قحافه هم تابع او شده است . نزد ابو بكر رفتم و گفتم : آيا تابع اين مرد شده‌اى ؟ گفت : بله ، تو هم نزد او برو ، زيرا كه دعوت به حق مىكند . طلحه مىگويد : او را از آنچه راهب گفته بود باخبر ساختم . پس ابو بكر حركت كرد و مرا نزد رسول الله صلّى اللّه عليه و آله برد و من در آنجا اسلام آوردم و سخنان راهب را نقل كردم و رسول الله صلّى اللّه عليه و آله به خاطر اين خبر بسيار خوش‌حال شد .\r\n( 2 ) راوى مىگويد : هنگامى كه ابو بكر و طلحة ايمان آوردند ، نوفل بن خويلد بن عدوّيه آنها را گرفت و با طنابى به هم بست و بنو تيم از آنها حمايت نكردند « 1 » و همين ، قول ابن اسحاق را تأييد مىكند نه ابن هشام را . مقدسى در البدء و التاريخ در مورد اسلام آوردن سعد بن ابى وقّاص مىنويسد : وى سبب اسلام آوردن خويش را اين گونه بيان مىكند : در خواب ديدم كه گويى من در تاريكى هستم و در اين حال ماه درخشانى ظاهر شد و من از آن پيروى كردم . من در كنار على و زيد - در نقلى ديگر : در كنار زيد و ابو بكر - بودم ؛ اما آنها از من سبقت گرفتند .\r\nسپس مطلع شدم كه رسول الله صلّى اللّه عليه و آله به طور مخفيانه مردم را به اسلام دعوت مىكند و من هم سوار اسب شدم و به ملاقاتش رفتم و اسلام آوردم . « 2 »\r\n( 3 ) اما زبير بن عوّام كه در مورد وى ابن ابى الحديد در شرح نهج البلاغه به نقل از نقض العثمانيّه تأليف ابى جعفر اسكافى آورده است كه زبير قبل از ابو بكر اسلام آورده است . « 3 »\r\n\r\n\r\n","description":"","footnote":"\r\n( 1 ) . اعلام الورى ، ج 1 ، ص 109 به نقل از دلائل بيهقى ، ج 1 ، ص 419 .\r\n( 2 ) . البدء و التاريخ ، ج 5 ، ص 85 .\r\n( 3 ) . شرح النهج ، ج 13 ، ص 224 .\r\n","page_name":" 406 ","page_number":406},
  {"content":"\r\n\r\nبنابراين ابن اسحاق و ابن هشام اسم تمام بزرگان صحابه را برده‌اند ، مگر عبد الرحمن بن عوف . ابن اسحاق قسمتى از اخبار مربوط به اسراء و معراج را از عبد الرحمن بن مسعود و ابو سعيد خدرى نقل كرده است كه همين دال بر اين است كه آنها از سابقين در اسلام هستند . « 1 »\r\n( 1 )\r\n\r\nوجوب نمازها\r\nابن اسحاق مىگويد : آنچه كه از حديث عبد الله بن مسعود از نبى اكرم صلّى اللّه عليه و آله به من رسيده اين است كه جبرئيل آن حضرت را به آسمان هفتم برد و سپس او را نزد خدايش برد كه پنجاه نماز در هر روز بر او واجب شد .\r\nرسول الله صلّى اللّه عليه و آله فرمود : من برگشتم و هنگامى كه از كنار موسى بن عمران عبور كردم ، او از من سؤال كرد : چند ركعت نماز بر تو واجب شد ؟ گفتم : پنجاه نماز در هر روز . گفت : نماز سنگين و امت تو ضعيف است ، به سوى خدايت بازگرد و از او بخواه كه بر تو و امتت تخفيف دهد . من هم بازگشتم و از خدا خواستم كه بر من و امتم تخفيف دهد . پس خداوند ده نماز را كم كرد . سپس برگشتم و هنگامى كه از كنار موسى مىگذشتم همان سخنان را تكرار كرد و من دوباره برگشتم و از خدا تخفيف خواستم كه ده نماز ديگر را كم كرد . سپس برگشتم و هنگامى كه از كنار موسى مىگذشتم همان سخنان را تكرار كرد و من دوباره برگشتم و از خدا تخفيف خواستم كه ده نماز ديگر كم كرد . موسى همين طور سخنانش را براى من تكرار مىكرد و هر بار كه از نزد خدا برمىگشتم ، مىگفت : برو و درخواست كن كه آن را كمتر كند . تا اين كه وضع به گونه‌اى شد كه تنها پنج نماز در شبانه روز باقى مانده بود و اين بار كه بازگشتم ، موسى دوباره همان سخنان را تكرار كرد ؛ اما من گفتم : من بارها به خدا مراجعه كرده‌ام و آن قدر از او درخواست كرده‌ام كه ديگر شرم دارم دوباره بازگردم و ديگر باز نخواهم گشت .\r\n( 2 ) سپس رسول الله صلّى اللّه عليه و آله گفت : هر كسى از شما كه اين پنج نماز را با ايمان و مواظبت از آنها به جاى آورد ، اجر و ثواب پنجاه نماز را مىبرد . « 2 » و در همين معنا صدوق در الخصال روايتى را از زهرى از أنس آورده است كه گفت : در شبى كه نبى اكرم صلّى اللّه عليه و آله به معراج برده شد ، پنجاه نماز بر او واجب شد و سپس مقدارى از آن حذف شد تا پنج نماز باقى ماند و سپس آن حضرت ندا\r\n\r\n\r\n","description":"","footnote":"\r\n( 1 ) . سيره ابن اسحاق ، ج 2 ، ص 37 .\r\n( 2 ) . سيرهء ابن اسحاق ، ج 2 ، ص 5 .\r\n","page_name":" 407 ","page_number":407},
  {"content":"\r\n\r\nداده شد كه : اى محمد !  « ما يُبَدَّلُ الْقَوْلُ لَدَيَّ »  ؛ همانا احكام در نزد من تغيير نمىكند . و تو در مقابل اين پنج نماز ، ثواب پنجاه نماز را مىبرى .\r\n( 1 ) در اين كتاب با سندى از امام صادق عليه السّلام روايت شده است كه فرمود : هنگامى كه خداوند بر نبى اكرم صلّى اللّه عليه و آله تخفيف داد تا تعداد نمازها به پنج عدد رسيد ، خداوند به او وحى كرد : اى محمد ، پنج را در مقابل پنجاه از شما پذيرفتم .\r\n( 2 ) با سندى از زيد بن على از امام سجاد عليه السّلام روايت شده است كه فرمود : هنگامى كه رسول الله صلّى اللّه عليه و آله به زمين بازگشت ، جبرئيل بر او نازل شد و گفت : اى محمد ! پروردگارت به تو سلام مىرساند و مىگويد : پنج را در مقابل پنجاه از شما پذيرفتم .  « ما يُبَدَّلُ الْقَوْلُ لَدَيَّ وَ ما أَنَا بِظَلَّامٍ لِلْعَبِيدِ »  « 1 » ، احكام و وعده‌ها نزد من مبدّل نخواهد شد و من ستمى بر بندگان روا نمىدارم .\r\n( 3 ) علىّ بن ابراهيم بن هاشم قمى در تفسيرش از پدرش از محمد بن ابى عمير از هشام بن سالم از امام صادق عليه السّلام روايت مىكند كه آن حضرت حديث معراج را از زبان پيامبر اكرم صلّى اللّه عليه و آله نقل فرمودند تا به اينجا رسيدند : سپس ابرى مرا در خود پوشاند و من به سجده افتادم . پس خدا مرا مورد خطاب قرار داد و فرمود : من بر همهء پيامبران قبل از تو پنجاه نماز را واجب كردم و همين را بر تو و امت تو واجب مىكنم تا تو و امتت آن را اقامه كنيد .\r\n( 4 ) رسول الله صلّى اللّه عليه و آله فرمود : از معراج برگشتم تا به ابراهيم عليه السّلام رسيدم و او از من چيزى نپرسيد تا از كنارش گذشتم ، تا رسيدم به موسى عليه السّلام . او گفت : چه كردى اى محمد ! گفتم : خدايم به من فرمود : بر هر پيامبر كه قبل از تو بود پنجاه نماز را واجب كردم و همين را بر تو و امتت واجب مىكنم . پس موسى عليه السّلام فرمود : اى محمد ! امت تو آخرين و ضعيف‌ترين امت است و خدايت تقاضاى تو را ردّ نمىكند ، امت تو نمىتواند اين نمازها را اقامه كند ، پس به سوى خدايت برگرد و از او بخواه كه بر امت تو تخفيف دهد . پس به سوى خدا بازگشتم تا به سدرة المنتهى رسيدم و به سجده افتادم سپس گفتم : بر من و امتم پنجاه نماز را واجب كرده‌اى و من و امتم طاقت آن را نداريم و مقدارى بر ما تخفيف بده . پس خداوند ده نماز را حذف كرد . من نزد موسى برگشتم و جريان را به وى گفتم . او گفت : طاقت همين مقدار را هم نداريد . دوباره به سوى خدا بازگشتم و ده ركعت ديگر را حذف كرد . من نزد موسى عليه السّلام بازگشتم و جريان را به او گفتم . گفت : دوباره برگرد . در هر مراجعه‌اى به خداوند به سجده مىافتادم تا اين كه تعداد\r\n\r\n\r\n","description":"","footnote":"\r\n( 1 ) . العلل ، ج 55 و الأمالي ، ص 275 و التوحيد ، ص 176 و الفقيه ، ج 1 ، ص 197 .\r\n","page_name":" 408 ","page_number":408},
  {"content":"\r\n\r\nنمازها به ده عدد رسيد وقتى به سوى موسى عليه السّلام بازگشتم ، گفت : طاقت اين را هم نداريد . پس به سوى خدا بازگشتم و بار ديگر پنج نماز را حذف كرد . وقتى نزد موسى عليه السّلام آمدم و او را از جريان باخبر ساختم ؛ گفت : بازهم طاقت نداريد ؛ اما من گفتم : ديگر از خدا شرم دارم و اين مقدار را تحمّل و بر آن صبر مىكنيم .\r\n( 1 ) پس خداوند به من ندا داد : چنان كه بر اين مقدار صبر مىكنى ، من پنج نماز را در مقابل پنجاه مىپذيرم و به هر نمازى اجر و ثواب ده نماز را مىدهم . هر فردى از امت تو كه نيّت يك كار خوب بكند و آن را انجام دهد ، ثواب ده كار را برايش مىنويسم و اگر آن را انجام ندهد ، ثواب يك كار خوب برايش مىنويسم و هر فردى از امت تو كه نيت يك كار بد را بكند و آن را انجام دهد ، عقاب يك كار بد برايش مىنويسم و اگر انجام ندهد ، چيزى عليه او نمىنويسم . « 1 »\r\n( 2 ) صدوق هم در من لا يحضره الفقيه اين را به صورت مرسل نقل كرده است . « 2 » او با سند خود از زيد بن على نقل مىكند كه گفت : به پدرم زين العابدين عليه السّلام گفتم : اى پدر ، دربارهء جدّمان رسول الله صلّى اللّه عليه و آله برايم توضيح بده كه چرا وقتى به معراج برده شد و خداوند به وى دستور داد كه پنجاه نماز را به جاى آورد ، چگونه شد كه خودش از خداوند درخواست تخفيف نكرد تا اين كه موسى بن عمران عليه السّلام به او گفت : نزد پروردگارت برگرد و از تخفيف درخواست كن ، زيرا امت تو طاقت پنجاه نماز را ندارد ؟\r\nپس فرمود : اى پسرم ! رسول الله صلّى اللّه عليه و آله به خدا پيشنهاد نمىدهد و در چيزى كه به وى امر كرده است ، مراجعه نمىكند ، ولى هنگامى كه موسى عليه السّلام آن قضيه را از او سؤال كرد و شفيع امت پيامبر صلّى اللّه عليه و آله نزد خداى عز و جل قرار گرفت ، جايز نبود كه شفاعت برادرش موسى عليه السّلام را ردّ كند ، براى همين به سوى خدايش بازگشت و از او درخواست تخفيف كرد تا آن را به پنج نماز رسانيد .\r\nپس گفتم : اى پدر ! پس براى چه دوباره نزد خدا نرفت و از تقاضاى تخفيف بيشتر را نكرد ، در حالى كه موسى عليه السّلام از او خواسته بود كه بازهم نزد خداوند بازگردد و از او تقاضاى تخفيف بيشترى را بكند ؟\r\nپس امام فرمود : اى پسرم ! او مىخواست كه تخفيف براى امت او حاصل شده باشد و در\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 12 .\r\n( 2 ) . من لا يحضره الفقيه ، ج 1 ، ص 197 .\r\n","page_name":" 409 ","page_number":409},
  {"content":"\r\n\r\nعين حال ثواب پنجاه نماز را حفظ كرده باشد ، زيرا خداوند مىفرمايد :  « مَنْ جاءَ بِالْحَسَنَةِ فَلَهُ عَشْرُ أَمْثالِها »  « 1 » ؛ هر كسى كه يك كار خير انجام دهد خداوند ده برابر به وى پاداش مىدهد .\r\n( 1 ) سيد مرتضى در تنزيه الانبياء متعرّض اين مسأله شده و گفته است : اگر گفته شود كه توجيه آنچه كه در روايت مشهور آمده چيست ؟ مبنى بر اين كه وقتى نبى اكرم صلّى اللّه عليه و آله در شب معراج مورد خطاب قرار گرفت و نماز بر او واجب شد ، چندين مرتبه به خداى متعال مراجعه كرد تا تعداد نمازها را به پنج عدد تخفيف داد و در روايت آمده است كه موسى عليه السّلام به وى گفت :\r\nامت تو طاقت اين همه نماز را ندارد و چطور شد كه نبى اكرم صلّى اللّه عليه و آله اين را نمىدانست و حضرت موسى صلّى اللّه عليه و آله او را متوجّه كرد ؟ و چگونه مراجعه كردن براى درخواست تخفيف جايز است در حالى كه عبادت تابع مصلحت است و چگونه مىتوان اين مراجعه را توجيه كرد در حالى كه بر خلاف مصلحت بوده است ؟ ! سپس خودش گفته است : اين روايت از طريق آحاد نقل شده است كه علم‌آور نيست و علاوه بر آن تضعيف شده است . « 2 » آنگاه بنابر آنكه روايت صحيح باشد به ساير سؤال‌ها جواب داده است .\r\n( 2 ) يعقوبى مىنويسد ، در شب معراج ، ابو طالب آن حضرت را گم كرد و ترسيد كه قريش او را دزديده يا او را به قتل رسانده باشند . براى همين هفتاد نفر از فرزندان عبد المطلّب را كه هر كدام دشنه‌اى داشتند ، جمع كرد و به آنها دستور داد كه هر كدام از آنها در كنار مردى از قريش بنشيند و هر كدام از شما بغل دستىاش را به قتل برساند و منتظر من نباشيد . اما آن حضرت را جلوى در خانهء امّ هانى يافتند و ابو طالب او را به همراه خويش آورد و آنگاه قريش را از نقشهء خويش آگاه كرد . آنها اين را كار بزرگى مىدانستند و ترسى در دل‌هايشان افتاد و با ابو طالب عهد كردند كه هيچ‌گاه رسول الله صلّى اللّه عليه و آله را اذيت نكنند و كار مكروهى از آنها عليه پيغمبر صادر نشود . « 3 »\r\n( 3 ) ابن شهر آشوب مىنويسد : روايت شده است كه ابو طالب در آن شب ، رسول اكرم صلّى اللّه عليه و آله را گم كرد و دائما به دنبالش مىگرديد تا اين كه به سوى بنى هاشم رفت و گفت : اگر رسول الله صلّى اللّه عليه و آله را تا طلوع فجر نبينم به كار بزرگى اقدام خواهم كرد ! و در حالى كه او مشغول زمينه‌سازى براى انجام كار بزرگش بود ، رسول الله صلّى اللّه عليه و آله را كه تازه از آسمان فرود آمده بود ، جلوى خانه امّ هانى ديد و به او گفت : با من بيا .\r\n\r\n\r\n","description":"","footnote":"\r\n( 1 ) . الأمالي ، ص 371 و التوحيد ، ص 176 و العلل ، ص 161 و من لا يحضره الفقيه ، ج 1 ، ص 197 .\r\n( 2 ) . تنزيه الانبياء ، ص 121 .\r\n( 3 ) . تاريخ يعقوبى ، ج 2 ، ص 26 و الخرائج و الجرائح قطب راوندى ، ج 1 ، ص 85 ، حديث 140 .\r\n","page_name":" 410 ","page_number":410},
  {"content":"\r\n\r\nپس او را به مسجد آورد و بنى هاشم نيز به دنبال او حركت مىكردند . در كنار حجر اسماعيل ابو طالب شمشيرش را درآورد و آنگاه به بنى هاشم گفت : اى بنى هاشم ، آنچه كه با خود داريد ، آشكار سازيد ! سپس رو به قريشيان كرد و گفت : به خدا قسم كه اگر او را نمىيافتم ، در يك چشم به هم زدن ، همهء شما را از بين مىبردم ! پس قريشيان گفتند : تو ما را به خطر بزرگى انداخته بودى . « 1 »\r\n( 1 )\r\n\r\nسورهء بيست و چهارم : عبس\r\n             « عَبَسَ وَ تَوَلَّى أَنْ جاءَهُ الْأَعْمى وَ ما يُدْرِيكَ لَعَلَّهُ يَزَّكَّى أَوْ يَذَّكَّرُ فَتَنْفَعَهُ الذِّكْرى أَمَّا مَنِ اسْتَغْنى فَأَنْتَ لَهُ تَصَدَّى وَ ما عَلَيْكَ أَلَّا يَزَّكَّى وَ أَمَّا مَنْ جاءَكَ يَسْعى وَ هُوَ يَخْشى فَأَنْتَ عَنْهُ تَلَهَّى كَلَّا إِنَّها تَذْكِرَةٌ فَمَنْ شاءَ ذَكَرَهُ »              « 2 » ؛ چهره در هم كشيد و روى برتافت . از اين كه نابينايى به سراغش آمده بود . تو چه مىدانى ، شايد پارسايى باشد ، يا پند گيرد و آن پند به حال او مفيد افتد . اما آن كسى كه بىنياز و غنى است ، تو به او روى مىآورى در حالى كه اگر خود را منزه نكند تو در قبالش وظيفه‌اى ندارى . اما از آن كه شتابان به سراغ تو مىآيد و از خدا مىترسد غافلى ، هرگز چنين مكن اين تذكر و يادآورى است ، هر كس بخواهد از آن پند گيرد .\r\n( 2 ) طبرسى در مجمع البيان از امام صادق عليه السّلام روايت مىكند كه فرمود : « اين سوره در مورد مردى از بنى اميه نازل شد كه نزد رسول الله صلّى اللّه عليه و آله بود و در همين حال ابن امّ مكتوم نزد آن حضرت آمد . آن مرد از ديدن امّ مكتوم چهره در هم كشيد و از او روى برگردانيد و براى اين كه با لباس‌هاى كهنه‌ام مكتوم برخورد نكند ، خودش را جمع و جور كرد . براى همين خداوند اين حكايت را نقل كرد و آن مرد را مورد انتقاد و ملامت قرار داد . »\r\nلكن او بعد از اين ، خبر ديگرى را از آن امام عليه السّلام نقل مىكند كه فرمود : « وقتى رسول الله صلّى اللّه عليه و آله عبد الله بن ام مكتوم را ديد ، فرمود : « خوش آمدى ، خوش آمدى ، به خدا قسم كه ديگر خدا هيچ‌گاه مرا به خاطر قبول تو مورد عتاب و گله قرار نمىدهد . » و آن قدر لطف و مرحمت به او كرد تا جايى كه او از نبى اكرم صلّى اللّه عليه و آله خواست كه اين قدر لطف و محبت در حق او روا ندارد . »\r\n\r\n\r\n","description":"","footnote":"\r\n( 1 ) . مناقب آل ابى طالب ، ج 1 ، ص 18 .\r\n( 2 ) . عبس ( 80 ) ، 1 - 12 .\r\n","page_name":" 411 ","page_number":411},
  {"content":"\r\n\r\n( 1 ) اين خبر با قول مشهور و معروف در مورد شأن نزول سوره مناسبت دارد ، كه : ابن ام مكتوم - عبد الله بن شريح عامرى - نزد رسول الله صلّى اللّه عليه و آله آمد ، در حالى كه آن حضرت با أبيّ و اميّه بن خلف و ابو جهل بن هشام و عبّاس بن عبد المطلّب و عتبة بن ابى ربيعه صحبت مىكرد و آنها را به پذيرش فرا مىخواند و اميدوار بود كه مسلمان شوند ؛ و گفت : اى رسول الله چيزى از آنچه كه خدا به تو تعليم داده بر من بخوان و به من ياد بده . او دائما حرف خودش را تكرار مىكرد و حرف پيامبر را قطع مىكرد و نمىدانست كه رسول الله صلّى اللّه عليه و آله مشغول گفت‌وگو با ديگران است .\r\nاين كار او باعث شد كه ناراحتى در صورت رسول الله صلّى اللّه عليه و آله ظاهر شود و سكوت كند ، آنگاه صورتش را از او برگرداند و مشغول گفتگو با همان افراد شد . به اين مناسبت اين آيات نازل شد و بعد از آن رسول الله صلّى اللّه عليه و آله امّ مكتوم را بسيار اكرام مىكرد و مىگفت : آفرين بر كسى كه خدا به خاطر او مرا مورد عتاب قرار داد .\r\n( 2 ) سپس طبرسى مىگويد : اگر گفته شود بر فرض كه اين خبر درست باشد ، آيا عبوس شدن و چهره در هم كشيدن گناه است يا خير ؟ جواب اين است كه عبوس يا خندان بودن براى نابينا فرقى ندارد ، زيرا وى آن را نمىفهمد و در اين صورت گناه نيست و ممكن است كه خداوند پيامبرش را به خاطر اين كار مورد عتاب و گله قرار داده است تا بهترين محاسن اخلاق را كسب كند و به اين وسيله عظمت يك مؤمنى را كه در پى ارشاد و هدايت است به او گوشزد كند و به او بفهماند كه مهربانى با يك مؤمن براى اين كه بر ايمانش ثابت قدم باشد بهتر از مهربانى به مشرك است به اين اميد كه شايد ايمان بياورد . « 1 »\r\n( 3 ) با حفظ اين مطالب بايد گفت كه معناى أوّلى كه از امام صادق عليه السّلام روايت شد در متن كتاب التبيان شيخ طوسى به اين صورت آمده است : عده‌اى گفتند : اين آيات در مورد مردى از بنى اميه كه در كنار رسول الله صلّى اللّه عليه و آله ايستاد بود ، نازل شد . يعنى هنگامى كه ابن امّ مكتوم آمد اين شخص از آمدن او متنفّر شد و خودش را جمع و جور كرد و چهره‌اش را در هم كشيد . پس خداوند اين واقعه را بيان كرد و روىگردانى و چهره در هم كشيدن آن شخص را مورد سرزنش قرار داد . « 2 » قريب به همين مضمون در تفسير قمى هم آمده است . « 3 »\r\n\r\n\r\n","description":"","footnote":"\r\n( 1 ) . مجمع البيان ، ج 1 ، ص 634 - 633 .\r\n( 2 ) . التبيان ، ج 1 ، ص 269 .\r\n( 3 ) . تفسير قمى ، ج 2 ، ص 404 .\r\n","page_name":" 412 ","page_number":412},
  {"content":"\r\n\r\nدر اين سوره آيه‌اى هست كه خبر آن به سورهء نجم كه قبل از آن است ربط داده شده است و آن قول خداوند است كه مىفرمايد :   « قُتِلَ الْإِنْسانُ ما أَكْفَرَهُ مِنْ أَيِّ شَيْءٍ خَلَقَهُ . . . »   « 1 » ؛ مرگ بر اين انسان ، چقدر ناسپاس است ؟ از چه چيز آفريدش ؟\r\n( 1 ) طبرسى به نقل از مقاتل و كلبى مىنويسد كه اين شخص عتبة بن ابى لهب بوده است كه گفته بود : من به خداى ستاره به هنگامى كه به سرعت حركت مىكند كافرم . « 2 »\r\n( 2 ) سيوطى آن را در الدر المنثور به نقل از عكرمه از ابن عباس نقل كرده و گفته است : اين آيه در مورد عتبه بن ابى لهب به هنگامى كه گفت : به خداى ستاره وقتى كه به سرعت حركت مىكند كافرم . براى همين رسول الله صلّى اللّه عليه و آله او را نفرين كرد و در راه شام شيرى او را از هم دريد . « 3 »\r\n( 3 )\r\n\r\nسورهء بيست و پنجم : قدر\r\nاين اولين سوره‌اى است كه در آن از « شب قدر » سخن به ميان آمده است و اين كه اين شب تا طلوع فجر ، سلام و ( خير ) و بلكه بهتر از هزار ماه است و ملائكه و روح در اين شب به اذن پروردگار براى انجام كارها نازل مىشوند . در اين شب قرآن بر رسول الله صلّى اللّه عليه و آله نازل شده است اين بيست و پنجمين سوره‌اى بود كه بر آن حضرت صلّى اللّه عليه و آله نازل مىشد .\r\n( 4 )\r\n\r\nسورهء بيست و نهم : قريش\r\nسورهء فيل پيش از قريش نبوده و در هيچ روايتى بدان اشاره نشده است ؛ بنابراين جايى براى گفت‌وگو دربارهء اين نيست كه لام ابتداى اين سوره ؛ ( لإيلاف قريش ) متعلق به كيفيت هلاكت اصحاب فيل است ، علاوه بر اين كه عده‌اى قائل به وحدت اين دو سوره شده‌اند . قول راجح و متعيّن همان است كه طبرسى در مجمع البيان از خليل و سيبويه نقل كرده است مبنى بر اين كه   « لِإِيلافِ »   متعلّق به  « فَلْيَعْبُدُوا »  مىباشد ، يعنى عبادت‌هايشان را براى شكرگزارى نعمت كاروان تجارتى قرار دهند . « 4 »\r\n\r\n\r\n","description":"","footnote":"\r\n( 1 ) . عبس ( 80 ) ، ص 18 - 17 .\r\n( 2 ) . مجمع البيان ، ج 1 ، ص 665 .\r\n( 3 ) . الدر المنثور ، ج 6 ، ص 215 .\r\n( 4 ) . مجمع البيان ، ج 1 ، ص 829 و نگاه كنيد كه علامه طباطبائى چگونه اخبار مربوط به وحدت اين دو سوره را ردّ مىكند « الميزان ، ج 2 ، ص 364 » .\r\n","page_name":" 413 ","page_number":413},
  {"content":"\r\n\r\n( 1 )\r\n\r\nسورهء سى و دوم : الهمزه\r\nطبرسى از مقاتل نقل مىكند كه گفت : اين سوره در شأن وليد بن مغيره نازل شده است . او پشت‌سر نبى اكرم صلّى اللّه عليه و آله غيبت مىكرد و به او تهمت مىزد و اين موافق با قول قتاده و سعيد بن جبير در معناى همزة مىباشد كه به معناى غيبت‌كننده است . لمزة به معناى طعنه‌زننده مىباشد . ابن عباس و الحسن و ابو العاميه و عطاء بن ابى رباح اين مطلب را بر عكس نقل كرده‌اند ؛ يعنى همزه كسى است كه در جلوى شخص به وى طعنه مىزند و لمزه كسى است كه در غياب شخص او را غيبت مىكند . « 1 »\r\nدر هر حال اين سوره - با توجه به اين روايات - اوّلين سوره‌اى است كه در مذمّت وليد نازل شده است و او را به خاطر كارهايى كه عليه پيامبر انجام مىدهد به شدت مىكوبد ، قبل از آن كه ديگر استهزا كنندگان را مورد ملامت و سرزنش قرار دهد .\r\nاز ابن اسحاق روايت شده است كه اين سوره در شأن امية بن خلف جمحى نازل شده است ؛ زيرا او نبى اكرم صلّى اللّه عليه و آله را بسيار مسخره مىكرد . « 2 » در روح المعانى آمده است كه اين سوره در شأن عاص بن وائل « 3 » نازل شده است كه او هم رسول الله صلّى اللّه عليه و آله را مسخره مىكرد .\r\n( 2 )\r\n\r\nسورهء سى و سوم : المرسلات\r\nسيوطى در الدر المنثور از عبد الله بن مسعود در مورد اين سوره روايت مىكند كه گفت :\r\nهنگامى كه ما با نبى اكرم صلّى اللّه عليه و آله در غارى در منى بوديم سورهء   « وَ الْمُرْسَلاتِ عُرْفاً »   ؛ « سوگند به فرستاده‌شدگان پىدرپى » نازل شد . « 4 »\r\n( 3 )\r\n\r\nسورهء سى و چهارم : ق\r\nدر اين سوره خداوند مىفرمايد :    « أَلْقِيا فِي جَهَنَّمَ كُلَّ كَفَّارٍ عَنِيدٍ ، مَنَّاعٍ لِلْخَيْرِ مُعْتَدٍ مُرِيبٍ الَّذِي جَعَلَ مَعَ اللَّهِ إِلهاً آخَرَ فَأَلْقِياهُ فِي الْعَذابِ الشَّدِيدِ »    « 5 » ؛ ناسپاسان لجوج را به جهنم دراندازيد\r\n\r\n\r\n","description":"","footnote":"\r\n( 1 ) . مجمع البيان ، ج 1 ، ص 818 .\r\n( 2 ) . سيرهء ابن اسحاق ، ج 1 ، ص 382 .\r\n( 3 ) . روح المعانى .\r\n( 4 ) . الدر المنثور ، ج 6 ، ص 302 .\r\n( 5 ) . ق ( 50 ) ، 24 - 26 .\r\n","page_name":" 414 ","page_number":414},
  {"content":"\r\n\r\nهمان بازدارندهء خير ، متجاوز و شكاك را ، آن كه با خدا معبود ديگرى را قرار داده است در عذاب سخت بيندازيد .\r\nطبرسى در مجمع البيان مىنويسد : گفته شده است كه اين آيات در شأن وليد بن مغيره نازل شده است ؛ زيرا برادرزاده‌هايش با او در مورد قبول اسلام مشورت كردند و او آنها را از اين كار منع كرد . پس منظور از خيرى كه وى مانع آن شده بود ، پذيرش اسلام بوده است . « 1 »\r\n( 1 )\r\n\r\nسورهء سى و پنجم : البلد\r\nدر اين سوره خداوند مىفرمايد :    « أَ يَحْسَبُ أَنْ لَنْ يَقْدِرَ عَلَيْهِ أَحَدٌ يَقُولُ أَهْلَكْتُ مالًا لُبَداً أَ يَحْسَبُ أَنْ لَمْ يَرَهُ أَحَدٌ »    « 2 » ؛ آيا گمانش اين است كه كسى را توان غلبه بر او نيست ؟ مىگويد :\r\n« مال فراوانى را نابود كردم » گمان مىبرد كسى او را نديده است ؟\r\nطبرسى در مجمع البيان مىگويد كه مقاتل و كلبى گفته‌اند : مصداق اين آيه حدث بن عامر بن نوفل بن عبد مناف مىباشد و علّت آن هم اين است كه او مسلمان شد و گناهى را مرتكب گرديده و از رسول الله صلّى اللّه عليه و آله در اين مورد استفتا كرد و آن حضرت به وى دستور داد كه كفارهء آن را بدهد ؛ اما او گفت : از زمانى كه دين محمد صلّى اللّه عليه و آله را پذيرفته‌ام ، تمام اموالم را در راه كفارات و نفقه‌ها صرف كرده‌ام . . . اين در حالى بود كه وى دروغ مىگفت و چيزى را انفاق نمىكرد . براى همين خداوند در مورد او فرمود : آيا گمان مىكند كه خداى متعال نمىداند كه چه كارى كرده است و چه چيزى را انفاق كرده يا نكرده است ؟\r\n( 2 ) گفته‌اند كه مصداق آيه ابو الأسد بن كلدة جمعى بوده است . او شخصى قوى و بداخلاق بود به طورى كه اگر بر فرشى مىنشست و ده نفر آن را مىكشيدند ؛ فرش قطعه‌قطعه مىشد ، اما از جايش تكان نمىخورد . اما اموال زيادى را در راه دشمنى با پيامبر اكرم صلّى اللّه عليه و آله صرف كرد و خداوند از گفتار وى خبر داده است كه گفت :  « يَقُولُ أَهْلَكْتُ مالًا لُبَداً »  ؛ مىگويد : « مال فراوانى را نابود كردم . » و بدان افتخار مىكرد . « 3 »\r\n\r\n\r\n","description":"","footnote":"\r\n( 1 ) . مجمع البيان ، ج 10 ، ص 220 .\r\n( 2 ) . البلد ( 90 ) ، 5 - 7 .\r\n( 3 ) . مجمع البيان ، ج 1 ، ص 748 .\r\n","page_name":" 415 ","page_number":415},
  {"content":"\r\n\r\n( 1 )\r\n\r\nسورهء سى و هفتم : القمر\r\nقمى در تفسيرش با سندى از امام صادق عليه السّلام نقل مىكند كه آن حضرت فرمود : چهارده نفر از اصحاب عقبه ( گردنه ) در شب چهاردهم ذى الحجة نزد رسول الله صلّى اللّه عليه و آله جمع شدند و به آن حضرت گفتند : هر پيامبرى نشانه‌اى دارد و معجزهء تو در اين شب چيست ؟ نبى اكرم صلّى اللّه عليه و آله فرمود : چه مىخواهيد ؟ گفتند : آيا تو نزد پروردگارت قدر و منزلت ندارى ؟ ! پس به ماه دستور بده كه دو قطعه شود !\r\nجبرئيل نازل شد و فرمود : اى محمد ! خداوند سلام مىرساند و مىگويد : من به همه چيز دستور داده‌ام كه مطيع تو باشند . پس پيامبر اكرم صلّى اللّه عليه و آله سرش را بالا آورد و به ماه دستور داد كه دو قطعه شو ! پس ماه به دونيم تقسيم شد ! نبى اكرم صلّى اللّه عليه و آله به عنوان شكرگزارى خداوند به سجده افتاد . سپس از سجده برخاست و آنها هم سر از سجده برداشتند و گفتند : آيا به حال اول برمى گردد ؟ و پس از مدتى به حالت اول برگشت . سپس گفتند : آيا بالاى ماه از هم شكافته مىشود ؟\r\nرسول اكرم صلّى اللّه عليه و آله به ماه دستور داد و بالاى ماه شكافته شد . به دنبال آن رسول اكرم صلّى اللّه عليه و آله براى شكرگزارى به درگاه خداوند به سجده افتاد . . .\r\n( 2 ) سپس گفتند : اى محمد ! وقتى كه مسافران ما از شام بيايند از آنها سؤال مىكنيم كه در اين شب چه ديده‌اند ؟ اگر آنچه را كه ما ديديم ، آنها هم ديده باشند ، معلوم مىشود كه اين امر از سوى خداى تو بوده است و اگر آنچه را كه ما ديده‌ايم ، نديده باشند ، در اين صورت معلوم مىشود كه تو با جادويت ما را افسون كرده‌اى ! پس از آن خداوند اين آيات را تا آخر سوره نازل كرد :   « اقْتَرَبَتِ السَّاعَةُ وَ انْشَقَّ الْقَمَرُ »   ، رستاخيز نزديك شد و ماه بشكافت . « 1 »\r\nاين دومين مرتبه‌اى بود كه آنها صدق گفتارهاى رسول الله صلّى اللّه عليه و آله را تجربه مىكردند و تصديق او را توسط مسافران مىديدند كه يكى همين و ديگرى گزارش وى از كاروان قريش كه در هنگامهء اسراء آنها را ديده بود . شايد كه در اينجا هم بعد از تصديق گفته‌اند كه محمد ما را افسون كرده است چنان كه طبرسى از جبير بن مطعم نقل مىكند كه يكى از آنها گفت : اگر محمد توانسته باشد كه شما را افسون كند ، همهء مردم ديگر را هم افسون كرده است .\r\n( 3 ) طبرسى مىنويسد : حديث انشقاق ماه را عدهء زيادى از صحابه نقل كرده‌اند كه از جملهء\r\n\r\n\r\n","description":"","footnote":"\r\n( 1 ) . تفسير قمى ، ج 2 ، ص 341 .\r\n","page_name":" 416 ","page_number":416},
  {"content":"\r\n\r\nآنها : عبد الله بن مسعود و أنس بن مالك و حذيفة بن يمان و ابن عمر و ابن عباس مىباشد و تمام مفسران و بلكه تمام مسلمانان آن را تأييد كرده‌اند و مخالفت عده‌اى كه قابل اعتنا نيستند ، ضررى به اصل مطلب نمىزند .\r\n( 1 ) در ادامهء گفته است : قول كسانى كه مىگويند اگر انشقاق ماه در زمان رسول الله صلّى اللّه عليه و آله واقعا اتفاق افتاده باشد ، مىبايست كه در تمام مناطق مخفى نمانده باشد ، باطل است ؛ زيرا اين واقعه در شب اتفاق افتاده است و مردم در خواب بوده‌اند و بدان مطلع نشده‌اند ، به اضافه اين كه بيشتر مردم به آنچه كه در آسمان اتفاق مىافتد ، توجه ندارند و به طور مثال ورود شهاب سنگ‌ها و انفجار ستارگان و غيره مورد غفلت بيشتر مردم است و ممكن است كه خداوند به وسيله ابرى يا از راه ديگرى اين پديده را از چشم ديگران پوشانده باشد . « 1 »\r\nسيوطى در الدر المنثور با سندى از ابن مسعود نقل مىكند كه گفت : ماه از هم شكافت و . . .\r\nقريشيان گفتند كه اين جادوى ابن ابى كبشه است و سپس گفتند : منتظر بمانيد تا مسافران از راه برسند ؛ زيرا محمد صلّى اللّه عليه و آله نمىتواند كه همهء مردم را فسون كند . مسافران بازگشتند و وقتى از آنها سؤال كردند ، گفتند : بله ، ما آن را ديديم و پس از آن خدا اين آيات را نازل كرد :   « اقْتَرَبَتِ السَّاعَةُ وَ انْشَقَّ الْقَمَرُ »   « 2 » ؛ رستاخيز نزديك شد و ماه بشكافت .\r\n( 2 )\r\n\r\nسوره سى و هشتم : « ص »\r\nدر اين سوره آمده است :     « وَ عَجِبُوا أَنْ جاءَهُمْ مُنْذِرٌ مِنْهُمْ وَ قالَ الْكافِرُونَ هذا ساحِرٌ كَذَّابٌ أَ جَعَلَ الْآلِهَةَ إِلهاً واحِداً إِنَّ هذا لَشَيْءٌ عُجابٌ وَ انْطَلَقَ الْمَلَأُ مِنْهُمْ أَنِ امْشُوا وَ اصْبِرُوا عَلى آلِهَتِكُمْ إِنَّ هذا لَشَيْءٌ يُرادُ ما سَمِعْنا بِهذا فِي الْمِلَّةِ الْآخِرَةِ إِنْ هذا إِلَّا اخْتِلاقٌ »     « 3 » ؛ به شگفت آمدند كه چرا هشداردهنده‌اى از ميان خودشان بر آنها فرستاده شد ؛ و كافران گفتند : « اين جادوگرى دروغگو است آيا همهء معبودها را يك معبود كرده است ؟ واقعا عجيب است » بزرگانشان روان شدند و گفتند : « برويد و بر پرستش خدايانتان پايدار باشيد كه مطلوب همه اين است . ما چنين سخنى از آيين ديگر ، نشنيده‌ايم و اين جز دروغ چيزى نيست .\r\n\r\n\r\n","description":"","footnote":"\r\n( 1 ) . مجمع البيان ، ج 10 ، ص 282 .\r\n( 2 ) . الدر المنثور ، ج 6 ، ص 132 ، سوره قمر .\r\n( 3 ) . ص ( 38 ) ، 4 - 7 .\r\n","page_name":" 417 ","page_number":417},
  {"content":"\r\n\r\n\r\nملاقات مشركين با ابو طالب\r\n( 1 ) كلينى در كافى با سندى از جابر از ابى جعفر الباقر عليه السّلام نقل مىكند كه فرمود : ابو جهل بن هشام همراه عده‌اى از قريش نزد ابو طالب آمدند و گفتند : برادرزاده‌ات ما و خدايان ما را اذيت كرده است . او را از اين كار بازدار و به او بگو كه دست از خدايان ما بردارد و ما هم دست از خداى او برمىداريم !\r\n( 2 ) ابو طالب فرستاده‌اى را نزد رسول الله صلّى اللّه عليه و آله فرستاد و او را فراخواند . هنگامى كه نبىّ اكرم صلّى اللّه عليه و آله وارد خانه شد ، ديد كه عده‌اى از مشركان در آنجا جمع شده‌اند . براى همين فرمود :\r\n« السلام على من اتبع الهدى » سلام بر كسى كه از حق و حقيقت پيروى كند و سپس نشست .\r\nابو طالب به او گفت كه اينها براى چه آمده‌اند . آنگاه حضرت فرمود : آيا سخنانى بهتر از اين برايشان وجود دارد كه با آن بر تمام عرب حاكميت پيدا مىكنند و گردن‌هايشان را پايين مىآورند ؟ ! ابو جهل گفت : اين كلمه چيست ؟ فرمود : بگوييد : لا إله الا اللّه . آنها دستشان را بر گوش‌هايشان نهادند و از آنجا خارج شدند در حالى كه مىگفتند :  « ما سَمِعْنا بِهذا فِي الْمِلَّةِ الْآخِرَةِ ، إِنْ هذا إِلَّا اخْتِلاقٌ »  ؛ ما چنين سخنى از كيش ديگرى نشنيده‌ايم و اين جز دروغ چيز ديگرى نيست . خداوند هم در جوابشان اين آيات را نازل كرد :   « ص وَ الْقُرْآنِ ذِي الذِّكْرِ »   ؛ ص ، سوگند به قرآن آكنده از اندرز . تا آنجا كه مىفرمايد :  « إِلَّا اخْتِلاقٌ »  ؟ ؟ « 1 »\r\n( 3 ) قمى در تفسيرش آن را بدون سند نقل به معنا كرده و اضافه كرده است : اين سوره در مكه نازل شد و هنگامى كه رسول الله صلّى اللّه عليه و آله دعوت خويش را آشكار كرد ، قريشيان پيش ابو طالب آمدند و گفتند : اى ابو طالب ! برادرزاده‌ات خواب ما را پريشان كرده و خدايان ما را سبّ كرده و جوانان ما را فاسد كرده و جمع ما را متفرق كرده است . اگر اين كار را كنار بگذارد ما اموالى را براى او جمع مىكنيم ، تا از ثروتمندترين افراد قريش گردد و او را پادشاه خويش قرار مىدهيم .\r\n( 4 ) ابو طالب ، نبى اكرم صلّى اللّه عليه و آله را از اين جريان باخبر كرد و آن حضرت فرمود : به خدا قسم كه اگر خورشيد را در دست راست من و ماه را در دست چپ من قرار دهند اين كار را ترك نخواهم كرد و لكن اگر حرف مرا گوش كنند بر تمام عرب حاكم خواهند شد و عجم‌ها به دينشان خواهند گرويد و از پادشاهان بهشت خواهند شد .\r\n\r\n\r\n","description":"","footnote":"\r\n( 1 ) . اصول كافى ، ج 2 ، ص 649 .\r\n","page_name":" 418 ","page_number":418},
  {"content":"\r\n\r\nابو طالب قضيه را به آنها گفت و آنان در پاسخ گفتند : دعوت خويش را بگويد . رسول الله صلّى اللّه عليه و آله به آنها فرمود : شهادت بدهيد كه لا إله الا اللّه و انّ محمدا رسول الله !\r\n( 1 ) آنها گفتند : ما سيصد و شصت آلهء خويش را كنار بگذاريم و تنها يك خدا را بپرستيم ؟ ! پس خداوند متعال فرمود :        « وَ عَجِبُوا أَنْ جاءَهُمْ مُنْذِرٌ مِنْهُمْ وَ قالَ الْكافِرُونَ هذا ساحِرٌ كَذَّابٌ أَ جَعَلَ الْآلِهَةَ إِلهاً واحِداً إِنَّ هذا لَشَيْءٌ عُجابٌ وَ انْطَلَقَ الْمَلَأُ مِنْهُمْ أَنِ امْشُوا وَ اصْبِرُوا عَلى آلِهَتِكُمْ إِنَّ هذا لَشَيْءٌ يُرادُ ما سَمِعْنا بِهذا فِي الْمِلَّةِ الْآخِرَةِ إِنْ هذا إِلَّا اخْتِلاقٌ أَ أُنْزِلَ عَلَيْهِ الذِّكْرُ مِنْ بَيْنِنا بَلْ هُمْ فِي شَكٍّ مِنْ ذِكْرِي بَلْ لَمَّا يَذُوقُوا عَذابِ أَمْ عِنْدَهُمْ خَزائِنُ رَحْمَةِ رَبِّكَ الْعَزِيزِ الْوَهَّابِ أَمْ لَهُمْ مُلْكُ السَّماواتِ وَ الْأَرْضِ وَ ما بَيْنَهُما فَلْيَرْتَقُوا فِي الْأَسْبابِ »        « 1 » ؛ به شگفت آمدند كه چرا هشداردهنده‌اى از ميان خودشان بر آنها فرستاده شد ؛ و كافران گفتند : « اين جادوگرى دروغگو است آيا همهء معبودها را يك معبود كرده است ؟ واقعا عجيب است . » بزرگانشان راهى شدند و گفتند : « برويد و بر پرستش خدايانتان پايدار باشيد كه مطلوب همه اين است . ما چنين سخنى از كيش ديگر نشنيده‌ايم و اين جز دروغ چيزى نيست . راستى چرا از ميان همهء ما قرآن بر او نازل شده است ؟ » بلكه آنان از قرآن من ترديد دارند و هنوز عذاب مرا نچشيده‌اند و يا گنج‌هاى رحمت پروردگار پيروزمند بخشنده‌ات نزد آنهاست ؟ يا فرمانروايى آسمان‌ها و زمين و آنچه ميانشان است به آنها تعلق دارد پس با هر وسيله‌اى بالا روند .\r\n( 2 ) طبرسى در مجمع البيان روايت كرده است كه آنها 25 نفر از اشراف قريش بودند كه از جمله آنها ابو جهل بن هشام بوده است كه در خبر كلينى بدان اشاره شد و همچنين وليد بن مغيره و نضر بن حارث و ابى و اميه از فرزندان خلف جمحى و عتبه و شيبه از فرزندان ربيعهء مخزومى از جملهء آنها بوده‌اند . آنها نزد ابو طالب آمدند و گفتند : تو شيخ و بزرگ ما هستى و آمده‌ايم كه بين ما و برادرزاده‌ات داورى كنى كه او خواب ما را پريشان كرده و خدايان ما را مورد بىحرمتى قرار داده است .\r\n( 3 ) ابو طالب برادرزاده‌اش را فراخواند و گفت : قومت از تو درخواستى دارند . فرمود : چه درخواستى ؟ آنها گفتند : ما و خدايانمان را واگذار تا ما هم تو و خدايت را رها كنيم . فرمود :\r\n\r\n\r\n","description":"","footnote":"\r\n( 1 ) . ص ( 38 ) ، 4 - 10 ؛ تفسير قمى ، ج 2 ، ص 228 و مختصر آن را ابن شهر آشوب در مناقب ، ج 1 ، ص 54 نقل كرده است و مثل همين در تفسير طبرى ، ج 2 ، ص 324 به نقل از سدّى و در ص 325 از ابن عباس نقل شده است و هر دو خبر را در تفسيرش ، ج 23 ، ص 79 - 81 آورده است .\r\n","page_name":" 419 ","page_number":419},
  {"content":"\r\n\r\nاگر فقط يك كلمه را كه من مىگويم بگوييد ، پادشاه عرب و عجم مىگرديد ؟ ! ابو جهل گفت :\r\nخدا پدرت را بيامرزد ، ما آن و ده برابر آن را به تو مىدهيم ، بگو كه اين كلمه چيست ؟ فرمود :\r\nبگوييد : لا إله الا الله . آنها به محض شنيدن اين كلمه از جاى برخاستند و گفتند :  « أَ جَعَلَ الْآلِهَةَ إِلهاً واحِداً »  آيا خدايان را خداى واحدى قرار داده ؟ سپس اين آيات نازل شد .\r\n( 1 ) آنگاه مىگويد : روايت شده است كه نبى اكرم صلّى اللّه عليه و آله به گريه افتاد و سپس گفت : اى عمو ! به خدا قسم كه اگر خورشيد را در دست راستم و ماه را در دست چپم قرار دهند كه اين امر را كنار بگذارم ، هرگز چنين نخواهم كرد تا خداوند مرا پيروز گرداند يا اين كه در راه آن فدا شوم ! پس ابو طالب به او گفت : كارت را ادامه بده و به خدا قسم كه هيچ‌گاه تو را تنها نخواهم گذاشت .\r\n( 2 ) قريش از آن مجلس خارج شدند در حالى كه مىگفتند - و گفته شده است كه گوينده عقبة بن ابى معيط اموى بوده است - در عبادت بت‌هايتان ثابت قدم باشيد و بر دينتان صبر داشته باشيد و مشكلات را به خاطر آن تحمل كنيد . اين امرى كه در مورد زياد شدن اصحاب محمد مىبينيم گويى كه مىخواهد نعمتى را از ما بگيرد يا عذابى را بر ما نازل كند . « 1 »\r\nگمان نمىكنم كه قمى با تحقيق اين حرف را زده باشد ، آنجا كه مىگويد : اين سوره در مكه و به هنگامى كه رسول الله صلّى اللّه عليه و آله دعوت خويش را آشكار كرده بود ، نازل شد . به اين معنا كه نزول اين سوره نقطهء انتقال از مرحلهء سرّى به مرحلهء عينى بوده است . ولى در هر حال اين سخن او و بلكه تمام اين جريان مستلزم آن است كه در مرحلهء اعلان بوده نه كتمان .\r\n( 3 )\r\n\r\nسورهء سى و نهم : أعراف\r\nاوّل اين سوره چنين آغاز مىشود :    « المص كِتابٌ أُنْزِلَ إِلَيْكَ فَلا يَكُنْ فِي صَدْرِكَ حَرَجٌ مِنْهُ لِتُنْذِرَ بِهِ وَ ذِكْرى لِلْمُؤْمِنِينَ »    « 2 » ؛ الف . لام . ميم . صاد . كتابى بر تو نازل شده است تا با آن هشدار دهى و براى مؤمنان يادآورى باشد پس از اين كتاب در دل خود احساس سختى مكن .\r\nآيا اين به معناى انذار خاص و سرّى و تذكر براى مؤمنين است ؟ ظاهرا چنين نيست .\r\nدر اين سوره آمده است :  « يا بَنِي آدَمَ خُذُوا زِينَتَكُمْ عِنْدَ كُلِّ مَسْجِدٍ وَ كُلُوا وَ اشْرَبُوا وَ لا \r\n\r\n\r\n","description":"","footnote":"\r\n( 1 ) . مجمع البيان ، ج 8 ، ص 725 - 727 .\r\n( 2 ) . الاعراف ( 7 ) ، 1 - 2 .\r\n","page_name":" 420 ","page_number":420},
  {"content":"\r\n\r\n   تُسْرِفُوا إِنَّهُ لا يُحِبُّ الْمُسْرِفِينَ قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ قُلْ هِيَ لِلَّذِينَ آمَنُوا فِي الْحَياةِ الدُّنْيا خالِصَةً يَوْمَ الْقِيامَةِ كَذلِكَ نُفَصِّلُ الْآياتِ لِقَوْمٍ يَعْلَمُونَ قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَ ما بَطَنَ وَ الْإِثْمَ وَ الْبَغْيَ بِغَيْرِ الْحَقِّ وَ أَنْ تُشْرِكُوا بِاللَّهِ ما لَمْ يُنَزِّلْ بِهِ سُلْطاناً وَ أَنْ تَقُولُوا عَلَى اللَّهِ ما لا تَعْلَمُونَ »    « 1 » ؛ اى فرزندان آدم ! به هنگام عبادت لباس‌هاى شايسته به خود برگيريد و نيز بخوريد و بياشاميد ولى اسراف نكنيد كه خداوند اسراف‌كاران را دوست نمىدارد . بگو : « چه كسى جامه‌هايى را كه خدا براى بندگانش پديد آورده و روزىهاى پاكيزه را حرام كرده است ؟ » بگو : « اين چيزها در زندگى دنيا براى كسانى است كه ايمان مىآورند و در روز قيامت نيز خاص آنهاست . » اين چنين آيات را براى دانايان بيان مىكنيم . بگو : « خداوند كارهاى زشت را حرام كرده است چه آشكار باشد چه پنهان ؛ و گناه و سركشى بناحق و اين كه چيزى را كه دليلى برايش نيامده است شريك او قرار دهيد و چيزى را به خدا نسبت دهيد كه نمىدانيد .\r\n( 1 ) قمى در تفسير آن مىنويسد : عده‌اى از مردم به طور عريان كعبه را طواف مىكردند كه مردها در روز و زن‌ها در شب اين عمل را انجام مىدادند و در شبانه روز فقط يك وعده غذا مىخوردند . پس خداوند به آنها دستور داد كه لباس بپوشند و بخورند و بياشامند ، اما اسراف نكنند . « 2 » طبرسى هم آن را از جماعتى از مفسّرين نقل كرده است . « 3 »\r\n( 2 ) سيوطى در الدر المنثور با سندى از ابن عباس نقل مىكند كه گفت : مردانى به صورت عريان كعبه را طواف مىكردند كه خداوند به آنها دستور داد :  « خُذُوا زِينَتَكُمْ عِنْدَ كُلِّ مَسْجِدٍ »  به هنگام عبادت لباس‌هاى شايسته به خود برگيريد . زينت همان لباس است كه بدىهاى بدن را مىپوشاند و پارچه‌هاى زيبا و اثاثيهء خوب را هم شامل مىشود .\r\n( 3 ) در متن كتاب و با همين سند آمده است : در جاهليت بعضى از چيزها را حرام مىدانستند كه خداوند آن را حلال كرد و فرمود :  « قُلْ مَنْ حَرَّمَ زِينَةَ اللَّهِ الَّتِي أَخْرَجَ لِعِبادِهِ وَ الطَّيِّباتِ مِنَ الرِّزْقِ قُلْ هِيَ لِلَّذِينَ آمَنُوا فِي الْحَياةِ الدُّنْيا »  « 4 » ؛ بگو چه كسى جامه‌هايى را كه خداوند براى بندگانش پديد آورده و روزىهاى پاكيزه را حرام كرده است ؟ بگو : اين چيزها در زندگى دنيا\r\n\r\n\r\n","description":"","footnote":"\r\n( 1 ) . اعراف ( 7 ) ، 31 - 32 .\r\n( 2 ) . تفسير قمى ، ج 1 ، ص 228 .\r\n( 3 ) . مجمع البيان ، ج 4 ، ص 637 .\r\n( 4 ) . اعراف ( 7 ) ، 32 .\r\n","page_name":" 421 ","page_number":421},
  {"content":"\r\n\r\nبراى كسانى است كه ايمان آوردند . سپس خداوند طيبات را در آخرت مخصوص كسانى مىداند كه ايمان آورده‌اند و اين طيبات نصيب مشركان نخواهد شد ؛ يعنى  « خالِصَةً يَوْمَ الْقِيامَةِ » \r\n( 1 ) و با سندى از عكرمه ، غلام ابن عباس ، سخن را دربارهء اين عده از اهل جاهليّت و آنچه را كه حرام مىدانسته‌اند ذكر كرده و علّت آن را تفصيل مىدهد و مىگويد : بعضى از قريش و طوائفى از كنانه و كسانى كه به قبايل بنى عامر بن صعصعه و خزاعه و ثقيف و اوس و خزرج وابسته بودند در ايام حج گوشت نمىخوردند و جز از راه پشت بام به خانه نمىآمدند و موهاى زايد را زايل نمىكردند و تنها خون مىگرفتند و حجامت مىكردند و هنگامى كه مىخواستند حج را به جاى آوردند ، لباس‌هايشان را در مىآوردند و مىگفتند : اين لباس‌هايى است كه در آن گناه كرده‌ايم و اكنون مىخواهيم با طهارت و پاكى به سوى خدا ايمان برويم ، پس چه كسى يك لنگ به ما عاريه مىدهد ؟ و اگر لنگى نمىيافتند به صورت عريان طواف مىكردند و وقتى كه از طواف فارغ مىشدند ، همان لباس‌ها را دوباره مىپوشيدند .\r\nو در آن ، با سندى از سعيد بن جبير آمده است كه گفت : مردم به صورت عريان كعبه را طواف مىكردند و مىگفتند : با لباسى كه در آن گناه كرده‌ايم ، طواف نمىكنيم . در اين ميان زنى آمد و لباس‌هايش را درآورد و شروع به طواف نمود و در حالى كه دستش را بر عورتش گذاشته بود و مىگفت :\r\n اليوم يبدو بعضه او كله * فما بدا منه فلا احلّه \r\nامروز بعضى از آن يا تمام آن ديده مىشود و هر چه از آن ديده شود حلال نمىدانم ! پس اين آيه نازل شد :  « يا بَنِي آدَمَ خُذُوا زِينَتَكُمْ عِنْدَ كُلِّ مَسْجِدٍ »  ؛ اى بنى آدم ، جامه‌هاى آراسته را در هر مسجد در بر كنيد .\r\nدر اين سوره آمده است :  « وَ إِذا قُرِئَ الْقُرْآنُ فَاسْتَمِعُوا لَهُ وَ أَنْصِتُوا لَعَلَّكُمْ تُرْحَمُونَ »  « 1 » ؛ چون قرآن خوانده شود گوش كنيد و ساكت باشيد شايد مشمول رحمت او واقع شويد .\r\n( 2 ) طبرسى در مجمع البيان از ابو جعفر امام صادق و زهرى و مجاهد از سعيد بن مسيّب و سعيد بن جبير از عبد الله بن مسعود و ابن عباس نقل مىكند كه گفتند : مسلمانان در ميان نماز به همديگر سلام مىكردند و سخن مىگفتند و اگر كسى وارد مىشد و از آنها مىپرسيد كه چقدر\r\n\r\n\r\n","description":"","footnote":"\r\n( 1 ) . اعراف ( 7 ) ، 204 .\r\n","page_name":" 422 ","page_number":422},
  {"content":"\r\n\r\nنماز خوانده‌ايد ، جواب مىدادند . براى همين از اين كارها نهى شدند و به آنها دستور داده شد كه به نماز گوش فرا دهند . « 1 »\r\n( 1 )\r\n\r\nسورهء چهل و يكم : يس\r\n    « يس وَ الْقُرْآنِ الْحَكِيمِ إِنَّكَ لَمِنَ الْمُرْسَلِينَ »     ؛ يا . سين . سوگند به قرآن حكمت‌آميز كه تو از پيامبرانى . بنابراين آن حضرت از انبيا و مرسلين است و ظاهر بلكه صريح خطاب ، فعليت عمومى آن است نه شأنيت بالقوهء آن و نه فعليّت سرّى يا خاصه آن . بلكه براى اين است كه :\r\n    « لِتُنْذِرَ قَوْماً ما أُنْذِرَ آباؤُهُمْ فَهُمْ غافِلُونَ لَقَدْ حَقَّ الْقَوْلُ عَلى أَكْثَرِهِمْ فَهُمْ لا يُؤْمِنُونَ إِنَّا جَعَلْنا فِي أَعْناقِهِمْ أَغْلالًا فَهِيَ إِلَى الْأَذْقانِ فَهُمْ مُقْمَحُونَ وَ جَعَلْنا مِنْ بَيْنِ أَيْدِيهِمْ سَدًّا وَ مِنْ خَلْفِهِمْ سَدًّا فَأَغْشَيْناهُمْ فَهُمْ لا يُبْصِرُونَ »     « 2 » ؛ تا مردى را هشدار دهى كه نياكانشان هشدار را دريافتند و غافل ماندند . به راستى وعدهء خدا دربارهء بيشتر آنها تحقق يافته است و ايمان نمىآورند . بر گردن آنها تا چانه غل‌هايى قرار داده‌ايم كه سرهايشان را بالا نگاهداشته است ، پيش رو و پشت سرشان ديوارى كشيديم و ديدگانشان را پوشانديم كه نبينند .\r\n( 2 ) قمى در تفسير آن مىنويسد : اين آيه در مورد ابو جهل بن هشام و عده‌اى از خانواده‌اش نازل شده است ، و اين بدان خاطر بوده است كه ابو جهل قسم خورده بود كه اگر نبى اكرم صلّى اللّه عليه و آله را ببيند كه نماز مىخواند او را نابود كند . پس به سوى مسجد الحرام آمد و ديد كه نبى اكرم صلّى اللّه عليه و آله نماز مىخواند . در دست ابو جهل سنگى بود و او هر چه سعى مىكرد كه دستش را بالا ببرد تا سنگ را به سوى نبى اكرم صلّى اللّه عليه و آله پرت كند ، خداوند دستش را بر گردنش قفل مىكرد و سنگ در دستش نمىچرخيد تا پرتاب شود . هنگامى كه به سوى اصحابش برمىگشت ، سنگ از دستش افتاد . در اين حال فرد ديگرى از دوستانش برخاست و گفت : من او را مىكشم ! و هنگامى كه به او نزديك شد ، قرائت رسول الله صلّى اللّه عليه و آله را شنيد و ترس او را فرا گرفت و به سوى دوستانش بازگشت و گفت : چيزى شبيه شتر بين من و او حايل شد كه مرا با دمش تهديد مىكرد و براى همين ترسيدم كه جلوتر بروم . و از آن عده از افراد بنى مخزوم هيچ كس ايمان نياورد . « 3 »\r\n\r\n\r\n","description":"","footnote":"\r\n( 1 ) . مجمع البيان ، ج 4 ، ص 791 .\r\n( 2 ) . يس ( 36 ) ، 6 - 9 .\r\n( 3 ) . تفسير قمى ، ج 2 ، ص 212 و مثل همين را طبرسى در مجمع البيان ، ج 10 ، ص 649 نقل كرده است .\r\n","page_name":" 423 ","page_number":423},
  {"content":"\r\n\r\n( 1 ) سيوطى در الدر المنثور بيش از اين از ابن عباس نقل مىكند كه مىگويد : نبى اكرم صلّى اللّه عليه و آله در مسجد با صداى بلند قرآن قرائت مىكرد تا جايى كه عده‌اى از مردم قريش آمده بودند كه او را بگيرند ، اما دست‌هايشان به دور گردن‌هايشان خشك شده بود و چيزى را هم نمىديدند .\r\nبنابراين نزد رسول الله صلّى اللّه عليه و آله آمدند و گفتند : اى محمد ، تو را به خدا قسم به خويشاوندى ما رحم كن پس نبى اكرم صلّى اللّه عليه و آله دعا كرد تا آنها خواب شدند و آنگاه :    « يس وَ الْقُرْآنِ الْحَكِيمِ . . . »    « 1 » نازل شد و شايد كه اين بعد از جواب ردّ دادن رسول الله صلّى اللّه عليه و آله به مشركان در منزل عمويش ابو طالب بوده است .\r\nدر اين سوره آمده است :   « أَ وَ لَمْ يَرَ الْإِنْسانُ أَنَّا خَلَقْناهُ مِنْ نُطْفَةٍ فَإِذا هُوَ خَصِيمٌ مُبِينٌ وَ ضَرَبَ لَنا مَثَلًا وَ نَسِيَ خَلْقَهُ قالَ مَنْ يُحْيِ الْعِظامَ وَ هِيَ رَمِيمٌ »   « 2 » ؛ آيا آدمى نمىداند كه او را از نطفه آفريده‌ايم كه اكنون دشمنى آشكار است ، در حالى كه آفرينش خود را از ياد برده است براى ما مثل مىزند و مىگويد : « چه كسى اين استخوان‌هاى پوسيده را زنده مىكند ؟ »\r\n( 2 ) طبرسى در مجمع البيان از امام صادق عليه السّلام نقل مىكند كه فرمود : گويندهء اين سخن ابىّ بن خلف جمحى بوده است و حسن بصرى مىگويد : او امية بن خلف ، برادرش بوده است و ابن جبير مىگويد : او عاص بن وائل سهمى « 3 » بوده است و اينها سه نفر از آن شش مسخره‌كننده هستند .\r\n( 3 ) روايت امام صادق عليه السّلام در روايت طبرسى همان روايت عياشى از حلبى از امام عليه السّلام است كه فرمود : ابىّ بن خلف استخوان پوسيده‌اى را از ديوار كند و با خود نزد رسول الله صلّى اللّه عليه و آله آورد .\r\nآنگاه آن را فشرد و فوت كرد و سپس گفت : . . . اگر ما به استخوان و پودر تبديل مىشويم ، چگونه دوباره زنده و برانگيخته مىشويم ؟ پس خداوند اين آيه را نازل كرد :  « قالَ مَنْ يُحْيِ الْعِظامَ وَ هِيَ رَمِيمٌ »  « 4 » ؛ مىگويد : « چه كسى اين استخوانهاى پوسيده را زنده مىكند ؟ »\r\n( 4 )\r\n\r\nسورهء چهل و دوم : فرقان\r\nدر اين سوره آمده است :   « تَبارَكَ الَّذِي نَزَّلَ الْفُرْقانَ عَلى عَبْدِهِ لِيَكُونَ لِلْعالَمِينَ نَذِيراً . . .  \r\n\r\n\r\n","description":"","footnote":"\r\n( 1 ) . الدر المنثور ، ج 5 ، ص 269 ، سوره يس .\r\n( 2 ) . يس ( 36 ) ، 77 - 78 .\r\n( 3 ) . مجمع البيان ، ج 10 ، ص 678 .\r\n( 4 ) . الميزان ، ج 17 ، ص 118 و مناقب آل ابى طالب ، ج 1 ، ص 56 .\r\n","page_name":" 424 ","page_number":424},
  {"content":"\r\n\r\n  وَ قالَ الَّذِينَ كَفَرُوا إِنْ هَذا إِلَّا إِفْكٌ افْتَراهُ وَ أَعانَهُ عَلَيْهِ قَوْمٌ آخَرُونَ فَقَدْ جاؤُ ظُلْماً وَ زُوراً وَ قالُوا أَساطِيرُ الْأَوَّلِينَ اكْتَتَبَها فَهِيَ تُمْلى عَلَيْهِ بُكْرَةً وَ أَصِيلًا »   « 1 » ؛ بزرگوار خدايى است كه قرآن را بر بنده‌اش نازل كرد تا بيم دهندهء جهانيان باشد . آن كه فرمانروايى آسمان‌ها و زمين از اوست و فرزندى برنگزيده است و در فرمانروايى شريكى ندارد و همه چيز را آفريده و حد و اندازهء هر چيز را معين فرموده است . آنها جز خدا براى خود معبودهايى برگزيدند كه قدرت آفرينش ندارند و خودشان مخلوقند و در سود و زيان و نيز مرگ و حيات و برانگيخته شدن كارى از دستشان ساخته نيست . كافران گفتند : « اين كتاب دروغى است كه از خود بافته است و ديگران كشمكش كرده‌اند . » به راستى سخنانشان باطل و نسبتى ناحق است . همچنين گفتند : « اين همان افسانه‌هاى پيشينيان است و رونويسى كرده و هر صبح و شام بر او خوانده مىشود . »\r\n( 1 ) در تفسير قمى آمده است كه در روايت ابى الجارود از ابو جعفر امام باقر عليه السّلام در توضيح قول خداوند :  « وَ أَعانَهُ عَلَيْهِ قَوْمٌ آخَرُونَ »  ؛ اين كتاب دروغى است كه از خود بافته و ديگران كمكش كرده‌اند ، آمده است كه منظور ابو فكيهه ، حبر ، عداس و عابس ، آزاده كردهء حويطب هستند . و قول خداوند كه مىفرمايد :  « وَ قالُوا أَساطِيرُ الْأَوَّلِينَ »  ؛ گفتند كه اينها افسانه‌هاى پيشينيان است منظور از قائلان : نضر بن حارث بن علقمة بن كلدة بوده است . قمى مىنويسد كه وى گفت : اين چيزى را كه محمد مىخواند و ما را از آن مطلع مىكند ، همان چيزى است كه از مردى از علماى نصارى به نام ابن قبيطه ياد مىگيرد و يادداشت مىكند . « 2 »\r\n( 2 ) طبرسى در مجمع البيان از مجاهد نقل مىكند كه گفتند : كسانى كه محمد صلّى اللّه عليه و آله را در مورد قرآن يارى كردند : عداس آزاد كردهء حويطب بن عبد العزّى و يسار غلام علاء بن حضرمى و حبر آزاد كردهء عامر بودند كه اينها از اهل كتاب به شمار مىرفتند « 3 » و ابن شهر آشوب مثل اين مطلب را در مناقب نقل كرده است . « 4 »\r\nدر اين سوره آمده است :   « وَ قالُوا ما لِهذَا الرَّسُولِ يَأْكُلُ الطَّعامَ وَ يَمْشِي فِي الْأَسْواقِ لَوْ لا أُنْزِلَ إِلَيْهِ مَلَكٌ فَيَكُونَ مَعَهُ نَذِيراً أَوْ يُلْقى إِلَيْهِ كَنْزٌ أَوْ تَكُونُ لَهُ جَنَّةٌ يَأْكُلُ مِنْها »   « 5 » ؛ گفتند : « اين\r\n\r\n\r\n","description":"","footnote":"\r\n( 1 ) . فرقان ( 25 ) ، 1 - 5 .\r\n( 2 ) . تفسير قمى ، ج 2 ، ص 111 و سيرهء ابن اسحاق ، ج 1 ، ص 321 .\r\n( 3 ) . مجمع البيان ، ج 7 ، ص 253 .\r\n( 4 ) . مناقب آل ابى طالب ، ج 1 ، ص 49 .\r\n( 5 ) . فرقان ( 25 ) ، 7 - 8 .\r\n","page_name":" 425 ","page_number":425},
  {"content":"\r\n\r\nچه رسولى است كه غذا مىخورد و در بازارها راه مىرود چرا فرشته‌اى همراه او فرود نيامده است كه مردم را بيم دهد يا چرا گنجى نصيبش نشده ، يا چرا باغى ندارد كه از ميوه‌اش بخورد . »\r\n( 1 ) سيوطى در الدر المنثور با سندى از ابن عباس نقل كرده است كه وى گفت : عتبه و شيبه از فرزندان ربيعه و ابو سفيان بن حرب و نضر بن حارث و ابو البخترى و اسود بن مطلّب و زمعة بن الأسود و وليد بن مغيره و ابو جهل بن حجّاج گرد هم جمع شدند و به همديگر گفتند : نزد محمد صلّى اللّه عليه و آله برويد و با او صحبت و مخاصمه كنيد تا عذر و بهانه را از او بگيريد .\r\nپس قاصدى را نزد آن حضرت فرستادند تا به او بگويد كه اشراف قومت جمع شده‌اند تا با تو صحبت كنند . آنگاه رسول الله صلّى اللّه عليه و آله نزد آنها آمد و آمادهء شنيدن حرف‌هايشان شد . آنها گفتند : اى محمد ! ما پيش تو آمده‌ايم تا ديگر براى ادامهء كارت عذر و بهانه نداشته باشى . اگر با اين سخنانت به دنبال جمع مال هستى ، ما از اموال خودمان برايت جمع مىكنيم و اگر به دنبال كسب شرافت و بزرگوارى هستى كه ما تو را سيّد خودمان قرار مىدهيم و اگر به دنبال حكومت هستى كه ما تو را پادشاه خويش قرار مىدهيم .\r\n( 2 ) رسول الله صلّى اللّه عليه و آله در جواب گفت : مرا چه به اين حرف‌هايى كه مىزنيد ؟ من به دنبال چيزهايى كه شما مىگوييد ، نيستم . من به دنبال مال و شرف و حكومت نيستم ، بلكه خداوند مرا به سوى شما فرستاده است تا بشير و نذير باشم . من رسالت خويش را انجام داده‌ام و شما را نصيحت كرده‌ام . اگر آنچه را كه مىگويم از من قبول كنيد ، بهرهء دنيا و آخرت را برده‌ايد و اگر مرا انكار كنيد ، به خاطر اجراى دستور خدا صبر مىكنم تا خداوند بين من و شما حكم كند .\r\nگفتند : اى محمد ! اگر آنچه را كه ما پيشنهاد كرده‌ايم از ما قبول نمىكنى ، در اين صورت اگر ادّعا مىكنى كه رسول خدا هستى پس از خدايت بخواه كه فرشته‌اى را به همراه تو بفرستد كه گفته‌هايت را تصديق كند و ما را از تو بازدارد . و از او بخواه كه باغ‌ها و قصرهايى از سيم و زر به تو بدهد تا تو را از آنچه كه احتياج دارى ، بىنياز كند - همانا تو مثل ما در بازارها به دنبال فراهم كردن معاش و زندگىات هستى - تا فضل و منزلت تو در درگاه خدايت را بشناسيم .\r\nپس رسول الله صلّى اللّه عليه و آله به آنها فرمود : من چنين كارى نخواهم كرد . من كسى نيستم كه از خدايم چنين درخواست‌هايى بكنم و من براى اين چيزها مبعوث نشده‌ام ، بلكه خداوند مرا مبعوث كرده است تا بشير و نذير شما باشم .\r\n\r\n","description":"","footnote":"","page_name":" 426 ","page_number":426},
  {"content":"\r\n\r\nپس خداوند به مناسبت قول آنها اين آيات را نازل كرد :  « وَ قالُوا ما لِهذَا الرَّسُولِ يَأْكُلُ الطَّعامَ . . . »  « 1 » ؛ گفتند : « اين چه رسولى است كه غذا مىخورد »\r\n( 1 ) و در اين سوره آمده است :    « وَ يَوْمَ يَعَضُّ الظَّالِمُ عَلى يَدَيْهِ يَقُولُ : يا لَيْتَنِي اتَّخَذْتُ مَعَ الرَّسُولِ سَبِيلًا يا وَيْلَتى لَيْتَنِي لَمْ أَتَّخِذْ فُلاناً خَلِيلًا لَقَدْ أَضَلَّنِي عَنِ الذِّكْرِ بَعْدَ إِذْ جاءَنِي وَ كانَ الشَّيْطانُ لِلْإِنْسانِ خَذُولًا »    « 2 » ؛ روزى كه ستمكار از حسرت دست به دندان مىگزد و مىگويد :\r\n« كاش راه رسول خدا را پيش گرفته بودم . واى بر من ! كاش فلانى را دوست نمىگرفتم ، او پس از آمدن قرآن مرا گمراه ساخت ، شيطان انسان را به گاه نياز همواره خوار و محروم مىگذارد . »\r\n( 2 ) طبرسى در مجمع البيان از ابن عباس روايت كرده كه گفت : قول خداوند :  « يَوْمَ يَعَضُّ الظَّالِمُ عَلى يَدَيْهِ »  ؛ روزى كه ستمكار از حسرت دست به دندان مىگزد ؛ در مورد عقبه بن أبى معيط و ابىّ بن خلف جمحى است كه با هم دوست بودند به اين صورت كه هرگاه عقبه از سفر برمىگشت ، سفره‌اى مىانداخت و اشراف قومش را دعوت مىكرد و با رسول اكرم صلّى اللّه عليه و آله زياد نشست و برخاست مىكرد . به همين ترتيب روزى از سفر برگشت و سفره‌اى انداخت و مردم و از جمله رسول الله صلّى اللّه عليه و آله را دعوت كرد .\r\nهنگامى كه كنار سفره نشستند رسول الله صلّى اللّه عليه و آله فرمود : من از غذايت نمىخورم تا اين كه بگويى : لا إله الا الله و محمد رسول الله . عقبه گفت : اشهد ان لا إله الا الله و اشهد ان محمدا رسول الله .\r\n( 3 ) اين خبر به گوش ابى بن خلف رسيد . پس نزد او آمد و گفت : اى عقبه مسلمان شدى ؟ ! گفت : نه - به خدا - مسلمان نشده‌ام . ولى محمد بر سفره‌ام آمد و گفت كه غذا نمىخورم تا اين كه شهادتين را گفتم و او هم غذا خورد . ابىّ گفت : من هرگز از تو راضى نمىشوم مگر اين كه در صورتش آب دهان بيندازى و عقبه هم اين كار را انجام داد و مرتد شد و شكمبهء چهارپايى را گرفت و بر پشت آن حضرت انداخت ! نبى اكرم صلّى اللّه عليه و آله به وى گفت : در خارج از مكه تو را نمىبينم مگر اين كه سرت را با شمشير جدا مىكنم .\r\n\r\n\r\n","description":"","footnote":"\r\n( 1 ) . الدر المنثور ، ج 5 ، ص 62 . او قصه را يك مرتبهء ديگر از ابن عباس در مورد علت نزول آيات 90 تا 93 از سورهء اسراء در ج 4 ، ص 202 روايت كرده است كه خواهد آمد و طبرسى هم در مجمع البيان ، ج 6 ، ص 678 در ذيل سورهء اسراء اين را نقل كرده است .\r\n( 2 ) . فرقان ( 25 ) ، 27 - 29 .\r\n","page_name":" 427 ","page_number":427},
  {"content":"\r\n\r\n( 1 ) پس از سال‌ها جنگ بدر اتفاق افتاد و عقبه به دست مسلمين اسير شد و رسول الله صلّى اللّه عليه و آله دستور داد كه براى اجراى قسمى كه خورده است ، سرش را از بدن جدا كنند و هيچ يك از اسيران در آن جنگ كشته نشدند مگر همين شخص . « 1 »\r\nبنابراين ، ظالم در اين آيه عقبة بن ابى معيط اموى و دوستش ابىّ بن خلف جمحى است و ذكرى كه بدان اشاره شده ، همان شهادتين است اگر چه وى به خاطر حيا آن را گفته است و گمراهى بعد از ذكر همان پاسخ مثبت دادن وى به درخواست دوستش مىباشد كه در صورت رسول الله صلّى اللّه عليه و آله آب دهان انداخت .\r\n( 2 )\r\n\r\nسورهء چهل و چهارم : مريم\r\nاين همان سوره‌اى است كه مقدارى از آن را جعفر بن ابى طالب طيار بر نجاشى پادشاه حبشه خواند و از همين فهميده مىشود كه اين سوره قبل از هجرت به حبشه نازل شده است و خداوند در اين سوره مىفرمايد :  « أَ فَرَأَيْتَ الَّذِي كَفَرَ بِآياتِنا وَ قالَ لَأُوتَيَنَّ مالًا وَ وَلَداً . . . »  « 2 » ؛ آيا كسى كه آيات ما را انكار كرد و گفت : « اموال و فرزند بسيارى نصيبم شده است را ديدى . »\r\n( 3 ) طبرسى مىنويسد : در صحيح از خبّاب بن أرت روايت شده است كه گفت : مرد ثروتمندى بودم و از عاص بن وائل طلبى داشتم . براى همين نزد وى رفتم و تقاضاى دين خويش را كردم كه او گفت : طلبكارىات را نمىدهم تا اين كه به محمد كافر شوى ! گفتم : من هرگز به وى كافر نمىشوم تا اين كه بميرى و دوباره مبعوث شوى . او گفت : حال كه من بعد از مرگ دوباره مبعوث مىشوم ، در آن هنگام كه دوباره صاحب مال و فرزندانم مىشوم ، بيا تا طلب‌كارىات را بدهم . براى همين :  « أَ فَرَأَيْتَ الَّذِي كَفَرَ بِآياتِنا وَ قالَ لَأُوتَيَنَّ مالًا وَ وَلَداً »  « 3 » نازل شد يعنى : آيا كسى كه آيات ما را انكار كرد و گفت : « اموال و فرزند بسيارى نصيبم شده است را ديدى . »\r\n\r\n\r\n","description":"","footnote":"\r\n( 1 ) . مجمع البيان ، ج 7 ، ص 260 - 261 و در آن آمده است : و اما ابىّ بن خلف به دست رسول الله صلّى اللّه عليه و آله در جنگ احد كشته شد و سيوطى هم در الدر المنثور ، ج 5 ، ص 68 اين خبر را با سندى از ابن عباس ذكر كرده است .\r\n( 2 ) . مريم ( 19 ) ، 77 .\r\n( 3 ) . مجمع البيان ، ج 6 ، ص 816 و منظور وى از صحيح ، صحيح بخارى و مسلم است چنان كه در اسباب النزول واحدى ، ص 248 ، و در سيرهء ابن هشام ، ج 1 ، ص 383 و همچنين در مناقب آل ابى طالب ، ج 1 ، ص 53 همين طور آمده است .\r\n","page_name":" 428 ","page_number":428},
  {"content":"\r\n\r\n( 1 )\r\n\r\nسورهء چهل و ششم : واقعه\r\nدر اين سوره آمده است :  « فَسَبِّحْ بِاسْمِ رَبِّكَ الْعَظِيمِ »  « 1 » ، پس به نام پروردگارت بزرگ خود تسبيح گوى . عياشى در تفسيرش از عقبه بن عامر جهنى روايت مىكند كه گفت : هنگامى كه نازل شد :  « فَسَبِّحْ بِاسْمِ رَبِّكَ الْعَظِيمِ »  ؛ رسول الله صلّى اللّه عليه و آله فرمود كه آن را در ركوعتان بخوانيد .\r\nهمچنين اين روايت در الدر المنثور از احمد و ابى داود و ابن ماجه و ابن منذر و ابن مردوية از عقبة از رسول اكرم صلّى اللّه عليه و آله نقل شده است « 2 » و همين تأييد همان چيزى است كه قبلا گذشت مبنى بر اين كه نماز در ابتدا بدون ركوع تشريع شده بود و بعدها ركوع نماز تشريع شد .\r\n( 2 )\r\n\r\nسورهء چهل و هفتم : شعراء\r\nدر اين سوره آمده است :  « وَ أَنْذِرْ عَشِيرَتَكَ الْأَقْرَبِينَ »  كه قبلا دربارهء آن صحبت كرديم .\r\nهمچنين در اين سوره آمده است :  « وَ الشُّعَراءُ يَتَّبِعُهُمُ الْغاوُونَ »  « 3 » ؛ شاعران پيشواى گمراهان هستند . طبرسى در مجمع البيان به نقل از مقاتل گفته است : آنها شعراى مشركان و همگى از قريش بودند كه از جملهء آنها ابو سفيان بن حرث بن عبد المطلب و ابو عزّة عمرو بن عبد الله و عبد الله بن زبعرى سهمى و مسافع بن عبد مناف جمحى و هبيرة بن ابى وهب مخزومى بوده‌اند .\r\nآنها گرد هم آمدند و گفتند : ما هم مثل آنچه را كه محمد مىگويد ، مىگوييم و اشعارى را گفتند و سخنان دروغى را به هم بافتند و در ضمن ، نبى اكرم صلّى اللّه عليه و آله را هجو كردند و در اين حال عده‌اى از افراد ساده‌لوح دورشان جمع مىشدند و به اشعارشان گوش مىكردند و هجوهايشان را براى ديگران نقل مىكردند . « 4 »\r\n( 3 )\r\n\r\nسورهء چهل و نهم : قصص\r\nدر اين سوره آمده است :    « وَ لكِنْ رَحْمَةً مِنْ رَبِّكَ لِتُنْذِرَ قَوْماً ما أَتاهُمْ مِنْ نَذِيرٍ مِنْ قَبْلِكَ لَعَلَّهُمْ يَتَذَكَّرُونَ وَ لَوْ لا أَنْ تُصِيبَهُمْ مُصِيبَةٌ بِما قَدَّمَتْ أَيْدِيهِمْ فَيَقُولُوا رَبَّنا لَوْ لا أَرْسَلْتَ إِلَيْنا رَسُولًا فَنَتَّبِعَ آياتِكَ وَ نَكُونَ مِنَ الْمُؤْمِنِينَ فَلَمَّا جاءَهُمُ الْحَقُّ مِنْ عِنْدِنا قالُوا لَوْ لا أُوتِيَ مِثْلَ ما أُوتِيَ   \r\n\r\n\r\n","description":"","footnote":"\r\n( 1 ) . واقعه ( 56 ) ، 74 .\r\n( 2 ) . الميزان ، ج 2 ، ص 270 .\r\n( 3 ) . الشعراء ( 26 ) ، 224 .\r\n( 4 ) . مجمع البيان ، ج 7 ، ص 325 .\r\n","page_name":" 429 ","page_number":429},
  {"content":"\r\n\r\n مُوسى أَ وَ لَمْ يَكْفُرُوا بِما أُوتِيَ مُوسى مِنْ قَبْلُ قالُوا سِحْرانِ تَظاهَرا وَ قالُوا إِنَّا بِكُلٍّ كافِرُونَ »  « 1 » ؛ ولى اين از جانب پروردگار تو رحمتى است تا آن كه گروهى را بيم دهى كه قبل از تو هشداردهنده‌اى براى آنها نيامده بود ، شايد پند گيرند تا چون به سزاى اعمالشان عذاب شدند نگويند « پروردگارا ! چرا رسولى براى ما نفرستادى تا آيات تو را پيروى كنيم و از مؤمنان باشيم ؟ » چون حق از جانب ما برايشان آمد گفتند : « چرا نظير آنچه به موسى داده شده بود به او داده نشد ؟ » آيا آنچه را در گذشته به موسى داده شد انكار نكردند ؟ گفتند : « اين دو افسون تأييد كنندهء يكديگرند » و گفتند : « ما به اينها ايمان نمىآوريم . »\r\n( 1 ) طبرسى در مجمع البيان به نقل از كلبى روايت كرده است كه اين گفتار قريش به هنگامى گفته شد كه نامه‌اى را به سوى بزرگان يهود در مدينه به هنگام يكى از اعياد آنها نگاشتند و از آنها دربارهء محمد صلّى اللّه عليه و آله سؤال كردند و آنها اوصاف و علائم او را كه در كتاب‌هايشان آمده بود به آنها اعلام كردند . وقتى كه اين نامه به قريش رسيد و آنها از پاسخ يهوديان آگاه شدند ، گفتند : حالا دو جادو آشكار شده است . « 2 »\r\n( 2 ) علامهء طباطبائى با وجودى كه در بحث‌هاى روايىاش ، روايات مربوط به اسباب نزول را ذكر مىكند ، اين خبر را از مجمع البيان ذكر نكرده ، اما در تفسير آيات گفته است : سياق آيات چنين دلالت مىكند كه مشركانى از قوم پيامبر اكرم صلّى اللّه عليه و آله به بعضى از اهل كتاب مراجعه كردند و از آنها در مورد نبى اكرم صلّى اللّه عليه و آله سؤال كردند و در ضمن ، مقدارى از قرآن را كه بر وى نازل شده بود و تورات را تصديق مىكرد ، به آنها نشان دادند .\r\nآنها جواب دادند كه ما قرآن را تصديق مىكنيم و به معارف حقهء قرآن ايمان داريم و گفتند كه آنها قبل از بعثت ، پيامبر اكرم صلّى اللّه عليه و آله را به اوصافش مىشناخته‌اند ، چنان كه قرآن مىفرمايد :  « وَ إِذا يُتْلى عَلَيْهِمْ قالُوا آمَنَّا بِهِ إِنَّهُ الْحَقُّ مِنْ رَبِّنا ، إِنَّا كُنَّا مِنْ قَبْلِهِ مُسْلِمِينَ »  « 3 » ؛ و چون بر آنها خوانده شد ، گفتند : « به آن ايمان آورديم ، زيرا حقى است كه از جانب پروردگارمان آمده است و ما پيش از آن تسليم بوده‌ايم .\r\nمشركان از اين جواب بسيار عصبانى شدند و با آنها به مشاجره پرداختند و گفتند : قرآن\r\n\r\n\r\n","description":"","footnote":"\r\n( 1 ) . القصص ( 28 ) ، 46 - 48 .\r\n( 2 ) . مجمع البيان ، ج 7 ، ص 402 .\r\n( 3 ) . قصص ( 28 ) ، 53 .\r\n","page_name":" 430 ","page_number":430},
  {"content":"\r\n\r\nسحر است و تورات هم مثل آن سحر است :  « سِحْرانِ تَظاهَرا وَ قالُوا إِنَّا بِكُلٍّ كافِرُونَ »  ؛ و اهل كتاب هم از آنها اعراض كردند و گفتند :  « سَلامٌ عَلَيْكُمْ لا نَبْتَغِي الْجاهِلِينَ »  « 1 » ؛ سلام بر شما ، ما خواستار جاهلان نيستيم . اين چيزى است كه سياق آيات كريمه بدان اشاره دارد . « 2 »\r\n( 1 ) اين خبر ، ذكر نكرده است كه اين علماى يهودى از اهل يثرب كه قرآن را تصديق كردند و مشركان را به خشم آوردند و مورد تمجيد و تعريف قرآن در اين آيات واقع شدند ، چه كسانى بوده‌اند ؟ شايد آنها كسانى بوده‌اند كه بعدا اسلام آورده‌اند از قبيل : تميم دارى و جارود عبدى و عبد الله بن سلّام . يعنى كسانى كه طبرسى در مجمع البيان به نقل از قتاده در مورد آنها گفته است : هنگامى كه آنها اسلام آوردند در مورد آنها آياتى نازل شد :  « الَّذِينَ آتَيْناهُمُ الْكِتابَ » *  ، و اين در حالى است كه آيات مكى است و قبل از هجرت به مدينه نازل شده است و در خبرى ذكر شده است كه سلمان فارسى هم با آنها بوده است و اين بسيار غريب است . « 3 »\r\n( 2 )\r\n\r\nايمان ابو طالب\r\nدر اين سوره آمده است :  « إِنَّكَ لا تَهْدِي مَنْ أَحْبَبْتَ وَ لكِنَّ اللَّهَ يَهْدِي مَنْ يَشاءُ وَ هُوَ أَعْلَمُ بِالْمُهْتَدِينَ »  « 4 » ؛ تو هر كسى را كه بخواهى نمىتوانى هدايت كنى ولى خداوند هر كه را بخواهد هدايت مىكند و او از هدايت‌شدگان آگاه‌تر است .\r\n( 3 ) قمى در تفسير آن مىنويسد : اين آيه در شأن ابو طالب نازل شده است ؛ زيرا رسول الله صلّى اللّه عليه و آله به او مىگفت : اى عمو ! بگو : لا إله الا الله كه در روز قيامت بسيار به تو نفع مىرسانم . اما او مىگفت : اى برادرزاده‌ام من آگاه‌تر به خودم هستم . اما او نمرد تا اين كه عباس بن عبد المطلب نزد رسول الله صلّى اللّه عليه و آله شهادت داد بر اين كه او هنگام مرگ شهادتين را گفت . و رسول الله صلّى اللّه عليه و آله فرمود : اميدوارم كه اين در روز قيامت او را سودمند باشد و فرمود : اگر به مقام محمود رسيدم براى پدرم و مادرم و عمويم و برادر خوانده‌اى كه در جاهليّت داشتم ، شفاعت خواهم كرد . « 5 »\r\nقمى خبر اخير را قبل از اين از پدرش از محمد بن ابى عمير از معاويه و هشام از امام صادق عليه السّلام از رسول الله صلّى اللّه عليه و آله نقل كرده است . « 6 »\r\n\r\n\r\n","description":"","footnote":"\r\n( 1 ) . همان ، 55 .\r\n( 2 ) . الميزان ، ج 16 ، ص 48 - 47 .\r\n( 3 ) . مجمع البيان ، ج 7 ، ص 403 .\r\n( 4 ) . قصص ( 28 ) ، ص 56 .\r\n( 5 ) . تفسير قمى ، ج 2 ، ص 142 .\r\n( 6 ) . همان ، ص 25 .\r\n","page_name":" 431 ","page_number":431},
  {"content":"\r\n\r\n( 1 ) طبرسى مىنويسد : از ابن عباس و غيره روايت كرده‌اند كه قول خداوند :  « إِنَّكَ لا تَهْدِي مَنْ أَحْبَبْتَ »  ، در شأن ابو طالب نازل شده است ؛ زيرا پيامبر صلّى اللّه عليه و آله بسيار دوست داشت كه او مسلمان شود و لذا اين آيه نازل شد . . .\r\nچنان كه مىبينيد اين مسأله مورد خدشه است ؛ زيرا جايز نيست كه رسول اكرم صلّى اللّه عليه و آله با ارادهء الهى مخالفت كند ، چنان كه جايز نيست با اوامر و نواهى الهى مخالفت نمايد . و اگر خداوند - چنان كه عده‌اى پنداشته‌اند - ايمان ابو طالب را اراده مىكرده است ، اين نهايت اختلاف را در ارادهء رسول و فرستندهء او مىرساند . و گويى كه خداوند مىگويد : اى محمد تو ايمانش را مىخواهى و من ايمانش را نمىخواهم . . . اگر چه وى متكفل يارى از تو شده و تمام تلاشش را در همكارى با تو به كار برده و دشمنان را از تو دفع كرده و بسيار به تو محبت كرده است . . . و اين نوعى تناقض است . « 1 » در سورهء انعام مىگويد : اجماع اهل بيت عليهم السّلام بر ايمان ابو طالب ثابت شده است و اجماع آنها حجت است ؛ زيرا آنان يكى از ثقلينى هستند كه نبى اكرم در حديث شريف « إن تمسكتم بهما لن تضلوا » ؛ اگر به اين دو چنگ بزنيد گمراه نخواهيد شد ؛ امر به پيروى از آنان داده است .\r\n( 2 ) و بر اين امر دلالت مىكند آنچه را كه ابن عمر گفته است كه : ابو بكر ، پدرش ( ابى قحافه ) را در روز فتح مكه نزد رسول الله صلّى اللّه عليه و آله آورد تا اسلام بياورد و او در آن زمان كور بود . براى همين رسول الله صلّى اللّه عليه و آله فرمود : اين پيرمرد را نمىآوردى و من خودم پيش او مىرفتم . ابو بكر گفت : مىخواستم كه خداوند به او اجر بيشترى بدهد . و قسم به آن خدايى كه به حق تو را مبعوث كرده است من از اسلام آوردن ابو طالب بيشتر خوش‌حال شدم تا اسلام آوردن پدرم و اميدوارم كه اسلام ابو طالب باعث چشم روشنى تو شده باشد . رسول اكرم صلّى اللّه عليه و آله فرمود : راست گفتى .\r\n( 3 ) طبرسى با سندى نقل مىكند كه وقتى بزرگان قريش حمايت سرسختانهء ابو طالب را از نبى اكرم صلّى اللّه عليه و آله ديدند ، نزد او جمع شدند و گفتند : جوانى از قريش به نام عمارة بن وليد را برايت آورده‌ايم كه از جهت زيبايى و سخاوت و شهامت الگو است . او را به تو مىدهيم و تو نيز برادرزاده‌ات را كه باعث اختلاف در ميان اجتماع شده و خواب ما را پريشان كرده است ؛ به ما بده تا او را بكشيم .\r\n\r\n\r\n","description":"","footnote":"\r\n( 1 ) . مجمع البيان ، ج 7 ، ص 405 - 406 و التبيان ، ج 8 ، ص 164 .\r\n","page_name":" 432 ","page_number":432},
  {"content":"\r\n\r\n( 1 ) ابو طالب گفت : با من منصفانه رفتار نكرده‌ايد . فرزندتان را به من مىدهيد تا به او غذا بدهم و آنگاه فرزندم را به شما بدهم تا او را بكشيد ؟ « 1 » بلكه اگر راست مىگوييد هركدام از شما فرزندش را بياورد تا من او را بكشم و گفت :\r\n معنا الرسول رسول المليك * ببيض تلالأ كلمع البروق \r\n اذود و أحمى رسول المليك * حماية حام عليه شفيق \r\nهمانا رسول پروردگار با ما است كه مثل برف سفيد است و چون خورشيدى مىدرخشد . من از رسول پروردگار حمايت و پشتيبانى مىكنم و تا آخرين لحظه حامى و دلسوز او خواهم بود .\r\n( 2 ) طبرسى در ادامه مىگويد : اشعار و گفتارهاى ابو طالب كه از اسلام وى خبر مىدهند ، بسيار زياد و بىشمار هستند كه از جمله آنها اين است :\r\n أ لم تعلموا أنا وجدنا محمدا * نبيّا كموسى خط فى اوّل الكتب \r\n أ ليس ابونا هاشم شدّ ازره * و أوصى بنيه بالطعان و بالحرب \r\nآيا نمىدانيد كه ما محمد صلّى اللّه عليه و آله را پيامبرى همانند موسى عليه السّلام مىدانيم كه نامش در كتاب‌هاى قديمى آمده است . آيا نمىدانيد كه پدر ما هاشم هميشه آماده بود و به فرزندان خود وصيت كرده است كه آمادهء جنگ و كارزار باشند .\r\nو در قصيده‌اى مىگويد :\r\n و قالوا لا حمد : انت امرؤ * خلوف اللسان ضعيف السبب \r\n ألا إنّ أحمد قد جاءهم * به حق و لم يأتهم بالكذب \r\nآنها به احمد گفتند كه تو مردى هستى كه حرف‌هاى گوناگون مىزنى و دليل و برهان محكم ندارى .\r\nهمانا آگاه باش كه احمد حق و حقيقت را براى آنها بيان كرده و مطالب كذب و دروغ را نياورده است .\r\nو در مورد حديث صحيفه كه از معجزات نبى اكرم صلّى اللّه عليه و آله بوده است ، مىگويد :\r\n و قد كان فى امر الصحيفة عبرة * متى ما يخبّر غائب القوم يعجب \r\n محا الله منها كفرهم و عقوقهم * و ما نقموا من ناطق الحق معرب \r\n و امسى ابن عبد الله فينا مصدّقا * على سخط من قومنا غير معتب \r\n\r\n\r\n","description":"","footnote":"\r\n( 1 ) . تاريخ طبرى ، ج 2 ، ص 326 - 327 و سيرهء ابن اسحاق ، ج 1 ، ص 285 و مجمع البيان در ادامهء همين مطالب .\r\n","page_name":" 433 ","page_number":433},
  {"content":"\r\n\r\nهرآينه كه واقعهء صحيفه ، عبرتى براى مشركان است ، آن هنگام كه با كمال تعجب ، آن خبر غيبى داده شد .\r\nهمانا خداوند كفر مشركان و دشمنىهاى آنها را نسبت به بيان كنندهء حق محو كرد و انتقام‌گيرى و كينه‌هاى آنها را باطل نمود و على رغم ميل قريش ، غيب گويى فرزند عبد الله درست از آب درآمد و اين پديدهء عجيبى نيست .\r\n( 1 ) و در قصيده‌اى كه برادرش حمزه را به پيروى از نبى اكرم صلّى اللّه عليه و آله تحريض مىكند و او را به صبر دعوت مىكند ، چنين مىسرايد :\r\n فصبرا - ابا يعلى - على دين احمد * و كن مظهرا للدين - وفّقت - صابرا \r\n فقد سرّنى اذ قلت انك مؤمن * فكن لرسول الله - فى الله - ناصرا \r\nاى ابو يعلى ، بر دين احمد بردبار و شكيبا باش و پشتيبان دين و صبور باش .\r\nوقتى كه شنيدم تو ايمان آوردى ، بسيار خوش‌حال شدم و اميدوارم كه در همه حال ياور رسول الله صلّى اللّه عليه و آله باشى .\r\nو در وصيت خويش به هنگام وفات چنين مىگويد :\r\n أوصى بنصر النّبى الخير مشهده * عليا ابنى و شيخ القوم عبّاسا \r\n و حمزة الأسد الحامى حقيقته * و جعفرا : أن يذودوا دونه الناسا \r\n كونوا - فداء لكم امى و ما ولدت - * فى نصر احمد دون الناس أتراسا \r\nپسرم على و بزرگ قوم ، عباس را به يارى بهترين پيامبر وصيت مىكنم .\r\nو به حمزه كه هميشه حامى حقيقت است و جعفر سفارش مىكنم كه شر دشمنان را از او كوتاه كنيد .\r\nاى كه پدر و مادرم به فداى شما باد ، همچون دژى محكم سپر جان احمد باشيد .\r\n( 2 ) چنين ابيات مشهورى در قصائد آن بزرگوار و وصايا و خطبه‌هاى آن حضرت كه ذكر همهء آنها باعث طولانى شدن كتاب مىشود « 1 » و جمع‌آورى تمام آنها مثنوى هفتاد من كاغذ مىطلبد و آنچه در كتاب‌هاى مغازى و غيره نقل شده ، بيش از آن است كه قابل جمع‌آورى باشد ، همه اينها ثابت مىكند كه چه كسى از نبى اكرم صلّى اللّه عليه و آله حمايت و پشتيبانى همه جانبه مىكرد و نبوتش را تأييد مىكرد . . . و شكى در اين نيست كه او به خاطر حسن تدبير و مديريت قوىاش ، راه\r\n\r\n\r\n","description":"","footnote":"\r\n( 1 ) . مجمع البيان ، ج 3 ، ص 446 .\r\n","page_name":" 434 ","page_number":434},
  {"content":"\r\n\r\nمقابلهء آشكار و مخالفت همه جانبه با دشمنان پيامبر را در پيش گرفت ، تا آنها رسول اكرم صلّى اللّه عليه و آله را به آنچه كه بعد از مرگ ابو طالب مبتلا كردند ، مبتلا نكنند . « 1 »\r\n( 1 ) علامهء طباطبائى مىنويسد : روايات ائمه عليه السّلام در مورد ايمان ابو طالب به حد استفاضه رسيده است و اشعارى كه از او نقل شده ، لبريز از اقرار و تصديق نبى اكرم صلّى اللّه عليه و آله و دين او مىباشد و او بود كه نبى اكرم صلّى اللّه عليه و آله را در كوچكى مورد حمايت خويش قرار داد و بعد از بعثت و قبل از هجرت به حمايت همه جانبه از او پرداخت و تلاش‌هاى او براى حفظ جان رسول اكرم صلّى اللّه عليه و آله در ده سال قبل از هجرت به تنهايى معادل تمام مجاهدت‌ها و تلاش‌هاى مهاجرين و انصار براى حفظ جان آن حضرت ، در ده سال پس از هجرت بوده است . « 2 »\r\n( 2 ) و در تفسير آيه مىنويسد : هنگامى كه در آيات سابق ، محروميت مشركان - كه از قوم نبى اكرم صلّى اللّه عليه و آله بودند - از نعمت هدايت آشكار و مشخص شد و گمراهى آنان در اثر هواپرستى و تكبر در مقابل حقى كه نازل شده بود ، روشن شد و حتى ايمان و اعتراف اهل كتاب براى مشركان مسجل گرديد ، خداوند اين آيات را نازل كرد مبنى بر اين كه هدايت بر عهدهء خداوند است نه بر عهدهء تو . اهل كتاب كه از اقوام تو نيستند هدايت مىشوند و اين مشركان كه از اقوام و خويشاوندان تو هستند با مشاهدهء همهء دلايل هدايت نمىشوند ، اگر چه هدايت آنان بسيار مورد علاقه تو است و خدا آگاه‌تر است كه چه كسانى هدايت مىشوند . « 3 »\r\nدر اين سوره آمده است :  « وَ قالُوا إِنْ نَتَّبِعِ الْهُدى مَعَكَ نُتَخَطَّفْ مِنْ أَرْضِنا »  « 4 » ؛ گفتند : « اگر به همراه تو پا در راه هدايت بگذاريم از سرزمين خودمان آواره خواهيم شد . »\r\n( 3 ) طبرسى مىنويسد : گفته شده است كه اين جمله را حرث بن نوفل بن عبد مناف گفته است كه به نبى اكرم صلّى اللّه عليه و آله گفت : ما مىدانيم كه حرف تو حق است ، ولى اين مطلب ، ما را از ايمان و پيروى تو بازمىدارد كه مىترسيم عرب‌ها بخواهند ما را از سرزمينمان بيرون كنند و ما طاقت مقابله با آنها را نداريم . « 5 »\r\nسيوطى با سندى از ابن عباس نقل مىكند كه گويندهء اين سخن حارث بن عامر بن نوفل بن عبد مناف بوده است . « 6 »\r\n\r\n\r\n","description":"","footnote":"\r\n( 1 ) . همان ، ج 7 ، ص 406 .\r\n( 2 ) . الميزان ، ج 16 ، ص 57 .\r\n( 3 ) . همان ، ص 55 .\r\n( 4 ) . قصص ( 28 ) ، 57 .\r\n( 5 ) . مجمع البيان ، ج 7 ، ص 406 .\r\n( 6 ) . الدر المنثور ، ج 5 ، ص 134 ، ذيل سورهء قصص .\r\n","page_name":" 435 ","page_number":435},
  {"content":"\r\n\r\n( 1 ) در سوره قصص آمده است :  « أَ فَمَنْ وَعَدْناهُ وَعْداً حَسَناً فَهُوَ لاقِيهِ كَمَنْ مَتَّعْناهُ مَتاعَ الْحَياةِ الدُّنْيا ثُمَّ هُوَ يَوْمَ الْقِيامَةِ مِنَ الْمُحْضَرِينَ »  « 1 » ؛ آيا كسى كه او را وعدهء نيك داده‌ايم و به آن خواهد رسيد همانند كسى است كه بهره‌مندى زندگى دنيا را به او داده‌ايم ولى در روز قيامت بازخواست مىشود ؟\r\n( 2 ) طبرسى از سدّى و محمد بن كعب قرظى نقل مىكند كه اين آيه در مورد رسول الله صلّى اللّه عليه و آله و على ابن ابى طالب عليه السّلام و حمزة بن عبد المطلب [ و عمار بن ياسر 
  ] و در مورد ابو جهل [ و وليد بن مغيره 
  ] نازل شده است . و سپس مىگويد : أولى اين است كه مفهوم آيه تمام است و تمام كسانى كه اين صفات دارند را در برمىگيرند . « 2 »\r\n( 3 )\r\n\r\nسورهء پنجاهم : إسراء\r\nصحبت دربارهء معراج در سورهء « النجم » كه بيست و سومين سورهء قرآن بود ، گذشت و صحبت با مشركان در آن سوره نيز قبل از اين بود .\r\nدر اين سوره آمده است :  « وَ إِذا قَرَأْتَ الْقُرْآنَ جَعَلْنا بَيْنَكَ وَ بَيْنَ الَّذِينَ لا يُؤْمِنُونَ بِالْآخِرَةِ حِجاباً مَسْتُوراً »  « 3 » ؛ هنگامى كه قرآن بخوانى ميان تو و كسانى كه به آخرت ايمان نمىآورند پرده‌اى ضخيم قرار مىدهيم .\r\n( 4 ) طبرسى از زجّاج و جبّايى نقل مىكند كه گفتند : اين سوره در مورد كسانى نازل شد كه وقتى نبى اكرم صلّى اللّه عليه و آله شبانه در كنار كعبه نماز مىخواند و قرآن تلاوت مىكرد ، به سوى او سنگ پرتاب كرده و او را از دعوت مردم به دين منع مىكردند . كلبى مىنويسد كه آنها ابو سفيان و ابو جهل و زن ابو لهب و نضر بن حرث بودند و خداوند بين آنها و حضرت رسول اكرم صلّى اللّه عليه و آله كه مشغول قرائت قرآن بود ، حجابى ايجاد مىكرد كه از كنار او مىگذشتند ، اما او را نمىديدند و خدا اين حايل را بين آنها ايجاد مىكرد تا نبى اكرم صلّى اللّه عليه و آله را مورد اذيت و آزار قرار ندهند . « 4 »\r\n( 5 ) بعد از آن خداوند متعال مىفرمايد :  « نَحْنُ أَعْلَمُ بِما يَسْتَمِعُونَ بِهِ إِذْ يَسْتَمِعُونَ إِلَيْكَ وَ إِذْ هُمْ نَجْوى إِذْ يَقُولُ الظَّالِمُونَ إِنْ تَتَّبِعُونَ إِلَّا رَجُلًا مَسْحُوراً »  « 5 » ؛ ما مىدانيم آنها به چه منظور به\r\n\r\n\r\n","description":"","footnote":"\r\n( 1 ) . قصص ( 28 ) ، 61 .\r\n( 2 ) . مجمع البيان ، ج 7 ، ص 408 .\r\n( 3 ) . اسراء ( 17 ) ، 45 .\r\n( 4 ) . مجمع البيان ، ج 7 ، ص 645 .\r\n( 5 ) . اسراء ( 17 ) ، 47 .\r\n","page_name":" 436 ","page_number":436},
  {"content":"\r\n\r\nسخنانت گوش مىدهند و هنگامى كه نجوا مىكنند ، ستمگران مىگويند شما از مرد جادو زده‌اى پيروى مىكنيد .\r\n( 1 ) طبرسى مىنويسد : گفته شده است كه منظور آيه : ابو جهل و زمعة بن أسود و عمرو بن هشام و حويطب بن عبد العزّى مىباشند . اينها گردهم آمدند و به مشورت درباره نبى اكرم صلّى اللّه عليه و آله پرداختند . در اين ميان ابو جهل گفت : او ديوانه است و زمعه گفت : او شاعر است و حويطب گفت : او كاهن است . سپس نزد وليد بن مغيره آمدند و پيشنهادهاى خويش را بر وى عرضه كردند وى گفت : او افسونگر است . « 1 »\r\nسپس خداوند مىفرمايد :  « وَ قُلْ لِعِبادِي يَقُولُوا الَّتِي هِيَ أَحْسَنُ إِنَّ الشَّيْطانَ يَنْزَغُ بَيْنَهُمْ إِنَّ الشَّيْطانَ كانَ لِلْإِنْسانِ عَدُوًّا مُبِيناً »  « 2 » ؛ به بندگانم بگو : « به نيكوترين وجه سخن بگوييد ؛ زيرا شيطان ميان آنها فتنه مىكند ، به راستى كه شيطان دشمن آشكار انسان است . »\r\n( 2 ) طبرسى از كلبى روايت مىكند كه گفت : مشركان ، اصحاب رسول الله صلّى اللّه عليه و آله را در مكه اذيت مىكردند . آنها گفتند : اى رسول الله صلّى اللّه عليه و آله ! به ما اجازه بده كه با آنها بجنگيم . رسول الله صلّى اللّه عليه و آله فرمود : به من دستورى در مورد آنها نرسيده است كه بعدا اين آيه نازل شد . « 3 »\r\nو بعد از آن خداوند متعال مىفرمايد :  « وَ ما مَنَعَنا أَنْ نُرْسِلَ بِالْآياتِ إِلَّا أَنْ كَذَّبَ بِهَا الْأَوَّلُونَ »  « 4 » ؛ هيچ چيز مانع ارسال معجزات ما نشد جز تكذيب پيشينيان .\r\nآنها به خاطر اين كه معجزه‌اى را از رسول خويش خواسته بودند و سپس آن را تكذيب كرده بودند ، مستحق عقاب شده بودند و در تفسير قمى در روايت ابى جارود از امام باقر عليه السّلام آمده است كه قوم پيامبر اكرم صلّى اللّه عليه و آله از وى خواستند كه معجزه ارائه كند . جبرئيل نازل شد و فرمود : خداوند مىفرمايد :  « وَ ما مَنَعَنا أَنْ نُرْسِلَ بِالْآياتِ »  ؛ چيزى باعث عدم ارسال معجزات به سوى قوم تو نشده است ، مگر اين كه اقوام قبلى آيات الهى را تكذيب مىكردند و اگر ما آيه‌اى را به سوى قومى نازل مىكرديم و آنها آن را تكذيب مىكردند ، هلاكشان مىنموديم ، براى همين ارسال آيات به سوى قوم تو را به تأخير انداخته‌ايم . « 5 »\r\n\r\n\r\n","description":"","footnote":"\r\n( 1 ) . مجمع البيان ، ج 7 ، ص 647 .\r\n( 2 ) . الاسراء ، ( 17 ) ، 53 .\r\n( 3 ) . مجمع البيان ، ج 7 ، ص 650 .\r\n( 4 ) . الاسراء ( 17 ) ، 59 .\r\n( 5 ) . تفسير قمى ، ج 2 ، ص 21 .\r\n","page_name":" 437 ","page_number":437},
  {"content":"\r\n\r\n( 1 ) سيوطى با سندى از ابن عباس نقل مىكند كه گفت : اهل مكه از نبى اكرم صلّى اللّه عليه و آله درخواست كردند كه كوه صفا را به طلا تبديل كند و كوه‌هاى اطراف مكه را صاف گرداند تا در آن زراعت كنند . پس خداوند به پيامبر وحى فرستاد كه اگر بخواهى ارسال آيات را به تأخير مىاندازيم و اگر بخواهى آياتى را كه درخواست كرده‌اند ، ارسال مىكنيم ؛ اما اگر آيات را تكذيب كردند ، همانند امت‌هاى قبلى به هلاكت مىرسند .\r\nپيامبر صلّى اللّه عليه و آله فرمود : من درخواست تأخير را مىكنم و سپس اين آيات نازل شد :  « وَ ما مَنَعَنا أَنْ نُرْسِلَ بِالْآياتِ . . . »  « 1 »\r\nهمين مطلب را شيخ طبرسى در معناى اين آيه ، بدون اسناد به هيچ روايتى ذكر كرده است . « 2 »\r\nسپس خداوند مىفرمايد :  « وَ ما جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ وَ الشَّجَرَةَ الْمَلْعُونَةَ فِي الْقُرْآنِ وَ نُخَوِّفُهُمْ فَما يَزِيدُهُمْ إِلَّا طُغْياناً كَبِيراً »  « 3 » ؛ و رؤيايى را كه به تو نشان داديم و نيز « شجرهء ملعونه » در قرآن چيزى جز براى آزمايش مردم نبود و مردم را مىترسانيم اما جز بر طغيانشان نمىافزايد .\r\n( 2 ) طبرسى از سعيد بن جبير و حسن بصرى و قتاده و مجاهد از ابن عباس روايت كرده است كه گفته‌اند : منظور از  « الرُّؤْيَا الَّتِي أَرَيْناكَ »  همان چيزى مىباشد كه هنگام إسراء به مسجد الاقصى ، رسول الله صلّى اللّه عليه و آله آن را در حالت بيدارى مشاهده كرد ، اما از آنجا كه آن را در شب ديده بود و در صبح ، آن را بيان كرده بود ، رؤيا ناميده شد .\r\n( 3 ) از حسن بصرى از ابن عباس روايت كرده است كه گفت : شجرهء ملعونه در قرآن همان درخت زقّوم است و تقدير آيه چنين است :  « وَ ما جَعَلْنَا الرُّؤْيَا الَّتِي أَرَيْناكَ إِلَّا فِتْنَةً لِلنَّاسِ وَ الشَّجَرَةَ الْمَلْعُونَةَ فِي الْقُرْآنِ » \r\nمنظور از فتنه ، امتحان و شدت تكليف است تا بدان وسيله ، تصديق كنندهء به ثواب جزيل و تكذيب كنندهء به عقاب دردناك مبتلا شوند و درخت زقّوم فتنه دانسته شده است به خاطر آن كه روايت است كه ابو جهل گفت : همانا محمّد شما را از آتش مىترساند كه سنگ را مىسوزاند و سپس خيال مىكند كه در آتش درخت مىرويد ! مشركان گفتند : آتش درخت را مىسوزاند و در اين صورت چگونه در ميان آتش مىرويد ؟ ! ولى مؤمنان او را تصديق كردند . « 4 »\r\n\r\n\r\n","description":"","footnote":"\r\n( 1 ) . الدر المنثور ، ج 4 ، ص 190 ، سوره اسراء .\r\n( 2 ) . مجمع البيان ، ج 7 ، ص 653 .\r\n( 3 ) . اسراء ( 17 ) ، 60 .\r\n( 4 ) . مجمع البيان ، ج 7 ، ص 654 - 655 .\r\n","page_name":" 438 ","page_number":438},
  {"content":"\r\n\r\n( 1 ) در ادامه مىگويد : هنگامى كه قريش اين آيه را شنيدند :  « أَ ذلِكَ خَيْرٌ نُزُلًا أَمْ شَجَرَةُ الزَّقُّومِ »  « 1 » ؛ آيا اين ( نعمت‌ها ) بهتر است يا درخت زقوم ؟\r\nگفتند : ما اين درخت را نمىشناسيم كه اين زبعرى گفت : زقّوم در زبان يمنى يا بربرى به معناى خرما است ! ابو جهل به كنيزش گفت : برو مقدارى زقّوم براى ما بياور ! كنيز هم مقدارى كره و خرما را آورد و آنگاه ابو جهل به دوستانش گفت : از اين زقّومى كه محمد شما را از آن مىترساند بخوريد . او گمان مىكند كه آتش درخت مىروياند در حالى كه آتش درخت را مىسوزاند . پس خداوند اين آيه را نازل كرد :  « إِنَّا جَعَلْناها فِتْنَةً لِلظَّالِمِينَ »  « 2 » ؛ ما آن را براى ابتلاى ستمكاران به وجود آورديم .\r\n( 2 ) اوّلين مرتبه كه زقّوم در قرآن مطرح شده ، در سورهء واقعه كه چهل و ششمين سورهء قرآن در نزول مىباشد ، بوده است . در آنجا خداوند مىفرمايد :     « ثُمَّ إِنَّكُمْ أَيُّهَا الضَّالُّونَ الْمُكَذِّبُونَ لَآكِلُونَ مِنْ شَجَرٍ مِنْ زَقُّومٍ فَمالِؤُنَ مِنْهَا الْبُطُونَ فَشارِبُونَ عَلَيْهِ مِنَ الْحَمِيمِ »     « 3 » ؛ آنگاه شما اى گمراهان تكذيب‌كننده از درخت زقوم خواهيد خورد و شكم‌ها را از آن بينباريد و در پى بىآن آب جوشان بنوشيد .\r\n( 3 ) ظاهر اين است كه استهزا ابو جهل و مشركان در اينجا براى اوّلين مرتبه بوده است و در سورهء اسراء كه در نزول ، چهارمين سوره پس از واقعه بوده به فتنهء ايشان به اين درخت مذموم در قرآن در سورهء واقعه ، اشاره مىكند . سپس اين مطلب را در سورهء صافات هم تكرار مىكند ، و الّا صافات بعد از سورهء اسراء نازل شده است .\r\n( 4 ) سيوطى با سندى از جماعتى كه از جملهء آنها بخارى و ترمذى و نسائى و احمد بن حنبل و طبرى و طبرانى و بيهقى در دلائل النبوة مىباشند ، از ابن عباس در مورد قول خداوند متعال :\r\n « وَ ما جَعَلْنَا الرُّؤْيَا »  مىگويد : اين رؤيا در خواب نبوده است ، بلكه رؤياى در حال بيدارى بوده است كه به هنگام معراج به بيت المقدس آن را ديده است . و اين كه  « الشَّجَرَةَ الْمَلْعُونَةَ »  ، همان درخت زقّوم است . وى همچنين اين روايت را از ابن عساكر و ابن سعد و ابى يعلى از ام هانى روايت كرده است . « 4 »\r\n\r\n\r\n","description":"","footnote":"\r\n( 1 ) . صافات ( 36 ) ، 62 .\r\n( 2 ) . مجمع البيان ، ج 8 ، ص 694 و آيه 63 صافات .\r\n( 3 ) . واقعه ( 56 ) ، ص 51 - 54 .\r\n( 4 ) . الدر المنثور ، ج 4 ، ص 191 ، سورهء اسراء .\r\n","page_name":" 439 ","page_number":439},
  {"content":"\r\n\r\nدر اين سوره آمده است :  « وَ إِنْ كادُوا لَيَسْتَفِزُّونَكَ مِنَ الْأَرْضِ لِيُخْرِجُوكَ مِنْها وَ إِذاً لا يَلْبَثُونَ خِلافَكَ إِلَّا قَلِيلًا »  « 1 » ؛ چيزى نمانده بود تو را از اين زمين بلغزانند تا از آن بيرونت كنند ، اگر چنين مىشد بعد از تو جز مدت كمى باقى نمىماندند .\r\n( 1 ) ابن شهر آشوب در مناقب مىنويسد : قريشىها گفتند : اينجا سرزمين انبياء نيست ، شام سرزمين انبياء است ، پس به شام برو . پس از آن اين آيه نازل شد :  « وَ إِنْ كادُوا . . . *  » « 2 » و طبرسى هم از مجاهد و قتاده آن را نقل كرده است . « 3 »\r\nدر اين سوره آمده است :  « وَ يَسْئَلُونَكَ عَنِ الرُّوحِ قُلِ الرُّوحُ مِنْ أَمْرِ رَبِّي »  « 4 » ؛ دربارهء روح از تو مىپرسند . بگو : « روح از امر پروردگار من است . »\r\n( 2 ) سيوطى با سندى از ابن عباس نقل مىكند كه گفت : قريشىها به يهوديان گفتند : چيزى به ما ياد بدهيد كه از اين مرد بپرسيم . آنها گفتند كه از او دربارهء روح « 5 » سؤال كنيد . اگر جوابتان را داد ، پيامبر نيست و اگر جوابتان را نداد ، پيامبر است و ما چنين مطلبى را در كتاب‌هايمان مىيابيم ؛ يعنى خداوند شناخت روح را به عقل‌هايشان واگذار كرده بود تا همين نشانه‌اى بر راستگويى و دلالتى بر نبوّتش باشد . « 6 »\r\nخداوند مىفرمايد :     « وَ قالُوا لَنْ نُؤْمِنَ لَكَ حَتَّى تَفْجُرَ لَنا مِنَ الْأَرْضِ يَنْبُوعاً أَوْ تَكُونَ لَكَ جَنَّةٌ مِنْ نَخِيلٍ وَ عِنَبٍ فَتُفَجِّرَ الْأَنْهارَ خِلالَها تَفْجِيراً أَوْ تُسْقِطَ السَّماءَ كَما زَعَمْتَ عَلَيْنا كِسَفاً أَوْ تَأْتِيَ بِاللَّهِ وَ الْمَلائِكَةِ قَبِيلًا أَوْ يَكُونَ لَكَ بَيْتٌ مِنْ زُخْرُفٍ أَوْ تَرْقى فِي السَّماءِ وَ لَنْ نُؤْمِنَ لِرُقِيِّكَ حَتَّى تُنَزِّلَ عَلَيْنا كِتاباً نَقْرَؤُهُ قُلْ سُبْحانَ رَبِّي هَلْ كُنْتُ إِلَّا بَشَراً رَسُولًا »     « 7 » ؛ گفتند : « ما هرگز به تو ايمان نمىآوريم تا چشمه‌اى از زمين براى ما روان كنى ، يا نخلستان و تاكستانى در اختيارت باشد و جويباران در ميان آن جارى سازى ، يا آسمان را آن چنان كه مىانديشى بر ما فرود آورى يا خدا و فرشتگان را در برابر ما حاضر كنى ، يا خانه‌اى پرنقش‌ونگار از سيم و زر\r\n\r\n\r\n","description":"","footnote":"\r\n( 1 ) . الاسراء ( 17 ) ، 76 .\r\n( 2 ) . مناقب آل ابى طالب ، ج 1 ، ص 49 .\r\n( 3 ) . مجمع البيان ، ج 6 ، ص 667 .\r\n( 4 ) . اسراء ( 17 ) ، 85 .\r\n( 5 ) . الدر المنثور ، ج 4 ، ص 195 ، سوره اسراء .\r\n( 6 ) . مجمع البيان ، ج 6 ، ص 674 .\r\n( 7 ) . اسراء ( 17 ) ، 90 - 93 .\r\n","page_name":" 440 ","page_number":440},
  {"content":"\r\n\r\nداشته باشى يا به آسمان صعود كنى ، ولى به آسمان رفتنت را باور نمىكنيم مگر كتابى بر ما نازل كنى كه آن را بخوانيم » بگو : « پروردگار من منزه است ، مگر من جز بشرى پيام‌آور هستم ؟ »\r\n( 1 ) طبرسى از ابن عباس روايت مىكند كه گفت : گروهى از قريش كه عبارت بودند از : عتبه و شيبه پسران ربيعه و ابو سفيان بن حرب و اسود بن مطّلب و زمعة بن أسود و وليد بن مغيره و ابو جهل بن هشام و عبد الله بن ابى اميّه و اميّه بن خلف و عاص بن وائل و بنيه و منيّه فرزندان حجّاج و نضر بن حارث و ابو البخترى بن هشام . . . در كنار كعبه اجتماع كردند و به همديگر گفتند : قاصدى را نزد محمد بفرستيد و با او بحث و مشاجره كنيد و سپس شخصى را نزد او فرستادند كه بگويد : اشراف قريش براى صحبت با تو اجتماع كرده‌اند .\r\n( 2 ) آن حضرت بسيار حريص به هدايتشان بود و اميدوار شد كه تمايلى به دعوت وى نشان دهند . براى همين به سرعت نزد آنها آمد . آنها گفتند : اى محمد ! ما تو را دعوت كرديم تا راه عذر و بهانه را بر تو ببنديم . ما كسى را سراغ نداريم كه چنين بلايى بر سر قوم خويش آورده باشد . تو خدايان ما را مورد شماتت و ناسزا قرار دادى و دين ما را مسخره كردى و خواب ما را پريشان نمودى و اجتماع ما را متفرق كردى . اگر به دنبال مال هستى كه به تو مىدهيم و اگر به دنبال مقام هستى كه تو را رئيس خود مىكنيم و اگر به خاطر ديوانگى و مريضى دست به چنين كارى زده‌اى بگو تا اطبّايى را براى درمان تو حاضر كنيم .\r\n( 3 ) آن حضرت فرمود : دعوت من به خاطر هيچ كدام از اينها نيست ، بلكه من رسول خدا به سوى شما هستم و كتابى را هم براى شما آورده‌ام . اگر آنچه را كه مىگويم ، قبول كرديد ، در دنيا و آخرت بهره‌مند مىشويد و اگر آن را انكار كنيد ، صبر پيشه مىكنم تا خدا بين من و شما حكم كند .\r\nآنها گفتند : در اين صورت خودت مىدانى كه ما از جهت زمين و زراعت بسيار در مضيقه هستيم پس از خدايت درخواست كن كه اين كوه‌ها را جابه‌جا كند و رودهايى همانند رودهاى شام و عراق در سرزمين ما جارى سازد و گذشتگان ما و از جمله قصىّ را كه مردى راستگو بود ، زنده گرداند تا از آنها دربارهء گفته‌هايت سؤال كنيم كه آيا حق است يا باطل ؟\r\n( 4 ) آن حضرت فرمود : من براى اين چيزها مبعوث نشده‌ام . گفتند : اگر اين كارها را انجام نمىدهى از خدايت بخواه كه فرشته‌اى را بفرستد كه تو را تصديق كند و براى ما باغ‌ها و گنج‌ها و كاخ‌هايى از زر و سيم ايجاد كند .\r\n\r\n","description":"","footnote":"","page_name":" 441 ","page_number":441},
  {"content":"\r\n\r\n( 1 ) آن حضرت فرمود : من براى اين چيزها مبعوث نشده‌ام و براى شما توضيح دادم كه چرا مبعوث شده‌ام . حال اگر قبول كرديد كه بسيار خوب و الا خدا بين من و شما حكم خواهد كرد . آنها گفتند : اگر راست مىگويى كه خداى تو هر كارى مىتواند بكند ، پس آسمان را بر سر ما خراب كن .\r\nاو فرمود : اين امر در اختيار خداست و او اگر بخواهد آن را انجام مىدهد . در اين ميان مردى برخاست و گفت : هرگز به تو ايمان نمىآوريم مگر اين كه خدا و ملائكه را نزد ما حاضر كنى .\r\nپس از اين پيامبر صلّى اللّه عليه و آله برخاست و به همراه او عبد الله بن اميّهء مخزومى كه پسر عمّه پيامبر ، عاتكه دختر عبد المطلّب بود از جايش برخاست و گفت : اى محمد ! هرچه را كه قوم تو گفتند ، قبول نكردى و سپس درخواست‌هايى را از تو كردند كه انجام ندادى و سپس از تو خواستند كه عذاب را هر چه سريع‌تر نازل كنى كه كارى انجام ندادى . در اين صورت به خدا قسم كه هرگز به تو ايمان نمىآورم ، مگر اين كه نردبانى به سوى آسمان بگذارى و از آن بالا به روى و در جلوى چشمانم به همراه عده‌اى از ملائكه برگردى كه آنها تو و كتابت را تصديق كنند .\r\nابو جهل گفت : او از هر كارى سربازمىزند مگر سبّ و شتم خدايان و پدران ما ، و من با خدا عهد مىبندم كه سنگى را بردارم و وقتى كه او در سجده است بر سرش بكوبم !\r\nرسول الله صلّى اللّه عليه و آله با حزن و اندوه آنجا را ترك كرد كه خداوند آيات مذكور را نازل كرد . « 1 » و مختصر اين قضيه را ابن شهر آشوب در مناقب آورده است . « 2 »\r\nهمچنين خداوند مىفرمايد :  « وَ لا تَجْهَرْ بِصَلاتِكَ وَ لا تُخافِتْ بِها وَ ابْتَغِ بَيْنَ ذلِكَ سَبِيلًا »  « 3 » ؛ نمازت را نه بسيار بلند و نه چندان آهسته ، حد وسط اين دو را برگزين . »\r\n( 2 ) عياشى از زراره و حمران و محمد بن مسلم از امام باقر و امام صادق عليهم السّلام نقل مىكند كه فرمودند : هنگامى كه رسول الله صلّى اللّه عليه و آله در مكه با صداى بلند نماز مىخواند ، مشركان به جايگاه وى پى مىبردند و او را اذيت مىكردند . براى همين اين آيه نازل شد « 4 » و گويى كه قول آنها كه مىفرمايند : « هنگامى كه در مكه بود » به اين مطلب اشعار دارد كه اين در حالت خاصى پيش مىآمده است نه به طور مطلق .\r\n\r\n\r\n","description":"","footnote":"\r\n( 1 ) . مجمع البيان ، ج 6 ، ص 678 - 679 و الدر المنثور ، ج 3 ، ص 202 ، وى همچنين اين را سبب نزول دو آيه 7 و 8 سورهء فرقان دانسته است ، ج 5 ، ص 63 . و هر دو از ابن عباس نقل شده و مطلب واحدى است .\r\n( 2 ) . مناقب آل ابى طالب ، ج 1 ، ص 55 .\r\n( 3 ) . اسراء ( 17 ) ، 110 .\r\n( 4 ) . تفسير عياشى ، ج 2 ، ص 318 .\r\n","page_name":" 442 ","page_number":442},
  {"content":"\r\n\r\n( 1 ) طبرسى به همين روايت از عياشى اشاره مىكند و مىنويسد : از ابى جعفر و ابى عبد الله عليهم السّلام نقل شده است كه وقتى نبى اكرم صلّى اللّه عليه و آله با صداى بلند نمازش را مىخواند ، مشركان صدايش را مىشنيدند و در مكه او را اذيت مىكردند ، براى همين خداوند به او دستور داد كه نماز را آهسته بخواند . « 1 »\r\n( 2 ) شيخ طوسى از سعيد بن جبير از ابن عباس روايت كرده است كه در ابتداى امر وقتى كه نبى اكرم صلّى اللّه عليه و آله در مكه نماز مىخواند ، صدايش را بالا مىبرد و در نتيجه مشركان آن را مىشنيدند و به او دشنام مىدادند و او و اصحابش را اذيت مىكردند . براى همين خداوند دستور داد كه جهر در نماز را ترك كند . « 2 » و ابن اسحاق هم در سيره‌اش اين مطلب را از ابن عباس روايت كرده است . « 3 »\r\n( 3 )\r\n\r\nسورهء پنجاه و يكم : يونس\r\nدر اين سوره آمده است :    « وَ إِذا تُتْلى عَلَيْهِمْ آياتُنا بَيِّناتٍ قالَ الَّذِينَ لا يَرْجُونَ لِقاءَنَا ائْتِ بِقُرْآنٍ غَيْرِ هذا أَوْ بَدِّلْهُ قُلْ ما يَكُونُ لِي أَنْ أُبَدِّلَهُ مِنْ تِلْقاءِ نَفْسِي إِنْ أَتَّبِعُ إِلَّا ما يُوحى إِلَيَّ إِنِّي أَخافُ إِنْ عَصَيْتُ رَبِّي عَذابَ يَوْمٍ عَظِيمٍ قُلْ لَوْ شاءَ اللَّهُ ما تَلَوْتُهُ عَلَيْكُمْ وَ لا أَدْراكُمْ بِهِ فَقَدْ لَبِثْتُ فِيكُمْ عُمُراً مِنْ قَبْلِهِ أَ فَلا تَعْقِلُونَ فَمَنْ أَظْلَمُ مِمَّنِ افْتَرى عَلَى اللَّهِ كَذِباً أَوْ كَذَّبَ بِآياتِهِ إِنَّهُ لا يُفْلِحُ الْمُجْرِمُونَ »    « 4 » ؛ چون آيات واضح ما بر آنان خوانده شود نااميدان به ديدار ما خواهند گفت :\r\n« قرآنى غير اين بياور و يا آن را دگرگون كن » بگو : « من حق ندارم آن را از پيش خود تغيير بدهم ، از هيچ چيز پيروى نمىكنم مگر آنچه بر من وحى مىشود . اگر پروردگار را نافرمانى كنم از عذاب روز بزرگ مىترسم . » بگو : « اگر خدا مىخواست من نه اين آيات را بر شما مىخواندم و نه از آن آگاهتان مىكردم . پيش از نزول قرآن عمرى را در ميان شما زيسته‌ام .\r\nچرا نمىانديشيد ؟ » ستمكارتر از كسى كه بر خدا دروغ مىبندد و آيات او را تكذيب مىكند كيست ؟ بىترديد گناه‌كاران رستگار نخواهند شد .\r\n( 4 ) طبرسى از مقاتل نقل مىكند كه اين آيه در مورد پنج نفر نازل شده است : عبد الله بن اميّهء\r\n\r\n\r\n","description":"","footnote":"\r\n( 1 ) . مجمع البيان ، ج 6 ، ص 689 .\r\n( 2 ) . التبيان ، ج 6 ، ص 534 .\r\n( 3 ) . سيرهء ابن اسحاق ، ج 1 ، ص 335 .\r\n( 4 ) . يونس ( 10 ) ، 15 - 17 .\r\n","page_name":" 443 ","page_number":443},
  {"content":"\r\n\r\nمخزومى وليد بن مغيرهء مخزومى ، مكرز بن حفص ، عاص بن غامر بن هاشم و عمرو بن عبد الله عامرى . آنها به نبى اكرم صلّى اللّه عليه و آله گفتند : قرآنى بياور كه در آن به ترك عبادت لات و عزّى و مناة و هبل دستورى نباشد و از آنها عيب‌جويى نكند . نظير همين روايت به طور مختصر از كلبى روايت شده است . « 1 » قبل از او شيخ طوسى به نقل از زجّاج آن را روايت كرده و گفته است :\r\nمنظور آنها اين بوده است كه عيب‌گويى بر خدايانشان را متوقف كنند و اميدهاى خويش را بازسازى كنند و مباحث بعث و نشور را كم رنگ جلوه دهند كه خداوند فرمود در جواب آنها بگويد :  « ما يَكُونُ لِي أَنْ أُبَدِّلَهُ مِنْ تِلْقاءِ نَفْسِي »  « 2 » ؛ حق ندارم آن را از پيش خود تغيير دهم .\r\n( 1 )\r\n\r\nسورهء پنجاه و دوم : هود\r\n   « الر كِتابٌ أُحْكِمَتْ آياتُهُ ثُمَّ فُصِّلَتْ مِنْ لَدُنْ حَكِيمٍ خَبِيرٍ أَلَّا تَعْبُدُوا إِلَّا اللَّهَ إِنَّنِي لَكُمْ مِنْهُ نَذِيرٌ وَ بَشِيرٌ »    ؛ الف . لام . را . اين كتابى است كه آياتش استوار و از جانب فرزانه‌اى آگاه بيان شده است . كه جز خدا را نپرستند ، من از جانب او هشدار دهنده و بشارت‌دهنده‌اى براى شما هستم .\r\nبشارت اين است كه  « وَ أَنِ اسْتَغْفِرُوا رَبَّكُمْ ثُمَّ تُوبُوا إِلَيْهِ يُمَتِّعْكُمْ مَتاعاً حَسَناً إِلى أَجَلٍ مُسَمًّى وَ يُؤْتِ كُلَّ ذِي فَضْلٍ فَضْلَهُ »  ؛ و نيز از پروردگار طلب آمرزش كنيد و به درگاهش توبه آوريد ، تا در زمانى معين به شايسته‌ترين صورت بهره‌مندتان سازد و هر صاحب فضلى را به اندازهء فضلش عطا كند .\r\nو انذار اين است كه   « وَ إِنْ تَوَلَّوْا فَإِنِّي أَخافُ عَلَيْكُمْ عَذابَ يَوْمٍ كَبِيرٍ إِلَى اللَّهِ مَرْجِعُكُمْ وَ هُوَ عَلى كُلِّ شَيْءٍ قَدِيرٌ »   ؛ و اگر روى بگردانيد من بر شما از عذاب روز سترگ بيمناكم . بازگشت شما به سوى خداست و او بر هر چيز توانا است .\r\n( 2 ) اما كيفيت مقابلهء آنها با آن حضرت و كتابش به اين صورت است كه خداوند فرموده :  « أَلا إِنَّهُمْ يَثْنُونَ صُدُورَهُمْ لِيَسْتَخْفُوا مِنْهُ أَلا حِينَ يَسْتَغْشُونَ ثِيابَهُمْ يَعْلَمُ ما يُسِرُّونَ وَ ما يُعْلِنُونَ إِنَّهُ عَلِيمٌ بِذاتِ الصُّدُورِ »  « 3 » ؛ آنان كه سينه خم مىكنند تا خود را از او پنهان دارند و در آن هنگام جامه‌هاى خويش به سر مىكشند آگاه باشيد خداوند آنچه را در دل پنهان يا آشكار دارند مىداند ، زيرا او از راز دلها باخبر است .\r\n\r\n\r\n","description":"","footnote":"\r\n( 1 ) . مجمع البيان ، ج 5 ، ص 146 و واحدى هم آن را در اسباب النزول ، ص 216 ، چاپ جميلى آورده است .\r\n( 2 ) . التبيان ، ج 5 ، ص 35 .\r\n( 3 ) . هود ( 11 ) ، 1 - 5 .\r\n","page_name":" 444 ","page_number":444},
  {"content":"\r\n\r\n( 1 ) كلينى در « كافى » با سندى از سدير صيرفى كوفى از امام باقر عليه السّلام نقل مىكند كه فرمود :\r\nجابر بن عبد الله انصارى به من خبر داد كه وقتى مشركان در اطراف كعبه از كنار رسول الله صلّى اللّه عليه و آله عبور مىكردند ، سرشان را پايين مىانداختند و صورتشان را با لباسشان مىپوشاندند تا رسول الله صلّى اللّه عليه و آله آنها را نبيند ، براى همين خداوند فرمود :  « أَلا إِنَّهُمْ يَثْنُونَ صُدُورَهُمْ لِيَسْتَخْفُوا مِنْهُ »  ؛ آنان كه سينه خم مىكنند تا خود را از او پنهان دارند . اين را عياشى روايت كرده و طبرسى هم در « مجمع البيان » از او نقل كرده است و بحرانى در البرهان و فيض كاشانى در الصافى « 1 » آن را نقل كرده‌اند و سيوطى آن را با سندى از ابى زرّين روايت مىكند كه گفت : آنها پشتشان را خم مىكردند و با لباسشان صورتشان را مىپوشاندند . « 2 »\r\nو در اين سوره آمده است :  « فَلَعَلَّكَ تارِكٌ بَعْضَ ما يُوحى إِلَيْكَ وَ ضائِقٌ بِهِ صَدْرُكَ أَنْ يَقُولُوا لَوْ لا أُنْزِلَ عَلَيْهِ كَنْزٌ أَوْ جاءَ مَعَهُ مَلَكٌ إِنَّما أَنْتَ نَذِيرٌ وَ اللَّهُ عَلى كُلِّ شَيْءٍ وَكِيلٌ »  « 3 » ؛ مبادا از بيم آن كه بگويند « چرا گنجى بر او نازل نمىشود و يا فرشته‌اى همراه او نيامده است » بخشى از آنچه را كه به تو وحى شده فروگذارى و دل تنگ شوى ، تو فقط هشداردهنده‌اى و خدا مراقب هر چيزى است .\r\n( 2 ) طبرسى از ابن عباس روايت مىكند كه رؤساى مكه نزد رسول الله صلّى اللّه عليه و آله آمدند و گفتند : اى محمد ! اگر تو رسول خدا هستى ، پس كوه‌هاى مكه را به طلا تبديل كن يا فرشتگان را بياور كه بر نبوت تو گواهى دهند ! پس خداوند اين آيه را نازل كرد :  « فَلَعَلَّكَ تارِكٌ بَعْضَ ما يُوحى إِلَيْكَ وَ ضائِقٌ بِهِ صَدْرُكَ أَنْ يَقُولُوا . . . »  « 4 » ؛ مبادا از بيم آن كه بگويند « چرا گنجى بر او نازل نمىشود و يا فرشته‌اى همراه او نيامده است » بخشى از آنچه را كه به تو وحى شده فروگذارى و دل تنگ شوى .\r\nسپس مىفرمايد :  « أَمْ يَقُولُونَ افْتَراهُ قُلْ فَأْتُوا بِعَشْرِ سُوَرٍ مِثْلِهِ مُفْتَرَياتٍ وَ ادْعُوا مَنِ اسْتَطَعْتُمْ مِنْ دُونِ اللَّهِ إِنْ كُنْتُمْ صادِقِينَ »  « 5 » ؛ يا مىگويند : « اين قرآن را از خود بافته و به خدا نسبت داده است » بگو : « اگر راست مىگوييد شما هم ده سورهء به هم بافته مانند آن بياوريد و غير از خدا هر كه را بخواهيد مىتوانيد به يارى بطلبيد .\r\n\r\n\r\n","description":"","footnote":"\r\n( 1 ) . تفسير عياشى ، ج 2 ، ص 139 و مجمع البيان ، ج 5 ، ص 215 و برهان ، ج 2 ، ص 206 و صافى ، ج 1 ، ص 777 .\r\n( 2 ) . الدر المنثور ، ج 3 ، ص 320 ، سوره هود .\r\n( 3 ) . هود ( 11 ) ، 12 .\r\n( 4 ) . مجمع البيان ، ج 5 ، ص 221 .\r\n( 5 ) . هود ( 11 ) ، 13 .\r\n","page_name":" 445 ","page_number":445},
  {"content":"\r\n\r\n( 1 )\r\n\r\nسورهء پنجاه و چهارم : حجر\r\nدر اين سوره آمده است :   « فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ إِنَّا كَفَيْناكَ الْمُسْتَهْزِئِينَ »   « 1 » ؛ آنچه را مأموريت دارى آشكارا ابلاغ كن و از مشركان روى بگردان ما شر مسخره كنندگان را از تو دفع خواهيم كرد . كه بحث‌هاى مربوط به آن گذشت .\r\nحال پس از آن كه آياتى را كه قبل از اين آيه نازل شده است ، بيان كرديم كه در آنها به حوادث بعثت و ما بعد آن اشاره شده است ، آيا در آن آيات چيزى وجود داشت كه با سرّى بودن دعوت تا نزول اين آيه و شروع دعوت عمومى با نزول اين آيه هماهنگى داشته باشد ؟ يا اين كه تمام يا بعضى از آن به صورتى است كه جز با اعلان به دعوت عمومى از همان ابتدا يا اوايل كار مطابقتى ندارد ؟ اينها چيزى است كه قول به تقدم مرحلهء سرّى بر نزول قرآن و شروع دعوت علنى همراه با نزول قرآن يا در همان ايام را تأييد مىكند و اخبار مربوط به اين نظريه و كسانى كه قائل به آن شده‌اند ، گذشت .\r\nهمچنين در معناى قول متعال كه مىفرمايد :  « فَاصْدَعْ بِما تُؤْمَرُ وَ أَعْرِضْ عَنِ الْمُشْرِكِينَ »  ؛ آنچه را مأموريت دارى آشكارا ابلاغ كن و از مشركان روى بگردان .\r\n( 2 ) تسليم معناى مشهور كه مىگفت : « رسول الله صلّى اللّه عليه و آله با اين آيه مأمور به اظهار دعوت عمومى و آشكار شده است » ، نشديم و خبرى را كه مىگفت اين آيه تنها به پيامبر دستور مىدهد كه از تهديد مشركان نترسد ، اختيار كرديم ؛ همان شش مشركى كه در ورودىهاى شش‌گانهء مكه مستقر شده بودند تا حاجيان و عمره‌گزاران را از استماع و استجابت سخنان رسول امين بازدارند و همان كسانى كه تا ظهر به وى مهلت داده بودند كه يا كارش را كنار بگذارد و يا او را به قتل خواهند رسانيد ! پس آيه به او دستور مىدهد كه از تهديد مشركان اعراض كند و بدون ترس رسالت خويش را انجام دهد . اين نه بدان معناست كه اين كار را شروع كند ؛ بلكه به اين معناست كه آن را استمرار بخشد . و گفته شد كه اگر اين معنا را نپذيريم ، معناى ديگرى كه مناسب با إعراض از مشركان باشد ، نداريم ؛ بلكه در آن صورت مناسب‌تر اين بود كه به پيامبر دستور دهد كه متصدى هدايت مشركان شود ، نه اين كه از آنها اعراض كند . همچنين در آن صورت نمىبايست كه استهزا كنندگان مشهور و معروفى وجود داشته باشند ، كه جلوى راه‌هاى ورودى مكه مستقر شده باشند ، با فرض اين كه دعوت آن حضرت سرّى بوده است .\r\n\r\n\r\n","description":"","footnote":"\r\n( 1 ) . حجر ( 15 ) ، 94 - 95 .\r\n","page_name":" 446 ","page_number":446},
  {"content":"\r\n\r\nبنابراين آشكار كردن رسالت و اعلان دعوت عمومى حادثهء متأخرى نبوده است كه در آيات آخر سورهء حجر بدان امر شده باشد ، بلكه امرى بوده كه در اوّلين آيات سورهء قلم يا مدّثر يا ضحى اشاره شده است .\r\n( 1 ) مهم‌ترين حوادثى كه تا پايان سورهء حجر بدان‌ها اشاره شده است ، عبارتند از : معراج در سورهء نجم : 23 ؛ انذار خويشاوندان نزديك در سورهء شعراء : 42 و اسراء در سورهء اسراء : 50 .\r\nبنابراين انذار بين معراج و اسراء بوده است كه البته مدت زيادى بعد از معراج و كمى قبل از اسراء بوده است و حال سؤال اين است كه اين حوادث چه وقتى رخ داده است ؟\r\nقبل از پرداختن به جواب بايد به اين نكته اشاره كنم كه من بين معراج و اسراء فرق گذاشته‌ام و با تبعيّت از نزول سوره‌هاى نجم و اسراء ، معراج را بر اسراء مقدم داشته‌ام و سورهء نجم ، صحبتى از اسراء نكرده و سورهء اسراء تنها به مسأله اسراء پرداخته است ، بلكه ضماير موجود در سورهء نجم به صورت صريح به رسول اكرم صلّى اللّه عليه و آله بازنمىگردد بلكه مردّد بين آن حضرت و جبرئيل هست و اين روايات است كه آن را به معراج تفسير مىكنند و آن را بعد از اسراء مىدانند .\r\nبلكه آيات تنها به آنچه كه رسول اكرم صلّى اللّه عليه و آله گفته است و مشركان با وى به مجادله پرداخته‌اند ، اشاره مىكند :  « أَ فَتُمارُونَهُ عَلى ما يَرى »  ؛ چرا دربارهء آنچه ديده است با او مجادله مىكنيد ؟\r\n( 2 ) در سورهء اسراء ، اخبار مربوط به معراج بعد از اسراء آمده است و معراج را بدون اسراء و اسراء را بدون معراج قرار نداده و هر دو را اسراء و معراج دانسته است و همين باعث شده است كه اخبار مربوط به آنها با هم مخلوط شوند و از همديگر متمايز نباشند و احتمال دارد كه اولين آيهء سورهء اسراء به همان چيزى كه سورهء نجم بيان مىكند ، اشاره داشته باشد . امّا اخبار متضمن تكرار حادثه است . « 1 » ولى در هر حال اين دو - حتى در تاريخ وقوعشان - از همديگر متمايز نيستند و ما در فصل بعدى به تفصيل دربارهء آنها سخن خواهيم گفت .\r\n\r\n\r\n","description":"","footnote":"\r\n( 1 ) . ن . ك : اصول كافى ، ج 1 ، ص 442 و مناقب آل ابى طالب ، ج 1 ، ص 177 و سعد السعود ، ص 100 و الميزان ، ج 13 ، ص 270 .\r\n","page_name":" 447 ","page_number":447},
  {"content":"\r\n . \r\n\r\n","description":"","footnote":"","page_name":" 448 ","page_number":448}
  ]