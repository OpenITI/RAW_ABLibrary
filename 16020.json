[
  {"content":"\r\n\r\nفوايد دين\r\nدر زندگانى\r\nمحمد آصف محسنى\r\nچاپ دوم\r\nسرطان 1385\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n\r\nمشخصات كتاب\r\nنام كتاب : فوايد دين در زندگانى\r\nتأليف : محمد آصف محسنى\r\nچاپ دوم / سال 1385 ( برج سرطان ) كابل\r\nچاپ اول 1351 / كابل\r\nتيراژ : 2000 نسخه\r\nچاپ : مطبعه بلخ\r\nديزاين : سيد عابد حسين\r\n\r\n","description":"","footnote":"","page_name":" شناسنامه 2 ","page_number":2},
  {"content":"\r\n . \r\n","description":"","footnote":"","page_name":" فهرست 1 ","page_number":3},
  {"content":"\r\n . \r\n","description":"","footnote":"","page_name":" فهرست 2 ","page_number":4},
  {"content":"\r\n . \r\n","description":"","footnote":"","page_name":" فهرست 3 ","page_number":5},
  {"content":"\r\n . \r\n","description":"","footnote":"","page_name":" فهرست 4 ","page_number":6},
  {"content":"\r\n\r\n\r\nمقدمه طبع اول\r\nبسم الله الرحمن الرحيم\r\nخدايا ذات احديث مقدس تو را مىپرستم ، و بجان و روان و بدن خود تو را مىستايم و بر پيامبران پاك و شايسته و پيشوايان خجسته‌اى كه عهده سفارت تو را بر عهده داشته‌اند ، و هدف‌شان سوق مردم به سوى تو و تكامل روحى و جسمى آنان بوده ، درود مىفرستم .\r\nامسال صبح روز عاشورا يعنى دهم محرم الحرام 1392 مطابق 5 برج حوت 1350 در مجلسى كه به مناسبت تعزيه كاروان‌سالار حريت و آزادى ، پيشواى جانبازان راه حقيقت امام حسين ( ع ) در حسينيه شهر قندهار منعقد شده بود به اندازه يك ساعت و نيم ( 90 دقيقه ) درباره فوائد دين در زندگى بشر در حضور تقريباً چهار يا پنج هزار مستمع سخنرانى كردم ، و بعد از چندى به خاطرم رسيد كه مضامين مذكور را با تفصيل بيشترى در قيد نوشتن آورده و آن را به عنوان يك\r\n\r\n","description":"","footnote":"","page_name":" 1 ","page_number":7},
  {"content":"\r\n\r\nكتاب خدمت دوستداران فضل و كمال و جويندگان فهميده و منور تقديم بدارم شايد مورد استفاده آنان قرار بگيرد و بدين وسيله مقدارى انجام وظيفه نموده مسئوليت دينى و وجدانى خود را كمى تخفيف داده باشم و از آن‌جايى كه روزها مشغول تكميل كتاب فقهى استدلالى خود به نام ( حدود الشريعة ) « 1 » و تدريس محصلين دينى و مورد مراجعه يك عده از اهالى متدين ، مىباشم تصميم گرفته‌ام نوشتن اين كتاب را از طرف شب‌ها انجام بدهم ، و اگر خداوند تبارك و تعالى بر اين بنده عاجز خود منت گذارد و توفيق تكميل اين رساله را عطا فرمايد مجموع مؤلفات اين داعى كه بعضى از آن‌ها هنوز تكميل نشده به بيست و يك مىرسد « 2 » .\r\nبار الها همانطورى كه از ذات مقدس تو توفيق به سر رسانيدن اين رساله را توقع دارم ، هم از پيشگاه با عظمت تو فقيرانه التماس مىكنم آن را مورد استفاده بندگان خود قرار بده و به رحمت بىپايان خود اين زحمت ناچيز را از بنده خود قبول بفرما آمين .\r\n\r\n\r\n","description":"","footnote":"\r\n( 1 ) . اين كتاب در چهار جزء بعدها چاپ شد و فعلًا براى مرتبه سوم مورد تجديد نظر قرار گرفته و منتظر چاپ سوم ( در دو جزء اول ) و چاپ ( در دو جزء اخير خود ) توسط يكى از مؤسسات انتشاراتى مىباشد .\r\n( 2 ) . در موقع قصد طبع دوم اين كتاب مؤلفات كم ارزش اينجانب به يكصد كتاب رسيده است . ( سال 1385 ش ) .\r\n","page_name":" 2 ","page_number":8},
  {"content":"\r\n\r\n\r\nمقدمه طبع دوم\r\nاين كتاب در سال 1351 شمسى در شهر قندهار كه فضاى كشور از بوى بد ماركسزم و مداخلات شوروى آلوده بود نوشته و در كابل به طبع رسيد كه در سرعت طبع آن رئيس مطابع مؤسسه بيهقى آن زمان محمد ابراهيم منجم همشهرى نگارنده كمك نمود .\r\nوقتى طبع كتاب تمام شد و نوبت به مجوز پخش آن رسيد ، مسئولين آن زمان كه با مغزهاى پوسيده و تاريك ، مستبد بودند ، حاضر نشدند كه مجوز آن را بدهند و هم نمىتوانستند كه حكم مصادره نسخه‌هاى آن را صادر كنند ، زيرا در كتاب چيزى مخالف سياست دولت و يا مخالفت دين وجود نداشت و فقط گناه كتاب اين بود كه مسلمانان را به اتحاد و همكارى دعوت نموده بود ! اقرار مسموع بنا بوده به خانوالى دستور دهند عليه نويسنده اقامه دعوى نمايند ! به هر حال پس از مدتى به اين نتيجه رسيدند كه وحشت مسئولين كم سواد بى جا بوده و كتاب اقلا مشكلى براى پخش و نشر ندارد و اجازه دادند كه نسخه‌هاى آن از مطبعه بيرون آيد ، كتاب شايد در مدت دو ماه در بازار كمياب شد و بنا شد كه دوباره چاپ شود .\r\n\r\n","description":"","footnote":"","page_name":" 3 ","page_number":9},
  {"content":"\r\n\r\nمن در برج سرطان 1352 ، روزى در منزل مشغول نامه نوشتن براى صدراعظم آن زمان ( موسى شفيق ) و رئيس ستره محكمه بودم كه نظر كتبى خود را در مورد كتاب مذكور بنويسند تا ضمن طبع كتاب چاپ شود كه زنگ تلفن بگوشم رسيد ، گوشى را برداشتم يك مغازه‌دار از خويشاوندانم گفت گوشى تلفن را نزديك راديو مىگذارم بشنو كه چه خبر است ، گوش دادم كه صداى داود خان جبار و ستمگر بلند بود كه حكومت را گرفته و جمهورى داوود خانى را اعلان مىدارد !\r\nكاغذها را پاره كردم و از طبع دوم كتاب منصرف شدم ، زيرا در حكومت استبدادى داوود خان نه فرهنگى حق حيات داشت و نه قلمى مىتوانست چيزى بنويسد و همه مظاهر حيات از فرهنگ و سياست و معنويت و . . . از حركت مىايستاد ، و اين تجربه نويسنده از گذشته اين فرد مستبد در دوران صدارت او بود .\r\nتقدير اين بود كه سى و چهار سال بعد از طبع كتاب ، يك نسخه كهنه آن از طرف يكى از دوستان آقاى شيخ عبدالله بصير به دستم رسيد و كمى آن را مطالعه كردم و ديدم كه إعاده طبع آن براى نسل متدين و هوشمند كشورم در زمان حاضر مفيد است ، لذا تصميم گرفتم آن را بدون تجديد نظر دوباره چاپ كنم و لله الحمد و المن على توفيقه .\r\n\r\n","description":"","footnote":"","page_name":" 4 ","page_number":10},
  {"content":"\r\n\r\nلذا مطالعه كننده با در نظر داشت اوضاع فكرى سال‌هاى دهه چهل و پنجاه شمسى اين كتاب را مطالعه نمايند ، تا از ذكر بعضى از مطالب آن تعجب نكند .\r\nضمنا در عده از روايات منقوله از امامان اهل البيت يك جمله چشم مطالعه‌كنندگان مىخورد ( به روايت از احاديث نبوى ) ، اين جمله را مؤسسه بيهقى و رئيس خوب آن وقت اين مؤسسه كه احتمالا از سادات لوگر بود ، به اجازه تلفنى اينجانب اضافه كرده كه در طبع دوم آن را باقى گذاشتم . سبب اضافه اين جمله اين بود كه احاديثى را كه از امامان اهل البيت خصوصا امام صادق ( ع ) نقل كرده‌ام بعقيده مسئولين و يا همكاران مؤسسه بيقهى از احاديث نبوى مىباشد و بايد به آن حضرت ( ص ) نسبت داده شود ، من از اين مطلب به يك موضوع مهم ديگر پى بردم و آن اين كه سرچشمه احاديث امامان اهل البيت عليهم السلام ، احاديث نبوى است ، كه صحابه و اهل البيت هر دو از آن حضرت به دو طريق روايت كرده‌اند كه گاهى لفظا و معنى متحد هستند و گاهى معنى و امروز طرفداران تقريب مذاهب اسلامى در حوزه علميه قم ، احاديث مشتركه‌اى را كه لفظا و معنى يكى باشد ، يا معنى يكى باشد و يا در مضمون قريب باشد ، در چند جزء طبع كرده‌اند و هنوز اين كار خير ادامه دارد ، و احتمالا جمع اين گونه احاديث مشتركه بين اهل سنت و اهل تشيع چند جزء را در برگيرد . به چاپ برسد و خداوند مؤلفان\r\n\r\n","description":"","footnote":"","page_name":" 5 ","page_number":11},
  {"content":"\r\n\r\nمحترم و بانيان مذكور را از طرف همه مسلمانان جزاى خير مرحمت فرمايد كه بهترين اقدام تقريبى را براى استحكام وحدت و اخوت مسلمانان جهان به جا آورده‌اند .\r\nنكته ديگر اين است كه من به خاطر گرفتارىهاى علمى خود در پى زياد كردن و كم كردن مطالب اين كتاب برنيامدم ، چه قصد دارم كتاب ديگرى به نام اسلام و زندگانى را كه به منزله جزء دوم اين كتاب است به توفيق خداوند تأليف و چاپ نمايم و هم اكنون چندين هفته است كه در خطبه‌هاى جمعه زير همين عنوان ( اسلام و زندگانى ) صحبت مىكنم و همين امروز ( 23 / 3 / 85 ) با تلويزيون ملى در كابل به همين عنوان دو مصاحبه نمودم ، و فكر مىشود موضوع جالبى براى خوانندگان باشد .\r\nموضوع آخر اين كه نوشتن و چاپ كردن كتاب از طرف نگارنده و مطالعه دقيق آن از طرف خواننده بسيار مهم نيست ، مهم و سرنوشت‌ساز اين است كه نگارنده و خواننده قدرت تصميم‌گيرى و توانايى عمل را داشته باشد ، به قول شاعر : به عمل كار برآيد به سخنرانى نيست .\r\nخداوند اين عمل جزيى را از اين ذره بىمقدار قبول فرموده توفيق عمل را به اين جانب و خوانندگان عزيز مرحمت فرمايد . اللهم بك و منك و اليك و لك .\r\nكابل 23 / 3 / 1385\r\n\r\n","description":"","footnote":"","page_name":" 6 ","page_number":12},
  {"content":"\r\n\r\n\r\nآغاز\r\nاشيائى كه در خارج يا در ذهن يا در نفس الامر تحقق مىيابند ، در وجود خود تابع اسباب و علل مخصوص خودشان مىباشند و چنان‌چه علت وجود يك شيء در خارج يا در ذهن يا در نفس الامر وجود گرفت طبعاً مسبب و معلول آن در همان ظرف به وجود خواهد آمد ، زيرا تخلف معلول از علت تامه خود محال و ممتنع است . لذا ما بايد در تصديق خود به واقعيت هر چيز ، نظر به وجود آن چيز ( از طريق نظر به سبب آن ) بيفكنيم نه اين كه ميزان ثبوت موجودات را نفع و ضرر خود بدهيم و بگوييم هر چيزى كه براى زندگى ما فايده داشته باشد ، موجود و حق است و هر چه كه نفع آن براى ما محرز نگردد ، باطل و غلط بوده و معدو است . آرى خيلى از حقايق نفس الامرى و واقعيت‌هاى عينى خارجى مسلم الموجود هستند كه براى ما نفع ندارند بلكه گاهى مضر هم واقع مىشوند مثلا ما چه بخواهيم و چه نخواهيم مگس كه براى ما ضررآور است موجود است .\r\nحيوان درنده مضر است ولى واقعيت خارجى دارد ، سردى قطب كه فايده آن براى ما مشهود نيست تحقق دارد و هزاران مانند آن ، آرى از اين مقدمه براى ما روشن مىشود كه ما بايد در اقرار كردن به حقانيت دين و تصديق به واقعيت آن در انتظار نفع داشتن آن به حال خود نباشيم ، بلكه بعد از اين كه عقل ما به وجود خداوند حكيم و دانا\r\n\r\n","description":"","footnote":"","page_name":" 7 ","page_number":13},
  {"content":"\r\n\r\nو توانا اذعان نمود « 1 » . و فهميديم كه حضرت احديتش به توسط پيغامبرى از پيغمبران محترم خود ، دينى براى ما فرستاده و عقايد و اعمال ما را به حدود مشخصى كنترول فرموده « 2 » لازم است آن را بپذيريم و به وجود دين اقرار نماييم همان طورى كه اقرار داريم نتيجه ضرب ( 3 ) در ( 3 ) ( 9 ) است خواه فايده‌اى براى ما داشته باشد يا نه .\r\nولى از آن‌جايى كه انسان طبيعتاً به ذات خود علاقه دارد ، و در نتيجه طالب نفع و دافع ضرر خود مىباشد ، قهرا به هر چيزى كه براى او منفعتى را در بر داشته باشد علاقه پيدا مىكند و هر قدر نفع آن براى زندگى او بيشتر محسوس گردد زيادتر به آن رغبت نشان مىدهد و از نظر اعتقادى و پيروى بيشتر به آن مىگرايد .\r\nو روى اين اساس تصميم گرفتم فوايد دين را تا آن جايى كه فكر عاجز و فرصت كمش اجازه دهد براى صاحبان بصيرت و طالبان حقيقت شرح دهد ، تا آن كه عظمت دين « 3 » در نظر آن‌ها روشن‌تر جلوه كند و علاقه‌شان به آن مستحكم‌تر گردد ، به سخن ديگر : غرض اين\r\n\r\n\r\n","description":"","footnote":"\r\n( 1 ) . براى اثبات اين موضوع به رساله عقائد اسلامى اين جانب كه در كابل چاپ شده مراجعه شود . ( اين كتاب بعدها چندين مرتبه طبع شد ) .\r\n( 2 ) . اين موضوع در رساله ( قرآن يا سند اسلام ) اين جانب مفصلا تقرير يافته و به طرز بىسابقه مدلل شده است .\r\n( 3 ) . مراد دين مقدس اسلام است .\r\n","page_name":" 8 ","page_number":14},
  {"content":"\r\n\r\nرساله اين است كه طبقه فهميده و هوشمند ما دين را به محض تعبد نپذيرفته باشند ، بلكه بر علاوه تعبد و اذعان به آن ، از طريق سبب آن احتياج فطرى خود را به آن حس نمايند و دين آسمانى را براى خودشان يك پديده حياتى و طريق اجتناب‌ناپذير زندگانى بدانند و بالاخره به قضاوت عاقلانه‌شان به اين نتيجه برسند كه مدنيت و سعادت و تكامل معنوى و نظام زندگى و آرامش روانى جز در پناه دين ميسر نيست ، و جز دين هيچ عاملى نمىتواند كمبودى حياتى و عطش فكرى انسان‌ها را جبران و سيراب نمايد و جهات مختلف مادى و معنوى آن‌ها را اصلاح بسازد اينك فوايد دين را زندگانى خود مطالعه نمايند !\r\n\r\n","description":"","footnote":"","page_name":" 9 ","page_number":15},
  {"content":"\r\n\r\n\r\nفايده اول : علو همت و وسعت نظر\r\nشكى نيست كه بلند همتى و علو فكرى عامل مهمى در تحصيل سعادت و رسيدن به كمال و كاميابى انسانى است ، بلكه در حد ذات خود كمال جداگانه‌اى مىباشد كه خيلى از مردم فاقد آن‌اند ، و در هر دوره افراد محدودى پيدا مىشوند كه داراى چنين صفت پسنديده‌اى باشند .\r\nما به چشم سر خود بارها مشاهده كرده‌ايم كه مردم عالى همت و بلند نظر در اجتماع مورد احترام و تجليل قرار گرفته‌اند و زندگى آنان شرافتمندان و در سطح بالايى سير نموده ، و اين موضوع به قدرى حسى و ضرورى است كه احتياجى به تفصيل بيان ندارد و اين شاعر خيلى درست گفته :\r\n همت بلند دار كه مردان روزگار * از همت بلند به جايى رسيده‌اند \r\nوقتى اين مطلب مختصراً دانسته شد ، بايد توجه كرد كه علو همت و بلند نظرى شخص دين‌دار نسبت به علو همت و بلندى نظر آدم بىدين هرگز قابل مقايسه نيست بلكه مىشود گفت كه نسبت صفر يا يك به متناهى است .\r\n\r\n","description":"","footnote":"","page_name":" 10 ","page_number":16},
  {"content":"\r\n\r\nبىدين دايره آرزو و اميد و فكر خود را به شصت يا هفتاد سال عمر دنياى خود كه مركز آن در خودپرستى و خودخواهى اوست محدود مىداند ، و قهراً فعاليت و حركت او نيز از همين حلقه كوچك تجاوز نخواهد كرد زيرا عمل ، معلول و تابع اراده است و اراده تابع فكر است و معقول نيست كه معلول از علت خود وسيع‌تر باشد .\r\nآرى بىدين هدفى جز شكم و پيروى شهوت و بالاخره جز نفع شخصى و فايده موقتى خود ندارد و غرض زندگى در نزد او ممكن نيست از اين بالاتر باشد . ولى شخص متدين و كسى كه دين در روح او به طور صحيح نفوذ نموده ، براى زندگى خود حدودى نمىبيند و عمر خود را به ابديت و لا يتناهى متصل مىداند او تمام مقدرات ابدى خود را به زندگى فعلى دنياى خود وابسته مىداند لهذا خودش را مجبور مىداند كه درين مدت كم برنامه‌هاى متعددى را كه براى رفاه زندگى ابدى او مفيد است به كمال سرعت و فعاليت به معرض عمل بگذارد او روح خود را از چهارچوب زندگى مادى خود بالاتر پرواز مىدهد و ابديت مورد بازديد او قرار مىگيرد ، وقتى او چنين روح مطلق و فكر بىپايان را دارا باشد قهراً حدود فعاليت و حركت او نيز خيلى وسيع‌تر مىگردد و نقاط ضعفى كه مولود پست همتى و كوتاه‌نظرى است از بين مىرود . آرزوها عمومىتر و\r\n\r\n","description":"","footnote":"","page_name":" 11 ","page_number":17},
  {"content":"\r\n\r\nمقدس تر شده و بالاتر عملها نيز مثمرتر و پاكتر ميگردد و تكامل فردى و عمومى عميق تر و بهتر تضمين مىشود خداپرست كه دنيا براى او كوچك شمرده مىشود مى گويد !\r\n طائر گلشن قدسم چه دهم شرح فراق * كه درين دامگه حادثه چون افتادم \r\nاو براى خود مقام ارجمندى را قايل است و شخصيتش را برتر از آن ميداند كه با پستى و انحطاط اخلاقى و كوتاه نظرى آميخته گردد بلكه او مباهات كنان مى گويد كه :\r\n كوكب بخت مرا هيچ منجم نشناخت * يارب از مادر گيتى بچه طالع زادم \r\nاو خودش را از زمان و مكان معينى بيرون ميداند و حساب قوم و نژاد و مكان و حدود جغرافيائى سياسى براى او مطرح نيست اقبال لاهورى اين موقف را به اين نحو در رموز بى خودى شرح مىدهد :\r\n جوهر ما با مقامى بسته نيست * باده تندش به جائى بسته نيست\r\nهندى و چينى سفال جام ماست * رومى و شامى گل اندام ماست\r\nقلب ما از هند و روم و شام نيست * مرزو بوم او بجز اسلام نيست \r\n\r\n","description":"","footnote":"","page_name":" 12 ","page_number":18},
  {"content":"\r\n\r\n مسلم هستى دل باقليمى مبند * گم مشو اندر جهان چون و چند\r\nمى نگنجد مسلم اندر مرزوبوم * در دل او ياوه گرددشام و روم\r\nدل بدست آوركه در پهناى دل * مىشود گم اين سراى آب و گل\r\nتانه اين وحدت ز دست ما رود * هستى ما تا ابد همدم رود \r\nو هم او در سراسر خودى مى سرايد :\r\n ما كه از قيد وطن بيگانه ايم * چون نگاه نور دو چشميم و يكيم\r\nاز حجاز و چين و ايرانيم ما * شبنم يك صبح خندانيم ما\r\nمست چشم ساقى بطحاستيم * در جهان مثل مى و ميناستيم\r\nامتيازات نسب را پاك سوخت * آتش او اين خس و خاشاك سوخت\r\nچون گل صدبرگ مارابويكيست * اوست جان اين نظام او يكيست \r\n\r\n","description":"","footnote":"","page_name":" 13 ","page_number":19},
  {"content":"\r\n\r\nآرى فوائد بيشمارى بر بلند همتى متفرع مىشود ، و از اين اصل مقدس اخلاقى صفات و افعال پسنديده زيادى منشعب مىشود ، و اين صفت حميده گاهى حاصل مىشود كه روح براى خود فناء و پايانى تصور نكند و مرگ را ترقى و رهايى از زندان بداند ، و نغمه « خلقت للبقاً لا للفنا » را زمزمه كند .\r\nاما كسى كه خود را مانند گياه بداند و مقام انسانيت را فراموش نمايد و زندگى خود را در همين دوره مادى دنيا ، محدود پندارد  ( إِنْ هِيَ إِلَّا حَياتُنَا الدُّنْيا نَمُوتُ وَ نَحْيا )  و براى موجود خود هدف و غايتى نبيند ، هيچ خبرى از او توقع نخواهد رفت و اهداف مهمه اخلاقى و انسانى از او صادر نخواهد شد و قهراً از طريق تكامل منحرف خواهد گرديد و بالاخره از مقام انسانيت به مرتبه حيوانيت تنزل خواهد كرد  ( إِنْ هُمْ إِلَّا كَالْأَنْعامِ بَلْ هُمْ أَضَلُّ سَبِيلًا )  باز هم براى توضيح مطلب مثالى براى خوانندگان عزيز مياورم :\r\nفرض كنيد دو نفر به سفر مىروند يكى قصد دارد پس از چند ساعت توقف در محل مطلوب ، برگردد ، و ديگرى مصمم است يكسالى در آن‌ا بماند ، آيا فكر هر دو نفر نسبت به مقدمات سفر و وسايل اقامه يكى است ؟ مسلماً تفاوت زيادى دارد !\r\nآيا توجه آن كسى كه مىخواهد منزل بخرد با توجه به آن‌كه به عنوان اجاره يك ماه قصد نشيمن دارد ، به منزل مذكور يكى خواهد بود ؟ طبعاً نه !\r\n\r\n","description":"","footnote":"","page_name":" 14 ","page_number":20},
  {"content":"\r\n\r\nپس نتيجه مىگيريم شخص خداشناس بلند نظر ، عالى همت ، وسيع الفكر با گذشت است ، بىدين پست همت ، كوتاه نظر ، محدود الفكر است و از اين موضوع است كه اخلاق اولى تصفيه ، نفسش تهذيب يافته و سپس اعمال و افعالى كه از او صادر مىشود تماماً مطابق مقررات اخلاقى و نظام عمومى اجتماعى و نواميس روحانى خواد بود ولى دومى چون حيوان ، اخلاق زشتى پيدا نموده و حركات او نيز از همان سنخ خواهد بود .\r\n\r\nاشكال و جواب\r\nممكن است خواننده گرامى بر نگارنده ايراد نمايد كه عينيت خارجى برعكس اين گفتار است چه به چشم سرديده مىشود كه يك عده از بىدين‌ها بلند همت و عالى نظر بوده و جمعى از دين‌داران ، پست همت و بد طينت بوده و داراى افعال زشتى هستند .\r\nاين ايراد اگر چه حق است بلكه حسى و غير قابل انكار است ، ولى بايد متوجه بود كه غرض ما از ديندار كسى كه دين را فقط به عنوان ميراث از پدر گرفته يا متدين جغرافيايى است ( كه در محيط مسلمانان باسم مسلمان زندگى مىكند ) و كسى كه از اسلام بجز كلمه شهادتين خواندن ، و قسم خوردن به اسم خدا و نماز غلط به جا آوردن چيزى درك نكرده ، نيست بلكه مراد آن متدين و مسلمانى است\r\n\r\n","description":"","footnote":"","page_name":" 15 ","page_number":21},
  {"content":"\r\n\r\nكه دين « 1 » با اصول و فروع و اخلاق و سياسات و آداب اجتماعى خود در روح وى تأثير درستى نموده باشد و او دين را به معنى حقيقى آن درك كرده باشد .\r\nو در بين همچو افرادى نه فساد اخلاقى عرض اندام مىكند و نه زشتى كردار ، بلكه اين طبقه تماما داراى پندار و كردار و رفتار نيكو و پسنديده مىباشد و آنانى كه شما نواقص‌شان را مىبينيد از قسم اول هستند ، كه اسلام را درست نفهميده و يا به آن پابندى صحيح ندارند .\r\nآرى اسلام چيزى است و مسلمان چيز ديگر و به گفته معروف :\r\n اسلام بذات خود ندارد عيبى * هر عيب كه هست در مسلمانى ماست \r\nو از وجود مردان اخلاقى و بلند همت در ميان طبقه بىدينان كه در ايراد فوق ذكر شده بود دو جواب داده مىشود :\r\nاول : اين كه تمام كمالات اخلاقى كه در نفوس مردم بىدين دنيا نفوذ نموده ( و البته كه عدد آن‌ها و مقدار آن كم هم نيست ) در اثر تعاليم دينى و از بركت قانون آسمانى است . صدها سال است كه حكومت فكرى اكثر دو قاره آسيا و افريقا به دست با كفايت اسلام است چنانچه در اكثر اروپا و امريكا مسيحيت نفوذ قوى داشته ، و\r\n\r\n\r\n","description":"","footnote":"\r\n( 1 ) . مراد از دين قوانين محكم و برنامه عالى اسلامى است .\r\n","page_name":" 16 ","page_number":22},
  {"content":"\r\n\r\nقهراً دستورات اخلاقى و انسانى اين دو دين و غير آن به همه مردم رسيده و به مقدارى كه محيط مناسب بوده در نفوس آنان تأثير نموده و به قانون توارث و تأثير محيط به بىدنيان نيز سرايت نموده ، و لذا مىتوان گفت كه بىدين مانند متدين علو همت و بلندى فكر خود را از دين هر چند غفلت و بدون توجه به ريشه‌ها و علل آن و به پندار علل خيالى و غير واقعى ، گرفته‌اند با اين فرق كه اولى به طور غير مستقيم و دومى به طور مستقيم ( دقت شود )\r\nدوم : اين كه اگر عده‌اى از بىدينان داراى اين صفات كامله انسانى و نعوت عاليه اخلاقى شده‌اند اسباب و دواعى آنان خيالى بوده ، و به طور نمونه مردم ويتنام شمالى را يادآور مىشويم ، اينان با آن كه - اكثراً - به خدا و قيامت معتقد نيستند گذشتى شگفت از خود نشان مىدهند ، و حتى از جان خود هم مىگذرند با وصف اين كه شايد اكثراً آن‌ها بتلذذ روحانى پس از مردن ، بلكه به بقاء روح و به حيات مادى و روحانى قيامت معتقد نباشند ، ولى چون به آن‌ها تلقين شده كه خلود نام ( خلود ذكرى ) در تاريخ امر مهمى است لذا اين موضوع خيالى سبب مىشود كه آن‌ها علو همت پيدا كنند « 1 » ولى امر\r\n\r\n\r\n","description":"","footnote":"\r\n( 1 ) . البته در مثل جنگ‌هاى ويتنام و جنگاوران و استقامت آنان علل ديگرى نيز است منجمله فشار حكومت و مجبور ساختن عسكر را به حمله و الا در صورت مخالفت حكم اعدام آن‌ها صادر خواهد شد ! منجمله قصد تحصيل پول با احتمال سالم برگشتن از خاك دشمن و منجمله ثقلين ناسيوناليزم و وطن‌دوستى !\r\n","page_name":" 17 ","page_number":23},
  {"content":"\r\n\r\nخيالى قابل دوام زمانى و عموميت در افراد نبوده و اساس زندگى انسان‌ها نخواهد شد و تا گاهى كه اعتقاد به خداوند و بقاء روح و ثواب و عقاب حاصل نشود مبدء حقيقى براى علو همت و بلند نظرى و هزار و يك محامد اخلاقى و فوائد اجتماعى و تكامل انفرادى تحقق نخواهد پذيرفت و مردمان عاقل و فهميده براى يك موضوع خيالى ( خلود ذكر خير و باقى ماندن نام نيك ) هيچگاه عقب صفات اخلاقى كه تحصيل آن‌ها از سوراخ كردن كوه دشوارتر است نخواهند رفت . اميد است درباره اين سوال و دو جواب آن غور كافى از طرف خواننده گرامى به عمل آيد كه خيلى مهم و مفيد بوده و بلكه در همه مطالب اين رساله يا در اكثر آن به درد مىخورد اكنون اگر بخواهيم از نظر علم منطق از بيانات فوق نتيجه گيرى نماييم چنين مىگوييم .\r\n1 - ديندارى سبب علو همت و بلندى نظر و وسعت فكر مىشود اين مقدمه را در علم منطق صغرى مىگويند .\r\n2 - علو همت و بلندى نظر و وسعت فكر « در هر جا » سبب كمال و سعادت و ترقى مىشود ( اين مقدمه‌ها را منطقىها كبرى مىگويند ) .\r\n\r\n","description":"","footnote":"","page_name":" 18 ","page_number":24},
  {"content":"\r\n\r\n3 - ديندارى سبب كمال و سعادت و ترقى مىشود ( اسم آن را در اصطلاح منطقىها نتيجه مىگويند ) .\r\nالبته بهتر خواهد بود كه جهت روشن شدن بهتر مقدمه دوم ( كبرى ) باز هم يك مقدار تفصيل داده شود آرى علو همت و بلندى نظر فوايدى آتى را به بار خواهد آورد .\r\n1 - نگارنده بر اساس تفكر عميق و تدبر طولانى خود به اين نتيجه رسيده كه اكثر صفات ذميمه اخلاقى را مىتوان به وسيله بلندى همتى از صفحه نفس دور نمود ، و به عوض آن مكارم اوصاف را تحصيل داشت . ( انقلاب فكرى و فرهنگى )\r\n2 - در صحنه اجتماع به بركت علو همت و نظر وسيع يك مقدار زيادى از عداوت‌ها ، بدبينىها و كشمكش‌ها و نزاع‌ها و دعواها كه ناشى از امور جزئى مادى مىباشد بر طرف مىشود .\r\n3 - علو همت از تشويش‌ها و ناراحتىهاى فكرى كه مولود فقدان يا وقوع بعضى از امورات است جلوگيرى مىكند و راحت فكرى را كه بالاترين خوش‌بختى است برقرار ساخته و زندگى را گوارا مىسازد .\r\n4 - همت عالى زمينه را براى پيشرفت و ترقى انسان آماده مىسازد .\r\n همت بلند دار كه نزد خدا و خلق * باشد به قدر همت تو دستگاه تو \r\n\r\n","description":"","footnote":"","page_name":" 19 ","page_number":25},
  {"content":"\r\n\r\n5 - همت عالى انسان را در اجتماع محبوب مىگرداند .\r\nآرى اسلام خاصيتى دارد كه درين مورد معجزه مىكند ، در يكى از جنگ‌ها چد نفر مسلمان زخمى شده و حالت وخيمى پيدا كرده بودند آثار شدت تشنگى بر همه‌شان ظاهر بود شخصى ظرف آب را به يكى از آن‌ها داد ولى او به سر اشاره كرد كه آب را به ديگرى بده شايد او از من تشنه‌تر باشد وقتى به دومى پيش كرد ، اشاره كرد به سومى بده و به هر كدام آن‌ها كه آب را مىخواست بدهد مىگفت به رفيق ديگرشان بدهد تا به نفر آخر رسيد او گفت : به اولى بدهد ! ! وقتى شخص مذكور ظرف آب را دوباره براى اولى آورد ديد تمام آن‌ها از دنيا با تشنه‌گى شديد رفته‌اند شما اين موضوع را چه نام مىگذاريد ، و آيا در دنيا به جز دين ، عاملى سراغ داريد كه چنين علو طبع و آثار را در روح مردم ايجاد كند ؟\r\nنقل مىشود : در يكى از جنگ‌ها حضرت على بر سينه اسيرى نشست كه او را بكشد چو آن كافر نا اميد شد آب دهن به روى آن حضرت انداخت ، على از روى سينه وى برخواست و قتل او را به تأخير انداخت آن مرد جنگى از اين عكس العمل تعجب كرد و سبب آن را از على پرسيد .\r\nحضرت فرمود : من تو را براى خدا ( و راه ترقى انسانيت ) مىكشتم چون تو اين عمل را انجام دادى ترسيدم عامل قتل تو انتقام شخصى\r\n\r\n","description":"","footnote":"","page_name":" 20 ","page_number":26},
  {"content":"\r\n\r\nو تشفى نفسانى من باشد ، لذا خواستم مقدارى مكث كنم تا خشم نفسى من زائل شده و تو را فقط براى خدا بكشم .\r\nمرد كافر كه تازه متوجه حقيقت شده بود فوراً مسلمان شد . آرى اسلام علو همت مىآورد و علو همت اسلام مىآورد .\r\nدر بحارالانوار مىگويد : پسر زبير ( رض ) به حضرتش عرض كرد ، در حساب‌هاى پدرم ديدم كه پدرم بر پدر شما هشتاد هزار درهم طلب دارد . حضرت فرمود پدرت راست گفته ، پول را به او داد .\r\nچندى بعد پسر زبير دوباره خدمتش مشرف شد ، عرض كرد من غلط كردم ، در حساب‌هاى پدرم نوشته بود كه پدر شما بر پدرم مبلغ مذكور را طلب دارد !\r\nفرمود پدرت را بخشيد و مقدارى كه به تو دادم از تو باشد ! !\r\nمىگويند دانشمندى از شهر قزوين كتابى در موضوع زهد نوشت و نسخه‌اى از آن در هند به دست درويشى افتاد و خيلى آن را پسنديد و عزم كرد مؤلف را در وطنش زيارت كند لذا از هند به قزوين آمد و سراغ منزل مؤلف را گرفت وقتى بر او وارد شد ديد در كمال تجمل و وفور نعمت زندگى مىكند ! بسى تعجب كرد ، و بر مؤلف اعتراض كرد كه عملش مغاير گرفتار و كتابش است !\r\n\r\n","description":"","footnote":"","page_name":" 21 ","page_number":27},
  {"content":"\r\n\r\nمؤلف گفت زهد به معناى فقيرى و نادارى نيست زهد علو طبع و بلندى همت و علاقه نداشتن به دنيا است ، و من هم اكنون حاضرم از همه اين‌ها چشم بپوشم و با تو به جاى ديگرى سفر كنم و بالاخره همين كار را كرد . چون از تعاليم اسلامى در علو طبع واقعى پيدا نموده بود با درويش از قزوين خارج شد و تمام دارايى خود را گذاشت ، ولى مقدارى مسافه را كه پيمودند درويش متوجه شد كجكول خود را به قزوين گذاشته و فراموشش كرده لذا به دانشمند گفت من بايد برگردم و كجكول خود را بردارم و بدون آن من سفر نمىكنم ، دانشمند گفت من از همه هستى خود گذشتم تو از يك كجكول نمىگذرى ؟ ! و از او جدا شد .\r\nآرى زهد و علو طبع و همت آن نيست كه درويشى و ژوليده پوشى را پيشه نمايد بلكه اين كار منفى ، رذالت ، ضعف نفسى و فرار از مسئوليت‌هاى اجتماعى است ، و لذا همچو اشخاص را مىبينيم كه براى ( 10 ) افغانى ده جنايت را مرتكب مىشوند .\r\nشخص زاهد و عالى الهمه و بلند نظر بايد مسئوليت‌هاى اجتماعى را تحمل كند ولى نبايد به ماديات و لواحق و مقارنات آن دلبسته‌گى پيدا نمايد كه بتغير اندك چيزى انسان متغير شود و اين مقام بسى شامخ و عالى است و قرآن به همين مرتبه اشاره مىفرمايد :\r\n « لِكَيْلا تَأْسَوْا عَلى ما فاتَكُمْ وَ لا تَفْرَحُوا بِما آتاكُمْ »  !\r\n\r\n","description":"","footnote":"","page_name":" 22 ","page_number":28},
  {"content":"\r\n\r\n\r\nفايده دوم : اطمينان نفس\r\nحب ذات و علاقه به وجود در فطرت هر شخص موجود مىباشد و هر فرد به عمر و بقاء خود شديداً محبت دارد و لذا ياد مرگ و خطر نيستى و رفتن در زير خاك و آرميدن در لحد گور ، آرامش فكرى را بر هم مىزند و هميشه انسان را متأثر و مغموم نگه مىدارد . روتمند و متغنم از اين كه روزى دستش از آن همه نعمت‌ها و لذائذ مادى كوتاه مىشود محزون مىشود حافظ مىگويد :\r\n مرا در منزل جانان چه امن و عيش چون هر دم * جرس فرياد مىدارد كه در بنديد محمل‌ها \r\nفقير از اين كه عمر او در تنگدستى و ذلت مىگذرد و در عيش و نوش نيست دلگير است و اين تأثر و غم و حزن و اندوه گاهى چنان به حد اعلاى خود مىرسد كه عده‌اى به خودكشى دست مىزنند و در همين غرب متمدن كه دين ندارد خودكشى به پيمودن معراج خود است .\r\nولى ديندار از حلقه اين مصيبت خارج است ، در تمام حالات اطمينان قلبى دارد فكرش آرام است . زيرا كه مرگ به نظر او بر هم خوردن زندگى و پايان حيات نيست ، بلكه انتقال از يك سراى تنگ به يك آرامگاه وسيع است .\r\n\r\n","description":"","footnote":"","page_name":" 23 ","page_number":29},
  {"content":"\r\n\r\nمؤمن مرگ را خروج از زندان جسم مىداند او قبر را دروازه فضاى وسيع عالم برزخ مىداند و حتى كار جماعتى به جايى مىرسد كه مرگ ايده‌آل آن‌ها شده و آن را آرزو مىكند . حافظ مىگويد :\r\n خرم آن روز كزين منزل ويران بروم * راحت جان طلبم از پى جانان بروم\r\nدلم از وحشت زندان سكندر بگرفت * رخت بربندم و تا ملك سليمان بروم\r\nبه هوادارى او ذره صفت رقص كنان * تا بسر منزل خورشيد درخشان بروم \r\n« سعدى اعلام مىدارد »\r\n شب رحلت هم از بستر روم تا قصر حورالعين * اگر در وقت جان دادن تو باشى شمع بالينم \r\nآرى مرگ ، رفتن به مهمانخانه دوست است كه به دعوت او مىرود قرآن مىرود     ( يا أَيَّتُهَا النَّفْسُ الْمُطْمَئِنَّةُ ارْجِعِي إِلى رَبِّكِ راضِيَةً مَرْضِيَّةً فَادْخُلِي فِي عِبادِي وَ ادْخُلِي جَنَّتِي )    \r\nاى نفس با وقار و آرامش به سوى پروردگارت برگردد در حالى كه تو از خدا راضى هستى و خدا از تو راضى هست باز هم مىگويد : گمان مكن آنانى را كه در راه خدا كشته شده‌اند مرده‌گانند ، بلكه زنده هستند و پيش پروردگارشان روزى مىخورند .\r\n\r\n","description":"","footnote":"","page_name":" 24 ","page_number":30},
  {"content":"\r\n\r\nو لذا بعضىها آنقدر به عالم ديگر علاقه پيدا مىكنند كه علتاً مىگويند :\r\n مرگ اگر مرد است گو نزد من اى * تا در آغوشش بگيرم تنگ تنگ \r\nآرامش روانى در مقابل مرگ و حوادث مهمه فقط يك سبب دارد و آن ياد خداست قرآن مىفرمايد :  « أَلا بِذِكْرِ اللَّهِ تَطْمَئِنُّ الْقُلُوبُ » .  ( يعنى به ياد خداوند نفوس مىآرامند ) . حضرت اميرالمؤمنين على ( ع ) قرارى كه نقل كرده‌اند پس از ضربت ابن ملجم خارجى به سرش فرموده\r\n( فزت برب الكعبه )\r\nقسم پروردگار كعبه كه رستگار شدم . وقتى دين براى انسان از مرگ چنين امر مطلوبى را تصوير نمايند ، ديندار غمى از مرگ نخواهد داشت ، و هميشه آسوده خاطر زندگى مىكند ، بلكه ياد مرگ گذشته از اين كه اندوه‌آور نيست تسلى دهنده هم است ، زيرا فقط و محروميت‌هايى كه بر وى وارد مىشود و شكست‌هايى كه در زندگى مىرسد و هرگز قابل جبران نيست ، مىشود انسان به اعتقاد مرگ و ثواب‌هاى پس از مرگ با آن‌ها مبارزه كند ، و خود را از تسلط زبونى و ذلت و حزن دائمى نجات دهد ، آرى مؤمن معتقد است هر مصيبتى كه به غير سوء اختيارش به او مىرسد در قيامت و يا در عالم برزخ مزد و اجرى\r\n\r\n","description":"","footnote":"","page_name":" 25 ","page_number":31},
  {"content":"\r\n\r\nدارد « 1 » و لذا دلش تسكين مىيابد ولى ملحد چه خواهد كرد ؟ !\r\nملحد مجبور است همدم غم و اندوه و حسرت و بدبختى باشد زيرا هيچ نقطه اتكايى ندارد و ممكن نيست كه روان او به هيچ چيزى تسليت يابد ، از هر طرف او را ياس و نااميدى فرا مىگيرد و خودش را ذره كوچكى در گردباد حوادث گيتى مىداند و يا غريقى كه در درياى بدبختى مشرف به هلاكت باشد ، و به آتش عسرت دنيا قبل از آتش جهنم مىسوزد ، راستى بىدين به چه اميدى حركت مىكند و آينده تاريك و وحشت‌زاى خود را به كدام روشنايى روشن خواهد كرد ، ظلمت شكست ، ظلمت يادآورى مردن ، ظلمت مصائب و مصاعب روزگار ، او را از چهار جهت احاطه نموده و خلاصى براى او نيست امام حسين ( ص ) در يك روايت مىفرمايد :\r\n« انى لا ارى الموت الاسعادة و الحياة مع الظالمين الا بر ما »\r\nيعنى مرگ را در راه خدا جز خوش‌بختى چيزى نمىدانم و زندگى با ستمكاران را جز تباهى و هلاكت .\r\n\r\n\r\n","description":"","footnote":"\r\n( 1 ) . خداوند مىفرمايد : صبركنندگان را بشارت بده كه وقتى مصيبتى به آن‌ها مىرسد مىگويند : ما از خداونديم و به سوى او رجوع مىكنيم . صلوات و رحمت پروردگارشان بر آنان باد و آن‌ها به مقصد رسيده‌گانند ، امام جعفر صادق مىفرمايد كسى كه از مؤمنين گرفتار بلايى شود و صبر كند مزار هزار شهيد را پيدا مىكند .\r\n","page_name":" 26 ","page_number":32},
  {"content":"\r\n\r\nصبح روز عاشورا در كربلا اصحاب امام حسين ( ع ) به اساس آن‌چه كه گفته شده ، مرگ را به چشم خود مىديدند ، ولى بدون اين كه خود را ببازند و ترس مرگ آن‌ها را زبون سازد . برير با عبدالرحمن مزاح و خوش‌مزه‌گى مىفرمود ، عبدالرحمن فرمود اين وقت ، وقت شوخى و مزاح نيست . برير فرمود قوم من مىدانند كه در جوانى من اهل شوخى و مزاح نبوده‌ام تا چه رسد به پيرى ، ولى اگر اين وقت من شوخى نكنم چه وقت شوخى كنم حورالعين در انتظار ماست ، اى كاش همين الان لشكر بر ما حمله آورده و مرا شهيد كنند تا به كمال سعادت خود برسم !\r\n\r\n","description":"","footnote":"","page_name":" 27 ","page_number":33},
  {"content":"\r\n\r\n\r\nفايده سوم : توليد مبحت\r\nدو فايده گذشته ابتدائاً و به طور مستقيم به افراد تعلق مىگرفت « 1 » ولى اين فايده اجتماعى است اين‌كه فلاسفه گفته‌اند انسان مدنى با الطبع است به نطر من اساس محكمى ندارد . مدنيت و علاقه به اجتماع در فطرت انسان تمركز نيافته ، چيزى كه به طور قطع و يقين در سرشت آدمى به كار رفته علاقه او به ذات خودش مىباشد و حب بذات فطرى هر انسان بلكه هر موجود حساس با شعور مىباشد و از اين غريزه دو صفت ديگر پديد مىآيد يكى جلب منفعت و ديگرى دفع ضرر ، و از آن‌جايىكه انسان زندگى خود را به تنهايى ادامه داده نمىتواند و توانايى جلب منافع مطلوبه و دفع مضار منظوره را منفرداً ندارد خود را مجبور مىبيند كه به زندگانى اجتماعى تن دردهد ، من در اين‌جا نمىخواهم كه به گفته‌هاى فلاسفه و دانشمندان علم الاجتماع ( سوسيولوژى ) توجه كنم ، مطلبى كه نوشتم مانند جمله ( دو دو چهار ) قطعى است .\r\n\r\n\r\n","description":"","footnote":"\r\n( 1 ) . بلى به طريق غير مستقيم فايده اول به اجتماع هم ارتباط پيدا مىنمود چنان‌چه بيان شد .\r\n","page_name":" 28 ","page_number":34},
  {"content":"\r\n\r\nروى اين اساس علاقه هر كس به ديگران عارضى و به جهت علاقه وى به خودش مىباشد ، و انسان موجودى است خودخواه و خودپسند و خودپرست كه به هر چيز توجه كند به واسطه نفع خود توجه مىكند .  ( أَ فَرَأَيْتَ مَنِ اتَّخَذَ إِلهَهُ هَواهُ ) \r\nجريانات زندگى مادى معاصر گفتار فوق ما را به كمال وضوح مدلل و حسى مىسازد و دنياى مادى امروزى كه از زير فرمان مقدس دين بيرون رفته ، محبت و صميميت ميان اهل آن رو به زوال و يا اقلًا محدود شده و قرارى كه حكايت مىكند در غرب امروزى حتى اقارب هم با هم محبت ندارند و عمو و عمه و دائى و خاله كم‌كم در بىمهرى به بيگانگان ملحق شده‌اند و از سرحد خويشاوندى رانده شده‌اند و در دايره خويشاوندان فقط پدر و مادر و اولاد ( آن‌هم تا حدود معينه‌اى ) باقى مانده‌اند !\r\nروابط افراد تماماً بر اساس منافع فردى استوار است ، و تا جايى كه فايده شخصى ايجاب كند ارتباط صورت مىبندد ، و غير اين صورت مانند بيگانگان فاصله مىگيرند و اين زندگى تقريباً به زندگى جنگ شباهت دارد .\r\nراستى هيچ وسيله‌اى براى بشر نيست كه بتوان به توسط آن ازين تشتت جلوگيرى نموده ، بلكه دليلى نيست كه مردم را ملامت نموده\r\n\r\n","description":"","footnote":"","page_name":" 29 ","page_number":35},
  {"content":"\r\n\r\nراهى است كه طبع آن را اختيار نموده و اين ضرر بزرگ را بايد متحمل شد ! !\r\nولى دين قادر است اين مشكله را بر طرف كند و بنفوذى كه در اعماق روح و جان اتباع و پيروان خود دارد و به ثواب‌هايى كه در آخرت نويد مىدهد به طرز خيلى ساده محبت و دوستى و نوع‌پرورى را مستحكم مىدارد و افراد را مانند حلقه‌هاى زنجير با هم پيوند مىدهد ، آرى دين هرچند اوصاف فطرى را زايل نمىتواند و نه چنين نقشه‌اى دارد بلكه به وعده ثواب كه منفعت مادى و معنوى در نشه آينده زندگى است حس خودخواهى و خودپرستى انسان را تا حدود زيادى تقليل داده و تعديلش مىكند و او را وادار مىكند تا با مردم محبت و دوستى و صميميت داشته باشد . پر واضح است اجتماعى كه بر اساس محبت صادقانه و دوستى بىشائبه و صميمانه افراد بناء شود براى رفاه عمومى و بهره‌بردارى انفرادى چه قدر مفيد و نافع است ، گمان نمىكنم اين موضوع با آن‌همه اهميتى كه دارد به واسطه وضوع خود محتاج به تفصيل و بيانى باشد .\r\nحالا مناسب است كه بعضى از سفارشات اسلام را درباره تأكيد محبت نمودن با مردم براى خوانندگان گرامى ارائه دهم .\r\n1 -  إِنَّمَا الْمُؤْمِنُونَ إِخْوَةٌ  ( سوره حجرات آيه 10 ) مؤمنان فقط و فقط برادران همديگرند و درباره برادرى مؤمنين و اين كه مؤمن برادر\r\n\r\n","description":"","footnote":"","page_name":" 30 ","page_number":36},
  {"content":"\r\n\r\nمؤمن است روايات زيادى وارد شده . به صفحه ( 165 ، ج 2 ) اصول كافى مراجعه شود .\r\n2 -  وَ الْمُؤْمِنُونَ وَ الْمُؤْمِناتُ بَعْضُهُمْ أَوْلِياءُ بَعْضٍ  ( توبه 71 ) ايمان‌داران بعضى دوستان برخى ديگرند .\r\n3 - امام جعفر صادق ( ع ) به روايت از حديث نبوى چنين مىفرمايد « 1 » : مؤمن برادر مؤمن است مثل يك تن كه اگر عضوى از آن به درد آيد دردش به ساير اعضا احساس مىشود و روح‌شان از يك روح است .\r\n4 - باز آن جناب مىگويد مسلمان برادر مسلمان است به او ظلم نمىكند و از او كناره‌گيرى نمىكند و غيبت او را نمىكند و با او خيانت نكرده و محرومش نمىكند « 2 » .\r\n5 - همين امام محترم مىفرمايد : كسى كه برادر خود را به واسطه خداوند نه بخاطر چيز ديگر زيارت كند و وعده خداوند و ثواب او را مد نظر داشته باشد خداوند هفتاد هزار فرشته را موظف مىدارد كه به او بگويند پاك شدى و بهشت براى تو گوارا باد « 3 » .\r\n\r\n\r\n","description":"","footnote":"\r\n( 1 ) . صحيحه ابى بصير صفحه 166 ج 2 ، اصول كافى .\r\n( 2 ) . صفحه 167 ، ج 2 ، اصول كافى .\r\n( 3 ) . صفحه 175 ، ج 2 ، اصول كافى .\r\n","page_name":" 31 ","page_number":37},
  {"content":"\r\n\r\n6 - امام محمد باقر ( ع ) در يك روايت از حضرت رسول اكرم ( ص ) چنين نقل مىفرمايد محبت و دوست داشتن يك مؤمن ، مؤمن ديگرى را در راه خدا ( نه به واسطه خودخواهى ) از بزرگترين شعبه‌هاى ايمان است ، آگاه باشيد كسى كه دوستى و دشمنىاش در راه خدا باشد و عطا و منعش به واسطه خدا باشد از جمله اصفيا و پاكان خداوند است « 1 » . در اين روايت و امثال آن دقت بفرماييد كه اسلام محبتى را تأكيد مىكند كه به واسطه اغراض شخصى و منافع مادى نباشد زيرا دوستىاى كه روى اغراض شخصى باشد دوام و ثباتى ندارد و شايد هر روز با عده‌اى دشمنى نموده و با بعضى دوستى ، اسلام مىگويد با همه مسلمانان به عنوان مسلمان محبت داشته باش و احساسات زودگذر و جهات مادى نبايد اين محبت را كه تشكيل جامعه زنده به آن احتياج مبرمى دارد تحت اثر خود آورد و اين موضوع خيلى اهميت دارد و اين تعاليم دينى است كه با كمال مهارت و آرامى انسان را از موقف خودخواهى به مرحله نوع دوستى انتقال مىدهد .\r\n7 - امام جعفر صادق ( ع ) بنا بروايت عمرو بن مدرك طائى « 2 » از جدش رسول خداصلى الله عليه و آله - گزارش مىدهد كه\r\n\r\n\r\n","description":"","footnote":"\r\n( 1 ) . صفحه 125 ، ج 2 ، اصول كافى .\r\n( 2 ) . صفحه 125 ، ج 2 ، اصول كافى .\r\n","page_name":" 32 ","page_number":38},
  {"content":"\r\n\r\nآن حضرت به اصحابش فرموده كدام يك از حلقه‌هاى ايمان محكم‌تر است ؟ عرض كردند خدا و پيامبرش داناتر سپس بعضىها عرض كردند نماز و بعضى زكات و بعضىها روزه و بعضىها حج و عمره و بعضى جهاد را نام بردند !\r\nحضرت نبوى فرمود : هر كدام اين‌ها را كه گفتيد فضل و خوبى دارد و لكن محكم‌ترين حلقه‌هاى ايمان دوستى در راه خدا و بغض در راه خداست . . .\r\n8 - حضرت امام صادق بنا به روايتى مىفرمايد : كسى كه به خاطر خدا دشمنى و دوستى مىكند و كمك كردن و امساك او نيز به خاطر خداوند است كامل الايمان است و در روايت ديگر مقام ممتازى را در قيامت براى دوستان و محبت‌كنندگان در راه خدا بيان فرموده « 1 » .\r\n9 - باز هم جناب ايشان ( در موثقه سماعه ) فرموده‌اند : كه دو مسلمان با هم بر مىخورند بهترشان آن كسى است كه محبتش به رفيقش بيشتر باشد « 2 » .\r\n10 - در روايت اسحاق فرمود « 3 » كسى كه بر دين حب و بغض نداشته باشد دين ندارد .\r\n\r\n\r\n","description":"","footnote":"\r\n( 1 ) . صفحه 125 ، ج 2 ، اصول كافى .\r\n( 2 ) . صفحه 127 ، ج 2 ، اصول كافى .\r\n( 3 ) . صفحه 127 ، ج 2 ، اصول كافى .\r\n","page_name":" 33 ","page_number":39},
  {"content":"\r\n\r\n11 - زين العابدين سجاد به روايت از احاديث نبوى ( ص ) در صحيحه ثمالى مىفرمايد « 1 » وقتى كه خداوند اولين و آخرين را ( در روز قيامت ) جمع كند ندا دهنده مىايستد و مردم مىشنوند كه او مىگويد كجايند محبت‌كنندگان در راه خدا ( ج ) ؟ بلافاصله جمعى حاضر مىشوند و به آن‌ها گفته مىشود بدون حساب داخل بهشت شويد . در راه ملايكه به آن‌ها برخورد كرده سؤال مىكنند ، كجا مىرويد ! مىگويند به سوى بهشت ! ملايكه مىپرسند شما چه جور اشخاصى هستيد ؟ جواب مىدهند : دوست‌دارندگان در راه خدا ، مىگويند عمل‌هاى شما چه بود ؟\r\nپاسخ دهند در دنيا در راه خدا محبت مىكرديم و به خاطر خدا بغض مىورزيديم . روايات و آثار دينى در اين موضوع زياد است ولى همين قدر شايد قناعت‌خوانندگان تيزهوش و مدقق را فراهم آورده باشد .\r\nاجتماعى كه ريشه‌هاى آن را آب محبت شاداب كرده باشد هماى اوج سعادت بر سرش سايه مىافكند ، درين اجتماع گذشت و عفو و همكارى و تعاون و تعاضد بيشتر به چشم مىخورد نزاع‌هاى حقوقى و جزائى و غيره كمتر وقت پليس را در بر مىگيرد و بالاخره بسيارى از مشكلات اجتماعى خيلى سريع حل مىشود و يا از اول به روز نمىكند .\r\n\r\n\r\n","description":"","footnote":"\r\n( 1 ) . صفحه 126 ، ج 2 ، اصول كافى .\r\n","page_name":" 34 ","page_number":40},
  {"content":"\r\n\r\nدرين اجتماع ، حاكم و محكوم ، حكومت و ملت ، عالم و جاهل ، فقير و غنى ، كارفرما و كارگر ، شاگرد و استاد ، قوى و ضعيف ، پير و جوان ، زن و مرد ، مسافر و متوطن ، بدون كدام فاصله تنفر آميز و امتيازات مسخره‌آميز زندگى مىكنند . وه كه چه اجتماع ايده‌آل و شيرين ! چه جامعه خوشبخت و با فضيلتى !\r\n\r\n","description":"","footnote":"","page_name":" 35 ","page_number":41},
  {"content":"\r\n\r\n\r\nفايده چهارم : تحريك حس اجتماعى\r\nفرد بدون اجتماع زندگى درستى نمىتواند ، و اجتماع منظم بدون حس اجتماعى افراد صورت وجود به خود گرفته نمىشود و از نظر علم منطق نتيجه مىگيريم كه زندگى كامل بدون حس اجتماعى افراد ميسر نيست .\r\nالبته كه انسان بدون سفارشات دين هم مىتواند اين حس را داشته باشد ولى تا جايى كه منافع شخصى او از مال و جاه ( شهرت و نيك نامى ) توقع برده شود .\r\nولى دين اين توانايى را دارد كه اين منبع حياتى را تقويه نمود و حس اجتماعى افراد را آن قدر تحريك كند كه خود را مسئول اجتماع بداند به طورى منافع عمومى و فوائد اجتماعى كه هر چند به خودش راجع نگردد ، او را به حركت آورد همان نحوىكه مصالح شخصى و فاميلىاش او را به حركت وا مىدارد و آن وقت است كه اجتماع سير تكامل خود را سپرى نموده به نقطه كمال خود مىرسد ، و يا لا اقل به سير تكامل خود آغاز نموده از خمود و جمود و ركود نجات پيدا مىكند .\r\nدين به وسيله ثواب‌هاى اخروى و پاداش‌هاى بهشتى خود جلو دل‌سردىهاى افراد را مىگيرد و آن‌ها را هميشه دل‌گرم به زندگى\r\n\r\n","description":"","footnote":"","page_name":" 36 ","page_number":42},
  {"content":"\r\n\r\nاجتماعى نگاه مىدارد ، و انسان را معتقد مىسازد كه بايد حركت كند ، به نفع ديگران عرق ريزد حتى اگر ديگران از او تقدير نكنند زحمات او را ناديده بگيرند او را به كلى فراموش كنند ! بلكه توهينش كنند اسباب زحمت و اذيت او را فراهم كنند و با تمام اين احوال دين به وسيله مكافات ابدى خود او را از سقوط يأس و وقف و سكون و يا از اراده انتقام گرفتن باز مىدارد يعنى نه تنها اراده انتقام را از مغز او بيرون مىكند بلكه او را وادار مىكند به خدمت خود ادامه دهد و مزد خود را از خداوندى كه عمل نيكوكاران را ضايع نمىكند .\r\nبخواهد بقول سعدى :\r\n تو نيكى ميكن و در دجله انداز * كه ايزد در بيابانت دهد باز \r\nراستى دين فوائد مهمه بيشمارى دارد كه يكى از آن‌ها تحريك حس اجتماعى انسان است كه تمام قواى بشرى را در راه بهبود اجتماع و سعادت مردم بسيج مىكند و استعدادهاى عالى انسان را به نفع جامعه به كار مىاندازد ضعيف از قوت قوى جاهل از علم عالم ، فقير از ثروت غنى ، ساده از ابتكار هوشمند استفاده مىكنند ، و اين اجتماع قابل شكست و اضمحلال نيست .\r\nحالا كه اين موضوع روشن شد بد نيست به طور نمونه بعضى از توصيه‌هاى اسلام را در اين موضوع اين‌جا نقل كنيم !\r\n\r\n","description":"","footnote":"","page_name":" 37 ","page_number":43},
  {"content":"\r\n\r\n1 -  تَعاوَنُوا عَلَى الْبِرِّ وَ التَّقْوى  ( سوره مائده 2 ) بر نيكويى و پرهيزگارى ( كه روح اجتماع را در بردارد ) همكارى كنيد و درين همكارى كسى منتظر ديگرى نباشد « 1 » .\r\n2 -  مَنْ جاءَ بِالْحَسَنَةِ فَلَهُ عَشْرُ أَمْثالِها  ( انعام 160 ) هر كس كار خوبى انجام دهد برايش ده مقدار آن عوض داده خواهد شد .\r\n3 -  مَثَلُ الَّذِينَ يُنْفِقُونَ أَمْوالَهُمْ فِي سَبِيلِ اللَّهِ كَمَثَلِ حَبَّةٍ أَنْبَتَتْ سَبْعَ سَنابِلَ فِي كُلِّ سُنْبُلَةٍ مِائَةُ حَبَّةٍ وَ اللَّهُ يُضاعِفُ لِمَنْ يَشاءُ  ( بقره 260 ) .\r\nملخص مضمون آيه شريفه اين است كه اتفاق مال در راه خدا كه راه اجتماع و مردم است هفتصد مقابل ثواب دارد و احياناً بيشتر از هفتصد « 2 » .\r\n4 - حضرت نبوى ( ص ) در يك روايت در جواب اين كه محبوبترين مردم نزد خداوند كيست ؟ فرمود نافعترين مردمان براى مردم . صفحه 563 ج 11 الوسائل .\r\n\r\n\r\n","description":"","footnote":"\r\n( 1 ) . جمله اخير از استعمال ماده تعاون به جاى اعانه در آيه مباركه استفاده شد ( دقت شود ) .\r\n( 2 ) . لابد خرج كردن مال به واسطه اختلاف موارد و خلوص نيت داراى اهميت زيادتر و كمتر مىگردد و قهراً ثواب آن نيز فرق مىكند .\r\n","page_name":" 38 ","page_number":44},
  {"content":"\r\n\r\n5 - و نيز آن‌حضرت مىفرمايد :\r\nمن سر مؤمناً فقد سرنى و من سرنى فقد سرالله ،\r\nيعنى هر كسى مؤمنى را خوشحال كند مرا خوش نموده و هر كس كه مرا خوش بگرداند خداوند را راضى نموده است . صفحه 188 ، ج 2 ، اصول كافى .\r\n6 - و هم حضرت ايشان قرار يك روايت مىفرمايد :\r\nانا و كافل اليتيم كهاتين ،\r\nمن و سرپرست يتيم مانند اين دو انگشت ( انگشت بزرگ و انگشت شهادت ) با هم در بهشتيم .\r\n7 - از اميرالمؤمنين على ( ع ) در نهج البلاغه نقل شده :\r\nان الله عباداً يخصهم الله بالنعم لمنافع العباد فيقرها فى ايديهم ما بذلوها فاذا منعوها انزعها منهم ثم حولها الى غيرهم .\r\nصفحه 551 جلد 11 الوسائل .\r\nهمانا از براى خداوند بندگانى هستند كه آن‌ها را براى منافع بندگان فقير خود مخصوص نعمت‌ها گردانيده و اين نعمت‌ها را در دست‌هاى بندگان ( با نعمت ) خود باقى مىگذارد تا هنگامىكه آن‌ها را بر فقراء بذل مىكنند و وقتى كه آن‌ها از دادن نعمت‌ها خوددارى كنند خداوند نعمت‌ها را از آنان خواهد گرفت و به ديگران تحويل خواهد داد .\r\n\r\n","description":"","footnote":"","page_name":" 39 ","page_number":45},
  {"content":"\r\n\r\n8 - امام جعفر صادق ( ع ) قرار دو روايت از پيشواى عظيم الشأن اسلام حضرت ختمى مرتبت ( ص ) نقل مىكند كه كسى كه صبح كند و به كارهاى مسلمانان اهتمام ننمايد مسلمان نيست . صفحه 559 ، ج 11 الوسائل .\r\n9 - در دو روايت صحيح حضرت صادق ( ع ) مىفرمايد : با همه كس نيكى كن اگر طرف مقابل سزاوار نيكى نباشد تو سزاوار نيكى كردن هستى . ص 528 ، ج 11 الوسائل .\r\n10 - در روايت اسحاق فرمود از براى بهشت درى است به نام معروف ، داخل آن نمىشود مگر نيكوكاران .\r\n11 - از حضرت نبوى منقول است كه : اول كسى كه داخل بهشت مىشود و اول كسى كه به حوض كوثر وارد مىشود نيكوكار است . لفظ روايت چنان است :\r\nاول من يدخل الجنة المعروف و اهله و اول من يرد على الحوض .\r\nص 534 ، ج 11 .\r\n12 - و نيز از حضرتش منقول است كه نيكوكاران در بهشت به بوى خوش مخصوص خود شناخته مىشوند . ص 535 ، ج 21 ، الوسائل .\r\n13 - ابوهريره از حضرت نبوى ( ص ) روايت مىكند كه بنده‌هاى به واسطه بر طرف كردن خارى از راه مسلمانان داخل بهشت مىشود . ص 561 ، ج 11 ، الوسائل .\r\n\r\n","description":"","footnote":"","page_name":" 40 ","page_number":46},
  {"content":"\r\n\r\n14 - باز هم از آن حضرت ( ص ) نقل شده است كه عابدترين مردم كسى است كه دوستى خالص و پاك‌دلى او براى همه مسلمانان بيشتر باشد . ص 502 .\r\n15 - و از ايشان است كه : خلق عيال ( نانخور ) خداوند است . محبوب‌ترين مردم نزد خدا كسى است كه به عيال خدا نفع برساند و اهل خانه‌اى را خوش كند . ص 563 ، ج 11 .\r\n16 - امام جعفر صادق ( ع ) به روايت از حديث نبوى ( ص ) مىفرمايد : از پسنديده‌ترين كارها خوشحال كردن مؤمن و سير كردن و دفع مصيبت و برآوردن حاجت اوست . ص 570 ، ج 11 .\r\n\r\nخواننده عزيز !\r\nاين روايات دينى از ميان احاديث خيلى بسيار عجالتاً درين‌جا ذكر شد تا مشت نمونه خروار باشد . شما فكر كنيد مردمى كه مقيد و متدين به دينى باشند كه در موضوع حس اجتماعى چنين دستوراتى ( و صدها نظير آن ) داشته باشند آن‌ها داراى چه اجتماعى مترقى و عالى و فاضلى خواهند بود ، يعنى اگر ما دستورات و سفارشات اسلام را در موضوع تشكيل جامعه خود عملى و تطبيق مىكرديم آيا نمىتوانستيم نمونه حيات بهشتى را در زندگى اجتماع خود مشاهده كنيم ؟ آيا ما به اين فرمايشات در تحكيم روابط عمومى خويش\r\n\r\n","description":"","footnote":"","page_name":" 41 ","page_number":47},
  {"content":"\r\n\r\nضرورت نداريم ؟ آيا به عنوان يك موجود اجتماعى و انسان مدنى وظيفه نداريم دين را به معناى اصلى آن ميان مردم تبليغ كنيم ؟\r\nآيا جوانان حساس و فهميده كه تبليغات سياسى خارجى و . . . مغزشان را كثيف نكرده مىتوانند دين را با اين همه احكام اجتماعى او ناديده بگيرند و يا آن كه در صحنه اجتماع لازم الاجرا ندانند ؟ !\r\nبالاخره اگر اسلام در جوامع ملل اسلامى امروزى واقعاً نفوذ مىداشت آيا اجتماع آن‌ها مورد غبطه جهانيان واقع نمىگرديد ؟ ! آيا مشكلات‌شان صدها سال قبل بر طرف نمىشد ؟ آيا خوش‌بختى آن‌ها را از چهار طرف احاطه نمىكرد ؟\r\nبالاخره اين گفتار ما و اين وجدان پاك شما .\r\n\r\n","description":"","footnote":"","page_name":" 42 ","page_number":48},
  {"content":"\r\n\r\n\r\nفايده پنجم : استحكام علوم و فلسفه\r\nتمام علوم تجربى و فلسفه براساس قانون عليت و معلوليت استوار است . در هر رشته عقلى و تجربى هر حادثه را به سببش نسبت مىدهند و هر موجود ممكنى را معلول موجود ديگر مىدانند و از همين طريق بر اسرار طبيعت تسلط پيدا مىكنند و رموز ماديات را حل مىكنند و اگر ازين قانون صرف نظر شود هيچ علمى اعتبار نخواهد يافت و نه قاعده‌اى از قواعد فلسفى مسلم خواهد شد ! بلكه اساس زندگى دگرگون خواهد شد و اگر گرسنه ، خوردن را سبب سير شدن نداند نمىخورد تا بميرد ، مريض اگر استعمال دوا را سبب رفع مرض نداند تداوى نمىكند !\r\nدانشمندان جيالوجى اگر از مسبب سبب را بدست نياورند يا بالعكس از اسباب مسببات را كشف نكنند هرگز زحمت حفريات را به خود نمىدهند . طبيب در لابراتوار و خارج آن عمر خود را به هدر نمىدهد ، و بالاخره ميليون‌ها بلكه ميلياردها افغانى مصرف تجربيات براى كشف دفع پاره‌اى از امراض نمىشود .\r\nراستى ما هر چه درين باره صحبت كنيم جز توضيح واضحات كارى نكرده‌ايم . در انكار از دين - يعنى انكار از وجود خداوند\r\n\r\n","description":"","footnote":"","page_name":" 43 ","page_number":49},
  {"content":"\r\n\r\nانكار قانون عليت و معلوليت است و اين انكار نظام علوم را بر هم مىزند زيرا رشته سببيت را در اثناء راه ناقص گذاشته علت العلل را ناديده مىگيرد آن وقت است كه دانشمندان محقق را متحير مىگرداند ساينس به او قانون عليت را حتمى و قطعى معرفى مىكند ولى دهريت او را در تاريكى تصادف و لاسببى و بىنظمى سرگردان مىكند . بىدين گاهى يك پديده جزئى را بىعلت قبول نمىكند ، وجود وى را بدون علت محال مىداند و به هر نحوى شده برايش سببى فرض مىكند ، ولى گاهى نظم جهان را صدفه و اتفاقى مىداند و علتى برايش لازم نمىداند و يا برخى خود نمىآورد ! ! خودنخواهى اختلال فكرى و تضاد انديشه‌اى پيدا مىكند ، و قادر نخواهد بود كائنا را به يك نظر واحد بنگرد . بلى تعجب اين‌جا است كه دانشمندان علت جوى ملحد بالاخره همه آنان در سنگر تصادف ( / ضد عليت ) موضع مىگيرند و تمام نظريات ماترياليست‌ها بر اساس پوچ تصادف و انكار عليت قرار مىگيرد ! !\r\nولى دين‌دار از يك حادثه ساده گرفته تا بالاترين موجود جهانى و بلكه انتظام سازمان عالم هستى امكانى را روى يك اصل واحد و نظام فارد استوار مىداند و رشته سببيت را تا به آخر مىرساند ، و همه چيز مادى و غير مادى ممكن الوجود را تابع مقررات قانون عليت مىداند ، و آرامش فكرى پيدا مىكند هيچ تضاد و تناقضى در انديشه او راه پيدا نمىكند .\r\n\r\n","description":"","footnote":"","page_name":" 44 ","page_number":50},
  {"content":"\r\n\r\nاو خيلى ساده سؤال تقدم مرغ يا تخم مرغ را جواب مىدهد ، او براى پديد آمدن حيات بر روى زمين دچار مشكلى نخواهد شد و هزار و يك مطلب ديگر را حل مىكند . بلى قرآن مىفرمايد آگاه باشيد كه به ياد خدا ( و ايمان به او ) دل‌ها و نفس‌ها آرامش ، و قناعت پيدا مىكند و اگر از خداوند صرف نظر شود صدها سؤال ، بىجواب خواهد ماند !\r\n\r\nبه اين سخن دقت نماييد\r\nفن براون بزرگترين دانشمند موشكى امريكا ضمن مصاحبه جالبى كه با او به عمل آمد چنين گفت « 1 » خوب گوش كنيد ، من با بسيارى از دانشمندان جهان آشنا شده‌ام و تعداد زيادى از آنان را مىشناسم ، ولى هرگز به دانشمندى برخورد نكرده‌ام كه شايسته‌گى عنوان دانشمند را داشته باشد و بتواند طبيعت را توجيه و تفسير كند بىآنهك پاى خدا را به ميان بكشد ، و به نحوى از انحاء دخالت خداوند را در جهان آفرينش و در آن‌چه دانشمندان با كلمه طبيعت از آن نام مىبرند ناديده انگارد !\r\nعلم در جستجوى درك آفريدگار است ، هيچ كس نمىتواند كارى بكند جز اين كه درصدد درك خالق باشد ، دانشمندى كه\r\n\r\n\r\n","description":"","footnote":"\r\n( 1 ) . روزنامه كيهان شماره 7681 ، منتشره تهران .\r\n","page_name":" 45 ","page_number":51},
  {"content":"\r\n\r\nتصور كند مىتواند جز اين كارى بكند بايد خيلى بيچاره و درمانده باشد و دانشمندى كه فقط به تماس سطحى با مسائل اكتفاء مىكند و به عمق آن نظر نمىافكند آدمى بدبخت و بيچاره است ، من شخصاً سعى مىكنم هميشه به عمق نگاه كنم و هميشه در آن عمق چيزهاى خوب بينم !\r\nافلاطون ، دكارت و منتسكيو مىگويند : وجود خدا شالوده اصلى تمامى قوانين است ! مثلًا دكارت مىگويد : به طور كامل آشكار شد كه يقين در هر علم و حقيقت آن فقط به شناسايى خداوند اعتماد مىكند ، به طورى كه براى من صحيح است كه بگويم پيش از آن كه من خدا را بشناسم قدرت شناسايى كامل چيزهاى ديگر را دارا نيستم !\r\n\r\n","description":"","footnote":"","page_name":" 46 ","page_number":52},
  {"content":"\r\n\r\n\r\nفايده ششم : استقامت نفسانى\r\nپر واضح و روشن است كه كليد كاميابى و رمز پيروزى انسان در صحنه زندگى كه جولانگاه حوادث و موانع است فقط استقامت و پايدارى است !\r\nبشر چه در زندگى انفرادى و چه در حيات اجتماعى از سرسختى مثبت در مقابل ناملايمات روزگار مىتواند شاهد رسيدن به هدف خود باشد .\r\nضعف اراده و سستى همت و عزم ، فقط راه شكست انسان را كوتاه مىكند و او را از مقصدش به دور نگاه مىدارد و فاصله رستگارى و كاميابى را بيشتر مىگرداند !\r\nمن فكر نمىكنم كه اين موضوع منكرى داشته باشد و يا قابليت انكار را ، كى مىتواند باور كند كه استقامت عامل مهم تكامل و محصل مؤثر كمال انسانى نيست ؟ آرى تا پاى انضباط ارادى و پايدارى نفسى نباشد هيچ غرضى حاصل نخواهد شد و نه مشكله‌اى حل خود را اعلان خواهد كرد . در جنگ با حوادث كه اجتناب‌ناپذير است ، بلكه از لوازم لاينفك زندگى مىباشد ، انسان پس از تفكر و تشخيص صحيح فقط يك قسم سلاح دفاعى دارد كه آن استقامت است و همين سلاح است كه خواهى نخواهى پايان\r\n\r\n","description":"","footnote":"","page_name":" 47 ","page_number":53},
  {"content":"\r\n\r\nجنگ و نبرد حيات را به نفع او خاتمه مىدهد و طبيعت قهراً شكست مىخورد و سعادت نصيب انسان فاتح و پيروز مىشود .\r\nو جز استقامت ديگر چيزى قادر نيست جريانات طبيعى و محيطى را پايمال گرداند و عاقبت‌كار را به مرام اين موجود صابر منقلب كند ، آرى\r\n صبر و ظفر هر دو دوستان قديمند * از عقب صبر نوبت ظفر آيد \r\nصبر يعنى استقامت در مقابل آرزوهاى شهوانى و اميال حيوانى ، يعنى زبون و ذليل نشدن در مقابل حوادث زندگى ، يعنى پايدارى در انجام وظايف ، و وادار نمودن نفس و عادت دادن او را بر خط مستقيم و اين همه استقامت جز دين ضامن اجرايى ندارد و يا اين كه مؤثرترين عامل او دين و اعتقاد به وجود خداوند دانا و پاداش دهنده است !\r\nعلاوتاً دين درباره استقامت و صبر دستورات مؤكد و مشوقى دارد كه در جان و روان پيروان حقيقى خود تأثير به سزايى نموده و اينك ما در اين جا مقدارى از آن دستورات و سفارشات را نقل و سپس تأثير آن را به طور نمونه به ملاحظه شما مىرسانيم !\r\n1 -  فَاسْتَقِمْ كَما أُمِرْتَ وَ مَنْ تابَ مَعَكَ وَ لا تَطْغَوْا  ( هود 112 ) .\r\nپس استقامت كن اى رسول من به طورى كه به تو امر شده و كسى كه با تو توبه كرده است و طغيان نكنيد .\r\n\r\n","description":"","footnote":"","page_name":" 48 ","page_number":54},
  {"content":"\r\n\r\n2 -  إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا . \r\nآن‌هايى كه گفتند پروردگار ما خداوند است سپس استقامت نمودند ، بر آن‌ها ملائكه نازل مىشوند ( و با آن‌ها مىگويند ) خوف و حزن به خود راه ندهيد .\r\n3 -  وَ أَنْ لَوِ اسْتَقامُوا عَلَى الطَّرِيقَةِ لَأَسْقَيْناهُمْ ماءً غَدَقاً  ( الجن 16 ) .\r\nو اين كه اگر استقامت مىكردند بر طريقه و راه حق به آن‌ها آب گوارا مىداديم .\r\n4 -  وَ جَعَلْنا مِنْهُمْ أَئِمَّةً يَهْدُونَ بِأَمْرِنا لَمَّا صَبَرُوا  ( السجده 24 ) .\r\nو آن‌ها را هنگامى كه صبر نمودند پيشوايانى كه به امر ما راهنمايى مىكردند قرار داديم آرى حكومت و زعامت در پناه استقامت و راهنمايى به حقيقت و پيروى عدالت مسير است .\r\n5 -  فَاصْبِرْ إِنَّ وَعْدَ اللَّهِ حَقٌّ وَ لا يَسْتَخِفَّنَّكَ الَّذِينَ لا يُوقِنُونَ .  ( روم 60 ) .\r\nصبر داشته باش همانا وعده خداوند حق است و آن‌هايى كه يقين ( عقيده ) ندارند ( و مانند حيوانات بدون هدف انسانى زندگى مىكنند و سبك سر و بسيط هستند ) تو را سبك نسازند ( نفست قوى\r\n\r\n","description":"","footnote":"","page_name":" 49 ","page_number":55},
  {"content":"\r\n\r\nباشد تحت تأثير بىبندبارى و افسار گسسته‌گى آن‌ها نرود ) درين آيه خيلى دقت كنيد كه يك عالم استقامت را با انسان عطا مىكند و نگارنده از اين آيه استفاده‌هاى زيادى برده است كه بيان آن‌ها را مناسب ذكر در اين‌جا نمىبيند آيات مباركه قرآنى خيلى زياد است و خداوند در اين آيات كه قرار مطالعه نگارنده تقريباً به هشتاد مىرسد صبر را تعريف و صابر را تحسين و مرم را به صبر تشويق مىكند و در بعضى از اين آيات به پيغمبر بزرگوار ما ( ص ) امر شده است مانند انبياء و الوالعزم صبر كند و اجبر صابر بدون حساب معرفى شده و سلامتى قيامت به آن‌ها مژده داده شده و در جانى غفران و رحمت خدا به آنانى كه مجاهده و صبر و ( استقامت ) دارند وعده داده شده و به سبب صبر ، رستگارى و بهشت عايدشان شده و البته كه ذكر آن همه آيات و تفسير و بيان آن از عهده اين رساله مختصر خارج است .\r\nو همچنين نمىشود كه احاديث مربوط به اين موضوع را تماماً نقل كرد ولى سزاوار هم نخواهد بود كه برخى از آن‌ها را به طور نمونه نقل نكنيم !\r\n1 - كسى كه از مؤمنان به گرفتارى گرفتار آيد و صبر كند مزد هزار شهيد را دارد .\r\n2 - منزله صبر به ايمان مانند منزله سر به جسد است وقتى كه سر برود جسد و بدن هم مىرود همچنان وقتى صبر رفت ايمان هم مىرود ؟\r\n\r\n","description":"","footnote":"","page_name":" 50 ","page_number":56},
  {"content":"\r\n\r\n3 - شخصى آزاد در جميع حالات خود آزاد است ، اگر گاهى به او حادثه‌اى حادث شود ، صبر مىكند . اگر مصيبت‌ها به او هجوم آورد باز هم استقامت مىورزد و سقوط نمىكند و هر چند اسير شود در بدحالى برسد ، چنان‌چه يوسف صديق ، صلوات الله على نبينا و آله و عليه مانند يك بنده زد خريد اسير شد و به كرامت آزادى او ضرر نرسيد ، و تاريكى و وحشت چاه ( كه در بين آن او را انداختند ) نتوانست به او ضرر برساند تا آن‌كه خداوند بر او تفضل نموده و پادشاه گردن‌كش و زورمند را بنده‌اش قرار داد و خداوند بواسطه « صبر » او بر يك ملتى رحم فرمود .\r\nصبر هميشه خبر را باز مىآورد پس صبر داشته باشيد و خودها را مستعد صبر كردن بنماييد ! اينك حالات بعضى از مردان با استقامت و صبر را به طور نمونه در اين‌جا نقل و بيان مىكنم و البته كه مانند اين افراد در دانشگاه مقدس اسلام زياد تربيت شده‌اند كه صفحات تاريخ حافظ كرامت آن‌ها است ؟\r\n1 - عبدالله بن حذافه بن قيس يكى از اصحاب پيغمبر بزرگوار ( ص ) است و سوابق درخشانى در اسلام دارد در يكى از جنگ‌ها با هشتاد و يك نفر ديگر از مسلمانان به دست روميان اسير افتاد ، در مجلس فرماندهى عسكرى به وى گفته شد از دين اسلام برگرد و بدين نصرانيت داخل شو ، عبدالله بلافاصله اين پيشنهاد را رد كرد . از جانب شاه دوم دستور داده شد ديگ بزرگ آورده و در آن روغن زيت را به جوش آوردند ، و آنگهى يك نفر ديگر از مسلمانان\r\n\r\n","description":"","footnote":"","page_name":" 51 ","page_number":57},
  {"content":"\r\n\r\nاسير را آورده و تكليف به قبول دين نصرانيت كردند وقتى قبول نكرد او را در ميان ديگ روغن زيت كه مىجوشيد انداختند و بلافاصله گوشت‌هاى بدنش سوخته و استخوان‌هاى تنش ظاهر گرديد « 1 » .\r\nدوباره بر عبدالله ديانت را عرضه نمودند « وى با كمال خونسردى » از قبول آن انكار كرد ، امر كردند وى را در ميان ديگ انداخته به سرنوشت رفيقش دچار سازند .\r\nعبدالله را به سوى ديگ بردند كه كه ناگاه متوجه شدند وى گريه مىكند ، گمان كردند گريه وى از ترس و جزع « مرگ » است ، آمر رومىها امر داد عبدالله را برگردانند طبعاً فرمانده منتظر بود عبدالله از اسلام مىگذرد و براى سالم ماندن خود دين آن‌ها را قبول مىكند مرگ به وسيله روغن جوشان او را بىاستقامت نموده .\r\nعبدالله فرمود : گريه من براى كشتن من به وسيله روغن جوشيده زيتون نيست ، من از اين جهت گريه كردم كه يك جان بيشتر ندارم كه در راه خدا فدا كنم . من دوست داشتم به اندازه موهاى بدنم جان مىداشتم و تو ( اى فرمانده سپاه روم ) بر من مسلط مىشدى و هر مرتبه مرا به چنين وصفى در راه خدا مىكشتى ! ! !\r\nرئيس رومىها از استقامت عبدالله و روحيه خلل‌ناپذير وى خيلى خوشش آمد و تحت تأثير مردانگى و ثبات او رفت و خواست كه او را نكشد . به او پيشنهاد كرد عبدالله بيا سرم را ببوس آزادت مىكنم !\r\n\r\n\r\n","description":"","footnote":"\r\n( 1 ) . تاريخ نصرانيت از اين اعمال ننگين و توحش و حيوانيت پر است و خود غربىها به آن‌ها اقرار دارند !\r\n","page_name":" 52 ","page_number":58},
  {"content":"\r\n\r\nعبدالله گفت من اين كار را نمىكنم ( شايد اين كار در آن زمان ذلت حساب مىشده ) . رئيس روميان گفت نصرانى شو من دخترم را به تو تزويج مىكنم و مملكت ( يا جايداد ) خود را با تو قسمت مىكنم . ( و تو زمامدار نصف كشور مىشوى ! )\r\nعبدالله گفت قبول نمىكنم ! ! ! پيشواى كفار گفت سرم را ببوس تا تو را با هشتاد نفر همراهانت ( افراد عسكرى تحت امر او ) آزاد كنم .\r\nعبدالله كه ديد پاى آزادى هشتاد نفر مسلمان ديگر در ميان است فرمود اين كار را به واسطه رفقايم قبول مىكنم ، رفت و سر او را بوسيد ، و به دستور وى با تمام رفقايش آزاد شده به مركز اسلامى ( مدينه ) منوره مشرف و خدمت خليفه ثانى ( عمر رض ) رسيد خليفه به عنوان پاداش مردانگى عبدالله از جا برخاسته ، سر عبدالله را بوسيد . اصحاب پيغمبر گاه گاهى با عبدالله مزاج مىكردند كه سر كفار غير عرب ( عاج ) را بوسيدى ، عبدالله جواب مىداد ، خداوند به آن بوسيدن هشتاد نفر را آزاد ساخت « 1 » .\r\nخواننده گرامى تو را به خدا قسم يك مرتبه ديگر اين قصه سراسر افتخار آميز را بخوان و تأثير دين را در استقامت و صبر ملاحظه نما و آن وقت ببين كه ديانت و اسلاميت تو به كدام درجه است « 2 » .\r\n\r\n\r\n","description":"","footnote":"\r\n( 1 ) . سفينه البحار ، 121 ، ج 2 .\r\n( 2 ) . مؤلف در اين‌جا از شرمندگى از حال خود ، به گريه افتاد .\r\n","page_name":" 53 ","page_number":59},
  {"content":"\r\n\r\nامام حسين ( ع ) در شب عاشورا اصحاب خود را مخير فرمود كه از محل خطر ، خودشان را دور كنند آن‌ها در جواب حضرتش بياناتى مبنى بر استقامت وفادارى نمودند كه در اين‌جا كلمات دو نفر آن‌ها ثبت مىشود :\r\nاول - مسلم بن عوسجه كه در آن دل شب چنين عرض كرد ! يابن رسول الله آيا ما آن‌كس باشيم كه دست از تو بازداريم به كدام حجت در نزد خداوند متعال اداى حق تو را عذر بخواهيم ، نه به خدا قسم من از خدمت شما جدا نشوم ، تا نيزه‌هاى خود را در سينه‌هاى دشمنان تو فرو برم و تا دسته شمشير در دست من باشد اندام آن‌ها را مضروب سازم و اگر مرا سلاح جنگ نباشد به سنگ با ايشان محاربه خواهم كرد ! سوگند به خداى كه ما دست از يارى تو بر نمىداريم تا خداوند بداند كه ما حرمت پيغمبر ( ص ) را درباره تو رعايت نموديم !\r\nبه خدا قسم كه من در مقام يارى تو به مرتبه‌اى مىباشم كه اگر بدانم كشته مىشود آن‌گاه مرا زنده كنند و بكشند و بسوزانند ، و خاكستر مرا بر باد دهند و اين عمل را هفتاد مرتبه با من به جا آورند هرگز از تو جدا نخواهم شد تا گاهى كه مرگ را در خدمت تو ملاقات نمايم و چگونه اين خدمت را به انجام نرسانم و حال آن‌كه يك شهادت بيش نيست و پس از آن كرامت جاودانه و سعادت ابدى است .\r\n\r\n","description":"","footnote":"","page_name":" 54 ","page_number":60},
  {"content":"\r\n\r\nدوم - رهبر بن قين كه پس از مسلم برخاست چنين عرض كرد ! به خدا قسم كه من دوست دارم كشته شوم آن‌گاه زنده گردم پس كشته شوم تا هزار مرتبه مرا بكشند و زنده شوم و در مقابل آن خطر از جان تو و جوانان اهبيت دور شود « 1 » در خاتمه از شما خواهش مىشود براى معلومات بيشترى درين موضوع به كتب تاريخ مراجعه كنيد تا كاردانى اسلام را درين مورد بهتر درك كنيد و به طور نمونه تاريخ زندگى بلال حبشى ، رشيد هجرى ، ابن سكيت و قنبر و حبيب بن مظاهر و حجر بن عدى و دهها و يا صدها تن ديگر را مطالعه كنيد .\r\nآرى عزت و كاميابى در پناه استقامت و استقامت در پناه دين است .\r\n\r\n\r\n","description":"","footnote":"\r\n( 1 ) . ص 247 ، منتهى الآمال .\r\n","page_name":" 55 ","page_number":61},
  {"content":"\r\n\r\n\r\nفايده هفتم : اصلاح اخلاق\r\nتهذيب نفس و تزكيه روح يكى از بزرگترين مشكلاتى است كه اكثر مردم در راه آن از رفتن بازمانده و از وصول به آن عاجز شده‌اند . ما اين شكست اخلاقى افراد را در معاشرت روزمره خود خوب حس مىكنيم و مىبينيم كه مردم در تطهير كردن نفس‌هاى خود از حضيضه صفات حيوانيت به عالم مكارم اخلاقى انسانيت ناكام مانده‌اند ، بلكه اكثر به طرف انحطاط اخلاقى در حركت‌اند و اين مطلب نيز بسى آشكار است كه اخلاق « و يا صفات روانى » در زندگى اجتماعى تأثيرات فراوانى داشته و زيربناى همه كارهاى آدمى است .\r\nمردمى كه با اخلاق زشت و مذموم زندگى مىكنند كمتر راحتى دارند ، چه غالباً در اثر حرص و بخل و تكبر و جبن و اسراف و امثال آن مرتكب قتل و غارت و دعوى و كشمكش و حق ديگران خوردن و جنجال و نزاع و عداوت شده زندگانى جنگل‌وارى پيدا مىكنند !\r\nولى جمعيتى كه افراد آن بحسن خلق و سخاوت و قناعت و شجاعت و عدالت متصف هستند به كمال صميميت و محبت و آرامى\r\n\r\n","description":"","footnote":"","page_name":" 56 ","page_number":62},
  {"content":"\r\n\r\nزندگى مىكنند و هيچ دردسرى براى آن‌ها پديد نمىآيد آرى تأثير اخلاق در صحنه زندگى خيلى زياد و ما فوق تصور است !\r\nولى اصلاح نفس و تعديل صفات و اخلاقيات جز دين ضامن اجرايى ندارد . آرى فقط تنها دين است ( اعتقاد به خدا و روز قيامت ) كه مىتواند اين مشكله را حل كند و اخلاق حميده را در صفحه نفس انسان متمركز بگرداند !\r\nدين تعاليمى دارد كه روان انسان را تطهير كرده و رذائل اخلاقى را نابود مىكنند هر قدر ايمان قوىتر باشد اخلاق حسنه بيشتر مىشود !\r\nدر اسلام ريا و تظاهر به امور خير به منزله شرك قرار داده شده و شديداً حرام گرديده و عباداتى كه براى ديدن و شنيدن مردم به جا آورده مىشود محكوم به بطلان است ، حتى اگر در جهاد برود جان خود را از دست بدهد ولى براى خدا نبود بلكه براى مردم باشد مستحق عقاب مىباشد .\r\nاين حكم سبب مىشود كه حس خودخواهى و خودپسندى در انسان ضعيف شود و خود را در راه خدا ( كه راه تكامل و نوع‌خواهى و بشردوستى است ) گم كند .\r\nاسلام مظاهر خودخواهى را نهى فرموده مىفرمايد !\r\n فَلا تُزَكُّوا أَنْفُسَكُمْ  ( و النجم ) . يعنى خودتان را مدح نكرده و ذكر خوبىهاى خودتان را نكنيد .\r\n\r\n","description":"","footnote":"","page_name":" 57 ","page_number":63},
  {"content":"\r\n\r\nاگر دين بر روح بشر حكومت پيدا كند و حس خودخواهى او تعديل كند آن وقت است كه هزاران بدبختى و قتل و غارت و ظلم و تعدى و استبداد از صفحه زندگى آن‌ها رخت برخواهد بست !\r\nاگر نژادپرستى و خودخواهى و خودبينى هتلر نمىبود شايد جنگ دوم واقع نمىشد و بشريت به آثار شوم آن مبتلا نمىگرديد و ميلياردها دالر و ميليون‌ها انسان به تلف نمىرسيد . و همين خودخواهى زمامداران امريكا بود كه جنگ مسخره‌آميز و ويتنام و فجايع بيشمارى را ببار آورد ، چنان‌چه خودپسندى و خودبينى فرانسه يك مليون مسلمان بىگناه الجزائرى را در هفت سال به خاك و خون كشانيد .\r\nو همين صفت رذيله بود كه انگليس‌ها را صاحب استعمار كرد و مليون‌ها فرد انسان را بدبخت و بيچاره نمود ! اگر يحيىخان رئيس جمهور سابق پاكستان خودخواهى را كنار مىگذاشت شايد هندوها بهانه‌اى براى مداخله كردن بنگال پيدا نكرده آرزوى ديرينه‌شان برآورده نمىشد و بزرگترين كشور اسلامى تجزيه نمىگرديد و پاكستان شرقى به اسم بنگله‌ديش كه به تأثير هندوها دين در قانون اساسىشان كنار گذاشته شده جدا نمىشد و پس از موضوع فلسطين بار ديگر مسلمانان متأثر نمىشدند بارى همين خودخواهى زمامداران بشر است كه دنياى امروزى ما را به اسم سوسيالزم و كمونزم و سرمايه‌دارى به دو دسته تقسيم نموده و استعمار\r\n\r\n","description":"","footnote":"","page_name":" 58 ","page_number":64},
  {"content":"\r\n\r\nو استثمار به اشكال مختلفه‌اى در كشورهاى كوچك چون مرض سرطان خطرناك شده است .\r\nمتأسفانه اين زمامداران مفسد و مضر از طبقه جاهل و بىعلم نيستند بلكه فارغ التحصيلان دانشگاه‌ها و اساتيد علوم تجربىاند در ساينس تحصيلات عالى دارند و روزى در ميان بازارها به اسم اجزاى عدالت اجتماعى و تحقق ديموكراسى و يا همنوايى با طبقه كارگر مظاهره‌هايى كرده‌اند ولى چون تعاليم دينى نداشته‌اند در موقع رسيدن به قدرت حس خودخواهى بر آن‌ها چيره شده بر مردم كشور خود يا ساير كشورها ظلم مىنمايند حالا فهميديد كه دين چه رول مهمى را در اجتماع انسان‌ها بازى مىكند ، چه قدر مفيد و سودمند است . راستى دين مانند آب براى زندگى انسان‌ها ضرورى است . به تاريخ زمامدارى خلفاى راشدين چون ابوبكر و عمر و على مراجعه كنيد كه اخلاقيات اسلامى آن‌ها را در مقابل قدرت مطلقه‌شان چه طور حفاظه و حمايه نموده بود ! راستى از دوره حكومت عمر ابن عبدالعزيز اموى نبايد فراموش كرد چون زمامداران مسلمان دنيا اگر بتوانند مانند او حكومت كنند عالم اسلامى به اوج رفعت خود مىرسند ولى اين شاهكارى منوط به مداخله دين در اخلاق و افكار آن‌ها است !\r\n\r\n","description":"","footnote":"","page_name":" 59 ","page_number":65},
  {"content":"\r\n\r\nدر زمان حكومت عمر بن عبدالعزيز جامه‌ها و عمامه‌ها و پيراهن و قبا و رداى او را قيمت نمودند تمام آن‌ها مساوى با دوازده درهم شد ! سلمه بن عبدالملك مىگويد ! به عيادت عمر بن عبدالعزيز رفتم ديدم در برش پيراهن چركينى است به زوجه‌اش گفتم چرا جامه‌اش را نظيف نمىكنى ، جواب داد قسم به خدا جامه ديگر ندارد كه عوض كند ! اين خليفه مسلمان وقتى فهميد زنش فاطمه دختر عبدالملك خليفه اموى يك دانه از جواهر گران‌بها و بىنظير دارد كه پدرش به او داده بود به او گفت يا راضى شو دانه جواهر را به خزانه عمومى ( بيت المال ) برگردانم يا تو را طلاق دهم ، من راضى نمىشوم با تو و اين دانه جواهر در يك خانه باشم بالاخره دانه مذكور با موافقت زوجه‌اش تسليم بيت المال شد ! يكى از افراد ملت به او نوشت : اگر به خواهى نيكوكار باشى اعضاى حكومت و امراى ادارات را از بين مردم صالح و خداپرست انتخاب كن .\r\nفاستعمل اهل الجنة عمر بدون اين كه از اين حرف بدش آيد گفت اين موعظه مرا كفايت مىكند ! داستان‌هاى حيرت انگيز عمر بن عبدالعزيز خيلى زياد است و اين رساله كوچك گنجايش نقل آن‌ها را ندارد ، مالك اشتر سپاه‌سالار رشيد اميرالمؤمنين على ( ع ) كه در ميدان جنگ از دم شمشيرش مرگ مىباريد و از شجاعان ممتاز و سرداران نامى به حساب مىآمد روزى در كوفه مانند اشخاص فقير\r\n\r\n","description":"","footnote":"","page_name":" 60 ","page_number":66},
  {"content":"\r\n\r\nعاجزانه راه مىرفت سبزىفروشى از نظر استهزاء سبزىاى را بر او انداخت ، ولى او بدون التفات با اين عمل به راه خود ادامه داد ، با آن كه انتقام گرفتن از او حتى به كشتن ممكن بود . دكان‌دار كه به وسيله همسايه يا راه‌ورى خبردار شد كه آن مرد وزير دفاع كشور بزرگ اسلامى است با كمال شتاب و تشويش براى عذر خواستن عقب او رفت تا در مسجد اعظم كوفه كه او را يافت و بناى عذرخواهى را گذاشت مالك اشتر فرمود !\r\nبه خدا قسم به اين مسجد نيامده‌ام مگر آن كه تا براى تو استغفار كنم اين است تأثير دين ، اين است حكومت اسلامى !\r\n\r\n","description":"","footnote":"","page_name":" 61 ","page_number":67},
  {"content":"\r\n\r\n\r\nفايده هشتم : نگهدارى اجتماع\r\nضروريات زندگى و تأمين معيشت ، انسان را مجبور مىسازد از حيات انفرادى دست كشيده ، اجتماعى زندگى كند و لذا مىبينيم هر فرد انسان خود را جزء اجتماع مىداند حتى جمعى از فلاسفه انسان را موجود مدنى بالطبع مىدانند و ما سابقاً اين موضوع را نقد و بررسى كرديم .\r\nمشكلاتى كه در زيستن فردى قابل حل نيست و فرد از بر طرف كردن آن‌ها عاجز است در اجتماع خود به خود حل و فصل مىشود ، ولى اين‌هم قابل انكار نيست كه تحقق اجتماع متسلسل و فعال كه خواهشات معقول افراد را دربرداشته باشد و تا حدود ممكنه ناراحتىها در آن رخنه نكند موقوف بر شرايط زيادى است كه افراد بايد آن‌ها را بر خلاف ميل نفسانى خود را فراهم سازند ، همان‌طورى كه مجرد جمع‌آورى سنگ و خشت و سمنت و گچ و چوب و آهن موجب تشكيل يك ساختمان و عمارت نمىشود بلكه آبادى آن تابع ايجاد كيفيات مخصوصه‌اى است كه مهندس و بناء آن‌ها را به وجود مىآورد ، وانگهى ساختمان وجود مىگيرد به همين قياس اجتماع از مطلق يك جا بودن عده‌اى از افراد در يك مكان تحقق\r\n\r\n","description":"","footnote":"","page_name":" 62 ","page_number":68},
  {"content":"\r\n\r\nنمىيابد بلكه بايد در بين اين افراد كسر و انكسارى باشد تا تركب مطلوب حاصل آيد چيزهاى زيادى است كه شيرازه اجتماع را از هم ميگسلاند و پيكر جامعه را مجروح مىكند ، و مىتوان از عوامل فساد اجتماع به عنوان نمونه مطالب زير را نام برد .\r\n1 - اتلاف نفس .\r\n2 - تجاوز به ناموس .\r\n3 - خيانت در اموال .\r\n4 - ظلم جسمى و عرضى .\r\n5 - همسويى نداشتن افراد .\r\nالبته بشر به واسطه تجاربى كه در قرون متمادى به دست آورده توانسته است به وسيله تشكيل حكومت و وضع قوانين مقدارى از توسعه اين عوامل را جلوگيرى كند چنان‌چه ما در دنياى كنونى خود شاهد و ناظر آنيم ، ولى جاى ترديد نيست كه هر قدر حكومت‌ها دستگاه پليس را بيشتر تقويه كنند به همان موازات مراكز فساد نيز توسعه مىيابد و طريق تازه‌ترى را پيدا مىكند و ما امروز مىشنويم كه فساد در اروپا و امريكا عميقانه ريشه دوانيده و دستگاه طويل و عريض پليس با آن‌همه شدت و فعاليت به هدف مطلوب خود نرسيده و كار مهمى را از پيش نبرده‌اند و اين موضوع را خود آن‌ها ( قرار\r\n\r\n","description":"","footnote":"","page_name":" 63 ","page_number":69},
  {"content":"\r\n\r\nاحصائيه‌هاى رسمى اعتراف دارند ) « 1 » حتى به همين زودىها مقدار زيادى از هروئين قرار خبرگزارى لندن از دايره پليس نيويورك سرقت شده ، ولى دين خيلى خوب قادر است اين مناشى فساد و پراكندگى اجتماع را از بين ببرد ، يا لااقل به اندازه زيادى كاهش دهد و نظام اجتماع مترقى و متحرك و با سعادت را كه خالى از همه گونه ناراحتىهاى اختيارى باشد اداره نمايد .\r\nدين به وسيله اعتقاد به خداوند توانا و دانا و روز قيامت مىتواند اجتماع را از خطر متلاشى شدن حفظ نمايد و افراد را وادار نمايد كه از عوامل تباه كننده اجتماع بپرهيزند .\r\nاسلام كه دين اجتماعى است تمام مفسدات اجتماع را حرام و قدغن نموده و ما تا جايى كه اين كتاب قابليت داشته و فرصت اجازه دهد بعضى از دستورات او را نقل مىكنيم .\r\n\r\n\r\n","description":"","footnote":"\r\n( 1 ) . مجله افريقاى جوان چنين مىنويسد : در امريكا در هر 16 ثانيه يك دزدى ساده در هر 21 ثانيه يك جيب‌برى ، در هر 36 ثانيه يك اتومبيل دزدى ، در هر دقيقه 9 دزدى خشونت‌آميز ، در هر دو دقيقه يك دزدى با زور اسلحه و يك حمله مسلحانه ، در هر 15 دقيقه يك هتك عفت ، در هر 36 دقيق يك جنايت و قتل ، در ظرف ده سال گذشته جنايات 211 درصد افزايش يافته ( روزنامه كيهان ، 22 / 1 / 1350 ) . امروز ( سال 85 ) احتمالا در هر 5 دقيقه به جاى هر 15 دقيقه يك تجاوز به عنف صورت مىگيرد و در اين مورد ( مفاسد تمدن بدور از دين ) بايد كتابى پر از آمار نوشت .\r\n","page_name":" 64 ","page_number":70},
  {"content":"\r\n\r\n\r\nالف - قتل نفس\r\n1 -  مَنْ قَتَلَ نَفْساً بِغَيْرِ نَفْسٍ أَوْ فَسادٍ فِي الْأَرْضِ فَكَأَنَّما قَتَلَ النَّاسَ جَمِيعاً وَ مَنْ أَحْياها فَكَأَنَّما أَحْيَا النَّاسَ جَمِيعاً .  ( مائده 32 ) .\r\nكسى كه يك نفر را بدون آن كه كسى را كشته باشد و يا فسادى در روى زمين نموده باشد ( كه موجب كشتن باشد ) بكشد مانند اين است كه تمام مردم را كشته باشد و كسى كه يك نفس را زنده كند ( و از تلف شدن نگاهش دارد ) ، مثل اين است كه تمام مردم را زنده نموده باشد !\r\n2 -  وَ مَنْ يَقْتُلْ مُؤْمِناً مُتَعَمِّداً فَجَزاؤُهُ جَهَنَّمُ خالِداً فِيها وَ غَضِبَ اللَّهُ عَلَيْهِ وَ لَعَنَهُ وَ أَعَدَّ لَهُ عَذاباً عَظِيماً .  ( 91 نساء )\r\nكسى كه مؤمنى را عمدا ( نه سهواً ) بكشد پاداش او جهنم است كه در آن جاويد خواهد بود .\r\n3 -  وَ مَنْ قُتِلَ مَظْلُوماً فَقَدْ جَعَلْنا لِوَلِيِّهِ سُلْطاناً  . ( 33 اسراء )\r\nكسى كه مظلوم كشته شود از براى ولى او اختيار ( كشتن قاتل را ) داديم آرى در قصاص اسلام حفظ حيات مردم است .\r\n4 - حضرت پيغمبر بزرگوار ( ص ) مىفرمايد قسم به آن كسى كه مرا براستى برانگيخته اگر آسمان و اهل زمين در خون مرد مسلمان\r\n\r\n","description":"","footnote":"","page_name":" 65 ","page_number":71},
  {"content":"\r\n\r\nشركت كنند و بان راضى باشند همانا خداوند آن‌ها را در آتش مىاندازد . ( ص 9 ، ج 19 ، الوسائل ) .\r\n\r\nب - تجاوز به ناموس\r\nاسلام اين مسئله را عميقانه تحت بررسى قرار داده و براى آن اهميت خاصى قائل شده . ما امروز ناظر و شاهد هزاران جنايات و قتل و غارت و نزاع و بدبختىهايى هستيم كه مولود تجاوز به ناموس ديگران است ، پليس بر فرض اين كه مهارت و صداقت داشته باشد ، علاج واقعه را بعد وقوع مىكند ، يعنى جايى را تسليم محكمه مىكند ، ولى انسان‌ها متأسفانه متوجه علاج قبل از وقوع نشده‌اند اگر هم شده‌اند نتوانسته‌اند كارى از پيش ببرند و اين موضوع در اجتماعات غير دينى محسوس است !\r\nولى در اجتماع دينى و اسلامى كه معاشرت و ارتباط مرد و زن اجنبى تابع مقررات خاص و محدود به حدود معينى است فجايع مذكور رخ نمىدهد مگر خيلى كم و البته حجابى كه در اسلام واجب شده نيز فلسفه‌اش جلوگيرى از همنى قبيل حوادث ناگوار است ؟\r\nاگر چه طرف‌داران معاشرت آزاد زن و مرد روى اغراض شهوانىشان كمتر حاضرند كه حرف منطقى متدينين را بشنوند ، ولى خواهى نخواهى بايد به اين حقيقت اعتراف كرد كه اسلام به واسطه\r\n\r\n","description":"","footnote":"","page_name":" 66 ","page_number":72},
  {"content":"\r\n\r\nدستورات حكيمانه خود درباره ارتباط زن و مرد ، شدت عملش در جلوگيرى از زنا به كشتن و سنگسار كردن و تازيانه زدن « 1 » خيلى از مشكلات اجتماعى را كه زندگى عصر حاضر به آن سر دچار است حل كرده زيرا اصلاحات اسلام درين زمينه از اساس و ريشه شروع گرديده است .\r\nحالا بد نيست كه بعضى از نصوص دينى را از نظرتان بطور نمونه بگذرانيم .\r\n1 -  قُلْ لِلْمُؤْمِنِينَ يَغُضُّوا مِنْ أَبْصارِهِمْ   وَ قُلْ لِلْمُؤْمِناتِ يَغْضُضْنَ مِنْ أَبْصارِهِنَّ وَ يَحْفَظْنَ فُرُوجَهُنَّ وَ لا يُبْدِينَ زِينَتَهُنَّ  الخ ( النور 31 ) .\r\n2 -  فَلا تَخْضَعْنَ بِالْقَوْلِ فَيَطْمَعَ الَّذِي فِي قَلْبِهِ مَرَضٌ .  ( الاحزاب 32 ) .\r\n3 -  وَ لا تَقْرَبُوا الزِّنى إِنَّهُ كانَ فاحِشَةً وَ ساءَ سَبِيلًا .  ( نساء 22 )\r\n4 -  الزَّانِيَةُ وَ الزَّانِي فَاجْلِدُوا كُلَّ واحِدٍ مِنْهُما مِائَةَ جَلْدَةٍ وَ لا تَأْخُذْكُمْ بِهِما رَأْفَةٌ فِي دِينِ اللَّهِ  ( النور 2 ) .\r\n\r\n\r\n","description":"","footnote":"\r\n( 1 ) . اختلاف مراتب حد زنا كه در متن ذكر شده به واسطه اختلاف موارد است زيرا زناى زن شوهردار غير از زنا با زن بىشوهر است ، زنا به عنف غير از زنا به غير عنف است . و هكذا و تفصيل اين‌ها در علم فقه مذكور است .\r\n","page_name":" 67 ","page_number":73},
  {"content":"\r\n\r\nملخص ترجمه اين آيات قرآنيه اين است كه :\r\nبه مرد و زن با ايمان بگو چشم‌هاى خودشان را بپوشانند و عورت‌هايى خودشان را نگهدارى كنند ، و زنان زينت خودشان را به مردان نشاند ندهند مگر به محارم‌شان در موقع صحبت « با مردم‌هاى اجنبى » نرم سخن نگويند چون آن‌هايىكه ارواح‌شان كثيف است ( و مرض شهوت و تجاوز به ناموس مردم نفوس آن‌ها را اشغال كرده ) بشما طمع مىكند ( و آن وقت انحراف اخلاقى يا جنايت رخ مىدهد ) .\r\nو بزنا نزديك نشويد كه خيلى زشت و راه بدى است ، زن و مرد زنا كار را هر يك صد تازيانه بزنيد و نبايد كه احساسات خام شما مانع إجراى عدالت گردد !\r\n5 - از حضرت نبوى ( ص ) منقولست : كسى كه به خدا و روز قيامت ايمان داشته باشد شب را به صبح نمىآورد در جايىكه نفس زن بيگانه را بشنود . ( ص 134 ، ج 14 وسائل ) .\r\n6 - در يك روايت وارد شده كه كسى به زور با زنى زنا كند كشته مىشود . ( 242 ، ج 14 ، وسائل ) .\r\n7 - از حضرت اميرالمؤمنين على ( ع ) روايت شده كه در روز قيامت باد بدبويى مىوزد كه مردم از آن اذيت مىشود به طورى كه نزديك است نفس‌هاى آنان بند آيد .\r\n\r\n","description":"","footnote":"","page_name":" 68 ","page_number":74},
  {"content":"\r\n\r\nكه ناگهان نداكننده‌اى ندا مىكند كه آيا مىدانيد اين چه بوئيست كه شما را اذيت كرده ؟\r\nمردم مىگويند كه نمىدانيم ولى ما را خيلى اذيت نموده سپس به آن‌ها گفته مىشود ك اين بو بوى فروج زنا كارانست كه زنا كرده‌اند و توبه نكرده مرده‌اند !\r\nآنان را لعنت كنيد خداوند آن‌ها را لعنت كند همانا هيچ كس در موقف قيامت باقى نمىماند مگر اين كه مىگويد ! خدا زناكاران را لعنت كند ( 243 ، ج 14 ، وسائل ) .\r\n\r\nج - خيانت در اموال\r\nدرين مورد قرآن مقدس مىفرمايد : آنانى كه مال‌هاى يتيمان را مىخورند همانا آتش مىخورند و زود است كه در آتش بسوزند .\r\n2 - خداوند شما را امر مىكند امانت‌ها را به صاحبان آن رد كنيد !\r\n3 - مال‌هاىتان را بين خود به باطل نخوريد .\r\n4 - واى بر كم‌كنندگان در پيمانه ( و وزن در موقع معامله ) آنانى كه موقع گرفتن پيمانه ( و وزن ) دست و تمام مىگيرند ، و در موقع دادن وزن و پيمانه را كم مىكنند آيا اين‌ها گمان ندارند كه براى روز بزرگى ( روز قيامت ) برانگيخته شدگانند .\r\nو همچنين مضامين زيادى در روايات رسيده و مقدار كم از آن را درين جا از كتاب وسائل نقل مىكنيم 342 و 343 ج 11 و يا غير از آن .\r\n\r\n","description":"","footnote":"","page_name":" 69 ","page_number":75},
  {"content":"\r\n\r\n1 - پيغمر بزرگوار ( ص ) مىفرمايد كسى كه مال مؤمن را به غصب و بدون جهت بردارد خداوند از او اعراض مىكند ( او را مشمول رحمتش نمىگرداند ) و اعمال شايسته و نيك او را به نظر بد ديده ، و در حساب او ثبت نمىكند تا مال مردم را دوباره به صاحبش رد كند !\r\n2 - از حضرت صادق نقل شده ، كسى كه از مال برادرش به ستمگرى بردارد و پس رد نكند در روز قيامت قطعه‌اى از آتش را مىخورد .\r\n3 - مردى از قوم نخع خدمت حضرت باقر ( ع ) رسيد عرض كرد : من از حجاج ( گورنر خون‌ريز و ستمگر بنىاميه در عراق ) تاكنون والى بوده‌ام ، آيا از براى من توبه‌اى است يا نه ، ( توبه‌ام نزد خداوند قبول مىشود ) حضرت خاموش ماند ، آن مرد دوباره تكرار كرد فرمود نه « توبه تو را خداوند قبول نمىكند » تا اين كه حق هر حق‌دار را بدهى !\r\n4 - چيزى را كه مظلوم از دين ظالم مىستاند بيشتر از آن است كه ظالم از دنياى مظلوم مىگيرد .\r\n5 - احترام مال مؤمن مانند خون اوست .\r\n6 - از ما نيست كسى كه به مسلمانان ضرر برساند و يا غش كند ( چيز خراب را به عنوان چيز خوب بفروشد ) يا كلاهبردارى نمايد !\r\n\r\nد - ظلم عرضى و جسمى\r\nاسلام غيبت كردن ، ( بدى مسلمان را در غيابش بيان داشتن ) و سخن‌چينى كردن و خوار گردانيدن و افتراء بستن و اذيت كردن و\r\n\r\n","description":"","footnote":"","page_name":" 70 ","page_number":76},
  {"content":"\r\n\r\nظلم نمودن و گمان بد ( سوء ظن ) و اتهام و فاش ساختن سر ، حسد ، تكبر ، تجاوز ، ضرب و شتم و بدگويى كردن و امثال آن‌ها را حرام و ممنوع قرار داده زيرا اضمحلال اجتماع مولود همين امور است ، روزىكه پيكره اجتماع از اين ميكروبات خطرناك به وسيله داروى دين ديگر علاج ندارد سلام و پاك گردد آن وقت است كه مردم حس خوش‌بختى خواهند كرد !\r\nما اگر بخواهيم آيات مقدسه قرآنى و روايات شريفه نبوى و ولوى را نقل كنيم رساله حاضر به يك كتاب بزرگ تبديل مىشود ، به قول معروف ( مثنوى هفتاد من كاغذ شود ) اينك به طور نمونه مقدار خيلى كم را براى خوانندگان دقيق و فهيم و حقيقت پسند ارائه مىدهم ! قرآن در سوره حجرات مىفرمايد :\r\nاى كسانى كه ايمان آورده‌ايد نبايد كه قومى قومى را استهزاء و مسخره كند شايد كه آن‌ها از قوم استهزاءكنندگان بهتر باشند ، و به لقب‌هاى بد نخوانيد ( از ادب اجتماعى نيكو نام بردن است ) بد نامى است فسق بعد از ايمان . . . اى ايمان آورندگان از بسيارى گمان ( در حق مردم ) بپرهيزيد زيرا بعضى از گمان‌ها گناه است و تفحص عيوب و بدىهاى مردم را نكنيد و غيبت نكنيد بعضى شما بعض ديگر را آيا يكى از شما دوست دارد كه گوشت برادر مرده خود را بخورد . . .\r\n\r\n","description":"","footnote":"","page_name":" 71 ","page_number":77},
  {"content":"\r\n\r\nاى مردم ما شما را از يك مرد و زن آفريديم و قرار داديم شما را شعبه‌ها و قبيله‌ها كه همديگر را بشناسيد محققاً گرامىترين شما نزد خداوند پرهيزگارترين شما است ! و در قرآن است كه : آنانى كه مردان و زنان با ايمان را بدون جهت مىرنجانند همانا متحمل بهتان و گناه آشكار شده‌اند !\r\nدر روايات وارد شده كه هر كس مؤمنى را خوار و پست گرداند ( گويا ) با خدا محاربه و جنگ نموده است و كسى كه برادر مؤمنش را متهم كند كمال ايمانش مانند آب شدن نمك در آب از بين مىرود ، و حسد ايمان را مىخورد مانند آتش كه چوب را معدوم مىكند . غضب كردن ، ايمان را فاسد مىكند همان طورى كه سركه عسل را فاسد مىكند .\r\nو هم در حديث از حضرت نبوى ( ص ) منقولست كه هر كس در دلش به اندازه يك دانه خردل عصبيت و تعصب باشد خداوند در قيامت او را با عرب‌هاى جاهليت ( قبل از اسلام ) محشور مىگرداند .\r\nو در روايت ديگر حضرت باقر ( ع ) و حضرت صادق ( ع ) فرموده‌اند داخل بهشت نمىشود كسى كه به مقدار يك ذره كبر ( تكبر ) در دلش باشد . و در روايات ديگر است كه متكبرين در قيامت ( خيلى كوچك ) به اندازه ذره محشور شده زير پاى مردم قرار مىگيرند و سپس داخل جهنم مىگردند .\r\n\r\n","description":"","footnote":"","page_name":" 72 ","page_number":78},
  {"content":"\r\n\r\nو در روايات زياد است كه شريرترين مردم در روز قيامت كسانى هستند كه ( در دنيا ) مردم آن‌ها را براى حفظ از شر و فحش و بدزبانىاش اكرام مىكنند .\r\nدر صحيح ابن سنان حضرت صادق ( ع ) فرمود كسى كه مردم از زبانش بترسند در آتش مىرود و اين جمله در يك روايت ديگر از طرف حضرت پيغامبر بزرگوار ( ص ) به حضرت على ( ع ) سفارش شده و در يك روايت ديگر ذات مقدس سرور كائنات چنين فرموده است : محققاً خداوند بهشت را بر هر شخص فحش‌دهنده بد زبان كم‌حيا كه هر چه بگويد و هر چه بشنود باك ندارد حرام نموده است !\r\nحضرت پيغمبر اكرم ( ص ) قرار نقل امام صادق در يك روايت صحيح فرموده است از ظلم كردن بپرهيزيد كه ( ظلم ) تاريكىهاى روز قيامت است !\r\nدر حديث است كه خداوند فرموده است : به عزت و جلال خود قسم مىخورم كه دعاى مظلوم را ( در رفع ) ظلمى كه به او شده قبول نمىكنيم در حالى كه او به كسى ظلم كرده باشد .\r\n\r\nه - درباره اختلاف و اتفاق\r\nاسلام درباره اتفاق و موافق شدن افراد در صحنه اجتماع دستورات مهمى دارد . همان طورى كه ديديم عوامل اختلاف را تماماً\r\n\r\n","description":"","footnote":"","page_name":" 73 ","page_number":79},
  {"content":"\r\n\r\nتحريم نموده تا هر اجتماع از اتفاق كامل برخوردار باشند . به اين دستورات اسلامى توجه فرماييد !\r\n1 -  إِنَّمَا الْمُؤْمِنُونَ إِخْوَةٌ فَأَصْلِحُوا بَيْنَ أَخَوَيْكُمْ .  ( حجرات 10 )\r\nايمان داران فقط و فقط برادرانند پس اصلاح كنيد بين دو برادرتان .\r\n2 -  وَ اعْتَصِمُوا بِحَبْلِ اللَّهِ جَمِيعاً وَ لا تَفَرَّقُوا  ( آل عمران 103 ) .\r\nبه ريسمان خداوند همه‌تان چنگ بزنيد و پراكنده نشويد !\r\n3 -  إِنَّا خَلَقْناكُمْ مِنْ ذَكَرٍ وَ أُنْثى وَ جَعَلْناكُمْ شُعُوباً وَ قَبائِلَ لِتَعارَفُوا إِنَّ أَكْرَمَكُمْ عِنْدَ اللَّهِ أَتْقاكُمْ . \r\nما شما ( انسان‌ها را ) از يك مرد و زن آفريديم ( همان‌طورى كه اصل شما يكى است زندگى اجتماع خود را نيز يكى كنيد ، و خود را جزء همديگر بدانيد ) و براىشناسايى همديگرتان قبيله قبيله شعبه شعبه قرار داديم ( و نژاد در اساس خلقت و هدف خلقت شما تأثير نداشته و نمىتواند در زندگى اجتماعى سبب تفاوت و تفاضل و تفاخرتان واقع گردد و بالاخره نژادپرستى و ناسيوناليزم از دايره شخصيت افراد و حلقه حقوق به كلى خارج است ) گرامىتر شما در نزد خداوند ( و پيشگاه حقيقت ) پرهيزگاتر شما است !\r\n\r\n","description":"","footnote":"","page_name":" 74 ","page_number":80},
  {"content":"\r\n\r\nتفاوت اشخاص در اجتماع دينى و پايه‌گذارى تقسيمات رتبه‌ها ( و چوكىها ) فقط همين پرهيزگارى ( تقوى ) و دانش است (  قُلْ هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ .  رسول من اعلام كن كه دانايان با نادانان مساوى و برابر نيستند ) اگر مناصب و مصادر قدرت در اجتماع به افراد فهميده و با عفت و طهارت كه اسلام نظريه مىدهد سپرده شود قهراً اجتماع مذكور در مسير تكامل خود قرار مىگيرد و تا حدود زيادى كشمكش‌ها و حسدها و كينه‌ها و عقده‌ها از بين مىرود و خواهد رفت . قوميت و نژاد و رنگ و مكان و خصوصيت خانوادگى و شغل و كار نمىتواند در زندگى و روابط افراد مدخليت داشته باشد .\r\n4 -  بَعْضُكُمْ مِنْ بَعْضٍ  . ( النساء 25 ) بعض شما از بعض ديگر است آرى بنىآدم اعضاى همديگراند و لذا ضرر و نقص يك فرد نقص ديگرى است مانند اعضاى يك تن كه چون عضوى به درد آيد ديگر عضوها را قرار نماند .\r\n5 -  وَ أَطِيعُوا اللَّهَ وَ رَسُولَهُ وَ لا تَنازَعُوا فَتَفْشَلُوا وَ تَذْهَبَ رِيحُكُمْ وَ اصْبِرُوا  ( الانفال 46 ) .\r\nاطاعت خداوند و پيغمبرش را بنماييد ( بين خود ) نزاع نكنيد كه سست مىشود قوت ( دولت ) شما از بين مىرود ( و در دست دگران\r\n\r\n","description":"","footnote":"","page_name":" 75 ","page_number":81},
  {"content":"\r\n\r\nذليل و اسير مىشويد ) صبر داشته باشيد كه خداوند صبر كنندگان را دوست دارد .\r\n6 -  يا أَيُّهَا الَّذِينَ آمَنُوا اصْبِرُوا وَ صابِرُوا وَ رابِطُوا .  ( آخر سوره نساء ) .\r\nاى اهل ايمان صبر داشته باشيد ( همانا استقامت كليد كاميابى است ) و مصابره ( و بردبارى در زندگى اجتماعى كه از لازم لاينفك آن تصادمات و اصطكاك منافع شخصى است ) داشته باشيد و با هم ارتباط و همبسته‌گى پيدا نماييد .\r\nاتفاق با اندازه‌اى در اسلام مورد نظر قرار گرفته كه حتى در عبادت و پرستش خداوند نيز جلوه‌گر شده نماز واجب كه از بزرگترين عبادات است در جماعت سفارش شده با اين كه در حال انفراد شايد حضور قلب و خشوع بيشترى پيدا شود ، ولى مصحلت اجتماعى آن كه محبت پيدا كردن نمازگزاران و با خبر شدن از حال همديگرى و كمك به مستمندان باشد ترجيح داده شده .\r\nزكات و خمس و فطر و ساير حقوق مفروضه و مسنونه مالى نيز براى ازاله خلأ و فاصله طبقه فقراء و اغنياء و تأمين عدالت اجتماعى وضع شده ، روزه در يك زمان معين بر همه فرض شده تا به طور دسته‌جمعى آن را برگزار نمايند ، اجتماع روز جمعه و عيد كه با دل‌هاى پاك صورت مىگيرد قابل استفاده و لايق تمجيد است .\r\nحج كه يك كنفرانس بين المللى اسلامى و اجتماعى عالى ساليانه طبقه متوسط و طبقه اغنياء است خود هزار و يك فلسفه و مصلحت\r\n\r\n","description":"","footnote":"","page_name":" 76 ","page_number":82},
  {"content":"\r\n\r\nاجتماعى دارد و مىشود از اين اجتماع بهره‌بردارى درستى نمود درين سال‌ها نمونه‌اى از اين فوايد به چشم مىخورد و ممكن كه در آينده ، كيفيت آن ، به واسطه بيدارى مسلمين بهتر گردد .\r\nآرى نظريات اسلام درباره اتفاق مسلمين و وحدت جوامع انسانى و هماهنگى افراد و ارتباط و تعاون و برادرى و گذشت و عفو و همكارى و محبت و صميميت خيلى زياد است كه محتاج به كتاب جداگانه‌اى است ولى ما در اين‌جا مقدار خيلى كم از آن‌ها را به علاوه چند آيه شريفه گذشته ، خدمت‌تان از روايات بيان مىداريم « 1 » .\r\n1 - رد كردن امانت‌هاى مردم ، و اين موضوع در قرآن مجيد خيلى تأكيد شده و امانت‌دارى در روابط اجتماعى خيلى تأثير دارد !\r\n2 - واجب است كه براى اداى شهادت حق براى مدم نزد قاضى بروند !\r\n3 - عيادت مريض‌ها كه خيلى سفارش شده .\r\n4 - رفتن به جنازه‌ها و اشتراك و همنوايى با مردم !\r\n5 - نيكورفتارى با همسايگان !\r\n6 - دوست داشتن براى مردم آن‌چه كه براى خود دوست دارد ، و آن‌چه را كه براى خود نمىپسندد براى ديگران نيز نپسندد و\r\n\r\n\r\n","description":"","footnote":"\r\n( 1 ) . تمام جملات ، مأخوذ از روايات است كه از صفحه 398 و ما بعد آن از جزء هشتم كتاب شريف وسائل چاپ جديد و از غير آن اخذ و اقتباس شده .\r\n","page_name":" 77 ","page_number":83},
  {"content":"\r\n\r\nاين موضوع كراراً توصيه شده و خيلى قابل توجه و تقدير است !\r\n7 - ثروتمندان حس مسئوليت به فقرا داشته باشد .\r\n8 - مسلمانان به خانه‌هاى همديگر جهت ملاقات دوستانه بروند .\r\n9 - با مردم به خوش‌رويى و حسن اخلاق صحبت كند .\r\n10 - زبان خود را به اداه خود درآورد و نبايد لغو و بيهوده صحبت كند .\r\n11 - خشم فروبردن و عفونمودن بدون سرزنش و برد و بارى كردن .\r\n12 - خوش‌رفتارى با رفيقان و همراهان !\r\n13 - نيكى خود را در حق مردم فراموش كردن !\r\n14 - احسان مردم را به ياد داشتن و به وجه بهتر اداء كردن !\r\n15 - معايب مردم را بيان نكردن !\r\n16 - مدارا كردن با مردم نصف ايمان است !\r\n17 - حوائج مردم را برآورده كردن و رد نكردن محتاجين .\r\n18 - قرض الحسنه دادن به مردم .\r\n19 - تعظيم كردن و احترام نمودن هم صحبت‌ها !\r\n20 - دوستان زياد پيدا كردن و جلب محبت مردم !\r\n21 - با مردم الفت پيدا نمودن !\r\n22 - دورى كردن از اشرار .\r\n\r\n","description":"","footnote":"","page_name":" 78 ","page_number":84},
  {"content":"\r\n\r\n23 - از نصيحت مردم استنكاف نكردن و قبول كردن آن !\r\n24 - ظاهر و باطن يكى بودن !\r\n25 - وفا داشتن !\r\n26 - انصاف داشتن با مردم !\r\n27 - رفاقت نكردن با بخيل و دروغگو و احمق !\r\n28 - مشوره كردن با مردم هوشمند !\r\n29 - خيانت نكردن در مشوره !\r\n30 - سلام دادن به مردم و جواب سلام و جواب نامه آن‌ها را دادن .\r\n31 - تواضع كردن !\r\n32 - ذلت قبول نكردن !\r\n33 - گفتگو مخاصمه نكردن !\r\n34 - مصافحه كردن با حاضرين و معانقه كردن با تازه‌واردها از سفر .\r\n35 - دعا كردن براى خوشبختى مردم !\r\n36 - احترام نمودن پيرمردان و رحم بر اطفال !\r\n37 - صله رحم و ارتباط با اقارب كه سفارش زيادى شده و قطع آن از گناهان كبيره است !\r\n38 - اظهار نكردن خصوصيات مجلس را در بيرون آن مجلس مگر اين كه عدالت مقتضى اظهار آن باشد !\r\n39 - داخل نشدن در صحبت مردم !\r\n\r\n","description":"","footnote":"","page_name":" 79 ","page_number":85},
  {"content":"\r\n\r\n40 - مزاح كردن به غير فحش و حرام ديگر . ولى نه به آن مقدارى كه باعث آبروريزى و سبكى شود !\r\n41 - شاد كردن مؤمن كه بهترين عبادت‌ها است !\r\n42 - گذشت از اذيت مردم و خصوصاً همسايگان !\r\n43 - اطعام و غذا دادن به همسايگان !\r\n44 - حسن اخلاق كاشف از كمال ايمان است !\r\n45 - صدق گفتار داشتن !\r\n46 - عمل كردن به وعده مشروع !\r\n47 - حيا داشتن ، زيرا بىحيا بىايمان است !\r\n48 - سه چيز از خوبىهاى دنيا و آخرت است . عفو كردن از كسى كه به تو ظلم كرده با جواز انتقام . و پيوند به خويشاوندان كه از تو بريده‌اند . كمك كردن به كسى كه به تو كمك نكرده بود !\r\n49 - سكوت كردن مگر در مواردى كه كلام خوب باشد !\r\n50 - قسى القلب نبودن بلكه مهربان بودن با مردم !\r\n51 - مسلمان برادر مسلمان است چشم و آينه و راهنماى اوست به او خيانت نمىكند فريبش نمىدهد به او ستم نمىكند و دروغ نمىگويد و بدى او را در غيابش اظهار نمىكند بلكه محبت او را جلب مىكند با او مواسات مىنمايد بر غايب شدن برادر مسلمانش غمناك مىشود اگر بتواند به او كمك مىكند و الا برايش دعا مىنمايد !\r\n\r\n","description":"","footnote":"","page_name":" 80 ","page_number":86},
  {"content":"\r\n\r\n52 - خاتم الانبياء و منجى عالم انسانيت و جامعه‌ساز بشريت ( ص ) قرار يك روايت مىفرمايد : مسلمان بر برادرش سىحق دارد . لغزشش را بيامرزد ، بر گريه‌اش دل بسوزاند و عورتش را پنهان كند و اشتباه او را اقاله كند . عذرش را قبول كند و اگر كسى غيبت او را كند بايد غيبت او را رد كند و هميشه او را نصيحت كند و دوستى او را حفظ كند و عيادت او را در بيمارىاش بنمايد و به جنازه‌اش حاضر شود و دعوت او را اجابت كند و هديه‌اش را قبول كند و تحفه‌اش را مكافات دهد و از نعمت رسانيدن او تشكر كند و نيكو يارىاش كند و ناموسش را حفظ كند و حاجت او را برآورده كند و سؤال او را شفاعت كند وقتى عطسه زد بگويد خدا تو را رحمت كند گمشده‌اش را پيدا كند سلامش را جواب دهد و صحبت او را پاكيزه بگرداند و نيكو كند انعام او را ، و قسم او را تصديق كند و دوستش را دوست بدارد و او را كمك كند چه ظالم باشد و چه مظلوم اگر ظالم بود كمك به او اين است كه او را از ظلمش منصرف كند و اگر مظلوم بود حق او را بگيرد و از او كناره‌گيرى نكند هر چه از خير براى خودش دوست دارد و براى او نيز دوست بدارد و آن‌چه را براى خود كراهت دارد براى او كراهت داشته باشد !\r\n53 - عذر برادرت را قبول كند شفاعت پيغمبران خدا ( ص ) در عوض به تو مىرسد !\r\n\r\n","description":"","footnote":"","page_name":" 81 ","page_number":87},
  {"content":"\r\n\r\n54 - دو مؤمن وقتى مصافحه كنند ( و به هم دست بدهند ) گناهان‌شان مىريزد و خداوند به آن‌ها توجه مىكند و مصافحه مؤمنين ( نزد خداوند ) از مصافحه ملائكه بهتر است و از حضرت نبوى ( ص ) مرويست كه در وقت ملاقات با سلام و مصافحه ملاقات كنيد و در وقت جدا شدن با استغفار ( طلب آمرزش براى همديگرى ) جدا شويد و مصافحه كينه را از بين مىبرد و خداوند هزار حسنه ثواب مىدهد .\r\n55 - به هر مقامىكه است بايد مردم را در خانه و محل كارش بپذيرد مانع ملاقات مراجعين نشود !\r\n56 - كسى كه برادر ايمانىاش را زيارت كند و براى ديدار او برود به هر قدم يك حسنه براى او نوشته مىشود و يك گناه او كم و يك درجه بلند مىرود در موقع مصافحه 99 درجه ثواب براى آن كسى است كه محبت او بيشتر باشد !\r\n57 - از مشاجره و خصومت و عداوت و بغض جداًدورى كنيد كه به ترك آن‌ها خيلى سفارش شده .\r\nو همچنين از مكر و حسد و خيانت و كلابازى و ديگر اين كه دو زبان نداشته باشد كه در حضور مدح كند و در غيبت مذمت ، كه روز قيامت دو زبان آتشى پيدا مىكند !\r\n58 - و از سه روز بيشتر نبايد قهر كرد و از برادر مؤمنش دورى نمود و كسى كه براى آشتى سبقت بگيرد به سوى بهشت نيز سبقت خواهد گرفت !\r\n\r\n","description":"","footnote":"","page_name":" 82 ","page_number":88},
  {"content":"\r\n\r\n59 - كسى كه مؤمنى را برنجاند گويا اعلان جنگ با خدا داده است ، و كسى كه بنده مؤمنى را گرامى بدارد از غضب خداوند در امان است !\r\n60 - كسى كه مؤمن فقيرى را تحقير كند يا سبك بشمارد خداوند تحقيرش مىكند و بر او غضب مىكند !\r\n61 - كسى كه از مؤمن كناره‌گيرى كند در حالىكه توانايى كمك او را دارد خداوند در دنيا و آخرت او را از رحمت خود دور مىدارد ( خذله الله فى الدنيا و الاخرة ) .\r\n62 - قطع رحم و بريدن از اقارب از گناهانست و عمر را كوتاه مىكند ثروت را در دست مردمان شرير قرار مىدهد خداوند به آن‌ها نظر رحمت نمىكند .\r\n63 - دورترين حالات انسان از خدا وقتى است كه اشتباهات مؤمنين را حفظ كند تا روزى آنان را به آن سرزنش كند .\r\n64 - امر به معروف و نهى از منكر واجب است .\r\n65 - بزرگتران را به منزله پدر و همسالان را به منزله برادر و خردان را به منزله اولاد خود قرار بده .\r\n66 - كارى كه از يك مسلمان صادر شود و ندانى بد بود يا خوب بگو خوب بوده و كار برادرت را بر وجه صحيح حمل كن .\r\n\r\n","description":"","footnote":"","page_name":" 83 ","page_number":89},
  {"content":"\r\n\r\n\r\nخوانندگان گرامى !\r\nپس از مطالعه اين سطور مقدارى فكرت را درين جا متمركز بگردان و عميقانه تأمل كن . اجتماعى كه چنين اساسى داشته باشد آيا اعضاى جامعه چه قدر با هم پيوند پيدا مىكنند چنين تعاليم عاليه انسانى اگر بر افراد يك جامعه اثر گذارد آيا آن جامعه بهشتى نخواهد بود مگر مدينه فاضله غير از اين است .\r\nحالا كه فوائد هشتگانه دين را كه به كمال عجله و ضيق وقت نوشتم دانستى خوب است همه ما ، خصوصا جوانان ما ، به طرف اسلام بيايند و نبايد به اراده خود از سعادت دورى نموده ، و در بدبختى باقى بمانيم .\r\n\r\nتو اى آقاى بدبين به دين\r\nتو در ذهن تاريك خود از دين چه تصويرى ساخته‌اى خاطره تو دين را به كدام شكل ترسيم نموده كه بدين بدبين شدى ، آيا مخالفت با دينى كه قطره از درياى بيكران آن را ديدى ، مخالفت با انسانيت و كمالات بشريت نيست .\r\nآيا بدبينى به چنين دينى كه نمونه بسيار كوچك آن را درين صفحات خواندى بدبينى به عقل و اخلاق و فضيلت و تقوى و مكارم انسانى نيست .\r\n\r\n","description":"","footnote":"","page_name":" 84 ","page_number":90},
  {"content":"\r\n\r\nفكر كن و يوجدان خود مراجعه كن آيا بىدينى تو ارتجاع و بربريت نيست ؟ بدگويى به دين دورى از تمدن و حضارت و ترقى نيست ؟\r\nبالاخره آيا فرار از دين فرار از انسانيت نيست آيا مقررات دينى جز حدود انسانيت در زندگى انفرادى و اجتماعى و اقتصادى چيز ديگر است !\r\n\r\nمريضى خودت را معالجه كن\r\nاى آقايى كه بدين بىعلاقه‌اى و گاهى به ساينس و فلسفه بىادبى كرده آن دو را مخالف دين ميدانى ، خودت را گول نزن به علم و ساينس و فلسفه خيانت نكن آن‌ها خدمت گذاران صادق دينند پايه‌دين را محكم مىكنند تو بايد بفهمى كه كناره‌گيرى تو از دين معلول علم نيست ، در بىدينى خود هيچ سطح اتكاى علمى و فلسفى ندارى بىخود قيافه دانشمند و فيلسوف را به خود مگير ، وسوسه‌هاى به مرض خطرناك ضعف نفس و سست عنصرى و بىارادگى و يا تكبر احمقانه گرفتارى خود را معالجه كن .\r\nو تو اى آقايى كه به واسطه مود روز و يا بواسطه وظيفه محوله از خارج سرحدات كشور بطمع چند دالر و يا ليره يا پوند يا ربل يا\r\n\r\n","description":"","footnote":"","page_name":" 85 ","page_number":91},
  {"content":"\r\n\r\nآرزوى پوچ اشغال چوكى و رسيدن به منصب بر عليه دين تبليغ مىكنى و اذهان جوانان ساده و بىاطلاع را مشوش مىسازى بايد بفهمى بعقل خود به وجدان خود به وطن خود به اجتماع خود به انسانيت خود به ملت خود به نسل حاضر و آينده خود خيانت و جنايت مىكنى تو مرتجع و دزدى دزد فطرت و شرف ! ! اگر دين برود كدام قانون مىتواند جاى آن را بگيرد و چه عواملى خواهد بود كه فوايد دين را براى ما تضمين كند آيا جز دين كدام عنصر ديگر ضامن اجرايى اين‌همه فوايد را دارد آيا اعتقاد به خدا و روز قيامت براى تمام اين مقررات مهم و صعب ضامن اجرايى كافى نيست ؟ چرا است .\r\nيكى از روزنامه‌هاى خارجى اخيراً نوشت كه ثلث ( سه يكه ) درآمد مردم آمريكا صرف شراب‌نوشى مىشود شرابى كه اگر اسم آن را از نظر ضرر جسمى و روانى آن ( به گفته علم طب ) آب زهرآلود نام بگذاريم شايد مبالغه نكرده باشم .\r\nاى آقايى كه ظواهر زندگى غربى ، ترا مست و بيهوش كرده تا جايى كه به مقدسات دينى خود بىعقيده و يا سست عقيده شده‌اى متوجه باش كه اسلام به كشور و ملت تو و به اقتصاد ملى تو چه قدر كمك مىكند ثلث درآمد مردم را از مصرف كردن بر عليه سلامتى جسمى و روانىشان حفظ مىكند و شراب را شديداً تحريم مىكند .\r\nاگر كشورهاى اسلامى امروزى از ساينس و اختراعات و اكتشافات بدور مانده‌اند ، اگر بدبختى مسلمانان دنيا را احاطه كرده ،\r\n\r\n","description":"","footnote":"","page_name":" 86 ","page_number":92},
  {"content":"\r\n\r\nاگر عظمت و ترقى و كمال جامعه اسلامى فعلًا نزديك است جزء تاريخ قرار گيرد ، تقصير اسلام نيست ، تقصير من و توست ما و تو تنبلى كرديم ، ما و تو خيانت كرديم ما و تو از قرآن دور شديم ما و تو اعتماد به نفس را از دست داديم تو نتوانستى اختراع كنى ، تو نتوانستى در موقع رسيدن به قدرت عدالت اجتماعى را تطبيق كنى ، تو زحمت نكشيدى ، تو استقامت نداشتى روزى كه ناكام ماندى گناه را به گردن قرآن و اسلام انداختى . زهى بدبختى . اسلام مىگويد ، حركت كن فعاليت داشته باش يأس و نااميدى را از خود دور كن همت عالى و استقامت داشته باش ولى تو خوابيدى ، بيمارى كسالت بر تو غالب آمد سپس با كمال وقاحت از اسلام خورده مىگيرى و خود را برتر از تابع مقررات آن ميدانى .\r\n\r\nباز هم درباره اتفاق\r\nعده‌اى كه علاقمند بدين‌اند مىگويند راست است دين درباره حفظ اجتماع دستورات مهمى كه منحصر به خودش است دارد و درباره اتفاق و هم‌آهنگى افراد سفارشات زيادى نموده ولى تعدد مذاهب و اختلافات مذهبى باعث سرافكندگى و خجلت هر مسلمان است ، در طول تاريخ چه بدبختىهايى كه از اين ناحيه به مسلمين نرسيده ؟ حتى كار از دورى جستن و خصومت و عداوت به جنگ و\r\n\r\n","description":"","footnote":"","page_name":" 87 ","page_number":93},
  {"content":"\r\n\r\nكشتن نيز رسيده اگر شمه‌اى اثرات اين بلاى اختلافات مذهبى ذكر شود مثنوى هفتاد من كاغذ شود !\r\nاين موضوع در زبان جمعى كه بر اثر غرور جوانى و يا مود روز و يا غلبه شهوت و ضعف نفسى و يا از فرط سرگردانى و بىارادگى و يا به سبب چيره‌خورى از اربابان خارجى ( شرقى و غربى ) نظر دشمنى بدين دارند به عنوان اعتراض بيان مىشود .\r\nما به هر دو دسته مىگوييم : راست است در اسلام - و كذا در ساير اديان ، مذاهب مختلفى تشكيل شده آراء و نظريات گوناگونى در فروع پديد آمده ، و به تعقيب آن اختلاف مذهبى كه مقاصد سياسى نيز در آن بىتأثير نبوده توليد شده و آثار شوم آن تا جايى كه عرق خجالت را بر پيشانى هر مسلمان غيور مىنشاند مشاهده مىشود ، ولى بايد متوجه بود كه تنها دين نيست كه از اسم آن سوء استفاده شده ، اين حيوان دو پا از همه مقدسات انسانى سوء استفاده كرده .\r\nاز جمله بهترين مفاهيم مىتوان عدالت ، امنيت ، سعادت را نام برد آيا به اسم عدالت و امنيت چه جناياتى كه در طول تاريخ واقع نشد ؟ مگر حكومت‌هاى ظالم استبداد خود را براى حفظ عدالت جايز ندانستند ؟ مگر صدها نفر مظلوم و خدمتكار وطن و ملت به عنوان اخلال به امنيت اعدام نشدند ؟\r\n\r\n","description":"","footnote":"","page_name":" 88 ","page_number":94},
  {"content":"\r\n\r\nو يا در زندان نمردند ؟ مگر شقاوت‌هاى مهلكى به اسم سعادت بر جامعه انسانى نافذ نگرديد ؟\r\nبلى از دين هم سوء استفاده كردند دين همان طورى كه سابقاً خوانديم اتفاق و وحدت و تعاون همبستگى مىخواهد ، مسلمانان بايد مانند حلقه‌هاى زنجير به هم پيوند و متصل باشند ولى يك عده ماجراجو و مزدوران خارجى چيز ديگر خواستند به اين نكته هم بايد متوجه بود كه مذاهب اسلامى با آن همه اختلاف نظرى كه در مسائل دينى دارند هرگز نگفته‌اند مسلمانان از هم دور شوند ، عداوت و كينه داشته باشند همديگر را تكفير كنند و علماى بزرگ اسلامى نيز چنين فتوايى نداده‌اند .\r\nلذا بايد گفت كه اختلافات فعلى مسلمانان نه دينى و قرآنى است و نه مذهبى بلكه مولود جهالت خودشان و يا معلول تحريك مغرضين داخل و خارجى مىباشد ، و اگر طبقه منور ، مردم را بيدار كنند ، آن‌ها را به حقايق دينىشان آشنا بگردانند اميد است كه طبق دستورات دينى اتفاق و اتحاد خود را دوباره به دست آورند . ما براى اثبات كلام خود مجبوريم ثابت سازيم كه مذاهب اسلامى اختلاف كنونى را نياورده‌اند بلكه اين تفرقه و پراكندگى خارج از اسلام و مذاهب اسلامى است .\r\n\r\n","description":"","footnote":"","page_name":" 89 ","page_number":95},
  {"content":"\r\n\r\nبه عبارت روشن‌تر بايد گفت : كه در نظر اهل سنت ، شيعه مسلمان بوده و مذهب آن‌ها مانند مذاهب اهل سنت شرعى بوده و عمل به آن جايز است .\r\nو در نظر شيعه ، سنىها مسلمان بوده و احكام اسلام بر آن‌ها جارى است و با همديگر برادر هستند . براى اثبات مطلب اول بايد به فتواى جناب شيخ محمود شلتوت رئيس مرحوم سابق دانشگاه جامع الازهر مصر مراجعه شود ، اينك ما آن فتوى را كه در هزاران نسخه عكس‌بردارى شده و به نقاط جهان پخش شده در اين‌جا براى خوانندگان گرامى ارائه مىدهيم .\r\nاز ايشان سؤال كه بعضى از مردم معتقدند بر مسلمانان واجب است كه بايد از يكى از مذاهب چهارگانه مشهور ، تقليد و پيروى كند تا عبادات و معاملات او صحيح گردد و مذهب شيعه اماميه و مذهب شيعه زيديه ، از اين چهار مذاهب شمرده نمىشود آيا جناب\r\n\r\n","description":"","footnote":"","page_name":" 90 ","page_number":96},
  {"content":"\r\n\r\nعالى اين نظريه را قبول داريد و تقليد مذهب شيعه اماميه اثنا عشريه را جايز نمىدانيد !\r\nعين عبارات جواب ايشان چنين است !\r\nان الاسلام لا يوجب على احد من اتباعه اتباع مذهب معين ، بل نقول ان لكل مسلم الحق فى ان يقلد بادى ذى بدء اى مذهب من من المذاهب المنقولة نقلا صحيحاً و المدونة احكامها فى كتبها الخاصة و لمن قلد مذهبا من هذه المذاهب ان ينتقل الى غيره اى مذهب كان ولا حرج عليه فى شى من ذلك !\r\n2 - ان المذهب الجعفرية المعروف بمذهب الشيعة الاماميه الاثنا عشرية مذهب يجوز التعبد به شرعا كسائر مذاهب اهل السنة . فينبغى للمسلمين ان يعرفوا ذلك و ان يتخلصوا من العصبية به غير الحق لمذاهب معينة ، فما كان دين الله و ما كانت شريعته بتابعة لمذهب او مقصورة على مذهب ، فالكل مجتهدون مقبولون عند الله تعالى يجوز لمن ليس اهلا للنظر و الاجتهاد تقليدهم و العمل بما يقررونه فى فقههم و لا فرق فى ذلك بين العبادات و المعاملات امضاء « محمود شلتوت » .\r\nالسيد صاحب السماحة العلامة الجليل الاستاذ محمد تقى القمى السكرتير العام لجماعة التقريب بين المذاهب الاسلامية\r\n\r\n","description":"","footnote":"","page_name":" 91 ","page_number":97},
  {"content":"\r\n\r\nسلام الله عليكم و رحمته . اما بعد فيسرنى ان ابعث الى سماحتكم بصورة موقع عليها بامضائى من الفتوى التى اصدرتها فى شان جواز التعبد بمذهب الشيعة الامامية راجيا ان تجعلوها فى سجلات دارالتقريب بين المذاهب الاسلامية .\r\nالتى اسهمنا معكم فى تأسيسها و وفقنا الله لتحقيق رسالتها و السلام عليكم و رحمة الله .\r\nشيخ الجامع الازهر\r\nالتوقيع محمود شلتوت\r\n\r\nترجمه اين فتوى\r\n1 - اسلام بر احدى از پيروان خود پيروى مذهب معينى را واجب ننموده بلكه مىگوييم هر مسلمان ابتداء و اولًا حق دارد هر مذهبى را از مذاهب كه به طور صحيح نقل شده و احكام آن در كتب مخصوصه آن مذهب ذكر شده تقليد كند و كسى كه يكى ازين مذاهب را بپذيرد و از آن پيروى كند مىتواند به يك مذهب ديگر هر مذهبى كه باشد منتقل شود و هيچ حرجى بر او نيست !\r\n2 - همانا مذهب جعفرى كه معروف به مذهب شيعه اماميه اثنا عشرى مىباشد مذهبى است كه جايز است به آن متعبد شد ( و خداوند را عبادت كرد و بندگى خداوند را بر طبق دستورات\r\n\r\n","description":"","footnote":"","page_name":" 92 ","page_number":98},
  {"content":"\r\n\r\nاين مذهب انجام داد ) مانند مذاهب اهل سنت ( يعنى همان طورى كه عمل به چهار مذهب اهل سنت جايز و مبرء ذمه مسلمان است مذهب شيعه اماميه نيز چنين است ) پس سزاوار است كه مسلمانان اين موضوع را بفهمند و از تعصب بىجهت نسبت به يك مذهب معينى خود را خلاصى دهند ، زيرا دين و شريعت خداوند نه تابع كدام مذهبى است و نه به آن مذهب خلاصه مىشود ، همه ( ارباب مذاهب ) مجتهدان بوده مورد قبول حضرت خداوند هستند و تقليد ( و عمل كردن به فتواى مجتهدان ) براى كسى كه مجتهد نيست جايز است و مىتواند كه در احكام فقهيه آن‌ها ( از آن‌ها ) پيروى كند چه در عبادات باشد ( يعنى اعمالى كه در آن قصد قربت معتبر است از قبيل نماز و روزه و غيره ) و چه معاملات .\r\n( محل امضاء ايشان )\r\nسپس جناب شيخ مشاراليه براى آقاى شيخ محمد تقى قمى ايرانى سرمنشى دارالتقريب كه جهت تحكيم اتحاد و ارتباط شش مذهب اسلامى شيعه اماميه اثناعشرى ، شيعه زيدى ، حنفى ، مالكى ، شافعى ، حنبلى ، از چند سال به اين طرف در قاهره تشكيل شده و مىخواهد تعصبات نارواى مسلمانان را بر طرف كرده صميميت و اخوت اسلامى را بين آنان ايجاد كند چنين پيغام فرستاده‌اند :\r\n\r\n","description":"","footnote":"","page_name":" 93 ","page_number":99},
  {"content":"\r\n\r\nآقاى بزرگوار علامه جليل استاد محمد تقى قمى سكرتر عمومى جماعت ( التقريب ) بين مذهب‌هاى اسلامى . ( سلام و رحمت خداوند بر شما باد ) .\r\nخوشحالم از اين كه براى جناب شما رونوشت فتواى خودم را كه درباره جواز تعبد ( و جواز تقليد ) به مذهب شيعه اماميه صادر نموده‌ام مىفرستم ، اميد است آن را در اوراق دفتر دارالتقريب بين مذاهب اسلامى كه بنده در تأسيس آن با شما سهيم و شريك بوده‌ام حفظ و ضبط بفرماييد خداوند ما را براى عمل نمودن اهداف دارالتقريب ( كه وحدت مسلمانان جهان باشد ) موفق بدارد . ( محل امضاء شيخ جامع الازهر مصر ( شيخ محمود شلتوت ) .\r\n\r\nاى برادر مسلمان سنى\r\nاين فتواى قرآنى و اسلامى اين مرد بزرگ علمى و مرجع عاليقدر را به دقت مطالعه كن و مقدارى در اين جا مكث و توقف كن حتماً دو موضوع براى تو روشن مىشود !\r\n1 - اين كه جنجال‌ها و بدبينىهاى موجوده بين سنى و شيعه صد فى صد دينى و مذهبى نبوده بلكه به اثر تحريكات دشمنان اسلام و يا نتيجه جهالت مسلمانان و يا خودخواهى يك عده مردم جاه‌طلب بوده كه به اسم مقدس مذهب برادر كشى و بدبينى را ميان مسلمانان\r\n\r\n","description":"","footnote":"","page_name":" 94 ","page_number":100},
  {"content":"\r\n\r\nو افراد ملت رواج داده‌اند و زود است كه خداوند حكيم عادل در موقف حساب از آن‌ها انتقام بگيرد !\r\n2 - اين كه يك فرد سنى متدين نمىتواند به مذهب شيعه و مردم شيعه بدبين باشد و يا بدگويى كند زيرا شيعه مثل سنى تابع يك مذهب معتبر از مذاهب اسلامى است و بايد مانند دو برادر دينى با هم زندگى كنند .\r\n\r\nو تو اى برادر مسلمان شيعه اماميه\r\nبايد بدانى كه سنى مثل تو از مذهب ، خدا و قرآن و سنت رسول اكرم ( ص ) را قصد مىدارد و ائمه اهل بيت با آن‌ها معاشرت داشته ، و در مذهب شيعه ، سنى مسلمان است جان و ناموس و مال او مانند جان و مال و ناموس شيعه محترم و محفوظ است ، همان طورى كه علماء و مجتهدين شيعه در هر عصر زياد بوده و مردم شيعه در تشخيص مجتهد اعلم مختلف بوده و هر جمعى از يك مجتهد تقليد مىكنند و اختلافى بين مقلدين مجتهدين در اين مذهب نيست ، بايد بفهمى كه صاحبان مذاهب اهل سنت نيز علماى نامدار و مجتهدين مشهور بوده‌اند كه برادران سنى ما از آن‌ها تقليد و پيروى مىكنند . فرفى كه است اين است كه اكثر شيعه تقليد مجتهد ميت را ابتداء درست نمىدانند و اهل سنت مانند يك عده از شيعيان تقليد ابتدايى مجتهد ميت را جايز مىدانند و اين فرق خيلى جزئى و بلكه ناچيز\r\n\r\n","description":"","footnote":"","page_name":" 95 ","page_number":101},
  {"content":"\r\n\r\nاست اينك ما همان جورى كه فتواى علامه بزرگوار شيخ محمود شلتوت را از طرف برادران سنى نقل كرديم بعضى از روايات مذهب شيعه را نيز نقل مىكنيم تا شيعه نيز بفهمند وظيفه اسلامى و قرآنى آن‌ها اتحاد و حسن معاشرت با مسلمانان سنى است !\r\nثقة الاسلام محمد بن يعقوب كلينى در كتاب كافى كه پس از قرآن مجيد مشهورترين كتاب در نزد شيعه اماميه است به سند خود نقل مىكند كه - حضرت صادق ( ع ) - فرموده اسلام شهادت به وحدانيت و يگانگى خداوند و رسالت حضرت پيغمبر بزرگوار ( ص ) و برپاداشتن نماز و دادن زكات و حج بيت الله و روزه ماه مبارك رمضان است ! در خبر ديگر فرموده\r\nالاسلام شهادة ان لا إله الا الله و التصديق برسول الله و به حقنت الدماء و عليه جرت المناكح و المواريث !\r\nيعنى اسلام شهادت دادن به اين است كه نيست معبودى جز خداوند ( ج ) و تصديق ( به نبوت و فرمايشات ) پيغمبر خدا ( ص ) و به سبب همين اسلام خون مردم محفوظ مىشود و بر همين اسلام نكاح جارى مىشود و زن گرفتن ( و زن دادن به مطلق مسلمانان جايز است ) و بر همين اسلام ميراث تقسيم مىگردد ( يعنى سنى از شيعه و شيعه از سنى ميراث مىبرد ولى وارث كافر از مسلمان ميراث نمىبرد ) و در يك روايت ديگر امام پنجم شيعيان چنين مىفرمايد :\r\n\r\n","description":"","footnote":"","page_name":" 96 ","page_number":102},
  {"content":"\r\n\r\nو الاسلام ما ظهر من قول او فعل و هو الذى عليه جماعة من الناس من الفرق كلها و به حقنت الدماء و عليه جرت المواريث و جاز النكاح و اجتمعوا على الصلاة و الزكوة و الصوم و الحج فخرجوا بذلك عن الكفر و اضيفوا الى الايمان .\r\nيعنى اسلام گفتار و كردار ظاهر است ، و همين گفتار و كردار است كه گروه مردم كه عبارت از تمام فرقه‌ها ( يعنى مذاهب اسلامى ) باشد بر آن است و به همين جهت خون مردم محفوظ شده ، ميراث‌ها بر آن تقسيم مىشود و نكاح جايز مىشود و اجتماع كرده‌اند بر نماز و زكات و روزه و حج ، و به همين وسيله از كفر خارج شده به ايمان نسبت داده مىشوند !\r\nما در اين‌جا به عوض ذكر فتاوى علماء و مجتهدين شيعه ( دو سه روايت ) نقل كرديم و سرش اين بود كه فتواى علماى شيعه بر اسلام سنىها و حسن معاشرت با آنان منحصر به يك كتاب و دو كتاب نيست ، بلكه اسلام و طهارت و احترام جان و مال و جريان ميراث و غيره تقريباً اجماعى و مورد اتفاق است ، چنان‌چه اين موضوع در تمام كتب فقهى شيعه در باب نجاسات كه كفر معنى مىشود به چشم مىخورد روى اين بيانات دانسته شد كه اختلافات اين دو فرقه مسلمان ، مذهبى نبوده و نبايد آن را دنبال نمود بلكه به دستور قرآن كريم ، و به واسطه عبرت گرفتن از بدبختىها و آثار\r\n\r\n","description":"","footnote":"","page_name":" 97 ","page_number":103},
  {"content":"\r\n\r\nشوم نفاق گذشته ، دست به دست هم داده زندگى نوينى را بر اساس وحدت و اخوت اسلامى آغاز نموده و وحدت ملى را استحكام بخشيد و ازين بيشتر نبايد اجازه داد كه بدبينان و دشمنان اسلام و كشور استفاده ببرند و زمينه را براى استعمار و استثمار خود فراهم سازند و از طرف ديگر افكار جوانان بىاطلاع ما را نسبت به تعاليم عاليه اسلامى مسموم سازند و اسلام را به نظر آن‌ها سبب نفاق و اختلاف جلوه دهند .\r\n\r\nباز هم سخنى درباره اتحاد مسلمين\r\nاختلاف مذهبى كه بين سنى و شيعه تصور مىشود از دو جهت است يكى موضوع خلافت و جانشينى حضرت پيغمبر بزرگوار و ديگر مسائل فرعى فقهى از قبيل مسح كردن و يا شستن پا در وضو و دست باز و يا دست بسته نماز خواندن و امثال اين‌ها .\r\nو اما در توحيد و رسالت و قرآن و روز قيامت و دوزخ و بهشت و اصل نماز و روزه و زكات و حج و غيره با هم اتفاق عقيده و نظر دارند .\r\nنگارنده مىگويد اختلاف نظر در مسايل جزئيه فقهى موجب جدايى دو فرقه شده نمىتواند زيرا از يك طرف در بين خود سنىها مذاهب فقهى متعددى وجود داشت كه فعلًا از آن‌ها چهار مذهب باقى مانده ، و از طرف ديگر مجتهدين شيعه در هر دوره زياد بوده و\r\n\r\n","description":"","footnote":"","page_name":" 98 ","page_number":104},
  {"content":"\r\n\r\nدر مسائل ظنى اجتهادى اختلاف نظر داشته و دارند ، در حالى كه بين خود مذاهب اهل سنت و خود مجتهدين شيعه كدورت و نزاع و دشمنى وجود ندارد .\r\nو علاوتاً علامه مرحوم شلتوت علناً از طرف مذهب اهل سنت فقه مذهب جعفرى را شرعى دانسته و تعبد به آن را جائز و مبرء ذمه دانسته‌اند پس از اين جهت نبايد نگران بود .\r\nبلى اساس اختلاف و بدبينىهاى طرفين را موضوع خلافت تشكيل مىدهد زيرا برادران اهل سنت خليفه اول را حضرت ابوبكر ( رض ) مىدانند در حالى كه شيعه آن حضرت على ( ع ) مىدانند !\r\nنگارنده اين مشكله را قابل حل مىداند زيرا كه معناى خلافت به دست گرفتن زمام امور مسلمين و اداره امورات دينى و دنيوى آن‌ها است نه كدام منصب الهى مانند نبوت !\r\nاز اين كه خلافت به وسيله بيعت مردم به حضرت ابوبكر ( رض ) رسيد از قطعيات تاريخى است و هيچ شكى به آن تعلق نمىگيرد ! شيعه بايد قبول داشته باشد و قبول هم دارد كه جناب ابوبكر ( رض ) خليفه اول حضرت پيغمبر اكرم است و مردم پس از آن حضرت ، ايشان را براى زمامدارى خود برگزيدند و حضرت على پس از دوران خلافت حضرت عمر و خلافت حضرت عثمان در مرتبه\r\n\r\n","description":"","footnote":"","page_name":" 99 ","page_number":105},
  {"content":"\r\n\r\nچهارم به خلافت رسيد و خليفه چهارم مىباشد و اين موضوع مانند ( 2 / 4 * 2 ) است !\r\nوقتى اين مطلب از طرف شيعه مسلم شود چنان‌چه مسلم هم است برادران اهل سنت بايد بدبينى خود را از دست بدهند و به شيعه محبت دينى پيدا كنند .\r\nامامتى را كه شيعه براى حضرت على و يازده فرزند او معتقدند مربوط به بيعت مردم و حصول زمامدارى فعلى نيست !\r\nشيعه رتبه امامت را يكى از مناصب الهى مىدانند و اين معنى مورد ادعاى اهل سنت براى خلفاى راشدين نيست پس شيعه چيزى را براى حضرت اميرالمؤمنين ( ع ) قائل است كه سنى آن را براى حضرات خلفاى سه گانه ( رض ) ادعا ندارند بلكه آن‌ها چيزى را براى معظم لهم اثبات مىدارند كه شيعه آن را قبول دارند . مدعاى شيعه اگر مورد قبول سنى قرار نگيرد لااقل دليل قطعى هم بر بطلان آن در نظر ندارند ممكن است راست باشد ، لذا وظيفه آن‌ها است كه شيعه را در اين عقيده‌شان معذور بدارند زيرا آن‌ها اگر مخطى باشند يك اجر دارند اگر مصيب باشند دو اجر و علاوتاً موضوع امامت در نظر اهل سنت از اصول دين نيست تا مخالف در آن تكفير شود بلكه از فروع دين است و اختلاف در فروعات و مسائل فقهى در بين مذاهب اهل\r\n\r\n","description":"","footnote":"","page_name":" 100 ","page_number":106},
  {"content":"\r\n\r\nسنت و مجتهدين شيعه از اندازه بيرون است « 1 » .\r\nسنى اگر اصحاب را احترام مىكند احترام خود حضرت پيغمبر است اگر شيعه ائمه اهل بيت را تعظيم مىكند تعظيم خود آن حضرت است . و نبايد كه تحاسد و تباغضى واقع شود در يك مجلس كه چند هزار نفر شيعه و سنى حضور داشتند در سخنرانى خود گفتم : سه نفر همسفر شدند يكى عرب ديگرى درى زبان سومى ترك زبان بودند . در اثناى راه پولى يافتند خواستند چيزى بخرند كه متفقاً بخورند ، عرب گفت عنب بخريد فارسى زبان گفت انگور بخريد تركى گفت اوزم بخريد با آن كه مراد هر سه نفر يك چيز بود به واسطه نفهميدن زبان ، خيال مىكردند اختلاف دارند\r\n\r\n\r\n","description":"","footnote":"\r\n( 1 ) . براى اين كه فهميده شود شيعه با همين عقيده خود درباره على مسلمان است به اين روايات كه از كتاب صواعق محرقه ابن حجر كه از علماى اهل سنت است نقل مىشود توجه كنيد .\r\nاخرج السيوطى بسنده عن فردوس الديلمى عن رسول الله ( ص ) شيعه على هم الفائزون . يعنى شيعه على رستگارانند .\r\nو عنه ( ص ) لعلى : اول من يدخل الجنة انا و انت و الحسن و حسين و ازواجنا و شيعتنا عن ايماننا و شمائلنا .\r\nاولين كسانى كه داخل بهشت مىشوند من و تو و حسن و حسين و ازواج ما است ، و شيعيان ما از چپ و راست مايند و روايات درين مورد زياد است .\r\n","page_name":" 101 ","page_number":107},
  {"content":"\r\n\r\nاتفاقاً شخصى به سراغ آنان رسيد كه سه زبان را بلد بود و مراد همه را درك كرد گفت پول را بدهيد كه عنب و انگور و اوزم بخرم و رفت انگور را خريد وقتى ديدند هر سه پسنديدند اختلاف شيعه و سنى هم تقريباً چنين مىشود !\r\nاگر معناى تسنن و سنىگرى متابعت سنت پيغمبر ( ص ) باشد كه تمام شيعه سنى است و كسى كه پيرو سنت آن حضرت نباشد كافر است !\r\nو اگر معناى تشيع محبت ائمه عترت و پيروى آن‌ها باشد بايد تمام سنىها شيعه باشد زيرا محبت على و اولاد على بر همه لازم است و جمعى از علماى اهل سنت بر وجوب آن ادعا اجماع كرده‌اند ! و پيروى ائمه عترت بنص حديث متفق عليه ثقلين و سفينه و غيرهما ثابت است ( پس شيعه سنى است و سنى شيعه ! )\r\nاز بيانات بالا فهميده شد كه اختلافات حاضره مجوز شرعى نداشته مربوط به اسلام نيست و برادران اهل سنت كه اكثريت را حائز هستند در رفع اختلافات حاضره بايد پيش قدم باشند و مسلمانان بايد اختلاف مذهبى خويش و روزهاى تاريك گذشته و وقايع تلخ آن را فراموش كنند و به سوى زندگى جديدى كه محبت و صميميت و اتفاق و اتحاد در آن حكومت كند حركت كنند .\r\n\r\n","description":"","footnote":"","page_name":" 102 ","page_number":108},
  {"content":"\r\n\r\n\r\nنبايد افراط شود\r\nبعضى از جوانان علاقه‌مند به اسلام كه متأسفانه معلومات عميقى از اسلام و مذاهب آن ندارند و خيال مىكنند اين همه اختلاف مسلمين مولود مذهب است مذهب را كنار گذاشته‌اند و مىگويند ما مسلمان و پيرو قرآنيم و هيچ يك از مذاهب را قبول نداريم ! اين نظريه درست نيست زيرا شخصى اگر خودش مجتهد است مىتواند به پاى خود پيش برود اگر به آن مرتبه نرسيده بايد از يك راهى كه يكى از مجتهدين بزرگ ( كه پيروى آن شرعاً جايز باشد ) رفته است به سوى قرآن برود و بدون يك راهى به هدف نخواهد رسيد و اين راه مذهب است ، آرى مذهب صحيح طريقى به سوى دين است و رد همه مذاهب ترك گفتن دين است !\r\nدر خاتمه اين بحث اجازه بدهيد اشعارى را كه چند سال قبل در يك مجله دينى ديده بودم در اين‌جا با تشكر از شاعر آن نقل كنم !\r\n بوديم زير پرچم توحيد متحد * سرمشق بود بر همه عالم نظام ما\r\nدر سايه برادرى و اتحاد بود * شهزادگان شدند كنيز و غلام ما\r\nروزى كه مسلمين همه بودند متحد * بر شرق و غرب بارقه مىزد حسام ما \r\n\r\n","description":"","footnote":"","page_name":" 103 ","page_number":109},
  {"content":"\r\n\r\n مردم ز بند ظلم و غم آزاد مىشدند * گردن‌كشان جامعه بودند رام ما\r\nروزى كه غرب بىخبر از علم و فضل بود * بود تكيه گاه صنعت و دانش مقام ما\r\nدر نزد اهل صنعت و علم و كمال و فضل * همواره بود عزت ما احتشام ما\r\nدادند مسلمين به جهان امتحان خويش * اى مدعى ببند لب از اتهام ما\r\nدانى چرا كه بنده بيگانگان شديم * رفت آن جلال و شوكت و آن احتشام ما\r\nآيينه وفاق گرفت از نفاق زنگ * با سنگ ظلم و جور شكست جام ما\r\nسست عنصرى و تنبلى و عيش و نوش بود * كردند كم ز عزت ما تلخ كام ما\r\nگر توبه كرده باز به قرآن عمل كنيم * عزت بگيرد از كف ذلت زمام ما\r\nآن‌گه خوش است منتظر منتظر شويم * گردد به دور حق عمل ما كلام ما \r\n\r\n","description":"","footnote":"","page_name":" 104 ","page_number":110},
  {"content":"\r\n\r\n\r\nباز هم جامعه‌سازى اسلام\r\nاسلام در اوائل طلوع خود از مردم مرده عرب ملت زنده‌اى ساخت و جامعه را بر اساس علم و كمال و سعادت و فضيلت و كرامت استوار ساخت مسلمانان مراتب مهمه ترقى را با كمال سرعت پيمودند !\r\nلذا جامعه‌سازى اسلام يك امر مشهود و محسوس بوده و قابل انكار نيست و هر كس بخواهد اين موضوع را به نحو مفصل درك كند به تاريخ مراجعه كند تا بفهمد اسلام در جامعه‌سازى خود واقعاً مجعزه كرده و هيچ فرهنگ و مسلك ، به اين سرعت تحول عظيمى ايجاد نكرده كه عرب ملخ‌خور را به مدت كمى به كمال عظمت رسانيد و تا وقتى كه به دين خود پايبند بودند در ترقى و پيشرفت بودند و ثلث دنيا را اداره مىكردند ! و تمدن بىنظيرى را به وجود آوردند ، كه دنياى تازه‌اى از آن به وجود آمد .\r\nداكتر گستاولوبون فرانسوى در ديباچه كتاب تمدن اسلام و عرب مىگويد :\r\nما تمدن عرب و اسلام را هر قدر بيشتر غور كنيم همان قدر وقايع جديد كشف شده ، و موضوع به همان اندازه صاف و روشن مىگردد ، ما در اتيه اين مطلب را ثابت مىكنيم كه در قرون وسطى « 1 »\r\n\r\n\r\n","description":"","footnote":"\r\n( 1 ) . بعضىها قرون وسطى را از سنه 486 تا سال 1495 ميلادى دانسته‌اند .\r\n","page_name":" 105 ","page_number":111},
  {"content":"\r\n\r\nعلوم و فنون يونان و روم فقط به وسيله اعراب در اروپا انتشار يافته ، تا مدت پنجصد سال مدارس اروپا روى كتب و مصنفات آن‌ها داير بوده و همان‌ها بودند كه اروپا را علما و عملًا و نيز در اخلاق تربيت كرده داخل در طريق تمدن نمودند .\r\nما وقتى كه به تحقيقات علمى و اكتشافات فنى آنان نظر مىافكنيم مىبينيم هيچ ملتى نيست كه در اين مدت قليل زياده از آن‌ها ترقى كرده باشد ، از دقت در صنايع و حرف ( حرفه‌ها ) آن‌ها ثابت مىشود كه در آن صنايع بدايعى موجود است كه طرف نسبت با صنايع ديگران نيست .\r\nتأثيرى كه اين تمدن نسبت به تمدن اروپا بخشيده است ، قابل بسى توجه مىباشد ، ليكن اثر آن در مشرق بيشتر و به درجه‌اى است كه در هيچ عصرى براى هيچ قومى ميسر نشده چنين آثار عظيم الشانى از خود به يادگار بگذارد . . .\r\nممالكى را كه اعراب فتح نموده بودند ، اقوام مختلفى فاتحى ، آن ممالك را از دست آن‌ها خارج ساخته ، اما تمدنى كه آن‌ها سنگ بنياد آن را گذاشته بودند هيچ قوم فاتحى نتوانست آن را از ميان برداشته تمدن ديگرى به جاى آن برقرار سازد . بلكه تمام آن اقوام ، مذهب ، قانون و فنون ، صنعت ، حرفت ، و بسيارى از آن اقوام هم مخصوصاً زبان آن‌ها را اختيار نمودند ، و شريعت محمدى كه در اين ممالك انتشار يافته بوده غير قابل تغيير گرديد و چنين مىنمايد كه براى\r\n\r\n","description":"","footnote":"","page_name":" 106 ","page_number":112},
  {"content":"\r\n\r\nهميشه باقى خواهد ماند حتى در هندوستان همين مذهب بر مذهب قديمه آن‌جا قايق آمده ، به جاى آن قرار گرفت و همين مذهب ، مصر فراعنه را كه ايران و روم و يونان خيلى كم در آن تأثير بخشيده بودند ، به كلى تبديل به يك كشور عربى نمود . هندوستان ، مصر ، ايران ، افريقا در تحت سلطه آيين و شرايع ديگرى هم بوده‌اند ، ولى از زمانى كه شريعت اسلام را شناخته‌اند ، تا اكنون حاضر نشده‌اند زير بار قانون ديگرى بروند .\r\nاديب الممالك در اشعار معروفه خود مىگويد :\r\n خاك عرب از مشرق اقصى گذرانديم * وز ناحيه غرب بافريقيه رانديم\r\nدرياى شمالى را بر شرق نشانديم * وز خاك جنوبى به فلك گرد فشانديم\r\nهند از كف هند و ختن از ترك ستانديم * ماهيم كه از خاك بر افلاك رسانديم\r\nنام و هنر و رسم و كرم را به سزاوار * در چين و ختن و لوله از هيبت ما بود\r\nدر مصر و عدن غلغله از شوكت ما بود * در اندلس و روم عيان قدرت ما بود\r\nغرناطه و اشبيليه در طاعت ما * صقليه نهان در كنف رأيت ما بود \r\n\r\n","description":"","footnote":"","page_name":" 107 ","page_number":113},
  {"content":"\r\n\r\n فرمان همايون قضا رأيت ما بود * جارى به زمين و فلك و ثابت و سيار\r\nچون بره بيچاره به چوپانش نه پيوست * از بيم به صحرا نه خسپيد و نه بنشست\r\nخرسى به شكار آمد و بازويش فروبست * با ناخن و دندان استخوانش همه بشكست\r\nشد بره ما طعمه آن خرس زبردست * افسوس از آن بره نوزاده سرمست\r\nفرياد از آن خرس كهنسال شكم‌خوار * امروز گرفترا غم و محنت و رنجيم\r\nدر دا و فره باخته اندر شش و پنجيم * با ناله و افسوس درين دير سپنجيم\r\nچون زلف عروسان همه در چين و شكنجيم * همه سوخته كاشانه و هم باخته گنجيم\r\nمائيم كه در سوگ و طرب قافيه سنجيم * جغديم بويرانه هزاريم بكهزار\r\nافسوس كه اين مزرعه را آب گرفته * دهقان مصيبت‌زده را خواب گرفته\r\nخون دل ما رنگ مى ناب گرفته * از سوزش تب پيكرمان تاب گرفته \r\n\r\n","description":"","footnote":"","page_name":" 108 ","page_number":114},
  {"content":"\r\n\r\n رخسار هنر گونه مهتاب گرفته * چشمان خرده‌پرده ز خوناب گرفته\r\nثروت شده بيمايه ، صحت شده بيمار \r\nيا رسول الله اى منجى بشريت\r\n اى علت ايجاد سر از خاك بدر كن * زين پاك زمين مردم ناپاك بدر كن\r\nاز كشور جم لشكر ضحاك بدر كن * از مغز خرد نشه ترياك بدر كن\r\nاز مزرع دين اين خس و خاشاك بدر كن * اين جوق شغالان را از تاك بدر كن\r\nاز گله اغنام بران گرگ ستمكار \r\n\r\nاسلام و عوامل تمدن\r\nآرى اسلام چنين انقلابى را در عالم بشريت پديد آورد و چرا چنين نباشد ؟ در حالى كه بالاترين اخلاقيات و تعاليم انسانى را چنان‌چه مجمل آن را ذكر كرديم داراست و در اين‌باره باز هم مطلب ديگرى را بيان مىكنيم : امروز ، تمدن بشرى را مولود عواملى مىداند كه عبارت از دين ، فلسفه ، اخلاق ، علم ، ادبيات ، كار ، دولت ، موسيقى باشد ، اسلام به استثناى موسيقى كه خوب است آن را به هنرهاى زيباى مشروع تبديل كنيم ، عوامل شش‌گانه ديگر تمدن\r\n\r\n","description":"","footnote":"","page_name":" 109 ","page_number":115},
  {"content":"\r\n\r\nرا به نحو خوبى مورد نظر و تحليل قرار داده لذا قهرى و طبيعى مىگردد كه اسلام طريق تمدن و حضارت و تعالى باشد .\r\nشما اگر بخواهيد فلسفه را در لسان رهبران دينى خود جستجو كنيد رجوع به نهج البلاغه حضرت اميرالمؤمنين على ( ع ) نماييد و ببينيد كه درباره حقايق وجود واجب و ممكن چه قسم داد سخن داده و شايد همين نهج البلاغه على ( ع ) بود كه توجه دانشمندان اسلامى را به فلسفه جلب كرد به نحوى كه فلسفه در اسلام به حدى رشد كرد كه با فلسفه يونانى كمتر قابل قياس مىباشد . شما مىتوانيد اين موضوع را به مراجعه به كتاب‌هاى فلسفى معلم اول فارابى و ابن‌سينا و صدرالمتألهين شيرازى به چشم سر مشاهده كنيد .\r\nاگر از انصاف نگذريم حضرت على ( ع ) را مىتوان سردار فلاسفه نام نهاد . و در ميان دانشمندان نبايد مقام فلسفى ملاصدراى شيرازى را كه مؤسس حكمت متعاليه و جامع بين حكمت اشراقيين و مشايين است و كمتر محققى چون او در شرق و غرب به چشم مىخورد ، ناديده گرفت و بلكه مىتوان او را خاتم الحكما و الفلاسفه دانست !\r\nمقام اخلاق در اسلام معروف است و توصيه‌هاى اسلام در قرآن و سنت ممتاز است و گمان نمىكنم كه تفصيل اين موضوع غير از توضيح واضحات چيزى باشد .\r\n\r\n","description":"","footnote":"","page_name":" 110 ","page_number":116},
  {"content":"\r\n\r\nنهرو صدر اعظم گذشته هندوستان ، مسلمين را پدران علم جديد مىداند ، و اين موضوع تا مقدارى نظر اسلام را به علم ظاهر مىسازد ! راستى قابل تعجب است كه اسلام چه قدر به علم ترغيب نموده ، اين آيه را جداً مورد مطالعه مكرر خود قرار دهيد !\r\n ( قُلِ انْظُرُوا ما ذا فِي السَّماواتِ وَ الْأَرْضِ )  بگو ( به مردم ) كه نگاه كنند كه در آسمان‌ها و زمين چه مىباشد !\r\nآيا اين آيه علم جيالوژى و علم نجوم جديد و رفتن انسان را به كرات ديگر پىريزى نمىكند !\r\nآيا در هيچ دينى چنين سفارشاتى موجود است !\r\nباز هم اين جملات را ملاحظه كنيد تا نظر اسلام را درباره علم بهتر بفهميد !\r\n1 -  هَلْ يَسْتَوِي الَّذِينَ يَعْلَمُونَ وَ الَّذِينَ لا يَعْلَمُونَ . \r\nآيا مردمان با علم با مردمان بىعلم برابرند ؟ !\r\n2 -     الرَّحْمنُ عَلَّمَ الْقُرْآنَ خَلَقَ الْإِنْسانَ .    \r\nدر اين آيه تعليم قرآن را بر خلقت مقدم ذكر كرده راستى وجود بىعلم در حكم معدوم است !\r\n3 -   اقْرَأْ بِاسْمِ رَبِّكَ الَّذِي خَلَقَ . . .     الَّذِي عَلَّمَ بِالْقَلَمِ عَلَّمَ الْإِنْسانَ ما لَمْ يَعْلَمْ .  \r\nبه عقيده جمعى از مفسرين اين سوره اولين سوره قرآن است و\r\n\r\n","description":"","footnote":"","page_name":" 111 ","page_number":117},
  {"content":"\r\n\r\nخداوند امر به قرائت مىكند و مىفرمايد كه به وسيله قلم به انسان تعليم نمود ، تعليم كرد آن‌چه را كه نمىدانست و قرآن به قلم آن قدر اهميت داده كه به آن قسم مىخورد !   ن وَ الْقَلَمِ وَ ما يَسْطُرُونَ .   قسم به قلم و به آن‌چه كه مىنويسند . آرى همين آيات بود كه سواد و علم را در دنيا رواج داد !\r\n4 -  فَانْظُرُوا كَيْفَ بَدَأَ الْخَلْقَ . \r\nبگو بنگريد كه خلقت و آفرينش چگونه آغاز يافت ؟ بيالوژى هنوز به طور قطعى به اين آيه جواب نداده است . و اين هم روايات منقوله :\r\n5 - نظر كردن به روى دانشمند و دروازه او عبادت است !\r\n6 - خواب عالم عبادت است .\r\n7 - فضيلت عالم بر عابد مانند فضيلت من بر پست‌ترين امتانم است !\r\n8 - رنگ قلم دانشمندان برتر از خون‌هاى شهيدان است . ( دقت شود ) .\r\n9 - ز گهواره تا گور دانش بجوى !\r\n10 - طلب دانش بر هر فرد مسلمان فرض است !\r\n11 - خداوند طلب‌كنندگان شديد علم را دوست دارد !\r\n\r\n","description":"","footnote":"","page_name":" 112 ","page_number":118},
  {"content":"\r\n\r\nآيات مقدسه قرآن و روايات درباره تشويق علم و ترغيب دانش از حد افزون است و يك كتاب جداگانه بايد براى نقل آن‌ها تأليف شود ادبيات عربى در وسعت و متانت و تفنن قابل انكار نيست ولى اگر ادبيات اسلامى را از آن‌ها حذف كنيم در ادب عربى چيز مهمى به چشم نخواهد خورد و از اين‌جا عظمت ادبيات اسلامى معلوم مىشود انصافا قرآن مقدس ادبيات عرب را زنده و جاويدان نمود !\r\nكار و فعاليت نيز به نوبه خود مورد نظر دقيق اسلام قرار گرفته به طور مثال توجه نماييد .\r\n1 - از براى انسان نيست مگر آن‌چه كوشش كرده ( قرآن ) .\r\n2 - وقتى نماز خوانديد در روى زمين پراكنده شويد و از فضل خدا طلب كنيد ( قرآن )\r\n3 - فامشوا فى مناكبها و كلوا من رزقه . به جوانب زمين برويد ( كار كنيد ) و از رزق او بخوريد ( قرآن ) .\r\n4 - كسى كه براى عائله خود زحمت مىكشد مانند مجاهد فى سبيل الله است .\r\n5 - عبادت هفتاد جزء است بهترين آن‌ها طلب حلال است . ( از حضرت نبوى « ص » )\r\n6 - علا بن كامل به حضرت صادق ( ع ) عرض كرد دعا كن خداوند به آرامى و استراحت رزقم بدهد حضرت فرمود دعا نمىكنم برو كار كن قرارى كه خدا امر كرده !\r\n\r\n","description":"","footnote":"","page_name":" 113 ","page_number":119},
  {"content":"\r\n\r\n7 - اگر دو صف لشكر محارب مقابل همديگر به بينى طلب رزق را در آن روز مگذار . ( صادق « ع » )\r\n8 - ملعون است كسى كه زحمت خود را بر ديگران بياندازد و كارى نكند . ( از رسول اكرم « ص » )\r\n9 - هر كس تنگ‌دست شود ، ( بايد ) براى كار برود و خود را به غم مبتلا نسازد . ( از حضرت نبوى « ص » )\r\n10 - از ما نيست آن كه دين را براى دنيا و دنيا را براى آخرت ترك كند ( امام صادق « ع » ) در اقتصاد اسلامى به كار توجه خاصى شده كه حتى در سييستم اشتراكى و سوسياليستى نيز به آن چنين توجهى نشده و بر خوانندگان محقق لازم است در اين باره به رساله اقتصاد معتدل اين جانب كه در برج ميزان « 1351 » در كابل چاپ شده مراجعه كنند « 1 » .\r\n\r\n\r\n","description":"","footnote":"\r\n( 1 ) . در اين جا به اين جمله توجه كنيد : مسكو - يك اقتصاددان شوروى امروز اظهار داشت آخرين نوشته‌هاى اقتصادى ژزف استالين كه زمانى به منزله انجيل بود ، پر از اشتباه است « الكسى روميانستف » كه سابق مدير روزنامه پراودا بود اكنون يكى از اقتصاديون معروف شوروى به شمار مىرود ، گفت : حتى خواندن معروف‌ترين كتاب استالين به نام « مسايل اقتصادى و سوسياليزم » اشتباه است ! نقل از روزنامه اطلاعات « 11922 » .\r\n","page_name":" 114 ","page_number":120},
  {"content":"\r\n\r\n\r\nحكومت\r\nمقررات اسلامى به قسمى وضع شده كه خود موجب تشكيل حكومت مىگردد ، و جريانات تاريخى اسلام در صدر اول اين موضوع را هويدا مىسازد !\r\nخداوند در قرآن مىفرمايد : اطاعت كنيد خداوند را ، و اطاعت كنيد پيغمبر و صاحبان امر را و مراد از اولوالامر زمامداران و پيشوايان اسلامى هستند كه زمام امور مسلمين را پس از پيغمبر به دست مىگيرند و تشكيل حكومت مىدهند !\r\nقرار يك روايت پيغامبر بزرگوار مىفرمايد : كسى كه بميرد و پيشواى زمان خود را نشناسد مانند مردان زمان جاهليت ، مرده است !\r\nمتكلمين - يعنى علماء عقايد - شرايط مهمى را براى رئيس حكومت ذكر كرده‌اند كه در صورت علمى شدن قهراً استبداد و ظلم و حيف و ميل از بين رفته عدالت اجتماعى بين ملت و حكومت مستقر مىشود !\r\nاگر كسى خواسته باشد حاكم اسلامى را خوب بشناسد به عهدنامه مالك اشتر ( رض ) و محمد بن ابىبكر ( رض ) ( دو والى و گورنر مصر در زمان خلافت حضرت اميرالمؤمنين ) مراجعه كند كه على ( ع ) چه مىفرمايند و بهترين گواه بر حسن حكومت اسلامى و اوصاف حاكم سيره خلفاى راشدين است و شايد مبالغه نباشد اگر رفتار آن‌ها را در تاريخ بىنظير و لااقل كم نظير بدانيم !\r\n\r\n","description":"","footnote":"","page_name":" 115 ","page_number":121},
  {"content":"\r\n\r\nمحمد حسين هيكل كتابى در تاريخ زندگى جناب خليفه ثانى ( رض ) نوشته كه چندى قبل در كابل به زبان درى ترجمه و نشر شد سزاوار است علاقه‌مندان آن كتاب را مطالعه كند تا با حكومت خليفه ( رض ) كه از جهات گوناگون موجب اعجاب است آشنا شوند و چون اين كتاب در كشور ما در دسترس همه قرار دارد چيزى از آن در اين‌جا نقل نمىكنم و فقط يك نمونه از هزار و يك نمونه ، از رفتار حضرت على ( ع ) را در اين‌جا نقل مىكنم !\r\nعقيل پسر ابيطالب برادر حضرت على در زمان حكومت و خلافت برادرش به كوفه كه دارالخلافه و مركز مملكت اسلامى بود وارد شد طبعاً او در دل خود آرزوهايى داشت و خيال مىكرد وقتى از برادرش چيزى بخواهد او را از بيت المال بىنياز خواهد ساخت و علاوتاً در خانه على كه خليفة المسلمين است روزهاى خوشى را خواهد گذرانيد و طعام‌هاى لذيذى خواهد خورد !\r\nوقتى بر على ( ع ) وارد شده حضرت به حسن مجتبى پسر بزرگش فرمود براى عمويت لباس بياور حسن مجتبى يك پيراهن و يك چپن و عبا ( ردا ) از لباس‌هاى على « 1 » كه قهراً كهنه و مستعمل بود براى\r\n\r\n\r\n","description":"","footnote":"\r\n( 1 ) . لفظ روايت چنين است ( اكس عمك فكساه قميصا من قمصه و رداء من ارديته ) ص 113 ج 41 بحار الانوار . محتمل است ضمير در قمصه و ارديته به حسن مجتبى ( ع ) برگردد .\r\n","page_name":" 116 ","page_number":122},
  {"content":"\r\n\r\nعموى خود عقيل آورد ( مسلما حالت عقيل تغيير كرده زيرا او توقع لباس‌هاى نو و فاخر را داشته ) عقيل چيزى نگفت و تحمل كرد تا آن‌كه غذاى شام را حاضر كردند ديد كه نان و نمك است ! ! ديگر حوصله عقيل تمام شد صدا زد ديگر چيزى غير از نان و نمك نيست ؟ !\r\nعلى ( ع ) - مگر غذاى موجوده از نعمت خداوند نيست ( وله الحمد كثيراً ) . عقيل ديد كه وضع بر خلاف توقع او مىباشد و در خانه على چيزى پيدا نمىشود گفت پس چيزى به من عطا كن كه قرض خود را به آن ادا كنم ( و شايد مقدارى از قرض‌هاى او به اميد برادرش صورت گرفته باشد كه از بيت المال ادا كند ! )\r\nو سپس اضافه كرد : كار من را زودتر راه بيندازيد كه از پيش شما بروم .\r\nعلى ( ع ) - قرضدارى تو به چه اندازه است ؟ !\r\nعقيل - صد هزار درهم .\r\nعلى ( ع ) - به خدا قسم من اين اندازه پول ندارم و نه مالك آنم ، ولى صبر كن تا حق من از بيت المال ( مانند ساير احاد رعيت به مقتضاى عدالت ) داده شود با تو از آن چيزى مىدهم و مواسات مىكنم ، و اگر مصرف عائله‌ام نبود تمام حقم را به تو مىبخشم !\r\nعقيل - بيت المال خزانه ملى در دست توست و مرا تا موقع عطاى خود ( معاش و تنخواه ) معطل مىكنى ! ببينم به تو چه قدر مىرسد ، و\r\n\r\n","description":"","footnote":"","page_name":" 117 ","page_number":123},
  {"content":"\r\n\r\nدر صورتى كه تمام حق خودت را به من بدهى چه مقدار خواهد بود ؟ !\r\nعلى ( ع ) : من و تو مانند يك مرد از مسلمانان هستيم ، هر چه به آن‌ها رسيد به من هم مىرسد .\r\nاين مكالمه و صحبت على با برادرش عقيل بالاى بام قصر الاماره كه مشرف بر بازار و صندوق‌هاى اموال دكان‌داران بود صورت مىگرفت ! على ( ع ) ادامه داد : ابا يزيد « 1 » اگر حرف مرا نمىپذيرى برو پايين بعضى از قفل‌هاى اين صندوق‌ها را ( اشاره به صندوق‌هاى دكانداران ) بشكن و آن‌چه ميان صندوق‌ها است بردار !\r\nعقيل - بين صندوق‌ها چيست ؟\r\nعلى ( ع ) - اموال تجار .\r\nعقيل - آيا امرم به شكستن صندوق‌هاى مردمى مىكنيد كه برخداوند توكل نموده مال‌هاى خود را در آن‌ها گذاشته‌اند ؟\r\nعلى ( ع ) - آيا امرم مىكنى كه بيت المال مسلمانان را باز كنم و مال‌هايشان را به تو بدهم در حالى كه آن‌ها توكل خود را به خدا كرده آن را قفل نموده‌اند !\r\n\r\n\r\n","description":"","footnote":"\r\n( 1 ) . ابا يزيد كنيه عقيل بوده و ذكر آن به جاى اسم در عرف عرب تعظيم شمرده مىشد على هر چند ادعاى غير قانونى برادرش را از نظر قانون رد مىكند ولى از نظر اخلاقيات او را احترام مىكند .\r\n","page_name":" 118 ","page_number":124},
  {"content":"\r\n\r\nو اگر مىخواهى شمشيرت را بردار و من هم شمشيرم را مىگيرم با هم به سوى حيره ( محلى در نزديكى شهر كوفه ) مىرويم چه در آن‌جا بازرگانان و تجار ثروتمندى هستند بر بعضى از آن‌ها داخل شده مال‌هاىشان را مىگيريم !\r\nعقيل - مگر من براى دزدى آمده‌ام ؟ !\r\nعلى ( ع ) - اگر از يك شخص بدزدى بهتر است كه از همه مسلمين بدزدى بيت المال مال همه مسلمين است .\r\nعقيل - اجازه مىدهيد به سوى معاويه ( در شام ) حركت كنم .\r\nعلى ( ع ) - بلى اذن مىدهم !\r\nعقيل - براى سفرم چيزى به من لطف بفرماييد .\r\nعلى به فرزندش فرمود : حسن چهار صد درهم به عموى خود بده !\r\nعقيل چهار صد درهم را گرفت و از نزد برادرش بيرون شد و شعرى را كه ترجمه‌اش اين است با خود خواند : خدايى كه تو را از من بىنياز كرد مرا از تو بىنياز مىكند و خداوند قرض مرا ادا خواهد نمود !\r\nرفتن عقيل نزد معاويه و ماندن او آن‌جا داستان‌هاى عجيبى دارد كه بيان آن از عهده اين كتاب خارج است !\r\n\r\n","description":"","footnote":"","page_name":" 119 ","page_number":125},
  {"content":"\r\n\r\nعاصم بن ميثم در حالى كه على بيت المال را تقسيم مى كرد وارد شد عرض كرد يا اميرالمومنين من پير مرد سالخورده و خميده هستم چيزى به من بيشتر عطا كن . على ( ع ) فرمود : به خدا قسم اين مال به زحمت دست من فراهم نشده و نه از پدرم به ميراث به ميراث برده ام بلكه امانتى است كه نگهدارى آنها را نموده ام و حق ندارم من از طرف خود چيزى به تو ببخشم و رقت قلبى عدالت را عقب زند !\r\n( بعد به مردم رو نموده فرمود ) خدا رحمت كند كسى را كه پير و سالخورده خميده را كمك كند . راستى عدالت على ( ع ) در دوره خلافتش محتاج به تاليف كتاب جداگانه است و نمى شود كه ما داستان هاى آن را در اين جا ذكر كنيم !\r\nهمين عدالتهاى زمامداران صدر اسلام بود كه مردم را به اين دين علاقمند ساخت و زمينه را براى فهم حقائق اسلامى آماده نموده و مردم پس از درك حقيقت اسلام را به جان و دل پذيرفتند !\r\nاستقلال قوه قضائيه از قوه اجرائيه در اسلام كه مسلمانان ناظر آن بودند و تاريخ آن را براى ما ثبت كرده قابل تحسين و تمجيد است !\r\n\r\nاسلام را دوباره زنده كنيد تا مسلمانان زنده شوند !\r\nبه اين حقيقت تلخ بايد اعتراف كرد كه اوضاع فعلى مسلمانان رضايت بخش نيست نقطه هاى ضعف ما در اقتصاد در سياست در\r\n\r\n","description":"","footnote":"","page_name":" 120 ","page_number":126},
  {"content":"\r\n\r\nاجتماع زياد است زندگى فردى كشورى و بين المللى ما در عصر كنونى نزديك به صفر است اين موضوع را بايد قبول داشته باشيم ولى اين بدبختى و انحطاط نبايد سبب ياس و نااميدى گردد و نبايدما تسليم ذلت و زبونى شويم !\r\nاين تسليمى مرگبار آنقدر زشت است كه به هيچ مقياس قابل سنجش نيست و بايد حركت كنيم گذشته را درس عبرت قرار دهيم . جديت و نشاط را از دست ندهيم از صفر شروع كنيم بدون اينكه تحت تاثير عوامل خارجى و دواعى سياسى پست داخلى برويم براى دين به اسم دين قيام كنيم مسلما كاميابى با ماست رهبر آزادگان حضرت حسين ( ع ) نواده پيغمبر اكرم ( ص ) در يك جمله منسوب به خود مى فرمايد :\r\nانما الحيوة عقيدة و جهاد\r\nتنها مفهوم زندگى عقيده و كوشش است اول بايد هدف مقدس و مشخص باشد و در وهله بعدى استقامت و كوشش مى خواهد و پايان اين كوشش جز كاميابى ديگر چيز نيست و ياس و كفر و خسران است خداوند مى فرمايد :\r\n وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ ! \r\nآنانى كه در راه ما كه راه انسانيت و راه فضيلت و شرافت و راه كمال است‌كوشش مى كنند همانا ما آنها را به راه هاى خود\r\n\r\n","description":"","footnote":"","page_name":" 121 ","page_number":127},
  {"content":"\r\n\r\nراهنمايى مىكنيم و خداوند يار نيكوكاران است و پايان كار به نفع آن‌ها تمام خواهد شد .\r\n\r\nاى مسلمان غيور\r\nتو كه اين كلمات را مىخوانى بايد به خودآئيى من اين كتاب را براى شهرت و يا فايده مادى ننوشتم ، من نويسنده حرفه‌اى نيستم ، من درد دارم ، علاج آن را از تو مىخواهم من اين سخنان را از اعماق قلب و صميم جان خود به توسط اين كتاب به گوش تو و به ذهن تو مىرسانم ، زحمت تأليف و طبع و نشر آن را خود متحمل مىشوم ، و آن را جزء وظيفه انسانى و اسلامى خود مىدانم ، من اين كتاب را نوشتم كه تو را براى خدمت به دين بيدار سازم .\r\n وَ لا تَهِنُوا وَ لا تَحْزَنُوا وَ أَنْتُمُ الْأَعْلَوْنَ إِنْ كُنْتُمْ مُؤْمِنِينَ . \r\n( آل عمران 139 ) سست نشويد و اندوه نداشته باشيد و شما بالاتر هستيد اگر مؤمنين باشيد .\r\n\r\nخواننده عزيز !\r\nدر هر شهر و قريه‌اى كه هستى خواه جوانى خواه سالخورده ، خواه فقيرى خواه غنى ، مسافرى يا متوطن به هر شغلى كه مشغولى براى خودت شخصيت انسانى قايل شو و اعتماد به نفس داشته باش ،\r\n\r\n","description":"","footnote":"","page_name":" 122 ","page_number":128},
  {"content":"\r\n\r\nخودت را مسئول اجتماع و جامعه‌ات بدان ، تو از مطالعه اين كتاب به اين نتيجه رسيدى كه اسلام جامعه‌ساز است ، مدير و حافظ اجتماع سالم است ، عدالت اجتماعى جهانى را تضمين مىكند ، بشر را از شقاوت و بدبختى مىرهاند ، فرد را در مقابل مصائب تسلى و در قبال مصاعب استقامت مىدهد و در تمام شئونات حياتى انسان‌ها را كمك و يارى مىدهد ، بالاخره سعادت و زندگى صحيح جزء در پناه اسلام مسير نيست .\r\nو عليهذا بايد اول متوجه خود شده ، اسلام را بر نفس خود تطبيق كرده و مسلمان واقعى بشوى سپس تا هر مقدار كه ممكن مىشود مردم را به اسلام دعوت كن نتيجه‌اى كه قوه مدركه تو از اسلام گرفت فكر ديگران را نيز به آن متوجه گردان ، آن‌ها را قانع كن كه اسلام دين عقيده و اخلاق و عمل و حركت است ، بايد حركت نمود ، نبايد مسلمان ميراثى و جغرافيايى بود ، بلكه بايد مسلمان حقيقى و قرآنى شد . افراد صالح و درستى را پيدا كن و يك جمعيت دينى را - دور از غوغاى سياسى و رياكارى و خودخواهى - تشكيل كن ، اعضاى آن جمعيت را به اسلحه قوى دين كه از اسلحه اتمى و هيدروژنى مؤثرتر و قاطع‌تر است مسلح بگردان ، آن وقت است كه محيط از كثافات و ميكروب‌هاى اجتماعى و اخلاقى ، پاك و سالم مىگردد .\r\n\r\n","description":"","footnote":"","page_name":" 123 ","page_number":129},
  {"content":"\r\n\r\n\r\nاى برادر من\r\nاز اقرار به اين كه عقب مانده‌ايم و هنوز سوراخ دعا را نيافته‌ايم و به رموز زندگى كردن صحيحى واقف نشده‌ايم و از مزاياى اسلامى خود بىبهره و بىاطلاعيم نبايد خجالت بكشيم امريست واقع شده .\r\nولى راستى شرم آور است كه با اين منابع سرشار و اين برنامه زنده و قوانين جاندار و همه جانبه و دستورات حيات‌بخش بنشينيم و عرق خجالت بريزيم و ذلت بكشيم .\r\n سال‌ها دل طلب جام جم از ما مىكرد * آن‌چه خود داشت ز بيگانه تمنا مىكرد \r\nفقير اگر گدايى كند خيلى جاى افسوس نيست ، ولى آن كسى كه تمام وسايل ثروت و سرمايه‌دارى را در دست دارد و از آن‌ها استفاده نبرده دست سؤال به سوى ديگران دراز مىكند خيلى بدبخت و مستحق سرزنش است .\r\nآرى اين سخن گزاف و شاعرانه نيست مگر همين اسلام نبود كه عرب‌هاى بىتربيت و بىسواد را به طورى تربيت و كامل گردانيد كه تمدن بىنظير جهانى خود را تا ديوار چين و داخل مرزهاى فرانسه تشكيل دادند و فرهنگ قديم را به اضافات ابتكارى خود به دنياى جديد تقديم داشتند و مسير جهان را در ثقافت و فرهنگ و علم و كمال و تمدن تغيير دادند تا اين كه غرب از زحمات مسلمانان ديروز ما ، تمدن امروزى خود را پىريزى كردند ، تمدنى كه هزار و\r\n\r\n","description":"","footnote":"","page_name":" 124 ","page_number":130},
  {"content":"\r\n\r\nيك بدبختى و جنايت و منافى اخلاق و انسانيت را همراه دارد ، بلى اين تمدن با قطع نظر از جنبه‌هاى منفى خود از زحمات مسلمانان سابق الهام زيادى بگرفته ، ما مىتوانيم با يك انقلاب آرام و سفيد دوباره موقعيت گذشته را به دست آورده تمدن سالم و ترقى همه جانبه حياتى خود را در پناه اسلام واقعى حاصل بداريم آرى خير و صلاح و بهبود همه در انتظار توست و فقط از تو قيام مردانه مىخواهد قدرى به خود آى و حركت كن تا بهشت را در محيط خود تماشا كنى .\r\nباز هم براى اين كه از ضعف اراده تو جلوگيرى شود ، و سوء ظن و گمان بدت به اسلام از بين برود و بدانى كه تحولات اجتماعى و سياسى و نظامى امروزى مانع تطبيق اسلام نمىگردد ، و اسلام در همه اوقات و شرايط احوال ، طياره سعادت و قاره‌پيماى ترقى است فقط اهل تصميم و عمل مىخواهد ، من قصه يك مسلمان را كه برداشت درستى از اسلام نمود و بعد تنبلى و كسالت را از خود دور كرد غيرت دينى و حس اجتماعى و هم نوعى او به اثر تعاليم قرآنى تقويه شد دنيا را به اعجاب آورد ، دنيا از او حساب برد ، و دنياى كفر از او ترسيد تاريخ جهان امروز از او ياد مىكند ، براى تو در اين جا نقل مىكنم كه با تعمل كامل بخوانى و عبرت بگيرى و قبل از ذكر داستان بد نيست اين دو مطلب را تذكر دهم .\r\n\r\n","description":"","footnote":"","page_name":" 125 ","page_number":131},
  {"content":"\r\n\r\nيكى اين كه بين نويسندگان افغانى و ايرانى درباره مليت اين مرد مسلمان يعنى سيد جمال الدين گفتگو شده كه آيا افغانى بوده يا ايرانى ؟ و كار اين بحث به جايى رسيده كه بعضىها در اين موضوع كتاب مستقلى نوشته‌اند .\r\nولى من عقيده دارم سيد جمال الدين نه افغانى است و نه ايرانى ، بدن او و تولد او هيچ اهميت نداشت هر چه بوده در فكر و طرز تفكر او نهفته بوده و تصميم جدى او ، روشنايى فكرى او در وطن و مليت و لباس او نبود ، فكر او نه افغانى بوده و نه ايرانى و نه تركى و نه عربى ، او فقط به اسلام فكر مىكرد و از اسلام الهام مىگرفت لذا من سيد جمال الدين را اسلامى مىدانم و مربوط به همه مسلمانان .\r\nحالا قبول مىكنيم سيد جمال الدين افغانى بوده ، افغان‌هاى چه خواهند شد ، چه عظمت و كمالى به آن‌ها خواهد رسيد ، نگارنده كه از كشور مسلمان افغانستان است از جمله اولين جماعتى خواهد بود كه از افغانى بودن سيد جمال الدين احساس خجالت و شرمندگى مىكنند ، راستى براى ملت افغان زشت نيست كه در اين ساليان متمادى نتوانست مانند سيد جمال الدين افغانى يك سيد جمال ديگر افغانى تحويل جامعه بدهند چه شد كه روح ترقى ما خفه شد ، در آسمان نبوغ پس از سيد مذكور ديگر ستاره‌اى از ما ندرخشيد ، چرا ما به عقب برگشتيم تا كار ما به جايى رسيد كه فقط به نزاع و گفتگو به خاطر مرده‌ها اكتفا كرديم .\r\n\r\n","description":"","footnote":"","page_name":" 126 ","page_number":132},
  {"content":"\r\n\r\nو تو اى برادر ايرانى از فكر ايرانى بودن سيد جمال الدين منصرف شو خودت را سيد جمال الدين درست كن ، ايرانى بودن سيد جمال الدين فخرى براى ايرانى معاصر تحصيل نخواهد كرد . نسل كنونى ايرانى و افغانى اگر طالب افتخارند بايد سيد جمال الدين ديگرى به عالم اسلام عرضه كنند كه سبب بيدارى و وحدت و حركت مسلمانان دنيا گردد .\r\nدوم اين كه متن اصلى اين داستان فعلًا در دست‌رس من نيست تا با كمال اطمينان ترجمه آن را خدمت مطالبه كنندگان عزيز تقديم دارم تا جايى كه معلومات نگارنده اجازه مىدهد اين داستان ، با اختلافاتى در كتب ذكر شده ، من آن را از يكى از همين كتاب‌ها ، نقل مىكنم اگر بعضى از خصوصيات جزئى آن مخالف واقع بود تقصير آن مربوط به مصدر نقل اين كتاب است نه به اين كتاب « 1 » .\r\n\r\nانقلاب اسلامى سيد جمال الدين\r\nسيد وقتى از اروپا به مصر برگشت انجمنى تشكيل داد ، كه فقط چهل نفر عضو داشت ولى چهل نفر مرد عقيده و عمل نه مرد حرف و دغل ، در آن جميعت اين موضوع مورد تحليل قرار گرفت كه فلسفه ترقى اسلام و سر انحطاط آن چيست ؟ پس از بحث و قيل و\r\n\r\n\r\n","description":"","footnote":"\r\n( 1 ) . بعضى از مطالب را نويسنده جهت اختصار حذف يا نقل به معنى نموده است .\r\n","page_name":" 127 ","page_number":133},
  {"content":"\r\n\r\nقال به اين نتيجه رسيدند كه قرآن براى روح و جسم بشر مفيد است ، ترقى دنيا و آخرت او را در بردارد ، عمل به قرآن و اسلام سبب ترقى مسلمانان شد و گاهى كه از قرآن دور شدند به بدبختى و پستى و انحطاط محكوم شدند لذا علاج درد رجوع كردن به اسلام است و بايد دوباره از قرآن استمداد جست .\r\nدر جلسه پانزدهم سيد بر مسند خطابه قرار گرفت گفت :\r\nبارالها گفت توست :  وَ الَّذِينَ جاهَدُوا فِينا لَنَهْدِيَنَّهُمْ سُبُلَنا وَ إِنَّ اللَّهَ لَمَعَ الْمُحْسِنِينَ  « 1 »  . \r\nو گفته تو محض حق است از آن‌جا كه دعوت من و اجابت اين نفوس پاكيزه خالصاً و مخلصاً براى رضاى حضرت توست مرا به راه خود هدايت فرمودى !\r\n( آقايان ) مدينه فاضله انسانى و راه راست بشرى قرآن مجيد است دستور مقدسى كه نتيجه تمام اديان حقه دنيا و برهان قاطع خاتميت مطلقه دين اسلام و ضامن سعادت دو دنيا است !\r\nآه آه چسان از فرط غفلت مهجور شده قرآنى كه شعله‌اى از شعله‌هاى نورانى او دنيا را از بدبختى نجات داد !\r\n\r\n\r\n","description":"","footnote":"\r\n( 1 ) . آنانى كه در راه ما كوشش كردند ، همانا راهنمايىشان مىكنيم راه‌هاى خود را ، و محققاً خدا يار نيكوكاران است !\r\n","page_name":" 128 ","page_number":134},
  {"content":"\r\n\r\nآه آه چطور فوايد امروز آن از شدت جهل و غفلت منحصر به امور ذيل شده :\r\n1 - تلاوت بالاى قبور ، شب‌هاى جمعه .\r\n2 - مشغوليت روزه داران .\r\n3 - زباله مساجد .\r\n4 - كفاره گناهان .\r\n5 - بازيچه مكتب .\r\n6 - چشم زخم .\r\n7 - نظر قربانى .\r\n8 - قسم دروغ .\r\n9 - مايه گدايى .\r\n10 - زينت قنداق .\r\n11 - سينه بند عروس .\r\n12 - بازوبند نانوا .\r\n13 - گردن بند بچه .\r\n14 - حمائل مسافران .\r\n15 - سلاح جن‌زده‌ها .\r\n16 - زينت چراغانى .\r\n17 - نمايش طاق نصرت ( دروازه دولتى ) .\r\n18 - مقدمه انتقال اسباب .\r\n19 - مال التجاره روسيه و هند .\r\n\r\n","description":"","footnote":"","page_name":" 129 ","page_number":135},
  {"content":"\r\n\r\n20 - سرمايه كتابفروشى .\r\nآه و فغان كه اين كتاب مقدس آسمانى و مايه سعادت آسمانى از ديوان سعدى و حافظ و مثنوى و ابن فارض امروزه كمتر محل اعتبار و مورد اهتمام است ( اى و حقك سبحانك اللهم انت القائل بقولك الحق ،  نَسُوا اللَّهَ فَأَنْساهُمْ أَنْفُسَهُمْ  )\r\nبلى به حق خودت ، ( كه پاكيزه و منزه از هر عيب هستى خداى من ) تو فرموده‌اى و فرمايش تو حق است خدا را فراموش كردند ، خدا هم آن‌ها را از ياد خودشان برد .\r\nتو را فراموش كرديم ، تو همه آينه قلوب ما را از انعكاس توفيق حقايق ذكر مقدست محروم نمودى :\r\nسبحانك اللهم ، انت القائل و قولك حق  إِنَّ اللَّهَ لا يُغَيِّرُ ما بِقَوْمٍ حَتَّى يُغَيِّرُوا ما بِأَنْفُسِهِمْ  « 1 »  . \r\nما از اطاعت تو روى برگردانديم ، تو هم سعادت و شرافت ما را به ذلت و نكبت تبديل فرمودى بر شما باد به ذكر الله بزرگتر ، و برهان قوىتر و نورافكن او كه به سبب آن انسان از تاريكىهاى بدبختى بيرون مىآيد و آن - قرآن - چراغ نجات است . . .\r\n\r\n\r\n","description":"","footnote":"\r\n( 1 ) . يعنى محققاً خداوند چيزى را كه به قومى داده برنمىگرداند مگر خود آن‌ها روحيات خود را تغيير دهند و اخلاق آنان دگرگون گردد : در اين آيه دقت نماييد كه اسرار زيادى در آن منطوى است .\r\n","page_name":" 130 ","page_number":136},
  {"content":"\r\n\r\nسيد از فرمايشات پيامبر بزرگوار ( ص ) درباره اتحاد و بيدارى مسلمين رواياتى خواند و سپس از منبر خطابه به زير آمد ، در حالى كه سه يك ( ثلث ) اعضا از گريه غش كرده بودند و بقيه هم حالى نداشتند سيد به گريه آمد و مكرراً مىگفت ، بلى قسم به حقت خدايا تو را فراموش كرديم ، تو هم مرا از ياد خودمان بردى !\r\nآن قدر اين جمله را تكرار كرد تا آن كه او نيز غش كرد ، بيهوش افتاد و مدت سه ساعت انجمن به حالت غشوه و شيون بود ! سپس حسن عطابك داماد خديو مصر به وسيله عطريات و دستور دكتور ، سيد و ساير اعضا را از بيهوشى به هوش آورده مجلس رسميت يافت و دوباره سخن آغاز كردند و با اتفاق آراء فيصله شد كه راه علاج منحصر به اين است ، كه هر فرد از افراد مسلمانان بايد به قرآن مجيد عمل نمايد . و به گذشتگان خود كه در صدر اسلام به قرآن عمل كردند و خوشبخت شدند اقتدا كنند . اسلاف ما به خلوص نيت و نوع‌خواهى و دورى از حقد و بخل و حسد و طبع و بساطت عيش و التزام به واجبات و ترك محرمات كه باعث سعادت و آقايىشان بوده متصف بودند ! اعضا انجمن تصميم گرفتند كه اقلًا هر يك كليه تجملات ظاهرى را از لوازم خوراك و پوشاك و خواب و سوارى و پذيرايى در بازار فروخته پول آن را در صندوق انجمن براى\r\n\r\n","description":"","footnote":"","page_name":" 131 ","page_number":137},
  {"content":"\r\n\r\nدست‌گيرى درماندگان و برآوردن حوائج عمومى مسلمانان ذخيره كنند .\r\nثانياً شبانه‌روزى آن‌ها به ساده‌ترين وجهى از حيث خوراك بگذرد و تفاوت قيمت را ، تسليم صندوق انجمن نمايند .\r\nثالثاً هر عضو خود را در مقابل قرآن مجيد مسئول بداند و لااقل در 24 ساعت يك حزب از قرآن را از روى فكر و امعان ، تلاوت كنند و موارد ذيل را عمل نمايند :\r\n1 - اداى نماز به جماعت .\r\n2 - امر به معروف و نهى از منكر\r\n3 - دعوت به اسلام\r\n4 - مباحثه با مبلغين نصارى به طور خيلى خوب\r\n5 - احسان با فقراء\r\n6 - كمك و برآوردن حاجت هر محتاجى با توانايى\r\n7 - صله رحم\r\n8 - عيادت مريض‌ها\r\n9 - تفقد از حال غائبين .\r\n10 - ديدن و زيارت سفر برگشتگان\r\n11 - اداى حقوق ماليه شرعى\r\n12 - ارشاد جاهل و تنبيه غافل\r\n\r\n","description":"","footnote":"","page_name":" 132 ","page_number":138},
  {"content":"\r\n\r\n13 - تنزيه و تطهير روح از همه صفات رذيله و زشت خصوصاً صفت پليد خودخواهى و خودپسندى\r\n14 - عفو و اغماض از خطاياى شخصى\r\n15 - كظم غيظ\r\n16 - اغراض از لغو و سخن بيهوده\r\n17 - اينكه هر يك از اعضا يك كتابچه هميشه در جيب داشته كه هر قدر به مواد شانزده‌گانه فوق عمل كند در آن كتابچه يادداشت كند و هر شب از كتاب‌چه‌هاى اعضا به دفتر عمومى انجمن حزب وطنى بايد نقل داده شود !\r\nده ماه كامل وظايف خود را عمل كردند در اجراى آن مراقبت شديدى نمودند و اينك نتيجه عمل اين عده از مردان خدا را نقل مىكنم كه شايد مطالعه آن حس حميت خواننده گرامى را به حركت آورده و او را متوجه دينش نمايد :\r\n1 - ذخيره در صندوق انجمن براى اصلاحات عمومى و درماندگان مسلمين ( 0 / 900000 افغانى ) .\r\n2 - مريض‌هايى كه در مدت يك ماه عيادت شده بودند ( 1500 نفر )\r\n3 - مسافرينى كه در مدت يك ماه زيارت شده بودند ( 2700 نفر ) .\r\n4 - غايبينى كه تفقد شده بودند ( 500 نفر )\r\n\r\n","description":"","footnote":"","page_name":" 133 ","page_number":139},
  {"content":"\r\n\r\n5 - حوائجى كه در يك ماه برآورده شده بود ( 12000 حاجت )\r\n6 - 1800 شراب‌خوار .\r\n7 - 1300 بىنماز .\r\n8 - 400 فاحشه .\r\n9 - 80 مستخدم ادارات انگليس ( مستعمر ) به توسط اعضاى توده توبه نموده اصلاح شده بودند .\r\n10 - اكابر و اعيانى كه به كلى از تجملات و تزئينات و انواع طعام‌هاى لذيذ دست شسته بودند ( 500 نفر )\r\n11 - ورشكسته‌هايى كه سرمايه داده شده بودند ( 75 نفر )\r\n12 - به گداهايى كه مصرف يك ساله آن‌ها را دادند ( 306 نفر ) .\r\n13 - 35 نفر نصارى .\r\n14 - 15 نفر يهود .\r\n15 - 70 نفر بت‌پرست را به دين مقدس اسلام مشرف گردانيدند .\r\n16 - 44 مجلس بحث با مبلغين نصارى تشكيل و 120 ايراد عقلى و اجتماعى بر آن‌ها وارد نمودند كه مبلغين مذكور از جواب آن عاجز آمدند .\r\n\r\n","description":"","footnote":"","page_name":" 134 ","page_number":140},
  {"content":"\r\n\r\n\r\nوطن دوستان توجه كنند\r\nكسانى كه مخالف استعمار و استثمار بوده و طرفدار استقلال سياسى و اقتصادى و اجتماعى كشور خودند و از وطن‌فروشى سخت متنفرند براى تصديق ادعاى خود و رسيدن به هدف خويش فقط و فقط بايد به سراغ دين بروند و به اسلام عمل كنند و اسلام را ترويج كنند اسلام است كه ريشه كن استعمار و نفوذ اجانب است و به گفته كنيدى رئيس جمهور مقتول امريكا جايى كه اسلام نفوذ داشته باشد استعمار دوام نخواهد كرد . مستعمرين اول كارى كه در كشورهاى اسلامى كردند و مىكنند اذهان مردم بالاخص جوانان را به دين‌شان بدبين مىكنند وقتى نفوذ اسلامى ضعيف گرديد طبعاً وحدت كلمه و مايه الاجتماع آن‌ها زائل مىشود و زمينه براى استعمار و استثمار فراهم مىگردد . حالا براى اين كه موقف اسلام را در مقابل استعمار و استثمار بهتر بشناسيد به اثرات و انعكاسات قيام اسلامى اين سيد و رفقاى او توجه كنيد .\r\n( لورد گرومر ) مستشار مالى انگليس يك دفعه ملتفت گرديد كه نفوذ انگليس در مصر چهل و پنج فيصد كاسته شده و تجارت انگليسى صدى سى و پنج تنزل نمود !\r\nمركز مبلغين نصارى نتيجه فعاليت حزب وطنى و جمعيت سيد جمال الدين و اعضا او را با حاصل زحمت‌هاى سى و پنج ساله تمام مبلغين خويش در تمام قاره افريقا سنجيدند ديدند نسبت يك به\r\n\r\n","description":"","footnote":"","page_name":" 135 ","page_number":141},
  {"content":"\r\n\r\nشانزده است و ظاهراً مراد اين باشد كه فعاليت‌هاى اسلامى شانزده مرتبه بيشتر از فعاليت‌هاى 35 ساله مسيحىهاى است .\r\nناله رؤساى ادارات انگليسى از عدم معاون و مستخدم بلند شد چون هشتاد نفر كارمند و كارگر فهميده را از دست داده بودند و كسى هم جاى آن‌ها را پر نخواهد كرد زيرا مسلمانان متوجه شده‌اند حكومت استعمارى انگليس دشمن آن‌ها است و همكارى با آن‌ها شرعاً حرام است .\r\nوكلاى كمپنىهاى تجارتى انگليس فريادشان را از مغازه‌هاى جنس‌فروشى بلند كردند كه ما دست روى دست گذاشته اصلا فروشى نداريم .\r\n( لورد گرومر ) در راپور خود مىنويسد در خصوص پيش‌آمد اين اوضاع ناگوار هيچ خلاف سياست ( قانون ) و ضد پولتيك كارى انجام نشده و به هيچ وجه هيچ كس را مقصر و مسئول نمىتوان دانست .\r\nولى خاطر اولياء دولت متبوعه‌ام ( انگلستان ) را متوجه مىگردانم كه اگر انجمن حزب الوطن يك سال ديگر برقرار باشد و سلسله‌جنبان امروز آسياى غربى و مركزى و افريقاى شمالى سيد جمال الدين مرفه البال و آسوده خاطر در مصر زيست كند گذشته از اين كه تجارت و سياست بريتانيا در قاره افريقا دفعه از بين مىرود بيم\r\n\r\n","description":"","footnote":"","page_name":" 136 ","page_number":142},
  {"content":"\r\n\r\nآن است كه آقايى تمام اروپا به واسطه اين انجمن عجيب جزء تاريخ قرار گيرد و از صفحه وجود محو گردد .\r\nدر يك راپور ديگرش چنين گزارش داده :\r\nانجمن حزب الوطنى مصر قوىترين مانعى است كه براى پيشرفت كار ما تصور مىشود و بايد به كمال سرعت و عجله از براى تفرق آن دستور سريع لازم الاجرا برسد :\r\nدر سومين راپور خود مىگويد : انجمن حزب الوطنى مصر بهترين برهانى است بر استيلاى محير العقول اعراب در 13 قرن پيش كه در كمتر از ربع قرن بر سه يك معموره زمين استيلا يافتند يكى از مبلغين نصارى قاهره در گزارش‌نامه خود به يكى از اعضاى مجمع كنيسه ( صان پول ) كه بزرگترين كنائس دنيا است در لندن مىنويسد :\r\nدر دار خيال هيچ امرى از اين واقعه عجيب‌تر رخ نداده كه هفت مليون اولاد انجيل با كمال علميت و اقتدار و غيرت كه در خور طبيعت بشر است ( ! ) در مقابل چهار نفر كه در حقيقت روح يك سيد درويش بيش نيست مقهور گردند .\r\nيكى از دكتورهاى شفاخانه پورت سعيد ( يكى از ولايات مصر ) كه اصلًا ايرلندى و كاتوليكى مذهب است در كتاب خود فلسفه مجامع مىگويد :\r\n\r\n","description":"","footnote":"","page_name":" 137 ","page_number":143},
  {"content":"\r\n\r\nشنيده بوديم كه مخترع نقشه شطرنج ، خمس ( پنج يكه ) مثقال گندم را از خانه اول تا خانه چهلمين بر حسب قانون تضعيف محمول سه هزار اطاق راه آهن يا سيصد و شصت هزار شتر مىنمايد يا يك من تبريز را به همين ميزان تا خانه چهلمين به ( 727059968 ) خروار كه مزروع تمام كره زمين و محمول تمام كشتىهاى دنيا و كليه قطارها خواهد بود مىكشاند .\r\nاما نديده بوديم كه در پيشرفت نفوذ و اتحاد كلمه ترقى هيئت جامعه يك ملتى شديدتر و سخت‌تر از اين تصاعد در خارج صورت پذيرد .\r\nمجال آن تصاعد ( در موضوع شطرنج ) و ترقى چون ذهنى و اعتبارى است چندان مشكل نيست زيرا در ذهن اجتماع ضدين و نقيضين هم تصور مىشود ولى در دار تحقق و خارج اين سنخ ترقى و تصاعد محيرالاوهام است انجمن حزب الوطنى مصر اول يك تن سيد درويش بيش نبوده بعد شيخ محمد عبده را جذب نمود : رفته رفته به چهل نفر رسيد و كنون عمليات آن‌ها در مدت 9 ماه به ( 20181 ) نفر با سرمايه يك كمپانى معتبرى از تجارت خانه‌هاى اروپا تصاعد نموده ، بديهى است كه اگر هر ما يك نفر زايش مثل خود نمايد به بيست سال نخواهد كشيد كه صفحه پشت و روى كره كمترين ميدان جولان آن‌ها خواهد بود !\r\n\r\n","description":"","footnote":"","page_name":" 138 ","page_number":144},
  {"content":"\r\n\r\nرئيس بانك انگليس به يكى از صراف‌هاى لندن مىنويسد !\r\nاز عجايب روزگارانى كه اروپاى امروزه ، امروز در مصر و فردا در تمام دنيا مقهور و مغلوب معدودى گردد كه سلاح‌شان فقط ديانت و بساطت ( سادگى ) زندگى و جديت در عمل و نوع‌خواهى است . يكى از ضباط انگليسى به زنش مىنويسد : اين قريحه سعادت كه به سرعتى تندتر از سير برق در جامعه مسلمين مىدمد گذشته از اين كه ملت بريتانيا خصوصاً و كليه اروپا عموماً بايد از مستملكات خود دست طمع بشويند كه سهل است بايد در نقطه مركز دايره منطقه جنوب شمال كره زمين پناهگاهى براى خود معين كنند .\r\nاين راپورها كار خود را كرد و دولت انگلستان با كمال ناجوانمردى سيد را به اروپا فرستاد و اعضاى آن انجمن را به طرق مختلف پريشان نمود .\r\n\r\nخواننده عزيز مسلمان\r\nاگر اشك من و تو از خواندن اين داستان مهيج نريزد قطعاً دل ما را متأثر مىسازد ولى عزا گرفتن فايده‌اى ندارد ، بايد دوباره حركت كنيم و به ترويج و تطبيق اسلام ، عزت از دست رفته خود را دوباره به دست آوريم . و هر چند سال سيد جمال الدين ديگرى بياوريم عزت ما شوكت ما استقلال ما فقط از گردش ماشين اسلام است و بس !\r\n\r\n","description":"","footnote":"","page_name":" 139 ","page_number":145},
  {"content":"\r\n\r\nمخالفت با غرب تنها و طرفدارى از سوسياليستى شرق دردى را دوا نمىكند بيگانه بيگانه است چه غربى و چه شرقى ، ذلت ، ننگ است چه در مقابل غربى باشد چه در مقابل شرقى در محيط اسلام به اسلام اسلام حركت كنيم ، و به اسلام عمل كنيم و در تمام شئونات حياتى به خود اتكا داشته باشيم . استعمار غرب و شرق را به شكل قديم و جديدش طرد كنيم آن وقت است كه ما مىتوانيم به عزت زندگى كنيم ، و مسلمان كامل باشيم ، بارى يا حركت دينى و عظمت و سعادت ، يا خمود و تنبلى و ذلت و پستى .\r\n رفتم كه خار از پا كشم محمل نهان شد از نظر * يك لحظه غافل گشتم و صد ساله راه‌ام دور شد\r\nدر مسلك طريقت خامى نشان كفر است * آرى طريق رندان چالاكى است و چستى \r\n\r\nديگران چه مىگويند ؟\r\nميسو ( ايتان دينه ) مسلمان فرانسوى كه در سال 1347 قمرى براى اداى حج رفته در كتاب خود اسناد رسمى راجع به اسلام ناپلئون نقل كرده و يكى از نوشته‌هاى ناپلئون اين است :\r\nمن اميد دارم طولى نكشد كه عقلاى هر جا و متمدنين دنيا را گرد آورده و به كمك آن‌ها قوانينى مرتب سازم كه همه بر مبادى\r\n\r\n","description":"","footnote":"","page_name":" 140 ","page_number":146},
  {"content":"\r\n\r\nقرآن بنا شده باشد زيرا قرآن يگانه مبدأ حق و حقيقت است اين كتاب به تنهايى عهده‌دار سعادت بشر مىباشد .\r\n( امضاى بناپارت )\r\nو هم از يادداشت‌هاى او نقل كرده :\r\nمكرر به شما گفته‌ام و آشكار آگاهى داده‌ام كه من مسلمان و خدا پرستم . من محمد رسول خدا را بزرگ مىشمارم و مسلمانان را دوست مىدارم .\r\n( امضاى بناپارت )\r\nم . د . لروژ مىگويد : « هيچ چيز به دين اسلام لطمه نزده است با وجود درهم و شكسته شدن كادرهاى سياسى سابق افريقا و آسيا كه تصور مىشد جزء لوازم بقا و حدود اسلام است « 1 » امروز هم به يك مسلمان مؤمن آن شخصيت دينى را كه بالاتر از هر گونه زيردستى و علامى بودن است مىبخشد ، و آن غرور نجيبانه را كه حتى در ژنده‌پوشان گدايان نيز ديده مىشود به او مىدهد ! »\r\nمستشرق فس ج . م . رودويل در مقدمه‌اى كه بر قرآن نوشته مىگويد : « اين كتاب همان روح قوى است كه يك ملت فقير و نادان را منقلب نموده و آن‌ها را نيرومند ساخت به طورى كه از طرف غرب به اسپانيا و از طرف مشرق به حدود هند دست انداخته و در اندك زمانى مملكت امپراطورى بزرگى تأسيس كرد .\r\n\r\n\r\n","description":"","footnote":"\r\n( 1 ) . شايد نظر گوينده به قرن نوزدهم يا اوائل قرن بيستم باشد !\r\n","page_name":" 141 ","page_number":147},
  {"content":"\r\n\r\nقرآن مقام ارجمندى دارد كه نام يگانه خداوند آفريننده را در ميان ملت بت‌پرست نشر و اعلان نموده و بايد اروپا فراموش نكند كه مديون اين كتاب است زيرا آفتاب علم را در ميان تاريكى قرون وسطى در اروپا طلوع داد همان طورى كه در تاريكى عربستان طالع گرديد . ( سرموريسون ) مىگويد حق و حقيقت اين است كه و شك و ترديدى هم در اين گفته نيست كه اسلام زيادتر از آن كه آئين و عقيده باشد ، نظام اجتماعى است ، تمام لوازم و احتياجات را نيز دارد تمدنى است كه تار و پودش تجربى و به حد كمال به هم پيوسته است و خوددارى فلسفه و تربيت و فنون مخصوصى است كه در هيچ آئين نيست !\r\n( شبلى شميل ) دانشمند طبيعى كه در جوانى كاتوليكى مسيحى بود و بعداً از دينش برگشته مادى شده و تابع نظريه داروين شد « 1 » در نامه‌اى كه به سيد محمد رضا رشيد صاحب مجلة المنار معاصر خود نوشته چنين مىگويد : اى غزالى مصر سيد محمد رضا رشيد تو به محمد به عنوان يك پيغمبر مىنگرى او را عظيم و بزرگ مىدانى ، ولى من به او چون يكى از افراد بشر مىنگرم او را بزرگتر\r\n\r\n\r\n","description":"","footnote":"\r\n( 1 ) . در كتاب عقايد اسلامى نوشتم كه نظريه داروين با اصول اديان مخالف نيست هر كه چند نظريه مذكور غلط است .\r\n","page_name":" 142 ","page_number":148},
  {"content":"\r\n\r\nاز آن‌چه تصور مىكنى مىدانم ، اگر چه در اعتقاد از هم جدا هستيم ولى در پايه عقل و خرد و گفتار راست منصفانه بىطرفانه به هم نزديك هستيم در خاتمه نامه‌اش اين اشعار را در عظمت رسول اكرم ( ص ) و قرآن مجيد سروده :\r\n دع من محمد فى سدى قرآنه * ما قد نحاه للحمة الغايات ( 1 )\r\nانى و ان اك قد كفرت بدينه * هل اكفرن بمحكم الآيات ( 2 )\r\nاو ما حوت فى ناصع الافاظ من * حكم روادع للهوى و عظات ( 3 )\r\nو شرايع لوانهم عقلوا بها * ما قيدوا العمران بالعادات ( 4 )\r\nنعم المدبروا لحكيم و إنه * رب الفصاحة مصطفى الكلمات ( 5 )\r\nرجل الحجا رجل السياسة والدّها * بطل حليف النصر فى الغارات ( 6 )\r\nببلاغه القرآن قد خلب النهى * و بسيفه انحى على الهامات ( 7 ) \r\n\r\n","description":"","footnote":"","page_name":" 143 ","page_number":149},
  {"content":"\r\n\r\n من دونه الابطال فى كل الردى * من سابق اولا حق اوآت ( 8 ) \r\n( ترجمه )\r\n1 - از محمد « 1 » همه كمالات و محاسن او را كنار بگذار تنها قرآن او را ببين كه جامع همه اغراض انسانى است .\r\n2 - من هر چند به دين او كافرم ليك آيا مىتوانم به آيات محكمه و خلل ناپذير او هم كافر شوم ؟ !\r\n3 - يا به آن حكمت‌ها و تعاليم منع كننده از زشتىها و مواعظ و پندهايى كه از هوى و هوس منع كننده است كه به الفاظ عالى قرآنى بيان شده است .\r\n4 - قوانين قرآن را اگر مردم هوشيا دنيا درك و تعقل مىكردند ، زندگى خود را به عادات و رسومات محلى خود مقيد نمىكردند . ( يكسر تسليم فرمان قرآن مىشدند ، دقت كنيد ) .\r\n5 - محمد ( ص ) چه خوب تدبير كننده و داراى حكمت است ( خوب مدبر و حكيم بود ) صاحب فصاحت و گلچين كننده كلمات است .\r\n6 - او مرد عقل ، مرد سياست ، مرد زيركى و هوشيارى است ، شجاعى است كه در جنگ‌هاى ( دفاعى و انسانى ) هميشه نصرت از اوست !\r\n\r\n\r\n","description":"","footnote":"\r\n( 1 ) . صلى الله على روحه الطاهره و جسده الطيب و سلامه و تحياته عليه و على إله و اصحابه المهتدين بهداه . ( مؤلف )\r\n","page_name":" 144 ","page_number":150},
  {"content":"\r\n\r\n7 - به وسيله بلاغت قرآن عقل‌ها را تحت تأثير خود درآورد و شمشير خود را بر فرق سر ( مفسدان ) فرود آورد .\r\n8 - شجاعان ( و نوابع دنيا ) در درجه خيلى پست نسبت به او اقرار دارند ، چه از گذشتگان و چه از حاضران و چه از آيندگان .\r\nبارى اگر بنا باشد كلمات ديگران را درباره عظمت اولين پيشواى انسانيت حضرت ختمى مرتبت و كتاب آسمانى قرآن مجيد نقل گردد ، كتاب مستقل و جداگانه‌اى خواهد خواست و كدام دردى را هم دوا نخواهد كرد ! و غرض من از نقل اين اندازه از كلمات اين نبود كه به گذشته خود افتخار كنيم و بخوابيم بلكه اين بود كه به عظمت و اساسى بودن طريقه خود متوجه شويم و در اين مرحله حساس خود را كاملًا نبازيم بلكه به سوى دين برويم و به ترقى و كاميابى خود اميدوار باشيم آرى قرآن به مسلمان اجازه يأس و نااميدى نمىدهد برخيز كه :\r\n عاقبت منزل ما وادى خاموشان است * حاليا غلغله در گند افلاك انداز \r\n\r\nفعلا چه كار كنيم ؟\r\nاين جمله معروف است كه بايد از صفر شروع كرد . تو اى خواننده عزيز اگر به دين علاقه درستى ندارى و نسبت به انحطاط و ذلت مسلمانان حس عميقى ندارى خواهش مىكنم اين كتاب را به\r\n\r\n","description":"","footnote":"","page_name":" 145 ","page_number":151},
  {"content":"\r\n\r\nيك مسلمان حساس بدهى و آن را در ميان اطاق خود زندانى نكنى من خيلى علاقه دارم خوانندگان اين كتاب مردانى با اراده و عزم ثابت باشند و به دين و مقدسات مذهبى خود وابستگى داشته باشند و اگر اهل دردى بيا از امروز تصميم مردانه‌اى بگير و از صفر شروع كن اگر در حركت خود از من نظر بخواهى من با وضع شرايط موجوده محيط چنين معتقدم كه :\r\n1 - معلومات دينى خود را به وسيله مطالعه و سؤال از دانشمندان جيد و روحانى واقعى تكميل كن و از هر مذهبى كه تقليد دارى پيروى درستى نما نه اين كه فيصد چهل يا شصت مسلمان باشى و يا اينكه يك روز مسلمان باشى و يك روز بىدين و به قول مولوى هر لحظه به شكل آن بت عيار برآمد !\r\nسرمد شاعر ، به خود خطاب مىكند :\r\n سرمد گله اختصار مىبايد كرد * يك كار از اين دو كار مىبايد كرد\r\nيا تن به رضاى دوست مىبايد داد * يا قطع نظر ز يار مىبايد كرد \r\nحافظ مىگويد :\r\n در مذهب طريقت خامى نشان كفر است * آرى طريق رندان چالاكى است و چستى \r\n\r\n","description":"","footnote":"","page_name":" 146 ","page_number":152},
  {"content":"\r\n\r\n2 - نمازهاى يوميه خود را تا مىتوانى در مسجد به جماعت بخوان زيرا اين عمل گذشته از اين كه ثواب بيشترى دارد ، شكوه و جلال اسلام و مسلمين را بيشتر مىكند ، و از نماز خواندن در جايىكه از طرف بعضى از مردم سبكسر مورد مسخره قرار مىگيرى خوددارى مكن خنده مردم بىهدف موجب ضعف نفس تو نگردد . خداوند در قرآن مقدس مىفرمايد :\r\n وَ لا يَسْتَخِفَّنَّكَ الَّذِينَ لا يُوقِنُونَ  يعنى مردم بىعقيده و بىهدف تو را سبك و ضعيف نگردانند . اين آيه بالاترين درس شهامت و استقامت در وظيفه را مىدهد مطلب در اين‌جا زياد است من نمىخواهم از اين بيشتر بىپرده صحبت كنم .\r\n3 - جديت كن تا در طبقه جوان هم فكر و همكار پيدا كنى ، وقتى عده آن‌ها به پنج رسيد انجمنى تشكيل ده كه هدف آن خدايى باشد هدف خدايى يعنى سعادت دنيا و آخرت ، كاميابى فرد و جامعه .\r\nبلى لازم است كه اعضاى اين انجمن جوانان پست و رذل و متلون الفكر نباشند ، بلكه بايد داراى نجابت و عفت و فضيلت باشند ، و اگر از محصلين صنف‌هاى ده و يازده و دوازده و فاكولته‌ها باشند كه خيلى خوب خواهد بود ، زيرا محصلين بهتر مىتوانند مفاهيم عالى اسلامى و انسانى را درك كنند . راستى بايد به نزديك نمودن محصلين عزيز كشور به اسلام فكر عميقى نمود ، به عقيده نگارنده\r\n\r\n","description":"","footnote":"","page_name":" 147 ","page_number":153},
  {"content":"\r\n\r\nآينده اسلام تا حدود زيادى وابسته به محصلين و طرز تفكر آن‌ها به اسلام است اگر ما بتوانيم حقايق درخشان و عقايد عقلى و منطقى اسلامى را به آن‌ها برسانيم و اذهان آن‌ها را روشن كنيم و نگذاريم خرافات زايفه به اسم فلسفه . . . وجدان و مشاعر آن‌ها را آلوده كند بايد اطمينان پيدا نمود كه آينده مسلمين درخشان است و حيات اجتماعى ما بر اساس عدالت اجتماعى و آرامش روانى استوار خواهد بود ، و اگر از عهده اين كار برناييم وضع آينده كشور غامض خواهد بود .\r\nمسئوليت اين امر اگر چه به عهده خود محصلين گرامى مىباشد كه بايد به موازات معلومات ساينسى بر معلومات دينى خود بيافزايند زيرا چنان‌چه دانستيم براى سعادت و شرافت و استقلال سياسى و اقتصادى و كاميابى دنيا و آخرت ، علم و دين هر دو لازم است . هر كدام نباشد ، خلاء زندگى پر نخواهد شد .\r\nولى در مرحله دوم حكومت ، اولياى محصلين و روحانيين و دانشمندان دينى مخلص مسئوليت دارند ، و اين مسئوليت در روز قيامت زياد سنگين خواهد بود .\r\nحكومت اگر طالب قطع ريشه فساد باشد ، اگر راغب بقاى استقلال همه جانبه كشور باشد ، بايد محصلين مسلمان را مسلمان تربيت كند مضامين عاليه دينى را جزء دروس پوهنتون قرار دهد ، زيرا ديگر هيچ راهى براى اين هدف جز اسلام نيست ، چنان‌چه از مطالعه اين كتاب معلوم شد .\r\n\r\n","description":"","footnote":"","page_name":" 148 ","page_number":154},
  {"content":"\r\n\r\nدانشمندان جيد دينى اگر مايل به پيشرفت دين باشند بايد توجه عميقى به ديانت و اصلاح محصلين داشته باشند ، زيرا آينده كشور و زمام اختيار ملت به دست كسى جز همين محصلين نيست ، و عقايد آن‌ها بر اوضاع كشور شديداً تأثير خواهد نمود . اولياى محصلين اگر سعادت خود و اولاد عزيز خود را خواهانند بايد به ديانت آن‌ها از همه چيز بيشتر عطف توجه بدارند .\r\nمحصلين اگر مىخواند ارتشا و فساد و خيانت و استبداد و ظلم و حق تلفى از حلقه مجريه بيرون رود تعاليم دينى را در پوهنتون ( دانشگاه ) داخل كنند ، زيرا اعضاى حكومت از ميان ايشان انتخاب مىشود نه از جاى ديگر .\r\nمن به بهتر آشنا ساختن محصلين عزيز كشور به دين آنقدر اهميت مىدهم كه هر قدر در اين باره بنويسم باز هم ممكن نيست آن در نظر خواننده مجسم سازم .\r\n4 - در هر منطقه‌اى كه زندگى مىكنى ، كتاب‌هاى دينى را جمع و كتاب‌خانه‌اى تأسيس كن از جوانان و پيرمردن و از طبقات مختلف اجتماع دعوت كن بيايند مطالعه كنند و معلومات دينى خود را بالا ببرند و از ضياع وقت گرانبهاىشان بپرهيزند اگر به اين كار موفق شوى خدمت شايانى انجام داده‌اى .\r\nآرى اگر انسان بتواند از به هدر رفتن عمر جوانان در مراكز فساد و در مناظر مهيج شهوت و در مساكن انحراف اخلاق به وسيله داير\r\n\r\n","description":"","footnote":"","page_name":" 149 ","page_number":155},
  {"content":"\r\n\r\nكردن كتاب‌خانه‌هاى سالم جلوگيرى به عمل آورد بزرگترين خدمتى به كشور و ملتش انجام داده .\r\n5 - در مجامع عمومى و ايام تعطيلى مجالس تبليغاتى داير كن و مردم را به دستورات حيات‌بخش اسلام آشناساز و افكار پليد استعمارى را از اذهان آن‌ها ريشه كن كن .\r\nامروز اكثر مردم در اثر تبليغات اجانب چنين فكر مىكنند كه مسلمان متدين بايد نماز بخواند و روزه بگيرد و به سياست كارى نداشته باشد ، چون دين از سياست جدا است به اين مردم بايد دانسته كرد ، نماز و روزه هر چند از عبادات مهم اسلام است ولى تمام دين را نماز و روزه تشكيل نمىدهد . دين نماز و روزه و حج و زكات است دين عدالت است ، دين به فكر مردم بودن است ، دين تطبيق عدالت اجتماعى در زندگى اجتماعى است ، دين طرد استثمار و استعمار خارجى است ، دين استقلال مسلمين در تمام حيثيات خودشان است ، دين زير بار سرمايه‌دارى غربى و سوسياليسم شرقى نفتن است ، سياست جزء لاينفك دين است . پيشواى عظيم‌الشان اسلامى اولين فردى است كه زمام حكومت را به دست گرفت و از طرف خداوند حكومت مىكرد ، مگر اوضاع سياسى مسلمين را خلفاى راشدين اداره نمىكردند ؟ !\r\nسياست يعنى تدبير و تدبير يكى از وظايف مهمه هر فرد مسلمان است كه به حدود دانايى و توانايى خود بايد آن را انجام داد . اين حديث از پيغمبر اكرم ( ص ) نقل شده :\r\n\r\n","description":"","footnote":"","page_name":" 150 ","page_number":156},
  {"content":"\r\n\r\nو من اصبح و لا يهتم بامور المسلمين فليس بمسلم .\r\nكسى كه صبح كند و به كارهاى مسلمانان اهميت ندهد مسلمان نيست . تبليغات دينى رادران شيعه به واسطه وقوع انقلاب خونين نواده پيامبر بزرگوار ( ص ) ( حسين بن على « ع » ) مستمر و مداوم است و تا حدود زيادى پيش رفته ، ولى آن‌ها بايد متوجه يك نكته مهم باشند و آن اين كه از صحبت كردن و منبر رفتن نااهلان بايد جلوگيرى كنند و نگذارندهر بىسوادى به اسم ملا و واعظ مكان مقدس خطابه و تبليغ را اشغال كنند ، زيرا اين‌ها مردم را گمراه مىكنند ، وقتى خود متكلم از اسلام چيزى نفهمد كجا مىتواند اسلام را به ديگران معرفى كند « 1 » .\r\nبرادران سنى ما بايد به تبليغات سالم دينى توجه بيشترى نمايد تا اذهان عمومى را به حقايق اسلامى بهتر جلب كنند .\r\nو موضوع انكشاف تبليغات اسلامى در سرنوشت نفوذ كامل اسلام تأثير فراوانى دارد و تا آخرين درجه در خور توجه است . ولى بايد تبليغات دينى از تعصبات مذهبى كه سمپاشى در بين مسلمانان است ، خالى باشد .\r\n\r\n\r\n","description":"","footnote":"\r\n( 1 ) . شاعرى مىگويد : خواجه پندارد كه طاعت مىكند ، غفلتاً بر خويش لعنت مىكند . ديگرى مىگويد :\r\n خيالات نادان خلوت نشين * ز هم بر كند عاقبت كفر و دين \r\n","page_name":" 151 ","page_number":157},
  {"content":"\r\n\r\n6 - محبت و اخلاق با مردم محيط و ايجاد اخوت اسلامى بين مسلمانان .\r\n7 - خدمت كردن اعضاى انجمن به مردم و همنوايى با آن‌ها و شريك شدن در غم آنان .\r\n8 - تبليغ كردن عليه رسانه‌هاى مفسد اخلاقى و اجتماعى خارجى كه فعلًا مانند مرض سرطان ريشه دوانيده .\r\n9 - نشريات دينى به زبان روز با مطالب صحيح مفيد اسلامى .\r\n10 - ارتباط پيدا كردن با مسلمانان دنيا تا جايى كه قانون اجازه مىدهد .\r\n11 - طرد كردن آداب غربى در خوردن و پوشيدن و زيستن از اجتماع و بيرون ريختن نظريات خرافى اردوگاه سوسياليسم از سوانح جامعه .\r\nدر اين‌جا من گفتار خود را قطع مىكنم و از خداوند آرزو دارم خوانندگان و بنده را توفيق عمل عنايت فرمايد و به بنده باز هم توفيق صحبت در اين باره را با آن‌ها عطا فرمايد .\r\nپايان ساعت 9 و بيست سو سه دقيقه ليله 13 / 10 / 51 مطابق ليله اخير ذى قعده 1392 .\r\n( قندهار ، محمد آصف محسنى )\r\n\r\n","description":"","footnote":"","page_name":" 152 ","page_number":158},
  {"content":"\r\n . \r\n","description":"","footnote":"","page_name":" 153 ","page_number":159},
  {"content":"\r\n . \r\n\r\n","description":"","footnote":"","page_name":" 154 ","page_number":160}
  ]