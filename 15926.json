[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" شناسنامه 1 ","page_number":1},
  {"content":"\r\n . \r\n","description":"","footnote":"","page_name":" شناسنامه 2 ","page_number":2},
  {"content":"\r\n\r\nدورهء علوم و معارف اسلام\r\n1\r\nهو العليم\r\nالله شناسى\r\nجلد سوم\r\nتأليف\r\nحضرت علامه آية الله حاج سيد محمد حسين حسينى طهرانى\r\nقدس الله نفسه الزكية\r\n\r\n","description":"","footnote":"","page_name":" شناسنامه 3 ","page_number":3},
  {"content":"\r\n\r\nحسينى طهرانى ، سيد محمد حسين ، 1345 - 1416 ق .\r\nالله شناسى / تأليف سيد محمد حسين حسينى طهرانى . - مشهد : علامهء طباطبائى ، 1426 ق .\r\n3 ج . - ( دورهء علوم و معارف اسلام ؛ 1 )\r\nطبع أول : انتشارات علامهء طباطبائى ، 1417 ق .\r\nاين مجموعه شامل مباحث توحيد ذاتى و أسمائى و أفعالى درج 1 و 2 و 3 ، حقيقت ربط موجودات با پروردگار درج 1 و 2 و 3 ، \" لقاء الله \" و رسيدن به ذات خداوند با \" فناء \" درج 1 و 2 ، رد بر مكتب هاى انحرافى در مسألهء توحيد درج 3 ، و رسالهء الحاقيه در رد بر قسمتى از كتاب \" الأخبار الدخيلة \" و اثبات صحت دعاء وارد در ماه رجب درج 2 مى باشد .\r\nكتابنامه به صورت زيرنويس .\r\n1 . خدا و انسان . 2 . توحيد . 3 . وحدت وجود . 4 . رؤيت الهى . 5 . تفاسير ( سورهء نور . آيهء نور ) الف . عنوان . ب . فروست : علوم و معارف اسلام .\r\n217 BP\r\n42 / 297\r\nشابك معمولى 2 - 13 - 6533 - 964 ( جلد 3 )\r\nشابك زركوب 6 - 90 - 6533 - 964 ( جلد 3 )\r\nشابك معمولى 9 - 01 - 6533 - 964 ( دورهء 3 جلدى )\r\nشابك زركوب x - 06 - 6533 - 964 ( دورهء 3 جلدى )\r\nISBN 964 - 6533 - 13 - 2 ( VOL . 3 )\r\nISBN 964 - 6533 - 90 - 6 ( VOL . 3 )\r\nISBN 964 - 6533 - 01 - 9 ( 3 VOL . SET )\r\nISBN 964 - 6533 - 06 - x ( 3 VOL . SET )\r\nدورهء علوم و معارف اسلام ( 1 )\r\nالله شناسى جلد سوم\r\nتأليف : حضرت علامه آية الله حاج سيد محمد حسين حسينى طهرانى قدس سره\r\nطبع چهارم : شعبان المعظم 1426 هجرى قمرى\r\nتعداد : 2500 نسخه\r\nليتوگرافى ، چاپ و صحافى : چاپخانهء دانشگاه مشهد\r\nناشر : انتشارات علامهء طباطبائى ، مشهد مقدس ، صندوق پستى 3559 - 91375\r\nتلفن : 8543684\r\nاين كتاب تحت إشراف \" مؤسسهء ترجمه و نشر دورهء علوم و معارف إسلام ، از تأليفات حضرت علامه آية الله حاج سيد محمد حسين حسينى طهرانى بطبع رسيده و كليهء حقوق آن محفوظ و مخصوص اين مؤسسه مى باشد .\r\n\r\n","description":"","footnote":"","page_name":" شناسنامه 4 ","page_number":4},
  {"content":"\r\n\r\nفهرست\r\n\r\n","description":"","footnote":"","page_name":" شناسنامه 5 ","page_number":5},
  {"content":"\r\n . \r\n","description":"","footnote":"","page_name":" شناسنامه 6 ","page_number":6},
  {"content":"\r\n . \r\n","description":"","footnote":"","page_name":" فهرست مطالب و موضوعات 1 ","page_number":7},
  {"content":"\r\n . \r\n","description":"","footnote":"","page_name":" فهرست مطالب و موضوعات 2 ","page_number":8},
  {"content":"\r\n . \r\n","description":"","footnote":"","page_name":" فهرست مطالب و موضوعات 3 ","page_number":9},
  {"content":"\r\n . \r\n","description":"","footnote":"","page_name":" فهرست مطالب و موضوعات 4 ","page_number":10},
  {"content":"\r\n . \r\n","description":"","footnote":"","page_name":" فهرست مطالب و موضوعات 5 ","page_number":11},
  {"content":"\r\n . \r\n","description":"","footnote":"","page_name":" فهرست مطالب و موضوعات 6 ","page_number":12},
  {"content":"\r\n . \r\n","description":"","footnote":"","page_name":" فهرست مطالب و موضوعات 7 ","page_number":13},
  {"content":"\r\n . \r\n","description":"","footnote":"","page_name":" فهرست مطالب و موضوعات 8 ","page_number":14},
  {"content":"\r\n . \r\n","description":"","footnote":"","page_name":" فهرست مطالب و موضوعات 9 ","page_number":15},
  {"content":"\r\n . \r\n","description":"","footnote":"","page_name":" فهرست مطالب و موضوعات 10 ","page_number":16},
  {"content":"\r\n\r\nهو العليم\r\nدورهء علوم و معارف اسلام\r\n( 1 )\r\nجلد سوم\r\nاز قسمت\r\nالله شناسى\r\nلاقل خدمة العلم والدين\r\nسيد محمد حسين حسينى طهرانى\r\nعفى الله عن جرائمه\r\n\r\n","description":"","footnote":"","page_name":" فهرست مطالب و موضوعات 11 ","page_number":17},
  {"content":"\r\n . \r\n","description":"","footnote":"","page_name":" فهرست مطالب و موضوعات 12 ","page_number":18},
  {"content":"\r\n\r\n\r\n[ جلد سوم 
  ]\r\n\r\nمبحث بيست و پنجم و سى ام : غير از عارفان ، جميع مردمان خدا را با ديدهء دوبين مىنگرند و تفسير سوره تكاثر\r\n\r\n","description":"","footnote":"","page_name":" 1 ","page_number":19},
  {"content":"\r\n . \r\n","description":"","footnote":"","page_name":" 2 ","page_number":20},
  {"content":"\r\n\r\nأعوذُ بِاللَّهِ مِنَ الشَّيْطانِ الرَّجيم\r\nبِسْمِ اللَّهِ الرَّحْمَنِ الرَّحيم\r\nوَ صَلَّى اللَّهُ عَلَى سَيِّدِنا مُحَمَّدٍ وَ ءَالِهِ الطَّيِّبينَ الطّاهِرينَ\r\nوَ لَعْنَةُ اللَّهِ عَلَى أعْدائِهِمْ أجْمَعينَ مِنَ الْآنَ إلَى قيامِ يَوْمِ الدّينِ\r\nوَ لا حَوْلَ وَ لا قُوَّةَ إلّا بِاللَّهِ الْعَليِّ الْعَظيم\r\nقال اللهُ الحكيمُ فى كتابِه الكريم :\r\n بِسْمِ اللَّهِ الرَّحْمنِ الرَّحِيمِ \r\n         أَلْهاكُمُ التَّكاثُرُ * حَتَّى زُرْتُمُ الْمَقابِرَ * كَلَّا سَوْفَ تَعْلَمُونَ * ثُمَّ كَلَّا سَوْفَ تَعْلَمُونَ * كَلَّا لَوْ تَعْلَمُونَ عِلْمَ الْيَقِينِ * لَتَرَوُنَّ الْجَحِيمَ * ثُمَّ لَتَرَوُنَّها عَيْنَ الْيَقِينِ * ثُمَّ لَتُسْئَلُنَّ يَوْمَئِذٍ عَنِ النَّعِيمِ .         \r\n( جميع آيات سورهء تكاثر : يك‌صد و دوّمين سوره از قرآن كريم )\r\n« افتخار و مباهات بر زياده طلبى و كثرت بينى شما را ( از ديدار جمال حقّ و وجود مطلق و وحدت لايزالى ) به غفلت انداخت و منصرف كرد تا زمانى كه در قبرها سرازير شديد ! ابداً چنين نيست ( كه آن كثرات اصالتى داشته باشد ) و به زودى خواهيد دانست ! و سپس ابداً چنين نيست ( كه آن كثرات اصالتى داشته باشد ) و به زودى خواهيد دانست !\r\nابداً چنين نيست ! شما اگر بالمعاينه علم پيدا كنيد ، تحقيقاً ( آن كثرت طلبى را ) به صورت جحيم سوزان و آتش گداخته خواهيد ديد !\r\nو پس از آن آن را به حقيقت يقين خواهيد دانست ! و سپس از نعيم ( كه راه\r\n\r\n","description":"","footnote":"","page_name":" 3 ","page_number":21},
  {"content":"\r\n\r\nقرب بنده بسوى خدا و ولايت است ) از شما در آن روز پرسش خواهد شد ( كه در چه حدّ حجاب كثرت را كنار زديد و در عرصهء توحيد گام نهاديد ) ! »\r\nحضرت استادنا الاعظم علّامهء طباطبائى قدّس الله سرّه در تفسير اين سورهء كريمه فرموده‌اند :\r\nبيان :\r\nتوبيخى است شديد به مردمان ، بر سرگرمى و غفلتشان به تكاثر اموال و اولاد و معاونان ، از آنچه در پشت اين امور است از عواقب خسران و عذاب ؛ و تهديدى است به آنان كه به زودى خواهند دانست و آن را بالعيان خواهند ديد ، و از اين نعمتهائى كه خداوند بديشان عنايت كرده است تا شكرش را بجاى آرند ، و آنها خود را سرگرم به ملاهى نموده و نعمت را به كفران و غفلت مبدَّل كرده‌اند مورد بازخواست و پرسش قرار خواهند گرفت .\r\nقوْلُه تَعالَى :    أَلْهاكُمُ التَّكاثُرُ * حَتَّى زُرْتُمُ الْمَقابِرَ    ، در « مفردات » راغب آورده است كه « لَهْو » عبارت است از چيزى كه انسان را از مقصود و مرامش باز دارد و به چيز دگر مشغول سازد . و گفته مىشود : ألْهاهُ كَذا ، يعنى وى را از امر أهمّ نسبت به او بازداشت و شاغل او گشت ؛ خداى تعالى مىگويد :   أَلْهاكُمُ التَّكاثُرُ   - تا اينجا بود گفتار راغب .\r\nو نيز راغب آورده است : مُكاثَرَة و تكاثُر ، تَبارى در كثرت مال و عزّت است . و نيز آورده است : مِقْبرة با كسرهء ميم و فتحهء آن ، موضع قبور است و جمعش مَقابِر ؛ خداوند تعالى مىفرمايد :  حَتَّى زُرْتُمُ الْمَقابِرَ  ، كنايه مىباشد از مرگ - تا اينجا بود گفتار راغب .\r\nبناءً على هذا ، معنى بنا بر آنچه سياق آيه مىرساند اين‌طور مىشود : كثرت طلبى در متاع حيات دنيا و زينتهاى آن و تسابق در تكثير عِدّه و عُدّه ، شما را بازداشت از آنچه داراى اهمّيّت و منظور و مقصود بود براى شما ، و آن عبارت\r\n\r\n","description":"","footnote":"","page_name":" 4 ","page_number":22},
  {"content":"\r\n\r\nاست از ياد خدا ؛ تا هنگامى كه مرگ شما را دريافت . بنابراين در تمام مدّت زمان حياتتان غفلت بر شما چيره گشت .\r\nو بعضى گفته‌اند : معنى اينست كه تبارى و تباهى در كثرت رجال شما را غافل ساخت به آنكه اين دسته مىگفتند : مردان ما زيادتر است و آن دسته مىگفتند : مردان ما زيادتر است ، تا به جائى رسيد كه چون تعداد زندگان را استيعاب نموديد به سراغ مردگان رفتيد و مردان خود را كه مرده بودند برشمرديد ؛ و لهذا تكاثر و محاسبهء كثرت نيز بر روى مردگانتان قرار گرفت .\r\nو اين معنى مبتنى است بر آنچه در اسباب نزول آيه وارد شده است كه دو قبيله از طائفهء أنصار با زندگانشان و سپس با مردگانشان تفاخر نمودند . و در بعضى از آنها وارد است كه اين تفاخر در مكّه در ميان بنى عَبد مَناف و بنى سَهْم وارد شد و سوره در آنجا نازل شد . و در بحث روائى خصوص قصّهء آن خواهد آمد .\r\nقَوْلُه تَعالَى :  كَلَّا سَوْفَ تَعْلَمُونَ  ، اين عبارت ردع و منع آنانست از اشتغالشان به چيزى كه مهمّ نيست از چيزى كه مهمّ است و منظور و مقصدشان مىباشد ؛ و تخطئهء ايشانست در روش و عملشان . و اين كلام :  سَوْفَ تَعْلَمُونَ  در مقام تهديد مىباشد ، و معنيش اين‌طور است - بنا بر آنچه مقام افاده مىدهد - به زودى خواهيد دانست تبعات و عواقب اين‌گونه اشتغالتان را از آن امر مهمّ . و چون از زندگى دنيوى منقطع گشتيد ، در آن وقت به معرفت و تنبّه آن مىگرائيد .\r\nقَوْلُه تَعالَى  : ثُمَّ كَلَّا سَوْفَ تَعْلَمُونَ  ، تأكيد است براى ردع و منع و تهديدى كه در سابق ذكر فرموده است . و بعضى گفته‌اند : مراد از اوّل علم در وقت مردن ، و مراد از دوّم علم در وقت برانگيختگى در روز بازپسين مىباشد .\r\nقَوْلُه تَعالَى :   كَلَّا لَوْ تَعْلَمُونَ عِلْمَ الْيَقِينِ * لَتَرَوُنَّ الْجَحِيمَ   ، ردع است بعد از ردع ، و منع است پس از منع ؛ به جهت تأكيد مضمون سابق . و يقين عبارت\r\n\r\n","description":"","footnote":"","page_name":" 5 ","page_number":23},
  {"content":"\r\n\r\nاست از علمى كه در آن شكّ و ريب و ترديد داخل نمىگردد .\r\nو كلام خدا كه مىفرمايد :  لَوْ تَعْلَمُونَ عِلْمَ الْيَقِينِ  ، جواب « لَو » محذوف است . و تقدير آن اين‌طور مىباشد : اگر شما به علم اليقين بدانيد ، هرآينه آنچه را كه مىدانيد باز مىدارد شما را از تباهى و تفاخر به كثرت . و كلام خدا :  لَتَرَوُنَّ الْجَحِيمَ  كلامى مستأنفه ، و لام هم لام قسم است . و معنى اين‌گونه است : من سوگند مىخورم كه شما البتّه خواهيد ديد جحيم و آتشى را كه پاداش اين تَلَهّى و غفلت و اعراض است . اين‌طور تفسير كرده‌اند . « 1 »\r\n\r\nعلّامه : رؤيت جحيم در دنياست ؛ لَتَرَوُنَّ جواب لَو امتناعيّه است\r\nگفته‌اند : جائز نيست كه  لَتَرَوُنَّ الْجَحِيمَ  جواب لَو امتناعيّه قرار گيرد ، چرا كه رؤيت جحيم امرى متحقّق الوقوع مىباشد و جواب لو امتناعيّه اين‌طور نيست\r\nو اين تفسير مبتنى است بر آنكه رؤيت جحيم و آتش در روز قيامت بوده باشد ، همان‌طور كه فرموده است :  وَ بُرِّزَتِ الْجَحِيمُ لِمَنْ يَرى  « 2 »  ،  و اين امر مسلّمى نيست ؛ بلكه ظاهر آنست كه مراد ، رؤيت جهنّم قبل از روز قيامت است . نه با رؤيت بصر بلكه با رؤيت بصيرت كه رؤيت قلب باشد ، و آن از آثار يقين است بنا بر آنچه را كه اشاره دارد بر آن گفتار خداى تعالى :\r\n وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ \r\n\r\n\r\n","description":"","footnote":"\r\n( 1 ) از جمله كسانى كه اين‌طور تفسير كرده‌اند بيضاوى است در تفسيرش ؛ وى مىگويد : « فحُذف الجوابُ للتّفخيم ، و لا يَجوز أن يكونَ قولُه : لَتَرَوُنَّ الْجَحِيمَ جواباً ، لانَّه محقَّقُ الوقوع ؛ بلْ هو جوابُ قَسمٍ محذوفٍ اكّد به الوعيدُ و اوضِح به ما أنذَرهم منه بعد إبهامِه تفخيماً . »\r\n( 2 ) آيه 36 ، از سورهء 79 : النّازعات : « و بارز و ظاهر مىشود آتش جحيم براى كسى كه ببيند . » و چون اين سوره در احوال قيامت است ، از   يَوْمَ تَرْجُفُ الرَّاجِفَةُ * تَتْبَعُهَا الرَّادِفَةُ   استفادهء قيامت مىشود ، و همچنين از كلمهء  بُرِّزَتِ  ؛ زيرا عالم قيامت عالم ظهور و بروز حقائق است نه اصل عالم حقائق .\r\n","page_name":" 6 ","page_number":24},
  {"content":"\r\n\r\n الْمُوقِنِينَ  . « 1 »\r\nو تفسير ما پيرامون آن در سورهء أنعام گذشت . و اين ، رؤيت قلبيّه مىباشد قبل از روز قيامت و دربارهء آن دسته از سرگرمان به دنيا و غافلان از لقاء خدا غير متحقّق است ؛ بلكه راجع به آنها و در حقّ آنها ممتنع مىباشد به جهت آنكه يقين براى ايشان امتناع دارد .\r\nقَوْلُه تَعالَى :  ثُمَّ لَتَرَوُنَّها عَيْنَ الْيَقِينِ  ، مراد از عين اليقين خود يقين است . و معنى اين‌طور مىشود : شما البتّه جحيم را بدون شائبه و ترديد خواهيد ديد ، و اين بواسطهء مشاهدهء آنست در روز قيامت . و دليل بر اين ، گفتار خداست پس از اين :  ثُمَّ لَتُسْئَلُنَّ يَوْمَئِذٍ عَنِ النَّعِيمِ  . پس مراد از رؤيت اوّل رؤيت آتش است قبل از روز قيامت ، و مراد از رؤيت دوّم رؤيت آنست در خود روز قيامت .\r\nو بعضى گفته‌اند : اوّل قبل از دخول در آتش است روز قيامت ، و دوّم بعد از دخول . و بعضى گفته‌اند : مراد از اوّل معرفت به آنست ، و مراد از دوّم مشاهدهء آن . و بعضى گفته‌اند : مراد از رؤيت پس از رؤيت ، اشاره است به استمرار و خلود در آن . و بعضى غير از اين‌ها گفته‌اند . و اين وجوه وجوهى است ضعيف .\r\nقَوْلُه تَعالَى :  ثُمَّ لَتُسْئَلُنَّ يَوْمَئِذٍ عَنِ النَّعِيمِ  ، ظاهر سياق آن مىباشد كه اين خطاب و همچنين خطابهاى متقدّمهء بر آن در اين سوره براى جميع مردم است ، از آن جهت كه در ميانشان كسانى وجود دارند كه با استعمال نعمتهاى پروردگارشان ، از ذكر خدا و از ياد خدا اشتغال به كثرات پيدا كرده و تكاثر و مباهات در كثرت‌جوئى و زيادت طلبى آنان را از ذكر خدا منصرف كرده است . و\r\n\r\n\r\n","description":"","footnote":"\r\n( 1 ) آيه 75 ، از سورهء 6 : الانعام : « و اى پيغمبر ! ما آن‌طور به إبراهيم ملكوت آسمانها و زمين را نشان مىدهيم تا آنكه از صاحبان يقين بوده باشد ! »\r\n","page_name":" 7 ","page_number":25},
  {"content":"\r\n\r\nتهديد و توبيخى كه آمده است متوجّه است به سوى عامّهء مردم در ظاهر خطاب ، و متوجّه و واقع است به سوى طائفهء مخصوصى از آنها در حقيقت و واقع الامر ؛ و آنان كسانى مىباشند كه   أَلْهاكُمُ التَّكاثُرُ   .\r\nو همچنين ظاهر سياق آنست كه مراد از نعيم ، مطلق مىباشد ؛ و آن عبارت است از هر چيزى كه بر آن عنوان نعمت صادق مىباشد . لهذا انسان مورد بازخواست و مؤاخذه قرار مىگيرد از تمامى نعمتهائى كه خداوند وى را بدانها نعمت بخشيده است .\r\nو اين بدان سبب است كه نعمت - كه عبارت است از امرى كه با شخص نعمت‌داده‌شدهء به او بايد ملايمت داشته باشد و سازگار با وى باشد ؛ و لهذا نعمت متضمّن نوعى از خيرات و منافع است - در صورتى نعمت است و بر آن اين اسم صادق مىگردد كه شخص نعمت‌داده‌شدهء به او از آن بهره‌بردارى خوب كند و كامياب گردد و منتفع شود . و امّا اگر آن را در خلاف اين منظور استعمال نمايد نقمت خواهد شد نسبت به او ؛ و اگرچه فى حدّ نفسه آن نعمت ، نعمت است .\r\nخداوند تعالى انسان را آفريده است ، و غايت و مقصد از خلقت او كه سعادتش و منتهاى كمالش در آنست را تقرّب در مقام عبوديّت به سوى خودش قرار داده است ؛ همچنان‌كه فرموده است :  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ  « 1 » .\r\nو اين همان معنى ولايت الهيّه مىباشد براى بنده‌اش . و خداوند سبحانه براى بنده‌اش مهيّا نموده است تمام چيزهائى را كه وى به آنها سعيد گردد ، و در\r\n\r\n\r\n","description":"","footnote":"\r\n( 1 ) آيه 56 ، از سورهء 51 : الذّاريات : « و من جنّ و انس را نيافريدم مگر به سبب آنكه مرا عبادت كنند . »\r\n","page_name":" 8 ","page_number":26},
  {"content":"\r\n\r\nسلوكش به سوى غايت و مقصدى كه خداوند او را بر آن خلق كرده است از آن انتفاع برد . و اين‌ها عبارت هستند از نعمتهاى الهيّه ؛ فَأسْبَغَ عَلَيْهِ نِعَمَهُ ظاهِرَةً وَ باطِنَةً « 1 »\r\nبنابراين ، استعمال اين نعمتها بر وجهى كه خداوند آن را بپسندد و انسان را به سوى مقصد و غايت مطلوب او ايصال نمايد ، همان راه و طريق به سوى غايت است ؛ و آن طريق عبارت است از اطاعت . و استعمال آن نعمتها بر وجه جمود و دلبستگى به خودشان و نسيان ماوراء آن عبارت است از غَىّ و ضلالت و گمراهى و انقطاع و بريدگى از غايت ؛ كه عبارت است از معصيت .\r\nو خداوند با حكم بَتّى و قضاء غير قابل برگشت و تبديل خود حكم فرموده است كه انسان حتماً بايد به سوى وى بازگشت نمايد ؛ و او از وى ، از عملش سؤال كند و محاسبه نمايد و طبق آن جزا دهد .\r\nعمل بنده عبارت مىباشد از استعمال نعمتهاى الهيّه . خداى تعالى مىگويد :\r\n    وَ أَنْ لَيْسَ لِلْإِنْسانِ إِلَّا ما سَعى * وَ أَنَّ سَعْيَهُ سَوْفَ يُرى * ثُمَّ يُجْزاهُ الْجَزاءَ الْأَوْفى * وَ أَنَّ إِلى رَبِّكَ الْمُنْتَهى     « 2 » .\r\nبناءً على هذا سؤال و پرسش از عمل بنده ، سؤال و پرسش از اوست از نعيم ( نعمتها ) كه آنها را به چه گونه به كار بسته است ؟ آيا شكر نعمت گذارده\r\n\r\n\r\n","description":"","footnote":"\r\n( 1 ) اقتباس از آيه 20 ، از سورهء 31 : لقمان :  وَ أَسْبَغَ عَلَيْكُمْ نِعَمَهُ ظاهِرَةً وَ باطِنَةً  . « و خداوند نعمتهايش را براى شما گوارا نمود ؛ چه نعمتهاى ظاهريّه و چه نعمتهاى باطنيّه . »\r\n( 2 ) آيات 39 تا 42 ، از سورهء 53 : النّجم : « و آنكه براى انسان نيست مگر آنچه را كه سعى مىكند . و تحقيقاً به زودى سعى خود را خواهد ديد ؛ و سپس به وافىترين جزاء ، مورد جزا قرار خواهد گرفت . و تحقيقاً غايت و پايان امر او به سوى پروردگار تو خواهد بود ! »\r\n","page_name":" 9 ","page_number":27},
  {"content":"\r\n\r\nاست ، يا كفران نعمت نموده است ؟\r\n\r\nشأن نزول سورهء أَلْهَاكُمُ التَّكَاثُرُ\r\n« بحث روائى » :\r\nدر تفسير « مجمع البيان » از قَتادَه روايت است كه : اين سوره راجع به يهوديان فرود آمده است . گفتند : ما از بنى فلان بيشتريم ، و بنى فلان از بنى فلان بيشترند . اين قضيّه آنان را از خدا و ذكر خدا بازداشت تا از روى ضلالت بمردند .\r\nو گفته شده است : در « تيره‌اى از طائفهء انصار نازل شده است كه با هم تفاخر كردند . از أبو بريده اين گفتار نقل است .\r\nو گفته شده است : دربارهء دو قبيله از قريش نازل شده است : بنى عَبد مَناف بن قُصَىّ ، و بنى سَهْم بن عَمْرو ؛ كه با يكدگر در مقام مكاثرت و مفاخرت برآمدند و چون اشراف خود را بر شمردند بنو عَبد مَناف بر رقيبشان چيره گشتند .\r\nسپس با خود گفتند : مردگان را نيز به حساب در مىآوريم ، تا جائى كه به سوى قبرها رفتند و تعداد اموات را نيز بشمارش آوردند و گفتند : اينست قبر فلان ! و اينست قبر فلان ! لهذا بنو سَهم بر بنو عَبد مَناف غالب آمدند بعلّت آنكه تعدادشان در جاهليّت بيشتر بوده است . اين روايت از مُقاتل و كَلْبىّ نقل شده است .\r\nو در تفسير « برهان » از بَرْقى از پدرش از ابن أبى عُمَير از هِشام بن سالم از حضرت امام جعفر صادق عليه السّلام در قول خداى تعالى :  لَوْ تَعْلَمُونَ عِلْمَ الْيَقِينِ  روايت است كه حضرت فرمودند : مراد از علم اليقين ، بالعيان دانستن مىباشد .\r\nحضرت علّامه ( قدّه ) مىفرمايد : اين تفسير تأييد گفتار ما را در اين معنى مىنمايد .\r\n\r\n","description":"","footnote":"","page_name":" 10 ","page_number":28},
  {"content":"\r\n\r\nو در « تفسير قمّى » با إسناد خود از جَميل از حضرت امام جعفر صادق عليه السّلام وارد است كه چون جميل به او گفت : مراد از  لَتُسْئَلُنَّ يَوْمَئِذٍ عَنِ النَّعِيمِ  چه مىباشد ؟ ! در پاسخ فرمود :\r\nتُسْأَلُ هَذِهِ الامَّةُ عَمَّا أَنْعَمَ اللَّهُ عَلَيْهَا بِرَسُولِهِ ثُمَّ بِأَهْلِ بَيْتِهِ .\r\n« اين امّت مورد بازخواست واقع مىشود از آن نعمتى كه خداوند به توسّط پيامبرش و پس از وى به توسّط اهل بيتش ، بدانها ارزانى داشته است . »\r\nو در كتاب « كافى » با اسنادش از أبو خالد كابلى روايت است كه گفت :\r\nدَخَلْتُ عَلَى أَبِى جَعْفَرٍ عَلَيْهِ السَّلَامُ فَدَعَا بِالْغَذَاءِ ، فَأَكَلْتُ مَعَهُ طَعَاماً مَا أَكَلْتُ طَعَاماً أَطْيَبَ مِنْهُ قَطُّ وَ لَا أَلْطَفَ .\r\nفَلَمَّا فَرَغْنَا مِنَ الطَّعَامِ قَالَ : يَا أَبَا خَالِدٍ ! كَيْفَ رَأَيْتَ طَعَامَكَ أَوْ قَالَ : طَعَامَنَا - ؟ !\r\nقُلْتُ : جُعِلْتُ فِدَاكَ ! مَا أَكَلْتُ طَعَاماً أَطْيَبَ مِنْهُ قَطُّ وَ لَا أَنْظَفَ ، وَ لَكِنْ ذَكَرْتُ الآيَةَ الَّتِى فِى كِتَابِ اللَّهِ عَزّ وَ جَلَّ :  ثُمَّ لَتُسْئَلُنَّ يَوْمَئِذٍ عَنِ النَّعِيمِ  !\r\nفَقَالَ أَبُو جَعْفَرٍ عَلَيْهِ السَّلَامُ : إنّما يَسْأَلُكُمْ عَمَّا أَنْتُمْ عَلَيْهِ مِنَ الْحَقِّ !\r\n« من بر حضرت امام محمّد باقر عليه السّلام وارد شدم . وى غذائى طلبيد ؛ من با معيّت حضرت غذائى خوردم كه هيچ‌گاه مانند آن را از جهت لطافت و از جهت گوارائى تناول نكرده بودم .\r\nچون از صرف آن طعام فارغ گشتيم فرمود : اى أبو خالد ! طعامت را چگونه يافتى - يا آنكه فرمود : طعام ما را چگونه يافتى - ؟ !\r\nعرض كردم : فدايت گردم ! من طعامى گواراتر و پاكيزه‌تر از اين طعام تا به حال نخورده‌ام و ليكن به ياد آوردم آيه‌اى را در كتاب الله عزّ و جلّ :  ثُمَّ لَتُسْئَلُنَّ يَوْمَئِذٍ عَنِ النَّعِيمِ ! \r\n\r\n","description":"","footnote":"","page_name":" 11 ","page_number":29},
  {"content":"\r\n\r\n( پس شما در آن روز ، از نعيم مورد سؤال و پرسش قرار خواهيد گرفت ! )\r\nحضرت امام أبو جعفر عليه السّلام فرمود : فقط خداوند شما را مورد پرسش و سؤال قرار مىدهد از آن طريقه‌اى كه بر آن بر اساس حقّ استوار هستيد ! »\r\nو أيضاً در « كافى » با اسنادش از أبو حمزه روايت است كه گفت :\r\nكُنَّا عِنْدَ أَبِى عَبْدِ اللَّهِ عَلَيْهِ السَّلَامُ جَمَاعَةً ، فَدَعَا بِطَعَامٍ مَا لَنَا عَهْدٌ بِمِثْلِهِ لَذَاذَةً وَ طِيباً ، وَ أُتِينَا بِتَمْرٍ تَنْظُرُ فِيهِ أَوْجُهُنَا مِنْ صَفَائِهِ وَ حُسْنِهِ .\r\nفَقَالَ رَجُلٌ : لَتُسْأَلُنَّ عَنْ هَذَا النَّعِيمِ الَّذِى تَنَعَّمْتُمْ بِهِ عِنْدَ ابْنِ رَسُولِ اللَّهِ !\r\nفَقَالَ أَبُو عَبْدِ اللَّهِ عَلَيْهِ السَّلَامُ : إنَّ اللَّهَ عَزّ وَ جَلَّ أَكْرَمُ وَ أَجَلُّ أَنْ يُطْعِمَ طَاماً فَيُسَوِّغَكُمُوهُ ، ثُمَّ يَسْأَلَكُمْ عَنْهُ !\r\nإنَّمَا يَسْأَلُكُمْ عَمَّا أَنْعَمَ عَلَيْكُمْ بِمُحَمَّدٍ وَ آلِ مُحَمَّدٍ صَلَّى اللَّهُ عَلَيْهِ وَءَالِهِ .\r\n« ما جماعتى بوديم كه در حضور امام جعفر صادق عليه السّلام بوديم . حضرت طعامى طلبيد كه ما از جهت لذّت و گوارائى نظير آن را نيافته بوديم ، و خرمائى نيز به نزد ما آوردند كه از لحاظ صفا و طراوت و حُسنش به‌طورى بود كه چهره‌هاى ما بدان دوخته مىگشت .\r\nدر اين حال مردى گفت : شما از اين نعمتى كه در محضر پسر رسول صلّى الله عليه و آله متنعّم مىشويد ، البتّه مورد سؤال واقع خواهيد شد !\r\nحضرت امام صادق عليه السّلام فرمودند : خداوند عزّ و جلّ بزرگوارتر و جليل‌تر مىباشد از آنكه طعامى را بخوراند ، و شما را از آن متمتّع و بهره‌مند گرداند به‌طورىكه براى همهء شما گوارا شود ؛ آنگاه از شما مؤاخذه و پرسش به عمل آورد !\r\n\r\n","description":"","footnote":"","page_name":" 12 ","page_number":30},
  {"content":"\r\n\r\nآنچه را كه خداوند از شما سؤال مىنمايد آن نعمتى مىباشد كه بواسطهء محمّد و آل محمّد صلّى الله عليه و آله بر شما عطا فرموده است ! »\r\nحضرت علّامه ( قدّه ) فرموده‌اند : اين مضمون از روايت با طرق دگرى از ائمّهء اهل بيت عليهم السّلام و با عبارات مختلفه‌اى روايت شده است . و در بعضى از آنها وارد است كه مراد از نَعيم ، ولايت ما اهل بيت مىباشد .\r\nو مآل و مرجع اين معنى به همان چيزى است كه ما سابقاً بيان داشتيم كه نعيم نسبت به هر گونه نعمتى كه خداوند مردمان را بدان نعمت متنعّم گردانيده است - از جهت آنكه آنها نعمت هستند - عموميّت دارد .\r\nبيان اين حقيقت آن مىباشد كه اگر از چيزى از اين‌گونه نعمتها سؤال شود ، ازآن‌جهت كه آنها مثلًا گوشت يا نان يا خرما يا آب خنك هستند ، و يا گوش يا چشم يا دست يا پا مىباشند سؤال نمىشود ؛ بلكه از آنها كه سؤال مىگردد ، فقط از ناحيه‌اى است كه آنها نعمت هستند . خداوند آنها را خلق نموده است براى انسان ، و آنها را در راه وصول به كمال و حصول بر تقرّب عبوديّت وى نهاده است ؛ همان‌طور كه بدان اشاره شد . و خداوند خلائق را به استعمال آنها دعوت كرده است كه بطور شكر نعمت استعمال نمايند نه بطور كفر نعمت .\r\nبنابراين آنچه مورد سؤال قرار مىگيرد نعمت مىباشد ازآن‌جهت كه نعمت است . و واضح است كه آنچه دلالت مىنمايد بر نعيميّت نعيم و كيفيّت استعمال آن بطور شكرانه نه كفرانه ، و بيان‌كننده و روشن سازندهء تمام اين مسائل و مهمّات ؛ تنها دينى است كه پيغمبر اسلام صلّى الله عليه و آله آورده است ، و براى بيان و طريق اعمالش ائمّهء اهل بيت را نصب فرموده است .\r\n\r\nمرجع و بازگشت سؤال از نعيم ، سؤال از عمل كردن به دين است\r\nلهذا مرجع و بازگشت سؤال از نعيم ، سؤال است از عمل كردن به دين در\r\n\r\n","description":"","footnote":"","page_name":" 13 ","page_number":31},
  {"content":"\r\n\r\nجميع حركات و سكونها . و بديهى است كه سؤال از نعيمى كه عبارت مىباشد از دين ، سؤال است از پيغمبر صلّى الله عليه و آله و ائمّهء اهل بيت پس از وى كه خداوند اطاعتشان را فرض و متابعتشان را در « سلوك إلى الله » كه طريق و جادّه‌اش استعمال نعمتهاست واجب گردانيد ؛ همچنان‌كه پيغمبر و ائمّه اين راه و سلوك را مبيّن داشته‌اند .\r\nو ديديم كه در روايت أبو خالد كابلى كه امام فرمود : إنَّمَا يَسْأَلُكُمْ عَمَّا أَنْتُمْ عَلَيْهِ مِنَ الْحَقِّ ، از اين واقعيّت كه مراد از سؤال از نعيم ، سؤال از دين است پرده برداشت .\r\n\r\nمراد از نَعيم ، ولايت است\r\nديديم كه در دو روايت جَميل و أبو حَمزه كه امام فرمود : يُسْأَلُ هَذِهِ الامَّةُ عَمَّا أَنْعَمَ اللَّهُ عَلَيْهَا بِرَسُولِهِ ثُمَّ بِأَهْلِ بَيْتِه - يا عبارتى كه در رديف افادهء همين معنى بود - اشاره دارد به اين واقعيّت كه مراد از سؤال از نعيم ، سؤال از پيامبر و اهل بيت اوست .\r\nو در بعضى از روايات وارد است كه :\r\nالنَّعِيمُ هُوَ رَسُولُ اللَّهِ صَلَّى اللَّهُ عَلَيْهِ وَ آلِهِ ؛ أَنْعَمَ اللَّهُ بِهِ عَلَى أَهْلِ الْعَالَمِ فَاسْتَنْقَذَهُمْ مِنَ الضَّلَالَةِ .\r\n« نعيم عبارت است از خود وجود رسول خدا صلّى الله عليه و آله كه خداوند بواسطهء او بر اهل عالم نعمت عنايت نمود و آنان را از گمراهى رهائى بخشيد . »\r\nو در برخى از روايات است كه : إنَّ النَّعِيمَ وَلَايَتُنَا أَهْلَ الْبَيْتِ « تحقيقاً نعيم عبارت است از ولايت ما أهل البيت . »\r\nبازگشت و مرجع مضمون اين روايات ، چيز واحدى است . و از جملهء ولايت اهل بيت است فريضه بودن پيروى از آنان و اطاعتشان در جميع راههائى كه در طريق عبوديّت حضرت حقّ سير مىكنند .\r\n\r\n","description":"","footnote":"","page_name":" 14 ","page_number":32},
  {"content":"\r\n\r\nو در تفسير « مجمع البيان » وارد است كه گفته شده است :\r\nالنَّعيمُ الصِّحَّةُ وَ الْفَراغُ .\r\n« نعيم عبارت مىباشد از صحّت و فراغت . »\r\nاز عكْرمَه اين قول منقول است . و اين مطلب را تأييد مىكند روايتى كه ابن عبّاس از رسول خدا صلّى الله عليه و آله و سلّم نقل كرده است كه آن حضرت فرمود : نِعْمَتَانِ مَغْبُونٌ فِيهِمَا كَثِيرٌ مِنَ النَّاسِ : الصِّحَّةُ وَ الْفَرَاغ . « دو نعمت است كه بسيارى از مردم نسبت به آن دو مغبون هستند : صحّت و فراغت . » و ايضاً در « مجمع » است كه گفته شده است : النَّعِيمُ الامْنُ وَ الصِّحَّةُ .\r\n« نعيم عبارت مىباشد از امنيّت و صحّت . » از عبد الله بن مسعود و مجاهد منقول است . و اين مضمون از حضرت امام محمّد باقر و امام جعفر صادق عليهما السّلام منقول است .\r\nحضرت علّامه ( قدّه ) فرموده‌اند : و از طريق اهل سنّت روايات ديگرى وارد است كه نعيم عبارت است از خرما و آب خنك ، و در بعضى از روايات غير از اين دو چيز نيز بيان شده است ؛ سزاوار است اين‌گونه روايات را حمل بر مثال نمود .\r\nو همچنين از طرق اهل سنّت در حديث نبوى وارد است كه :\r\nثَلَاثٌ لَا يُسْأَلُ عَنْهَا الْعَبْدُ : خِرْقَةٌ يُوَارِى بِهَا عَوْرَتَهُ ، أَوْ كِسْرَةٌ يَسُدُّ بِهَا جُوعَتَهُ ، أَوْ بَيْتٌ يَكِنُّهُ مِنَ الْحَرِّ وَ الْبَرْدِ - الحديث .\r\n« از بنده در مورد سه چيز مؤاخذه نمىشود : تكّه پارچه‌اى كه بدان عورتش را بپوشاند ، يا لقمه نانى كه بدان گرسنگىاش را فرونشاند ، يا اطاقى كه وى را از گرما و سرما محفوظ بدارد - تا آخر حديث . »\r\nو سزاوار است كه اين روايت حمل شود بر خفّت حساب در ضروريّات\r\n\r\n","description":"","footnote":"","page_name":" 15 ","page_number":33},
  {"content":"\r\n\r\nمعيشت ، و نفى مناقشه در آنها ؛ وَ اللهُ أعلَم . » « 1 »\r\nاين بود آنچه استاد اكرم قدَّس اللهُ سرَّه در تفسير خود ذكر فرموده‌اند .\r\n\r\nعلّامه : از سورهء تكاثر صريح‌تر در وحدت وجود نداريم\r\nو امّا آنچه را كه حقير از ابحاث شفاهى ايشان شنيده‌ام و ضبط نموده‌ام ، صريح‌تر از اين‌ها در اثبات وحدت ذات اقدس حقّ تعالى است . ايشان صريحاً مىفرمودند : « از اين آيه واضح‌تر و صريح‌تر در اثبات وحدتِ وجود نداريم . اين آيات از صراحت هم گذشته است ، و من در عجبم كه چرا در گوش ماها اثر نمىكند ! »\r\nاين آيات مىگويد : اى مردمان ! شما در تمام عمرتان تا سرتان به سنگ گور و لَحْد بخورد ، از ديدار و لقاى حضرت حقّ واحد معبود مسجود اعراض نموده‌ايد ، و وى را در شئون كثرات بطور مقيّد و متعيّن نگريسته‌ايد ؛ و اينست حقيقت جحيم و آتش گدازنده كه حجاب بر روى چهرهء حقّ ساخته‌ايد .\r\nپردهء تعيّن عالم هستى و كثرت بينى را كنار بزنيد تا جمال حضرت واحد بر شما تجلّى نمايد ، و نعمت حقيقيّهء شما كه ولايت و عبوديّت صرفه است در مقابل چنين خداوندى به مَنصّهء تحقّق خود بنشيند . نه آنكه آن نعيم را زائل و باطل كرده از ولايت كه حقيقت قرب است بىبهره باشيد ، و آتش سوزانندهء كثرات و تعيّنات چشمانتان را كور كند ؛ و در اين دنيا كه چنين است در عُقبى به صورت جهنّم بروز و ظهور نمايد .\r\nاگر پردهء حجاب ملكوت را از جلو ديدگان رمَددار و دوبين خود برداريد ، همين اكنون با علم يقينى و بالمعاينه خواهيد ديد كه اين كثرت طلبى و زياده‌نگرى چه سدّى عظيم در برابرتان ساخته است كه جز با رفع يد از كثرات و مباهات در امور كثيرهء واهيهء اعتباريّهء مجازيّه امكان ندارد جمال حضرت حقّ را\r\n\r\n\r\n","description":"","footnote":"\r\n( 1 ) « الميزان فى تفسير القرآن » ج 20 ، ص 495 تا ص 500\r\n","page_name":" 16 ","page_number":34},
  {"content":"\r\n\r\nببينيد و تماشا كنيد و انس بگيريد و از واقعيّت نعيم تمتّع كافى ببريد !\r\nعلّامه فرموده‌اند : « آن تفسير اوّل راجع به سوره زياد دلچسب نيست ؛ اين تفسير دوّم مورد پسند است . » اينك براى مزيد بيان ، ما برخى از گفتارشان را كه در يادنامهء ايشان ذكر نموده‌ايم در اينجا مىآوريم :\r\nفرموده‌اند : « اين آيه اطلاق دارد و هر گونه از كثرت طلبى [ خواه در اموال و اولاد ، و خواه در خيرات ، در علم ، در فقه و اصول و حكمت و حديث و تفسير و سائر علوم و فنون 
  ] انسان را از مقام وحدت طلبى و خداجوئى باز مىدارد .\r\nاين تفسير بهتر است از آن تفسير اوّل ؛ آن تفسير زياد مورد پسند نيست . « 1 »\r\nو فرموده‌اند : « در بعضى از مراحل ، قرآن از صراحت هم گذشته ؛ امّا در عين حال ، حالات قلبى ما طورى است كه نمىپذيرد و طور ديگر تأويل مىكند .\r\nزياده طلبى و زياده بينى شما را از رؤيت جمال حقّ و وحدت مطلق به غفلت انداخت و منصرف كرد تا زمانى كه در قبرها سرازير شديد ! » « 2 »\r\nو فرموده‌اند : « معنيش چنين است : اين كثرات ، اين كثرت‌طلبىها و اين كثرت‌بينىها شما را به خود مشغول داشت ، و از لقاء و رؤيت حقّ بازداشت تا وقت مردن . يعنى تا زنده هستيد ، در پيروى از كثرات مىرويد ؛ و پيوسته مىرويد تا مىرسيد به مردن ! مىميريد ! » « 3 »\r\n\r\n\r\n","description":"","footnote":"\r\n( 1 ) دورهء علوم و معارف اسلام 4 ، « مهر تابان » يادنامه و مصاحبات تلميذ و علّامه عالم ربّانىّ علّامه سيّد محمّد حسين طباطبائى تبريزى أفاضَ اللهُ علَينا من بركاتِ تُربته ، بخش دوّم : مصاحبات ، ابحاث فلسفى ، از طبع اوّل ص 139 تا ص 141 ( بطور انتخاب ، از شمارهء رديف )\r\n( 2 ) دورهء علوم و معارف اسلام 4 ، « مهر تابان » يادنامه و مصاحبات تلميذ و علّامه عالم ربّانىّ علّامه سيّد محمّد حسين طباطبائى تبريزى أفاضَ اللهُ علَينا من بركاتِ تُربته ، بخش دوّم : مصاحبات ، ابحاث فلسفى ، از طبع اوّل ص 139 تا ص 141 ( بطور انتخاب ، از شمارهء رديف )\r\n( 3 ) دورهء علوم و معارف اسلام 4 ، « مهر تابان » يادنامه و مصاحبات تلميذ و علّامه عالم ربّانىّ علّامه سيّد محمّد حسين طباطبائى تبريزى أفاضَ اللهُ علَينا من بركاتِ تُربته ، بخش دوّم : مصاحبات ، ابحاث فلسفى ، از طبع اوّل ص 139 تا ص 141 ( بطور انتخاب ، از شمارهء رديف )\r\n","page_name":" 17 ","page_number":35},
  {"content":"\r\n\r\nو فرموده‌اند : « [ امام صادق عليه السّلام در مجلسى به أبو حنيفه فرمودند : مراد از نعيم خوردنى و آشاميدنى و أمثالهما نيست 
  ] بلكه مراد از نعيم ولايت ما اهل بيت است يعنى از مردم سؤال مىشود كه : تا چه اندازه راه سلوك إلى الله خود را با راه و روش و سيره و منهاج ائمّهء خودتان تطبيق نموده‌ايد ؟ ! و تا چه مقدار از مقام عبوديّت محضه و مطلقه برخوردار شديد ؟ !\r\nو مراد از جَنَّةُ النَّعيم كه در قرآن وارد است نيز همين بهشت است . يعنى : « بهشت ولايت » كه همان بهشت مخلَصين و مقرّبين از اولياى خدا و واصلين به مقام توحيد ذاتى و مندك‌ّشدگان در عوالم ربوبى و صفات جمال و جلال الهى است . بهشت آنان كه شوائب وجودى خود را بطور كلّى به باد نسيان سپردند و همه را تسليم حقّ كردند .\r\nبا تمام اين شواهد و قرائن حاقّيّهء داخليّه و عارضهء خارجيّه ، ما نعمت را كنايه از ولايت دانستيم ؛ گرچه بحسب ظاهر مراد مطلق نعمت است ، ليكن در حقيقت بايد مراد نعمت ولايت باشد .\r\nالبتّه در اين تفسير ( تفسير نعمت به ولايت ) نمىخواهيم از ضميمه نمودن روايات وارده اين معنى را بدست آوريم . بلكه مىخواهيم از خود آيات و شواهد موجودهء در آنها اين استفاده را نموده باشيم .\r\n\r\nعلّامه : از خود تقابل ميان نعيم و جَحيم بدست مىآيد كه نعيم ولايت است\r\nملاحظه كنيد ! بعد از اينكه بطور كلّى تكاثر را مُلهى دانست ، و در صورت پيدايش علم اليقين و عين اليقين ، آن را جحيم و آتش سوزنده شمرد ؛ به قرينهء مقابله ، نعيم را كه همان مقام توحيد است - كه در عبد تجلّى مىكند و از آن به عبوديّت محضه تعبير مىگردد - بزرگترين سرمايهء قابل مؤاخذه و مورد پرسش قرار مىدهد ؛ كه بايد ديدگان خود را از تكاثر يعنى زياده و بسيار بينى درهم كشيد و به نعيم كه يگانه بينى و وحدت‌گرائى است بازگشت نمود .\r\n   كَلَّا لَوْ تَعْلَمُونَ عِلْمَ الْيَقِينِ * لَتَرَوُنَّ الْجَحِيمَ * ثُمَّ لَتَرَوُنَّها عَيْنَ   \r\n\r\n","description":"","footnote":"","page_name":" 18 ","page_number":36},
  {"content":"\r\n\r\n  الْيَقِينِ * ثُمَّ لَتُسْئَلُنَّ يَوْمَئِذٍ عَنِ النَّعِيمِ   .\r\nاز خود آيه فى حدّ نفسها استفاده مىشود كه نعيم مطلب بسيار نفيس و ارزنده‌ايست ، بلكه نفيس‌ترين و باارزش‌ترين مهمّات و اهداف عالم خلقت بايد بوده باشد . و همان‌طور كه حضرت فرمودند ، از واقعيّت وجود يك شخص از اوّل عمر تا آخر عمر اين‌همه نعمتهاى خدائى را كه ديده و مصرف كرده ، از آنها سؤال شود ؛ اين به حسب ظاهر از مفاد خود آيه خيلى بعيد است .\r\nيعنى افراد بشر بايستى در دنيا از تمام مواهبى كه خداوند به آنها عنايت فرموده است ، آن نعمت حقيقى و واقعى ، آن ولايت كه ربط بين عالم خلقت و ذات پروردگار است ؛ ربط بين مخلوق و خالق است ، ربط بين حادث و قديم است ، ربط بين ممكن الوجود و واجب الوجود است ؛ آن را با كَدّ و سعى جستجو نموده و آن را بدست آورند .\r\nاگر بدست آمد أهدَى سَبيلًا است ، و گرنه إضلال است .\r\nهمهء مردم در دنيا زيست مىكنند ، معاشرت مىنمايند ، نكاح مىكنند ، غذا مىخورند ، استراحت مىكنند ، مىخوابند ، در مشاغل مانند هم باغبانى و زراعت و تجارت و صناعت مىكنند ؛ ولى يك عدّه فقط نظر به ظاهر اين امور دارند و از باطن اعراض دارند ، اين‌ها  بَدَّلُوا نِعْمَتَ اللَّهِ كُفْراً  « 1 » هستند .\r\nيك عدّه در بين اين امور متكاثره و كثيره ، دنبال حقيقت واحده هستند ، اين مىشود نعيم . » « 2 »\r\n\r\n\r\n","description":"","footnote":"\r\n( 1 ) آيه 28 ، از سورهء 14 : إبراهيم :  أَ لَمْ تَرَ إِلَى الَّذِينَ بَدَّلُوا نِعْمَتَ اللَّهِ كُفْراً وَ أَحَلُّوا قَوْمَهُمْ دارَ الْبَوارِ  . « آيا نظر نيفكنده‌اى بسوى كسانى كه نعمت خدا را تبديل به كفران نمودند ، و قوم خودشان را به خانهء هلاكت وارد ساختند ؟ ! »\r\n( 2 ) « مهر تابان » يادنامهء علّامه ، بخش دوّم : مصاحبات ، ابحاث قرآنى ، ص 102 تا ص 104\r\n","page_name":" 19 ","page_number":37},
  {"content":"\r\n\r\n\r\nكلام شيخ بهائى ( ره ) در « أربعين » در مراتب معرفت حقّ تعالى\r\nآيت الهى ، حكيم ، متكلّم ، مفسّر ، محدّث ، فقيه ، اصولى ، شاعر بارز ، جامع علوم رياضيّه و طبيعيّه و هيئت و نجوم و علوم غريبه ، كه حقّاً از مفاخر اسلام است ، علّامه شيخ بهاء الدّين محمّد عامِلىّ جُبَعىّ أعلى اللهُ تَعالَى مَقامه مطلبى را در اين باب ذكر كرده است كه از جهت جامعيّت آن ، نقل آن در اين مقام شايسته مىباشد . وى مىگويد :\r\nتَبصِرةٌ : مراد از معرفت خداى تعالى اطّلاع بر نُعوت و صفات جلاليّه و جماليّهء اوست به قدر طاقت بشر . و امّا اطّلاع بر حقيقت ذات مقدّس وى ابداً مورد چشم داشت و نظر و اميد و طمع فرشتگان مقرّب و پيامبران و رسولان او نمىباشد ، تا چه رسد به ديگران .\r\nو كافى است در اينجا گفتار سيّد البشر : مَا عَرَفْنَاكَ حَقَّ مَعْرِفَتِكَ !\r\n« ما آن‌طور كه بايسته و شايسته است ترا نشناخته‌ايم ! »\r\nو در حديث وارد است : إنَّ اللَّهَ احْتَجَبَ عَنِ الْعُقُولِ كَمَا احْتَجَبَ عَنِ الأبْصَارِ . وَ إنَّ الْمَلَأ الاعْلَى يَطْلُبُونَهُ كَمَا تَطْلُبُونَهُ أَنْتُمْ !\r\n« تحقيقاً و واقعاً خداوند از عقلها و انديشه‌ها پنهان شده است همان‌طور كه از چشمها پنهان شده است . و تحقيقاً موجودات مجرّدهء عوالم ملكوت بالا وى را مىطلبند همان‌طور كه شما مىطلبيد ! »\r\nبنابراين توجّه و التفات مكن به كسى كه مىپندارد او به كُنْه حقيقت ذات مقدّسهء او و اصل گرديده است ، بلكه در دهان چنين كسى خاك بپاش ! زيرا بدون ترديد گمراه شده ، و راه غوايت پيموده ، و دروغ و افتراء بسته است !\r\nزيرا امر ذات رفيع‌تر و پاك‌تر است از آنكه در خواطر بشر متلوّث و آلوده گردد . و هر چه را كه عالِم راسخ در دين تصوّر كند ، آن از حرم كبرياى حضرت وى فرسنگها دور تر است . و\r\nدورترين چيزى كه فكر عميق بدان دست مىيابد ، آن غايت و نهايت\r\n\r\n","description":"","footnote":"","page_name":" 20 ","page_number":38},
  {"content":"\r\n\r\nدقّتى است كه وى به كار برده است . و چه نيكو گفته است :\r\n آنچه پيش تو غير از آن ره نيست * غايت فهم تست الله نيست « 1 » \r\nبلكه از ذات بگذريم ، صفاتى را كه ما براى خداى سبحان اثبات مىكنيم ، فقط به قدر گنجايش انديشه‌ها و فهمها و به‌اندازهء قواى وهميّه و تخيّلات ماست .\r\nما بر حسب عقول قاصرهء خودمان اعتقاد داريم كه خداوند سبحانه متّصف است به اشرف از دو صفتى كه در دو طرف نقيض با يكدگر قرار دارند « 2 » ، درحالىكه خداى تعالى ارفع و اجلّ مىباشد از جميع آنچه تو وى را بدانها توصيف مىكنى !\r\nو در كلام امام أبو جعفر محمّد بن علىّ الباقر عليه السّلام بدين مهمّ اشاره كرده است آنجا كه فرموده است :\r\nكُلُّ مَا مَيَّزْتُمُوهُ بِأَوْهَامِكُمْ فِى أَدَقِّ مَعَانِيهِ ، مَخْلُوقٌ مَصْنُوعٌ مِثْلُكُمْ ، مَرْدُودٌ إلَيْكُمْ ! وَ لَعَلَّ النَّمْلَ الصِّغَارَ تَتَوَهَّمُ أَنَّ لِلَّهِ تَعَالَى زُبَانَيَيْنِ ، فَإنَّ ذَلِكَ\r\n\r\n\r\n","description":"","footnote":"\r\n( 1 ) اوّلش اينست :\r\n هست در راه او به وقت دليل * نطق تشبيه ، خامشى تعطيل\r\nگر نگوئى ز دين تهى باشى * ور بگوئى مُشبِّهى باشى \r\n( تعليقه )\r\n گفتم همه مُلك حُسن سرمايهء تست * خورشيد فلك چو ذرّه در سايهء تست\r\nگفتا غلطى ز ما نشان نتوان يافت * از ما تو هر آنچه ديده‌اى پايهء تست \r\n( تعليقه )\r\n( 2 ) مِن باب مثال ، در ما دو صفت متناقض وجود دارد : علم و جهل ، و ما مىگوئيم اشرف از ميان اين دو تا علم است ؛ پس خدا عالم است . و در ما دو صفت متناقض حيات و موت وجود دارد ، و چون در نزد ما حيات شريف‌تر از موت است ، مىگوئيم خدا حىّ است .\r\n","page_name":" 21 ","page_number":39},
  {"content":"\r\n\r\nكَمَالُهَا ، وَ تَتَوَهَّمُ أَنَّ عَدَمَهُمَا نُقْصَانٌ لِمَنْ لَا يَتَّصِفُ بِهِمَا . وَ هَكَذَا حَالُ الْعُقَلاءِ فِيمَا يَصِفُونَ اللَّهَ تَعَالَى بِهِ انْتَهَى كَلامُهُ صَلَواتُ اللَّهِ عَلَيْهِ .\r\n« تمام چيزهائى را كه شما با دقيق‌ترين معانى با افكار خودتان تشخيص و تميز مىدهيد و آن را خدا مىپنداريد ، آفريده‌ايست ساختهء شما مانند خود شما ، و بازگشتش به سوى شما مىباشد !\r\nو شايد مورچگان كوچك توهّم كنند كه خداى تعالى نيز مانند آنها دو عدد شاخ دارد ، چرا كه كمال آنها به آنست ؛ و گمان كنند كه نداشتن آن نقصان است براى آن كس كه متّصف بدانها نبوده باشد . و همچنين است احوال عقلاى عالَم در صفاتى كه خداى تعالى را بدان توصيف مىنمايند - تمام شد كلام حضرت امام باقر صَلوات اللَّه عَليه . »\r\nبعضى از محقّقين « 1 » گفته‌اند : اين گفتارى است دقيق و داراى متانت و استحكام ، و جالب و زيبا كه از مصدر تحقيق و مورد تدقيق صادر شده است .\r\nو سرّ اين مطلب آن مىباشد كه : تكليفى كه به افراد بشر مىشود متوقّف است بر معرفت خداوند متعال بر حسب وسع و طاقت آنها . و آنچه را كه بدان مكلّف مىباشند آنست كه خدا را بشناسند با صفاتى كه بدان انس و الفت گرفته‌اند و آن صفات را در وجود خودشان ديده و نگريسته‌اند ، با سلب نقائصى كه از انتساب آن صفات به انسان ناشى مىگردد .\r\nو از آنجا كه انسان وجودش واجب بالغَير است و عالم و قادر و مريد و حىّ و متكلّم و سميع و بصير مىباشد ، مكلّف شده است كه همين صفات را در حقّ خداوند متعال با سلب نقائص ناشى از انتسابشان به انسان ، اعتقاد بنمايد . به اينكه معتقد شود خداى تعالى واجب است لذاته نه بالغير ، عالم است به\r\n\r\n\r\n","description":"","footnote":"\r\n( 1 ) مراد محقّق دَوّانى است .\r\n","page_name":" 22 ","page_number":40},
  {"content":"\r\n\r\nجميع معلومات ، قادر است بر جميع ممكنات ؛ و همچنين در سائر صفات .\r\nو به وى تكليف نشده است كه اعتقاد نمايد به صفتى در خدا كه در وى مثل آن يافت نمىشود ، و به وجهى از وجوه مناسب آن صفات در او وجود ندارد . و اگر به چنين امرى مكلّف مىگشت ، حقيقت تعقّل آن براى وى غير ممكن مىبود . و اين يكى از معانى قوله عليه السّلام است : مَنْ عَرَفَ نَفْسَهُ فَقَدْ عَرَفَ رَبَّهُ - تمام شد كلام بعض المحقّقين .\r\n\r\nعلم عادى ، علم اليقين ، عَين اليقين ، حقّ اليقين\r\nبدان : آن معرفتى كه افهام بشر امكان وصول بدان را دارد داراى مراتب متخالفه و درجات متفاوته‌اى است .\r\nمحقّق طوسىّ طابَ ثَراه در برخى از مصنَّفاتش گفته است كه :\r\nمراتب آن معرفت به مثابهء مراتب آتش مىباشد « 1 »\r\n\r\n\r\n","description":"","footnote":"\r\n( 1 ) در « رَوضات الجنّات » از طبع بيروت ، ج 3 ، ص 184 آورده است كه : « من در تاريخ حمد الله مستوفى ديدم كه « بو على سينا » با « بو سعيد » در محلّى با هم ملاقات كردند . چون از همدگر جدا شدند ، از هر يك از آنان از احوال ديگرى پرسيدند . شيخ أبو سعيد گفت ما أنا أراه هو يَعلم . يعنى « آنچه را كه من مىبينم او مىداند » . و شيخ أبو على گفت : ما أعلَمه هو يراه . يعنى « آنچه را كه من مىدانم او مىبيند . »\r\nصاحب « روضات » در اينجا مىگويد : « گفتار اين دو عالم اشاره مىباشد به درجات علم اليقين و عين اليقين و حقّ اليقين ، و به عبارةٍ اخرى : يقين خبر و يقين دلالت و يقين مشاهده ، و به تقرير سوّم : مكاشفه در خبر دادن و مكاشفه به اظهار قدرت و مكاشفهء قلوب به حقائق ايمان . و هر يك از اين سه لفظ ( علم و عين و حقّ ) به معنى نفس يقين است ، با اين تفاوت كه بنا بر اصطلاح آنان علم اليقين عبارت است از آنچه با شرط برهان حاصل مىگردد ، و عين اليقين عبارت است از آنچه با شرط بيان حاصل مىشود ، و حقّ اليقين عبارت است از آنچه با صفت عيان بدست مىآيد . و مثال آن را به اين زده‌اند كه حقيقت معنى آتش را با تعريف ديگران ، و يا با چشمان خود ، و يا بواسطهء تأثير آن در وجود خودش بفهمد . پس علم اليقين براى عاقلان است ، و عين اليقين براى عالمان ، و حقّ اليقين براى عارفان . »\r\n","page_name":" 23 ","page_number":41},
  {"content":"\r\n\r\nزيرا كوچك‌ترين مرتبه از مراتب آن مانند كسى است كه بشنود در عالم وجود ، چيزى وجود دارد كه تمام اشيائى را كه با آن تلاقى كنند معدوم و نابود مىسازد ، و در تمام اشيائى كه در برابر و محاذات آن قرار گيرند اثر خود را ظاهر مىكند ، و هر مقدار از آن گرفته و برداشته شود ابداً از آن چيزى كم و كاست نمىگردد ؛ و آن موجود را آتش مىنامند . و نظير اين مرتبه در باب معرفت خداوند تعالى ، معرفت مقلِّدين است كه بدون وقوف بر برهان و حجّت الهيّه ، دين را تصديق كرده‌اند .\r\nو از اين معرفت برتر ، معرفت كسى مىباشد كه دود آتش به وى رسيده باشد و دانسته باشد كه لا بدّ بايد مؤثّرى باشد تا اين دود اثر آن بوده باشد ، و در اين صورت حكم به وجود آتش كند . و نظير اين مرتبه در معرفت خداى تعالى معرفت اهل نظر و استدلال مىباشد كه با براهين قاطعه حكم بر وجود صانع مىنمايند .\r\nو از اين بالاتر مرتبهء كسى است كه به سبب مجاورت با آتش ، گرمى آن را حسّ كند و با نور آن موجودات را مشاهده كند و بدان اثر منتفع گردد . و نظير اين مرتبه در معرفت خداوند سبحانه معرفت مؤمنين خالص است كه قلوبشان به خدا اطمينان و آرامش يافته است و يقين كرده‌اند كه  اللَّهُ نُورُ السَّماواتِ وَ الْأَرْضِ  ؛ همان‌طور كه خداوند خود را بدين صفت توصيف نموده است .\r\nو از اين عالىتر مرتبهء كسى است كه با جميع وجودش در آتش بسوزد و بگدازد و محترق گردد ، و با تمام كلّيّت و آثارش در آتش متلاشى شود . و نظير اين مرتبه در معرفت خداى تعالى معرفت اهل شهود و فناء فى الله است .\r\nو اين بالاترين درجه و عالىترين مرتبه و آخرين مرحله مىباشد ؛ رَزَقَنا اللهُ الوُصولَ إلَيها و الوُقوفَ عَليها بمَنِّه و كَرَمه - پايان يافت گفتار خواجه\r\n\r\n","description":"","footnote":"","page_name":" 24 ","page_number":42},
  {"content":"\r\n\r\nاعلى اللَّه مقامُه . » « 1 »\r\n\r\nكلامِ شِبْلىّ بغدادىّ پيرامون توحيد\r\nو در علوّ مقام توحيد و عظمت فناى در آن ، كه آن را مرتبهء اخيره در شرح عبارت خواجه يافتيم ، شيخ عارف شِبْلىّ بغدادىّ رحمة الله عليه فرموده است .\r\n« مَنْ أجابَ عَنِ التَّوْحيدِ بِعِبارَةٍ فَهُوَ مُلْحِدٌ ، وَ مَنْ أشارَ إلَيْهِ بِإشارَةٍ فَهُوَ زِنْديقٌ ، وَ مَنْ أوْمَى إلَيْهِ فَهُوَ عابِدُ وَثَنٍ ، وَ مَنْ نَطَقَ فيهِ فَهُوَ غافِلٌ ، وَ مَنْ سَكَتَ عَنْهُ فَهُوَ جاهِلٌ ، وَ مَنْ وَهَمَ أنَّهُ ( إلَيْهِ ) واصِلٌ فَلَيْسَ لَهُ حاصِلٌ ، وَ مَنْ ظَنَّ أنَّهُ ( مِنْهُ ) قَريبٌ فَهُوَ ( عَنْهُ ) بَعيدٌ ، وَ مَنْ ( بِهِ ) تَواجَدَ « 2 » فَهُوَ ( لَهُ ) فاقِدٌ .\r\nوَ كُلُّ ما مَيَّزْتُموهُ بِأوْهامِكُمْ وَ أدْرَكْتُموهُ بِعُقولِكُمْ فى أتَمِّ مَعانيكُمْ ، فَهُوَ مَصْروفٌ مَرْدودٌ إلَيْكُمْ ؛ مُحْدَثٌ مَصْنوعٌ مِثْلُكُمْ ! « 3 »\r\n« كسى كه دربارهء توحيد ، با عبارتى جواب از آن دهد مُلحِد است ، و كسى كه با اشارتى بسوى آن اشاره نمايد زنديق است ، و كسى كه به‌سويش ايماء كند پرستندهء بت است ، و كسى كه در آن لب بگشايد و سخن گويد غافل است ،\r\n\r\n\r\n","description":"","footnote":"\r\n( 1 ) « أربعين » شيخ بهائى ( ره ) طبع ناصرى ( سنهء 1274 هجريّهء قمريّه ) در ضمن شرح حديث دوّم ، ص 16 تا ص 18\r\n( 2 ) در « أقرب الموارد » آورده است : تَواجَدَ فُلانٌ : أرَى مِن نَفْسِه الوَجْدَ .\r\nو نيز آورده است : وَجَدَ المَطلوبَ ( ض ، ل ) و وَجِدَه يَجِدُه و يَجُدهُ بضمّ الجيم لغةٌ عامريّةٌ لا نظيرَ لها فى المِثال - وَجْداً و جِدَةً و وُجْداً و وُجوداً و وِجْداناً و إجْدانًا بقَلب الواوِ همزةً : أدْرَكَه و أصابَه و ظفَرَ به بعد ذهابه ؛ يُقال : وجدتُ الضّالّة . و تَأْتى وَجَدَ بمعنى عَلِمَ فتَكونُ من أفعال القُلوب فتَنصِبُ مفعولَين ، و مصدرُها الوجود ؛ نحو وَجَدتُ صِدقَك راجحاً\r\n( 3 ) « جامع الاسرار و منبع الانوار » سيّد حيدر آملى ، با تصحيح و مقدّمهء هَنرى كُربِن ، ص 72 ، در قاعدهء ثانيه : فى تعريف التّوحيد\r\n","page_name":" 25 ","page_number":43},
  {"content":"\r\n\r\nو كسى كه از آن سكوت كند جاهل است ، و كسى كه پندارد به‌سويش و اصل گشته است براى او حاصلى نمىباشد ، و كسى كه گمان نمايد او به آن نزديك است از آن دور است ، و كسى كه به نظر خود آن را وجدان كند فقدان آن را كرده است .\r\nو تمام چيزهائى را كه شما با افكار و انديشه‌هاى خودتان تشخيص مىدهيد و با عقلهايتان در تمام‌ترين و كاملترين معانى كه در نظرتان وجود دارد ادراك مىنمائيد ، آن چيز بازگشته و ردّشدهء به سوى خود شما مىباشد ؛ آن چيز حادث و مصنوعى است همانند خود شما ! »\r\n\r\nكلامِ خواجه عبد الله أنصارى پيرامون توحيد\r\nو همچنين شيخ عارف خواجه عبد الله أنصارىّ قدَّس اللهُ روحَه در شعر خود مىگويد :\r\n ما وَحَّدَ الْواحِدَ مِنْ واحِدِ * إذْ كُلُّ مَنْ وَحَّدَهُ جاحِدُ ( 1 )\r\nتَوْحيدُ مَنْ يَنْطِقُ عَنْ نَعْتِهِ * عاريَةٌ أبْطَلَها الْواحِدُ ( 2 )\r\nتَوْحيدُهُ إيّاهُ تَوْحيدُهُ * وَ نَعْتُ مَنْ يَنْعَتُهُ لاحِدُ ( 3 ) « 1 » \r\n1 - احدى از آدميان حقّ توحيد ذات واحد را ادا نكرده است ، زيرا تمام كسانى كه وصف توحيد وى را مىكنند خودشان اهل جحود و انكار هستند .\r\n2 - وصف توحيد وى براى آن كس كه از صفت او سخن مىگويد ، عاريتى است كه خداوند آن را نمىپذيرد و ابطال مىنمايد .\r\n3 - وصف توحيد خداوند همان وصف توحيدى است كه خودش براى خود مىكند ، و توصيف دگرى كه وى را توصيف مىكند همچون تيرى است كه از نشانه عدول كرده است .\r\nو شيخ عارف فقيه صوفى كامل بالمعنَى الحقيقىّ فخر الإسلام و سند\r\n\r\n\r\n","description":"","footnote":"\r\n( 1 ) « جامع الاسرار و منبع الانوار » سيّد حيدر آملى ، ص 72\r\n","page_name":" 26 ","page_number":44},
  {"content":"\r\n\r\nالشّيعة و ذُخْر المِلّة عالم بالله و بأمْر اللَّه : سَيّد حَيْدر آملى « 1 » مىگويد\r\n\r\nكيفيت احوال و سلوك مرحوم سيد حيدر آملى ( قدهّ )\r\n\r\n\r\n","description":"","footnote":"\r\n( 1 ) در مقدّمهء كتاب تفسير « المُحيطُ الاعظم و البحرُ الخِضمّ از أعلام :\r\nعلّامه حجّت مرعشى نجفى در پشت نسخهء خطّيّه از تفسير « المحيط الاعظم » كه به خطّ مؤلّف سيّد حيدر آملى مىباشد و آن نسخه موجود و محفوظ است در مكتبهء عامّهء ايشان در بلدهء قم ؛ در توصيف نسخه و مؤلّف آن مطالب ذيل را نگاشته‌اند :\r\nكتاب « المحيط الاعظم » در تفسير قرآن كريم كه از علّامهء فقيه محدّث حكيم متألّه متكلّم عارف اديب السّيّد أبى محمّد ركنِ الدّين حيدرِ بنِ تاجِ الدّين علىّ پادشاه . . . ابْن حمزهء ابن عبيد الله أعْرجِ بن الحسين الاصغر ابن الإمام سيّد السّاجدين عليه السّلام مىباشد . وى در آمل متولّد شد و از آنجا در بلاد خراسان و گرگان و اصفهان گردش نمود و ساليانى در اصفهان باقى ماند و از علماء آن استفاده برد . سپس به آمل برگشت و به فخر الدّولة ابن شاه كيخسرو پيوست و از خواصّ او گرديد . و اين فخر الدّوله از اولاد پادشاه أردشير بن حسن بن تاج الدّولة است كه وى ممدوح ظَهير الدّين فارْيابى شاعر مشهور مىباشد .\r\nآنگاه سيّد حيدر داخل در سلسلهء عرفاء شد ، و به اصفهان مراجعت نمود و با شيخ عارف نصير الدّين طهرانى ( نزيل محلّهء دردشت مشهور به باب شيراز از محلّات اصفهان ) اجتماع كرد و با دست او « خرقه » پوشيد و از وى تلقّى « ذكر » نمود . سپس از آنجا به سوى عراق كوچ كرد و مشاهد ائمّه را زيارت نمود و در نجف اشرف سكنى گزيد . و از آنجا به حجّ رفت و پس از آن به نجف برگشت .\r\nعلوم رسميّه و مقدّماتيّه را از پدرش و از علماء آمل فرا گرفت ، و عرفان را از شيخ عبد الرّحمن قدسى ، و فقه را از فخر المحقّقين ابن علّامه اخذ نمود ، و فخر المحقّقين او را به « زين العابدين ثانى » خطاب مىكرد . سيّد حيدر از او با اجازه روايت مىكند ، و صورت آن اجازه در اين كتاب مذكور است . و شيخ او را با اين جملات در آن اجازه تعبير نموده\r\n","page_name":" 27 ","page_number":45},
  {"content":"\r\n\r\n\r\n\r\n","description":"","footnote":"\r\n- است : السّيّدُ الاعظم ، الإمامُ المُعظّم ، أفضلُ العلماءِ فى العالَم ، أعلمُ فُضلاءِ بنى آدَم ، مُرشدُ السّالكين ، غِياثُ نفوسِ العارفين ، مُحيى مَراسمِ أجدادِه الطّاهرين ، الجامعُ بَين المعقولِ و المنقول ، و الفروعِ و الاصول ، ذو النّفسِ القُدسيّة ، و الاخلاقِ النّبويّة ، شَرفُ آلِ رسولِ ربِّ العالَمين ، أفضلُ الحاجّ و المعتمِرين ، المَخصوصُ بعنايةِ ربِّ العالمين ، ركنُ الملّة و الدّين - إلخ . و اين اجازه بر پشت صفحهء « جوامع الجامع طَبْرسىّ » نوشته شده است كه آن را سيّد در نزد فخر قرائت نموده است و تاريخ اجازه سنهء 761 در حِلّه مىباشد .\r\nو « فصوص » و « منازل السّائرين » را بر شيخ عبد الرّحمن بن أحمد قدسى قرائت كرده است و وى براى او اجازه داده است ، و تاريخش 735 مىباشد .\r\nسيّد حيدر بيست و چهار كتاب تصنيف نموده است . از آن جمله است « المحيط الاعظم » كه در چند مجلّد مىباشد و اين مجلّد از زمرهء آنهاست . و تمام اين نسخه به خطّ خود اوست . و اين نسخه در خزانهء كتب حجّة الإسلام و المسلمين حاج آقا حسن حسينى قمّى مشهور به سيّدى ، از جمله كتابهاى جدّ علّامه‌اش حاج ميرزا أبو طالب قمّى داماد محقّق صاحب « قوانين » بوده است . او بر ما منّت گذارد در ادخال اين نسخهء وحيده در دنيا در مكتبهء عامّهء موقوفه‌اى كه من در شهر قم تأسيس نموده‌ام . و يك جلد ديگر آن به خطّ مصنّف در مكتبهء الإمام علىّ عليه السّلام موجود است .\r\nمصنّف ما كتابهاى دگرى دارد از جمله كتاب « كَشكولٌ فيما جرَى علَى آلِ الرّسول » و كتابٌ فى العِرفان كه در طهران به اهتمام مستشرق فاضل « مسيو كربن » مدرّس الهيّات در دانشگاه پاريس طبع شده است . سيّد حيدر داراى آثار ديگرى نيز مىباشد در علوم مختلفه و فنون متفاوته . ترجمهء مصنّف در معاجم تراجم همچون « أعيان الشّيعة » و « رياض العلماء » و « روضات » و « ريحانة الادب » و غيرها موجود است و بايد مراجعه گردد . سيّد حيدر داراى ذرّيّه‌اى است در مازندران . حرَّره الدّاعى الكَئيب شهاب الدّين الحسينىّ المرعشىّ النّجفىّ ، ببلدةِ قم المشرَّفة حرمِ الائمّة عليهم السّلام ، فى صَبيحةِ الخميس ، 11 مِن ذى القعدةِ سنةَ 1391 القمرىِّ ، حامداً مصلِّياً مسلماً مستغفِراً ؛ و الحمدُ للّه على نِعَمه و آلائه - پايان نوشتهء آية الله مرعشى بر ظهر كتاب تفسير « المحيط الاعظم » .\r\n","page_name":" 28 ","page_number":46},
  {"content":"\r\n\r\n\r\n\r\n","description":"","footnote":"\r\n- در اينجا تنبيه بر دو امر ضرورى است : اوّل آنكه حقير اين ترجمهء سيّد حيدر را از مقدّمهء تفسير « البحر الاعظم » انتخاب كردم ، زيرا حاوى مطالب بسيار و در نهايت اختصار بود . براى خود كتاب « جامع الاسرار » كه با ضميمهء رسالهء « نَقد النّقود فى معرفة الوجود » به اهتمام هنرى كربن طبع شده است مقدّمهء جامعى كه حاوى اين مطالب باشد نبود . امّا تفسير « المحيط الاعظم » كه به حمد الله اخيراً طبع شده است حاوى مقدّمه‌اى مفصّل و جالب است ، لذا نقل از آن انسب مىنمود تنبيه دوّم : سيّد حيدر در خاتمهء كتاب « المقدّمات من كتاب نصّ النّصوص » كه در كيفيّت احوال و سلوك خود بيانى دارد ، در ص 535 مىگويد :\r\n« چون خداوند مرا امر به ترك ما سواى خود فرمود و به توجّه به سوى خودش آن‌طور كه شايسته است ملتفت كرد ، مرا الهام نمود تا جائى را براى خود طلب كنم كه در آنجا سكونت گزينم و به طاعت و عبادت او اشتغال ورزم بر حسب أمر و اشاره‌اى كه نموده بود . لهذا من متوجّه به سوى مكّه شرَّفها الله تعالى شدم ؛ بعد از ترك وزارت و رياست و مال و جاه و پدر و مادر و جميع اقارب و برادران و همنشينان . و لباس كهنهء ژنده‌اى كه افتاده و كسى بدان اعتنا نداشت و فاقد ارزش بود در تن پوشيدم ، و از شهرم كه آمل بود و از ناحيهء طبرستان از نواحى خراسان بود بيرون شدم . و من وزير پادشاهى كه در آن بلد بود بودم . و وى از عظيم‌ترين پادشاهان فارس بود ، چرا كه او از عظيم‌ترين فرزندان كِسرَى بود و اسمش الملِك السّعيد فخر الدّولة پسر شاه مرحوم شاه كيخسرو - طيّب اللهُ ثراهما و جَعل الجنَّةَ مثواهما - بود . و عمر من در آن هنگام سى سال بوده است . . . »\r\nو در ص 536 و 537 گويد : « تا رسيدم به مكّه و حجّ وجوبى خود را انجام دادم . و اين در سنهء ( 751 ) بود . . . پس از آن به نجف اشرف با سلامت بازگشتم و در آنجا ساكن شدم ، و رياضت و خلوت و طاعت و عبادتى كه امكان ندارد از آن بهتر و بليغ‌تر به عمل آيد ، و نه شديدتر و نه عظيم‌تر از آن تصوّر دارد ، بجا آوردم . پس افاضه كرد بر قلب من - غير از آنچه را كه گفتم - از « تأويل القرآن » و « شرح الفصوص » از معانى و معارف و حقائق و دقائقى كه ممكن نيست به هيچ وجه من الوجوه آن را تفصيل داد . زيرا آنها از كلمات الله مىباشد كه\r\n","page_name":" 29 ","page_number":47},
  {"content":"\r\n\r\n\r\n\r\n","description":"","footnote":"\r\n- غير قابل حصر و عدّ و انتهاء و انقطاع است .\r\nپس حضرت حقّ مرا امر فرمود تا بعضى از آن را براى بندگان خاصّ خودش اظهار كنم . پس شروع كردم در تصنيف كتابى در توحيد و اسرارش آن‌طور كه سزاوار است ، و در كوتاه‌ترين مدّت آن را نوشتم و « جامع الاسرار و منبع الانوار » نام نهادم . سپس بعد از آن « رسالة الوجود فى معرفة المعبود » و پس از آن « رسالة المعاد فى رجوع العباد » و بعد از اين‌ها رساله‌ها و كتابهائى را نگاشتم ، تا اينكه بالغ بر چهل رساله و كتاب عربى و عجمى شد . و سپس امر كرد مرا حقّ ، به تأويل القرآن الكريم ، و آن را پس از تمام آنچه را كه گفتم نوشتم و در هفت مجلّد بزرگ بالغ آمد ، و آن را ناميدم به « المحيط الاعظم و الطَّود الاشمّ ، فى تأويل كتاب الله العزيز المحكم » . و آن در غايت حسن و كمال بيرون آمد ، و در نهايت بلاغت و فصاحت به عنايت ملِك ذى العزّة و الجلال بظهور پيوست ؛ به‌طورىكه احدى بر من از آن سبقت نجسته است نه از جهت ترتيب و نه تحقيق و نه تلفيق ، و بيان آن در فهرست ايضاً گذشت .\r\nو بعد از اين ، حقّ مرا امر كرد به « شرح فصوص الحكم » كه منسوب به رسول الله صلّى الله عليه و آله و سلّم است ؛ كه آن را در عالم رؤيا به شيخ اعظم محيى الدّين بن العربىّ دادند و فرمودند : « أوْصِلْهُ إلَى عِبادِ اللهِ المُسْتَحِقّينَ المُسْتَعِدّينَ . » به‌طورىكه ما آن را نيز در فهرست آورده‌ايم . پس من شروع كردم در همين شرح به موجب تقريرى كه بيان آن گذشت و تحقيقى كه ذكر شد .\r\nو ابتداى شروع من در تصنيف « شرح فصوص » در سنهء هفتصد و هشتاد و يك ( 781 ) از هجرت مىباشد ، و انتهاى آن در سنهء هفتصد و هشتاد و دو ( 782 ) يعنى اين شرح در يك سال فقط و يا كمتر از آن پايان يافت . و عمر من در اين حال شصت و سه سال ( 63 ) مىباشد . رزَقَنا اللهُ الوصولَ و البلوغَ إلى الغاية ، و هو ما قرَّره اللهُ فى اللوحِ المحفوظ ، و وفَّقَنا لإتمامِ مثله كثيراً ؛ بفضلِه و كرمِه ، و ما ذلك علَى اللهِ بعزيزٍ . »\r\nسيّد حيدر تمام اين جلد از كتاب را در مقدّمات كتاب « نصّ النّصوص » در شرح « فصوص » قرار داده است ، و از اين پس شروع مىكند در خود كتاب كه در مجلّداتى دگر\r\n","page_name":" 30 ","page_number":48},
  {"content":"\r\n\r\n\r\nپرسش كُمَيل از أمير المؤمنين عليه السّلام : مَا الْحَقِيقَة ! ؟\r\n« و امّا آن اقوال مولانا أمير المؤمنين عليه السّلام كه در « نهج البلاغة » موجود نمىباشد و مشهور است ، پس گفتار اوست كه در مقدّمهء ما ذكر شده است كه بدان كُمَيل بن زياد نَخَعىّ رَضىَ اللهُ عنه را مخاطب قرار داده است :\r\nكميل چون در اوّل پرسشش از حضرت پرسيد : مَا الْحَقِيقَةُ ؟ !\r\nقَالَ : مَا لَكَ وَ الْحَقِيقَةَ ؟ !\r\nقَالَ : أَ وَ لَسْتُ صَاحِبَ سِرِّكَ ؟ !\r\nقَالَ : بَلَى ! وَ لَكِنْ يَرْشَحُ عَلَيْكَ مَا يَطْفَحُ مِنِّى !\r\nقَالَ : أَ وَ مِثْلُكَ يُخَيِّبُ سَائِلًا ؟ !\r\nقَالَ : الْحَقِيقَةُ كَشْفُ سُبُحَات « 1 » الْجَلَالِ مِنْ غَيْرِ إشَارَةٍ .\r\nقَالَ : زِدْنِى فِيهِ بَيَاناً !\r\nقَالَ : مَحْوُ الْمَوْهُومِ مَعَ صَحْوِ الْمَعْلُومِ\r\nقَالَ : زِدْنِى فِيهِ بَيَاناً !\r\nقَالَ : هَتْكُ السِّتْرِ لِغَلَبَةِ السِّرِّ .\r\nقَالَ : زِدْنِى فِيهِ بَيَاناً !\r\nقَالَ : جَذْبُ الاحَدِيَّةِ بِصِفَةِ التَّوْحِيدِ .\r\nقَالَ : زِدْنِى فِيهِ بَيَاناً !\r\n\r\n\r\n","description":"","footnote":"\r\n- مى باشد .\r\nبايد دانست آنچه را كه از ضميمهء تواريخ فوق بدست مى آيد تولّد او در سنهء هفتصد و بيست ( 720 ) مى باشد ، و در پيگفتار كتاب « جامع الأسرار » بدين سال تصريح نموده است .\r\n( 1 ) در « أقرب الموارد » آورده است : السُّبْحَة بالضّمّ : الدّعاء . . . سُبْحَةُ الله : جَلالُه ، و سُبُحاتُ وَجهِ الله : أنوارُه ؛ تَقولُ : أسألُك بسُبُحاتِ وَجهِك الكَريم ، أي بما تُسَبَّح به من دلائل عَظمتِك . و السُّبُحات أيضاً : مَواقعُ السّجود ، ج : سُبَح و سُبُحات\r\n","page_name":" 31 ","page_number":49},
  {"content":"\r\n\r\nقَالَ : نُورٌ يَشْرُقُ مِنْ صُبْحِ الازَلِ ، فَتَلُوحُ عَلَى هَيَاكِل « 1 » التَّوحِيد آثَارُهُ .\r\nقَالَ : زِدْنِى فِيهِ بَيَاناً !\r\nقَالَ : أَطْفِ السِّرَاجَ فَقَدْ طَلَعَ الصُّبْحُ ! « 2 » »\r\n« كميل پرسيد : آن حقيقت ثابتهء قديمه كدامست ؟ !\r\nحضرت فرمود : تو را با آن حقيقت چه‌كار ؟ !\r\nعرض كرد : آيا من صاحب اسرار تو نمىباشم ؟ !\r\nفرمود : آرى ! و ليكن بر تو مىتراود و ترشّح مىنمايد آنچه از فوران وجود من لبريز مىگردد !\r\nعرض كرد : آيا امكان دارد مثل توئى پرسنده‌اى را نااميد و بىبهره گذارد ؟ !\r\nفرمود : آن حقيقت عبارت است از انكشاف و بروز انوار و تقديسات دلائل عظمت جلال خداوند بدون هيچ‌گونه اشارتى .\r\nعرض كرد : دراين‌باره ، توضيح و بيانى را براى من بيفزا !\r\nفرمود : نيست و تاريك شدن هر موهوم ، با بوجود آمدن و روشن شدن آن معلوم .\r\nعرض كرد : دراين‌باره ، توضيح و بيانى را براى من بيفزا !\r\nفرمود : پاره شدن پردهء مجاز و اعتبار ، به علّت طغيان و غلبهء اسرار\r\n\r\n\r\n","description":"","footnote":"\r\n( 1 ) در « أقرب الموارد » آورده است : الْهَيْكَل : النَّبتُ الّذى طالَ و عَظُم و بلَغ ، و كذلك الشَّجر ؛ الواحدة : هيكَلَة . و - : البناء المرتفع ، و - : الضَّخْم مِن كلِّ الحيَوان ، و - : مَوضعٌ فى صدرِ الكَنيسة يُقرَّبُ فيه القُربان ، و - : بَيتُ الاصنام ، و - : الصّورةُ و الشَّخصُ ، كقوله : كَساه اللهُ هَيْكَلَ آدَميٍّ ؛ ج : هَياكِل .\r\n( 2 ) « جامع الاسرار » فى الاصل الاوّل ، القاعدة الرّابعة ، ص 170 ، تحت شمارهء 327\r\n","page_name":" 32 ","page_number":50},
  {"content":"\r\n\r\nحقيقيّهء ازليّه .\r\nعرض كرد : دراين‌باره ، توضيح و بيانى را براى من بيفزا !\r\nفرمود : جذب نمودن مقام احديّتش با صفت يكى كردن و وحدت بخشيدن جميع كائنات و ماسوى را به سوى خودش .\r\nعرض كرد : دراين‌باره ، توضيح و بيانى را براى من بيفزا !\r\nفرمود : نورى است كه از سپيده دم ازل و تجرّد ، اشراق مىكند ؛ و آثارش كه توحيد و يكى كردن است بر تمامى مظاهر وجود و شئؤونات وحدت ظاهر مىگردد .\r\nعرض كرد : دراين‌باره ، توضيح و بيانى را براى من بيفزا !\r\nفرمود : چراغ انديشه و فكر را خاموش كن كه تحقيقاً صبح حقيقت و شهود و مشاهده طلوع نموده است . »\r\n\r\nشرح و تفسير سيّد حَيْدر حديث « مَا الْحَقِيقَةُ » كميل را\r\nسيّد حَيدَر در شرح اين فقرات آورده است :\r\n« اين گفتار داراى معانى بسيار مىباشد كه شارحين آن طىّ شروحشان ذكر كرده‌اند .\r\nو امّا شرح معنى آن بطور اجمال اينست كه : حضرت اشاره مىنمايد به ظهور خداى تعالى به صورت مظاهر ، و به عدم مظاهر در عين ثبوت آنها . زيرا گفتارش : كَشْفُ سُبُحَاتِ الْجَلَالِ مِنْ غَيْرِ إشَارَةٍ ، اشاره مىباشد به رفع كثرت اسمائيّه پس از رفع كثرت خلقيّه ، كه از آن دو تا به « مظاهر » تعبير مىگردد .\r\nو نيز اشاره مىباشد به اثبات آنها و تحقّق آنها بدون اشاره‌اى ، خواه اشارهء عقليّه باشد خواه حسّيّه . و اين رمز نيكوئى است كه اشاره دارد به احاطه و اطلاق حقّ تعالى ؛ به سبب آنكه محيط مطلق اصلًا قابل اشاره نمىتواند بوده باشد . زيرا كه آن اشاره امكان‌پذير نمىباشد بلكه ممتنع و مستحيل است .\r\nو تقييد « سُبُحات » به جلال دون جمال ، به علّت آنست كه جلال\r\n\r\n","description":"","footnote":"","page_name":" 33 ","page_number":51},
  {"content":"\r\n\r\nمخصوص به اسماء و صفات است و جمال اختصاص به ذات دارد ؛ يا اختصاص جلال به صفات قهريّه و جمال به صفات لُطفيّه ، همان‌طور كه دانستى . و بر هر يك از دو تقدير ، سبحات جلال در تقدّم انسب مىباشد از سبحات جمال ؛ زيرا كشف سبحات جمال ممكن نيست مگر بعد از كشف سبحات جلال . و اين سيرى مىباشد از كثرت به سوى وحدت ، و از خلق به سوى حقّ . و اين سير نزد اكثر علماى طريق و عرفاى بالله بسيار پسنديده است .\r\nو گفتار امام : مَحْوُ الْمَوْهُومِ مَعَ صَحْوِ الْمَعْلُومِ ، ايضاً اشاره است به رفع مظاهر و مشاهده كردن ظاهر را در آنها بطور حقيقت . زيرا هنگامى كه سالك محو بودن موهومات را كه عبارت هستند از « غير » و ناميده مىشوند « مخلوقات » - كه آنها چيزى نيستند مگر نقش خالى موهومى كه به استيلاء قوّهء واهمه و استيلاء شيطان بر او ، در او استقرار يافته و رسوخ پيدا كرده است - و از ميان برداشته شدن و ارتفاعشان را از وجود خويشتن بطور كلّى ، بالعيان مشاهده نمايد ؛ معلوم وى كه حقّ تعالى است از ميان شكوك و شبهات وهميّه هويدا و واضح مىشود ، و بكلّى از حجاب رهائى پيدا كرده خلاص مىگردد .\r\nيعنى آسمانِ قلب و روحش ، از ابر و غَمام كثرات خَلقيّه پاك و صاف مىشود همچنان‌كه آسمان از ابر و غمام پاك و صاف مىگردد . و از ميان آن ابرهاى كثرت ، حقّ براى وى ظهور مىنمايد . به مثابهء ظهور خورشيد پس از زائل شدن ابر از آسمان . و حقّ تعالى را مشاهده مىكند مانند مشاهدهء ماه در آسمان در شب بَدر ( چهاردهم ) به جهت فرمودهء رسول اكرم صلّى الله عليه و آله و سلّم :\r\nسَتَرَوْنَ رَبَّكُم كَمَا تَرَوْنَ الْقَمَرَ لَيْلَةَ الْبَدْرِ !\r\n« البتّه شما به زودى پروردگارتان را خواهيد ديد همچنان‌كه ماه شب بدر را مىبينيد ! »\r\n\r\n","description":"","footnote":"","page_name":" 34 ","page_number":52},
  {"content":"\r\n\r\nو گفتار امام : هَتْكُ السِّتْرِ لِغَلَبَةِ السِّرِّ ، داراى دو معنى مىباشد :\r\nاوّل : چون بر انسان اين سرّ غلبه يابد ، قدرت اخفاء آن را ندارد كه روحش را از آن باز دارد ؛ مثل حلّاج و غيره . بلكه باكى از اظهار آن ندارد . و ممكن است اين اظهار بدون اختيار او بوده باشد مانند كارهاى شخص مست در صورت ظاهر .\r\nو بدين امر حضرت اشاره فرمود كه گفت : وَ لَكِنْ يَرْشَحُ عَلَيْكَ مَا يَطْفَحُ مِنِّى\r\n« و ليكن براى تو ترشّح مىكند و مىتراود آنچه از من بالا آمده و لبريز شده است . »\r\nمعنى دوّم : چون بر انسان اين سرّ غلبه پيدا كند ، به پرده‌ها و حجابهائى كه عبارتند از مظاهر ، التفات و توجّه نمىكند ، و مشاهده نمىنمايد مگر ظاهر در آنها را .\r\nو بنابراين معنى ، مفاد كلام اين مىشود كه از وجه محبوب پرده برداشته مىشود ، و بطور كلّى حجاب هَتك مىشود و پاره مىگردد . يعنى بالكلّيّه حجاب برداشته و مرتفع مىشود .\r\nو اين معنى از معنى اوّل مناسب‌تر مىباشد با نسبت به آنچه ما اينك در صدد اثبات آن هستيم .\r\nو گفتار امام در دنبال اين فقره : جَذْبُ الاحَدِيَّةِ بِصِفَةِ التَّوْحِيد ( جذب كردن مقام احديّت ، انسان را با صفت يكى كردن موجودات ) شاهد بر اين معنى است . زيرا حضرت مىفرمايد : پس از اين مرحله مقام احديّت ذاتيّه‌اى كه قابل كثرت نيست ، او را به سوى توحيد صرف و وحدت محضه‌اى كه عبارت است از حضرت جمع و مقام فناء محبّ در محبوب كه بيانش خواهد آمد ، جذب مىكند .\r\n\r\n","description":"","footnote":"","page_name":" 35 ","page_number":53},
  {"content":"\r\n\r\nو بدين جهت است كه حضرت چون از اين مقام برگذشت ، شروع كرد در مرحلهء كيفيّت ظهور و تفاصيل حقّ كه عبارت مىباشد از مقام فَرق بعد از جمع ؛ و فرمود :\r\nنُورٌ يَشْرُقُ مِنْ صُبْحِ الازَلِ ، فَتَلُوحُ عَلَى هَيَاكِلِ التَّوْحِيدِ آثَارُهُ .\r\nيعنى حقّ كه مسمّى مىباشد به حقيقت ، نورى است كه اشراق مىكند يعنى ظهور پيدا مىنمايد از طرف صبح ازل كه عبارت است از ذات مطلقه . فَيَلُوحُ عَلَى هَيَاكِلِ التَّوْحِيدِ يعنى ظهور مىكند بر تمام مظاهر وجود به آثارش و افعالش و كمالاتش و خصوصيّاتش .\r\n\r\nمعنى « لَوْ كُشِفَ الْغِطَاءُ مَا ازْدَدْتُ يَقِيناً\r\nو اين إخبار است از ظهور ذات در مظاهر اسماء و صفات در ازل و ابد ، و مشاهدهء وحدت در صورتهاى كثرت ، و مشاهدهء جمع در عين تفصيل ، و وجود تفاصيل در عين جمع ؛ كه اينك ذكر آن گذشت . و اين مرتبه‌اى است كه مقامى ما فوق آن نيست و شهودى در ماوراء آن موجود نمىباشد ، و همانست كه حضرت تعبير نموده است از آن به لَوْ كُشِفَ الْغِطَاءُ مَا ازْدَدْتُ يَقِيناً « 1 » . « اگر پرده برداشته شود ، بر يقين من چيزى افزوده نمىگردد . » و غير حضرت\r\n\r\n\r\n","description":"","footnote":"\r\n( 1 ) در « غُرر الحكم و دُرر الكلم » آمدى آورده است ، و آقا جمال خونسارى در شرح مطبوع آن كه با تصحيح محدّث ارموى طبع شده است در ج 5 ، ص 108 ، تحت شمارهء 7569 ذكر كرده است . و در شرح آن گفته است :\r\nاگر بر خيزد پرده ؛ زياد نشوم من به حسب يقين ؛ يعنى يقين من زياد نشود . يعنى يقين من به احوال مبدأ و معاد به مرتبهء كامل است ، كه اگر پرده برخاسته شود و معاينه مشاهده كنم ، يقين من زياد نمىشود زيرا كه زياده بر آن يقين كه دارم نمىباشد . و « لَوْ » در اينجا به معنى سوّم است كه در معانى آن مذكور شد ؛ و مراد اينست كه اگر پرده هم برخاسته شود كه مظنّهء اينست كه يقين در آن وقت زياد شود ، يقين من زياد نمىشود به اعتبار اينكه در نهايت مرتبهء كمال است و زياده بر آن متصوّر نيست . »\r\n","page_name":" 36 ","page_number":54},
  {"content":"\r\n\r\nگفته‌اند : لَيْسَ وَراءَ عُبّادانَ قَرْيَة « 1 » . « در آن سوى عُبّادان قريه‌اى وجود ندارد . »\r\nو از همين جهت بود كه چون كميل طلب زيادتى بيان و شرح نمود حضرت فرمود : أَطْفِ السِّرَاجَ فَقَدْ طَلَعَ الصُّبْحُ . يعنى چراغ عقل و سؤال با زبان فكرت را در وقت طلوع صبحِ مكاشفه و مشاهدهء وجه حقّ در آن كشف ، خاموش كن !\r\nچرا كه كشف و شهود ، از عقل و ادراك آن بىنياز است ؛ همچنان‌كه صبح از چراغ و درخشيدن آن بىنياز است . و عيان احتياج به بيان ندارد ؛ وَ لَيْسَ الْخَبَرُ كالْمُعايَنَةِ .\r\nو اگر تو بگوئى : اين كلام ، گفتارى است غريب عجيب متناقض . ما معنى آن را نفهميديم و به سوى ادراك آن راهى را پيدا ننموديم . بنابراين قدرى واضح‌تر از اين سخن ، پرده از رخساره‌اش برگير ! و يا در صورت مثالى كه به ذهن ما نزديك باشد شرح و بيانى بياور به‌طورىكه ما آن را بفهميم و از آن به مقصود و مطلوبمان برسيم !\r\nزيرا ما از اين جهان غير از كثرات متباينهء مختلفه‌اى كه در معرض زوال و تغيّر مىباشد چيزى را مشاهده نمىكنيم . و ما بدانها علم و شناسائى نداريم مگر آنكه آنها غير از حقّ هستند و آنها مخلوق و آفريده شده مىباشند . و تو\r\n\r\n\r\n","description":"","footnote":"\r\n( 1 ) در « مجمع الامثال » ميدانى ( طبع سنهء 1374 ه ) با تحقيق محمّد محيى الدّين عبد الحميد ، ج 2 ، ص 257 ؛ و « أمثال و حِكم دهخدا » ج 3 ، ص 1375 ؛ و اينطور معنى كرده است : از « آن سوتر از عبّادان ديهى نيست ؛ تمثّل :\r\nاز كمال إسماعيل :\r\n صدر عمّار و مجد عبّادان * قريةٌ مِن وراء عُبّادان \r\nو از منوچهرى :\r\n بر فراز همّت او نيست جاى * نيست آن‌سوتر ز عبّادان دهى \r\n","page_name":" 37 ","page_number":55},
  {"content":"\r\n\r\nمىگوئى آنها حقّ هستند و در عالم وجود غير از حقّ تعالى چيزى وجود ندارد . و تمام موجودات مظاهر او هستند . و در ميان حقّ و ميان مظاهرش ، در واقع و حقيقت امر ، فرقى نيست !\r\nو اين مطلبى است بس مشكل ، و كلامى است بس دقيق كه ما معنى آن را نمىفهميم . و در ميان اين كثرات و ميان حقّ تعالى فرقى نمىگذاريم مگر بر وجهى كه ما گفتيم ؛ و بين گفتار ما و گفتار شما بينونت و اختلاف شديدى وجود دارد .\r\nمن در پاسخت مىگويم : اين مطلب امرى است سهل ، و ادراكش در غايت سهولت و آسانى است ، و معنيش در نهايت وضوح است . و مراراً و كراراً ذكرش به ميان آمده است و ليكن تو در ظلمات طبيعت و دركات بشريّت بلكه در أسفل السّافلين از درجات تقليدى كه آن از عظيم‌ترين حجابها مىباشد گرفتار شده‌اى !\r\nو در حقيقت نسبت تو با اين گروه و طائفه‌اى كه اين معنى را مىفهمند ، مانند جنين مقيّد در زندان مَشيمه است نسبت به طفل مميِّز ، يا مانند طفل مميّز نسبت به شخص عاقل ، يا مانند شخص عاقل نسبت به مرد عالم ، يا مانند مرد عالم نسبت به رجل عارف ، يا مانند رجل عارف نسبت به ولىّ كامل ، يا مانند ولىّ نسبت به پيغمبر ! و ميان اين مراتب تفاوتى است بسيار .\r\nو لهذا خداى تعالى فرمود : إنَّ فى ذَلِكَ  لَآياتٍ لِأُولِي الْأَلْبابِ  « 1 » تا آنكه\r\n\r\n\r\n","description":"","footnote":"\r\n( 1 ) آيه‌اى با اين عبارت در قرآن كريم موجود نيست . آياتى مشابه آن وجود دارد از جمله آيه 190 ، از سورهء 3 : آل عمران :  إِنَّ فِي خَلْقِ السَّماواتِ وَ الْأَرْضِ وَ اخْتِلافِ اللَّيْلِ وَ النَّهارِ لَآياتٍ لِأُولِي الْأَلْبابِ  . و ذيل آيه 19 ، از سورهء 13 : الرّعد :  إِنَّما يَتَذَكَّرُ أُولُوا الْأَلْبابِ  . و ذيل آيه 21 ، از سورهء 39 : الزّمر :  إِنَّ فِي ذلِكَ لَذِكْرى لِأُولِي الْأَلْبابِ . \r\n","page_name":" 38 ","page_number":56},
  {"content":"\r\n\r\nطمع ننمايند در آن ، قِشريّين و صاحبان پوستهء بدون مغز و لُبّ ؛ آنان كه اهل ظاهرند و اهل تفكّر و انديشه‌اند و بس . و اين به جهت آن مىباشد كه اين دسته نسبت به انبياء و اولياى كُمَّلين كه ايشان أُولو الالباب هستند ، همچون پوست و قشرند نسبت به مغز و لبّ .\r\n\r\nاستدلال سيّد حيدر بر وحدت وجود از حديث كميل به احسن وجه\r\nو مع‌ذلك ما الآن شروع مىكنيم در بيان و تفسير آن يك‌بار دگر بلكه بارهاى عديده ، با نيكوترين وجه و لطيف‌ترين أمثله ؛ و در ايصال اين معانى به ذهن تو كوشش مىنمائيم ، و در آن ايصال بر خداى تعالى اتّكال مىكنيم .\r\nو بنابراين اساس مىگوئيم : بدانكه چون تو اين مسئله را به تحقيق و برهان به اثبات رساندى كه وجود واحد است ، و آن مطلق است و مقيّد نمىباشد ، و آنكه موجودات مقيّده منسوب بدان وجود مطلق هستند ؛ در اين صورت دانستى كه موجودات مقيّده در حقيقت وجود ندارند . چرا كه وجودشان اضافيّهء نسبيّه است . زيرا عبارت مىباشند از اضافه و نسبت مطلق به مقيّدى كه اين اضافه و نسبت تحقّقى در خارج ندارد .\r\nو همچنين دانستى كه وجود مطلق همان مقيّد است بعينه و ليكن با وجهى ديگر . و دانستى كه مقيّد همان مطلق است با قيد اضافه . و دانستى كه در خارج موجودى وجود ندارد مگر وجود مطلق . به سبب آنكه اگر تو اضافات و نِسَب را در جميع موجودات اسقاط كنى ، وجود را بر صرافت وحدت و مُحوضَتِ اطلاق خود خواهى يافت ، و وجود مقيّد را موجود به وجود مطلق ، و معدوم بدون آن خواهى يافت .\r\nو اينست معنى كلامشان : التَّوْحيدُ إسْقاطُ الإضافات « 1 » .\r\n\r\n\r\n","description":"","footnote":"\r\n( 1 ) در « گلشن راز » از طبع عماد اردبيلى ، ص 77 در ضمن تعريف خرابات گويد :\r\n خراباتى شدن از خود رهائى است * خودى كفر است اگر خود پارسائى است \r\n","page_name":" 39 ","page_number":57},
  {"content":"\r\n\r\nو مثال اين مطلب بعينه - يعنى مثال آن وجود مطلق با وجود مقيّد ، و موجوديّت مقيّد و معدوميّت آن - مثال خورشيد است با سايه‌هاى موجودهء بواسطهء آن هنگامى كه سايه‌ها به وجود مىآيند و هنگامى كه از ميان مىروند . زيرا سايه‌ها موجوديّتى ندارند مگر بواسطهء خورشيد . به جهت آنكه اگر خورشيد نباشد براى سايه ابداً وجودى در ميان نمىباشد . با وجود آنكه اگر خود\r\n\r\n\r\n","description":"","footnote":"\r\n-\r\n نشانى داده‌اند اهل خرابات * كه التّوحيد إسقاط الإضافات \r\nو شيخ محمّد لاهيجى كه از عرفاى قرن نهم است ، در شرح آن ، ص 625 از طبع انتشارات محمودى آورده است :\r\nچون خرابات مقام فناء كثرات است فرمود كه : متن :\r\n نشانى داده‌اندت از خرابات * كه التّوحيد إسقاط الإضافات \r\nيعنى ارباب عرفان و اهل ايقان نشانى با تو از خرابات داده‌اند و گفته‌اند كه : التّوحيد إسقاط الإضافات ، يعنى توحيد اينست كه اسقاط اضافهء صفت و وجود و هستى به غير حقّ نمايند . بدانكه ذات حقّ به اعتبار تجلّى و ظهور او در مظاهر ، عين همهء اشياء است ؛ و تمامت اشياء به حقّ موجودند و بدون حقّ معدومند . و از آنكه ذات حقّ تجلّى و ظهور به صورت ايشان نموده است ، اضافهء وجود بر ايشان كرده مىشود . هرگاه كه اسقاط اين اضافه نمايند هرآينه اشياء فى حدّ ذاتها معدوم باشند و غير حقّ هيچ نباشد ؛ و اينست معنى التّوحيد إسقاط الإضافات . »\r\nو حاجى سبزوارى در بحث أصالة الوجود ، در آنجا كه فرموده است :\r\n لو لم يؤصَّل وحدةٌ ما حصلتْ * إذ غيره مَثارَ كثرةٍ أتت\r\nما وُحّد الحقُّ و لا كلْمتُه * إلّا بما الوحدةُ دارتْ معه \r\nدر شرحش آورده است : « بيانُه أنّه لو لم يكن الوجودُ أصيلًا لم يحصُل وحدة أصلًا ، لانّ الماهيّةَ مَثارُ الكثرة و فِطرتُها الاختلافُ ؛ فإنّ الماهيّاتِ بذواتها مختلِفاتٌ و متكثِّرات و تُثير غبارَ الكثرةِ فى الوجود . »\r\nدر اينجا در تعليقه گويد : « قولنا و تُثير غبار الكثرة فى الوجود ؛ و لذا قال العرفاءُ الشّامخون : التّوحيدُ إسقاطُ الإضافات . »\r\n","page_name":" 40 ","page_number":58},
  {"content":"\r\n\r\nخورشيد ظاهر گردد براى سايه‌ها وجودى نيست . پس وجود سايه‌ها به خورشيد است و ليكن غيبت و انعدامشان از خورشيد بواسطهء جرم خورشيد و اشعّهء آن مىباشد .\r\nو اين بدان جهت است كه اگر خورشيد با شكلش و شعاعش ظهور كند ، ظِلال و سايه‌ها فانى مىشوند و از اصل وجود و هستيشان متلاشى مىگردند . و چون خورشيد با ذات و جرمش از ظلال غايب شود و ليكن فقط از جهت اثر ظهورى براى آنها داشته باشد ، آن ظلال بر اصل قرار وجودى خويش باقى مىمانند ، و سايه‌اى مىشوند كه متعيّن به وجود ظلّيّهء خود مىباشند .\r\nلهذا در حقيقت ، وجود نيست مگر براى شمس و اثر شمس . براى ظلال چيزى نيست مگر اسم و اعتبار . و مىدانيم ما كه اسم و اعتبار دو امر عدمى هستند و موجوديّتى در خارج ندارند ، بنابراين همگى وجود موجودات بالنّسبه به وجود حقّ اين‌طور مىباشند .\r\nچون حقّ اگر با وجود خود ظهور كند ، براى مخلوق وجودى باقى نمىماند . زيرا وجود خلق - كما تقدّم - چيزى نمىباشد مگر اضافى اعتبارى . و اضافه و اعتبار در خارج موجود نيستند .\r\n\r\nاستدلال سيّد حيدر : اثبات وحدت وجود از آيه كُلُّ شَيْءٍ هالِكٌ إِلَّا وَجْهَهُ\r\nبنابراين اصل ، وجود حقيقى نمىباشد مگر از براى حقّ ؛ و اينست معنى قول خدا :  كُلُّ شَيْءٍ هالِكٌ إِلَّا وَجْهَهُ لَهُ الْحُكْمُ وَ إِلَيْهِ تُرْجَعُونَ .  « 1 »\r\nيعنى تمام موجوداتى كه اضافه و نسبت با حقّ دارند ، در نفس الامر همگى هالك و نابودند مگر ذات او . ذات باقى است ابداً .  لَهُ الْحُكْمُ  يعنى بقاء حقيقى ابدى از براى اوست .  وَ إِلَيْهِ تُرْجَعُونَ  يعنى جميع اين موجودات\r\n\r\n\r\n","description":"","footnote":"\r\n( 1 ) ذيل آيه 88 ، از سورهء 28 : القصص ؛ و صدر آيه اينست :  وَ لا تَدْعُ مَعَ اللَّهِ إِلهاً آخَرَ لا إِلهَ إِلَّا هُوَ \r\n","page_name":" 41 ","page_number":59},
  {"content":"\r\n\r\nبعد از طرح نسبت و اسقاط اضافه شان بسوى خدا بازگشت مىكنند . و كلمهء « وَجه » به اتّفاق علماء ، مراد از آن « ذات » است . لهذا بايد تقدير را در آيه لفظ ذات گرفت .  كُلُّ شَيْءٍ هالِكٌ إِلَّا وَجْهَهُ ،   فَأَيْنَما تُوَلُّوا فَثَمَّ وَجْهُ اللَّهِ .  « 1 »\r\nو بدين جهت است كه خداى تعالى مىگويد :   كُلُّ مَنْ عَلَيْها فانٍ * وَ يَبْقى وَجْهُ رَبِّكَ ذُو الْجَلالِ وَ الْإِكْرامِ .   « 2 »\r\nو اراده كرده است از كلمهء « عَلَيْها » حقيقت وجود را كه موجودات بدان قيام دارند و تفسير اين دو آيه مراراً گذشت . و حقّ آنست كه اين دو آيه پس از قول خدا :  اللَّهُ نُورُ السَّماواتِ وَ الْأَرْضِ  - تا آخر آيه « 3 » ، و قول خدا :  سَنُرِيهِمْ آياتِنا فِي الْآفاقِ وَ فِي أَنْفُسِهِمْ  « 4 » - تا آخر آن ؛ از عظيم‌ترين آيات قرآن و شريف‌ترين آنها در باب توحيد و تحقيق آن هستند .  وَ تِلْكَ الْأَمْثالُ نَضْرِبُها لِلنَّاسِ وَ ما يَعْقِلُها إِلَّا الْعالِمُونَ .  « 5 »\r\nو اگر تو در صدد اشكال آمده بگوئى : اين مثال مطابق مدّعاى تو نيست ؛\r\n\r\n\r\n","description":"","footnote":"\r\n( 1 ) ؛ آيه 115 ، از سورهء 2 : البقرة :  وَ لِلَّهِ الْمَشْرِقُ وَ الْمَغْرِبُ فَأَيْنَما تُوَلُّوا فَثَمَّ وَجْهُ اللَّهِ إِنَّ اللَّهَ واسِعٌ عَلِيمٌ \r\n( 2 ) آيه 26 و 27 ، از سورهء 55 : الرّحمن\r\n( 3 ) ما در همين دورهء علوم و معارف اسلام در قسمت « الله‌شناسى » ج 1 ، در مبحث اوّل و دوّم ، از ص 25 تا ص 76 از اين كريمهء مباركه بحث نموده‌ايم .\r\n( 4 ) و ايضاً در همين مصدر ، در مبحث سوّم و چهارم ، از ص 79 تا ص 130 از اين آيه مباركه بحث نموده‌ايم .\r\n( 5 ) آيه 43 ، از سورهء 29 : العنكبوت : « و اين مثالها را ما براى آدميان مىزنيم ، و ليكن آنها را تعقّل نمىكنند مگر عالمان . »\r\n","page_name":" 42 ","page_number":60},
  {"content":"\r\n\r\nبه جهت آنكه تو گفتى : براى ظلال و سايه‌ها وجودى باقى نمىماند مگر پس از غيبوبت شمس از آن . و ايضاً گفتى : وجود خلق باقى نمىماند مگر به وجود حقّ . و از اين بالاتر گفتى كه : « خَلق ، حقّ است به اعتبارى و خلق است به اعتبارى » درحالىكه سايه‌ها و ظلال اين‌طور نمىباشند .\r\nزيرا سايه به‌هيچ‌وجه من الوجوه خورشيد نيست .\r\nمن در پاسخت مىگويم : در مثال ، مطابقت از تنها وجه واحدى كفايت مىكند ؛ و آن وجه عبارت از اينست كه : ظلال وجودى ندارند مگر به شمس ، و به غيبت شمس از آنها با جسم و ذات خودش ؛ و همچنين خلق نسبت با حقّ اين‌چنين هستند ، زيرا خلق داراى وجودى نيستند مگر با حقّ و با غيبت حقّ از آنان ذاتاً و حقيقةً .\r\nپس همان‌طور كه غيبت شمس عبارت است از برقرارى و قيام ظِلّ بنفسه و تعيُّنِه ، و حضور شمس عبارت است از فناء ظلّ و عدم آن ، همچنين غيبت حقّ عبارت است از قيام خلق بنَفسهم و تقيّدِهم ، و حضور حقّ عبارت است از فنايشان و عدمشان .\r\nو اين كلام خداى تعالى :   كُلُّ مَنْ عَلَيْها فانٍ * وَ يَبْقى وَجْهُ رَبِّكَ ذُو الْجَلالِ وَ الْإِكْرامِ   اشاره‌اى است بدين معنى . پس اين مهمّ را بفهم زيرا كه دقيق است ؛ و با وجود دقّتش لطيف است !\r\nو اين مثال خورشيد و سايه ( شمس و ظلّ ) مثالى نيست كه منحصر به من بوده باشد بلكه جميع انديشمندان و ارباب تحقيق بدين معنى روى آورده‌اند ، و اين مطلب بر اهلش پنهان نمىباشد و إن شاء الله تعالى در گفتارشان پس از اين خواهى يافت .\r\n\r\nبحث سيّد حيدر پيرامون آيه : أَ لَمْ تَرَ إِلى رَبِّكَ كَيْفَ مَدَّ الظِّلَّ\r\nو حقّ جلّ جلاله اشاره بدين معنى كرده است در كلامش :\r\n أَ لَمْ تَرَ إِلى رَبِّكَ كَيْفَ مَدَّ الظِّلَّ وَ لَوْ شاءَ لَجَعَلَهُ ساكِناً ثُمَّ جَعَلْنَا \r\n\r\n","description":"","footnote":"","page_name":" 43 ","page_number":61},
  {"content":"\r\n\r\n  الشَّمْسَ عَلَيْهِ دَلِيلًا * ثُمَّ قَبَضْناهُ إِلَيْنا قَبْضاً يَسِيراً .   « 1 »\r\n« آيا نديده‌اى تو و نظر ندوخته‌اى بسوى پروردگارت كه چگونه سايه را گسترش داد ؟ ! و اگر مىخواست ، آن را ساكن مىكرد . و سپس ما خورشيد را راهنما براى او قرار داديم . و پس از آن ما به آسانى آن سايه را بسوى خودمان جذب نموديم . »\r\nمراد حقّ متعال از ظلّ و شمس در اين آيه ، ليل و نهار نمىتواند بوده باشد ؛ همان‌طور كه رأى ارباب تفسير بر آن بوده است . زيرا در دنبالش مىفرمايد : وَ  هُوَ الَّذِي جَعَلَ لَكُمُ اللَّيْلَ لِباساً وَ النَّوْمَ سُباتاً  « 2 » . « اوست همان كس كه شب را براى شما پوشش و لباس قرار داد ، و خواب را آرامش . » « 3 »\r\nبلكه مراد از شمس و ظلّ « وجود و عدم » مىباشد همان‌طور كه ما در اصل سوّم و دوّم از اين كتاب بدان اشاره كرده‌ايم . و تأويل اين آيه طويل و تفسيرش عريض است كه اينك جاى آن نمىباشد .\r\nو منظور ما اينست كه مراد از ظلّ و تمديد آن ، وجود اضافى اعتبارى است كه بر جميع موجودات ازلًا و ابداً كشيده شده است . و مراد از سكون آن اعدام و اهلاك آنست بر وجهى كه اخيراً ذكر شد . و مراد به جعل شمس دليل بر آن ، شمس حقيقت است كه وجود مطلق و مسمّى به نور مىباشد در قوله :  اللَّهُ نُورُ السَّماواتِ وَ الْأَرْضِ  . و مراد از قبض آن عدم اضافه و نسبت آنست بسوى وجود مطلق ، و اسقاط آنست بالجمله . و مراد از تَيسير آن ، آسانى\r\n\r\n\r\n","description":"","footnote":"\r\n( 1 ) آيه 45 و 46 ، از سورهء 25 : الفرقان\r\n( 2 ) صدر آيه 47 ، از سورهء 25 : الفرقان\r\n( 3 ) در « أقرب الموارد » در مادّهء سبت آورده است : السُّبات بالضّمّ : الدّهر ، و - : الدّاهية من الرّجال ، و - : النَّوم ، و قيل خفّتُه ، و قيل ابتداؤه فى الرَّأْس حتّى يبلُغَ القلبَ ، قيل و أصلُه الرّاحَة ؛ و منه فى القرآن :  وَ جَعَلْنا نَوْمَكُمْ سُباتاً \r\n","page_name":" 44 ","page_number":62},
  {"content":"\r\n\r\nو يُسرِ اسقاط اضافه و اعتبار ، و ابقاء وجود بر صرافت وحدت خويشتن مىباشد .\r\nو در آنچه را كه ما دراين‌باره ذكر كرديم ، مرجع ما اصطلاحات عرفاء بالله است . زيرا ايشان اين اصطلاح را در اين مسئله ذكر نموده‌اند ؛ و اوّلًا شروع كرده‌اند در تعريف و تحقيق ظلّ ، و سپس ظلال را تقسيم كرده‌اند و به نام ظلّ اوّل و ظلّ دوّم نامگذارى نموده‌اند ، و ثانياً شروع كرده‌اند در تفصيل و تعيين ظلال .\r\nامّا گفتارشان در تعريف آنست كه گفته‌اند : ظلّ عبارت است از وجود اضافى كه با تعيّن اعيان ممكنات ظهور پيدا مىكند . و احكام ظلال كه معدومات مىباشند ، با اسم حقّ كه « نور » است و وجود خارجى مىباشد كه تعيّنات بدان نسبت مىيابند - ظهور مىيابند .\r\nبنابراين نورى كه ظاهر است به صوَر اعيان ممكنه ، تاريكى و ظلمتِ عدميّت آنها را مىراند و مىزدايد . و لهذا اعيان ممكنه ظلّ مىشوند ، به جهت آنكه ظهور ظلّ بواسطهء نور است و عدميّت آن فى نفسه و بواسطهء خود آنست .\r\nقالَ اللهُ تعالَى :  أَ لَمْ تَرَ إِلى رَبِّكَ كَيْفَ مَدَّ الظِّلَّ  ، يعنى خداوند وجود اضافى را بر ممكنات گسترش داد . بنابراين ظلمتى كه در مقابل اين نور مىباشد عبارت است از عدم . و هر ظلمتى عبارت است از عدم النّور از چيزى كه شأنيّت نورانى شدن را داشته باشد . و به همين دليل به كفر ، ظلمت گويند به جهت عدم نور ايمان در دل كه شأنيّت نورانى شدن را دارد . خداى تعالى مىگويد :\r\n اللَّهُ وَلِيُّ الَّذِينَ آمَنُوا يُخْرِجُهُمْ مِنَ الظُّلُماتِ إِلَى النُّورِ  - تا آخر آيه . « 1 »\r\n\r\n\r\n","description":"","footnote":"\r\n( 1 ) صدر آيه 257 ، از سوره 2 : البقره : \" « خداوند است ولى كسانى كه ايمان آورده‌اند ، بيرون مىكشاند آنان را از ظلمات بسوى نور . »\r\n","page_name":" 45 ","page_number":63},
  {"content":"\r\n\r\nاين بود عبارت ايشان در تعريف ظلّ ، و امّا سخنشان در تفصيل و تقسيم ظلال ازآن‌جهت است كه آنان عقل اوّل را « ظلّ اوّل » قرار داده‌اند ، و جميع عالم را « ظلّ ثانى » .\r\nامّا قرار دادنشان عقل اوّل را به ظلّ اوّل ، به جهت اين كلامشان است كه گفته‌اند : ظلّ اوّل عبارت است از عقل اوّل زيرا اوّلين تعيّنى كه به نور حقّ تعالى ظهور كرد و قبول صورت كثرت را - كه از شئون وحدت ذاتيّه است - به خود گرفت ظلّ اوّل بود .\r\nو نيز به جهت آنكه انسان كامل كه مسمّى مىباشد به « انسان كبير » حقيقت همين عقل است يا خود اين عقل است ؛ آن را به\r\n« ظلّ الإله » نام نهاده‌اند و گفته‌اند : ظِلُّ الإلَهِ هُوَ الإنْسانُ الْكامِلُ الْمُتَحَقِّقُ بِالْحَضْرَةِ الْواحِديَّة . « سايهء خدا فقط انسان كامل است كه به حضرت واحديّت حقّ متحقّق گشته است . »\r\nو همچنين است داستان نسبت به تسميهء آنان خلفاء الله را به ظلّ ، در سخنشان كه مىگويند : اولَئِكَ ظِلُّ اللَّهِ فى الارْض . « آنها سايهء خداوند هستند در روى زمين . »\r\nو ايضاً آنچه را كه دربارهء سلاطين مجازى مىگويند : آنها سايهء خدا هستند بر روى زمينها ؛ و أمثال ذلك .\r\nو امّا قرار دادنشان جميع عالم را به ظلّ ثانى ، بواسطهء گفتارشان است كه مىگويند : عالم ظلّ ثانى مىباشد و غير از وجود حقّ كه ظاهر است به صور ممكنات جميعاً ، در عالم وجود چيزى نيست .\r\nبناءً على هذا بواسطهء ظهور حقّ با تعيّنات ممكنات ، وجود حقّ ناميده مىشود به اسم « سِوَى » و به اسم « غَير » به اعتبار اضافه و نسبت حقّ به\r\n\r\n","description":"","footnote":"","page_name":" 46 ","page_number":64},
  {"content":"\r\n\r\nممكنات . زيرا وجودى براى ممكن نمىباشد مگر به مجرّد اين نسبت . و گرنه وجود عين حقّ است . و ممكنات با عدميّت خودشان در علم حقّ ثابت هستند . ممكنات شئون ذاتيّهء حقّند .\r\nبنابراين ، عالم صورت حقّ است . و حقّ هويّت و روح عالم است . و اين تعيّنات در وجود ، احكام اسم « الظّاهر » حقّند كه آن الظّاهر ، مَجلاى اسم « الباطن » است ؛ و اللَّه أعلم بالصّوابِ و إليْه المرجعُ و المَآبُ . « 1 »\r\n\r\nدر توضيح پيرامون شرح سيّد حيدر حديث كميل را\r\nبالجمله اين شرح و تفصيلى بود از حديث كميل كه سيّد حيدر ذكر كرده است ، و الحقّ در توضيح و تفسير آن از شرع و عقل و شهود چيزى را فروگذار ننموده است . امّا در دو جا بجاى تمسّك به تأويل قرآن ، تمسّك به ظاهر لفظ كرده و ارادهء تأويل از آن نموده است :\r\nاوّل : در آيه  كُلُّ مَنْ عَلَيْها فانٍ  گفته است : وَ أرادَ بِ « عَلَيْهَا » حَقيقَةَ الْوُجودِ الْقائِمَة بِها الْمَوْجوداتُ « 2 » . با آنكه روشن است از جهت لفظ قرآن و ارادهء معانى ظاهريّه ، مرجع ضمير در عَلَيْهَا بايستى به الارْض ( زمين ) باشد نه حقيقت وجود .\r\nسپس در معنى تأويلى ، اگر از آن بتوان آن معانى را استنتاج نمود اشكال ندارد . معانى باطنيّهء قرآن تنافى و ضدّيّت با معانى ظاهريّهء آن ندارد ، بلكه در طول يكدگر مىباشند . با حفظ معانى ظاهريّه مىتوان تمسّك به بواطن قرآن كرد ؛ نه آنكه معنى باطنى آن ، معنى ظاهرى را ابطال كند و از تمسّك و استظهار\r\n\r\n\r\n","description":"","footnote":"\r\n( 1 ) « جامع الاسرار و منبع الانوار » سيّد حيدر آملى ، با مقدّمه و تصحيح هانرى كربن ، در ضمن الاصل الاوّل ، القاعدة الرّابعة ، از ص 170 تا ص 180 ، تحت شماره‌هاى 327 إلى 343\r\n( 2 ) همان مصدر ، ص 176\r\n","page_name":" 47 ","page_number":65},
  {"content":"\r\n\r\nبدان اسقاط نمايد و آن ظاهر را از اصل آن فروريزد .\r\nدوّم : در آيه  أَ لَمْ تَرَ إِلى رَبِّكَ كَيْفَ مَدَّ الظِّلَّ -  تا آخر فرموده است : وَ لَيْسَ مُرادُهُ بِالظِّلِّ وَ الشَّمْسِ ، اللَّيْلَ وَ النَّهارَ كَما هُوَ رَأْىُ أرْبابِ التَّفْسيرِ ؛ لأنَّهُ قالَ عَقيبَهُ : وَ هُوَ الَّذِى جَعَلَ لَكُمُ اللَّيْلَ لِبَاساً وَ النَّوْمَ سُبَاتاً . بَلِ الْمُرادُ بِهِما الْوُجودُ وَ الْعَدَمُ « 1 » .\r\nدر اينجا نيز گفته مىشود : بنا بر اصل حجيّت ظواهر كتاب الله الكريم ، حتماً بايد لفظ شمس و ظلّ و ليل و نهار به همين معنى مصطلح و متفاهم عند العرف و العامّة بوده باشد ، سپس استنتاج معنى تأويلى از آن را به حقيقت وجود حقّ و تعيّنات بايد نمود ؛ نه آنكه آيه را صرفاً از معنى ظاهرش منسلخ سازيم و معنى باطن را جايگزين معنى ظاهر بنمائيم !\r\nو علاوه بر اين ، استدلال و استشهاد ايشان بر مدّعاى خودشان به آيه بعدى :  « وَ هُوَ الَّذِي »  معلوم نگشت . چه اشكال و تهافتى ميان اين دو آيه است اگر شمس و ظلّ را به معنى ظاهرى خود بگيريم و در آيه بعدى نيز ليل و نوم را در معنى خود حفظ نمائيم ؟ !\r\nلهذا مىبينيم حضرت استادنا الاعظم قدَّس اللهُ تربتَه در تفسير اين آيات ، معانى شمس و ظلّ را بر ظاهر خودش ابقاء فرموده‌اند و در تفسيرشان اين‌طور آورده‌اند :\r\nو امّا آنچه را كه ذكر كرده‌اند كه اين آيات براى بعضى از ادلّهء توحيد به دنبال جهالت مُعرضين از آن و ضلالتشان ريخته شده است ، سياق آيات مساعد بر اين دعوى نمىباشد . و ما اينك قدرى براى ايضاح آن ، به سخن مىافزائيم پس كلام خدا : أَلَمْ تَرَ إلَى رَبّكَ كَيْفَ مَدَّ الظِّلَّ و لو شَآءَ لَجَعَلَه‌ُو\r\n\r\n\r\n","description":"","footnote":"\r\n( 1 ) « . جامع الاسرار » ص 177 و 178\r\n","page_name":" 48 ","page_number":66},
  {"content":"\r\n\r\n\r\nتفسير حضرت استاد علامه آيه : أَ لَمْ تر إِلَى رَبِّكَ كَيْفَ مَدَّ الظِّلَّ\r\n ساكِناً  ، تنظير است براى شمول جهالت و ضلالت آدميان ، و رفع كردن خداى تعالى آنها را با رسالت رسولان و دعوت حقّه همان گونه كه مىخواهد . و لازمهء اين مهمّ آنست كه مراد از امتداد ظلّ ، آن ظلّ حادثى باشد كه پس از زوال شمس عارض مىگردد و كم‌كم رو به زيادتى مىنهد از جانب مغرب به مشرق ، برحسب و ميزان نزديك شدن خورشيد به افق ؛ به‌طورىكه چون غروب كند ، مقدار امتداد سايه به نهايت رسيده و شب داخل شده است .\r\nاين سايه در جميع حالاتش متحرّك است و خداوند اگر بخواهد آن را ساكن مىنمايد .\r\nو كلام خدا :  ثُمَّ جَعَلْنَا الشَّمْسَ عَلَيْهِ دَلِيلًا  ؛ دليل بر وجود اين ظلّ فقط خورشيد مىباشد كه به نورش دلالت دارد بر آنكه در آنجا سايه‌اى وجود دارد ؛ و به انبساط و گسترش آن نور بتدريج ، دلالت دارد بر تمدّد و كشش سايه تدريجاً .\r\nو اگر خورشيد در ميان نبود ، اصلًا كسى متنبّه وجود سايه نمىگشت . زيرا سبب عامّ و علّت كلّى براى تميز دادن انسان بعضى معانى را از بعضى دگر ، تحوّل احوال مختلفه و دگرگونى حالات متفاوته‌اى است كه براى وى عارض مىگردد ، از فقدان آنها و وجدان آنها .\r\nانسان ، چيزى را كه يافته است اگر گم كند متنبّه وجودش مىشود ؛ و اگر چيزى را كه گم كرده است دريابد متوجّه عدم و نيستى آن مىگردد . و امّا امر ثابتى كه در آن به‌هيچ‌وجه تحوّلى نيست و براى او دگرگونى صورتِ تحقّق ندارد ، راهى براى تصوّر آن امكان‌پذير نمىباشد .\r\nو كلام خدا :  ثُمَّ قَبَضْناهُ إِلَيْنا قَبْضاً يَسِيراً  يعنى ما آن ظلّ را با اشراق شمس و بالا آمدن آن بتدريج در سطح جوّ ، زائل مىنمائيم تا آنكه بكلّى منسوخ گردد و از ميان برود .\r\n\r\n","description":"","footnote":"","page_name":" 49 ","page_number":67},
  {"content":"\r\n\r\nو در تعبير خدا از ازاله و نسخ ظلّ به لفظ « قبض » و جذب ظلّ را بسوى خود ، و توصيف قبض را به عبارت « يسير » ؛ همه و همه دلالت است بر كمال قدرت الهيّه ، و اينكه از براى وى كارى دشوار نيست ، و اينكه فقدان اشياء پس از وجودشان عبارت از بطلان و انعدامشان نمىباشد بلكه رجوع و بازگشت است بسوى خداى تعالى .\r\n\r\nتفسير حقير در كيفيت اطلاق آيه « مَدَّ الظِّلَّ »\r\nو آنچه را كه ما ذكر كرديم در تفسير  « مَدَّ الظِّلَّ  » به تمديد سايه پس از زوال شمس ، گرچه معنىاى است كه مفسّرين ذكر نكرده‌اند ؛ و ليكن سياق آيات - به‌طورىكه اشاره بدان نموديم - ملائمت با غير آن از آنچه را كه مفسّرين گفته‌اند ندارد .\r\nمانند گفتار بعضى كه : مراد ظلّى است كه ما بين طلوع صبح صادق تا طلوع آفتاب كشيده مىشود . و مانند گفتار بعضى كه : مراد ظلّى است كه ما بين غروب شمس تا طلوع آن است . و مانند گفتار بعضى كه : مراد آن سايه‌اى است كه از مقابلهء كوههاى مستحكم يا بناء يا درخت در برابر نور خورشيد پس از طلوعش پديدار مىگردد . و مانند گفتار بعضى كه - و اين سخيف‌ترين گفتار است - : مراد روزى است كه خداوند آسمان را بيافريد و آن را به مثابهء قُبّه‌اى قرار داد ، پس از آن زمين را در زير آسمان بگستراند ، و آسمان سايه‌اش را بر زمين بيفكند . » « 1 »\r\nدر آنچه حضرت استاد در اين مقام افاده فرموده‌اند كه در نهايت اتقان و استحكام است ، جاى شبهه و ترديد نيست ؛ و ليكن براى حقير مطلبى در پيرامون فرمايشاتشان به نظر رسيده است كه ذكر آن بىمناسبت نمىباشد . و آن اينست كه : چرا ظلّ را منحصر به ظلّ خورشيد از زوال خورشيد تا غروب آن\r\n\r\n\r\n","description":"","footnote":"\r\n( 1 ) « الميزان فى تفسير القرآن » ج 15 ، ص 244 و 245\r\n","page_name":" 50 ","page_number":68},
  {"content":"\r\n\r\nبگيريم ؟ بلكه مىتوانيم آيه را به اطلاق خود در جميع جهات باقى نگهداشته و مرا از ظلّ را ظلّ در تمام شبانه روز بگيريم ، از زوال شمس تا زوال شمس .\r\nتوضيح آنكه : هر كس در موقع زوال خورشيد از دائرهء نصف النّهار كه شمس تحقيقاً در سَمْت الرّأس وى واقع است ، سايه‌اى را تدريجاً از محلّ خود رو به مشرق مىبيند كه كم‌كم زياد شده ، و كمترين آن موقع زوال و زيادترين آنها هنگام غروب شمس و استتار آن در تحت افق مىباشد . اين نخستين سايه است بر حسب فرض ما .\r\nاين سايه در اثر شاخص و يا كوه و بنا و درخت و أمثالها پديدار مىگردد .\r\nدوّم سايهء شب است كه حقيقت شب ( لَيل ) را مىسازد . و آن عبارت است از سايهء حاصلهء از غروب شمس تا طلوع آن . اين سايه گرچه از جهت عدم تابش نور بدان تفاوتى ندارد و سراسر شب در ظلمت ظلّ مخروطى كه نيمكرهء زمين را احاطه كرده است يكسان مىباشد ، امّا از جهت شدّت و ضعف متفاوت است .\r\nاز غروب كه بگذريم سايهء شب كم‌كم شديد و تند و پررنگ مىشود ، تا درست نيمهء شب كه خورشيد در آن سوى زمين در سَمت القَدَم ما آمده است آخرين درجهء ظلمت شب است . امّا از نصف شب تا طلوع آفتاب بتدريج سايه از نهايت شدّت و ظلمت رو به ضعف مىرود ، تا در آنِ پيش از طلوع آفتاب كه ضعيف‌ترين رنگ و تيرگى را دارد .\r\nسوّم سايهء روز است از طلوع آفتاب تا زوال آن . به مجرّد طلوع خورشيد سايهء شب از ميان مىرود و ابداً ذرّه و نقطه‌اى از آن تحقّق وجودى ندارد ؛ امّا همين‌كه خورشيد طلوع كرد ، در برابر شاخص يا بنا و درخت و جَبل و أمثالها سايه‌اى بر روى زمين به سمت مغرب مىافكند كه در هنگام طلوع بلندترين سايه‌ها است ، و كم‌كم هر چه خورشيد بالاتر آيد كم مىشود تا نزديك زوال\r\n\r\n","description":"","footnote":"","page_name":" 51 ","page_number":69},
  {"content":"\r\n\r\nيعنى يك آنِ به زوال مانده كوتاه‌ترين سايه مىباشد .\r\nدر تمام اين مدّتِ شبانه روز ، ظلّ موجود است ؛ و امتداد ظلّ مصداق خارجى دارد . و دلالت شمس بر آن ايضاً متحقّق است . و اگر خدا بخواهد در هر آن ، آن سايه را از حركت متوقّف كند ، با ايستادن زمين و درنگ حركت شبانه روزى امكان دارد . و همچنين جذب سايه را كه خداوند بسوى خودش نموده و به قبض ظلّ ناميده است ، در هر آن از شبانه روز مصداق خارجى دارد . و آسان بودن آن جذب و قبض ظلّ نيز براى حضرت حقّ متعال يكسان است .\r\nطلوع آفتاب رسالت و درخشش و بسط نور آن نسبت به مؤمنين و تابعين هميشه هست ؛ و عناد و عدم ايقان و ايمان و ضلالت و جهالت معاندان نيز بطور مختلف هميشه موجود است .\r\nاز اوّل زوال كه در تنظير آيه به ظلّ تعبير شده است ، عناد آنان كم‌كم زياد مىشود تا غروب آفتاب كه ضلالت به حدّ نهايت مىرسد ، و باز هم در حدّى متوقّف نمىشود بلكه تا نيمهء شب كه خورشيد رسالت در دورترين مكان از آنها قرار گرفته است ، ضلالت به حدّ اعلاء و اكمل رسيده است . و از اين پس خداوند ضلالت را به خود جذب مىكند و سايهء ليليّه رو به ضعف مىرود تا طلوع آفتاب كه ديگر هيچ اثرى از آن باقى نمىماند .\r\nو از طلوع آفتاب كه بزرگترين ظلّ به سمت مغرب كشيده شده است ، حكم ضلالت صِرف و گمراهى بَحتِ آنان را دارد كه رفته رفته بواسطهء بروز و ظهور و بر بالا آمدن شمس رسالت ، آن ضلالت تبديل به هدايت ؛ و آن ظلمت سايه مبدّل به نور مىگردد . و تا هنگام زوال اثرى از آن گمراهيهاى بحت و ضلالتهاى محض باقى نمانده ، و خورشيد رسالت همه را به خود جلب و جذب نموده ، و سايه‌ها بكلّى منسلخ و زائل و از ميان برداشته شده‌اند .\r\n\r\nمراد از غروب آيه « مَدَّ الظِّلَّ » تمام شبانه روز است نه از زوال\r\nبنابراين انسب آنست كه از جهت ضلالت و هدايتى كه در آيات قبلى وارد\r\n\r\n","description":"","footnote":"","page_name":" 52 ","page_number":70},
  {"content":"\r\n\r\nاست و آيه  مَدَّ الظِّلَّ  براى مثال و تنظير آورده شده است ، حالت خورشيد و ظلّ را در تمام شبانه روز مدّ نظر گرفت .\r\nاز زوال شمس تا نيمهء شب كه رفته رفته ظلّ گسترده مىشود و تاريكتر مىشود ، حكم معاندينى را دارد كه در اثر تابش خورشيد رسالت ، متابعت از آن نكرده و روز به روز بر ضلالت و جهالتشان افزوده مىگردد تا به حدّ نهائى خود مىرسد . و از نيمهء شب تا زوال شمس حكم معاندين و گمراهانى را دارد كه بواسطهء شمس رسالت ، رفته رفته عنادشان را از دست داده و پيوسته داراى صفا و ايمان مىشوند ، تا زوال شمس كه ذرّه‌اى از ظلمت در آنها وجود ندارد . ايشان موحّد صرف و انسان كامل گشته‌اند ، و پاك و مطهّر و اهل يقين و عرفان شده‌اند . و سايهء هستيشان را خداوند جذب نموده و  « قَبْضاً يَسِيراً  » دربارهء آنان صادق مىشود .\r\nبارى ، در امكان عبور از مراحل نفسانى و منازل خويشتن و وصول به مقام فعليّت تامّهء انسانى و حرم حضرت كبريائى ، فخر الفلاسفة و الحكماء مرحوم حاج ملّا هادى سبزوارى قدَّس اللهُ تربتَه « 1 » غزليّات آبدارى به طالبان\r\n\r\n\r\n","description":"","footnote":"\r\n( 1 ) مرحوم دكتر قاسم غنىّ در مجلّهء « يادگار » عبّاس اقبال آشتيانى ، سال اوّل ، شمارهء 3 ( ذوالقعده 1363 قمريّه ) از ص 43 تا ص 48 شرح ترجمهء احوال حكيم سبزوارى قدَّس اللهُ سرَّه را ذكر كرده است ، و ما قدرى از آن را در اينجا ذكر مىنمائيم : حاج ملّا هادى بزرگترين حكيم قرن سيزدهم هجرى ، و شايد بعد از آخوند ملّا صدرا معتبرترين مدرّسين فلسفهء اشراق است . قبل از حملهء مغول كه مَعاهد علمى و مدارس اسلامى دائر بود ، دو مسلك مهمّ فلسفى يكى حكمت مشّاء بطريقى كه أبو على سينا آن را مدوّن ساخته بود و ديگرى عقيدهء وحدت وجودى محيى الدّين بن العربىّ كه مركّبى از حكمت اشراق و عرفان است ، در ممالك اسلامى رائج بود . و مدرّسين حكمت اين دو فلسفه را تدريس مىكردند ، و در هر عهد و عصرى به مقتضاى زمان و مكان شروح و\r\n","page_name":" 53 ","page_number":71},
  {"content":"\r\n\r\n\r\n\r\n","description":"","footnote":"\r\n- ايضاحات و تذييلات و تعليقات فراوان بر آن مسائل نوشته‌اند .\r\nبعد از آنكه بر اثر تاخت‌وتاز مغول و ويرانى بلاد مدّتها چراغ فلسفه و دانائى خاموش بود ، در دورهء صفويّه صدر الدّين محمّد بن إبراهيم شيرازى مشهور به آخوند ملّا صدرا دوباره آن را روشن ساخت ؛ چندانكه در دوره‌هاى بعد از مغول مىتوان او را « مجدِّد فلسفه » شمرد .\r\nملّا صدرا موجِد و مؤسّس فلسفهء تازه‌اى نيست بلكه كار بزرگ او احياء و ترميم فلسفه‌اى است كه مدّتها متروك مانده بود . به اين معنى كه مباحث حكمتى و فلسفى كه در ادوار قبل از مغول به همّت بزرگانى أمثال فارابى و أبو على سينا و ابن رُشد اندُلسى و محيى الدّين بن العربىّ در ممالك وسيعهء اسلامى شايع شده و بر اثر هجوم مغول سالها متروك مانده بود ، بار دگر به همّت ملّا صدرا رواج يافت . هنر بزرگ ملّا صدرا در اينست كه در عهد صفويّه كه از نظر فلسفه دورهء انحطاط است و دوره‌اى است كه اساتيد به نامى در ميدان نبوده‌اند ، و به علاوه ظاهربينان و كوتاه فكران ، معارض فلسفه و حكمت بوده‌اند ؛ او به‌طورى به فلسفه لباس شرع پوشانيد و مسائل دينى و فلسفى را مطابق مقتضيات زمان با يكديگر توفيق داد كه فلسفه اعتبار يافت و رائج گشت .\r\nبنابراين اگر گفته مىشود كه آخوند ملّا صدرا موجِد فلسفهء تازه‌اى نيست ، اين نكته را هم بايد دانست كه معلّم معمولى و ساده‌اى هم نيست ؛ بلكه استاد ماهرى است كه فلسفهء مشّاء و حكمت محيى الدّين بن العربىّ و اصول شرع همه را در هم آميخته ، روشنائى حكمت را در چراغ تازه‌اى برافروخته است .\r\nبعد از آخوند ملّا صدرا اين چراغ خاموش نشد و در هر عهدى جماعتى سرگرم تعليم و تعلّم فلسفه بودند .\r\nمرحوم حاج ملّا هادى سبزوارى زماناً متعلّق به نسل پنجم بعد از آخوند ملّا صدراست ، و در اين فاصله سرآمد همهء مشتغلين به فلسفه بوده است . و درحالىكه چهار طبقه مدرّسين و حكمائى كه بين او و ملّا صدرا فاصله بوده‌اند فقط به تدريس و شرح و توضيح « أسفار » ملّا صدرا اشتغال داشته‌اند ، حاج ملّا هادى يك نوع تبرّز و تبحّرى داشته و تقريباً در\r\n","page_name":" 54 ","page_number":72},
  {"content":"\r\n\r\nكوى او و عاشقان روى او مرحمت كرده است ؛ و ما فعلًا از او سه غزل نقل\r\n\r\n\r\n","description":"","footnote":"\r\n- عرض ملّا صدرا محسوب است .\r\nحاج ملّا هادى اضافه بر جنبهء علمى و احاطه به مسائل فلسفى و عرفانى ، در مكارم اخلاق و محاسن صفات و تقوى و پاكدامنى و صدق و صفا و مناعت و تشخّص ذاتى و سادگى و بىپيرايگى و خضوع و فروتنى مخصوص به خواصّ اهل علم و ملكات فاضلهء ديگر سقراط عصر خويش بوده ، و همين شخصيّت ممتاز و اخلاق پسنديدهء او خدمت بزرگى به فلسفه انجام داده ؛ يعنى فلسفه و حكمت را در مقابل ظاهرپرستان متظاهر به علم كه پيوسته متعرّض حكما بوده‌اند محترم ساخته است .\r\nحاصل آنكه حاج ملّا هادى علاوه بر جنبهء علمى و فلسفى كه فنّ مخصوص او بوده و كتب ذى قيمتى در فلسفه نوشته و جماعتى را تربيت كرده ، از حيث تخلّق به اخلاق حكماء متألّهين و تصلّب او در پيروى كامل و شديد از سيرهء فلاسفهء اقدمين و علماء عاملين ، مقام حكمت را به اعلى درجهء ممكنه بالا برده و مورد احترام خاصّ و عامّ قرار داده است . و علاوه بر اين دو جنبهء مذكور علمى و اخلاقى ، مرحوم حاج ملّا هادى داراى طبع موزون شاعرانه و صاحب ذوق بسيار لطيف اديبانهء فاضلانه بوده و در شعر « أسرار » تخلّص مىنموده ، و ديوان غزليّات او كه سراپا مشحون از حقائق عرفان و حكمت و شور و وجد و حال است و در نهايت فصاحت و ملاحت و لطافت است مكرّر به طبع رسيده ، و ما در آخر اين مقاله محض نمونه چند غزلى از آن مرحوم بدست خواهيم داد . »\r\nتا آنكه گويد : « به‌طورىكه اشاره شد ، فضائل اخلاقى و احاطهء علمى و حسن تقرير حاجى سبزوارى او را بسيار معروف و مشهور ساخته و پس از آنكه در سبزوار مستقرّ شده و به تدريس پرداخته است ، طالبين علم نه فقط از غالب بلاد ايران بلكه از هندوستان و ممالك غربى و عثمانى نيز به حوزهء درس او مىشتافته‌اند ، و او سالهاى متمادى يعنى قريب چهل سال با دقّت و انضباط و وقت‌شناسى و صحّت عملى كه « كانْت » فيلسوف معروف آلمانى را به خاطر مىآورد ، در وقت معيّن در مَدرس خويش به افاضه مشغول بوده است . »\r\nدر اينجا دكتر غنىّ قدرى از ترجمهء احوال او را كه به قلم خود اوست ، با چهار غزل از او نقل مىكند و مطلب را پايان مىدهد .\r\n","page_name":" 55 ","page_number":73},
  {"content":"\r\n\r\nمىكنيم :\r\n\r\nغزل‌هائى از حكيم سبزوارى در عظمت عرفانى مقام انسانى\r\nغزل اوّل :\r\n سينه بشوى از علومِ زادهء سينا * نور و سَنائى طلب ز وادى سينا\r\nيار عيان است بىنقاب در اعيان * ليك در اعيُن كجاست ديدهء بينا\r\nساغر مينا ز دست پير مغان گير * چند خورى غم به زير گنبد مينا\r\nطعنه به وَيْسِ قَرَنْ زنىّ و قرين است * ديو و ددت قرنها و ساءَ قَرينا\r\nنيست روا ما قرين ظلمت ديجور * روى تو عالم فروغْ ماه جبينا\r\nپرتو مهر از فلك به خاك گر افتد * خود چه شود ، عيسيا سپهر مكينا\r\nيك نفس اى خاك راهِ دوست خدا را * بر سر اسرارِ زارِ خاك‌نشين آ « 1 » \r\nغزل دوّم :\r\n ما ز ميخانهء عشقيم گدايانى چند * باده‌نوشان و خموشان و خروشانى چند \r\n\r\n\r\n","description":"","footnote":"\r\n( 1 ) « ديوان حاج ملّا هادى سبزوارى » متخلّص به أسرار ، انتشارات كتابفروشى ثقفى - اصفهان ، ص 16 ؛ و ايضاً از دورهء مجلّهء « يادگار » عبّاس اقبال آشتيانى ، سال اوّل ، شمارهء 3 ( تاريخ ذيقعدهء 1363 هجريّهء قمريّه ) ص 47 ، به نقل از دكتر قاسم غنىّ\r\n","page_name":" 56 ","page_number":74},
  {"content":"\r\n\r\n اى كه در حضرت او يافته‌اى بار ببر * عَرضهء بندگىِ بىسروسامانى چند\r\nكاى شه كشور حُسن و مَلِك مُلك وجود * منتظر بَر سر راهند غلامانى چند\r\nعشق ، صلح كل و باقى همه جنگ است و جدل * عاشقان جمع و فِرَق جمع پريشانى چند\r\nسخن عشق يكى بود ولى آوردند * اين سخنها به ميان زمرهء نادانى چند\r\nآنكه جويد حرمش گو به سر كوى دل آى * نيست حاجت كه كند قطع بيابانى چند\r\nزاهد از باده‌فروشان بگذر دين مفروش * خرده‌بينهاست درين حلقه و رندانى چند\r\nنه در اختر حركت بود و نه در قطب ، سكون * گر نبودى به زمين خاك‌نشينانى چند\r\nاى كه مغرور به جاه دو سه روزى بر ما * كشش سلسلهء دهر بود آنى چند\r\nهر در أسرار كه بر روى دلت بربندند * رو گشايش طلب از همّت مردانى چند « 1 » \r\nغزل سوّم :\r\n\r\n\r\n","description":"","footnote":"\r\n( 1 ) « ديوان سبزوارى » ص 58 و 59 ؛ و همين شمارهء مذكورهء اخيره از مجلّهء « يادگار » ص 48 ، با اين تفاوت كه در مجلّه بيت آخر را نياورده است ، بلكه نيم‌بيت دوّمش را نيم‌بيت دوّم از بيت نهم قرار داده است .\r\n","page_name":" 57 ","page_number":75},
  {"content":"\r\n\r\nغزل سوّم :\r\n اختران ، پرتو مشكوهء دل انور ما * دل ما مَظهر كل ، كل همگى مظهر ما\r\nنه همين اهل زمين را همه باب اللهيم * نُه فلك در دورانند به دور سر ما\r\nبرِ ما پير خرد طفل دبيرستان است * فلسفى مُقتبِسى از دل دانشور ما\r\nگرچه ما خاك‌نشينان مرقّع‌پوشيم * صد چو جم خفته به دريوزه‌گرى بر در ما\r\nچشمهء خضر بود تشنه شراب ما را * آتش طور شرارى بود از مَجمر ما\r\nاى كه انديشهء سر دارى و سر مىخواهى * به كدوئى است برابر سر و افسر برِ ما\r\nگو به آن خواجهء هستى طلب و زهدفروش * نبود طالب كالاى تو در كشور ما\r\nبازى بازوى نصريم نه چون نسر به چرخ * دو جهان بيضه و فرخى است به زير پر ما\r\nماه گر نور و ضيا كسب نمود از خورشيد * خود بود مكتسِب از شعشعهء اختر ما\r\nخسرو مُلك طريقت به حقيقت مائيم * كُلَه از فقر به تارك ز فنا افسر ما\r\nعالم و آدم اگرچه همگى اسرارند * بود أسرار كمينى ز سگانِ در ما « 1 » \r\n\r\n\r\n","description":"","footnote":"\r\n( 1 ) « ديوان أسرار » ص 17 و 18\r\n","page_name":" 58 ","page_number":76},
  {"content":"\r\n\r\nحكيم اديب و فيلسوف نادر الوجود ما مرحوم حاج ملّا هادى سبزوارى رفَع اللهُ مرتبتَه ، اشعار عرفانى و حقائق عِلوى وى منحصر در قالب غزل نبوده است . او ترجيع‌بند و مثنويّات و مقطَّعات و رباعيّات و ساقى نامه‌اى دارد كه هر يك مشحون از اسرار و لطائف مىباشد ؛ بالاخصّ در ساقى نامهء خود كه حقّاً بيداد مىكند ، و از بلندى مرتبهء كنايات و تشبيهات معقول به محسوس ، نظير ساقى نامهء رَضِىُّ الدِّين آرْتِيمانى - « 1 » در سلاست مطلب و روان بودن ذوق در\r\n\r\nمنتخبى از ساقى نامهء توحيدى رضىّ الدين آريتمانى\r\n\r\n\r\n","description":"","footnote":"\r\n( 1 ) ساقى نامهء آرتيمانى ( كه از همعصران شاه عبّاس صفوى بوده است ) از شاهكارهاى بدايع عرفان و وحدت وجود است ، و داراى اشارات و كنايات و دقائق و حقائقى مىباشد كه بسيار جالب و جاى تأمّل و دقّت است . مجموعاً يك‌صد و بيست و دو ( 122 ) بيت است كه در اينجا به مقدارى از آن اكتفا مىگردد :\r\n الهى به مستان ميخانه‌ات * به عقل‌آفرينان ديوانه‌ات\r\nالهى به آنان كه در تو گُمند * نهان از دل و ديدهء مردمند\r\nبه درياكش لُجّهء كبريا * كه آمد به شأنش فرود إنّما\r\nبه دُرّى كه عرش است او را صدف * به ساقىّ كوثر ، به شاه نجف\r\nبه نور دل صبح‌خيزان عشق * ز شادى به اندُه گريزان عشق\r\nبه آن دل‌پرستان بىپاوسر * به شادىفروشان بىشور و شر\r\nبه رندان سرمست آگاه دل * كه هرگز نرفتند جز راه دل\r\nبه مستان افتاده در پاى خُم * به مخمور با مرگ در اشتُلم\r\nبه شام غريبان به جام صبوح * كز ايشانْست شام سحر را فتوح\r\nكز آن خوب‌رو چشم بد دور باد * غلط دور گفتم كه خود كور باد\r\nكه خاكم گِل از آب انگور كن * سراپاى من آتش طور كن\r\nخدا را به جان خراباتيان * كزين تهمتِ هستيم وارهان\r\nبه ميخانهء وحدتم راه ده * دل زنده و جان آگاه ده\r\nكه از كثرت خلق تنگ آمدم * به هر سو شدم سر به سنگ آمدم\r\nمِئى ده كه چون ريزيش در سبو * برآرد سبو از دل آواز هو \r\n","page_name":" 59 ","page_number":77},
  {"content":"\r\n\r\n\r\n\r\n","description":"","footnote":"\r\n-\r\n از آن مى كه در دل چو منزل كند * بدن را فروزان‌تر از دل كند\r\nاز آن مى كه چون عكسش افتد به باغ * كند غنچه را گوهر شب چراغ\r\nاز آن مى كه چون عكس بر لب زند * لب شيشه تبخاله از تب زند\r\nاز آن مى كه گر شب ببيند به خواب * به شب سر زند از دلِ آفتاب\r\nاز آن مى كه گر عكسش افتد به جان * تواند در آن ديد حق را عيان\r\nاز آن مى كه چون ريزيش در سبو * همه « قُل هو الله » آيد از او\r\nاز آن مى كه در خم چو گيرد قرار * برآرد ز خود آتشى چون چنار\r\nمئى صاف ز آلودگىِّ بشر * مبدّل به خير اندر او جمله شر\r\nمئى معنى افروز و صورت گداز * مئى گشته معجون راز و نياز\r\nمئى از منىّ و توئى گشته پاك * شود خون فتد قطره‌اى گر به خاك\r\nبه يك قطره آبم ز سر در گذشت * به يك آه بيمار ما درگذشت\r\nچشى گر از آن باده كو كو زنى * شدى چون از آن مست هو هو زنى\r\nدماغم ز ميخانه بوئى شنيد * حذر كن كه ديوانه هوئى شنيد\r\nبگيريد زنجيرم اى دوستان * كه پيلم كند ياد هندوستان\r\nدماغم پريشان شد از بوى مى * فرونايدم سر به كاوس و كى\r\nپريشان‌دماغيم ساقى كجاست * شراب ز شب مانده باقى كجاست\r\nبزن هر قدر خواهيم پا به سر * سرمست از پا ندارد خبر\r\nمئى را كه باشد در او اين صفت * نباشد به غير از مى معرفت\r\nتو در حلقهء مىپرستان درآ * كه چيزى نبينى به غير از خدا\r\nكنى خاك ميخانه گر توتيا * ببينى خدا را به چشم خدا\r\nبه ميخانه آ و صفا را ببين * ببين خويش را و خدا را ببين\r\nبيا تا به ساقى كنيم اتّفاق * درونها مصفّى كنيم از نفاق \r\n","page_name":" 60 ","page_number":78},
  {"content":"\r\n\r\n\r\n\r\n","description":"","footnote":"\r\n-\r\n چو مستان به هم مهربانى كنيم * دمى بىريا زندگانى كنيم\r\nبگيريم يك دم چو باران به هم * كه اينك فتاديم ياران به هم\r\nمغنّى سحر شد خروشى برآر * ز خامانِ افسرده جوشى برآر\r\nكه افسردهء صحبت زاهدم * خراب مى و ساغر و شاهدم\r\nبيا تا سرى در سر خم كنيم * من و تو ، تو و من همه گم كنيم\r\nسرم در سر مىپرستانِ مست * كه جز مى فراموششان هر چه هست\r\nفزون از دو عالم تو در عالمى * بدين‌سان چرا كوتهىّ و كمى\r\nچه افسرده‌اى رنگ رندان بگير * چرا مرده‌اى آب حيوان بگير\r\nاز اين دين به دنيافروشان مباش * بجز بندهء باده‌نوشان مباش\r\nچه درماندهء دلق و سجّاده‌اى * مكش بار محنت بكش باده‌اى\r\nمكن قصّهء زاهدان هيچ گوش * قدح تا توانى بنوشان و نوش\r\nحديث فقيهان برِ ما مكن * ز قطره سخن پيش دريا مكن\r\nكه نور يقين از دلم جوش زد * جنون آمد و بر صف هوش زد\r\nقلم بشكن و دور افكن سَبَق * بشويان كتاب و بسوزان ورق\r\nكه گفته كه چندين ورق را ببين * ورق را بگردان و حقّ را ببين\r\nتعالى الله از جلوهء آفتاب * كه بر جملگى تافت چون آفتاب\r\nبدين جلوه از جا نرفتى چه‌اى * تو سنگى كلوخى جمادى چه‌اى\r\nصبوح است ساقى برو مى بيار * فتوح است مطرب دف و نى بيار\r\nنماز ار نه از روى مستى كنى * به مسجد درون بت‌پرستى كنى\r\nرخ اى زاهد از مىپرستان متاب * تو در آتش افتاده‌اى ما در آب\r\nندوزى چو حيوان نظر بر گياه * بيابى اگر لذّت اشك و آه \r\n","page_name":" 61 ","page_number":79},
  {"content":"\r\n\r\nقوالب عبارات بديعه - حقّ مطلب را چنان ادا مىنمايد كه در سرحدّ كرامت بايد به حساب آورد .\r\n\r\nساقى نامهء سراپا مى و شراب فنا ، از مرحوم حكيم عاليمقام حاج ملّا هادى سبزوارى\r\nدر ساقى نامهء آبدار و جان‌فزا و روح‌انگيز خود گويد :\r\n دگر بارم افتاد شورى به سر * به جانم شده آتشى شعله‌ور\r\nكه دستارِ تقوى ز سر افكنم * ز پا كُندهء نام را بشكنم\r\nملولم از اين خرقه و طَيْلسان * كه بتهاست در آستينم نهان \r\n\r\n\r\n","description":"","footnote":"\r\n-\r\n همه مستى و شور و حاليم ما * ز تو چون همه قيل‌وقاليم ما\r\nدگر طعنهء باده بر ما مزن * كه صد مار زن بهتر از طعنه زن\r\nبه مسجد رو و قتل و غارت ببين * به ميخانه آ و طهارت ببين\r\nبه ميخانه آ و حضورى بكن * سيه‌كاسه‌اى كسب نورى بكن\r\nچو من گر از آن باده بىمن شوى * به گلخن در آن رشگ گلشن شوى\r\nچه آب است كآتش به جان افكند * كه گر پير نوشد جوان افكند \r\nسيّد ميرزا رضى آرتيمانى از سادات جليل القدر آرتيمان كه يكى از قُراء تويسركان است مىباشد . وى معاصر شاه عبّاس صفوى و از شعراى زنده دل نيمهء اوّل قرن يازدهم است . و پدر آقا ميرزا إبراهيم ادهم است كه او نيز از شعراى معروف است .\r\n« ساقى نامهء آرتيمانى » از ساقى نامه‌هاى كم‌نظيرى است كه در اين خصوص آمده است . ساقى نامهء او را در ملحقات كتاب « تذكرهء ميخانه » از ص 925 تا ص 934 آورده است ولى مجموع آن را يك‌صد و شصت و يك ( 161 ) بيت ذكر نموده است . و ما در اينجا از روى نوشتهء خطّى بعضى از احبّه كه در قديم الايّام براى خود نسخه‌اى برداشته‌ايم و بالغ بر 122 بيت است نقل نموديم .\r\n« تذكرهء ميخانه » از ملّا عبد النّبى فخر الزّمانى قزوينى است كه در 1028 هجرى اين تأليف را به پايان رسانيده است ؛ و آقاى أحمد گلچين معانى ، تصحيح و طبع نموده و ملحقاتى بدان افزوده است .\r\n","page_name":" 62 ","page_number":80},
  {"content":"\r\n\r\n تو بنماى آن چهرهء آتشين * كه آتش فتد در بت و آستين\r\nچه آتش كه از خود ستاند مرا * نه ز اغيار تنها رهاند مرا\r\nز وحدت دلا تا كى اندر شكى * يكى گو ، يكى دان ، يكى بين ، يكى\r\nبيا ساقيا دَردِه آن راحِ روح * كه يابم ز فيضش هزاران فتوح\r\nصباح است ساقى صبوحى بيار * مِئى كاو نخواهد صراحى بيار\r\nبلى كىْ صراحى بود رازْدار * به بزمى كه نبود خودى را شمار\r\nنخستين كه كردند تخميرِ طين * گل ما نمودند با مى عجين\r\nنديمان وصيّت كنم بشنويد * كه عمر گرامى به آخر رسيد\r\nچو اين رشتهء عمر بگسسته شد * به آغازْ انجام پيوسته شد\r\nبشد مُلْك تن بىسپهدار جان * به يغما ربودند نقد روان\r\nخدا را دهيدم به مى شست‌وشوى * بپاشيد سِدرم از آن خاكِ كوى\r\nبجوييد خشتم ز بهر لَحَد * ز خشتى كه بر تارُك خُم بود\r\nبسازيد تابوتم از چوب تاك * كنيدم مىآلوده در زير خاك\r\nچو از برگ رَز نيز كَفْنم كنيد * به پاى خم باده دفنم كنيد\r\nبكوشيد كاندر دَم احتضار * همين بر زبانم بود نام يار\r\nنه شمعم جز آن مَه به بالين نهيد * نه حرفم جز از عشق تلقين دهيد\r\nز مرد و زن اندر شب وحشتم * نيايد كسى بر سر تربتم\r\nبجز مطرب آيد زند چنگ را * مغنّى كشد سر خوش آهنگ را\r\nبه خونم نگاريد لوح مزار * كه هست اين شهيد ره عشق يار\r\nچهل تن ز رندان پيمانه زن * شهادت كنند اين‌چنين بر كفن\r\nكه اين را به خاك درش نسبت است * ز دُردىكشانِ مى وحدت است\r\nكه مىساختى شيخ سجّاده كِش * به يك دم زدن ، عاشق باده‌كش\r\nز نظّاره گردىِّ اهل كِنشت * همه پارسايانِ تقوى سرشت \r\n\r\n","description":"","footnote":"","page_name":" 63 ","page_number":81},
  {"content":"\r\n\r\n نبودى بجز عاشقى دين او * جز اين شيوهء پاك‌ْآئين او\r\nهمه كيش او خدمت مىفروش * ز جان حلقهء بندگيّش به گوش « 1 »\r\nالهى به خاصان درگاه تو * به سرها كه شد خاك در راه تو\r\nبه افتادگانِ سر كوى تو * به حسرت‌كشان بلاجوى تو\r\nبه درد دل دردمندان تو * به سوز دل مستمندان تو\r\nبه حقِّ سبوكش به مىخوارگان * كه هستند از خويش آوارگان\r\nبه پير مغان و مى و ميكده * به رندان مست صبوحى زده\r\nكه فرمان دهى چون قضا را كه هان * ز أسرار نقدِ روانش ستان\r\nنخستين ز آلايشش پاك كن * پس آنگاه منزلگهش خاك كن « 2 » \r\n\r\nحشويّون از اخباريّون و قائلين به أصالة الماهيّة در باطن گرفتار ثنويّت‌اند\r\nغير از عارفان ، جميع مردمان خدا را با ديدهء دوبين مى نگرند ثَنَويّه و پيروان آنان عملًا در اسلام ، خواه حَشويّون از اخباريّون همچون شيخيّه و ميرزائيّه و قشريّونِ منجمد بر ظواهر و خواه جميع افرادى كه براى ماهيّت اصلى و اصالتى قائلند در مقابل وجود ، خواه لفظاً اقرار به وحدانيّت حضرت حقّ سبحانه و تعالى بنمايند و خواه ننمايند ؛ همگى در عمل و باطن عقيده گرفتار ثَنَويّت و دوبينى و دوگانه‌پرستى مىباشند . و غير از اهل توحيد به\r\n\r\n\r\n","description":"","footnote":"\r\n( 1 ) در تعليقه آورده است : در نسخهء ديگر بعد از اين شعر ، سه بيت ديگر به شرح زير است :\r\n نديديم كارى از او سر زند * بجز آنكه پيوسته ساغر زند\r\nچو ساغر منزّه ز چون و ز چند * چو خورشيد تابان بر اوج بلند\r\nنباشد صُداعش ، نيارد خمار * كند يار ، بينَش هم از چشم يار \r\n( 2 ) « ديوان أسرار » ص 117 و 118\r\n","page_name":" 64 ","page_number":82},
  {"content":"\r\n\r\nحقيقت معنى الكلمه و آنان كه در عمل ، خداوند را مؤثّر در جميع عالم وجود مىدانند و براى غير او ابداً استقلال و اصالتى را معتقد نمىباشند ، و به واقعيّت كلمهء  لا إِلهَ إِلَّا اللَّهُ  رسيده‌اند و حقيقت مُفاد لا إلَهَ إلّا هُو و لا هُوَ إلّا هُو بر جان و روحشان نشسته است ؛ ايشان خداوند را با ديدهء احول و دوبين مىنگرند و آيات و روايات دربارهء آنان به شدّت حمله و تعقيب دارد .\r\nبراى روشن شدن مطلب دراين‌باره ، ما از دليل عقل فقط به برهان و استدلال حكيم نامى حاج ملّا هادى سبزوارى قدّس اللهُ تربتَه اكتفا مىنمائيم :\r\nاو در فصل « غُرَرٌ فى أصالَةِ الوُجود » گويد .\r\n« اعْلَمْ أنَّ كُلَّ مُمْكِنٍ زَوْجٌ تَرْكيبىٌّ لَهُ ماهيَّةٌ وَ وُجودٌ . وَ الْماهيَّةُ الَّتى يُقالُ لَها الْكُلّىُّ الطَّبيعىُّ ، ما يُقالُ فى جَوابِ ما هُوَ . وَ لَمْ يَقُلْ أحَدٌ مِنَ الْحُكَماءِ بِأصالَتِهِما مَعًا .\r\nإذْ لَوْ كانا أصيلَيْنِ لَزِمَ أنْ يَكونَ كُلُّ شَىْءٍ شَيْئَيْنِ مُتَبايِنَيْنِ ، وَ لَزِمَ التَّرْكيبُ الْحَقيقىُّ فى الصّادِرِ الاوَّلِ ، وَ لَزِمَ أنْ لا يَكونَ الْوُجودُ نَفْسَ تَحَقُّقِ الْماهيَّةِ وَ كَوْنِها ؛ وَ غَيْرُ ذَلِكَ مِنَ التَّوالى الْفاسِدَةِ . »\r\n« بدان : جميع افراد ممكنات ، زوجى هستند تركيبى كه براى آنها دو چيز است : ماهيّت و وجود . و ماهيّت كه بدان كلّى طبيعى نيز گفته مىشود ، آن چيزى است كه در پاسخ ما هُوَ ( چيست هويّت آن ) گفته مىشود . و يك نفر از حكماء قائل به اصالت هر دوى آنها ( ماهيّت و وجود ) نگشته است .\r\nزيرا اگر هر دوى آنها داراى اصالت باشند ( اوّلًا ) لازمه‌اش آنست كه هر چيزى عبارت از دو چيز متباين با هم باشد ، و ( ثانياً ) لازمه‌اش تركيب حقيقى در اوّلين صادر است ، و ( ثالثاً ) لازمه‌اش آنست كه وجود ، نفس تحقّق و ثبوت و كينونت ماهيّت نباشد ، و ( رابعاً ) غير از اين موارد اشكال ، از اشكالها و توالى فاسده و نتائج باطلهء مترتّب بر آن عقيده بدست مىآيد . »\r\n\r\n","description":"","footnote":"","page_name":" 65 ","page_number":83},
  {"content":"\r\n\r\nسپس در تعليقه فرموده است :\r\n« لزوم بودن هر چيزى ، دو چيز متباين ، ازآن‌جهت مىباشد كه : چون بياض و عاج ( سپيدى و دندان فيل ) را مثلًا دو چيز متباين با هم بدانيم - چرا كه يكى از آن دو ، از مقولهء « كيف » است و ديگرى از مقولهء « جوهر » - با وجود آنكه در ميانشان سنخيّت بر حسب وجود ، وجود دارد ؛ پس چگونه بين « ماهيّت » كه از سنخ عدم اباء از وجود و عدم است ، و « وجود » كه از سنخ اباء از عدم مىباشد ، تباينى متحقّق نبوده باشد . »\r\nو در توضيح آنكه احدى از حكماء بدان قائل نشده است چنين آورده است : « و از كسانى كه ما از هم عصران او هستيم از آنان كه قواعد حكمت را معتبر ندانسته‌اند ، كسى است كه قائل به اصالت هر دوتاى آنهاست ( هم وجود و هم ماهيّت ) ؛ وى در بعضى از مؤلّفاتش مىگويد :\r\nإنَّ الْوُجودَ مَصْدَرُ الْحَسَنَةِ وَ الْخَيْرِ ، وَ الْماهيَّةُ مَصْدَرُ السَّيِّئَةِ وَ الشَّرِّ ؛ وَ هَذِهِ الصَّوادِرُ امورٌ أصيلَةٌ ؛ فَمَصْدَرُها أوْلَى بِالاصالَةِ .\r\n« تحقيقاً وجود مصدر خيرات و حسنات است و ماهيّت مصدر شرور و سيّئات ؛ و اين‌ها كه صادرشده‌هائى هستند ، امورى مىباشند اصيل و داراى واقعيّت ، پس مصدرشان ( خيرات و شرور ) اولى هستند كه داراى اصالت باشند . »\r\nدر اينجا مرحوم حاجى مىفرمايد : « و تو مىدانى كه شرور عبارتند از عدمهاى ملكه ؛ و علّت عدم ، عدم است ؛ پس چگونه ماهيّت اعتباريّه كافى براى تحقّق آن نباشد ؟ ! »\r\nو در شرح آنكه لازم مىآيد وجود ، نفس تحقّق ماهيّت نباشد ، گويد : به « علّت آنكه در اين صورت آنچه را كه ماهيّت با آن اشراب و اشباع مىشود و توشه بر مىدارد ، لازم مىآيد كه كَون و تحقّق خود ماهيّت باشد نه وجود ؛ و وجود\r\n\r\n","description":"","footnote":"","page_name":" 66 ","page_number":84},
  {"content":"\r\n\r\nبراى خود كَوْنى و تحقّقى داشته باشد . »\r\nو در بيان غير از اين‌ها از توالى فاسده گويد : « مانند عدم انعقاد حمل در ميان آن دو ، و مانند لزوم ثَنَويّت خارجيّهء واقعيّه . زيرا در اين صورت وجود حقيقى نور است و ماهيّت ظلمت است ، و مفروض آنست كه آن دو تا دو موجود اصيل هستند . » « 1 »\r\n\r\nمراد سبزوارى از قائل به « أصالة الوجود و الماهيّة » هم‌عصر خود شيخ احسائى است\r\nبالجمله بايد دانست : مراد حكيم سبزوارى ( قدّه ) از يك نفر همعصران خويش كه استناد و اعتماد به قواعد حكمت نمىنموده ؛ و بدين جهت قائل به أصالة الوجود و الماهيّة با هم شده است ، شيخ أحمد احسائى مىباشد . و در اين نسبت در ميان علما و حكماى پس از عصر حكيم جاى شبهه و ترديدى نيست .\r\nجناب محترم آقاى مرتضى مدرّسى چهاردهى در شرح حال شيخ احسائى كه به تصحيح عبّاس اقبال آشتيانى تدوين يافته است « 2 » از جمله ذكر\r\n\r\n\r\n","description":"","footnote":"\r\n( 1 ) شرح منظومهء حكيم معظّم حاج ملّا هادى سبزوارى ، طبع ناصرى ، ص 5\r\n( 2 ) عبّاس اقبال آشتيانى در مجلّهء « يادگار » تحت عنوان احوال بزرگان آورده است :\r\n« شيخ أحمد احسائى ( 1166 - 1241 ) به قلم آقاى مرتضى مدرّسى چهاردهى :\r\nشرح ذيل يك قسمت از كتاب بسيار مفيدى است كه آقاى مرتضى مدرّسى چهاردهى مدّتهاست به هدايت و تشويق استاد علّامهء بزرگوار آقاى محمّد قزوينى مُدّ ظلُّه در شرح حال مشاهير و بزرگان يك قرن و نيم اخير ايران در دست تأليف دارند . اين كتاب گرانبها كه اميدواريم به زودى كامل و به زيور طبع آراسته گردد ، از آنجا كه مؤلّف محترم شب و روز خود را در كار تكميل آن و جمع آورى هر گونه اطّلاعات صرف مىكنند و همّتى ملال‌ناپذير و ذوقى مخصوص در راه آن به خرج مىدهند البتّه تأليفى نفيس خواهد بود . و آقاى مدرّسى با فراهم آوردن آن بار بزرگى را از گردن آيندگان كه جويندهء نام و نشان بزرگان و مشاهير قريب به عهد ما هستند بر خواهند داشت .\r\nما اين نوشته را كه در معرّفى يكى از مشاهير قرن گذشتهء ايران ، يعنى شيخ أحمد احسائى مؤسّس مذهب شيخيّه و محرّك چند نهضت مذهبى در اين كشور نگاشته شده ،\r\n","page_name":" 67 ","page_number":85},
  {"content":"\r\n\r\nكرده‌اند :\r\n\r\nشيخ احسائى بواسطهء حائز نبودن علوم معقول ، موجب مذهبهاى مبتدعه گرديد\r\n« 8 - مذهب و پيروان شيخ :\r\nمرحوم حاج ملّا هادى سبزوارى حكيم معروف ، در بحث أصالة الوجود در شرح منظومهء خود حاشيه‌اى مرقوم داشته‌اند كه تمام اساتيد علم و حكمت ، روى سخن محقّق سبزوارى را به شيخ أحمد احسائى مىدانند . ترجمهء حاشيهء « منظومه » اينست :\r\n« هيچيك از حكماء به اصالت وجود و اصالت ماهيّت معتقد نبوده مگر يكى از معاصرين كه اين عقيده را قائل است و قواعد فلسفى را مورد اعتبار قرار نداده و در بعضى از مؤلَّفات خود گفته است :\r\nوجود منشأ كارهاى نيك است و ماهيّت منشأ كارهاى زشت ؛ و اين امور اصلى هستند و اولويّت براى اصليّت دارند .\r\nبديهى است كه مىدانيد كه شرّ عدمِ مَلكه است ؛ و علّت عدم ، عدم است و چگونه ماهيّت اعتبارى را توليد مىكند .\r\nبدانكه براى هر ممكنى زوج تركيبى ماهيّت و وجودى است . و ماهيّت را كلّى طبيعى نيز مىگويند كه در جواب ما هو گفته مىشود .\r\nو هيچيك از حكماء نگفته‌اند كه ماهيّت و وجود دو اصل هستند ؛ چه اين گفته لازمه‌اش اينست كه هر چيزى دو چيز متباينى باشد . » « 1 »\r\nحاج ملّا نصر الله دزفولى كه از معاريف علماى دورهء ناصرى است و « شرح نهج البلاغة ابن أبى الحديد » را حسب‌الامر ناصر الدّين شاه در شش جلد\r\n\r\n\r\n","description":"","footnote":"\r\n- با كمال تشكّر از نويسندهء آن با پاره‌اى توضيحات و اضافه و نقصانهائى كه به اذن خود نويسنده به عمل آمده ذيلًا درج مىكنيم . مجلّهء يادگار »\r\n( 1 ) « شرح منظومه » حاج ملّا هادى سبزوارى ، ص 5 ، چاپ طهران - 1298 ( تعليقه )\r\n","page_name":" 68 ","page_number":86},
  {"content":"\r\n\r\nبزرگ به فارسى ترجمه نموده است ، در آخر ترجمهء جلد ششم شرح مزبور ، دربارهء شيخ أحمد احسائى و مذهب شيخيّه با عباراتى كه گوئى ترجمهء تحت اللفظى از عربى و بكلّى از قواعد انشاء فارسى دور است چنين نوشته :\r\n« بايد دانست همچنان‌كه در ميان مذهب اماميّه در متأخّرين علماء ايشان نيز فىالجمله مناقشاتى و مخالفاتى حاصل شده است . و منشأ او چنگ زدن است به أخبار متشابه وارده در كتب اخبار ، و تأويل نمودن قرآن است به اخبار غير موثَّقٍ بها در شأن ائمّهء خود و فىالجمله غلوّى دربارهء ايشان ؛ پس حادث گرديد مذهبى كه او را مذهب شيخى مىگويند كه مؤسّس او شيخ أحمد احسائى بود . و از براى اوست اصطلاحاتى در اداء مطالب خود .\r\nو از اين جهت مرادات شيخ ، ترقّى داد و رونق داد آن مسلك را به حدّى كه نسبت داده مىشد آن مسلك به خودش و گفته مىشد : مذهب سيّد كاظمى . و در ميان تلامذهء او بود مردمانى جاهل و بىسواد و طالبان اسم و آوازه ؛ پس ادّعا مىكردند مطالبى را كه نه شيخ أحمد و نه سيّد كاظم مدّعى آنها بودند ، و بيرون آمد از ايشان ركن رابع و بابى و قُرَّة العَين كه تفسير حالات ايشان ظاهر و واضحند .\r\nو اين مفاسد را علماء از مقدّمات ظهور مهدى و قائم آل محمّد صلّى الله عليه و آله مىدانند . »\r\nملّا محمّد إسماعيل بن سميع اصفهانى كه از حكماء معاصر شيخ احسائى است شرحى بر رسالهء عرشيّهء ملّا صدراى شيرازى نوشته كه قسمت اوّل آن در آخر كتاب « أسرار الآيات » ملّا صدرا در طهران چاپ شده .\r\nدر اين شرح ، ايراداتى بر شرح عرشيّهء شيخ احسائى گرفته و اعتراضات او را بر مشرب فلسفى حكماء جواب داده است .\r\nترجمهء تقريبى مقدّمهء ملّا محمّد إسماعيل چنين است :\r\n\r\n","description":"","footnote":"","page_name":" 69 ","page_number":87},
  {"content":"\r\n\r\n« فاضل نبيل بارع شامخ شيخ المشايخ شيخ أحمد بن زين الدّين احسائى كه خداوند او را نگهدارد و از بلاها محفوظ دارد ، شرحى بر عرشيّهء ملّا صدرا نوشته كه تمام آن جَرْح است .\r\nبراى آنكه مراد مصنّف را از الفاظ و عبارات ندانسته است و اطّلاعاتى بر اصطلاحات نداشته است .\r\n« عرشيّه » كتاب عظيمى است . . . بعضى از دوستان امر كردند كه شرحى بر آن بنويسم و حجاب را بردارم . » « 1 »\r\n\r\nحاجى محمّد كريمخان و ميرزا على محمّد باب ، دو پديدهء شيخيّه هستند\r\nمؤلّف « روضات الجنّات » در شرح حال شيخ أحمد تعريف زيادى از شيخ مىنمايد ؛ و در آخر شرح حال شيخ رجب بُرْسى ، در باب ظهور سيّد على محمّد باب شرح بسيار مفيد و موجزى مىنويسد ؛ و از تاريخ اوهام و خرافاتى كه در مذهب شيعهء اثناعشريّه توليد شده بحث مىكند و آن بحث را به شيخ أحمد متّصل مىسازد ، و دربارهء « مشرب شيخيّت » چنين نوشته است :\r\n« پيروان اين جماعت كه آلت معاملهء تأويل هستند ، در اين اواخر پيدا شدند و در حقيقت از بسيارى از غُلات تندتر رفته‌اند . . . نام ايشان شيخيّه و پشتِ سَريّه است ، و اين كلمه از لغات فارسى است كه آن را به شيخ أحمد بن زين الدّين احسائى منسوب داشته‌اند .\r\nو علّت آن اينست كه ايشان نماز جماعت را در پائين پاى حرم حسينى مىخوانند . به خلاف منكرين خود يعنى فقهاء آن بقعهء مباركه كه در بالاى سر نماز مىخوانند و به بالاسرى مشهورند\r\n\r\n\r\n","description":"","footnote":"\r\n( 1 ) . چهار جلد از « ترجمهء شرح نهج البلاغة » در كتابخانهء دانشمند معظّم آقاى سيّد محمّد مشكات استاد دانشگاه موجود است كه جلد آخر آن در سنهء 1290 تأليف شده . ( تعليقه )\r\n","page_name":" 70 ","page_number":88},
  {"content":"\r\n\r\nاين طائفه به منزلهء نصارى هستند كه دربارهء عيسى غُلوّ كرده به تثليث قائل شده‌اند .\r\nشيخيّه ، نيابت خاصّه و بابيّتِ حضرت حجّة عجّل اللهُ تعالى فرجَه را براى خود قائل هستند . » « 1 » مرحوم ادْوارْد براوْن در مقدّمهء كتاب « نقطة الكاف » راجع به شيخيّه و اصول مذهبى ايشان چنين نوشته است :\r\n« غُلاة چندين فرقه بوده‌اند كه در جزئيّات با هم اختلاف داشته‌اند ولى به قول محمّد بن عبد الكريم شهرستانى در « مِلَل و نِحَل » معتقدات ايشان از چهار طريقه بيرون نبوده است : تناسخ ، تشبيه يا حُلول ، رَجعت ، بَداء .\r\nشيخيّه يعنى پيروان شيخ أحمد احسائى را در جزء اين طريقهء اخيره بايد محسوب نمود .\r\nميرزا على محمّد باب و رقيب او حاجى محمّد كريمخان كرمانى كه هنوز رياست شيخيّه در اعقاب اوست ، هر دو از اين فرقه يعنى شيخيّه بودند .\r\nبنابراين ، اصل و ريشهء طريقهء بابيّه را در بين معتقدات و طريقهء شيخيّه بايد جستجو نمود .\r\nاصول عقائد شيخيّه از قرار ذيل است :\r\n1 - ائمّهء اثنى عشر يعنى علىّ با يازده فرزندش ، مظاهر الهى و داراى نعوت و صفات الهى بوده‌اند .\r\n2 - از آنجا كه امام دوازدهم در سنهء 260 از أنظار غائب گرديد و فقط در آخر الزّمان ظهور خواهد كرد براى اينكه زمين را پر كند از قسط و عدل بعد از آنكه پر شده باشد از ظلم و جور ، و از آنجا كه مؤمنين دائماً به هدايت و دلالت\r\n\r\n\r\n","description":"","footnote":"\r\n( 1 ) « روضات الجنّات » طبع طهران ، ص 285 - ص 286 ( تعليقه )\r\n","page_name":" 71 ","page_number":89},
  {"content":"\r\n\r\nاو محتاج مىباشند و خداوند به مقتضاى رحمت كاملهء خود بايد رفع حوائج مردم را بنمايد و امام غائب را در محلّ دسترس ايشان قرار دهد ؛ بناءً علَى هذِه المقدَّمات هميشه بايد ما بين مؤمنين يك نفر باشد كه بلا واسطه با امام غائب اتّصال و رابطه داشته ، واسطهء فيض بين امام و امّت باشد .\r\nاين‌چنين شخص را به اصطلاح ايشان « شيعهء كامل » گويند .\r\n3 - معاد جسمانى وجود ندارد ؛ فقط چيزى كه بعد از انحلال بدن عنصرى از انسان باقى مىماند جسم لطيفى است كه ايشان « جسم هور قليائى » گويند .\r\n\r\nبحث حكيم سبزوارى در دفع شبهه ثنويّين\r\nحكيم محقّق سبزوارى قدّس سرّه در بحث شبههء ثنويّين ( دوگانه‌پرستان )\r\n\r\nشيخيّه ، اعتقاد به رُكن رابع دارند\r\nبنابراين شيخيّه فقط به چهار ركن از اصول دين معتقدند از اين قرار : 1 - توحيد ، 2 - نبوّت ، 3 - امامت ، 4 - اعتقاد به شيعهء كامل ؛ درصورتىكه متشرّعه يا بالاسرى ( يعنى شيعهء متعارفى ) به پنج اصل معتقدند از اين قرار : 1 - توحيد ، 2 - عدل ، 3 - نبوّت ، 4 - امامت ، 5 - معاد .\r\nشيخيّه به اصل دوّم و پنجم اعتراض كنند و گويند : لغو است و غيرُ محتاج إليه ؛ چه اعتقاد به خدا و رسول مستلزم است ضرورةً اعتقاد به قرآن را با آنچه قرآن متضمّن است از صفات ثبوتيّه و سلبيّهء خداوند و اقرار به معاد و غير آن . و اگر بنا باشد عدل كه يكى از صفات ثبوتيّهء خداوند است از اصول دين باشد ، چرا سائر صفات ثبوتيّه از قبيل علم و قدرت و حكمت و غيرها از اصول دين نباشد ؟ « 1 »\r\n\r\n\r\n","description":"","footnote":"\r\n( 1 ) در كتاب « عدل الهى » ص 14 و 15 ( از طبع سنهء 1390 هجريّهء قمريّه ) براى برشمردن عدل را از اصول دين چنين آورده است :\r\n« عدل از اصول دين : در سائر مسائل الهيّات اگر شبهات و اشكالاتى هست براى فلاسفه و اهل فنّ مطرح است . آن مطالب هر چند دشوار باشد ولى از قلمرو افكار عامّهء مردم خارج است و اشكال و جواب آن هر دو در سطحى بالاتر از سطح درك توده قرار دارد ؛ امّا\r\n","page_name":" 72 ","page_number":90},
  {"content":"\r\n\r\nولى خود شيخيّه در عوض يك اصل ديگر كه آن را « رُكن رابع » خوانند در باب اعتقاد به شيعهء كامل كه واسطهء دائمى فيض بين امام و امّت است ، بر اصول دين افزوده‌اند ؛ و شكّى نيست كه شيخ احمد احسائى و بعد از او حاجى سيّد كاظم رشتى در نظر شيخيّه شيعهء كامل و واسطهء فيض بوده‌اند .\r\nبعد از فوت حاجى سيّد كاظم رشتى در سنهء 1259 ابتدا معلوم نبود كه جانشين وى يعنى شيعهء كامل بعد از او كه خواهد بود ، ولى طولى نكشيد كه دو مدّعى براى اين مقام پيدا شد ؛ يكى حاجى محمّد كريمخان كرمانى كه رئيس كلّ شيخيّهء متأخّرين گرديد ، ديگر ميرزا على محمّد باب شيرازى كه خود را به لقب « باب » يعنى « دَر » مىخواند .\r\nمفهوم و مقصود از اين كلمه همان معنى بود كه از شيعهء كامل اراده مىشد . » . . .\r\nبا مراجعه به آثار شيخ مرحوم احسائى مسلّم مىشود كه او مَذاق اخبارى داشته ليكن اخبار و احاديث را به مَشرب فلسفى خود توجيه و تشريح مىكرده ، و با عرفان و عرفاء و فلسفهء إشراق و مَشّاء مخالف بوده ، و كتاب « شرح فوائد » او\r\n\r\n\r\n","description":"","footnote":"\r\n- ايرادها و اشكالهاى مسألهء « عدل الهى » در سطح پائين و وسيع عامّه جريان دارد . در اين مسئله دهاتى بىسواد هم تشكيك مىكند فيلسوف متفكّر هم مىانديشد ؛ ازاين‌جهت مسألهء عدالت داراى اهمّيّتى خاصّ و موقعيّتى بىنظير مىباشد ، و شايد به همين سبب باشد كه در رديف ريشه‌هاى دين قرار گرفته و دوّمين اصل از اصول پنج‌گانهء دين شناخته شده است ، و گرنه عدل يكى از صفات خداست و اگر بنا باشد صفات خدا را جزء اصول دين بشمار آوريم لازم است علم و قدرت و اراده و . . . را نيز در اين شمار بياوريم .\r\nبحث عدل در اسلام سابقهء طولانى و ممتدّى دارد ، و طرح آن در ميان مسلمين از قرن دوّم هجرى شروع شده ؛ و همين مسئله است كه موجب پيدايش دو فرقهء عظيم اشاعره و مُعتزله كه عدليّه نيز ناميده مىشوند گرديده است . »\r\n","page_name":" 73 ","page_number":91},
  {"content":"\r\n\r\nبهترين دليل اين مدّعى است ؛ چه او خود داراى اصطلاحات و بيانات خاصّى است ، و در مقابل مشرب سائر فلاسفه و عرفا مذهبى مخصوص دارد و به همين جهت است كه مورد انتقاد حكماى عصر خود قرار گرفته است . » « 1 »\r\nبارى ! عمدهء اشكال بر قائلين به « أصالة الوجود و الماهيّة » ، وجود شرك است در مبدأ تعالى ؛ همچون مجوسيان و زرتشتيان كه قائل به دو مبدأ اصيل نور و ظلمت شده‌اند و صَوادر جهان را از آن دو ناحيه متشعّب مىنمايند . اين گفتار مضافاً به آنكه با برهان مسلّم ، غلط است ؛ با مسألهء توحيد و وحدت حقّ متعال سازش ندارد ، و شيخ احسائى همچون مجوسيان در اين مهلكه و دام افتاده است .\r\nبنابراين بدون ترديد بايد از اين عقيده دست شست ، آنگاه نظر كرد كه اصيل در عالم وجود كدام است ؟ آيا وجود است يا ماهيّت ؟ حكيم محقّق سبزوارى ( قدّه ) گويد :\r\n إنَّ الْوُجودَ عِنْدَنا أصيلُ * دَليلُ مَنْ خالَفَنا عَليلُ \r\n« تحقيقاً از ميان آن دو چيز ، وجود مىباشد كه نزد ما داراى اصالت است . دليل آنان كه مخالفت ما را نموده و بر اصالت ماهيّت اعتقاد نموده‌اند ، مريض و بىبنيان است ؛ ادلّهء ايشان خراب و معلول و مجروح است . »\r\n\r\nكلام حكيم سبزوارى ( قدّه ) در أصالة الوجود ، و عينيّةُ وجودِ الحقِّ معَ ماهيَّتِه\r\nحكيم در شرح اين بيت گفته است : « حكما بر دو قول اختلاف نموده‌اند : يكى آنكه اصل در تحقّق ، وجود است و ماهيّت امرى است اعتبارى ، و مفهومى است كه از او حكايت مىكند و با آن متّحد مىشود ؛ و آنست گفتار محقّقين از مَشّائين و مختارِ ما . دوّم آنكه اصل در تحقّق ، ماهيّت است و وجود\r\n\r\n\r\n","description":"","footnote":"\r\n( 1 ) دورهء مجلّهء « يادگار » يادگار شادروان عبّاس اقبال آشتيانى ، سال اوّل ، شمارهء 4 ( ذىالحجّة 1363 ) ص 30 تا ص 47 ( انتشارات كتابفروشى خيّام )\r\n","page_name":" 74 ","page_number":92},
  {"content":"\r\n\r\nامرى است اعتبارى ؛ و آن گفتار شيخ الإشراق شهاب الدّين سُهرَوردى قُدّس سرُّه است . » « 1 » البتّه اين بحث در موجوداتى است كه داراى دو عنوان وجود و ماهيّت هستند . امّا ذات اقدس حقّ تعالى ، ماهيّتش عين وجود اوست . او ماهيّتى غير از عينيّت و انّيّتِ وجود و نفس تحقّق هستى چيزى دگر ندارد كه بدان ماهيّت او ، در مقابل وجود او اطلاق كنند . همان‌طور كه فرموده است :\r\n وَ الْحَقُّ ماهيَّتُهُ إنّيَّتُه * إذْ مُقْتَضَى الْعُروضِ مَعْلوليَّتُهْ \r\n« و ذات حقّ تعالى ماهيّتش انّيّت اوست . زيرا اگر فرض شود كه وجودش عارض بر ماهيّتش گردد در اين صورت لازمهء آن معلوليّت اوست ؛ درحالىكه وى علّة العلَل است نه معلول علّت . »\r\nو در شرح اين بيت از جمله گويد : « لَكِنّا إذا قُلْنا إنَّهُ حَقٌّ فَلِانَّهُ الْواجِبُ الَّذى لا يُخالِطُهُ بُطْلانٌ ، وَ بِهِ يَجِبُ وُجودُ كُلِّ باطِلٍ ؛ ألا كُلُّ شَىْءٍ ما خَلا اللَّهَ باطِلُ - انتهَى [ قَولُ المعلِّمِ الثّانى 
  ] .\r\n« ماهيَّتُهُ » أي ما بِهِ هُوَ هُوَ « إنّيَّتُهُ » إضافَةُ الإنّيَّةِ إلَيْهِ تَعالَى إشارَةٌ إلَى أنَّ الْمُرادَ عَيْنيَّةُ وُجودِهِ الْخاصِّ الَّذى بِهِ مَوْجوديَّتُهُ ، لا الْوُجودُ الْمُطْلَقُ الْمُشْتَرَكُ فيهِ ؛ لأنَّهُ زائِدٌ فى الْجَميعِ عِنْدَ الْجَميعِ .\r\nفَهُوَ صِرْفُ النّورِ وَ بَحْتُ الْوُجودِ الَّذى هُوَ عَيْنُ الْوَحْدَةِ الْحَقَّةِ وَ الْهُويَّةِ الشَّخْصيَّةِ . » « 2 »\r\n« از جمله فارابى گويد : ما كه مىگوئيم او حقّ است ؛ به جهت آنست كه واجبى است كه در آن بطلان راه ندارد ، و وجود جميع اشياء بدان وجوب\r\n\r\n\r\n","description":"","footnote":"\r\n( 1 ) « منظومه » ص 5 و 6\r\n( 2 ) همان مصدر ، ص 16\r\n","page_name":" 75 ","page_number":93},
  {"content":"\r\n\r\nپذيرفته و لباس هستى پوشيده است ؛ « آگاه باش كه هر چيزى غير از ذات اقدس الله باطل است . »\r\nدر اينجا خود حكيم گويد : ماهيّت او يعنى آن چيزى كه هويّتش به آن است ، عبارت است از انّيّت او . و اين اشاره است به آنكه عينيّت او وجود خالص اوست كه موجوديّتش بدان تحقّق دارد ؛ نه وجود مطلق كه مشترك است در حقّ و غير حقّ . زيرا در نزد جميع حكما آن وجود ، زائد است . پس وى عبارت است از مجرّد نور و صِرف وجود و بَحت هستى كه عين وحدت حقّه و هويّت شخصيّه مىباشد . »\r\nاشكال شُرور ، مهم‌ترين اشكالى است كه بر مسألهء توحيد حقّ تعالى وارد است ، و گاهى آن را از جنبهء صفت عدل و گاهى از جنبهء حكمتِ وى مورد بحث و اشكال قرار مىدهند . و آنچه را كه تاريخ نشان مىدهد قديم‌ترين مللى كه براى حلّ آن قائل به دو مبدأ در عالم خلقت و تكوين و در عالم صفت و نعت ذات قديم ازلى شده‌اند ، ايرانيان هستند كه ثَنَويّت در آفرينش را در اين مسئله راهگشاى اشكالات و ايرادهاى واردهء بر آن نموده‌اند « 1 »\r\n\r\nايرانيان قديم بنابراين زرتشت قائل به دو مبدأ نيكى و بدى بوده اند .\r\n\r\nشيخ احسائى معتقد به ثنويّت يزدان و أهريمن ، در لباس وجود و ماهيّت است\r\nو اين همان بعينه مطلبى\r\n\r\n\r\n","description":"","footnote":"\r\n( 1 ) در « تاريخ ملل » طبع سنگى ، در بخش دوّم كه تاريخ ايران زمين است از ص 51 تا ص 54 راجع به دين ايرانيان قديم بحث نموده است . مشروح ذيل را ما از آنجا نقل مىكنيم :\r\n« دين :\r\nايرانيان قديم چنان كه در ضمن تاريخ اقوام آريائى بيان كرديم ، در آغاز امر از مظاهر و قواى طبيعت به دو دسته از وجودهاى نيكوكار و بدكار معتقد بودند ، و اين دو دسته را دائماً با يكديگر در جنگ مىپنداشتند . نور و آتش و باد و باران و آسمان را كه منسوب به دستهء اوّل بودند ستايش مىكردند ، و براى اينكه از تاريكى و زمستان و قحطى و امراض و بلاهاى ديگر كه به گمان ايشان منسوب به دستهء دوّم بود در امان باشند به خواندن دعا و ورد مىپرداختند . و چنان كه سابقاً هم گفته شد همين عقائد كم‌كم مايهء ايجاد خرافات و رواج\r\n","page_name":" 76 ","page_number":94},
  {"content":"\r\n\r\n\r\n\r\n","description":"","footnote":"\r\n- سحر و جادو گرديد و زردشت بر ضدّ اين‌گونه عقائد برخاست .\r\nزردشت يا زراتُشترا پسر پورشَسْب بود . دربارهء محلّ تولّد و تاريخ ظهور او اختلاف است ؛ برخى او را از اورميّهء آذربايجان و بعضى از رىّ و دسته‌اى از بلخ باختر ( در شمال افغانستان كنونى ) دانسته‌اند . زمان ظهور او را نيز به اختلاف از حدود شش هزار سال تا ششصد سال پيش از ميلاد نوشته‌اند . زردشت را در سى سالگى خداوند مأمور كرد كه مردم را به خداى يگانه دعوت كند ، و او بدين كار همّت گماشت و به اصلاح آئين قديمى ايران پرداخت ولى جمعى از روحانيّون و جادوگران با او مخالفت كردند و به كشتن او كمر بستند .\r\nزردشت ناگزير به مشرق ايران رفت و در حدود سيستان و افغانستان كنونى به تبليغ دين خويش پرداخت و چون در اين نواحى نيز به سبب مخالفت مغان كارش پيشرفتى نكرد ، به دربار گُشْتاسْپ ( ويشتاسپ ) پادشاه بلخ رفت و او را به دين خويش در آورد و به يارى جاماسْب وزير او دين خود را رونقى داد . ولى عاقبت در جنگى با مردم توران كه ارجاسپ رئيس ايشان بود كشته شد .\r\nاوستا :\r\nكتاب مقدّس زردشتيان « اوِستا » نام دارد ، و ظاهراً اين كتاب در زمان ماديها به صورت نوشته درآمده است . از كتاب اوستا در زمان شاهنشاهان هخامنشى دو نسخهء رسمى وجود داشت كه يكى در تخت جمشيد بود ، و چون اسكندر كاخهاى شاهى آنجا را آتش زد نسخهء مزبور هم سوخت . نسخهء ديگر هم بدست يونانيان افتاد و ايشان از آن نسخه آنچه را كه مربوط به علوم پزشكى و نجوم و أمثال آن بود به يونانى ترجمه كردند و پس از انجام اين كار آن را نيز سوزاندند .\r\nچنان كه در تاريخ اشكانيان خواهيم گفت ، بلاش اوّل پادشاه اشكانى فرمان داد تا اوستا را جمع آورى كنند . و اردشير بابكان سر سلسلهء ساسانيان هم يكى از روحانيان دانشمند ايران را مأمور كرد كه اوستا را مرتّب نمايد . پس از وى پسرش شاپور اوّل هم قسمتهائى را كه مردم يونان و هند و سائر كشورها در پزشكى و نجوم و فلسفه و أمثال آن از اوستا گرفته بودند گرد آورده بر آن افزود . در زمان ساسانيان تفسيرى هم بر اوستا به زبان پهلوى\r\n","page_name":" 77 ","page_number":95},
  {"content":"\r\n\r\n. است كه شيخ أحمد احسائى بدان مبتلا بود ، و همان‌طور كه ديديم براى حلّ مسألهء شرور در برابر خيرات قائل به دو اصل اصيل و دو ركن ركين و دو اساس قويم ازلى شده است . و ماهيّت و وجود را معاً در اين مسئله راه داده ؛ و بعد از مبارزهء سخت اسلام و قرآن با ثَنَويّت و آيات صريحه در وحدت ، معتقد به يزدان و اهريمن غاية الامر به اسم وجود و ماهيّت گشته است .\r\n\r\n\r\n","description":"","footnote":"\r\n- نوشتند و آن را « زند » ناميدند . امروز از اوستاى كهن نزديك به يك چهارم باقى است و بقيّه از ميان رفته است .\r\nزردشت مىگفت : عالم بر دو اصل نيكى و بدى يا روشنائى و تاريكى قرار دارد كه پيوسته با هم در جنگند . نيكىها متعلّق به اهورامزدا و بدىها مربوط به انْگْرَه‌مَيْنوَ يا اهريمن است .\r\nاهورامزدا ( هرمزد ) دنيا را به دستيارى شش فرشته بنام أَمشاسْپَنْدان ( پاكان جاودان ) اداره مىكند و آن شش فرشته بهمن ، ارديبهشت ، شهريور ، اسفندارند ، خرداد ، امرداد نام دارند ، هر يك از اين شش فرشته سرپرست قسمتى از موجودات است ، و زير دست آنها نيز فرشتگان بسيار ديگر هستند .\r\nاهريمن نيز شش ديو زير فرمان دارد كه در كارهاى بد دستيار او هستند و از بدىها تقويت مىكنند .\r\nزردشت مىگفت : اهورامزدا دنيا را به روشنائى و بهروزى و نيكى رهبرى مىكند ؛ و براى اينكه نيكى در گيتى بر بدى چيره شود و اهريمن نابود گردد افراد بشر نيز بايد با لشكر اهريمن جنگ كنند و اهورامزدا را يارى بدهند . كشاورزى و پرورش جانوران اهلى مانند گوسفند و سگ و خروس و أمثال آنها كه مخلوق اهورامزدا هستند ، و از ميان برداشتن جانوران موذى مانند مار و پروانه و حشرات و جانورانى كه به زراعت آسيب مىرسانند و مخلوق اهريمنند ، بر هر كس واجب است . آب و آتش و خاك و باد را بايد از هر گونه آلايشى بر كنار داشت ، و از آلودن آتش و آب به اجساد مردگان خوددارى بايد كرد . هر كس بايد بكوشد كه انديشهء نيك و گفتار نيك و كردار نيك داشته باشد ، از دروغ پرهيز كند و خود را به راستى و درستى خو دهد »\r\n","page_name":" 78 ","page_number":96},
  {"content":"\r\n\r\nاين مسئله در اسلام بقدرى روشن و مستدلّ و مبرهن و واضح است كه مجوسيان قديم با آن همه تصلّب در دوگانه‌پرستى ، و با وجود حكما و فيلسوفان عالىقدرشان در آن مسئله ، و با وجود عقل و درايت و كياستشان ؛ بدون تأمّل توحيد قرآن را پذيرفتند و بدان معتقد شدند . و يكباره آن مذهب قويم و اصيل كه در ميانشان شايد هزاران سال رسوخ كرده و ريشه دوانيده بود ، چنان از ميان رفت و از بيخ و بن بركنده شد كه در همان اوان مبدأ اسلام ، فلاسفهء نامى توحيدى و قرآنى در ميانشان به ظهور پيوست كه حقيقةً موجب عبرت عالم گشت .\r\nزردشت كه پيامبر الهى بود و براى رفع مادّهء ثنويّت در تكوين قيام كرد ، نتوانست كارى از پيش ببرد . و با آنكه دعوت به توحيد نمود ، و شرور را از مبدأ اهريمن كه مخلوق خدا بود دانست ، و در خلقت و در صفت يگانه مؤثّر را اهورامزدا معرّفى نمود ؛ مع‌ذلك پس از وى ديرى نپائيد كه شريعت او دگرگون شد و عامّهء مردم به همان ثنويّت معتقَد بومى و ريشه دار و عميق خود بازگشت نمودند ، و آئين او را مبدَّل و مُحرَّف ساختند .\r\nو حقّاً و حقيقةً اعجاز و كرامت و اصالت قرآن كريم و رسالت پيامبر ماست كه اين‌گونه در شراشر وجود ايرانيان قديم و پارسيان كهن تأثير كرد ، تا از جان و دل دين توحيد را قبول كردند و اهورامزدا و اهريمن ( يزدان و ديو ) را به خاك نسيان سپردند . و دانشمندانى با فهم و حكمائى صاحب انديشه و مورّخينى داراى مبدأ وحدت ، و بالاخره مفسّرينى ذَوى العزّةِ و المقام و مجاهدينى راستين تربيت نموده و به جهان بشريّت تقديم داشتند .\r\nدر اينجا چون بحث ما دربارهء ثنويّت و منع و طرد آن از نقطهء نظر اسلام مطرح است و در مقام ابطال عقيدهء أصالة الوجود و الماهيّة و مذهب شيخيّه برآمده‌ايم ، و اصول معتقدات ايشان را از اين جهت سست و بىبنيان ساختيم و\r\n\r\n","description":"","footnote":"","page_name":" 79 ","page_number":97},
  {"content":"\r\n\r\nارائه نموديم كه تمام اين مصائب فرهنگى و عقيدتى كه شيخ احسائى را در دامن ثنويّت پوسيدهء از هم گسستهء وارفته انداخته است فقط عدم عرفان او به مسائل حكمت و اصول مُتقَنهء فلاسفه و ممشاى صحيح عرفاء بالله و اولياى خدا بوده است ، كه به اتّكاء به فكر خود وارد در مسائل معقول شد و نتوانست از آنجا جان سالم به در برد ؛ سزاوار است براى مزيد توضيح و بيان ريشه ثنويّت قدرى از گفتار صديق ارجمند مرحوم آية الله حاج شيخ مرتضى مطهّرى أعلَى اللَّه مقامَه را در اينجا به عنوان زنده داشتن نام او و ذكر او و كلام او بياوريم .\r\nوى پس از آنكه چندين پرسش را از جانب مادّيّون و كمونيستها و سائر افرادى كه به مسائل توحيدى اطّلاع ندارند دربارهء شرور و مضرّات و آلام و مصائب و امراض و مرگها و ميكربها و زلزله‌ها و سيل‌ها و افراد معلول بالاخصّ متولّدين از آنها مطرح مىكند ، مطلب را مىرساند به اينجا كه :\r\n« اين‌ها انواع پرسشهائى است كه در زمينهء عدل و ظلم مطرح مىشود . البتّه عين همين پرسشها را با اندكى اختلاف تحت عناوين ديگرى كه آنها نيز مانند عدل و ظلم از مسائل الهيّات است مىتوان طرح كرد ، از قبيل غايات در علّت و معلول و مسألهء عنايت الهيّه در بحث صفات واجب . . .\r\nعين همين مسائل با اندكى اختلاف تحت عنوان « خير و شرّ » در مسألهء توحيد قابل طرح است . صورت اشكال اينست كه : در هستى دوگانگى حكمفرماست ، پس بايد دو ريشه‌اى باشد .\r\nحكما مسألهء خير و شرّ را گاهى در باب توحيد براى ردّ شبههء ثنويّه ، و گاهى در مسألهء عنايت الهيّه طرح مىكنند كه مربوط به حكمت بالغه است .\r\nدر اينجاست كه گفته مىشود : عنايت الهى ايجاب مىكند كه هر چه موجود مىشود خير و كمال باشد ، و نظام موجود نظام احسن باشد ؛ پس شرور و نقصانات كه ضربه به نظام احسن مىزنند نمىبايست موجود شوند و حال آنكه\r\n\r\n","description":"","footnote":"","page_name":" 80 ","page_number":98},
  {"content":"\r\n\r\nموجود شده‌اند . . .\r\nمسألهء شُرور :\r\nاشكال مشترك وارد بر عدل و حكمت پروردگار ، وجود بدبختىها و تيره‌روزىها و به عبارت جامع‌تر « مسألهء شُرور » است .\r\nمسألهء شرور را مىتوان تحت عنوان ظلم ، ايراد بر عدل الهى بشمار آورد ؛ و مىتوان تحت عنوان پديده‌هاى بىهدف ، نقضى بر حكمت بالغهء پروردگار تلقّى كرد . و ازاين‌روست كه يكى از موجبات گرايش به مادّيگرى نيز محسوب مىگردد .\r\nمثلًا وقتى تجهيزات دفاعى و حفاظتى موجودات زنده در برابر خطرها را شاهدى بر نظم و حكمت الهى مىگيريم ، فوراً اين سؤال مطرح مىشود كه اساساً چرا بايد خطر وجود داشته باشد تا نيازى به سيستم‌هاى دفاعى و حفاظتى باشد ؟\r\nچرا ميكرب‌هاى آسيب رسان وجود داشته باشد تا بوسيلهء گلبولهاى سفيد با آنها مبارزه شود ؟\r\nچرا درندهء تيزدندان آفريده مىشود تا احتياجى به پاى دونده و يا به شاخ و ديگر وسائل دفاع باشد ؟\r\nدر جهان حيوانات ، از طرفى ترس و حسِّ گريز از خطر در حيوانات ضعيف و شكار شدنى وجود دارد ؛ و از طرف ديگر سَبُعيّت و درنده خوئى در حيوانات نيرومند و شكاركننده قرار داده شده است .\r\nبراى بشر اين پرسش مطرح مىشود كه چرا عوامل هجوم و تجاوز وجود دارد تا لازم شود تجهيزات دفاعى از روى شعور و حساب بوجود آيد ؟\r\nهمچنان‌كه گفته شد ، مسألهء شُرور در يك مورد ديگر هم با مباحث الهيّات تصادم و اصطكاك پيدا مىكند ؛ و آن مسألهء توحيد و ثنويّت : يگانه‌پرستى و\r\n\r\n","description":"","footnote":"","page_name":" 81 ","page_number":99},
  {"content":"\r\n\r\nدوگانه‌پرستى است .\r\n\r\nايرانيان : نژاد آريا ، تا جائى كه تاريخ نشان مىدهد قائل به ثنويّت بوده‌اند\r\nثَنويّت :\r\nبشر و مخصوصاً نژاد آريا ، از ديرباز پديده‌هاى جهان را به دو دسته ( خوب‌ها ، بدها ) تقسيم مىكرده . نور ، باران ، خورشيد ، زمين و بسيارى از چيزهاى ديگر را در رديف خيرها و خوبها بشمار مىآورده است ؛ و تاريكى ، خشكسالى ، سيل ، زلزله ، بيمارى ، درندگان و گزندگان را در صفّ بدها و شرور جاى مىداده است . و البتّه در اين دسته‌بندى ، بشر خودش را مقياس و محور تشخيص قرار مىداده است ؛ يعنى هر چه را كه براى خويش سودمند مىيافته خوب مىدانسته ، و هر چه را كه براى خويش زيانمند ديده بد مىناميده است .\r\nآنگاه اين انديشه براى انسانهاى پيشين پيدا شده است كه آيا بدها و شرها را همان كسى مىآفريند كه خوب‌ها و خيرها را پديد آورده است ، يا آنكه خوبها را يكى ايجاد مىكند و شرّها را شخصى ديگر ؟ آيا خالق نيك و بد يكى است يا بايد براى جهان دو مبدأ قائل شد ؟\r\nگروهى چنين حساب كردند كه آفريننده خودش يا خوب است و نيكخواه ، و يا بد است و بدخواه . اگر خوب باشد بدها را نمىآفريند ، و اگر بد باشد خوب‌ها و خيرها را ايجاد نمىكند . به ناچار چنين نتيجه گرفتند كه جهان دو مبدأ و دو آفريدگار دارد .\r\nثنويّت ، دوگانه‌پرستى در ايران قديم ، و اعتقاد ايرانيان به اهورامزدا و اهريمن كه بعدها با تعبير يزدان و اهريمن بيان شده است همين‌جا پيدا شده است .\r\nبر حسب آنچه تاريخ نشان مىدهد ، نژاد آريا پس از استقرار در سرزمين ايران به پرستش مظاهر طبيعت - البتّه مظاهر خوب طبيعت - از قبيل آتش ، خورشيد ، باران ، خاك و باد پرداختند .\r\nبر حسب اظهار مورّخين ، ايرانيان بدها را نمىپرستيدند ؛ ولى مردمانى\r\n\r\n","description":"","footnote":"","page_name":" 82 ","page_number":100},
  {"content":"\r\n\r\nغير از نژاد آريا وجود داشته‌اند كه بدها و شرور را نيز به دستاويز راضى ساختن ارواح خبيثه پرستش مىكرده‌اند .\r\nآنچه در ايران قديم وجود داشته ، اعتقاد به دو مبدأ و دو آفريدگار بوده است ؛ نه دوگانه‌پرستى . يعنى ايرانيان قائل به « شرك در خالقيّت » بوده‌اند نه « شرك در عبادت » .\r\n\r\nموحّد بودن زردشت ، از آثار اسلامى است نه تحقيق مورّخين حتّى « گاتا » هاى اوستا\r\nبعدها زردشت ظهور كرد . از نظر تاريخ به روشنى معلوم نيست كه آيا آئين زردشت در اصل آئين توحيدى بوده است يا آئين دوگانگى ؟\r\nاوستاى موجود ، اين ابهام را رفع نمىكند ؛ زيرا قسمت‌هاى مختلف اين كتاب تفاوت فاحشى با يكديگر دارد . بخش « وَنْديداد » آن صراحت در ثنويّت دارد ، ولى از بخش « گاتا » ها چندان دوگانگى فهميده نمىشود . بلكه بر حسب ادّعاى برخى از محقّقين ، از اين بخش يگانه‌پرستى استنباط مىگردد .\r\nبه علّت همين تفاوت و اختلاف بزرگ است كه اهل تحقيق معتقدند : اوستائى كه در دست مىباشد اثر يك نفر نيست ، بلكه هر بخش آن از يك شخصى است .\r\nتحقيقات تاريخى در اينجا نارساست ، ولى ما بر حسب اعتقاد اسلامىاى كه دربارهء مجوس داريم مىتوانيم چنين استنباط كنيم كه دين زردشت در اصل يك شريعت توحيدى بوده است . زيرا بر حسب عقيدهء اكثر علماى اسلام ، زردشتيان از اهل كتاب محسوب مىگردند .\r\nمحقّقين از مورّخين نيز همين عقيده را تأييد مىكنند و مىگويند نفوذ ثنويّت در آئين زردشت از ناحيهء سوابق عقيدهء دو خدائى در نژاد آريا قبل از زردشت بوده است .\r\nنكته‌اى كه در اينجا لازم است ياد آورى شود اينست كه ما تنها از طريق تعبّد يعنى از راه آثار اسلامى مىتوانيم شريعت زردشت را يك شريعت توحيدى\r\n\r\n","description":"","footnote":"","page_name":" 83 ","page_number":101},
  {"content":"\r\n\r\nبدانيم . از نظر تاريخى يعنى از نظر آثارى كه به زردشت منسوب است هر چند بخواهيم فقط گاتاها را ملاك قرار دهيم نمىتوانيم آئين زردشت را يك آئين توحيدى بدانيم . زيرا حدّ اكثر آنچه محقّقان در باب توحيد زردشت به استناد گاتاها گفته‌اند اينست كه زردشت طرفدار توحيد ذاتى بوده است ، يعنى تنها يك موجود را قائم به ذات مىدانسته است و آن اهورامزدا است ؛ و همهء موجودات ديگر را - حتّى اهريمن انگره‌مئنيو [ انگْرَه مَئيْنْيَوَه 
  ] - آفريدهء اهورامزدا مىدانسته است .\r\nو به عبارت ديگر براى درخت هستى بيش از يك ريشه قائل نبوده است ، ولى از نظر توحيد در خالقيّت كاملًا ثنوى بوده است . زيرا از اين تعليمات اين‌چنين استفاده مىشود كه قطب مخالف انگره‌مئنيو : خِرد خبيث ، سپنت مئنيو : خرد مقدّس است . سپنت مئنيو منشأ اشياء نيك يعنى همان اشيائى كه خوب است و مىبايست بشود مىباشد .\r\nامّا انگره‌مئنيو يا اهريمن منشأ اشياء بد است ، يعنى منشأ اشيائى است كه نمىبايست آفريده شوند : و خود اهورامزدا مسئول آفريدن آنها نيست بلكه انگره‌مئنيو مسئول آفريدن آنهاست .\r\nمطابق اين فكر هر چند هستى دو ريشه‌اى نيست ولى دو شاخه‌اى است . يعنى هستى كه از اهورامزدا آغاز مىگردد به دو شاخه منشعب مىگردد : شاخهء نيك كه عبارت است از سپنت مئنيو و آثار نيكش ، و شاخهء بد كه عبارت است از انگره‌مئنيو و همهء آفريده‌ها و آثار بدش .\r\nاگر گاتاها را كه اصيل‌ترين و معتبرترين اثرى است كه از زردشت باقى مانده است ملاك قرار دهيم ، زردشت را در شش و پنج خير و شرّ و اينكه نظام موجود نظام احسن نيست و با حكمت بالغه جور نمىآيد ، گرفتار مىبينيم . و همين جهت او را از همهء پيامبران آسمانى جدا مىكند .\r\n\r\n","description":"","footnote":"","page_name":" 84 ","page_number":102},
  {"content":"\r\n\r\n\r\nزردشت نتوانست ثنويّت را براندازد ؛ اسلام بود كه آن را برداشت\r\nآئين زردشت به موجب همين نقص و يا به جهات ديگر نتوانست با ثنويّت مبارزه كند ؛ به‌طورىكه بعد از زردشت بار ديگر ثنويّت به مفهوم دو ريشه‌اى بودن هستى در ميان ايرانيان پديد آمد .\r\nزردشتيان دورهء ساسانى و مانَويان و مَزدكيان كه نوعى انشعاب از زردشتىگرى در ايران محسوب مىشوند ، در حدّ اعلى ثنوى بودند .\r\nدر حقيقت بايد گفت : دين زردشت نتوانسته است ريشهء شرك و ثنويّت را حتّى در حدود تعليمات گاتاها از دل ايرانيان بركند ، و خودش نيز مغلوب اين عقيدهء خرافى گشته و تحريف شده است .\r\nتنها اسلام بود كه توانست با فرمان محكم  لا إِلهَ إِلَّا اللَّهُ  اين خرافهء چند هزارساله را از مغز ايرانى خارج سازد .\r\nاين يكى از مظاهر قدرت شگرف اسلام و تأثير عميق آن در روح ايرانيان است ، كه چگونه توانست مردمى را كه ثنويّت با گوشت و پوستشان آميخته شده بود و آن‌چنان اسير اين خرافه بودند كه دين خود را نيز تحت تأثير آن تحريف مىكردند - تا آنجا كه برخى از خاورشناسان ( دومزيل ) معتقدند كه : ثنويّت اساس تفكّر ايرانى است - از اين پندار گرفتاركننده نجات دهد .\r\n\r\nاسلام ، ايرانيانى پروريد كه مظاهر لطف و عشق توحيد بوده‌اند\r\nآرى ، اسلام بود كه از ايرانيان دوگانه‌پرست ، انسان‌هاى موحّد ساخت . كه با فرا گرفتن اين جمله :   الْحَمْدُ لِلَّهِ الَّذِي خَلَقَ السَّماواتِ وَ الْأَرْضَ وَ جَعَلَ الظُّلُماتِ وَ النُّورَ   « 1 » ، و با اعتقاد به اين معنى كه  : الَّذِي أَحْسَنَ كُلَّ شَيْءٍ خَلَقَهُ ،  « 2 » و با ايمان و درك اين حقيقت كه :  رَبُّنَا الَّذِي أَعْطى كُلَّ شَيْءٍ خَلْقَهُ \r\n\r\n\r\n","description":"","footnote":"\r\n( 1 ) صدر آيه 1 ، از سورهء 6 : الانعام : « سپاس به تمام مراتب آن ، اختصاص به الله دارد كه آسمانها و زمين را خلق كرد ، و تاريكيها و روشنى را بوجود آورد . »\r\n( 2 ) صدر آيه 7 ، از سورهء 32 : السّجدة : « آن كس كه نيكو كرد هر يك از چيزهائى را كه آفريد . »\r\n","page_name":" 85 ","page_number":103},
  {"content":"\r\n\r\n ثُمَّ هَدى ؛  « 1 » آن‌چنان عشق به خدا و آفرينش و هستى و جهان ، سراپاى وجودشان را فرا گرفت كه در ستايش نظام هستى چنين سرودند :\r\n به جهان خرّم از آنم كه جهان خرّم از اوست * عاشقم بر همه عالم كه همه عالم از اوست\r\nبه ارادت بخورم زهر كه شاهد ساقى است * به جَلادت بكشم درد كه درمان هم از اوست « 2 » \r\nايرانى پس از اسلام نه تنها براى شرور مبداى رقيب خدا قائل نيست ، بلكه در يك ديد عالى عرفانى بديها از نظرش محو مىشود و مىگويد : اساساً بدى وجود ندارد با : بد آنست كه نباشد . « 3 »\r\n\r\n\r\n","description":"","footnote":"\r\n( 1 ) ذيل آيه 50 ، از سورهء 20 : طه : قَالَ رَبُّنَا - الآية . « موسى گفت : پروردگار ما كسى است كه به هر موجودى ، آن بهرهء از خلقت را كه شايستگى آن را داشت عطا كرد و سپس آن را در راهى كه بايد برود راهنمائى نمود . »\r\n( 2 ) سعدى ( تعليقه )\r\n( 3 ) در « أمثال و حِكم دهخدا » ج 1 ، در كلمهء ب د ا ، ص 399 پس از بيان اين مثال گفته است : « رجوع به الوجودُ خيرٌ و رجوع به ابلهى ديد . . . شود . » و در ص 280 گفته است : « الوجود خيرٌ : هستى نيكى باشد . نظير بد آنست كه نباشد . رجوع به ابلهى ديد . . . شود . »\r\nو در ص 79 و 80 گفته است :\r\n « ابلهى ديد اشترى به چرا * گفت نقشت همه كژ است چرا ؟\r\nگفت اشتر كه اندرين پيكار * عيب نقّاش مىكنى هش دار\r\nدر كژيّم مكن به عيب نگاه * تو ز من ، راه راست رفتن خواه \r\nنظير : ( سنائى )\r\n هر چيز كه هست آن‌چنان مىبايد * آن چيز كه آن‌چنان نمىبايد نيست \r\n( خيّام ) [ 1 
  ]\r\nليسَ فى الإمكانِ أبدعُ ممّا كان ( غزّالى ) [ 2 
  ]\r\n","page_name":" 86 ","page_number":104},
  {"content":"\r\n\r\n\r\n\r\n","description":"","footnote":"\r\n- هر چيز بجاى خويش نيكوست ( شبسترى\r\n هر چيز كه هست آن‌چنان مىبايد * ابروى تو گر راست بدى كج بودى \r\nاندرين ملك چو طاوس به كار است مگس ( سنائى )\r\nلا مُعطَّلَ فى الوجود .\r\n شاه را چون خزانه آرايد * چيز بد هم چو نيك دربايد \r\n( سنائى )\r\n اژدها گرچه عمركاهان است * هم نگهبان گنج شاهان است\r\nمار اگرچه به خاصيت نه نكوست * پاسبان درخت صندل اوست\r\nمرگ هر چند بد نكوست ترا * مال و ميراث جمله زوست ترا\r\nمرگ ، اين را هلاك و آن را برگ * زهر اين را غذا و آن را مرگ ( سنائى )\r\nمدان بد هر آن بدنمائى كه هست * كه آن نيز نيكوست جائى كه هست\r\nسيه‌مار كز كفچه [ 3 
  ] شد زهر سنج * زر پخته هم بخشد از ديگ گنج\r\nهمان زهر كو دشمن جان بود * بسى دردها را كه درمان بود \r\n( امير خسرو )\r\n اهل هنر گر بشمارى درند * بىهنران نيز بكارى درند\r\nنى كه تهى رويد از خاك رود * گر بدمد باد سر آيد سرود\r\nقهقهه زد كبك به رفتار زاغ * كز چه نهى پاى پريشان به باغ\r\nزاغ به دو گفت كه پرواز كن * گر گرو از من ببرى ناز كن\r\nهيچ‌كسى نيست ز زيبا و زشت * كش نه حكيم از پى كارى سرشت \r\n( از زُهَر الرّياض\r\n- [ 1 
  ] - اين رباعى را به خواجهء طوسى نيز نسبت دهند . ( تعليقه ) -\r\n- [ 2 
  ] - ( تعليقه )\r\n Tout est au mieux dans le meilleur des mondes Possibles \r\n-\r\n- [ 3 
  ] - در « لغت‌نامهء دهخدا » آورده است : « كفچه مار : در اصطلاح جانورشناسى -\r\n","page_name":" 87 ","page_number":105},
  {"content":"\r\n\r\nغزّالى مىگويد : لَيْسَ فى الإمْكانِ أبْدَعُ مِمّا كانَ . يعنى زيباتر از نظام موجود نظامى امكان ندارد .\r\nاين انسان دست‌پروردهء اسلام است كه فكرى اين‌چنين لطيف و عالى پيدا كرده ، درك مىكند كه بلاها و رنجها و مصيبت‌ها كه در يك ديد زشت و نامطلوب است ؛ در نظرى بالاتر و ديدى عميق‌تر همه لطف و زيبائى است .\r\n بر كار هيچ‌كس منه انگشت اعتراض * آن نيست كلكِ صُنع كه خطِّ خطا كشد \r\nحافظ نيز همين حقيقت را با لحنى دو پهلو و نغز بيان داشته است :\r\n پير ما گفت خطا بر قلم صُنع نرفت * آفرين بر نظر پاك خطا پوشش باد \r\nمنظورش اينست كه در نظر بالاتر و در ديد عالى پير ، همهء خطاها محو مىشود و پوشيده مىگردد ؛ در آنجا ديگر خطائى به چشم نمىآيد .\r\nچشم پير همه چيز را زيبا و عالى مىبيند . خطاها همه نسبى و قياسى است ، و در يك سطح پائين به چشم مىخورد .\r\nاين طرز از فكر است كه خصلت گرانبهاى رضا به قضاء و خشنودى به نظامات جهانى را در اخلاق اسلامى بوجود آورده است .\r\nمولوى مىگويد :\r\n عاشقم بر لطف و بر قهرش به جد * اين عجب ، من عاشق اين هر دو ضد » « 1 » \r\n\r\nحكيم سبزوارى در دفع شبهه ثنويينّ\r\nحكيم محققّ سبزوارى قدّس سرّه در بحث شبههء ثنويّين ( دوگانه ژرستان )\r\n\r\n\r\n","description":"","footnote":"\r\n- يكى از اقسام ماران سمّى خطرناك كه داراى زهرى كشنده است و از گروه پروتروگليف مىباشد . . . وجه تسميهء اين دسته ماران از آن جهت است كه زوائد مهره‌هاى گردنى خود را به اختيار مىتوانند پهن كنند ، و در اين حال قسمت سر و گردن آنها به صورت كفچه يا قاشق پهنى در مىآيد . »\r\n( 1 ) « عدل الهى » انتشارات حسينيّهء ارشاد - 6 ( ذو الحجّة الحرام 1390 هجرى قمرى ) ص 13 تا ص 21\r\n","page_name":" 88 ","page_number":106},
  {"content":"\r\n\r\nدر كيفيّت تأثير موجودات خبيثه و مُضرّه كه از آنها تعبير به « شرور » مىشود ، بحث كوتاه و جامعى دارد . او مىگويد :\r\nغُرَرٌ فى دَفْعِ شُبْهَةِ الثَّنَويَّةِ ، بِذِكْرِ قَواعِدَ حِكْميَّةٍ :\r\n ثُمَّ الْوُجودَ اعْلَمْ بِلا الْتِباسِ * خَيْراً هُوَ النَّفْسىُّ وَ الْقياسى ( 1 )\r\nوَ الْخَيْرُ كَالشَّرِّ احْتِمالًا حَويا * الْمَحْضَ وَ الْكَثيرَ وَ الْمُساويا ( 2 )\r\nفَالْمَحْضُ كَالْعُقولِ وَ الَّذى كَثَرْ * خَيْراتُهُ مِثْلُ الْمَعاليلِ الاخَرْ ( 3 )\r\nإذِ الْكَثيرُ الْخَيْرِ مَعْ شَرٍّ أَقَل * فى تَرْكِهِ شَرٌّ كَثيرٌ قَدْ حَصَلْ ( 4 )\r\nتَرْجيحُ مَرْجوحٍ وَ ما تَماثَلا * شَرًّا كَثيرًا مَعْ مُساوٍ أبْطَلا ( 5 )\r\nوَ الشَّرُّ أعْدامٌ فَكَمْ قَدْ ضَلَّ مَنْ * يَقولُ بِالْيَزْدانِ ثُمَّ الاهْرِمَنْ ( 6 )\r\nوَ إنْ عَلَيْكَ اعْتاصَ تَأْثيرُ الْعَدَمْ * مِزْ سَلْبَ قَرْنٍ مِنْكَ عَنْ سَلْبِ النِّعَمْ ( 7 ) \r\n1 - پس بدون شكّ و ترديد بدانكه وجود ، خير است . و اين خيريّت يا ذاتى است و يا نسبى .\r\n2 - و خير مانند شرّ از جهت احتمال عقلى شامل مَحض ، و كثير ، و مساوى مىباشد .\r\n3 - پس خير محض مثل عقول است ؛ و آنچه خيرش بيشتر از شرّ آنست ، مانند معلولهاى ديگر است .\r\n\r\n","description":"","footnote":"","page_name":" 89 ","page_number":107},
  {"content":"\r\n\r\n4 - و علّت پيدايش معلولهاى ديگر آنست كه اگر خير كثيرى را كه داراى شرّ كمترى باشد ترك كنند و نگذارند كه بوجود آيد ، در ترك آن ، شرّ كثير حاصل مىشود .\r\n5 - محال بودن ترجيح مرجوح و ترجيح يكى از دو چيز همانند هم ، پيدايش شرّ كثير و شرّ مساوى را ابطال مىكند .\r\n6 - و انواع و اقسام شرور ، امور عدميّه هستند . پس چقدر بسيار گمراه شده كسى كه قائل به يزدان ، و پس از آن قائل به اهريمن گشته است .\r\n7 - و اگر بر تو صعب آمد كه تأثير عدم را در شرور بپذيرى ، فرق بگذار ميان شاخ نداشتنت و نداشتن برخى از نعمتهايت ( همچون چشمت و گوشت ) تا بدانى كه شرّ عدم مَلَكه است .\r\n\r\nوجود خير است ؛ خيرِ محض و خيرِ غالب ، در خارج وجود دارند\r\nو محصّل آنچه را كه در شرح و تعليقهء اين ابيات آورده است ، اينست :\r\n« اين بحث را در دفع شبههء ثنويّه ( دو اصل و قديم‌پرستان ) ذكر مىكنيم . زيرا گفتارشان آنست كه : ما در عالم هستى خيرات و شرورى را مشاهده مىكنيم مثل قحطى و گرانى و و با و امراض و فتنه‌ها و محنت‌ها و نحو ذلك ، و عقل ما به ما اجازه نمىدهد كه اين شرّها را از مبداى كه خير محض ، و داراى وصف سلامت و رحمت ، و بىنياز از عالمين است بدانيم ؛ پس بنابراين حتماً بايد از مبداى شرير كه غير از مبدأ خيرات است نشأت پذيرد . و آن را اهريمن نامند .\r\nدو مبدأ و دوگانه‌پرستان اعتقاد دارند كه او قديم است ، و فاعلى است داراى استقلال براى ايجاد و توليد شرور . و بواسطهء همين عقيدهء به قدمت و استقلال ، ارباب شرايع و مِلَل الهيّه ، از مذهب آنان جدا شده‌اند . چرا كه شيطان نه قديم است و نه استقلال در عمل دارد ، بلكه مخلوق خداوند است و فاعليّت استقلالى ندارد . زيرا بطور عموم و كلّيّت ، وجودهاى امكانيّه مجعول و مخلوق خداى تعالى مىباشند .\r\n\r\n","description":"","footnote":"","page_name":" 90 ","page_number":108},
  {"content":"\r\n\r\nامّا وجود ، فى ذاته و به نسبت به غير ؛ در هر دو ناحيه خير است . وجود ذاتى وجودى است كه فى حدّ نفسه ملاحظه گردد ، و بدان وجودِ نفسى گويند . و وجود نسبى وجودى است كه با اضافه و نسبت به غير ملحوظ شود ، و بدان وجود اضافى گويند .\r\nاينك بايد دانست كه وجود بطور اطلاق خير است ، خواه نفسى بوده باشد و خواه اضافى . در وجودِ نفسى شرّى متصوّر نمىباشد ، و امّا در وجود اضافى آن هم زمانى كه با موجودات هم طبقه و هم رديف خود قياس شود بعضاً شرِّ قليلى در بعضى از اشياء تكوين كه فسادپذيرند پيدا مىشود .\r\nامّا اينكه گفتيم اگر با موجودات هم رديف خود ملاحظه گردد ، به سبب آنست كه بعضى اوقات موجودات اضافى را با علل خود قياس مىنمائيم ، در اين صورت نه تنها شرّى پيدا نمىگردد بلكه جميع معلولات با علّتهاى خودشان كه آنان را بوجود آورده‌اند كمال سازش و ملائمت را دارند .\r\nدر موجودات اضافى و نسبىِ به موجودات هم طبقه است كه احياناً شرّى پديدار مىشود . و اينك بايد در صدد جواب بر آئيم و به اثبات رسانيم كه آن شرور ، خير هستند و وجودشان فرض است و يا آنكه امر عدمى هستند و اصولًا در عالم هستى وجود ندارند .\r\nأرِسْطاطاليس الهى به طريق نخستين ، و أفلاطون الهى به طريق دوّمين پاسخ داده‌اند .\r\nامّا پاسخ ارسطو كه در كتب حكمت منقول مىباشد آنست كه ما مَناط شبهه را در تقسيم وجود به خير و شرّ قرار مىدهيم ، و نفس كيفيّت اين تقسيم را مناط دفع شبهه مىگيريم .\r\nبدين بيان كه : خير و شرّ هر كداميك از آنها از جهت احتمال عقلى مىتوانند محض بوده باشند ، و يا كثير ، و يا مساوى . زيرا شىء خارجى يا خير\r\n\r\n","description":"","footnote":"","page_name":" 91 ","page_number":109},
  {"content":"\r\n\r\nمحض است همچون عقول ؛ زيرا آنها حالت منتظره‌اى ندارند و داراى استعداد نيستند بلكه فعليّت محضه و كلمات تامّهء الهيّه مىباشند كه لا تَنْفَدُ و لا تَبيد ؛ و نيز مانند فلكيّات . بنابراين ، اين‌گونه موجودات به هر يك از دو معنى نفسى و نسبى ، خير محض‌اند و در خارج موجود ، و منوط و مربوط و معلول به حقّ تعالى و تقدّس .\r\nو اگر خيرشان بر شرّشان غلبه پيدا كند آنها كثير الخَير با شرّ كمتر هستند مانند بقيّهء معلولات و موجودات عالم كون و فساد و طبيعت . در اين صورت حتماً بايد موجود شوند زيرا خير و شرّ با همديگر نقيض هستند : خَير لا شرّ ؛ شرّ لا خَير . و چون ارتفاع نقيضين امرى است محال لهذا عدم وجود كثير الخير و قليلُ الشّرّ وجود كثير الشّرّ و قليلُ الخير .\r\nيعنى در عدم وجود موجود كثير الخير يا شرّ قليل ، لازم مىآيد وجود موجود قليل الخير و كثير الشّرّ . و چون مىدانيم كه چنين موجودى از جانب علّت اوّليّه يعنى حقّ تعالى بواسطهء لزوم ترجيح مرجوح ، محال است ؛ بنابراين چنين موجودى محال ، و نقيضش يعنى معلولات كثير الخير و قليل الشّرّ لازم الوجود مىگردند . اين برفرض آن بود كه خيرشان كثير و شرّشان قليل باشد .\r\nو امّا اگر خيرشان و شرّشان هر دو مساوى و برابر باشند ، آن نيز در خارج ممتنع التّحقّق مىشود ، بعلّت محال بودن ترجيح بدون مُرجِّح . يعنى براى خلقت و ايجاد آنها چون خير و شرّشان هر دو در دو كفّهء متساوى الوزن و الاعتبار هستند ، ايجادشان از ناحيهء حقّ تعالى محال مىگردد .\r\nو امّا اگر شرّشان كثير و خيرشان قليل باشد و يا شرّ محض بوده باشند ، در هر دو صورت ايجادشان از ناحيهء مبدأ تعالى مستحيل مىگردد . امّا در صورت اوّل بواسطهء ترجيح مرجوح ، و در صورت دوّم بواسطهء اولويّت در عدم ايجاد . زيرا اگر صورت قليل الخير و كثير الشّرّ را محال بدانيم و صدورش را از مبدأ\r\n\r\n","description":"","footnote":"","page_name":" 92 ","page_number":110},
  {"content":"\r\n\r\nفيّاض داراى رحمت غير ممكن بشناسيم ، به طريق اولى ايجاد موجودى كه شرّ محض باشد مستحيل خواهد گرديد .\r\n\r\nشرّ ، امرى است عدمى همچون عدمِ مَلكه\r\nو آنكه حكما گويند : وجود خير است بذاته ، بدين جهت است كه حيثيّت وجود طرد كردن و زدودن عدم است ، و رفع كردن و از ميان برداشتن قوّه و استعداد و به فعليّت در آوردن است ، و نور صريح و ظهور بارز و عين معشوقيّتِ مطلوبه است .\r\nمگر نمىبينى كه اگر تو نوك يك‌دانه خار را بر سر مورچه‌اى بگذارى ، فوراً آن مور به هم جمع مىشود و منقبض مىگردد ؛ و از خوف مفارقت معشوقش كه وجود آنست و مقوّم وجود و قيّوم حقيقت اوست پاى به فرار مىنهد .\r\nو سبب تقييد ما عنوان شرّ را به بعضى از اشياء كَونيّه‌اى كه فسادپذير هستند ، آن هم در زمانهاى كم ، آنست كه شرّ در افلاك و فلكيّات وجود ندارد ، تا چه رسد به عالم فعليّات و عقليّات .\r\nزيرا شرّ يا عدم ذات است و يا عدم كمال ذات ؛ مثل فقدان اصل بدن يا فقدان صحّت بدن ، و مثل نبودن ميوه يا نبودن رنگ و طعمى كه از آن مترقّب مىباشد بواسطهء عروض سرما و غيره . و لهذا در عالم عِلْوى كه فساد راه ندارد ، شرّ تحقّق ندارد .\r\nآرى نقص امكانى در جميع ما سوى الله متحقّق است ، امّا بايد دانست كه نقص غير از شرّ مىباشد ؛ مگر آنكه شرّ را در ناقصات مجازاً استعمال نمائيم .\r\nو سبب تقييد ما به اوقات قليله آنست كه مثلًا اگر متضرّر شدن زَيد را بواسطهء مجاورت آتش در بدنش يا در اموالش ، قياس نمائيم با انتفاعاتى كه وى از آتش مىبرد چه از ناحيهء قوام اصلى وجودش و چه از ناحيهء تكميل آن ؛ مىبينيم كه نسبت آن با مقادير ما لا يُحصَى منافعى كه از آن مىبرد بسيار بسيار كم است ، تا چه رسد به مقايسهء متضرّر شدن وى به انتفاعات جميع موجودات\r\n\r\n","description":"","footnote":"","page_name":" 93 ","page_number":111},
  {"content":"\r\n\r\nعالم تركيب و غيرها كه از آتش عائد و واصلشان مىگردد .\r\nو امّا انحصار موجودات عالم به خير محض و به كثير الخير ، به جهت آنست كه هر يك از دو عنوان خير و شرّ در احتمال تجويز عقلى به چهار صورت منقسم مىگردد : محض ، و اكثر نسبت به عنوان مقابل ، و اقلّ نسبت به عنوان مقابل ، و مساوى . و از اين هشت صورت ، صورت اكثريّت هر يك نسبت به مقابل ، مستلزم اقليّت هر يك نسبت بدان مىشود ؛ و بنابراين دو صورت سقوط مىكنند . و عنوان مساوى هم كه تكرارى است يكى مىشود ، و باقيمانده فقط پنج صورت مىماند . دو صورت خير محض و كثير الخير در خارج موجود ، « 1 » و سه صورت شرّ محض و كثير الشّرّ و مساوى ممتنع مىگردد .\r\nالبتّه اين تقسيم خير و شرّ در وجود ، به حسب فرض و احتمال عقلى است ؛ و گرنه دانستيم كه آنچه در خارج تحقّق دارد دو صورت بيش نيست .\r\nاين‌گونه حلّ مسئله بر مشرب ارسطو مىباشد . و گويند كه وى در اين‌گونه\r\n\r\n\r\n","description":"","footnote":"\r\n( 1 ) و در صورت موجودى كه كثير الخير و قليل الشّرّ باشد سزاوار نيست كه خالق حكيم آن را مهمل گذارد و خلق نفرمايد . آتش نبايد وجودش در خارج به مجرّد شرّ قليلى را كه بدان اعتنا نمىگردد با وجود آن‌همه خيراتى كه لا تُعَدُّ وَ لَا تُحصَى از آن عائد مىشود مهمل گذارده شود و در دائرهء خلقت قدم ننهد .\r\nعلاوه بر اين ازآن‌جهت كه مؤدّى به شرور قليله است ، مجعول بالعرَض است و ازآن‌جهت كه ملزوم خيرات متكاثره است مجعول بالذّات مىباشد . و از اينجاست كه گفته‌اند : إنّ الشّرَّ مجعولٌ فى القَضاءِ الإلهىّ بِالعرَض . بنابراين آتش براى انتفاعات معلومه كه از آن برخوردار مىشوند ، بالذّات مجعول است نه از براى استضرار جزئى ، مگر بالعرض . و همچنين خداوند قوّهء واهمه را بالذّات براى ادراك محبّت جزئيّهء دوست و عداوت جزئيّهء دشمن قرار داده است نه از براى خوف از ميّت يا خوف عدم وصول رزق ، مگر بالعرض . و بر همين مثالها مىتوان باقى امثلهء شرور را قياس نمود . ( تعليقه )\r\n","page_name":" 94 ","page_number":112},
  {"content":"\r\n\r\nطريقِ دفع شبهه مفاخرت كرده است ، زيرا مناط دفع شبهه را همان مناط شبهه كه تقسيم وجود به خير و شرّ است قرار داده است ؛ و مع‌ذلك راهى را كه افلاطون پيموده مستقيم‌تر و مشرب او گواراتر و شيرين‌تر است .\r\nافلاطون مىگويد : شرّ اصلًا وجود خارجى ندارد ، بلكه عدم است . بدين معنى كه آن شرور قليله‌اى كه در خارج واقع مىشوند ، نياز به علّتِ موجود ندارند . زيرا به عدم بر مىگردد ، همان‌طور كه وجود بازگشتش به وجود است .\r\n\r\nشرّ امرى است عدمى ، و علّت آن عدمِ علّة الوجود است\r\nو محصّل اين كلام آنست كه : علّة الوجود وجود است ، و علّة العدم عدم است . يعنى علّت اشياء موجوده حتماً بايد موجود باشد ، ولى در علّت اشياء معدومه كافى است كه علّت وجود آنها تحقّق پيدا ننموده باشد ؛ پس علّة العدم عبارت است از عدم علّت وجود .\r\nبايد دانست كه شرورى كه در خارج پيدا مىشوند مانند سائر امور عدميّه نيستند كه سلب ايجاب باشند بلكه عدم ملكه مىباشند ، و در عدم ملكه حَظّى از وجود موجود است . بنابراين ، تأثير عدم در پيدايش شرّ ، نبايد فهمش براى انسان مشكل به نظر رسد .\r\nعدم ملكه يعنى عدم در موردى كه قابليّت و استعداد وجود چيزى را در بر داشته باشد و آن چيز به وجود نيايد . مثل نابينائى و كورى كه امرى است عدمى ، ولى عدم بَصَر و عدم ديدار در موردى كه همانند انسان قابل ديدن و چشم دار بودن بوده است .\r\nاگر كسى كور شود ، شرّى حاصل شده است . زيرا وى انسانى است داراى قابليّت ملكهء إبصار و چشم دار شدن . به اين عدم كه عدم وجود علّت إبصار است شرّ گويند ، زيرا مرجعش عدم تحقّق علّت وجود إبصار است . و روشن است كه عدم علّت ابصار موجب نابينائى شده است . پس علّت شرّ\r\n\r\n","description":"","footnote":"","page_name":" 95 ","page_number":113},
  {"content":"\r\n\r\nامرى عدمى بوده است كه عدم تحقّق علّت ابصار در خارج باشد .\r\nو لهذا به ديوار كه چشم ندارد كور و نابينا اطلاق نمىشود ، چرا كه قابليّت و استعداد چشم داشتن در آن نيست . بنابراين گرچه ديوار چشم ندارد ، ولى براى آن شرّ نيست و فقط عنوان سلب است يعنى دارا نبودن چشم همانند سائر امور عدميّه .\r\nاگر درست تأمّل كنى مىبينى كه خودت داراى شاخ نيستى ! و اين براى تو عيب و ضرر و شرّى نيست . براى آنكه انسان قابليّت شاخ در آوردن را ندارد ، و آن استعداد در وجودش نهفته نگشته است تا فقدانش ايجاد منقصت و عيب و ضررى بنمايد . بخلاف آنكه اگر در خودت گوشها را كر ، و چشمان را كور ، و زبان را لال بيابى ! اين‌ها شرّ و ضرر و عيبى است كه بوجود آمده است ، زيرا در موردى است كه قابليّت و استعداد قوّهء شنوائى و بينائى و گويائى نهفته شده است . لهذا روشن مىبينى كه : علّت كرى ، عدم وجود علّت شنوائى ، و علّت كورى عدم وجود علّت بينائى ، و علّت لالى عدم وجود علّت گويائى است فقط ، نه چيز ديگر كه امر وجودى باشد .\r\nبنابراين علّت جميع اقسام عدميّات ، عدم است ؛ يعنى عدمِ علّت وجود . امّا در خصوص مسألهء شرور ، اين عدم صِبغهء خاصّى به خود مىگيرد و عدمِ ملكه مىگردد . چون فقط در موضوعى تحقّق يافته است كه قابليّت وجود را داشته و فاقد آن شده است .\r\nو روى اين زمينه چقدر گمراهند كسانى كه براى عالم دو مبدأ يزدان و اهريمن را قائل گشته‌اند . خداوند سبحانه و تعالى خالقِ وجود است و بس ، و أعدام علّتى جز عدم ندارند . در شخص نابينا خداوند علّت إبصار را خلق نفرموده است ؛ پس علّت آن عدم ايجاد علّت وجود است ، نه آنكه كورى علّتى جداگانه در برابر بينائى داشته باشد .\r\n\r\n","description":"","footnote":"","page_name":" 96 ","page_number":114},
  {"content":"\r\n\r\n\r\nعدمى بودن شرّ بديهى است و نياز به برهان ندارد\r\nمسألهء بازگشت شرور به امور عدميّه بقدرى واضحست كه آن را از امور بديهيّه به شمار آورده‌اند . يعنى خيريّت وجود و شرّيّت عدم را از بديهيّات دانسته‌اند . بنابراين نياز به برهان ندارد . و با وجود اين ، علّامهء شيرازى در شرح « حكمة الإشراق » دليلى متين براى آن ذكر نموده است .\r\nلهذا كسانى كه در صدد قدح و اشكال به حكما برآمده‌اند و گفته‌اند : در اين مسئله اكتفا به مثالهاى متعدّده نموده و مطلب را برهانى نكرده‌اند ، با وجود آنكه اين مسئله در توحيد بسيار شامخ و مهمّ و حائز اهمّيّت است ، خطا نموده‌اند .\r\nو امّا مثالهائى را كه در اين باب ذكر كرده‌اند ، يكى اينست كه اگر قاتلى كسى را بكشد مسلّماً در مقتوليّت شخص كشته شده ضرر و شرّى به ميان آمده است . بايد با بررسى و تحليل ، اين قضيّه را موشكافى كرد و پيدا كرد كه علّت ضرر و شرّ در كجا بوده است ؟\r\nآيا عيب و ضرر و شرّ در قدرت قاتل و حركت دست او بوده است ؟ و يا در حِدَّت و بُرندگى شمشير وى ؟ و يا در قبول عضو شخص مقتول و نرمى آن كه پذيراى برش شده است ؟ و يا در غير اين‌ها از امور وجوديّهء ديگر ؟\r\nبا كوچك‌ترين تأمّل و دقّت معلوم مىشود كه اين‌ها همه شان خيرات و خوبيها هستند ؛ و هر يك داراى اثرى صحيح و زيبنده در عالم وجود بودى كه اگر غير آن بودى خراب و معيوب بودى .\r\nشرّ در اين داستان فقط مرجعش به عدم تعلّق روح به جسدِ مقتول است كه آن امرى است عدمى . يعنى دوام عمر در او مطلوب بوده است ، و اين شمشير آن را قطع كرده و عمرش كوتاه شده است . يعنى وجود و دوام و طول عمر او مطلوب بود ؛ و اين قتل موجب عدم وجود آن در اين مرحلهء از زمان گرديده است .\r\n\r\n","description":"","footnote":"","page_name":" 97 ","page_number":115},
  {"content":"\r\n\r\nو مثال ديگر اينست : سرما كه ميوه‌ها را مىزند و فاسد مىنمايد ، از آنجا كه كيفيّتى است وجوديّه و قوّه‌ايست فعليّه كه در تنظيم عالم كون مدخليّتى عظيم دارد و واسطهء جود و فيض وجود ربّانى است ، خير مىباشد . و قبول كردن ميوه‌جات رنگ سياهى را در اين شرائط بر اساس فعل و انفعال و تأثير و تأثّر در جهان ، همگى خير هستند .\r\nشرّ در اينجا عبارت است از عدم حلاوت ثمر در اين موضوعى كه قابليّت و استعداد آن را دارا مىباشد . و اين عدم حلاوت شرّ است ؛ يعنى عدم وجود علّت شيرينى در ميوه‌جات . » « 1 »\r\nگمان مىكنم بهترين مثالى را كه حكماء براى اين موضوع آورده‌اند مثال سايه و آفتاب است . اگر شاخصى را در زمين نصب كنيم جهت مخالف سمت خورشيد تاريك مىشود . اين تاريكى را سايه گويند . سايه عبارت است از عدم نور . و هر چه عدم بيشتر شود يعنى خورشيد دور تر باشد سايه تاريكتر مىشود ؛ تا مثل شب كه چون كرهء زمين در سايهء مخروطى شكل شمس واقع مىگردد ظلمت به حدّ اعلى درجه مىرسد . حقيقت سايه كه آن را ظلّ مىگويند فقدان نور است ، و براى جهان يك مبدأ وجودى براى نور و سايه بيشتر وجود ندارد و آن خورشيد است . نقاط نورانى زمين از خورشيد نور مىگيرند . و تشعشع آفتاب است كه آنها را درخشان و نورانى مىكند . امّا سايه مبداى ديگر ندارد كه از آنجا سايه تشعشع كند و به جميع نقاط سايه دار خود را برساند ؛ چون نور آفتاب با عدم مخلوط گردد ( يعنى نور ضعيف ) در اثر آن سايهء كمرنگ پيدا مىشود ؛ و اگر نور آفتاب يكباره از ميان برخيزد و شب پديدار گردد ، در اثر آن\r\n\r\n\r\n","description":"","footnote":"\r\n( 1 ) « شرح منظومهء حكمت » سبزوارى ، طبع ناصرى ، المقصد الثّالث : فى الإلهيّات بالمعنى الاخصّ ، ص 148 تا ص 150\r\n","page_name":" 98 ","page_number":116},
  {"content":"\r\n\r\nسايهء پررنگ حاصل مىشود و ظلمت بَحت و تاريكى صِرف در جهان هويدا مىشود . پس مبدأ ظِلّ و سايه كه امرى است عدمى ، آن مبدأ هم امرى است عدمى ؛ يعنى عدم وجود علّت نور .\r\n\r\nپاسخ سوّم از اشكال شرور ، آثار نيك شرور ، و تولّد خيرى از هر شرّى مىباشد\r\nبارى ، اين دو قسم از اقسام پاسخ اشكال وارد بر مسألهء شرور بود كه بيان داشتيم . پاسخ ديگرى هم در كتب حكماى اسلام از آن داده شده است ، و آن عبارت است از بحث در فوائد و آثار نيك شرور ، و اينكه هر شرّى مولِّد خيرى مىباشد .\r\nدر قسمت دوّم كه شرور امور عدميّه هستند ، جواب ثنويّه كه براى هستى دو نوع مبدأ قائل شده‌اند داده مىشود ؛ و با افزودن قسمت اوّل ، جواب ماترياليست‌ها كه شرور را اشكالى بر حكمت الهى دانسته‌اند ، و هم ايراد كسانى كه با در ميان كشيدن اشكال شرور ، عدل الهى را مورد خرده گيرى قرار داده‌اند جواب داده مىشود .\r\nقسمت سوّم بحث ، نظام زيبا و بديع جهان هستى را جلوه‌گر مىسازد ، و مىتوان آن را پاسخى مستقلّ ولى اقناعى ، يا مكمّلى مفيد براى پاسخ اوّل دانست . « 1 »\r\nمرحوم صديق ارجمند ما راجع به عدم توانائى فلسفهء غرب در حلّ اشكالات مسائل وارده در فلسفهء شرق ، بيان كوتاهى ولى بسيار جامع دارد و سزاوار است آن را در اينجا ذكر نمائيم :\r\n\r\nفلاسفهء اروپا در حلّ مُعضَلات مسائل شرور ناتوانند\r\nما و فلاسفهء غرب :\r\nمسألهء نظام احسن از مهم‌ترين مسائل فلسفه است . و چنان كه در بخش نخست توضيح داديم ، اين مسئله در شرق و غرب موجب پيدايش فلسفه‌هاى\r\n\r\n\r\n","description":"","footnote":"\r\n( 1 ) « عدل الهى » طبع سنهء 1390 ، ص 67 و 68\r\n","page_name":" 99 ","page_number":117},
  {"content":"\r\n\r\nثنويّت ، ما دّيگرى و بدبينى گرديده است . كمتر كسى است كه به اين مسئله توجّه نكرده باشد و دربارهء آن سخنى نگفته باشد .\r\nفلاسفهء شرق و غرب به اشكال شرور توجّه كرده‌اند ولى تا آنجا كه من مطالعه دارم ، فلاسفهء غرب پاسخى قاطع براى اين اشكال ذكر نكرده‌اند . « 1 »\r\nمن در كاوش‌هاى خودم در فلسفه‌هاى اروپا به اين نكته برخورده‌ام كه اروپائيان ، اين شبهه را نتوانسته‌اند حلّ كنند . ولى فلاسفه و حكماء اسلام ، اشكال را مورد تجزيه و تحليل قرار داده و الحقّ بايد اعتراف كرد كه به خوبى از عهدهء پاسخ آن برآمده و راز مهمّى را گشوده‌اند .\r\nبى جا نيست در اينجا يك جمله دربارهء حكمت الهى شرق بگوئيم و از اين گنجينهء بزرگ معنوى قدردانى كنيم . حكمت الهى مشرق زمين ، سرمايهء\r\n\r\n\r\n","description":"","footnote":"\r\n( 1 ) مرحوم حكيم عاليقدر آية الله محقّق شعرانى ( قدّه ) در كتاب « فلسفهء اولى » بنا به نقل مجلّهء « نور علم » ، شمارهء دوّم و سوّم از دورهء پنجم ( با شمارهء رديف 50 - 51 ) در ص 68 و 69 دربارهء ثنويّت اين‌طور مرقوم داشته‌اند :\r\nثنويّت : (  Dua Lisme  ) يعنى قائل بودن به دو اصل ازلى و قديم ، چنان كه از مذهب مانى معروف است . بعضى اروپائيها به أفلاطون و أرسطو نسبت مىدهند كه هم خدا و هم مادّه را قديمى مىدانستند ، يعنى مىگفتند : خداوند مادّه را از عدم ايجاد نكرده بلكه آن را از حالتى به حالتى نقل مىدهد .\r\nامّا آنچه ما از مذهب ارسطو مىدانيم اينست كه اين حكيم مادّه را قديم مىدانسته ، ولى قديم زمانى كه تنافى با مخلوق بودن آن ندارد . مثل اينكه اگر فرض كنيم خورشيد قديم و ازلى بوده ، نور او هم قديم و ازلى ؛ مع‌ذلك مخلوق و موجودشدهء بواسطهء خورشيد است . و چون به عقيدهء او جسم مركّب است از مادّه و صورت و هر يك از اين دو محتاج به يكديگرند ؛ هيچيك واجب الوجود نيستند ، بلكه مخلوق خدا هستند از ازل . و چون مباحث علّيّت و معلوليّت نزد فلاسفهء اروپا درست منقّح نيست ، ممكن است ناقل از كلام ارسطو كه گفته : مادّه قديم است ، غير مخلوق بودن آن را فهميده باشد . »\r\n","page_name":" 100 ","page_number":118},
  {"content":"\r\n\r\nعظيم و گرانبهائى است كه در پرتو اشعّهء تابناك اسلام بوجود آمده و به بشريّت اهداء گرديده است ؛ امّا افسوس كه عدّهء قليل و بسيار محدودى عميقانه با اين سرمايهء عظيم آشنا هستند ، و از ناحيهء بىخبران و دشمنان متعصّب بر آن ستم‌ها شده است .\r\nمردمى مىپندارند : حكمت الهى اسلامى همان فلسفهء قديم يونان است و به ناروا داخل اسلام شده است . اينان دچار خطاى بزرگى شده ، و نفهميده يا فهميده جنايت عظيمى نسبت به اسلام و معارف اسلامى مرتكب گرديده‌اند .\r\nما معتقديم كه اين پندار ريشهء استعمارى دارد . ميان حكمت اسلامى و فلسفهء يونانى ، تفاوتى به‌اندازهء تفاوت فيزيك اينشتَين و فيزيك يونان وجود دارد .\r\nدلائلى هست كه حتّى حكمت ابن سينا هم بطور كامل به اروپا نرفته است ، و اروپائيان از اين گنجينهء ارزنده هنوز هم بىخبرند .\r\nهمچنان‌كه در پاورقىهاى جلد دوّم « اصول فلسفه و روش رئاليسم » « 1 » تذكّر داده‌ايم ، سخن معروف دكارت : « من فكر مىكنم ، پس وجود دارم . » كه بعنوان فكرى نو و انديشه‌اى پرارج در فلسفهء اروپا تلقّى شده است ، حرف پوچ و بىمغزى است كه بو على آن را در نمط سوّم « اشارات » با صراحت كامل و در نهايت وضوح نقل كرده ؛ و سپس با برهانى محكم باطل كرده است .\r\nاگر فلسفهء ابن سينا براى اروپائيان درست ترجمه شده بود ، سخن دكارت با برچسب « ابتكارى نو » و « فكرى تازه » مبناى فلسفهء جديد قرار نمىگرفت .\r\nامّا چه بايد كرد كه فعلًا هر چيزى كه مارك اروپائى دارد رونق دارد ، اگرچه آن چيز سخن پوسيده‌اى باشد كه سالهاست ما از آن گذشته‌ايم . » « 2 »\r\n\r\n\r\n","description":"","footnote":"\r\n( 1 ) طبع سنهء 1333 شمسى ( تعليقه )\r\n( 2 ) « عدل الهى » ص 35 و 36\r\n","page_name":" 101 ","page_number":119},
  {"content":"\r\n\r\nحكيم محقّق و فقيه مدقّق هم‌عصر كه وجودش لطفى بود از ناحيهء حضرت حقّ سبحان ، و فقدانش ضايعه‌اى عظيم بر اسلام و تشيّع و عالم بشريّت و انسانيّت : مرحوم آية الله حاج شيخ أبو الحسن شعرانى تَغمَّده اللهُ فى بِحار رضوانِه و بحبُوحاتِ نعيمِه ، دراين‌باره مطلب مختصرى دارد كه شايان ذكر است :\r\n« ارزش كار صدر المتألّهين :\r\nبايد متذكّر شويم كه اعتقاد شيعه وجوب لطف است بر خداوند ؛ يعنى آنچه مقرِّب به طاعت بود بدون اجبار ، تا بدين‌وسيله حجّت حقّ بر مردم تمام شود . و وجود صدر المتألّهين ( قدّس سرّه ) در اين عصر لطفى بود از طرف خداوند تعالى .\r\nدر همان وقت كه صنايع مادّى رو به ترقّى گذاشت ، و مردم متوجّه علوم طبيعى شدند و اقوال خداپرستان و متديّنان ، نادرست قلمداد مىشد ؛ خداوند اين مرد بزرگ را مقارن همان عصر ( قرن هفدهم ميلادى ) آفريد و الهام نمود تا قواعد الهى را با استدلال و بحث و فصاحت بىنظير و تتبّع اخبار ، مستحكم سازد ، و قلوب جماعتى را چنان شيفتهء او كرد كه بدون هيچ چشم داشت دنيوى و صرفاً براى كسب رضاى خداوند عمر خويش را صرف نشر اقوال او بنمايند ، تا آنجا كه امروز اكثر انديشمندان پيرو آراء او بوده و با تكيه بر آراء او طرفدار شريعت مىباشند « 1 »\r\n\r\nعلم حكمت مستقلّ از علوم طبيعى و مبتنى بر براهين عقليّه است\r\nحاصل سخن محقّق شعرانى دراين‌باره اينست كه فلسفهء اولى و حكمت الهى ، فنّ و دانش مستقلّ از علوم طبيعى مىباشد ، و بر پايهء اصول عقلىِ ثابت و خدشه‌ناپذيرى استوار است . و تطوّرات علوم طبيعى در سرنوشت مسائل\r\n\r\n\r\n","description":"","footnote":"\r\n( 1 ) تعاليق « أسرار الحِكم » ص 27 ( تعليقه )\r\n","page_name":" 102 ","page_number":120},
  {"content":"\r\n\r\nبنيادى آن تأثير ندارد . و به گفتهء فيلسوف شهيد مطهّرى : « مسائل عمدهء فلسفه كه ستون فقرات آن به شمار مىرود ، از نوع مسائل فلسفى خالص است . و فقط قسمتى از مسائل فرعى باب علّت و معلول ، و قسمتى از مباحث قوّه و فعل و حركت ، و بعضى قسمتهاى فرعى ديگر است كه متّكى به نظريّه‌هاى علمى مىباشد . و در حقيقت مسائلى كه مربوط به شناختن جهان هستى از جنبهء كلّى و عمومى است مثل مسائل وجود و عدم ، ضرورت و امكان ، وحدت و كثرت ، علّت و معلول ، متناهى و نامتناهى و غيره ، جنبهء فلسفى خالصى دارد . » « 1 »\r\nاز اينجا مىتوان به ناآزمودگى سخن كسانى كه سرنوشت مسائل فلسفى را به دست آراء و فرضيّه‌هاى علوم طبيعى داده و تطوّر معرفتهاى علمى را مايهء تطوّر مسائل فلسفى مىدانند پى برد .\r\nاينان در حقيقت فلسفهء اولى را به درستى نشناخته و آن را با فلسفهء علمى درآميخته‌اند . و ما دراين‌باره در جاى ديگر سخن گفته‌ايم . » « 2 » و « 3 »\r\n\r\nابيات حكيم كمپانى در خيريّت مبدأ و عالم امر و شرّيّت امور عدميّه\r\nآية الله حكيم فقيه محقّق شيخ محمّد حسين اصفهانى كمپانى ( قدّه ) در بابت خيريّت ذات و خيريّت افعال ، و عدميّت شرور و انحصارشان به عالم خَلق نه عالم امر ، اين‌طور سروده است\r\n وَ الْمَبْدَأُ الْكامِلُ خَيْرٌ مَحْضُ * وَ حُبُّ صِرْفِ الْخَيْرِ حَتْمٌ فَرْضُ ( 1 ) \r\n\r\n\r\n","description":"","footnote":"\r\n( 1 ) « اصول فلسفه و روش رئاليسم » ج 3 ، ص 14 ( تعليقه )\r\n( 2 ) مجلّهء « نور علم » دورهء سوّم ، شمارهء 11 ، مقالهء « پيوند و تمايز فلسفه و علوم تجربى از ديدگاه شهيد مطهّرى » ؛ و كتاب « إيضاح الحكمة » از همين قلم ، ج 1 ، ص 21 ، تا ص 23 ( تعليقه )\r\n( 3 ) مجلّهء « نور علم » دورهء پنجم ، شمارهء دوّم و سوّم : يادنامهء بيستمين سال رحلت علّامهء شعرانى ، مقالهء « نگرشى بر انديشه‌هاى فلسفى و كلامى آية الله شعرانى » از جناب دانشمند معظّم آقاى حاج شيخ على ربّانى گلپايگانى ، ص 120 و 121\r\n","page_name":" 103 ","page_number":121},
  {"content":"\r\n\r\nإلَى أنْ قالَ\r\n وَ حَيْثُ إنَّ الذّاتَ مَرْضىٌّ بِها * فَفِعْلُها كَذا لَدَى اولى النُّهَى ( 2 )\r\nوَ هْوَ وُجودٌ مُطْلَقٌ كَما وُصِفْ * وَ كَوْنُهُ خَيْراً بَديهيّاً عُرِفْ ( 3 )\r\nوَ لا يَكونُ الشَّرُّ إلّا عَدَما * فَلَيْسَ بِالذّاتِ مُرادًا فَاعْلَما ( 4 )\r\nوَ عالَمُ الامْرِ هُوَ الْقَضاءُ * لا بِدْعَ فى أنْ يَجِبَ الرِّضاءُ ( 5 )\r\nإذْ هُوَ نُورٌ لا تَشوبُهُ الظُّلَمْ * فَكُلُّهُ خَيْرٌ عَلَى الْوَجْهِ الاتَمْ ( 6 )\r\nوَ عالَمُ الْخَلْقِ هُوَ الْمَقْضىُّ * فَالْفَرْقُ ما بَيْنَهُما مَرْضىُّ ( 7 )\r\nفَإنَّهُ تَصْحَبُهُ الشُّرورُ * فَفى الرِّضا بِحَدِّهِ الْمَحذورُ ( 8 ) « 1 » \r\n1 - و مبدأ كامل ( حقّ ازلى ابدى ) خير محض است ؛ و محبّت صرفِ خير براى وى حتماً لازم است .\r\nتا اينكه مىگويد :\r\n2 - و از آنجا كه حقيقتِ ذات مورد پسند است ، فعل ذات همچنين است در نزد صاحبان خرد و انديشمندان .\r\n3 - فعل ذات به‌طورىكه توصيف نموده‌اند عبارت است از وجود مطلق . و بديهى بودن خيريّت او دانسته شده است . ( و نزد احدى از حكيمان جاى اشكال نمىباشد . )\r\n4 - و شرور ، حقائق خارجى ندارند مگر عدميّات . و آنها در ارادهء الهى مجعول بالعرض مىباشند نه مجعول بالذّات .\r\n5 - و عالم امر عبارت است از عالم قضاء و حكم الهى . بنابراين چيز تازه‌اى به نظر نمىرسد در آنكه ملازم با رضاى او باشد .\r\n6 - به جهت آنكه عالم امر ، نورى است كه در آن ، ظلمت آميخته نگرديده\r\n\r\n\r\n","description":"","footnote":"\r\n( 1 ) « تُحفة الحكيم » طبع نجف اشرف ، ص 79 و 80\r\n","page_name":" 104 ","page_number":122},
  {"content":"\r\n\r\nاست ؛ بنابراين تمامى آن عالم عبارت از نور مىباشد بر كاملترين و تمام‌ترين صورت از وجود كمال و تماميّت .\r\n7 - و عالم خلق عبارت است از عالم مَقضىّ ( حكم شده و به قضاء عالم امر پديد آمده و محكوم به آن گرديده ) ، پس فرق گذاردن ميان نحوه و چگونگى عمل اين دو عالم ، امرى است پسنديده .\r\n8 - زيرا به جهت آنكه با عالم خلق ، شرور همراه است ؛ لهذا در پسنديده به نظر آمدن و رضايت‌بخش بودن به حدّ و حدود اين عالم كه مصاحبت با شرّ دارد ؛ محذور پيش مىآيد .\r\nدر اين بيت اخير كه اشاره دارد به مصاحبت شرور در عالم خلق با انسان و اينكه رضايت بدان مستلزم محذور مىگردد ، مراد مصاحبت شيطان است كه اثر فعل وى فقط در عالم خلق است نه عالم امر . و در اثر پيروى و متابعت از اوست كه انسان به دركات جحيم مىرسد ، و از همهء مقامات انسانيّت سقوط مىنمايد . و خلاصهء امر متابعت نفس امّارهء به سوء در اثر وساوس شيطان ، انسان مختار در اراده و در عمل را به أسفل السّافلين از مراتب جهنّم در مىاندازد و به رو به دوزخ در مىافكند .\r\nو چون رشتهء گفتار بدينجا كشيد چقدر مناسب است بحثى را بطور اجمال دربارهء شيطان و كيفيّت وجود و پيدايش او و كيفيّت عملكرد او در اينجا بياوريم ، تا هم عظمت دين اسلام كه بر پايهء توحيد است منكشف گردد ، و هم فرق ميان آن و ميان اهريمن كه ثنويّه بدان معتقدند روشن گردد :\r\n\r\nثنويّه مىگويند : اهريمن قطب مستقلّى است در برابر اهورامزدا\r\nشيطان :\r\nشيطان را كه قرآن كريم بدان در مواضع عديده بيان و دلالت صريحه دارد ، از عجائب عالم خلقت است كه براى بنى نوع انسان و طائفهء جنّيان بعنوان مَحَك ، مأموريّت بازرسى دارد ؛ و بواسطهء آنست كه انسان از راه قابليّت و\r\n\r\n","description":"","footnote":"","page_name":" 105 ","page_number":123},
  {"content":"\r\n\r\nاستعداد به فعليّت تامّه و كمال انسانيّت بالغ مىگردد .\r\nاين نظريّه كاملًا به عكس نظريّهء ثنويّه مىباشد . آنان اهريمن را داراى وجود استقلالى در مقابل اهورامزدا مىگيرند . و اينست كه ايشان را از سه قطب و محور شهود و وجدان ، عقل و برهان ، شرع و ايمان ، بر كنار زده و منعزل نموده است .\r\nدر تعليمات اوستائى از موجودى به نام اهورامزدا نام برده مىشود كه منشأ جميع خيرات و بركات همچون حيات و سلامتى و رفاه و عافيت و نور و طراوت و أمثال ذلك است . و از موجودى ديگر به نام انگره‌مئنيو نام برده مىشود كه منشأ جميع سيّئات و آفات و شرور و ظلمات و مرگها و امراض و أمثالها مىباشد .\r\nاز بعضى تعليمات اوستائى ( وَنديدادها ) ظاهر مىشود كه اهريمن مانند اهورامزدا خود يك موجود مستقلّ بالذّات ازلى ابدى است كه آفريده‌شدهء اهورامزدا نيست و ليكن اهورامزدا او را كشف نموده است . و از بعضى تعليمات ديگر اوستا ( گاتاها ) روشن مىشود كه اهورامزدا دو موجود خلقت كرد : يكى خرد مقدّس ( سپنت مئنيو ) و دويّمى خرد زشت و خبيث ( انگره‌مئنيو ) .\r\nولى در هر حال انگره‌مئنيو كه موجود قبيح و زشت است ، در عمل داراى استقلال مىباشد . و آنچه مورد عقيدهء زردشتيان بوده و اينك نيز چنين است آنست كه : موجودات و مخلوقات جهان به دو گروه خير و شرّ منقسم مىشوند : يكى خيرات كه بايست بوده باشند و براى نظام كلّى عالم مفيدند و مردم همگى بايد براى ازدياد و بقاى آن كوشش كنند ، و دوّمى شرور هستند كه براى جهان مضرّند ، آنها مخلوق اهورامزدا نيستند بلكه دست‌پروردهء اهريمنند و بر مردم لازمست براى برانداختن آنها از جهان تشريك مساعى نمايند .\r\nاين شرور مخلوق اهريمنند ، خواه خود او مخلوق اهورامزدا باشد يا\r\n\r\n","description":"","footnote":"","page_name":" 106 ","page_number":124},
  {"content":"\r\n\r\nنبوده باشد .\r\nبنابراين آنچه از اوستا بدست مىآيد آنست كه اهريمن آفرينندهء شرور و ظلمات و بديهاست ، و اين قسمت از جهان زشتى و خباثت در مشت اوست . و او يا شريك اهورامزداست در ذات و يك اصل قديم ازلى است ، و يا مخلوق اوست و ليكن شريك اوست در خلقت و آفرينش . و در هر صورت ، در عمل و خلقت داراى استقلال وجودى و سر رشته دار آفرينش و عالم تكوين و تدبير است .\r\n\r\nقرآن مىگويد : خداوند است كه جميع موجودات را آفريد ، و زيبا آفريد\r\nامّا در نظريّهء اسلام مطلب كاملًا به عكس اين نگرش مىباشد . در سازمان ارائهء انديشه و عرفان اسلامى ، جميع موجودات جهان زيبا و نيك و پسنديده و محمود و مورد ستايش و تمجيد و تحميد و تحسين و تعريف مىباشند . خالق يكى است ، و آفريده‌شدهء بدست او نيز يكى است . و آن سراسر شكوفائى و بهجت و نزاهت و كمال و اتمام و اتقان است .\r\n  ذلِكَ عالِمُ الْغَيْبِ وَ الشَّهادَةِ الْعَزِيزُ الرَّحِيمُ * الَّذِي أَحْسَنَ كُلَّ شَيْءٍ خَلَقَهُ وَ بَدَأَ خَلْقَ الْإِنْسانِ مِنْ طِينٍ   . « 1 »\r\n« آنست خداوند داناى پنهان و آشكار كه عزيز و رحيم است . آن كسى كه نيكو كرد تمام چيزهائى را كه آنها را آفريده است . و ابتداى آفرينش انسان را از خاك گل‌آلود قرار داد . »\r\n  قالَ فَمَنْ رَبُّكُما يا مُوسى * قالَ رَبُّنَا الَّذِي أَعْطى كُلَّ شَيْءٍ خَلْقَهُ ثُمَّ هَدى   . « 2 »\r\n« فرعون گفت : پس چه كسى مىباشد پروردگار شما دو نفر ( موسى و\r\n\r\n\r\n","description":"","footnote":"\r\n( 1 ) آيه 6 و 7 ، از سورهء 32 : السّجدة\r\n( 2 ) آيه 49 و 50 ، از سورهء 20 : طه\r\n","page_name":" 107 ","page_number":125},
  {"content":"\r\n\r\nهارون ) اى موسى ؟ ! موسى گفت : پروردگار ما آن كسى است كه به هر چيز ، مقدار ظرفيّت و هويّتش و استعدادش را در جهان آفرينش عطا كرده است ، و سپس آن را در راه و مسير كمال وجودى خود به راه انداخته و بدان سمت هدايت نموده است . »\r\n    سَبِّحِ اسْمَ رَبِّكَ الْأَعْلَى * الَّذِي خَلَقَ فَسَوَّى * وَ الَّذِي قَدَّرَ فَهَدى .     . « 1 »\r\n« تسبيح و تقديس كن ( پاك و منزّه بدار ) اسم پروردگارت را كه از همه برتر و عالىتر است ؛ آن پروردگارى كه آفريد و سپس بنيان سازى نمود ، و آن پروردگارى كه به هر موجود لباس اندازهء به خود در بر كرد ، و به هر چيز اندازه زد و سپس آن را در راه كمال و مسير خودش رهبرى فرمود . »\r\nاصل خلقت شيطان خوب است . زيرا بر اساس حكمت بالغهء خداوند صورت گرفته است . و دانستيم كه آن نيز مخلوق خداست ؛ و هر مخلوق خداوند خوب است .\r\n\r\nجنّيان و انسيان هر دو مورد تكليف الهى واقعند\r\nطبق آيات كريمهء قرآنيّه ، شيطان در عالم خلقت و تكوين اثرى ندارد ؛ و در عالم امر و ملكوت نيز تصرّف ندارد . دائرهء احاطه و فعليّتش فقط در عالم خلق و جهان دنياست ، آن هم تنها در افكار جنّ و انس ، آن هم نه به نحو اجبار و اضطرار بلكه به نحو اختيار و وسوسه ؛ تا هر موجودى از جنّيان و يا از افراد بشر كه بخواهند اغواى او را پذيرفته به وسوسه‌اش گوش فرا دارند و از منويّات او پيروى كنند گمراه كند . و در حقيقت او يك مأمور الهى براى بازرسى و تشخيص خوب از بد ، و نيك از زشت ، و سعيد از شقىّ ، و بهشتى از جهنّمى است ؛ تا انسان در اين دنيا كه عالم تكليف است با اراده و اختيار خود يا راه سعادت را طىّ نمايد و يا راه شقاوت را . و بدون وجود شيطان و وسوسهء وى در\r\n\r\n\r\n","description":"","footnote":"\r\n( 1 ) آيات 1 تا 3 ، از سورهء 87 : الاعلى\r\n","page_name":" 108 ","page_number":126},
  {"content":"\r\n\r\nانديشه‌هاى انسان و جنّيان اين امر امكان‌پذير نبود .\r\nشيطان در ابتداى امر قبل از عالم تكليف به صورت فرشتگان بود ، و لهذا خطاب سجده نيز در زمرهء ملائكه به او وارد شد :\r\n وَ لَقَدْ خَلَقْناكُمْ ثُمَّ صَوَّرْناكُمْ ثُمَّ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ لَمْ يَكُنْ مِنَ السَّاجِدِينَ .  « 1 »\r\n« و هرآينه تحقيقاً ما شما را آفريديم ، سپس شما را صورت‌بندى كرديم ، سپس به فرشتگان گفتيم : بر آدم سجده كنيد ؛ پس همگى آنان سجده كردند مگر إبليس كه او از سجده‌كنندگان نبود . »\r\nشيطان چون خلقتش از آتش بود و از جملهء جنّيان بود كه به صورت فرشته و در رديف آنها قبل از تكليف بود ، لهذا از امر خداوند تخلّف جست :\r\n وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ كانَ مِنَ الْجِنِّ فَفَسَقَ عَنْ أَمْرِ رَبِّهِ أَ فَتَتَّخِذُونَهُ وَ ذُرِّيَّتَهُ أَوْلِياءَ مِنْ دُونِي وَ هُمْ لَكُمْ عَدُوٌّ بِئْسَ لِلظَّالِمِينَ بَدَلًا .  « 2 »\r\n« و زمانى كه ما به ملائكهء خودمان گفتيم : بر آدم سجده كنيد ، همگى سجده كردند مگر إبليس كه او از طائفهء جنّ بود ، لهذا از امر پروردگارش انحراف جست . آيا شما او را و ذرّيّهء او را ولىّ و صاحب امر و فرمان خود اتّخاذ نموده و مرا بر كنار گذاشته‌ايد ، درحالىكه إبليس و ذرّيّهء او دشمنان شما هستند . بَدْ بَدل و عِوضى است ابليس براى ظالمان كه او را بجاى من براى خودشان ولىّ و صاحب اختيار قرار داده‌اند . »\r\n\r\nشيطان دائرهء مأموريّتش ، هم براى جنّيان است و هم براى انسان\r\nچون روشن شد كه شيطان از جنّ بوده است ، و از طرفى چون مىدانيم :\r\n\r\n\r\n","description":"","footnote":"\r\n( 1 ) : آيه 11 ، از سورهء 7 : الاعراف\r\n( 2 ) آيه 50 ، از سورهء 18 : الكهف\r\n","page_name":" 109 ","page_number":127},
  {"content":"\r\n\r\nخداوند جنّ را از باد سوزان آفريده است طبق آيه :\r\n وَ الْجَانَّ خَلَقْناهُ مِنْ قَبْلُ مِنْ نارِ السَّمُومِ  . « 1 » و « 2 »\r\n« و سرشت جنّيان را ما از پيش از اين ، از باد آتشين آفريديم . »\r\nو طبق آيه :\r\n وَ خَلَقَ الْجَانَّ مِنْ مارِجٍ مِنْ نارٍ  . « 3 » « و خداوند جنّيان را از آتش متحرّك ( گاز آتشين ) آفريد . »\r\nو از طرفى ديگر مىدانيم كه خلقت انسان از خاك است طبق آيه :\r\n وَ لَقَدْ خَلَقْنَا الْإِنْسانَ مِنْ سُلالَةٍ مِنْ طِينٍ  . « 4 » .\r\n« و هرآينه ما تحقيقاً انسان را از جوهره و عصاره‌اى از گِل آفريديم . » بنابراين خلقت هر دوى آنها ( جنّ و انس ) از عالم طبيعت و كَون و فساد و آلوده با شرور و نواقص خواهد گشت ؛ و قابل تكليف الهى و امر و نهى و اطاعت و مخالفت و بالاخره تحرّك بسوى مقصد و مطلوب اصلى .\r\nخداوند هر دو را به شرف تكليف عبادت مشرّف كرد ، و غايت آفرينش آن دو را عبادت و عبوديّت خود قرار داد :\r\n  وَ ما خَلَقْتُ الْجِنَّ وَ الْإِنْسَ إِلَّا لِيَعْبُدُونِ * ما أُرِيدُ مِنْهُمْ مِنْ رِزْقٍ وَ ما  \r\n\r\n\r\n","description":"","footnote":"\r\n( 1 ) در « أقرب الموارد » آورده است : « السَّموم : الرّيح الحارّة ، مؤنّثٌ . ج : سَمائِم . قال أبو عبيدة : السَّموم بالنّهار و قد تَكون بالليل ؛ و الحَرور بالليل و قد تكونُ بالنّهار . و قيل السَّمومُ الحرُّ الشّديدُ النّافذُ فى المَسامّ .\r\nسُمَّ يومُنا ، مجهول : اشتدَّ حرُّه و كان فيه سَمومٌ اى ريحٌ حارَّةٌ . و - النّبات : أحرقتْهُ السَّمومُ فهو مَسْمُومٌ\r\n( 2 ) آيه 27 ، از سورهء 15 : الحجر\r\n( 3 ) آيه 15 ، از سورهء 55 : الرّحمن\r\n( 4 ) آيه 12 ، از سورهء 23 : المؤمنون\r\n","page_name":" 110 ","page_number":128},
  {"content":"\r\n\r\n  أُرِيدُ أَنْ يُطْعِمُونِ * إِنَّ اللَّهَ هُوَ الرَّزَّاقُ ذُو الْقُوَّةِ الْمَتِينُ   . « 1 »\r\n« و من جنّ و انس را نيافريدم مگر براى آنكه مرا عبادت نمايند . من از ايشان نمىخواهم كه روزى بدهند و من نمىخواهم كه به من غذا بخورانند . حقّاً خداوند است كه بسيار روزىدهنده است . داراى قوّت است . و رازقى مىباشد كه استحكام و متانت دارد . »\r\nروى اين جهت است كه خداوند دوزخ را براى هر دو طائفهء جنّ و انس مهيّا و آماده ساخت كه چون از امر او تمرّد كنند و از شيطان رجيم پيروى نمايند در آن افكنده گردند :\r\n وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ  . « 2 »\r\n« و هرآينه تحقيقاً ما خلق كرديم از براى جهنّم بسيارى از افراد جنّ و انس را كه داراى دلهائى هستند كه با آنها فهم نمىكنند ، و براى آنان چشمهائى است كه با آنها نمىبينند ، و براى آنان گوشهائى است كه با آنها نمىشنوند . ايشانند مانند چهارپايان ، بلكه گمراه‌ترند . ايشانند آنان كه غافل مىباشند . »\r\nلهذا در روز بازپسين خطاب قهر حقّ تعالى بديشان تعلّق مىگيرد كه چرا از متابعت رسولان ما كه شما را پند دادند و از چنين روز مَهيبى بر حذر داشتند سرپيچى نموديد ؟ !\r\n يا مَعْشَرَ الْجِنِّ وَ الْإِنْسِ أَ لَمْ يَأْتِكُمْ رُسُلٌ مِنْكُمْ يَقُصُّونَ عَلَيْكُمْ آياتِي وَ يُنْذِرُونَكُمْ لِقاءَ يَوْمِكُمْ هذا قالُوا شَهِدْنا عَلى أَنْفُسِنا وَ غَرَّتْهُمُ \r\n\r\n\r\n","description":"","footnote":"\r\n( 1 ) آيات 56 تا 58 ، از سورهء 51 : الذّاريات\r\n( 2 ) آيه 179 ، از سورهء 7 : الاعراف\r\n","page_name":" 111 ","page_number":129},
  {"content":"\r\n\r\n الْحَياةُ الدُّنْيا وَ شَهِدُوا عَلى أَنْفُسِهِمْ أَنَّهُمْ كانُوا كافِرِينَ .  « 1 »\r\n« اى جماعت جنّ و انس ! آيا نيامد بسوى شما رسولانى از شما كه براى شما آيات مرا بخوانند و حكايت كنند ، و از برخورد و لقاى چنين روزى كه در پيش داشته‌ايد شما را بترسانند و بر حذر دارند ؟ !\r\nآنها در جواب مىگويند : ما گواهى عليه خود مىدهيم كه آرى اين‌طور بوده است . و حيات دنيا ( پست‌ترين زندگانى ) ايشان را فريفت . و گواهى مىدهند عليه خودشان كه ايشان در دنيا كافر بوده‌اند . »\r\nبناءً على هذا چون از راه اختيار پيش رفتند و با دست خود و نيّت خود راه دوزخ و بهشت را پيمودند ، تمام افراد جنّيان و انسيانى كه چنين بوده باشند كلمهء عذاب يا كلمهء رحمت حقّ بر آنها زده مىشود ؛ و در آن جايگاه سخت و يا محلّ امن و سلامت ، مخلّد و بطور جاودان زيست مىنمايند :\r\n  أُولئِكَ الَّذِينَ حَقَّ عَلَيْهِمُ الْقَوْلُ فِي أُمَمٍ قَدْ خَلَتْ مِنْ قَبْلِهِمْ مِنَ الْجِنِّ وَ الْإِنْسِ إِنَّهُمْ كانُوا خاسِرِينَ * وَ لِكُلٍّ دَرَجاتٌ مِمَّا عَمِلُوا وَ لِيُوَفِّيَهُمْ أَعْمالَهُمْ وَ هُمْ لا يُظْلَمُونَ   . « 2 »\r\n« ايشانند آنان كه گفتار شقاوت خداوندى بر آنها تثبيت شد در ميان امّتهائى كه پيش از آنان آمدند و گذشتند از دو گروه جنّيان و انسيان . تحقيقاً آنها از زمرهء خاسرشدگان و زيان‌آوران بوده‌اند .\r\nو از براى هر يك درجاتى است طبق رفتارى كه داشته‌اند . و براى آنكه خداوند كردارشان را بتمامه و كماله رسيدگى كند و بسوى خود بكشد . و ايشان مورد تعدّى و ستم واقع نمىشوند .\r\n\r\n\r\n","description":"","footnote":"\r\n( 1 ) آيه 130 ، از سورهء 6 : الانعام\r\n( 2 ) آيه 18 و 19 ، از سورهء 46 : الاحقاف\r\n","page_name":" 112 ","page_number":130},
  {"content":"\r\n\r\n\r\nادامه بحث شيطان\r\nشيطان پيوسته با كسانى كه با او سر و كار دارند رفت و آمد دارد ؛ آنان را اغواء مىكند . و پس از اتمام حجّت از جانب حقّ بواسطهء رسولان و الهامات غيبيّه ، چون پاى خود را روى عقل خويش نهاده و از او پيروى مىكنند لهذا مورد هلاكت و عذاب خداوندى در دنيا و جحيم و نقمت سرمدى در آخرت قرار مىگيرند :\r\n     وَ ما أَهْلَكْنا مِنْ قَرْيَةٍ إِلَّا لَها مُنْذِرُونَ * ذِكْرى وَ ما كُنَّا ظالِمِينَ * وَ ما تَنَزَّلَتْ بِهِ الشَّياطِينُ * وَ ما يَنْبَغِي لَهُمْ وَ ما يَسْتَطِيعُونَ * إِنَّهُمْ عَنِ السَّمْعِ لَمَعْزُولُونَ      . « 1 »\r\n« و ما هيچ ديارى را هلاك ننموديم مگر آنكه براى آن ديار رسولانى را به جهت موعظه و پند براى انذار گسيل داشتيم ؛ و ابداً عادت ما ستمگرى نبوده است . اين قرآن را شياطين فرود نياورده‌اند ، و سزاوار نيست براى آنها كه قرآن را فرود آورند و چنان قدرتى هم ندارند ، زيرا آنان از استماع آيات قرآن بركنارند . »\r\n   هَلْ أُنَبِّئُكُمْ عَلى مَنْ تَنَزَّلُ الشَّياطِينُ * تَنَزَّلُ عَلى كُلِّ أَفَّاكٍ أَثِيمٍ * يُلْقُونَ السَّمْعَ وَ أَكْثَرُهُمْ كاذِبُونَ    . « 2 »\r\n« بگو - اى پيامبر - به كفّار كه آيا مىخواهيد من شما را آگاه كنم كه بر چه كسانى شياطين فرود مىآيند ؟ !\r\nفرود مىآيند بر هر مرد دروغ‌گوى دروغ‌پرداز گنهكار . گوش فرا مىدهند تا سخنان مؤمنين را بشنوند و با باطلشان درآميزند . و اكثريّت افراد آنان دروغگو مىباشند . »\r\nشيطان در ميان افراد بشر با سخنان زشت : تهمت و غيبت و گفتار ناهنجار و قبيح ، و تحريك و ترغيب به گناه معصيت ، و تحريص و تحريض به\r\n\r\n\r\n","description":"","footnote":"\r\n( 1 ) به ترتيب آيات 208 تا 212 ، و آيات 221 تا 223 ، از سورهء 26 : الشعراء\r\n( 2 ) به ترتيب آيات 208 تا 212 ، و آيات 221 تا 223 ، از سورهء 26 : الشعراء\r\n","page_name":" 113 ","page_number":131},
  {"content":"\r\n\r\nمفاسد و ناپسنديده‌ها وارد مىگردد :\r\n وَ قُلْ لِعِبادِي يَقُولُوا الَّتِي هِيَ أَحْسَنُ إِنَّ الشَّيْطانَ يَنْزَغُ  « 1 »  بَيْنَهُمْ إِنَّ الشَّيْطانَ كانَ لِلْإِنْسانِ عَدُوًّا مُبِيناً  « 2 »  . \r\n« و بگو به بندگان من : بگويند كلمه و سخنى را كه از همهء گفتارها نيكوتر و پسنديده‌تر باشد ! تحقيقاً شيطان است كه در ميانشان بواسطهء گفتار زشت ، فساد و دشمنى را وارد مىسازد . و تحقيقاً شيطان براى انسان دشمنى آشكار است . »\r\n الشَّيْطانُ يَعِدُكُمُ الْفَقْرَ وَ يَأْمُرُكُمْ بِالْفَحْشاءِ وَ اللَّهُ يَعِدُكُمْ مَغْفِرَةً مِنْهُ وَ فَضْلًا وَ اللَّهُ واسِعٌ عَلِيمٌ  . « 3 »\r\n« شيطان است تنها موجودى كه شما را از ترس فقر ، از اعمال خير باز مىدارد ؛ و شما را امر به فَحشاء و زشتيها مىنمايد . و خداوند است كه به شما وعدهء غفران و فضل و رحمت از سوى خود مىدهد . و خداوند واسع و عليم است . »\r\n  وَ مَنْ يَتَّخِذِ الشَّيْطانَ وَلِيًّا مِنْ دُونِ اللَّهِ فَقَدْ خَسِرَ خُسْراناً مُبِيناً * يَعِدُهُمْ وَ يُمَنِّيهِمْ وَ ما يَعِدُهُمُ الشَّيْطانُ إِلَّا غُرُوراً .  \r\n أُولئِكَ مَأْواهُمْ جَهَنَّمُ وَ لا يَجِدُونَ عَنْها مَحِيصاً .  « 4 »\r\n\r\n\r\n","description":"","footnote":"\r\n( 1 ) در « أقرب الموارد » آورده است : نَزَغَه ( ع ) نَزْغً : طعَن فيه و اغْتابَه و ذَكَره بقَبيحٍ . و - بكلمة : نخَسهُ و طعَن فيه ، مثل نَسغه و نَدغه . و - بينَ القومِ ( ع ، ض ) : أغرَى و أفسَد و حمَل بعضَهم على بعضٍ ؛ و يُقال : « نَزَغ الشَّيطانُ بينَهم » .\r\nنَزَغه الشَّيطانُ إلى المعاصى : حَثَّه . « لم تَرْمِ الشُّكوكُ بنوازغِها عَزيمةَ أيْمانِهم » : أى بِمُفسِداتِها ؛ جمعُ نازِغة ، من النَّزْغ . »\r\n( 2 ) آيه 53 ، از سورهء 17 : الإسراء\r\n( 3 ) آيه 268 ، از سورهء 2 : البقرة\r\n( 4 ) ذيل آيه 119 و آيه 120 و 121 از سورهء 4 : النّساء\r\n","page_name":" 114 ","page_number":132},
  {"content":"\r\n\r\n« و كسى كه شيطان را ولىّ خود اتّخاذ كند بجاى خداوند ، تحقيقاً به زيان و خسران آشكارى گرفتار آمده است . به ايشان وعدهء دروغ مىدهد و به آرزوهاى باطله ترغيب مىكند و شيطان وعده نمىدهد به آنان مگر فريب و خدعه و غرور را .\r\nآنانند كه جايگاهشان در جهنّم است و هيچ‌وقت از آن خلاصى نمىيابند . »\r\n\r\nتسلّط شيطان بر مواليان اوست ؛ نه بر مؤمنين متوكّل به خداوند\r\nبا تمام اين احوال ، مكر و كيد شيطان ضعيف است . و غلبه با قوّهء رحمانيّه و ايمانيّهء انسانيّه مىباشد كه اگر از آن فىالجمله وسوسهء شيطان درگذرد ، پيوسته مظفّر و پيروز خواهد بود .\r\n الَّذِينَ آمَنُوا يُقاتِلُونَ فِي سَبِيلِ اللَّهِ وَ الَّذِينَ كَفَرُوا يُقاتِلُونَ فِي سَبِيلِ الطَّاغُوتِ فَقاتِلُوا أَوْلِياءَ الشَّيْطانِ إِنَّ كَيْدَ الشَّيْطانِ كانَ ضَعِيفاً .  « 1 »\r\n« كسانى كه ايمان آورده‌اند ، در راه خدا كارزار مىكنند ؛ و كسانى كه كافر شده‌اند در راه طاغوت كارزار مىكنند . پس شما مؤمنين كارزار كنيد با مردمانى كه دست ولايت خود را به شيطان داده‌اند ! تحقيقاً كَيد و مكر شيطان ضعيف و ناتوان است . »\r\nشيطان به‌هيچ‌وجه من الوجوه تسلّطى بر مردمان مؤمن و متوكّل به خدا ندارد . فقط تسلّط او نسبت به كسانى است كه راه ولايت او را بر خود هموار نموده ، و در برابر خداوند وى را شريك قرار داده ، باب مراوده و آشنائى را با او مفتوح نموده ، و خلاصه با ضعف نفس خود خويشتن را منفعل نموده و در برابر وساوس ضعيفه و القائات واهيهء او سفرهء دل خود را گسترده ، و آماده براى هر كثافاتى مىشوند كه خودشان با دستشان و با پيروى از هواى نفوس خودشان با\r\n\r\n\r\n","description":"","footnote":"\r\n( 1 ) آيه 76 ، از سورهء 4 : النّساء\r\n","page_name":" 115 ","page_number":133},
  {"content":"\r\n\r\nكمك و معاونت و مساعدت آن خَبيثِ مُخبِث در آن بريزند .\r\n   فَإِذا قَرَأْتَ الْقُرْآنَ فَاسْتَعِذْ بِاللَّهِ مِنَ الشَّيْطانِ الرَّجِيمِ * إِنَّهُ لَيْسَ لَهُ سُلْطانٌ عَلَى الَّذِينَ آمَنُوا وَ عَلى رَبِّهِمْ يَتَوَكَّلُونَ * إِنَّما سُلْطانُهُ عَلَى الَّذِينَ يَتَوَلَّوْنَهُ وَ الَّذِينَ هُمْ بِهِ مُشْرِكُونَ    . « 1 »\r\n« پس هنگامى كه قرآن مىخوانى ، پناه ببر به خداوند از شيطان رانده‌شدهء لعنت‌زده ! « 2 » تحقيقاً او تسلّطى ندارد بر كسانى كه ايمان آورده‌اند و بر پروردگارشان توكّل نموده‌اند ؛ فقط و فقط تسلّط وى بر كسانى است كه او را ولىّ خود قرار داده و كسانى كه او را در امر خدايشان شريك نموده‌اند . »\r\n\r\nدر روز قيامت ، متجاوزان بايد خودشان را سرزنش كنند نه شيطان رجيم را\r\nدر روز بازپسين ، چون مستضعفان بر مستكبران اشكال وارد مىكنند كه شما بوديد كه ما را تحميل بر پيروى از خود و تعدّى و جنايت و خيانت و معصيت و گناه نموديد ، و اينك لازم است كه بارِ ما را شما بر دوشتان بكشيد و رفع عذاب خداوندى را از ما بنمائيد ؛ و مستكبران در جواب مىگويند : ما خود نيز مثل شما گرفتار هستيم ، و چون از خود اراده و اختيارى نداريم و رشتهء تدبير امور بدست ما نمىباشد ، كارى از ما ساخته نيست ! در اين حال كه كار از كار گذشته و حكم الهى بر عقوبت جارى شده است شيطان با كمال صراحت بديشان مىگويد :\r\nخداوند كه به شما وعدهء حقّ داد و آن را با وجدانتان يافتيد ، و من به شما وعدهء به باطل دادم و خلف وعده‌ام را نيز نگريستيد ، و من كه بر شما اقتدار و حكومت و تسلّطى نداشتم مگر به همين مقدار كه شما را بسوى خود و بسوى\r\n\r\n\r\n","description":"","footnote":"\r\n( 1 ) آيات 98 تا 100 ، از سورهء 16 : النّحل\r\n( 2 ) در « أقرب الموارد » آمده است : « رَجَمَه ( ن ) رَجْماً : رَماه بالحجارةِ . و - : قتَله . و - : قذَفه . و - : لعَنه . و - : شتَمه . و - : هجَرهُ . و - طرَده . و - القبَر : علامه . »\r\n","page_name":" 116 ","page_number":134},
  {"content":"\r\n\r\nگناه فرا خواندم و شما با اراده و اختيار خودتان دعوت مرا لبّيك گفتيد ؛ ملامت از براى شماست كه بايد خودتان را به سرزنش و ملامت بگيريد ، نه آنكه مرا دستخوش ملامت و توبيخ و سرزنشتان قرار دهيد ! !\r\nمن و شما هر دو گرفتاريم . نه من مىتوانم دردى را از دلتان بزدايم و راه خلاص و چاره‌اى را فرا راهتان قرار دهم ، و نه شما مىتوانيد از من دستى بگيريد و مرا نجات بخشيد !\r\nمن از اوّلين وهله كه شما را بسوى خود دعوت مىكردم و شما مرا مؤثّرى در برابر حضرت حقّ سبحانه و تعالى مىگماشتيد ، بدين شرك شما كافر بودم و اين شرك را خودم نپذيرفته بودم ، و خداوند واحد قهّار را تنها مؤثّر در جميع عوالم وجود مىدانستم :\r\n وَ بَرَزُوا لِلَّهِ جَمِيعاً فَقالَ الضُّعَفاءُ لِلَّذِينَ اسْتَكْبَرُوا إِنَّا كُنَّا لَكُمْ تَبَعاً فَهَلْ أَنْتُمْ مُغْنُونَ عَنَّا مِنْ عَذابِ اللَّهِ مِنْ شَيْءٍ قالُوا لَوْ هَدانَا اللَّهُ لَهَدَيْناكُمْ سَواءٌ عَلَيْنا أَ جَزِعْنا أَمْ صَبَرْنا ما لَنا مِنْ مَحِيصٍ . \r\n وَ قالَ الشَّيْطانُ لَمَّا قُضِيَ الْأَمْرُ إِنَّ اللَّهَ وَعَدَكُمْ وَعْدَ الْحَقِّ وَ وَعَدْتُكُمْ فَأَخْلَفْتُكُمْ وَ ما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي فَلا تَلُومُونِي وَ لُومُوا أَنْفُسَكُمْ ما أَنَا بِمُصْرِخِكُمْ وَ ما أَنْتُمْ بِمُصْرِخِيَّ إِنِّي كَفَرْتُ بِما أَشْرَكْتُمُونِ مِنْ قَبْلُ إِنَّ الظَّالِمِينَ لَهُمْ عَذابٌ أَلِيمٌ  . « 1 »\r\n« در روز قيامت همگى خلائق در پيشگاه حقّ : خداوند ، ظاهر و بارز مىگردند . پس ضعيفان به آنان كه استكبار ورزيده‌اند مىگويند : ما در جهانِ تكليف اين‌گونه بوديم كه تابع و پيرو شما بوديم ، بنابراين حتّى به مقدار اندكى\r\n\r\n\r\n","description":"","footnote":"\r\n( 1 ) آيه 21 و 22 ، از سورهء 14 : إبراهيم\r\n","page_name":" 117 ","page_number":135},
  {"content":"\r\n\r\nهم شما قدرت داريد كه ما را از عذاب خداوندى كفالت و كفايت كنيد ؟ !\r\nمستكبرين در جواب مىگويند : اگر خداوند به ما ارائهء طريق كرده بود ، ما هم به شما ارائهء طريق مىنموديم . ( امّا چون ما در عالم گمراهى و اعوجاج بوده‌ايم ، شما هم در گمراهى و نكبت و عذاب او خواهيد ماند . )\r\nبراى ما هيچ تفاوتى ندارد كه جزع و فزع سر دهيم ، يا شكيبا و خويشتن‌دار بوده باشيم ! براى ما ابداً مَفرّ و مَخْلَص و گريزگاهى تصوّر ندارد !\r\nو چون امر خدا به شقاوت و محكوميّت و عذاب او فيصله يافت ، شيطان به ضعيفان مىگويد : حقّاً و حقيقةً خداوند به شما وعدهء حقّ داد و من هم به شما وعده دادم امّا خلف وعده كردم ! و من چنين توانى را نداشتم كه شما را به زشتيها و پيروى از مستكبران اجبار نمايم مگر اينكه شما را فرا خواندم و شما اجابت مرا نموديد !\r\nبنابراين نبايد شما مرا مورد مؤاخذه و ملامتتان قرار دهيد ! شما بايد خودتان را سرزنش كنيد . ( كه با وجود مشاهدهء وعده‌خلافيهاى من باز هم به دنبال بوق و كرناى من گرد آمديد ! )\r\nمرا قدرت آن نمىباشد كه بتوانم شما را نجات بخشم ! و شما را نيز قدرت آن نيست كه بتوانيد مرا نجات بخشيد ! من به آن كفرى كه در دنيا آورده بوديد و مرا شريك با خدا در عمل و رفتار و پندار نموده بوديد ، كافر شده بودم . ( و آن را نادرست مىدانستم و معتقد بر خلاف آن بودم . )\r\nتحقيقاً براى ستمكاران و متجاوزان عذاب دردناكى مقدّر است . »\r\n\r\nشيطان ، مأمور مطيع خدا براى جدا كردن خبيث از طيّب است\r\nاز آنچه بيان شد ، چند مطلب مهمّ و اصيل در معتقدات اسلاميّهء متّخذ از تعاليم قرآنيّه بدست آمد :\r\nاوّلًا : معلوم شد شيطان نه در وجود و ذات ، و نه در اثر و فعل ، از خود استقلالى ندارد . هستىاش و فعلش با خدا و به امر خداست .\r\n\r\n","description":"","footnote":"","page_name":" 118 ","page_number":136},
  {"content":"\r\n\r\nثانياً : تصرّفش ، در دو گروهِ مخلوقات جنّ و انس است ، نه تنها افراد انسان .\r\nثالثاً : تصرّفش قهرى و اضطرارى و اجبارى نيست كه انسان را دربند بكشد و به گناه وادارد ، بلكه فقط مجرّد وسوسه و صرف دعوت است ؛ آن هم به نحو ضعيف .\r\nرابعاً : بشر با اراده و اختيار خود از وى پيروى مىكند ، و بنابراين در عالم حقّ و حقيقت و در موقف الهى نمىتواند او را محكوم كند كه تو بر من تحميل نمودى و الآن بايد جور مرا تحمّل نمائى !\r\nخامساً : اصل خلقت شيطان نيكوست . و براى امتحان و آزمايش بشر آفريده شده است تا در عالم تكليف و امر و نهى الهى ، انسان اين راه مشكل و در عين حال جذّاب و دلنشين را با اختيار خود بپيمايد .\r\nاگر شيطان نبود تمام قابليّتها و استعدادها در بوتهء اجمال و ابهام مختفى مىماند . زيرا اگر يكسره در عالم دعوت به خير بود - چه از ناحيهء شيطان داخل و نفس امّاره و چه از ناحيهء شيطان خارج و إبليس لعين - ديگر حركتى بسوى كمال نبود ، جنبشى بسوى اعلى ذروهء معرفت حاصل نبود . اگر شيطان نبود خوب و بد نبود ، تكليف و امر و نهى نبود ، حركت و عشق و مجاهده نبود . اگر شيطان نبود ، شقاوت و سعادت و دوزخ و جنّت نبود . و بطور كلّى اگر شيطان نبود اين جهان با اين شگفتيها و بدايع خلقت و جمال دل‌آراى واقعى بشريّت نبود ؛ تمام عالم مبدّل بود به يك سلسله موجودات ثابت و غير عاشق و غير متحرّك ، همچون عالَم فرشتگان .\r\nدر اين صورت عالم فرشتگان كه بود داشت ، ديگر مزيّتى براى عالم خلقت بواسطهء عالم مادّه و خلقت بشر و إبليس و سجدهء ملائكه و تمرّد إبليس و حركت بشر از اوّلين نقطهء استعداد تا اعلى درجهء كمال و تماميّت خويشتن\r\n\r\n","description":"","footnote":"","page_name":" 119 ","page_number":137},
  {"content":"\r\n\r\nبر فراز فرشتگان نبود .\r\nشايد سبب اكمليّت و افضليّت و اشرفيّت انسان از ملائكهء مقرّب الهى نيز بدين جهت باشد كه مثل شيطانى را خداوند خالق عليم و حكيم در اين جهان كثرت و دار اعتبار و تكليف گماشته است تا تماميّت خلقت بدان تحقّق پذيرد .\r\nشيطان از جانب حقّ متعال مأمور بازرسى و تفتيش است تا افراد آلودهء به اختيار خود - كه باز هم از اختيار خدا جدا نيست بلكه عين اختيار و نفس اختيار اوست - و آنان را كه راه اعوجاج پيموده‌اند و از عفونت كثرات متعفّن شده و قابليّت دخول در حرم امن و حريم امان الهى را ندارند ، از افراد خوب و پاك و پاكيزه و طيّب جدا سازد و اجازه ندهد يك قدم فراتر نهاده به سوى عوالم قرب حقّ حركت كنند . و كسانى را كه در عالم خلوص پا نهاده و مقرّب گشته و عمرى را با عشق حقّ ازل و ابد به سر آورده‌اند يكباره راه دهد ، تا به آسانى بتوانند در عوالم حضرات به پرواز در آمده و با بوى خوش توحيد و عرفان و فناى در ذات حقّ كه بدان معطّر گرديده‌اند و از تعفّن توجّه به كثرات و آلودگىهاى خسته‌كننده و گدازنده و مخرّب و مهلك انسانيّت عبور كرده‌اند ، بدون مانع و رادعى بدان حرم منيع وارد شده و لباس هستى و تعيّن و تقيّد خود را ريخته و به خلعت الهى مخلّع گشته ، به آسايش منتهى شده و لوا دار پرچم حمد و لواى توحيد در روز قيامت شوند .\r\nشيطان يك مأمور مطيع و فرمان‌بر خداست كه وظيفهء وى جدا كردن خبيث از طيّب است ؛ مانند زنبور عسل مخصوصِ گماشته بر دَرِ كندو ، تا زنبورها را تفتيش كند و به آنان كه از گياه بدبو و عَفِن خورده‌اند راه ندهد و آنها را با نيش خود دو نيمه كند ؛ و زنبورهاى شايسته را كه به مأموريّت خود خوب عمل كرده‌اند و از گياهان معطّر و خوش‌بو خورده‌اند ، به درون كندو راه بدهد .\r\n\r\nشيطان مىگويد : من به جميع ذرّيّهء آدم مگر اندكى لگام مىزنم\r\nبسيار مُعجِب است كه قرآن كريم خودش وظيفهء اضلال و گمراهى شيطان\r\n\r\n","description":"","footnote":"","page_name":" 120 ","page_number":138},
  {"content":"\r\n\r\nرا كه از جانب خداوند به دو عنايت شده است بيان مىكند ، آنجا كه مىفرمايد :\r\n وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ قالَ أَ أَسْجُدُ لِمَنْ خَلَقْتَ طِيناً . \r\n قالَ أَ رَأَيْتَكَ هذَا الَّذِي كَرَّمْتَ عَلَيَّ لَئِنْ أَخَّرْتَنِ إِلى يَوْمِ الْقِيامَةِ لَأَحْتَنِكَنَّ ذُرِّيَّتَهُ إِلَّا قَلِيلًا . \r\n  قالَ اذْهَبْ فَمَنْ تَبِعَكَ مِنْهُمْ فَإِنَّ جَهَنَّمَ جَزاؤُكُمْ جَزاءً مَوْفُوراً . وَ اسْتَفْزِزْ مَنِ اسْتَطَعْتَ مِنْهُمْ بِصَوْتِكَ وَ أَجْلِبْ عَلَيْهِمْ بِخَيْلِكَ وَ رَجِلِكَ وَ شارِكْهُمْ فِي الْأَمْوالِ وَ الْأَوْلادِ وَ عِدْهُمْ وَ ما يَعِدُهُمُ الشَّيْطانُ إِلَّا غُرُوراً .  \r\n إِنَّ عِبادِي لَيْسَ لَكَ عَلَيْهِمْ سُلْطانٌ وَ كَفى بِرَبِّكَ وَكِيلًا  . « 1 »\r\n« و به ياد بياور زمانى را كه ما به فرشتگانمان گفتيم : سجده كنيد براى آدم ؛ پس سجده كردند مگر إبليس . او گفت : آيا من سجده كنم براى آن‌كس كه تو وى را از گل آفريده‌اى ؟ !\r\nإبليس نيز گفت : به من خبر بده از اين كسى كه او را فضيلت دادى بر من و مكرّم داشتى ، كه اگر زمان عمر و درنگ مرا تا روز قيامت به تأخير اندازى ؛ من به جميع ذرّيّهء او مگر افراد اندكى مهار زده ، لگام بر آنها مىافكنم !\r\nخداوند خطاب كرد : برو و دور شو ! بنابراين هر كداميك از آنان كه از تو پيروى كند ، پس من جزاى تو و ايشان را جهنّم كه جزاى كامل و وافرى است ، قرار خواهم داد !\r\nو بلغزان با صداى خودت هر كدام از آنها را كه مىتوانى ! و با سواره نظام و پياده نظامت بر آنان تاخت‌وتاز كن و آنها را در پرّه بگير ! و در اموال و اولادشان شركت كن ! و به آنها وعده بده ؛ درحالىكه شيطان وعده نمىدهد مگر از روى\r\n\r\n\r\n","description":"","footnote":"\r\n( 1 ) آيات 61 تا 65 ، از سورهء 17 : الإسراء\r\n","page_name":" 121 ","page_number":139},
  {"content":"\r\n\r\nفريب و خدعه و غرور !\r\nتحقيقاً و بدون ترديد ، تو بر بندگان منسوب به من قدرت تصرّف و تسلّطى ندارى ! ( و اى پيغمبر ما ) وكالت و كفالت و عهده‌دارىاى را كه پروردگارت در آن صورت مىنمايد ، كافى و وافى ( و بدون ذرّه‌اى نقصان ) است . »\r\n\r\nمأموريّت شيطان به اغواى انسان ، در سورهء أعراف\r\nو در سورهء أعراف پس از آنكه قضاياى خلقت آدم و سجدهء ملائكه و اباى إبليس را بيان مىكند ، به او امر به نزول مىنمايد ؛ و شيطان مأموريّتش به اغواى انسيان را بطور كامل شرح مىدهد :\r\n قالَ ما مَنَعَكَ أَلَّا تَسْجُدَ إِذْ أَمَرْتُكَ قالَ أَنَا خَيْرٌ مِنْهُ خَلَقْتَنِي مِنْ نارٍ وَ خَلَقْتَهُ مِنْ طِينٍ . \r\n  قالَ فَاهْبِطْ مِنْها فَما يَكُونُ لَكَ أَنْ تَتَكَبَّرَ فِيها فَاخْرُجْ إِنَّكَ مِنَ الصَّاغِرِينَ * قالَ أَنْظِرْنِي إِلى يَوْمِ يُبْعَثُونَ .  \r\n قالَ إِنَّكَ مِنَ الْمُنْظَرِينَ . \r\n  قالَ فَبِما أَغْوَيْتَنِي لَأَقْعُدَنَّ لَهُمْ صِراطَكَ الْمُسْتَقِيمَ * ثُمَّ لَآتِيَنَّهُمْ مِنْ بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمانِهِمْ وَ عَنْ شَمائِلِهِمْ وَ لا تَجِدُ أَكْثَرَهُمْ شاكِرِينَ .  \r\n قالَ اخْرُجْ مِنْها مَذْؤُماً  « 1 »  مَدْحُوراً لَمَنْ تَبِعَكَ مِنْهُمْ لَأَمْلَأَنَّ جَهَنَّمَ مِنْكُمْ أَجْمَعِينَ  . « 2 »\r\n« خداوند گفت : در هنگامى كه من تو را امر كردم ، چه باز داشت تو را از\r\n\r\n\r\n","description":"","footnote":"\r\n( 1 ) در « أقرب الموارد » آورده است : « ذَأَمَه ( ع ) يَذأَمُهُ ذَأْماً : عابَه . و - : حَقَّره ؛ كقولهِ : فَذَرْنى و أكرمْ مَن بَدا لك و اذْأَمِ . و - : ذَمَّه . و - : اذْأَمِ طرَده ؛ و فى القرآن : اخْرُجْ مِنْهَا مَذْءُوماً . و - : خَزاه فهُوَ مَذءُومٌ . الذَّأْم : العيبُ ، و ترْكُ الهَمزِ أكثر ؛ و فى المَثَل : و قد لا تَعدَمُ الحَسناءُ ذَأْما . »\r\n( 2 ) آيات 12 تا 18 ، از سورهء 7 : الاعراف\r\n","page_name":" 122 ","page_number":140},
  {"content":"\r\n\r\nآنكه سجده كنى ؟ ! إبليس گفت : من نسبت به او مورد برگزيدگى و انتخاب و اختيار هستم ! تو مرا از آتش خلق كردى و او را از گِل !\r\nخداوند گفت : پس از بهشت هبوط كن ! چرا كه براى تو چنان موقعيّتى نيست كه در آنجا تكبّر بورزى ؟ ! پس بيرون شو از بهشت كه تو از زمرهء اراذل و فرومايگانى ! شيطان گفت : مرا مهلت بده تا روزى كه ايشان براى موقف حساب و كتاب برانگيخته شوند !\r\nخداوند گفت : تو از مهلت‌داده‌شدگان مىباشى !\r\nإبليس گفت : در مقابل اغوائى كه تو از من نمودى ؛ بر سر راه راست و صراط مستقيمت در برابر ايشان - به جهت اضلال و گمراهى و كج‌روى از آن صراط - خواهم نشست ! سپس از روبرو و از پشت سر و از جانب راست و از جانب چپشان به‌سويشان مىآيم ؛ و در آن صورت ديگر تو اكثريّتشان را شاكر و سپاسگزار نخواهى يافت !\r\nخداوند گفت : خارج شو از بهشت درحالىكه معيوب و مطرود و منفور هستى ! هرآينه كسى كه از تو پيروى كند ؛ تحقيقاً من جهنّم را از شماها همگى مملوّ و پُر خواهم ساخت . »\r\n\r\nگفتار حضرت علامه در كيفيّت إبليس و عملكرد او\r\nحضرت علامه استادنا الطّباطبائى قدَّس اللهُ سرَّه در تفسيرشان بحث مختصر و جالب و متين و اساسى راجع به إبليس و حقيقت وجود و تكوين و سرِّ پيدايش بنىآدم و خلقت او و فرشتگان ، در ضمن آيات مباركات وارده در سورهء أعراف بيان فرموده‌اند . « 1 » سپس گفتارى دربارهء ابليس و كيفيّت عملكرد او در عالم انسانى دارند ، و ما در اينجا آن را نقل مىنمائيم :\r\n« كلام در إبليس و رفتار او :\r\n\r\n\r\n","description":"","footnote":"\r\n( 1 ) « الميزان فى تفسير القرآن » ج 8 ، از آيه 10 تا 25 سوره ، ص 17 تا ص 33\r\n","page_name":" 123 ","page_number":141},
  {"content":"\r\n\r\nداستان موضوع إبليس در نزد ما به صورت مبتذل و زير پا افتاده و غير قابل اهمّيّتى درآمده و بازگشت نموده است كه اعتنائى بدان نمىشود ، غير از آنكه گهگاهى آن را ذكر مىكنيم و بر او لعنت مىفرستيم ، يا آنكه از وى به خدا پناه مىبريم ، يا آنكه بعضى از افكارمان را بعنوان آنكه افكار شيطانيّه و وساوس و فسادانگيزى اوست تقبيح مىنمائيم ؛ بدون آنكه در اين امر تدبّر و تفكّرى كنيم تا آنچه را كه قرآن كريم در حقيقت اين موجود عجيب غائب از حواسّمان ، و آن‌گونه تصرّفات شگفت آورى كه با ولايت خود در عالم انسانى دارد ، به ما عطا كرده است دستگيرمان گردد .\r\nو چگونه اين‌طور نباشد درحالىكه او مصاحب و همنشين عالم انسانى مىباشد با گسترش دائرهء كمربند عجيب خود ، از زمانى كه انسان در عالم وجود ظاهر گشت تا زمانى كه مدّتش به سر آيد و به انقراض بساط دنيا منقرض شود . و سپس ملازم انسان باشد پس از مرگ ، و پس از آن قرين و همنشين او باشد تا هنگامى كه او را در آتش جاودان مخلّد گرداند .\r\nو او با هر كداميك از افراد ما همچنانست كه با غير او باشد ، با اوست در آشكارش و در پنهانيش . با او همگام مىگردد هرجا كه برود حتّى در پنهان‌ترين نقاط قوّهء خيال او كه چيزى را تخيّل مىكند در زاويه‌اى از زواياى ذهنش ، يا فكرى كه آن را در مطاوى سريره‌اش مختفى داشته است .\r\nهيچ‌گونه حاجبى نمىتواند حجاب او شود ، و هيچ كار مشغول كننده‌اى نيست كه او را از انسان غافل گرداند .\r\nو امّا افراد بَحّاث و محقّقين از ما ، از وارد شدن در اين بحث خوددارى كرده‌اند و آن را مهمل گذارده‌اند . و بناى خودشان را در بحث ، همان بناى محقّقين و باحثين در صدر اوّل قرار داده‌اند ؛ و همان رشتهء خطّى را كه آنان برايشان ترسيم كرده‌اند ، در طريق بحث از آن تجاوز ننموده‌اند .\r\n\r\n","description":"","footnote":"","page_name":" 124 ","page_number":142},
  {"content":"\r\n\r\n\r\nكلام علامه در جميع اشكالاتى كه در قصّهء إبليس ذكر كرده‌اند\r\nو آن عبارت است از نظريّات ساده‌اى كه در نخستين وهله بر افهام عامّيّه‌اى كه به كلام الهى برخورد كرده‌اند ظاهر مىشود ؛ و پس از آن ، تخاصم و نزاع علمى در ميانشان در تضارب و تصادم برداشتهائى كه هر گروه خاصّى از ايشان نموده است ، و سنگرگيرى در آن افكار حاصلهء مختصّهء به خودشان ، و سپس دفاع از آن به انواع جدل ، و اشتغال به إحصاء اشكالات واردهء در قصّه ، و تقرير سؤالها و جوابها به صورتى پس از صورت ديگر :\r\nبه چه سبب خداوند إبليس را آفريد ، با وجودى كه مىدانست او چه كسى است ؟\r\nبه چه سبب او را در ميان فرشتگان وارد كرد ، با وجودى كه از ايشان نبوده است ؟\r\nبه چه سبب او را امر به سجده نمود ، با وجودى كه مىدانست او فرمانبردار نيست ؟\r\nبه چه سبب او را موفّق به سجده نكرد ، و او را اغواء نمود ؟\r\nبه چه سبب او را هلاك ننمود در هنگامى كه او سجده نكرد ؟\r\nبه چه سبب او را تا روز برانگيختگى مردم در نزد خداوند ، يا تا روز معلوم مهلت داد ؟\r\nبه چه سبب به او چنان تمكّنى داد تا بدان تمكّن شگفت آورى كه مانند جريان خون در بنىآدم جريان يافت ، صاحب استقرار و تمكين گشت ؟\r\nبه چه سبب او را با سواره نظام و پياده نظام خودش مؤيَّد ساخت ، و به جميع آنچه در حيات انسانى مختصر مَساسى داشت مسلّط نمود ؟\r\nبه چه سبب او را بر حواسّ ظاهرهء انسانى آشكارا نكرد ، تا از برخورد با وى احتراز جويد ؟\r\nبه چه سبب انسان را تأييد نكرد به مثل آنچه را كه او را بدان تأييد كرد ؟\r\n\r\n","description":"","footnote":"","page_name":" 125 ","page_number":143},
  {"content":"\r\n\r\nبه چه سبب اسرار خلقتِ آدم و پسرانش را از إبليس مكتوم نداشت ، تا در اغواى آنان به طمع نيفتد ؟\r\nبه چه سبب گفتگوى شفاهى در ميان او و ميان خداى سبحانه جائز گرديد درحالىكه او بعيدترين مردم از خداوند بود ، و مبغوض‌ترين مردم نسبت به او . و وى پيامبرى نبود و فرشته‌اى نبود تا گفته شود به معجزه بوده است ، يا به ايجاد آثارى كه دلالت بر مراد كند ؛ درحالىكه دليلى بر هيچيك از اين دو گفتار نيست .\r\nاز آن كه بگذريم ، چگونه إبليس داخل در بهشت شد ؟ و چگونه وسوسه و كذب و معصيت در آنجا از او به وقوع پيوست درحالىكه بهشت مكان طهارت و محلّ قدس است ؟\r\nو چگونه آدم گفتار او را تصديق نمود درحالىكه گفتارش مخالف قول خداوند بود ؟\r\nو چگونه آدم به طمع ملك و خلود در آنجا افتاد درحالىكه اين مطلب مخالف اعتقاد به معاد بود ؟\r\nو چگونه از وى معصيت سر زد درحالىكه او پيامبرى معصوم بود ؟\r\nو چگونه توبه‌اش قبول گشت و به مقام اوّلش بازنگشت درحالىكه توبه‌كنندهء از گناه ، تو گوئى مانند كسى مىباشد كه اصلًا گناه ننموده است ؟ !\r\nو چگونه . . . . ؟ و چگونه . . . ؟\r\nو اين مهمل گذاردن بحّاثان و محقّقان در بحث حقيقى ، و عنان گسيختگى ايشان در جدال چه از ناحيهء اشكال و چه از ناحيهء جواب ، به جائى رسيده است كه بعضى از آنها بدين عقيده آمدند كه مراد از اين آدم ، آدم نوعى مىباشد و اين قصّه داستان تخيّليّهء محضه است . و بعضى دگر معتقد شدند كه ابليسى را كه قرآن از آن گفتگو دارد ، عبارت است از قوّهء داعيهء به شرّ كه\r\n\r\n","description":"","footnote":"","page_name":" 126 ","page_number":144},
  {"content":"\r\n\r\nدر انسان وجود دارد و بس .\r\nو بعضى معتقد شدند كه جائز است انتساب قبائح و شنايع را به خداى تعالى داد ؛ و آنكه جميع معاصى از كردار و فعل وى ريشه مىگيرد ، و اوست خالق هر گونه شرّ و قبيح . و بنابراين خود خداوند است كه به فساد مىكشد آنچه را كه به صلاح در آورده است . و عمل نيكو آن عملى است كه او بدان امر كرده است ، و عمل زشت آن عملى است كه او از آن نهى نموده است ( بدون هيچ مصلحتى و يا حكم حُسن و قبح عقلى ) .\r\nو بعضى معتقد شدند كه آدم اصولًا پيغمبر نبوده است .\r\nو بعضى معتقد شدند كه پيغمبران جميعاً معصوم نبوده‌اند .\r\nو بعضى معتقد شدند كه پيغمبران غير معصوم بوده‌اند پيش از بعثت ، و داستان بهشت پيش از بعثت آدم بوده است .\r\nو بعضى معتقد شدند كه اين جريانات همگى بر اساس امتحان و اختبار است ، و روشن نساخته‌اند كه ملاك واقعى در اين امتحان و آزمايشى كه بواسطهء آن بسيارى گمراه شده‌اند و اكثريّت مردم به هلاكت رسيده‌اند چيست ؟\r\nبنابراين اگر ملاكى بدست نيايد كه حَسْم مادّهء اشكال را بكند ، تمام اشكالات بازگشت مىكند .\r\nو آن چيزى كه باز داشته است ايشان را از پيروزى كوشش خود در اين ابحاث ، و بواسطهء آن چيز بوده است كه نتائج حاصلهء از آن مختلّ مانده است ، آنست كه ايشان در اين مباحث در ميان جهات حقيقيّه و جهات اعتباريّهء آن فرقى نگذارده‌اند ، و عالم تشريع را از جهان تكوين جدا نكرده‌اند . لهذا جهات بحث بدين سبب مختلّ مانده است . و بطور غالب در ناحيهء تكوين ، همان اصول وضعيّهء اعتباريّهء حاكمهء بر تشريعيّات و اجتماعيّات را تحكيم نموده‌اند .\r\n\r\nپاسخ علامه در جميع اشكالاتى كه در قضيّهء إبليس ذكر كرده‌اند\r\nو آنچه بر عهدهء شخص حُرّ و آزادمنش و بحث‌كنندهء از اين حقائق دينيّة\r\n\r\n","description":"","footnote":"","page_name":" 127 ","page_number":145},
  {"content":"\r\n\r\nمرتبطهء به جهات تكوينيّه مىباشد كه از آن تنقيح و تحرير به عمل آورد ، بايد در طىّ جهاتى درج گردد :\r\nجهت اوّل : وجود چيزى از اشياء كه خلقت و آفرينش و ايجاد فى نفسه بدان تعلّق مىگيرد يعنى وجود ذاتى و نفسى آن بدون اضافه و نسبت به غير - نمىباشد مگر خير ، و تحقّق خارجى به خود نمىگيرد مگر زيبا و نيكو . بنابراين اگر بر فرض محال آفرينش تعلّق گيرد به آنچه در وجود نفسى آن شرّى فرض شده است ، بازگشتش به امر موجودى مىباشد كه داراى آثار وجوديّه است . از خدا ابتدا كرده ، و به روزى و رزق او مرتزق و روزى خوار گشته ، و پس از آن بسوى خدا بازگشت مىنمايد .\r\nدر اين صورت حال او حال سائر مخلوقات است كه در آن اثرى از شرّ و قبح وجود ندارد مگر آنكه وجود آن به غيرش مرتبط گردد ، و بنابراين ارتباط نظام عادل خود را در وجود ، فاسد كند ، و يا آنكه موجب حِرمان جمعى از موجودات گردد كه خيرشان و سعادتشان به آنها نرسد . و اينست معنى اضافه و نسبتى كه ذكر شده است .\r\nو بدين جهت لازم و واجب است در حكمت الهيّه آنكه از اين‌گونه موجوداتى كه وجودشان مضرّ مىباشد ، منفعتى حاصل گردد كه از مضرّتشان افزون باشد و بر ضرر آنها غالب شود و چيره آيد .\r\nو اينست قول خداى تعالى :  الَّذِي أَحْسَنَ كُلَّ شَيْءٍ خَلَقَهُ  . ( سورهء سجده ، آيه 7 )\r\n« خداوند آن كسى است كه هر چيزى را كه آفريد ، نيكو آفريد . »\r\nو قول او :  تَبارَكَ اللَّهُ رَبُّ الْعالَمِينَ  . ( سورهء أعراف ، آيه 54 )\r\n« پاك و منزّه و مقدّس است الله كه پروردگار و آفريدگار عالميان است . »\r\nو قول او :  وَ إِنْ مِنْ شَيْءٍ إِلَّا يُسَبِّحُ بِحَمْدِهِ وَ لكِنْ لا تَفْقَهُونَ \r\n\r\n","description":"","footnote":"","page_name":" 128 ","page_number":146},
  {"content":"\r\n\r\n تَسْبِيحَهُمْ  . ( سورهء أسرى ، آيه 44 )\r\n« و هيچ چيزى نيست مگر آنكه با حمد وى تسبيح مىگويد ؛ و ليكن شما تسبيحشان را نمىفهميد ! »\r\nجهت دوّم : عالَم صُنع و ايجاد با وجود كثرت اجزايش و وسعت عرضش ، بعضى از آن مرتبط است به بعضى ديگر ، سر رشتهء آخرش به اوّلش برمىگردد . لهذا ايجاد بعضى از آن عبارت مىباشد از ايجاد جميع آن . و اصلاح جزئى از آن منوط است به اصلاح كلّ آن .\r\nبناءً على هذا اختلافى كه در بين اجزاى عالم در وجودشان موجود است - و آن همان چيزى است كه عالَم را عالم كرده است - و به دنبال آن داستان ارتباط ميان آنها ، در حكمت الهيّه به ضرورت استلزام ، مستلزم آن شده است كه در ميانشان نسبتهاى مختلفى به تنافى و تضادّ ، يا به كمال و نقص ، يا به وِجدان و فقدان ، و يا به نَيل و حرمان پديدار گردد . و اگر اين‌طور نمىبود ، جميع اشياء به چيز واحدى كه در آن هيچ‌گونه اختلاف و تميزى نبود بازگشت مىكردند . و در آن صورت عالم وجود باطل مىشد .\r\nخداى تعالى مىگويد : و  ما أَمْرُنا إِلَّا واحِدَةٌ كَلَمْحٍ بِالْبَصَرِ  . ( سورهء قمر ، آيه 50 )\r\n« و امر ما نيست مگر يكى مانند چشم بر هم نهادن . »\r\nبنابراين اگر شرّ و فساد و سختى و فقدان و نقص و ضعف و أمثالها در اين عالم نبود ، ما براى خير و صحّت و راحتى و وِجدان و كمال و قوّه ، مصداقى نمىيافتيم و ابداً قادر نبوديم از آنها حتّى يك معنى را تنها تعقّل كنيم ؛ چرا كه ما معانى را در خارج از مصاديقشان اتّخاذ مىنمائيم .\r\nاگر شقاوتى نبود سعادتى نبود ، اگر معصيتى نبود طاعتى نبود ، اگر قبح و مذمّتى نبود حُسن و مدحى نبود ، اگر عقابى نبود ثوابى بدست نمىآمد ، و اگر\r\n\r\n","description":"","footnote":"","page_name":" 129 ","page_number":147},
  {"content":"\r\n\r\nدنيا نبود آخرتى تكوّن نمىيافت .\r\nبنابراين ، مثلًا اطاعت عبارت است از امتثال امر مولوى ؛ لهذا اگر عدم امتثال آن كه عبارت است از معصيت نبود ، در آن صورت فعل به صورت ضرورى و لازم موجود مىشد ، و با ضرورت و لزوم فعل در انسان ديگر امر مولوى معنى نداشت ؛ به سبب ممتنع بودن تحصيل امر حاصل . و اگر امر مولوى در ميان نبود ، نه مصداقى كه طاعت بر آن صدق كند و نه مفهومى براى آن طاعت به‌طورىكه دانستى ، معنى نداشت !\r\nو با از ميان برداشته شدن و بطلان اطاعت و معصيت ، مدح و ذمّى كه راجع به آن دو مىشد ، و ثواب و عقاب ، و وعده و وعيد ، و ترساندن و بشارت دادن باطل مىشدند ، و به دنبال بطلان اين امور ، اصل دين و شريعت و دعوت ، و به دنبال بطلان اين‌ها اصل نبوّت و رسالت ، و به دنبال بطلان اين امور اصل اجتماع و مَدَنيّت ، و به دنبال بطلان آن اصل انسانيّت ، و به دنبال بطلان آن تمام چيزها باطل مىشد و از ميان برداشته مىگشت ؛ و بر همين قياس جميع امور متقابله در نظام انسانيّت . اين واقعيّت را خوب ادراك كن !\r\n\r\nروشن ساختن علامه ، قضيّه ابليس را واضح ترين وجه\r\nو از اين بيانات واضح مىگردد براى تو كه وجود شيطان دعوت‌كنندهء به شرّ و معصيت ، از اركان نظام عالم انسانيّت است كه آن نظام بر اساس سنّت اختيار جارى مىشود و مقصود از آن سعادت نوع بشر خواهد بود .\r\nو شيطان همانند حاشيه‌اى است كه بر دو كنارهء صراط مستقيم انسان قرار دارد . آن صراط مستقيمى كه در طبع اين نوع سرشته شده است ، تا با كدح و مشقّت آن را بپيمايد تا به شرف لقاى پروردگارش نائل گردد .\r\nو معلوم است كه هرجا راه و صراطى تحقّق پيدا نمايد ، تعيّن متن آن كه صراط است فقط بواسطهء حاشيه و كناره‌اى است كه خارج از آن مىباشد و ليكن\r\n\r\n","description":"","footnote":"","page_name":" 130 ","page_number":148},
  {"content":"\r\n\r\nآن را فرا گرفته است .\r\nاگر حاشيه و اطراف وجود نداشت ، متن و ميانه و وسط آن وجود نداشت . اين واقعيّت را بفهم و به ياد بياور قول خداى تعالى را :  قالَ فَبِما أَغْوَيْتَنِي لَأَقْعُدَنَّ لَهُمْ صِراطَكَ الْمُسْتَقِيمَ  . ( سورهء أعراف ، آيه 16 )\r\n« شيطان گفت : پس در ازاى اغوائى كه از من كردى ، من براى ربودن ايشان از طىّ صراط مستقيمت در كمين آنها مىنشينم . »\r\nو قول خداى تعالى را : [   قالَ رَبِّ بِما أَغْوَيْتَنِي لَأُزَيِّنَنَّ لَهُمْ فِي الْأَرْضِ وَ لَأُغْوِيَنَّهُمْ أَجْمَعِينَ * إِلَّا عِبادَكَ مِنْهُمُ الْمُخْلَصِينَ . 
  ]  \r\n  قالَ هذا صِراطٌ عَلَيَّ مُسْتَقِيمٌ * إِنَّ عِبادِي لَيْسَ لَكَ عَلَيْهِمْ سُلْطانٌ إِلَّا مَنِ اتَّبَعَكَ مِنَ الْغاوِينَ   . ( سورهء حجر ، آيات 39 تا 42 )\r\n« شيطان گفت : بار پروردگار من ! در مقابل آنكه مرا اغوا كردى ، من آنچه را كه در زمين است برايشان زينت مىدهم ؛ و من همگى آنان را اغواء خواهم نمود ، مگر آن بندگانت را كه از آنها به خلوص رسيده‌اند ( مخلَص شده‌اند ) !\r\nخداوند فرمود : اين خلوص و پاكى سريرت ، راه راست و صراط مستقيم براى رضا و وصول به من است ! تحقيقاً از براى تو اقتدار و تسلّطى براى بندگان من نيست مگر آن مردم گمراهى كه پيروى از تو كرده‌اند ! »\r\nاگر تو در اين دو جهتى كه بيان نموديم دقّت و تأمّلى بنمائى و پس از آن در آيات سجده تدبّر كنى ، چنين خواهى يافت كه آنها عبارتند از صورت خبردهنده و آگاه كننده‌اى از روابط واقعيّه‌اى كه ميان نوع افراد بشر و فرشتگان و إبليس تحقّق دارد ، كه از آنها تعبير به امر و امتثال و استكبار و طَرْد و رَجْم و سؤال و جواب گرديده است . و اينكه جميع اشكالهاى وارد شده در آن عبارت مىباشد از تفريط و قصور در تدبّر اين داستان ، و تا به جائى رسيده است كه برخى\r\n\r\n","description":"","footnote":"","page_name":" 131 ","page_number":149},
  {"content":"\r\n\r\nاز كسانى كه « 1 » متنبّه وجه صواب شده‌اند كه اين آيات اشاره است به طبايعى كه در انسان و مَلَك و شيطان موجود است ، او چنين ذكر كرده است كه امر و نهى ( امر إبليس به سجده و نهى آدم از أكل شجره ) امر و نهى تكوينى است ( نه تشريعى ) .\r\nبنابراين با اين كلامش خراب و فاسد كرده است آنچه را كه در صدد اصلاح آن بوده است ، و غفلت نموده است از آنكه امر و نهى تكوينى قابل تخلّف و مخالفت نيست با وجودى كه إبليس مخالفت امر نمود و آدم مخالفت نهى را كرد .\r\n\r\nحلّ علامه ( قدّه ) ، جميع اشكالاتى را كه به بهشت آدم و ابليس شده است\r\nجهت سوّم : داستان قصّهء بهشت آدم و إبليس - كه بيان تفصيلى آن در سورهء بقره گذشت - ما حَصل از مدلولش خبر مىدهد كه خداوند سبحانه بهشت برزخيّهء آسمانى آفريد ، و قبل از آنكه زندگانى دنيوى زمينى بر آدم استقرار يابد او را در آن داخل نمود ، و تكليف مولوى خود را به دو متوجّه ساخت تا بدان طبيعتهاى انسانى را آزمايش كند . و بدان تفصيل روشن شد كه انسان هيچ چاره‌اى ندارد مگر آنكه در روى زمين زيست كند ، و در دامان امر و نهى تربيت شود ، و در اثر اطاعت مستحقّ سعادت و بهشت گردد ؛ و اگر غير از اين باشد غير از اين خواهد بود .\r\nو انسان هيچ توانائى و قدرتى ندارد كه در موقف قرب الهى وقوف كند و در منزل سعادت فرود بيايد مگر با پيمودن اين راه .\r\nو از اينجا ظاهر مىگردد كه براى اشكالاتى كه در قصّهء بهشت آدم ايراد كرده‌اند ابداً محلّى باقى نمىماند . چرا كه نه آن بهشت ، بهشت خُلْدى كه در آن وارد نمىشوند مگر اولياى خداى تعالى - دخولى كه پس از آن هيچ‌وقت\r\n\r\n\r\n","description":"","footnote":"\r\n( 1 ) صاحب تفسير « المنار » در مجلّد 8 از تفسير ، تحت عنوان : اشكالاتى كه در قصّه وارد است . ( تعليقه )\r\n","page_name":" 132 ","page_number":150},
  {"content":"\r\n\r\nخروجى نيست - بوده است ؛ و نه آنكه خانه ، خانهء دنيويّه بوده است كه به نحو زندگانى و عيش دنيوى در آن زيست نمود - آن‌گونه زندگانى كه مدارِ آن تشريع باشد ، و حاكم در آن امر و نهى مولوى - بلكه منزلگاهى بوده است كه در آن حكم سجاياى انسانى ظهور مىكرده است نه خصوص سجاياى آدم عليه السّلام ازآن‌جهت كه شخص آدم بوده است ؛ زيرا شيطان براى وى مأمور به سجده نشد ، و او داخل در بهشت نشد مگر ازآن‌جهت كه انسان بوده است به‌طورىكه بيان آن سابقاً ذكر شد .\r\nباز گرديم به اوّل گفتار :\r\nخداوند سبحانه توصيف نكرده است از اين آفريدهء شرّ آفرين كه وى را إبليس نام نهاده است ، بجز مقدار اندكى كه عبارت است از قوله تعالى :  كانَ مِنَ الْجِنِّ فَفَسَقَ عَنْ أَمْرِ رَبِّهِ  . ( سورهء كهف ، آيه 50 )\r\n« إبليس از جنّ بوده است ، پس بنابراين از امر پروردگارش منحرف شده است . »\r\nو آنچه را كه خداوند در كلام خودش از او حكايت كرده است كه :  خَلَقْتَنِي مِنْ نارٍ *  .\r\n« تو ( اى خداوند ) مرا از آتش خلق كردى ! »\r\nبنابراين مبيَّن نموده است كه ابتداى خلقت او از آتش و از سنخ جنّ بوده است . و امّا آنچه را كه مَآل امر او بوده است صريحاً ذكر نكرده است ، همان‌طور كه تفصيل خلقت او را همچنان‌كه تفصيل خلقت انسان را ذكر نموده است ، ذكر نكرده است .\r\n\r\nميدان فعّاليّت إبليس ، ادراك و عواطف و احساسات انسان است\r\nآرى ، در آنجا آياتى وارد است كه تعريف و توصيف كيفيّت عمل و كار او را مىنمايد كه ممكن است از آنها استفادهء مطالبى شود كه در اينجا به كار مىآيد . خداى تعالى بطور حكايت از زبان او مىگويد :\r\n\r\n","description":"","footnote":"","page_name":" 133 ","page_number":151},
  {"content":"\r\n\r\n  لَأَقْعُدَنَّ لَهُمْ صِراطَكَ الْمُسْتَقِيمَ * ثُمَّ لَآتِيَنَّهُمْ مِنْ بَيْنِ أَيْدِيهِمْ وَ مِنْ خَلْفِهِمْ وَ عَنْ أَيْمانِهِمْ وَ عَنْ شَمائِلِهِمْ وَ لا تَجِدُ أَكْثَرَهُمْ شاكِرِينَ   . ( سورهء أعراف ، آيه 16 و 17 )\r\nدر اينجا خدا خبر داده است كه شيطان از ناحيهء عواطف نفسانيّه ، از خوف و رجاء و آرزو و آمال و شهوت و غضب در آنها تصرّف مىكند ؛ پس از آن در افكارشان و در اراده و اختيارشان كه از اين امور سرچشمه مىگيرد .\r\nهمان‌طور كه هم ترازو و هم ميزان است با آن آيه ، اين گفتار خداوند :\r\n قالَ رَبِّ بِما أَغْوَيْتَنِي لَأُزَيِّنَنَّ لَهُمْ فِي الْأَرْضِ  . ( سورهء حجر ، آيه 39 )\r\nيعنى من براى انسان زينت مىدهم امور باطلهء رديّهء زشت و قبيح را با زخارف و زينتهاى مهيّا شده ، از تعلّق عواطفى كه ايشان را بسوى متابعت آنها فرا مىخواند . و من بواسطهء اين امور مىباشد كه آنان را اغواء مىكنم . مانند زنا مثلًا ، كه در نخستين وهله انسان تصوّرش را مىكند ، و سپس شهوت آن را در نظرش زينت مىدهد ، و بواسطهء آن زينتِ نيرومند ، محذورى كه در ارتكاب آن در دل انسان خطور مىكند ضعيف مىگردد ؛ آنگاه تصديقش را مىنمايد و دست به ارتكابش مىآلايد .\r\nو نظير اين ، گفتار خداست :\r\n يَعِدُهُمْ وَ يُمَنِّيهِمْ وَ ما يَعِدُهُمُ الشَّيْطانُ إِلَّا غُرُوراً  . ( سورهء نساء ، آيه 120 )\r\n« إبليس به انسان وعده مىدهد ، و به آرزوهاى باطله فرا مىخواند ؛ درصورتىكه إبليس وعده نمىدهد مگر از روى مكر و غرور و فريب . »\r\nو گفتار خدا :  فَزَيَّنَ لَهُمُ الشَّيْطانُ أَعْمالَهُمْ  . ( سورهء نحل ، آيه 63 )\r\n« پس زينت داد براى ايشان شيطان اعمالشان را . »\r\nتمام اين مطالب - به‌طورىكه مشاهده مىكنى - دلالت دارد بر آنكه ميدان\r\n\r\n","description":"","footnote":"","page_name":" 134 ","page_number":152},
  {"content":"\r\n\r\nفعّاليّت و كار كرد او فقط ادراك انسان است ؛ و وسيلهء عمل وى ، عواطف و احساسات داخلهء انسان .\r\nإبليس است كه اين‌گونه اوهام كاذبه و افكار باطله را در نفس انسانى القاء مىكند ؛ به‌طورىكه دلالت بر اين مهمّ دارد قول خداى متعال :\r\n  الْوَسْواسِ الْخَنَّاسِ * الَّذِي يُوَسْوِسُ فِي صُدُورِ النَّاسِ   . ( سورهء ناس ، آيه 4 و 5 )\r\n« شيطانِ وسوسه‌انگيز ؛ آنكه در سينهء مردمان انديشهء بد و وسوسه مىافكند . »\r\nو ليكن مع‌ذلك انسان شكّ نمىكند در آنكه اين افكار و اوهامى كه وساوس شيطانيّه ناميده مىشوند افكار خود اوست . خودش آنها را در خود ايجاد مىنمايد بدون آنكه مُشعر به آن باشد كه كسى غير از او آنها را به وى القاء كرده باشد ، و يا آنكه براى آن افكار به چيزى بعنوان سبب و واسطه متوسّل گردد ، مانند سائر افكار و آرائش كه به عمل و غير عمل تعلّق ندارد مثل گفتار ما : عدد يك نصف عدد دو مىباشد و عدد چهار عدد زوج است ؛ و أمثال ذلك .\r\nبنابراين ، انسان همان كسى است كه اين افكار و اوهام را براى خودش ايجاد مىكند همچنان‌كه شيطان همان كسى است كه آنها را به دو القاء مىكند و در دل او مىاندازد و خطور مىدهد ؛ بدون آنكه تزاحمى در ميان موجود باشد . و اگر بنا باشد سبب شدن شيطان در القاء اين خواطر نظير تَسبُّباتى بوده باشد كه در ميان ما دوران دارد راجع به كسى كه خبرى و يا حكمى و يا مشابه آن را بسوى ما القاء مىكند ؛ در آن صورت القاء او به ما با استقلال ما در تفكير جمع نمىشود ، و هرآينه انتساب فعل اختيارى كه براى ماست منتفى مىشود . زيرا در آن فرض علم و ترجيح و اراده از آنِ او خواهد بود نه از آنِ ما ، و ديگر بر ما لوم و سرزنش و مذمّت و غيرها مترتّب نخواهد شد .\r\n\r\n","description":"","footnote":"","page_name":" 135 ","page_number":153},
  {"content":"\r\n\r\nدرصورتىكه مىدانيم خود شيطان آن ملامت و مذمّت را به انسان نسبت مىدهد - كه آنها از ناحيهء تست نه از ناحيهء من - در آنچه را كه خداوند از كلام او در روز قيامت حكايت نموده است :\r\n وَ قالَ الشَّيْطانُ لَمَّا قُضِيَ الْأَمْرُ إِنَّ اللَّهَ وَعَدَكُمْ وَعْدَ الْحَقِّ وَ وَعَدْتُكُمْ فَأَخْلَفْتُكُمْ وَ ما كانَ لِي عَلَيْكُمْ مِنْ سُلْطانٍ إِلَّا أَنْ دَعَوْتُكُمْ فَاسْتَجَبْتُمْ لِي فَلا تَلُومُونِي وَ لُومُوا أَنْفُسَكُمْ ما أَنَا بِمُصْرِخِكُمْ وَ ما أَنْتُمْ بِمُصْرِخِيَّ إِنِّي كَفَرْتُ بِما أَشْرَكْتُمُونِ مِنْ قَبْلُ إِنَّ الظَّالِمِينَ لَهُمْ عَذابٌ أَلِيمٌ  . ( سورهء إبراهيم ، آيه 22 )\r\n\r\nعلامه : تصرّف شيطان در انسان ، همان استقلال‌نگرى اوست\r\nدر اينجا مشاهده مىكنيم كه شيطان نسبت فعل و ظلم و ملامت را به انسان داده است و از خودش سلب كرده است . و از خودش هر گونه تسلّطى را نفى نموده است مگر سلطنت بر دعوت و فراخواندن و وعدهء كاذب را ؛ همان‌طورىكه خداى تعالى گفته است :\r\n إِنَّ عِبادِي لَيْسَ لَكَ عَلَيْهِمْ سُلْطانٌ إِلَّا مَنِ اتَّبَعَكَ مِنَ الْغاوِينَ  . ( سورهء حجر ، آيه 42 )\r\nدر اينجا مىبينيم كه خداوند سبحانه نفى سلطنت و قدرت او را از انسان - مگر در ظرف پيروى و متابعت از او - كرده است . و نظير اين آيه كلام خداوند متعال است :\r\n قالَ قَرِينُهُ رَبَّنا ما أَطْغَيْتُهُ وَ لكِنْ كانَ فِي ضَلالٍ بَعِيدٍ  . ( سورهء ق ، آيه 27 )\r\n« و مىگويد قرين او شيطان : بار پروردگار ما ! من بر او طغيان و تعدّى ننمودم و ليكن خود او در گمراهى عميقى فرورفته بود ! »\r\nو بالجمله تصرّف شيطان در ادراكات انسان تصرّفى است طولى كه منافات با قيام آن به انسان و انتساب آن به او مانند انتساب فعل به فاعلش\r\n\r\n","description":"","footnote":"","page_name":" 136 ","page_number":154},
  {"content":"\r\n\r\nندارد ؛ و تصرّف عرضى نيست كه منافات داشته باشد .\r\nپس از براى شيطان است كه تصرّف نمايد در ادراكات انسانى به آنچه را كه به حيات دنيا تعلّق دارد از جميع جهات آن ، بواسطهء غرور و تزيين . لهذاست كه شيطان باطل را بجاى حقّ مىگذارد و باطل را در صورت و كسوت حقّ جلوه مىدهد ، و در نتيجه انسان مرتبط با چيزى نمىشود مگر از وجه باطل آن كه وى را گول مىزند و از حقّ روى مىگرداند .\r\nو اينست همان معنى استقلالى كه انسان در وهلهء نخستين براى خود مىبيند و سپس براى سائر اسبابى كه مرتبط است بدانها در حيات خود . و اين نگرش استقلال همانست كه او را از حقّ محجوب مىگرداند و از حيات حقيقيّه باز مىدارد ، همان‌طور كه از كلام حكايت‌شدهء از شيطان استفادهء اين مرام گذشت :  فَبِما أَغْوَيْتَنِي لَأَقْعُدَنَّ لَهُمْ  . ( سورهء أعراف ، آيه 16 )\r\nو قولُه تعالَى :  رَبِّ بِما أَغْوَيْتَنِي لَأُزَيِّنَنَّ لَهُمْ فِي الْأَرْضِ  . ( سورهء حجر ، آيه 39 )\r\nو اين حالت ، مىكشاند انسان را به غفلت از مقام حقّ . و آن اصل و اساسى است كه در هنگام تحليل ، هر گونه گناهى بدان منتهى مىشود :\r\n وَ لَقَدْ ذَرَأْنا لِجَهَنَّمَ كَثِيراً مِنَ الْجِنِّ وَ الْإِنْسِ لَهُمْ قُلُوبٌ لا يَفْقَهُونَ بِها وَ لَهُمْ أَعْيُنٌ لا يُبْصِرُونَ بِها وَ لَهُمْ آذانٌ لا يَسْمَعُونَ بِها أُولئِكَ كَالْأَنْعامِ بَلْ هُمْ أَضَلُّ أُولئِكَ هُمُ الْغافِلُونَ  . ( سورهء أعراف ، آيه 179 )\r\nو بر اين اساس ، استقلال‌نگرى انسان خودش را و غفلت وى از پروردگارش با جميع آنچه را كه متفرّع بر اين مىشود از اعتقادات زشت و افكار و اوهام پست و ناهنجارى كه تمام اقسام شرك و ظلم از آن پستان شير مىآشامند ؛ فقط و فقط از تصرّف شيطان است در عين آنكه انسان چنان تخيّل مىنمايد كه خودش به وجودآورندهء آنها و قيّوم و قائم بدانهاست ، چون از\r\n\r\n","description":"","footnote":"","page_name":" 137 ","page_number":155},
  {"content":"\r\n\r\nخويشتن استقلال مىنگرد . شيطان نفس انسانى را به گونه‌اى رنگ مىزند كه اعتقادى و عملى از براى وى سر نمىزند مگر آنكه آنها را بدان صبغه و رنگ ، رنگ‌آميزى نموده است .\r\nو اينست حقيقت دخول تحت ولايت شيطان و در زير بار تدبير و تصرّف او درآمدن ، بدون آنكه به چيزى غير از خودش مشعر باشد و يا متنبّه گردد . خداى تعالى مىفرمايد :\r\n إِنَّهُ يَراكُمْ هُوَ وَ قَبِيلُهُ مِنْ حَيْثُ لا تَرَوْنَهُمْ إِنَّا جَعَلْنَا الشَّياطِينَ أَوْلِياءَ لِلَّذِينَ لا يُؤْمِنُونَ  . ( سورهء أعراف ، آيه 27 )\r\n« تحقيقاً او و قبيلهء او مىبينند شما را از آنجائى كه شما آنها را نمىبينيد ! ما شياطين را اولياء و سرپرستان و رفقاى كسانى قرار داده‌ايم كه ايمان نمىآورند . »\r\nلهذا ولايت شيطان بر انسان در معاصى و مظالم كه بر اين نهج مىباشد ، نظير ولايت ملائكه است بر او در طاعات و اعمال مقرِّب به خداوند سبحانه و تعالى . خداى تعالى مىفرمايد :\r\n  إِنَّ الَّذِينَ قالُوا رَبُّنَا اللَّهُ ثُمَّ اسْتَقامُوا تَتَنَزَّلُ عَلَيْهِمُ الْمَلائِكَةُ أَلَّا تَخافُوا وَ لا تَحْزَنُوا وَ أَبْشِرُوا بِالْجَنَّةِ الَّتِي كُنْتُمْ تُوعَدُونَ * نَحْنُ أَوْلِياؤُكُمْ فِي الْحَياةِ الدُّنْيا   . ( سورهء حم سجده ، آيه 30 و 31 )\r\n« كسانى كه مىگويند : پروردگارمان الله است و سپس بر اين امر پايدارى مىكنند ، فرشتگان بر ايشان فرود مىآيند كه هراسى و غصّه‌اى نداشته باشيد ؛ و ما شما را بشارت مىدهيم به بهشتى كه در دنيا به شما وعده داده شده بود . ما اولياى شما هستيم در حيات دنيا ! »\r\nو خداوند از همهء اطراف ايشان ، براى حفظ و نگهدارى ، بدانها احاطه دارد . و خداوند يگانه ولىّ آنانست كه وليّى غير از خدا ندارند . خداوند تعالى\r\n\r\n","description":"","footnote":"","page_name":" 138 ","page_number":156},
  {"content":"\r\n\r\nمىفرمايد :\r\n ما لَكُمْ مِنْ دُونِهِ مِنْ وَلِيٍّ وَ لا شَفِيعٍ  . ( سورهء سجده ، آيه 4 )\r\n« براى شما غير از خدا ، نه وليّى و نه شفيعى وجود ندارد . »\r\n\r\nعلامه : « احتناك » به معنى لجام زدن است ، يعنى مانند راكبِ لجام نهاده بر مركوبش\r\nو اينست معنى احتناك ( لجام زدن ) كه خداوند از قول إبليس حكايت مىكند ، آنجا كه فرموده است :\r\n  قالَ أَ رَأَيْتَكَ هذَا الَّذِي كَرَّمْتَ عَلَيَّ لَئِنْ أَخَّرْتَنِ إِلى يَوْمِ الْقِيامَةِ لَأَحْتَنِكَنَّ ذُرِّيَّتَهُ إِلَّا قَلِيلًا * قالَ اذْهَبْ فَمَنْ تَبِعَكَ مِنْهُمْ فَإِنَّ جَهَنَّمَ جَزاؤُكُمْ جَزاءً مَوْفُوراً .  \r\n وَ اسْتَفْزِزْ مَنِ اسْتَطَعْتَ مِنْهُمْ بِصَوْتِكَ وَ أَجْلِبْ عَلَيْهِمْ بِخَيْلِكَ وَ رَجِلِكَ وَ شارِكْهُمْ فِي الْأَمْوالِ وَ الْأَوْلادِ وَ عِدْهُمْ وَ ما يَعِدُهُمُ الشَّيْطانُ إِلَّا غُرُوراً  . ( سورهء أسرى ، آيات 62 تا 64 )\r\nيعنى لألجمنهم ( من به بنىآدم لگام مىزنم ) و چنان بر آنها تسلّط پيدا مىكنم مانند تسلّط مرد سوارهء راكب بر مركوب خود كه بر آن افسار زده است . آنان مرا اطاعت مىكنند در آنچه را كه من به آنها امر كرده‌ام ، و بدان سوى روى مىآورند كه من اشاره بدان‌سو كرده‌ام ؛ بدون سركشى و عصيان .\r\nو از آيات قرآن چنين ظاهر مىشود كه او داراى جنود و سپاهيانى است كه به او در آنچه را كه امر مىكند مساعدت مىنمايند و بر آنچه را كه او مىخواهد معاونت مىكنند ، و آن عبارت است از همان قبيلهء او كه در آيه سابقه ذكر شد :  إِنَّهُ يَراكُمْ هُوَ وَ قَبِيلُهُ مِنْ حَيْثُ لا تَرَوْنَهُمْ  . و اين دسته از معاونين إبليس اگرچه از جهت كثرت عدد و از جهت گوناگونى اعمال به حدّ اعلاى از مرتبه رسيده‌اند ولى مع‌ذلك كارشان همان كار إبليس است و وسوسهء آنان همان وسوسه است ، همان‌طور كه آيه  لَأُغْوِيَنَّهُمْ أَجْمَعِينَ  ( سورهء حجر ، آيه 39 ) بر آن دلالت دارد . و غير از اين آيه ، آياتى است كه حكايت حال آنها را مىكند .\r\n\r\n","description":"","footnote":"","page_name":" 139 ","page_number":157},
  {"content":"\r\n\r\nنظير آنچه را كه اعوان ملائكهء عظام ، از افعال و اعمالى كه انجام مىدهند نسبت داده مىشود به رئيسشان كه ايشان را در آنچه را كه خودش مىخواهد مورد عمل قرار داده به كار مىگيرد . خداوند راجع به ملك‌الموت مىگويد :\r\n قُلْ يَتَوَفَّاكُمْ مَلَكُ الْمَوْتِ الَّذِي وُكِّلَ بِكُمْ  . ( سورهء سجده ، آيه 11 )\r\n« بگو اى پيغمبر ! شما را قبض روح مىكند آن فرشتهء مرگى كه بر شما گماشته شده است . » سپس مىفرمايد  : حَتَّى إِذا جاءَ أَحَدَكُمُ الْمَوْتُ تَوَفَّتْهُ رُسُلُنا وَ هُمْ لا يُفَرِّطُونَ  . ( سورهء أنعام ، آيه 61 )\r\n« تا زمانى كه مرگ بسوى يكى از شما درآيد ، او را فرشتگان ما قبض روح مىكنند ؛ و ابداً آنان در اين امر كوتاهى نمىنمايند . »\r\nو آيه :\r\n  الَّذِي يُوَسْوِسُ فِي صُدُورِ النَّاسِ * مِنَ الْجِنَّةِ وَ النَّاسِ   . ( سورهء ناس ، آيه 5 و 6 )\r\n« آن كسى كه در سينه‌هاى مردم وسوسه مىكند ، از طائفهء جنّيان و از طائفهء انسيان . »\r\nدلالت دارد بر آنكه در ميان سپاهيان او اختلافى است از جهت آنكه بعضى از نوع جنّ مىباشند و بعضى از نوع انس .\r\nو آيه :\r\n أَ فَتَتَّخِذُونَهُ وَ ذُرِّيَّتَهُ أَوْلِياءَ مِنْ دُونِي وَ هُمْ لَكُمْ عَدُوٌّ  . ( سورهء كهف ، آيه 50 )\r\n« آيا شما او را و ذرّيّهء او را براى خودتان اولياء و صاحب اختيارانى اتّخاذ نموده‌ايد و مرا بر كنار گذاشته‌ايد ، درحالىكه ايشان دشمنان شما هستند ؟ ! » دلالت دارد بر آنكه إبليس داراى اولاد و ذرّيّه‌اى است كه از ياران و لشكريان او\r\n\r\n","description":"","footnote":"","page_name":" 140 ","page_number":158},
  {"content":"\r\n\r\nهستند ، و ليكن قرآن كيفيّت نشو و نماى ذرّيّهء او را از او كه به چه نحو صورت مىپذيرد بيان نكرده است .\r\n\r\nعلامه : افعال إبليس از جهت سرعت و بُطء و اجتماع و انفراد ، مختلف است\r\nهمچنان‌كه در آنجا نوعى ديگر از اختلاف وجود دارد كه دلالت بر آن دارد قول خدا :\r\n وَ أَجْلِبْ عَلَيْهِمْ بِخَيْلِكَ وَ رَجِلِكَ  .\r\n« و آنان را در پرّه و حيطهء خود بگير ، و بر آنان بتاز با سواره نظام و پياده نظامت ! » در آيه‌اى كه ذكر آن اينك گذشت . و آن اختلاف ، عبارت است از جهت شدّت و ضعف ، و از جهت سرعت عمل و كندى آن . زيرا جهت فارق ميان سواره نظام و پياده نظام ، عبارت است از سرعت در لحوق و رساندن خود را به طرف و عدم سرعت .\r\nو باز در آنجا نوعى دگر از اختلاف در عمل وجود دارد ، و آن عبارت است از عملى كه براى انجام دادن آن اجتماع مىكنند و يا بطور انفراد بجاى مىآورند ؛ به‌طورىكه قول خداى تعالى ايضاً بر آن دلالت دارد :\r\n  وَ قُلْ رَبِّ أَعُوذُ بِكَ مِنْ هَمَزاتِ الشَّياطِينِ * وَ أَعُوذُ بِكَ رَبِّ أَنْ يَحْضُرُونِ   . ( سورهء مؤمنون ، آيه 97 و 98 ) « 1 »\r\n« و بگو : اى پروردگار من ! من به تو پناه مىبرم از خطورات شياطين كه بر قلبم وارد مىكنند ، و پناه مىبرم به تو از آنكه در نزد من حضور يابند ! »\r\nو شايد كلام خداى تعالى :\r\n  هَلْ أُنَبِّئُكُمْ عَلى مَنْ تَنَزَّلُ الشَّياطِينُ * تَنَزَّلُ عَلى كُلِّ أَفَّاكٍ أَثِيمٍ *  \r\n\r\n\r\n","description":"","footnote":"\r\n( 1 ) در « أقرب الموارد » آورده است : الهَمَزَة ، ج : هَمَزات ؛ و هَمَزاتُ الشَّيْطان : خطَراتُه الّتى يَخطِرُ بها بقَلْبِ الإنسان\r\n","page_name":" 141 ","page_number":159},
  {"content":"\r\n\r\n يُلْقُونَ السَّمْعَ وَ أَكْثَرُهُمْ كاذِبُونَ  . ( سورهء شعراء ، آيات 221 تا 223 )\r\n« آيا من شما را آگاه بكنم كه شياطين بر چه كسى نازل مىشوند ؟ ! نازل مىشوند بر هر شخص دروغ‌پرداز گناهكار . آنها كه گوشهاى خود را فرا مىدهند ( تا سخنان شما را بگيرند ، و ليكن با باطلشان در مىآميزند ؛ چرا كه ) اكثر آنان دروغ‌گويانند . »\r\nاز همين باب بوده باشد .\r\nبنا بر آنچه تا به حال گفته شد ، ملخَّص بحث آن شد كه : إبليس لعنه الله موجودى است مخلوق صاحب شعور و اراده كه بسوى شرّ فرا مىخواند و به سمت معصيت مىكشاند . سابقاً در مرتبهء مشتركى با ملائكه وجود داشت و از ايشان متميّز و جدا نبود مگر پس از خلقت انسان ، و در آن هنگام جدا شد و در جانب شرّ و فساد افكنده گشت . و انحراف انسان از صراط مستقيم و ميل او به جانب شقاوت و ضلال و وقوع وى در معصيت و باطل ، به گونه‌اى از استناد به دو مستند مىگردد .\r\nهمچنان‌كه ملك موجودى است مخلوق داراى ادراك و اراده كه اهتداء انسان به غايت سعادت و منزل كمال و قرب ، به نوعى از استناد بسوى او مستند مىگردد .\r\nو دانسته شد كه إبليس داراى اعوانى است از جنّ و انس و ذرّيّه كه از جهت نوع داراى اختلاف هستند ، و به امر او در هر چه را كه او بخواهد جريان يافته ، و تصرّف مىكنند در جميع آنچه را كه مرتبط است به انسان از دنيا و آنچه در دنيا وجود دارد ؛ و تصرّف آنان به گونهء نشان دادن باطل است در صورت حقّ ، و زينت دادن قبيح است در صورت زيبا و نيكو .\r\nو تصرّف آنها عبارت است از تصرّف در دل و انديشه و افكار انسان ، و در بدن او و در سائر شئون حيات دنيوى او از اموال و فرزندان و غير ذلك ، با\r\n\r\n","description":"","footnote":"","page_name":" 142 ","page_number":160},
  {"content":"\r\n\r\nتصرّفات گوناگون و مختلفهء النّوع ، چه از جهت اجتماع و انفراد ، و چه از جهت تندى و كندى ، چه از جهت بلا واسطه بودن يا با واسطه بودن ؛ و واسطه هم چه بسا خير است يا شرّ ، طاعت است يا معصيت .\r\nو انسان در هيچ‌كدام از اين تصرّفات مُشعر نمىباشد ، نه به خود آنها و نه به اعمالشان ؛ بلكه مشعر نيست مگر به خودش ، چشمش دوخته نمىگردد مگر به كردار خودش .\r\nلهذا نه افعالشان مزاحمتى با افعال انسان دارد ، و نه ذواتشان و حقائقشان در عرض وجود انسان موجوديّتى دارد ؛ مگر آنكه خداوند سبحانه ما را خبر داده است كه إبليس از جنّ بوده است و جنّيان مخلوق از آتش هستند . و گويا اوّل وجود او و آخرش مختلف بوده است .\r\n\r\nنقل علّامه اشكالات ستّهء ابليسيّه را كه شارح اناجيل مطرح كرده است\r\nبحث عقلى و قرآنى مختلط :\r\nدر تفسير « روح المعانى » گويد : شهرستانى نقل كرده است از شارح اناجيل اربعه صورت مناظره‌اى را كه ميان ملائكه و ميان إبليس پس از حادثهء امر به سجده و تخلّف او بوقوع پيوست . و آن مناظره در تورات است و صورت مناظره اين‌طور است :\r\nإبليس لعين به ملائكه گفت : من قبول دارم كه من داراى خدائى مىباشم كه او آفريننده و به وجودآورندهء من است ؛ و ليكن من بر طريق اشكال ، بر حكم وى چند سؤال دارم :\r\nاوّل : حكمت در آفرينش چه بود ، بخصوص كه خدا عالم بود كه شخص كافر در وقت آفرينش او ، مستوجب چيزى نيست مگر آتش ؟ !\r\nدوّم : فائده در تكليف كردن او چه بوده است با وجود آنكه از آن نفعى و ضررى به او باز نمىگردد ؛ و هر چيزى كه به مكلَّفين عائد مىشود ، او قادر است كه آن را براى ايشان تحصيل كند بدون وساطت تكليف ! ؟\r\n\r\n","description":"","footnote":"","page_name":" 143 ","page_number":161},
  {"content":"\r\n\r\nسوّم : فرض كن او مرا مكلّف به معرفت و طاعتش كرده است ، به چه سبب مرا تكليف بر سجدهء به آدم نمود ؟ !\r\nچهارم : هنگامى كه من معصيت او را كردم در ترك سجده ، چرا مرا لعنت كرد و عذاب مرا لازم دانست با وجودى كه در اين لعنت نه براى او و نه براى غير او فائده‌اى نيست ؛ امّا براى من در آن عظيم‌ترين ضرر است ؟ !\r\nپنجم : چون او اين كار را كرد ، به چه سبب مرا بر اولادش مسلّط گردانيد و به من تمكّن داد در اغواء و اضلال آنان ؟ !\r\nششم : هنگامى كه من از وى براى مدّتى طولانى مهلت طلبيدم ، به چه سبب مرا مهلت بخشيد ؛ با آنكه معلوم است كه جهان اگر از شرّ خالى بود بسى بهتر بود ؟ !\r\nشارح اناجيل گويد : خداى تعالى از سُرادق و حجابهاى عظمت و كبريائى خود ، به دو وحى فرستاد :\r\nيَا إبْلِيسُ ! أَنْتَ مَا عَرَفْتَنِى ؛ وَ لَوْ % 3 % عَرَفْتَنِى لَعَلِمْتَ أَنَّهُ لَا اعْتِرَاضَ عَلَىَّ فِى شَىْءٍ مِنْ أَفْعَالِى !\r\nفَإنِّى أَنَا اللَّهُ لَا إلَهَ إلَّا أَنَا ؛ لَا أُسْأَلُ عَمَّا أَفْعَلُ - انتهى .\r\n« اى إبليس ! تو مرا نشناخته‌اى ؛ و اگر مرا شناخته بودى ، دانسته بودى كه اعتراضى بر هيچيك از كارهاى من نمىتواند باشد !\r\nزيرا حقّاً و حقيقةً من الله هستم كه معبودى جز من وجود ندارد . و كسى را توانِ آن نمىباشد كه مرا در كارهايم مورد بازپرسى و سؤال قرار دهد ! - تمام شد داستان شارح انجيل . »\r\nدر اينجا آلوسى مىگويد : امام رازى گفته است : اگر جميع مخلوقات خدا از اوّلين و آخرين اجتماع كنند و به حُسن و قبح عقلى معتقد باشند ، گريزى و مَفرّى از اين شبهات ندارند و همگى اين شبهات ، لازم و ثابت است .\r\n\r\n","description":"","footnote":"","page_name":" 144 ","page_number":162},
  {"content":"\r\n\r\nسپس آلوسى گويد : و بسيار براى من شگفت‌انگيز است آنچه را كه حكايت شده است كه سَيف الدّولة بن حَمْدان روزى بر اصحابش وارد شد و گفت : من يك بيت سروده‌ام و باور ندارم احدى را توان آن باشد كه دوّمى آن را بسرايد مگر أبو فِراس . و أبو فراس در آنجا نشسته بود . به سَيف الدّوله گفتند : آن بيت چيست ؟ ! گفت اين سخنم :\r\n لَكَ جِسْمى تَعُلُّهُ * فَدَمى لا تَطُلُّهُ ؟ « 1 » \r\n« جسم من از براى تست اى خداوند كه پيوسته دم به دم بر آن كتك مىزنى ؛ پس به چه علّت خون مرا هدر نكرده‌اى و آن را نريخته‌اى ؟ ! »\r\nأبو فراس فوراً مبادرت نموده گفت :\r\n قالَ إنْ كُنْتُ مالِكاً * فَلِىَ الامْرُ كُلُّهُ \r\n« خدا جواب داد كه : اگر من مالك تو مىباشم ، تمام اين امور ( از ضرب متتابع جسم و ريختن خون تو ) مِلك طِلق من است و من صاحب اختيار در همهء آنها هستم ! »\r\n- تمام شد قول آلوسى در تفسير .\r\n\r\nجواب علامه : از اشكالات ستّهء ابليسيّه با بليغ‌ترين وجه\r\nحضرت استادنا العلّامه فرموده‌اند :\r\nمن مىگويم : آن بيان و تفصيلى را كه ما در نخستين كلام سابق خود ذكر كرديم ، صلاحيّت دارد براى دفع تمامى اين شبهه‌هاى ششگانه . و به خوبى از عهدهء پاسخ آنها بر مىآيد بدون آنكه نيازى باشد به گرد آمدن پيشينيان و پسينيان از خلائق ، و آنگاه هم بر حسب مدّعاى امام رازى اجتماعشان بيهوده و بىفائده گردد . بنابراين ، مطلب از آن قرار نيست كه او پنداشته است ؛ و براى توضيح آن مىگوئيم . » « 2 »\r\n\r\n\r\n","description":"","footnote":"\r\n( 1 ) عَلَّ - ه ضَرباً : تتابَعَ عَلَيه الضَّرب . طَل طَلًّا و طُلولًا الدَّمَ : أهْدَرَه .\r\n( 2 ) - « الميزان فى تفسير القرآن » ج 8 ، سورهء أعراف ، ص 34 تا ص 44\r\n","page_name":" 145 ","page_number":163},
  {"content":"\r\n\r\nدر اينجا حضرت علّامه شروع مىفرمايند به جواب تفصيلى از اين شش شبهه و در صفحات عديده‌اى كه بالغ بر چهارده صفحه مىشود « 1 » چنان مطالبِ رزين و وزين را افاده مىكنند كه روح هر مطالعه كننده‌اى را شاد و در بحرى از عظمت و افقى از نور و بَهجت فرومىبرند ، و اگر خوف از اطالهء سخن نبود ، ما جميع آن را در اينجا نقل مىنموديم .\r\nاين تعليمات توراة است كه خدا را مقهور و مغلوب منطق شيطان معرّفى مىكند ؛ بدين‌طريق كه چون شيطان با اين شش شبهه وارد مسئله و اشكال به خدا مىشود ، خدا پاسخى ندارد مگر چماق انانيّت كه بر سر شيطان بكوبد . امّا در منطق قرآن كه ملاحظه نموديم و حضرت علّامه با آن بيان فصيح و لسانِ مِنطيق و سخنور و مستدلّ و برهانى خود ذكر نمودند ، چنان يافتيم كه چقدر آنان از قافله دور هستند و دستگاه آفرينش و انسان و شيطان را بازيچه‌اى تصوّر نموده‌اند مانند صحنهء خيمه شب بازيهائى كه بعضى انجام مىدهند .\r\nشبهات ابليسيّه نه تنها شارح انجيل را گيج نموده ، بلكه همان‌طور كه ديديم امام فخر رازى و آلوسى و سَيف بن حَمدان و شاعرش أبو فراس را به دنبال خود يدك كشيده و در بحر شبهه فروبرده است . و بطور كلّى هر كس از اين شبهات خلاص نشود و گرفتار آنها يا بعضى از آنها باشد ، به همان قدر در درون خود نياز به هدايت دارد تا اسلام واقعى دور از هر گونه شبههء توحيديّه براى وى منكشف گردد .\r\n\r\nتوراة در نهى از شجره ، نسبت كذب به خدا مىدهد و نسبت صدق به شيطان\r\nتوراة در قضيّهء إبليس و گول زدن او آدم بو البشر را در بهشت ، كاملًا برعكس قرآن بيان مىكند . توراة صريحاً اعتراف دارد كه خوردن از شجرهء منهيّه بر ضرر آدم نبود بلكه بر نفع او بود ، و خداوند اراده كرده بود آدم را در هاله‌اى از\r\n\r\n\r\n","description":"","footnote":"\r\n( 1 ) « الميزان فى تفسير القرآن » ج 8 ، ص 44 تا ص 58\r\n","page_name":" 146 ","page_number":164},
  {"content":"\r\n\r\nجهل نگهدارد ؛ شيطان متوجّه شد و با ارائهء طريق خود آدم را بيدار كرد و به علم و معرفت رسانيد . و خداوند مخالف علم و معرفت آدم بود و شيطان موافق ؛ و لهذا راه حيله و مكر خدا را - عياذاً بالله - شيطان فهميد و به آدم نشان داد . و آدم چون از شيطان اطاعت كرد و بر خلاف نهى خدا رفتار نمود ، چشمان بصيرتش گشوده گشت . پس شيطان طرفدار علم و معرفت و بينائى است و خداوند طرفدار جهل و نادانى و كورى .\r\nجنايت توراة فعلى بر عالم بشريّت :\r\nقرآن مجيد مىگويد : شيطان كه آدم را فريفت ، به او گفته بود : اگر از اين درخت تناول كنى ، در بهشت جاودان و بطور مخلّد زيست خواهى نمود .\r\nتوراة مىگويد : شيطان كه آدم را فريفت به او گفته بود : اگر از اين درخت تناول كنى به علم و معرفت خواهى رسيد و ديدگان بصيرتت بينا مىشود .\r\nبنا به منطق قرآن ، آدم كه به فريب شيطان از شجرهء منهيّه تناول كرد ؛ وى را از بهشت بيرون كردند ، و خوردن موجب عدم خلود گشت نه موجب خلود . پس كلام خدا درست و كلام شيطان كذب و خدعه و فريب از كار درآمد .\r\nبنا به منطق توراة ، آدم كه به فريب شيطان از شجرهء منهيّه تناول كرد ، داراى چشم بصيرت شد ، علم و معرفت پيدا كرد و ديد عريان است و لهذا از برگهاى درخت بهشت چيد و بر روى عورت خود نهاد تا پنهان باشد . و خداوند با نهى از اكل شجره مىخواست آدم جاهل بماند و بر عورت خود مطّلع نگردد ؛ و چون از شيطان پيروى نمود و مخالفت امر خدا نمود ، از عورت خود اطّلاع حاصل نمود و به معرفت رسيد . پس كلام خدا غلط و كلام شيطان درست و مطابق واقع از كار درآمد .\r\nامّا كلام توراة براى اين غلط است كه خداوند قبل از امر كردن شيطان را به سجده بر آدم به وى علم و معرفت داده بود . و آيه مباركة :\r\n\r\n","description":"","footnote":"","page_name":" 147 ","page_number":165},
  {"content":"\r\n\r\n وَ عَلَّمَ آدَمَ الْأَسْماءَ كُلَّها ثُمَّ عَرَضَهُمْ عَلَى الْمَلائِكَةِ فَقالَ أَنْبِئُونِي بِأَسْماءِ هؤُلاءِ إِنْ كُنْتُمْ صادِقِينَ  . « 1 »\r\n« و خداوند به آدم تمامى اسماء را تعليم فرمود ، و سپس آنان را بر فرشتگان عرضه داشت و گفت : اگر شما راست مىگوئيد ، مرا از اسماء آنان آگاه كنيد ! » با صريح‌ترين وجه بر اين مطلب دلالت دارد . زيرا مراد از اسماء ، حقائق موجودات است كه هر موجودى اسمى و علامتى براى ذات اقدس اوست ؛ و اين مسئله قبلًا براى آدم روشن شده و آدم به علم و معرفت نائل گرديده بود .\r\n\r\nقرآن ، شجره را درخت بدى و شيطان را فريبندهء آدم بيان مىكند\r\nبلكه طبق عقيدهء اسلامى ، آن درخت شجرهء بدى بود مانند حسد و بخل و كينه ؛ و آدم چون اطاعت از شيطان نمود و از آن درخت خورد ، موجودى مادّى شد و حسد و بخل و كينه پيدا كرد و از بهشت كه محلّ پاكان است رانده شد .\r\n وَ لَقَدْ عَهِدْنا إِلى آدَمَ مِنْ قَبْلُ فَنَسِيَ وَ لَمْ نَجِدْ لَهُ عَزْماً . \r\n وَ إِذْ قُلْنا لِلْمَلائِكَةِ اسْجُدُوا لِآدَمَ فَسَجَدُوا إِلَّا إِبْلِيسَ أَبى . \r\n فَقُلْنا يا آدَمُ إِنَّ هذا عَدُوٌّ لَكَ وَ لِزَوْجِكَ فَلا يُخْرِجَنَّكُما مِنَ الْجَنَّةِ فَتَشْقى . \r\n  إِنَّ لَكَ أَلَّا تَجُوعَ فِيها وَ لا تَعْرى * وَ أَنَّكَ لا تَظْمَؤُا فِيها وَ لا تَضْحى .  \r\n فَوَسْوَسَ إِلَيْهِ الشَّيْطانُ قالَ يا آدَمُ هَلْ أَدُلُّكَ عَلى شَجَرَةِ الْخُلْدِ وَ مُلْكٍ لا يَبْلى . \r\n فَأَكَلا مِنْها فَبَدَتْ لَهُما سَوْآتُهُما وَ طَفِقا يَخْصِفانِ عَلَيْهِما مِنْ وَرَقِ الْجَنَّةِ وَ عَصى آدَمُ رَبَّهُ فَغَوى .  « 2 »\r\n\r\n\r\n","description":"","footnote":"\r\n( 1 ) آيه 31 ، از سورهء 2 : البقرة\r\n( 2 ) آيات 115 تا 121 ، از سورهء 20 : طه\r\n","page_name":" 148 ","page_number":166},
  {"content":"\r\n\r\n« و ما با آدم عهدى بستيم ( كه فريب شيطان را نخورد ) پس فراموش كرد و ما او را ثابت قدم و استوار نيافتيم .\r\nو هنگامى كه به فرشتگان گفتيم : به آدم سجده كنيد و سجده كردند مگر إبليس كه ابا و امتناع ورزيد .\r\nو آنگاه گفتيم : اى آدم ! اين شيطان دشمن تو و دشمن جفتت مىباشد ( متوجّه باش كه شما را نفريبد و ) از بهشت بيرونتان ننمايد كه در آن صورت دچار سختى و مشكلات خواهيد شد !\r\nاز براى تو در بهشت ( همه چيز مهيّاست ) جائى است كه گرسنه نمىشوى و برهنه نمىگردى ! و حقّاً تو در آنجا تشنه نمىشوى ، و آفتاب گرم بر تو اثرى نمىگذارد !\r\nبا همهء اين سفارشها شيطان در آدم وسوسه كرد و گفت : اى آدم آيا ( دوست دارى ) ترا بر شجرهء خلود و درخت ابديّت كه هيچ‌گاه كهنه و فرسوده نگردد دلالت نمايم ؟ !\r\n( آدم از شيطان پرسيد : آن درخت كدام است ؟ گفت : همان شجره‌اى كه خدا تو را از آن منع كرد ؛ از آن تناول كن تا عمر ابد بيابى ! ) پس آدم و جفتش از آن درخت ( به فريب شيطان ) خوردند و بدين جهت ( لباسهاى بهشتى از تنشان دور شد و عيوب و قبائح و ) عورتهاى آن دو پديدار گشت . و شروع كردند تا از برگهاى بهشت چيده و بر روى عورتهاى خود ساترى بنهند . و آدم نافرمانى پروردگارش را نمود و گمراه شد . »\r\n\r\nتوراة مىگويد : دين دعوت به جمود و ركود مىكند و دعوت به جهل و نابينائى\r\nقرآن ، شجره را درخت خبيث مىداند ؛ و شيطان را كه شجره را درخت خُلد و جاودانى معرّفى مىكند دروغگو و دشمن آدم مىداند . امّا توراة بر خلاف اين مىگويد . توراة مىگويد : شجره درخت معرفت است . خدا مىخواست آدم در بهشت بماند بدون علم و اطّلاع ، و شيطان آدم را به خوردن از شجرهء معرفت\r\n\r\n","description":"","footnote":"","page_name":" 149 ","page_number":167},
  {"content":"\r\n\r\nدعوت كرد . و چون از آن تناول كرد ، علم و معرفت به خود پيدا كرد و ديد برهنه و عريان است .\r\nلهذا به كلام توراة شيطان ، صادق و رفيق آدم بود و وى را به واقعيّت و حقيقت راهنمائى كرد ؛ و خدا مىخواست وى بدون معرفت بماند و لهذا او را از اكل شجرهء معرفت منع كرد .\r\nبر اين پايه و اساس ، توراة مىگويد : خدا و دين و مذهب ، دعوت به جمود و ركود و عدم بصيرت و معرفت دارند ، و انسان را مىخواهند هميشه در هاله‌اى از جهل و نادانى نگهدارند . و انسان براى آنكه از اين هاله بيرون آيد و معرفت پيدا كند ، بايد پا از دائرهء مقرّرات دين و مذهب كنار بزند ؛ چون دستورات دين و مذهب جهل است و نابينائى و مقرّرات پوشش دار بر روى حقائق و واقعيّات . و لذا مىتوان گفت : اين تعليمات توراة بزرگترين جنايت بر بشريّت است .\r\nمرحوم آية الله محقّق مدقِّق شيخ جواد نَجفى بَلاغى رضوان الله عليه در اينجا تحقيقات نفيسى دارد « 1 »\r\nبارى ، در اينجا كه مىخواهيم مسألهء شرور را در داستان آدم و إبليس پايان دهيم ، سزاوار است از بحث در دو موضوع نيز دريغ نكنيم ؛ اوّل : بدبينىهاى فلسفى ، دوّم : اختلافات و تفاوت‌ها .\r\nامّا در مسألهء نخست ، فعلًا اكتفا مىكنيم به نوشتهء مرحوم صديق ارجمند شهيد فقيد گرامى : آية الله حاج شيخ مرتضى مطهّرى قُدّس سرُّه الشّريف . وى\r\n\r\n\r\n","description":"","footnote":"\r\n( 1 ) « الرِّحلة المدرسيّة و المدرسة السّيّارة » طبع نجف اشرف ( 1382 ه ) ص 7 تا ص 11 ، تحت عنوان نهىُ آدم عن الشّجرةِ و الكذب ، و الحَيَّة و الصِّدق ؛ و عنوان هل عندَ اللهِ جلَّ شأنُه كذبٌ و غشٌّ ؟ !\r\n","page_name":" 150 ","page_number":168},
  {"content":"\r\n\r\nمىگويد :\r\n« قرآن مسألهء شيطان را به شكل حيرت‌انگيزى طرح كرده است كه كوچك‌ترين خدشه‌اى بر توحيد ذاتى و اصل  لَيْسَ كَمِثْلِهِ شَيْءٌ  ، « 1 » و همچنين بر اصل توحيد در خالقيّت ، و اصل  أَلا لَهُ الْخَلْقُ وَ الْأَمْرُ   ،  « 2 »  قُلِ اللَّهُ خالِقُ كُلِّ شَيْءٍ  « 3 » ،  لَمْ يَتَّخِذْ  صاحبة و لا  وَلَداً وَ لَمْ يَكُنْ لَهُ شَرِيكٌ فِي الْمُلْكِ  « 4 » وارد نمىسازد .\r\n\r\nبراى مادّيّون و ماترياليستها مسألهء شرور حلّ نشده ، و به جهان بدبين هستند\r\nبدبينى فلسفى :\r\nيكى ديگر از اثرات « مسألهء شرور » پيدايش بدبينى فلسفى است . فلاسفهء بدبين معمولًا از ميان ماترياليستها برمىخيزند . يك نوع رابطه و تلازم ميان ماترياليسم و بدبينى فلسفى وجود دارد كه قابل انكار نيست . علّت اينكه ماترياليستها دچار نوعى بدبينى مىشوند ، عدم حلّ مسألهء شرور است در اين فلسفه .\r\nطبق بينش فلسفهء الهى ، وجود مساوى با خير است و شرّ امر اضافى و نسبى است ، و زير هر پردهء شرّ خيرى نهفته است ؛ ولى بر طبق بينش مادّى\r\n\r\n\r\n","description":"","footnote":"\r\n( 1 ) قسمتى از آيه 11 ، از سورهء 42 : الشّورى : « مانند او چيزى نيست . »\r\n( 2 ) قسمتى از آيه 54 ، از سورهء 7 : الاعراف : « آگاه باش كه عالم خلق و عالم امر اختصاص به او دارد . »\r\n( 3 ) قسمتى از آيه 16 ، از سورهء 13 : الرّعد : « بگو : خداوند آفرينندهء تمام اشياء است ! »\r\n( 4 ) آيه‌اى بدين عبارت در قرآن نداريم . آيه آخر از سورهء 17 : الإسراء كه آيه 111 است در آن لفظ صاحبةً وجود ندارد و اين‌طور است :  لَمْ يَتَّخِذْ وَلَداً وَ لَمْ يَكُنْ لَهُ شَرِيكٌ فِي الْمُلْكِ  . « فرزندى براى خود اتّخاذ نكرده است و در سلطنت خود داراى شريكى نيست . »\r\nو در آيه 3 ، از سورهء 72 : الجنّ وارد است :  مَا اتَّخَذَ صاحِبَةً وَ لا وَلَداً  . « پروردگار ما براى خود نه جفتى و نه فرزندى اتّخاذ ننموده است . » يعنى با ما نافيه آمده است نه با لَم .\r\n","page_name":" 151 ","page_number":169},
  {"content":"\r\n\r\nچنين چيزى وجود ندارد .\r\nبدبينى نسبت به جهان رنج‌آور است . بسيار دردناك است كه آدمى جهان را فاقد احساس و ادراك و هدف بداند . انسانى كه خود را بچّهء كوچكى از جهان مىداند و براى خودش هدف قائل است ، وقتى چنين بينديشد كه جهانى كه مرا و فكر مرا بوجود آورده است و هدف داشتن را به من ياد داده است خودش هدف ندارد ، سخت نگران مىشود .\r\nكسى كه فكر مىكند در جهان عدالت نيست ، در طبيعت تبعيض و ظلم وجود دارد ؛ اگر همهء نعمتهاى دنيا را به او بدهند بدبين و ناخشنود خواهد ماند .\r\nكوششهاى چنين كسى از براى سعادت خود و نيكبختى نوع بشر ، با هيچ‌گونه دلگرمى و اميدى همراه نيست . وقتى پايهء هستى بر ستمگرى باشد ، ديگر از عدالت خواهى دم زدن بىمعنى است .\r\nوقتى اصل جهان بىهدف است ، هدف داشتن ما همچون نقش بر آب ، چيزى احمقانه است .\r\nاينكه صاحبان ايمان داراى بهترين آرامش و آسايش روانى مىباشند ازآن‌جهت است كه جهان را ابله نمىدانند . جهان را صاحب هدف و حكيم مىدانند . جهان را عادل ، خردمند و دانا مىدانند . دين داران و يكتاپرستان در مورد بديها و شرور ، اعتقاد دارند كه هيچ چيزش حساب نكرده نيست . بدىها ، يا كيفرى هستند عادلانه يا ابتلائى هستند هدفدار و پاداش‌آور .\r\nامّا اشخاص بىايمان چه مىكنند ؟ آنان به چه چيز دل خوش مىدارند ؟ آنان به خودكشى متوسّل مىشوند و به گفتهء يكى از آنان مرگ را با شهامت در آغوش مىكشند .\r\nسازمان بهداشت جهانى آمارى منتشر كرده و اعلام كرده كه آمار خودكشى مخصوصاً در ميان روشنفكران بالا مىرود . بر حسب گزارش اين\r\n\r\n","description":"","footnote":"","page_name":" 152 ","page_number":170},
  {"content":"\r\n\r\nسازمان در هشت كشور اروپائى خودكشى خيلى زياد شده است . يكى از آن هشت كشور سويس است كه ما مىپنداريم غرق در خوشبختى است .\r\nدر اين گزارش آمده است كه خودكشى سوّمين عالم مرگ‌ومير است . يعنى بيش از سرطان تلفات مىدهد . و متأسّفانه در طبقهء تحصيل كرده بيش از طبقهء بىسواد انجام مىگيرد .\r\nنيز در همين گزارش آمده است كه در كشورهاى در حال توسعه كه در حال از دست دادن ايمان نيز مىباشند ، خودكشى زيادتر است . در آلمان غربى هر سال 12000 نفر بوسيلهء خودكشى مىميرند و 60000 نفر خودكشى مىكنند و نجات داده مىشوند . اينست فرق ميان زندگى كسى كه جهان را بىصاحب مىداند و كسى كه معتقد است جهان خداى دانا و رَبُّ الْعالَمِينَ دارد .\r\nتربيت‌شدگان اسلام ، در هنگام رويدادها و مصيبتها به اين حقيقت توجّه مىكنند كه ما مملوك خدائيم و بازگشت ما نيز بسوى اوست . » « 1 » و « 2 »\r\n\r\nقضيّهء أبو طلحه و امّ سليم و مرگ پسر ، و دعا و حمد پيغمبر بر آنان\r\nدر اينجا مرحوم مطهّرى ترجمهء قضيّهء أبو طلحه و امّ سليم و فوت پسرشان را كه بسيار جالب است ، نقل كرده است براى فهماندن تأثير روح ايمان در مسلمان كه با وجود مصائب شديده و مشكلات كمرشكن نه تنها از جا در نمىروند بلكه مانند كوه استوار و ثابت قدم بوده و در عين حال شاكر نعمتهاى او هستند .\r\nچون روايت بسيار آموزنده است ، سزاوار است ما اصل روايت را از مصدر آن حكايت نمائيم ، سپس از نزد خود ترجمهء دقيق‌ترى را به جهت اهمّيّت\r\n\r\n\r\n","description":"","footnote":"\r\n( 1 ) آيه 156 ، از سورهء 2 : البقرة :  الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ  .\r\n( 2 ) « عدل الهى » طبع سنهء 1390 هجريّهء قمريّه ، ص 25 تا ص 27\r\n","page_name":" 153 ","page_number":171},
  {"content":"\r\n\r\nمقام بياوريم :\r\nعلّامهء مجلسى رضوان الله عليه در « بحار الانوار » از كتاب « مُسكِّنُ الفُؤاد » شهيد ثانى رفع اللهُ درجتَه از كتاب « عُيونُ المَجالس » از معاوية بن قرّة روايت كرده است كه او گفت : كَانَ أَبُو طَلْحَةَ يُحِبُّ ابْنَهُ حُبًّا شَدِيدا . فَمَرِضَ ، فَخَافَتْ أُمُّ سُلَيْمٍ عَلَى أَبِى طَلْحَةَ الْجَزَعَ حِينَ قَرُبَ مَوْتُ الْوَلَدِ ، فَبَعَثَتْهُ إلَى النَّبِىِّ صَلَّى اللَّهُ عَلَيْهِ وَ آلِهِ .\r\nفَلَمَّا خَرَجَ أَبُو طَلْحَةَ مِنْ دَارِهِ تُوُفِّىَ الْوَلَدُ . فَسَجَّتْهُ أُمُّ سُلَيْمٍ بِثَوْبٍ وَ عَزَلَتْهُ فِى نَاحِيَةٍ مِنَ الْبَيْتِ . ثُمَّ تَقَدَّمَتْ إلَى أَهْلِ بَيْتِهَا وَ قَالَتْ لَهُمْ : لَا تُخْبِرُوا أَبَا طَلْحَةَ بِشَىْءٍ . ثُمَّ إنَّهَا صَنَعَتْ طَعَاماً ثُمَّ مَسَّتْ شَيْئاً مِنَ الطِّيبِ .\r\nفَجَاءَ أَبُو طَلْحَةَ مِنْ عِنْدِ رَسُولِ اللَّهِ صَلَّى اللَّهُ عَلَيْهِ وَ آلِهِ فَقَالَ : مَا فَعَلَ ابْنِى ؟ !\r\nفَقَالَتْ لَهُ : هَدَأَتْ نَفْسُهُ ! ثُمَّ قَالَ : هَلْ لَنَا مَا نَأْكُلُ ؟ !\r\nفَقَامَتْ فَقَرَّبَتْ إلَيْهِ الطَّعَامَ . ثُمَّ تَعَرَّضَتْ لَهُ فَوَقَعَ عَلَيْهَا . فَلَمَّا اطْمَأَنَّ قَالَتْ لَهُ : يَا أَبَا طَلْحَةَ ! أَ تَغْضَبُ مِنْ وَدِيعَةٍ كَانَتْ عِنْدَنَا فَرَدَدْنَاهَا إلَى أَهْلِهَا ؟ !\r\nفَقَالَ : سُبْحَانَ اللَّهِ ؛ لَا !\r\nفَقَالَتْ : ابْنُكَ كَانَ عِنْدَنَا وَدِيعَةً فَقَبَضَهُ اللَّهُ تَعَالَى !\r\nفَقَالَ أَبُو طَلْحَةَ : فَأَنَا أَحَقُّ بِالصَّبْرِ مِنْكِ ! ثُمَّ قَامَ مِنْ مَكَانِهِ فَاغْتَسَلَ وَ صَلَّى رَكْعَتَيْنِ ، ثُمَّ انْطَلَقَ إلَى النَّبِىِّ صَلَّى اللَّهُ عَلَيْهِ وَ آلِهِ فَأَخْبَرَهُ بِصَنِيعِهَا .\r\nفَقَالَ لَهُ رَسُولُ اللَّهِ صَلَّى اللَّهُ عَلَيْهِ وَ آلِهِ : فَبَارَكَ اللَّهُ لَكُمَا فِى وَقْعَتِكُمَا !\r\nثُمَّ قَالَ رَسُولُ اللَّهِ صَلَّى اللَّهُ عَلَيْهِ وَ آلِهِ : الْحَمْدُ لِلَّهِ الَّذِى جَعَلَ فِى\r\n\r\n","description":"","footnote":"","page_name":" 154 ","page_number":172},
  {"content":"\r\n\r\nأُمَّتِى مِثْلَ صَابِرَةِ بَنِى إسْرَائِيلَ . « 1 »\r\n« أبو طلحه به پسرش محبّت داشت محبّت شديدى . پسر مريض شد ، و امّ سُلَيم نگران شد كه اگر مردن او نزديك شود أبو طلحه جزع و فزع كرده نتواند خويشتن‌دارى كند ، و او را به بهانه‌اى خدمت پيامبر صلّى الله عليه و آله فرستاد .\r\nهمين‌كه أبو طلحه از خانه‌اش بيرون شد پسر جان تسليم كرد . امّ سليم وى را در پارچه‌اى پيچيد و در گوشه‌اى از اطاق بر كنار نهاد ، و به نزد اهل خانه آمد و بديشان گفت : ابداً از اين موضوع به‌هيچ‌وجه به أبو طلحه خبر مدهيد . در اين حال غذائى مهيّا كرد و مقدارى عطر به بدن خود ماليد .\r\nدر اين وقت أبو طلحه از نزد رسول خدا صلّى الله عليه و آله آمد و گفت : پسرم چه شد ؟ !\r\nامّ سليم گفت : بچّه آرام گرفته است ! در اين حال أبو طلحه گفت : آيا غذائى موجود است تا بخوريم ؟ !\r\nامّ سليم برخاست و طعام را به نزد او گذاشت . و سپس خود را بر او عرضه داشت و أبو طلحه با امّ سليم مواقعه نمود . و چون أبو طلحه آرام گرفته بود ، امّ سليم به وى گفت : اى أبو طلحه ! اگر كسى نزد ما امانتى بگذارد و ما آن را به اهلش برگردانيم آيا تو خشمگين مىگردى ؟ !\r\nأبو طلحه گفت : سبحان الله ؛ نه !\r\nامّ سليم گفت : پسر تو در نزد ما امانتى بوده است و خداوند تعالى او را\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، ج 18 ، در آخر احكام أموات از كتاب الطهارة ، باب ذكر صبر الصابرين و الصابرات ص 227 ؛ و از طبع حروفى المطبعة الإسلامية ، ج 82 ، ص 150 و 151\r\n","page_name":" 155 ","page_number":173},
  {"content":"\r\n\r\nبازپس گرفته است !\r\nأبو طلحه گفت : من سزاوارتر هستم از تو كه در اين واقعه شكيبا باشم . ( چون مَردم و تو زن هستى ، و صبر و تحمّل مردان بيشتر است . ) در اين حال برخاست و غسل انجام داد و دو ركعت نماز گزارد و به حضور پيغمبر صلّى الله عليه و آله روان گشت ، و داستان امّ سليم را بيان كرد .\r\nپيغمبر صلّى الله عليه و آله فرمودند : خداوند مبارك گرداند براى شما فرزندى را كه از اين مواقعه بوجود خواهد آمد !\r\nسپس پيغمبر صلّى الله عليه و آله فرمودند : تمام مراتب حمد و سپاس اختصاص به خداوند دارد ، آنكه در بين امّت من همانند آن زن شكيباى در بنى إسرائيل را قرار داد . »\r\nدر اينجا در تتمّهء روايت آمده است كه :\r\n« به حضرت عرض شد : اى رسول خدا ( صلّى الله عليه و آله ) داستان آن زن صابره چيست ؟ !\r\nحضرت فرمود : در ميان بنى اسرائيل زنى بود كه شوهر داشت و از آن ، دو پسر زائيده بود . مرد زن را گفت : غذائى آماده ساز كه مىخواهم مردم را دعوت كنم ! زن غذائى مهيّا كرد و مردم در خانهء او مجتمع شدند . و آن دو پسر مشغول بازى بودند كه ناگهان در چاهى كه در خانه بود فرود آمدند . زن ناپسند داشت كه اين ضيافت بر شوهرش مُنقَّص گردد . دو طفل را در اطاق آورده و بر رويشان لباس كشيد .\r\nچون ضيافت خاتمه يافت مرد بر زن داخل شد و گفت : دو پسر كجا هستند ؟ !\r\nزن گفت : در اطاق مىباشند . و آن زن قدرى عطر استعمال كرده بود ، و خود را بر شوهر عرضه داشت تا آميزشى صورت گرفت .\r\n\r\n","description":"","footnote":"","page_name":" 156 ","page_number":174},
  {"content":"\r\n\r\nدر اين حال مرد گفت : بچّه‌هايم كجا هستند ؟ ! زن گفت : در اطاق هستند !\r\nپدرشان آن دو را صدا زد . دو طفل از اطاق بيرون آمده و شروع كردند به دويدن .\r\nزن گفت : سُبحان اللَّه ! سوگند به خدا كه اين دو بچّه مرده بودند و ليكن در پاداش صبر من خداوند آنها را زنده كرد . » « 1 »\r\n\r\nسبب اينكه عالم خير محض و بدون شرور و اعدام نيست ، چيست ؟\r\nاختلافات و تفاوت‌ها :\r\nمسألهء دوّم كه وعده داده شد پيرامون آن قدرى بحث گردد ، اين مسئله بود كه سبب اختلافها و تفاوتها در عالم وجود چيست ؟ ! آيا سزاوار نبود همهء افراد انسان يكسان خلق مىشدند ؛ همه سالم و تندرست ، همه زنده و جاويد ، همه مُرفَّه و مَقضِىّ المرام ، همه كامياب و سعادتمند ، همه با ايمان و تقوى ، همه پاكيزه سرشت و خوش‌طينت ، همه پويا و متحرّك بسوى كمال و جمال حضرت ربِّ موجود ازلى ابدى رحيم ودود عطوف ؟ !\r\nبه عبارت ديگر : ما قبول داريم آفريننده خداوند است ، و قبول داريم اين آفرينش بر اساس مصلحت است ؛ ولى آيا بهتر نبود آفرينش بهتر و عالىتر از اين مىبود ؟ ! آفرينشى كه در آن - به قول حكماء - شرور و نقائص كه عدميّات هستند نمىبود ، بلكه يكسره خيرات محضه و زيبندگىهاى صرفه و تجلّيات جماليّه بدون سلطهء جلال و قهر ، بدون بارقهء برق عزّت ؛ همه و همه شادى و شادى آفرينى ، و مسرّت و بهجت ، و بدون اندكى رنج و تألّم دردها و مصائب و نفاق و دروغ و تهمت و حسد و كينه ، همه و همه سعادت محضه و فعليّت تامّه مىبود ؟ !\r\nو به عبارت سوّم : آيا بهتر نبود از مرحلهء نخستين ، خداوند بهشت برين را\r\n\r\n\r\n","description":"","footnote":"\r\n( 1 ) « بحار الانوار » طبع كمپانى ، ج 18 ، ص 227 ؛ و از طبع حروفى اسلاميّه ، ج 82 ، ص 151\r\n","page_name":" 157 ","page_number":175},
  {"content":"\r\n\r\nمىآفريد و با جميع خصوصيّات و آثار و خواصّى كه انبياء عظام شرح داده‌اند ، و پيامبر ما حضرت خاتم الانبياء و المرسلين محمّد بن عبد الله صلّى الله عليه و على أولادِه الطّاهرينَ و لعنةُ الله على أعدائهم أجمعينَ به تفصيل بيان فرموده ، و قرآن كريم عالىترين معجزهء الهى كه هدايت‌كنندهء قويم‌ترين امّتهاست به صراط مستقيم « 1 » بطور شرح و اجمال از آن ياد نموده است ؛ خلق مىكرد و بنى نوع آدم را در آن مسكن مىداد ؟ ! آيا اين بهتر و پسنديده‌تر و مطلوب‌تر ، و بدون دردسر و سرگيجه و بدون هزاران ابتلا و مصيبت نبود ؟ !\r\nدر پاسخ فقط مىگوئيم : تفاوت اشياء خارجيّه و جميع افراد بشر ، ذاتى آنهاست ؛ و طبق قانون علّيّت و معلوليّت ، لازمهء نظام احسن است .\r\nاين پاسخ اجمالى ماست كه در بر دارد جميع براهين حِكميّه ، و آيات الهيّه ، و شواهد ذوقيّهء شهوديّهء عرفانيّه را . و امّا اگر طالب شرح و تفصيل بيشترى مىباشى ، در استشهاد به مطالب عرفانيّه فقط اين غزل شيخ العرفاء و سند الواصلين : خواجه محمّد حافظ شيرازى زاد الله فى عُلُوّه و رُتبته ما را بس است :\r\n صوفى ار باده به اندازه خورد نوشش باد * ورنه انديشهء اين كار فراموشش باد\r\nآنكه يك جرعه مى از دست تواند دادن * دست با شاهد مقصود در آغوشش باد \r\n\r\n\r\n","description":"","footnote":"\r\n( 1 ) اشاره است به آيه 9 ، از سورهء 17 : الإسراء :  إِنَّ هذَا الْقُرْآنَ يَهْدِي لِلَّتِي هِيَ أَقْوَمُ وَ يُبَشِّرُ الْمُؤْمِنِينَ الَّذِينَ يَعْمَلُونَ الصَّالِحاتِ أَنَّ لَهُمْ أَجْراً كَبِيراً  « تحقيقاً اين قرآن هدايت مىكند آن ملّت و طائفه و امّتى را كه از همه استوارتر و با ريشه‌دارتر هستند ؛ و بشارت مىدهد به مؤمنينى كه اعمال صالحه انجام مىدهند كه از براى آنان اجر بزرگى است . »\r\n","page_name":" 158 ","page_number":176},
  {"content":"\r\n\r\n پير ما گفت خطا بر قلم صُنع نرفت * آفرين بر نظر پاك خطا پوشش باد\r\nشاه تركان سخن مدّعيان مىشنود * شرمى از مَظلمهء خون سياوشش باد\r\nگرچه از كبر سخن با من درويش نگفت * جان فداى شكرين پستهء خاموشش باد\r\nچشمم از آينه‌دارانِ خط و خالش گشت * لبم از بوسه‌ربايانِ بَر و دوشش باد\r\nنرگسِ مستِ نوازش‌كنِ مردم‌دارش * خون عاشق به قدح گر بخورد نوشش باد\r\nبه غلامىّ تو مشهور جهان شد حافظ * حلقهء بندگى زلف تو در گوشش باد « 1 » \r\n\r\nتفاوت‌ها در عالم خلقت صحيح است ؛ تبعيض وجود ندارد\r\nو امّا دربارهء براهين حِكميّه عرض مىكنيم :\r\nاوّلًا بايد دانست آنچه را كه در عالم ، مشهود است تفاوت است نه تبعيض .\r\nتبعيض آنست كه مثلًا در كاسهء طعام دو نفر مستحقّ كه كاسهء آنها به قدر هم است و استحقاقشان نيز يك اندازه است ، در يكى به مقدار خوراك او بريزيم و در ديگرى نصف آن مقدار . و امّا اگر به يك نفر مستحقّى كه گرسنه است دو برابر مستحقّ ديگرى كه نيم گرسنه است بدهيم ، تبعيض نخواهد بود بلكه تفاوت است و صحيح . اگر عالِمى در وقت درس براى شاگرد كم‌هوش بيشتر بيان كند تا\r\n\r\n\r\n","description":"","footnote":"\r\n( 1 ) « ديوان خواجه شمس الدّين محمّد حافظ شيرازى » طبع حسين پِژمان ، غزل شمارهء 167 ، ص 75 و 76\r\n","page_name":" 159 ","page_number":177},
  {"content":"\r\n\r\nوى خوب بفهمد ، و براى شاگرد ذكىّ و زيرك كمتر ، تفاوت است و درست نه تبعيض ؛ به خلاف آنكه براى هر دو يكسان بيان كند كه يكى خوب فرا گيرد و ديگرى فرا نگيرد ، در اينجا عدم تفاوت است و نادرست .\r\nاين مطلب كه روشن شد ، ثانياً مىگوئيم : از بيانهاى متقدّم واضح شد كه نقائص و شرور امور عدميّه هستند ، يعنى مثلًا مردن زيد امرى است عدمى و مرجعش به حيات او در اين حدود مشخّص از زمان مىگردد . پس حيات او حيات محدودى است تا اين مرز از زمان ، و دنبالهء آن كه وجود ندارد امرى است عدمى و آن شرّ است و نقص . و معنى علّيّتِ امر عدمى براى شرور كه اعدام هستند آن مىباشد كه علّت وجود آن در اينجا نيامده است تا آن را وجود ببخشد .\r\n\r\nمَن گفتن زيد ، دليل بر وجود و تماميّت اوست ؛ و غير از آن محال است\r\nزيد كه تا پنجاه سال عمر كرد و سپس بمرد ، معنى آن اينست كه علّت وجود حيات زيد تا پنجاه سال علّيّت داشته ، و از اين پس علّت زندگى او نيست ، پس او نيست .\r\nمرجع تمام امور عدميّه به محدوديّت امور وجوديّه بازگشت مىكند . بنابراين در سلسلهء علّت و معلولِ تغييرناپذير جهان آفرينش و نظام بديع و احسن آن كه مسبَّب از مسبِّب الاسباب است ، وجود و حيات زيد پنجاه سال بوده است ؛ و اين امرى است تخلّف‌ناپذير و عين خير و رحمت .\r\nسلسلهء علل امور عالم بدينجا منتهى شدند كه زيد را وجود بدهند و به دو حيات پنجاه‌ساله ببخشند . و حيات پنجاه سالهء وى كه امرى است وجودى ، عين خير و رحمت است . و عدم حيات او پس از اين زمان كه از آن به فقدان و شرّ و ضرر تعبير مىكنيم امرى است عدمى . چيزى نيست ، براى آنكه علّت وجوديّهء آن در خارج متحقّق نيست . و اين حيات پنجاه‌ساله كه امرى است وجودى عين خير و رحمت و مصلحت و حكمت است . ديگر زيد بيش از اين چه توقّع دارد ، و طلبش از دستگاه آفرينش چه مىباشد ؟ !\r\n\r\n","description":"","footnote":"","page_name":" 160 ","page_number":178},
  {"content":"\r\n\r\nدر اينجا اگر وى بگويد : من چرا شصت‌ساله نشدم و ده سال بر سنّم افزوده نگشت ؟\r\nدر پاسخ مىگوئيم : اوّلًا اگر بالفرض ده سال افزوده مىگشت و شصت‌ساله مىشدى باز هم در وقت مرگت عين همين اشكال را ايراد مىنمودى و مىگفتى : من چرا هفتادساله نمىگردم و ده سال بر سنّم افزوده نمىشود ؟ ! و همين‌طور بر همين قياس مىرويم بالا و بالا تا آنكه اگر حقّاً و واقعاً زيد هزار سال عمر كند باز هم در وقت مشاهدهء مرگ و فقدان ، طالب عمر يك‌هزار و دهمين است . و هى به همين نهج مىرويم بالا تا مىرسيم به ميليونها و ميلياردها سال ؛ باز هم مسلّماً زيد حاضر به مرگ نيست ، چون در آن حال هم مرگ امرى است عدمى و شرّ و نقص و فقدان و قطع حيات و زندگى . و « حُكْمُ الامْثال فيما يَجوزُ وَ فيما لا يَجوزُ واحِدٌ » مصداقش اينجاست .\r\nو نتيجه آنكه زيد طالب حيات ابديّت و خلود است .\r\nاين نمونه راجع به حيات بود . راجع به جميع نقائص و محدوديّتهاى زيد باز هم به همين گونه مطلب از اين قرار مىباشد . زيد كه داراى ده درجه از علم است ، شِكوه دارد كه چرا داراى درجات بالاتر از علم نيستم ؟ چرا يك‌صد درجه و هزار درجه ندارم ؛ و هَلُمَّ جَرّاً .\r\nزيد كه داراى يك‌صد درجه از توان و قدرت است مثلًا قادر است وزنهء يك‌صد كيلوگرمى را بردارد ، شكايتش آنست كه چرا يك‌صد و بيست كيلوگرمى و پانصد كيلوگرمى . . . و همچنين به همين منوال مىرويم ؛ و در هيچ مرحله زيد را خالى از گلهء كمبود و طلب زيادتى نمىيابيم .\r\nبنابراين زيد را در هيچ نقطه‌اى نمىتوانيم متوقّف كنيم . يعنى زيد طالب حيات ابدى و علم و قدرت ابدى و شئون و اختصاصات نامتناهى است ؛ در اين دنياى محدود و مقيّد به هزاران حدود و قيود و نواقص . آيا از جهت قواى\r\n\r\n","description":"","footnote":"","page_name":" 161 ","page_number":179},
  {"content":"\r\n\r\nتفكيريّهء ما اين خواهش و درخواست زيد امكان‌پذير است ، يا اين طلب از خدا طلبى است گزافى و خودسرى و ياوه‌سرائى و پريشان‌گوئى ؟ !\r\nاين پاسخ اوّل بود در اين مورد .\r\n\r\nأمثال عبارت « من چرا شيخ طوسى نشدم ؟ » خود مُبطل خود است\r\nو امّا پاسخ دوّم اينست كه ما به زيد مىگوئيم : تو مىگوئى : من چرا او نشدم ؟ من چرا سلطان نشدم ؟ من چرا شيخ طوسى نشدم ؟ من چرا أمير المؤمنين عليه الصّلاة و السّلام نشدم ؟\r\nما در اينجا فقط يك درنگ و توقّف ( ترمز ) روى اوّلين سخنت مىزنيم ؛ و ما را تا روز قيامت همين بس است . ما مىگوئيم : تو مگر نگفتى : « مَن » ؟ ! من يعنى چه ؟ !\r\nيعنى زيد كه پدرش حسن آقا ، و مادرش فاطمه است ، و در شهر مشهد مقدّس متولّد شده است ، در قرب حرم مطهّر ، در ساعت طلوع صبح ، از روز چهارشنبه از ماه ذوالحجّة از سنهء يك‌هزار و سيصد و نود هجريّهء قمريّه ، در وقتى كه بهار بود مثلًا و هوا معتدل ، و قابله‌ات فلان مخدّرهء مكرّمه ، و آن كه نامت را زيد نهاد پدر بزرگت بود ، و در عقيقه‌ات ارحام و آشنايان شركت كردند و و و هزاران خصوصيّات ديگر .\r\nاز اصل وجودت كه بگذريم از ناحيهء عوارض و مشخّصات زمان و مكان ، و فعل و انفعال و كيف و كمّيّت و علّت و معلول و غيرها كه همگى در وجود تو و در تشخّصات تو مدخليّت داشته‌اند و مجموع آنها تو را ساخته‌اند و تو را زيد كرده‌اند !\r\nحالا مىگوئى : من چرا شيخ طوسى نشدم ؟ چرا علّامهء حلّى نشدم ؟ چرا سيّد بحر العلوم نشدم ؟ ! شيخ طوسى نامش محمّد و پدرش حسن و تولّدش خراسان و زمانش يك‌هزار سال قبل بوده و سيل واردات او و افعال و خواصّش و و و . . . با تو هزاران بلكه ميليونها امر مختلف و جهات فارقه و\r\n\r\n","description":"","footnote":"","page_name":" 162 ","page_number":180},
  {"content":"\r\n\r\nجدائى دارد « 1 » .\r\n\r\n\r\n","description":"","footnote":"\r\n( 1 ) علّامه شيخ آغا بزرگ طهرانى قدّس سرّه در « طبقات أعلام الشّيعة » در مجلّد النّابس فى القرن الخامس ، ص 161 و 162 ، در اسم محمّد بن الحسن بن علىّ بن الحسن أبو جعفر الطّوسىّ - شيخ الطّائفة آورده است كه :\r\n« او در ماه رمضان سنهء 385 يعنى چهار سال پس از وفات صدوق ( م 381 ) و در سال وفات هارون بن موسى تَلعُكبُرى در خراسان متولّد شد و در 23 سالگى در سنهء 408 وارد عراق شد و پنج سال شاگرد شيخ مفيد ( م 413 ) و سه سال شاگرد ابن غَضائرى ( م 411 ) بود . و أيضاً شاگرد ابن حاشِر بزّاز و ابن ابى جيد و ابن صَلت بود كه ايشان بعد از سنهء 408 وفات يافتند . و نجاشى ( 372 - 450 ) در بعضى از مشايخ وى با او شركت دارد .\r\n. . . و 28 سال معاصر سيّد مرتضى ( م 436 ) بود و ليكن سيّد رضى را ادراك ننموده است ( م 406 ) . و او را خليفهء عبّاسى القائم بأمر الله در بغداد بر كرسى علم كلام نصب كرد ، علماء و طلّاب گرد او جمع آمدند و شاگردانش به 300 نفر از علماء بالغ شد . . . و به همين منصب زعامت باقى بود تا بغداد با دست تركان سلجوقى سقوط كرد .\r\nدر سنهء 447 طُغرُل وارد بغداد شد و به‌طورىكه ياقوت در « معجم البلدان » در مادّهء بين السّورين آورده است كتابخانهء شاپور را كه در آن عصر از آن عظيم‌تر وجود نداشت آتش زد . و سلطنت طغرل از سنهء 429 تا 455 بوده است . در اين حال فتنه در بين شيعه و سنّى در سنهء 448 واقع شد . ابن جوزى در حوادث اين سال گويد : و أبو جعفر طوسى فرار كرد و خانه‌اش را غارت كردند . و در حوادث سنهء 449 گويد : در شهر صفر از اين سال خانهء أبو جعفر طوسى متكلّم شيعه در كرخ را با آوار خراب كرده و با خاك يكسان نمودند . و كتابها و دفاترى كه در آنجا يافت شد با منبرى كه بر آن هنگام تدريس مىنشست با سه عدد عَلم و كتلى كه سفيد بوده و هنگام عزادارى سيّد الشّهداء عليه السّلام آن پرچمها و لواءها را با خود به كربلا مىبردند همه را بيرون برده و در محلّى از كرخ آتش زدند . لهذا شيخ به نجف هجرت كرد و اساس حوزهء نجف را پايه‌گذارى كرد ، و بعضى گفته‌اند : حوزهء نجف پيش از او بوده است . . .\r\n. . . شيخ در نجف اشرف مدّت دوازده سال باقى بود تا در شب دوشنبه 22 محرّم سنهء 460 وفات يافت و متصدّى غسل و دفن او شدند شاگردان او : حسن بن مهدى\r\n","page_name":" 163 ","page_number":181},
  {"content":"\r\n\r\n\r\n\r\n","description":"","footnote":"\r\n- سَليقى ، و حسن بن عبد الواحد العين زَربَى ، و أبو الحسن لُؤلُئىّ . و در خانه‌اش او را دفن كردند . خانه تبديل به مسجد گشت ، و آن مسجد امروز از مشهورترين مساجد نجف است . نزديك درِ شمالى صحن مطهّر كه معروف است ايضاً به درِ طوسى .\r\nبارى ، منظور ما از اين تاريخچهء شيخ الطّائفه در اينجا علاوه بر اطّلاع از حالات و جريان امور اين راد مرد عظيم و اين فقيه متكلّم پاسدار شيعه ، آن بود كه بدانيم : زيد كه مىگويد : چرا من شيخ طوسى نشدم ، مرجعش آنست كه چرا تمام اين جريانات از ابتداى ميلاد تا رحلت شيخ كه براى او رخ داده است براى من رخ نداده است ؟ و فقط منيّت زيد كه او اوست و غير او نيست جميع اين اگرها را ابطال مىكند .\r\nدر عبارت مرحوم علّامهء طهرانى كه از النّابس او نقل كرديم اين نكته قابل توجّه است كه فرموده است : و أُخذ ما وُجد من دَفاتِره و كرسىٍّ كان يَجلِس عليه لِلكلامِ ، و اخرِج إلى الكرخِ ، و اضيفَ إليه ثَلاثةُ سَناجيقَ بيضٍ فاحرِق الجميعُ . و در اصل عبارت ابن جوزى در « المنتظم فى تاريخ الامم و الملوك » ( طبع سنهء 1412 هجريّه ) ج 16 ، ص 16 در حوادث سنهء 449 آورده است كه : و أُخذ ما وُجد من دَفاترِه و كرسىٍّ كانَ يَجلِس عليه لِلكلامِ و اخرِج ذلك إلى الْكرخِ و اضيفَ إليه ثَلاثةُ مَجانيقَ بيضٍ كان الزُّوّار من أهلِ الْكرخِ قديماً يَحمِلونها معَهم إذا قَصدوا زيارةَ الكوفةِ فاحرِق الجميعُ .\r\nدر اينجا بايد دانست كه در عبارت جلد مطبوع كتاب ابن جوزى ، همانند بعضى از تواريخ ديگر كه « مناجيق بيض » آمده است ، تحريف يا تصحيف شده است .\r\nبلكه صحيح ، عبارت مرحوم علّامهء طهرانى « ثلاثة سناجيق بيض » مىباشد .\r\nدر « أقرب الموارد » گويد : السِّنْجَق : اللِّواءُ و الدّائِرةُ تحتَ لواءٍ واحدٍ ، فارِسيّة ، ج : سناجق .\r\nو بنابراين « سناجق » درست است . و منظور پرچمها و علمهاى سپيدى بوده است كه در خانهء شيخ بوده است براى آنكه هر وقت شيعيان كرخ به كوفه براى زيارت قبر أمير المؤمنين و حضرت سيّد الشّهداء عليهما السّلام مىرفتند در دسته‌هاى عزادارى با خودشان حمل مىنمودند\r\n","page_name":" 164 ","page_number":182},
  {"content":"\r\n\r\nمن چرا او نشدم ، عبارتى است كه خودش مُبطِل خودش است ؛ من يعنى من . او يعنى او . بقدرى در ساختمان اين « مَن » كه تشخّص وجودى زيد را تشكيل مىدهد ، اين آثار و خواصِّ مختصّهء به خود او مؤثّر هستند كه اگر از ميان ميلياردها اثر وى مثلًا يك موى بدن او را جابجا كنيم ، اصلًا وجود زيد معدوم مىگردد و ديگر زيد زيد نمىباشد . بعينه مثل آنكه مثلًا بالفرض بگوئيم : پدر زيد را كه حسن است عمويش حسين فرض كنيم ، چقدر اشتباه كرده‌ايم و غلط و بيراهه رفته‌ايم ؛ همين‌طور در تنظيم سلسلهء علل و معلولات بقدرى عجيب و بُهت‌آور و منظّم و دقيق است كه اگر بالفرض بخواهيم در يك موى بدن او مثلًا يك موى كنار لب او ، آن را ناديده در جهان خلقت بپنداريم و معدوم الوجود و الخلقة قرار دهيم ؛ به همان مقدار از راه دور شده و از عالم آفرينش و راز خلقت و سلسلهء مراتب و علل به گمى و گمراهى درافتاده‌ايم .\r\nحالا شما فرض كنيد تمام نقائصى را كه زيد براى خود مىدانست اگر به فرض به او داديم و وى را يك انسان لا يتناهى از وجود و علم و حيات و قدرت در دائرهء انسانيّت گرفتيم باز زيد مىگويد : چرا صفات و خصوصيّات حيوانات و جمادات و نباتات در زمين در من وجود ندارد ؟\r\nبدن من چرا به قدر فيل نيست ؟ چرا همچون گوزن دو شاخ پيچيده ندارم ؟ چرا قامتم مانند صنوبر و چنار نيست ؟ چرا مانند ماه شب چهاردهم يا ستارهء زهره نورانى نمىباشم ؟\r\n\r\n« الذّاتىُّ لا يُعَلَّل » يك قاعدهء فلسفى است ؛ و تخلّف‌ناپذير\r\nاز اينجاست كه حكما فرموده‌اند : الذّاتىُّ لا يُعلَّل ؛ امورى كه از آثار و لوازم غير منفكّهء ذاتِ چيزى هستند ، براى وجودشان دنبال علّتى نبايد رفت ، و از چون و چراى آن نبايد تفحّص نمود !\r\n\r\nبهشت آدم جنّت استعداد بود ؛ و آن غير از جنّت فعليّت بعدى است\r\nو امّا سبب آنكه چرا انسان را از بهشت بيرون كردند و اينك دوباره بايد با مشقّت و رنج به بهشت مراجعت كند آن مى باشد كه بهشت برد و گونه است :\r\n\r\n","description":"","footnote":"","page_name":" 165 ","page_number":183},
  {"content":"\r\n\r\nبهشت استعداد و بهشت فعليّت . در بهشت نخست كه آدم و بنىآدم در آنجا بودند بهشتى بود در مرحلهء نزول از عوالم مجرّدهء ملكوتيّهء نورانيّهء محضه كه رسيده بود به عالم صورت و مادّهء اوّليّه كه از آن نيز تعبير به « عالَم ذرّ » مىگردد . در بهشتى كه پس از طىّ عالم دنيا بدان و اصل مىشوند عبارت است از بهشتى به تمام معنى الكلمه صاحب فعليّت و بروز و ظهور و تفصيل و انشراح .\r\nبهشت اوّل را كه بهشت گويند ازآن‌جهت است كه در آن تكليف به مانند عالم طبيعت نيست ، حركت و جنبش نيست ؛ پاكى و تنزّه است امّا پاكى در مرحلهء قابليّت و بس . در دنيا تمام مسائل تكليف و امر و نهى ، و طاعت و معصيت ، و جهاد با نفس امّاره ، و حركت بسوى مبدأ اعلى وجود دارد ؛ و سپس بالنّتيجه در بهشت دوّمين كه در مرحلهء عروج و صعود است تمام قابليّتها تبديل به فعليّت گشته ، و بروز و ظهور محض و شرح و تفصيل بىحدّ و حصر وجود دارد . اين كجا و آن كجا ؟\r\n ميان ماه من با ماه گردون * تفاوت از زمين تا آسمان است .\r\nدانهء فلفل سياه و خال مهرويان سياه * هر دو جان سوزند امّا اين كجا و آن كجا ؟ \r\nخروج آدم از بهشت براى كمال او بود ، نه به جهت نقص او . اگر وى خارج نمىشد تا ابد در خانهء استعداد و منزل قابليّت در جا زده و توقّف كرده بوده است ؛ امّا با نزول به عالم طبيعت و تفصيل تكاليف ، درجه به درجه با اراده و اختيار طىّ طريق نموده و جميع مراتب استعداد بشريّت و قواى انسانيّت خود را به اعلى درجه از كمال و فعليّت مىرساند . و سپس در بهشت دوّمين كه پس از دنياست قدم مىزند و تمكّن مىگزيند .\r\nبهشت پيش از دنيا همچون جنين مىباشد كه گرچه انسان است ولى قابليّت محضه است ؛ نه سرى و نه صدائى ، نه حركتى و نه عشقى ، نه\r\n\r\n","description":"","footnote":"","page_name":" 166 ","page_number":184},
  {"content":"\r\n\r\nمقصودى و نه مرادى ؛ او حتماً بايد از آن بهشت خارج شود و در دنيا نزول كند ، و گرنه در همان‌جا متعفّن گشته ، تمام مراتب استعدادهاى خود را هدر مىدهد .\r\nجنين چون در عالم طبيعت و كشاكش گيرودارها و قواى متضادّهء ملكوتيّه و ابليسيّه ، و دعوت به حسنات و سيّئات خود را مخيّر مشاهده مىكند ، و با پاى استوارِ اراده و قدم متين و محكمِ اختيار ، با مجاهده با نفس امّاره كامياب مىگردد ؛ خود را در عالمى مىنگرد سراسر عظمت و ابّهت و جمال و جلال و آثار آن كه بروز و ظهور استعدادات است از حور و قصور و جنّت و خُلد و رضوان و بالنّهايه محو شدن در ذات اقدس حضرت ربّ حىّ قدير و به فعليّت تامّه درآمدن او در جميع مراحل وجود . و آن بهشت براى انسان امكان ندارد مگر با گذشتن از روى پل شهوات و انانيّت ؛ و آن حاصل نمىگردد مگر با نزول از بهشت نخستين و قدم گذاردن در سراى تكليف و كشمكش قواى امّارهء شيطانيّه و قواى ملكوتيّهء رحمانيّه . و اين بدون آن مستحيل است .\r\nبهشت اوّلين همچون يك دانهء تخم درخت است ، و بهشت دوّمين مانند يك درخت تامّ و تمام . گرچه اين درخت با تمام محتوياتش از تنه و ريشه و شاخها و برگها و ميوه‌ها و تخمهاى هر دانه از آن ميوه‌ها كه خود نيز درختى است مستقلّ با جميع خصوصيّات و آثار و خواصِّ آن درخت ، در حقيقت همان يك‌دانهء تخم مىباشد كه بدين صورت و هيئت تبديل گشته است ؛ امّا تفاوت ميان اين و آن از زمين تا آسمان است . آن دانه و حبّهء تخم ، كوچك و بعضى اوقات از خردى و حقارت قابل تصوّر نيست كه از آن چنان درختى بلند و قوىّ و سبز و خرّم برون آيد ؛ مانند تخم درخت كاج . و از جهت آثار و بهرهء وجودى ايضاً تفاوت ميان حبّه و درخت قابل قياس نيست . و اگر ما احياناً آن دانه را نمىديديم و با دست خود نمىكاشتيم و چنان درخت تنومند و محكم و بزرگ و پربار را كه همچون درخت توت دهها سال بهره و ميوه مىدهد و جماعتى را\r\n\r\n","description":"","footnote":"","page_name":" 167 ","page_number":185},
  {"content":"\r\n\r\nكامياب مىكند ، از بيرون آمدن و شكافتن همان يك‌دانه مشاهده نمىكرديم ، محال مىنمود كه باورمان بيايد كه اين درخت همان يك دانهء تخم است .\r\nنطفهء انسان كه در حقيقت همان يك ذرّه‌اى است كه ديدن آن با چشم غير مسلّح مستحيل است ، چطور اطوارى را در رَحِم مىگذراند و مراحلى را پشت سر مىنهد تا به شرف  فَتَبارَكَ اللَّهُ أَحْسَنُ الْخالِقِينَ  « 1 » دربارهء او مشرّف مىشود ، و سپس به اين جهان قدم مىگذارد و انسانى عاقل و برومند و عالم مىگردد . همين‌طور انسان در مراحل كمال خود از اين دنيا به سراى تجرّد و نور و اطلاق ، به همين منوال است .\r\nآن انسان ملكوتى و جبروتى و لاهوتى در به دو امر همين انسان ناسوتى بوده است نه غير آن ، امّا در اثر ترقّى و تكاملى كه براى وى رخ داده است ، در اثر حُسنِ اختيار و ارادهء خود ؛ در طىّ مدارج و معارج كمال و از دست دادن انانيّت پوچ و اعتبارى خويشتن متحقّق به مرتبهء عبوديّت محضهء خود مىشود كه مساوق است با ربوبيّت محضهء خداى خويشتن .\r\n\r\nطىّ قوس صعود ، انسان را به بهشت فعليّت و ظهور اعمال مىرساند\r\nبنابراين ، آدم بواسطهء خروج از بهشت نخستين پيش از دنيا و آمدنش در اين دنيا ضررى نكرد ، بلكه همه‌اش منفعت بود . منفعت در منفعت با ضريب بىنهايت اگر بالا رود ، نتيجه منفعت لا يتناهى خواهد شد . و اين نفع بيشمار وى را سوق مىدهد به بهشت دوّمين كه بهشت فعليّت و بروز و ظهور اعمال و ملكات و عقائد و حقائق اوست .\r\nبيا و بنشين و تماشا كن كه چه خبر است ؟ !\r\nدر طىّ قوس نزولى ، انسان همه‌اش مراحل استعداد و قابليّت را در خود مىگذراند و ذخيره مىنمايد ؛ امّا در طىّ قوس صعودى كه رجعت او از اين نقطهء\r\n\r\n\r\n","description":"","footnote":"\r\n( 1 ) ذيل آيه 14 ، از سورهء 23 : المؤمنون\r\n","page_name":" 168 ","page_number":186},
  {"content":"\r\n\r\nحضيض مىباشد بسوى مبدأ نخستين و رَبّ حىِّ عليم ازلى و ابدى ، همه‌اش فعليّت و ظهور مىباشد كه در وجود خويشتن بالمعاينه مشاهده مىكند .\r\nروى اين برهان كه متّخذ است از مجموع كتب صدر المتألّهين شيرازى ؛ افتخار ما و افتخار اسلام و مسلمين و افتخار بشريّت تا روز قيامت ، ملاحظه مىكنيد كه چقدر انسان داراى ترقّى و كمال بوده است ! و كسانى كه از فلسفه و حكمت وى دور هستند و در تكاپوى فهم آن عمر عزيزشان را سپرى نمىكنند چقدر در ظلمت و جهالت غوطه‌ورند ! « 1 » آرى طبق كريمهء قرآن :\r\n أُولئِكَ يُنادَوْنَ مِنْ مَكانٍ بَعِيدٍ  . « 2 »\r\n« ايشان از راه دور و درازى صدا زده مىشوند . »\r\nبه خلاف مؤمنين متوغِّل در علوم الهيّه و حكمت متعاليه كه   وَ السَّابِقُونَ السَّابِقُونَ * أُولئِكَ الْمُقَرَّبُونَ   . « 3 »\r\n\r\n\r\n","description":"","footnote":"\r\n( 1 ) خواجه شمس الدّين حافظ شيرازى قدّس سرّه اسرار عالم خلقت را ضمن چند بيت گرد آورده است :\r\n در ازل پرتو حسنت ز تجلّى دم زد * عشق پيدا شد و آتش به همه عالم زد\r\nجلوه‌اى كرد رخت ديد ملك عشق نداشت * عين آتش شد از اين غيرت و بر آدم زد\r\nعقل مىخواست كزان شعله چراغ افروزد * برق غيرت بدرخشيد و جهان بر هم زد\r\nمدّعى خواست كه آيد به تماشاگه راز * دست غيب آمد و بر سينهء نامحرم زد\r\nديگران قرعهء قسمت همه بر عيش زدند * دل غم‌ديدهء ما بود كه هم بر غم زد\r\nجان علوى هوس چاه زنخدان تو داشت * دست در حلقهء آن زلف خم اندر خم زد\r\nحافظ آن روز طرب نامهء عشق تو نوشت * كه قلم بر سر اسباب دل خرّم زد \r\n( « ديوان حافظ » از طبع محمّد قزوينى و دكتر قاسم غنىّ ، ص 103 و 104 )\r\n( 2 ) ذيل آيه 44 ، از سورهء 41 : فصّلت\r\n( 3 ) آيه 10 و 11 ، از سورهء 56 : الواقعة\r\n","page_name":" 169 ","page_number":187},
  {"content":"\r\n\r\n« آنان كه سبقت گرفتند در معرفت الهى ، ايشان در حقيقت از مقرّبين درگاه او هستند . »\r\nاين اجمال مطالبى بود كه در برهان ، از اين مسئله معروض آمد .\r\n\r\nآيات قرآنيّهء دالّه بر اينكه موجودات اندازه گيرى شده هستند\r\nامّا آيات قرآنيّه دالّهء بر لزوم تفاوت در ميان افراد بشر ، با آنكه اين بحث نيز اقتضاى تطويل را دارد ولى ما فقط به چند آيه مباركه در اينجا اكتفا مىكنيم :\r\n1 -  وَ إِنْ مِنْ شَيْءٍ إِلَّا عِنْدَنا خَزائِنُهُ وَ ما نُنَزِّلُهُ إِلَّا بِقَدَرٍ مَعْلُومٍ  . « 1 »\r\n« و هيچ چيزى موجود نمىشود مگر آنكه خزينه‌ها و معدن‌هايش در نزد ماست ؛ و ما آن چيز را ( از آن خزينه و معدن‌ها ) فرود نمىآوريم مگر به‌اندازهء مشخّص و دانسته شده . »\r\n2 -   إِنَّا كُلَّ شَيْءٍ خَلَقْناهُ بِقَدَرٍ * وَ ما أَمْرُنا إِلَّا واحِدَةٌ كَلَمْحٍ بِالْبَصَرِ   . « 2 »\r\n« تحقيقاً ما تمام چيزها را از روى اندازه آفريده‌ايم . و امر ما نيست مگر يكى ، مانند مژه بر هم نهادن چشم ! »\r\n3 -  وَ لَوْ بَسَطَ اللَّهُ الرِّزْقَ لِعِبادِهِ لَبَغَوْا فِي الْأَرْضِ وَ لكِنْ يُنَزِّلُ بِقَدَرٍ ما يَشاءُ إِنَّهُ بِعِبادِهِ خَبِيرٌ بَصِيرٌ  . « 3 »\r\n« و اگر خداوند روزى دادن را براى بندگانش گسترش دهد تحقيقاً ايشان در روى زمين تجاوز و تعدّى و ستم مىنمايند ، و ليكن به اندازه‌اى كه خودش مىخواهد روزى را فرود مىآورد . تحقيقاً او به بندگانش خبير بصير است . »\r\n4 -  ما كانَ عَلَى النَّبِيِّ مِنْ حَرَجٍ فِيما فَرَضَ اللَّهُ لَهُ سُنَّةَ اللَّهِ فِي الَّذِينَ خَلَوْا مِنْ قَبْلُ وَ كانَ أَمْرُ اللَّهِ قَدَراً مَقْدُوراً  . « 4 »\r\n« براى اين پيامبر دربارهء آنچه را كه خداوند براى وى فرض و واجب\r\n\r\n\r\n","description":"","footnote":"\r\n( 1 ) آيه 21 ، از سوره 15 : الحجر\r\n( 2 ) آيه 49 و 50 ، از سورهء 54 : القمر\r\n( 3 ) آيه 27 ، از سوره 42 : الشورى\r\n( 4 ) آيه 38 ، از سورهء 33 : الاحزاب\r\n","page_name":" 170 ","page_number":188},
  {"content":"\r\n\r\nنموده است هيچ گرفتگى و حرج و تنگى نيست . آنست سنّت خداوند دربارهء پيامبرانى كه پيش از او آمده‌اند ؛ و امر خدا پيوسته به قدر معيّن و اندازه‌اى محدود بوده است . »\r\n5 -    تَبارَكَ الَّذِي نَزَّلَ الْفُرْقانَ عَلى عَبْدِهِ لِيَكُونَ لِلْعالَمِينَ نَذِيراً * الَّذِي لَهُ مُلْكُ السَّماواتِ وَ الْأَرْضِ وَ لَمْ يَتَّخِذْ وَلَداً وَ لَمْ يَكُنْ لَهُ شَرِيكٌ فِي الْمُلْكِ وَ خَلَقَ كُلَّ شَيْءٍ فَقَدَّرَهُ تَقْدِيراً    . « 1 »\r\n« پاك و تنزيه گرديده شده است آن كس كه فرقان را بر بنده‌اش تدريجاً نازل كرد تا ترساننده باشد جهانيان را ؛ آن كس كه از براى اوست پادشاهى و صاحب اختيارى آسمانها و زمين ، و براى خود فرزندى را اتّخاذ ننموده است ، و براى وى شريكى در حكمرانىاش نيست ، و تمام اشياء را او آفريده است ، پس آن اشياء را به قدر محدود و اندازهء معيّن اندازه‌بندى نموده است . »\r\n6 -     سَبِّحِ اسْمَ رَبِّكَ الْأَعْلَى * الَّذِي خَلَقَ فَسَوَّى * وَ الَّذِي قَدَّرَ فَهَدى .     « 2 »\r\n« به پاكى و پاكيزگى ياد كن اسم پروردگارت را كه عُلوّ و بلندىاش افزون است از همه ؛ آن كس كه موجودات را آفريد و تسويه فرمود آنها را ؛ و آن كس كه موجودات را اندازه‌بندى كرد ، و پس از آن در راه كمالشان سير داد و هدايت كرد » .\r\n\r\nكلام راقى هِشام بن حَكَم در ردّ ثَنَويّه\r\nبالجمله ، در اينجا كه مىخواهيم اين بحث را كه در ردّ و ابطال مذهب دَهريّون و مادّيّون و كمونيستها و ثَنَويّه و معتقدين به اصالة الوجود و الماهيّة معاً همچون شيخ أحمد احسائى بود خاتمه دهيم ، مناسب است گفتارى را از عالم\r\n\r\n\r\n","description":"","footnote":"\r\n( 1 ) آيه 1 و 2 ، از سورهء 25 : الفرقان\r\n( 2 ) آيات 1 تا 3 ، از سورهء 87 : الاعلى\r\n","page_name":" 171 ","page_number":189},
  {"content":"\r\n\r\nجليل و متكلّم نبيل و حكيم فلسفه خواندهء شيعه كه از تلامذهء حضرت امام جعفر صادق عليه السّلام يعنى هِشام بن حَكَم است ، و در ابطال مذهب ثنويّه مىتوان از بهترين براهين و ادلّه آن را محسوب داشت ؛ ذكر كنيم :\r\nدكتر أحمد أمين مصرى در ضمن بحث خود از احوال و آراء هِشام بن حَكَم گويد :\r\n« وَ جاءَهُ رَجُلٌ مُلْحِدٌ فَقالَ لَهُ : أنَا أقولُ بِالاثْنَيْنِ ، وَ قَدْ عَرَفْتُ إنْصافَكَ . فَلَسْتُ أخافُ مُشاغَبَتَكَ !\r\nفَقامَ هِشامٌ وَ هُوَ مَشْغولٌ بِثَوْبٍ يَنْشُرُهُ وَ قالَ : حَفِظَكَ اللَّهُ !\r\nهَلْ يَقْدِرُ أحَدُهُما عَلَى أنْ يَخْلُقَ شَيْئاً لا يَسْتَعينُ بِصاحِبِهِ عَلَيْهِ ؟ !\r\nقالَ : نَعَمْ !\r\nقالَ هِشامٌ : فَما تَرْجو مِن اثْنَيْنِ ؟ ! واحِدٌ خَلَقَ كُلَّ شَىْءٍ أصَحُّ لَكَ !\r\nفَقالَ الرَّجُلُ : لَمْ يُكَلِّمْنى بِهَذا أحَدٌ قَبْلَكَ ! » « 1 »\r\n« مرد ملحد و زنديقى نزد او آمد و گفت : من معتقد به دو اصل قديم ازلى هستم ، و انصاف تو را دريافته‌ام . و از آنكه احياناً بخواهى شرّى و فتنه‌اى انگيزى من ترسان نمىباشم .\r\nهشام درحالىكه مشغول باز كردن پارچه‌اى بود از جاى خود برخاست و به او گفت :\r\nخداوند محفوظت بدارد !\r\nآيا يكى از آن دو تا اصل قديم ازلى ، توانائى آن را دارد كه بدون آنكه از ديگرى كمك بگيرد بتواند چيزى را بيافريند ؟ !\r\nگفت : آرى !\r\n\r\n\r\n","description":"","footnote":"\r\n( 1 ) « ضُحى الإسلام » ج 3 ، ص 269\r\n","page_name":" 172 ","page_number":190},
  {"content":"\r\n\r\nهشام گفت : بنابراين از دوتاى آنها چه انتظار دارى ؟ ! يكى از آنها كه تمام اشياء را آفريده است ، براى تو استوارتر است !\r\nآن مرد گفت : به مانند اين سخن ، احدى پيش از تو با من تكلّم ننموده است ! »\r\nاين برهان قويم هشام در صورت قدرت يكى از آن دو مىباشد كه بدون كمك گرفتن از ديگرى در آفرينش چيزى ، آن چيز را خلق كند ؛ امّا اگر او جواب مىداد به عدم قدرت ، در اين صورت هشام مىگفت : پس مجموعهء دو اصل قديم كه مجموعاً با هم بتوانند چيزى را خلق كنند ، يك اصل محسوبند و اوست تنها خداوند ازلى و قديمى !\r\n\r\n","description":"","footnote":"","page_name":" 173 ","page_number":191},
  {"content":"\r\n . \r\n","description":"","footnote":"","page_name":" 174 ","page_number":192},
  {"content":"\r\n\r\n\r\nمبحث سى و يكم تا سى و دوم آنان كه غير از خدا اثرى قائلند ، مبتلا به شرك خفىّ هستند اللهُ خَلقُ كُلِّ شَىْءٍ وَ هُمَ عَلَى كُلِّ شَىْءٍ وَكيلٌ\r\n\r\n","description":"","footnote":"","page_name":" 175 ","page_number":193},
  {"content":"\r\n . \r\n","description":"","footnote":"","page_name":" 176 ","page_number":194},
  {"content":"\r\n\r\nأعوذُ بِاللهِ مِنَ الشَّيْطانِ الرَّجيم\r\nبِسْمِ اللهِ الرَّحْمَنِ الرَّحيم\r\nوَ صَلَّى اللهُ عَلَى سَيِّدِنا مُحَمَّدٍ وَ آلِهِ الطَّيِّبينَ الطّاهِرينَ\r\nوَ لَعْنَةُ اللهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لا حَوْلَ وَ لا قُوَّةَ إلّا بِاللهِ الْعَليِّ الْعَظيم\r\nقال اللهُ الحكيمُ فى كتابِه الكريم :\r\n اللَّهُ خالِقُ كُلِّ شَيْءٍ وَ هُوَ عَلى كُلِّ شَيْءٍ وَكِيلٌ  . « 1 »\r\n( آيه شصت و دوّم ، از سورهء زُمر : سى و نهمين سوره از قرآن كريم )\r\n« خداوند است آفرينندهء تمام چيزها ، و اوست كه بر تمام چيزها حافظ و نگهبان است . »\r\nو پس از اين آيه ، آيات مباركات ذيل وارد است :\r\n   لَهُ مَقالِيدُ السَّماواتِ وَ الْأَرْضِ وَ الَّذِينَ كَفَرُوا بِآياتِ اللَّهِ أُولئِكَ هُمُ الْخاسِرُونَ . قُلْ أَ فَغَيْرَ اللَّهِ تَأْمُرُونِّي أَعْبُدُ أَيُّهَا الْجاهِلُونَ . وَ لَقَدْ أُوحِيَ إِلَيْكَ وَ إِلَى الَّذِينَ مِنْ قَبْلِكَ لَئِنْ أَشْرَكْتَ لَيَحْبَطَنَّ عَمَلُكَ   \r\n\r\n\r\n","description":"","footnote":"\r\n( 1 ) در « أقرب الموارد » آورده است : « الوكيل ، فعيلٌ بمعنى مفعولٍ لانّه مَوكولٌ إليه ، و قد يكونُ للجمعِ و الانثَى ، و قد يكونُ بمعنى فاعل إذا كانَ بمعنى الحافظِ . و وُصفَ به اللهُ تَعالَى ؛ و منه  حَسْبُنَا اللَّهُ وَ نِعْمَ الْوَكِيلُ  ، و قيلَ هو هُنا بمعنى الكافى الرّازِق . و : الجَرىءُ ، ج : وكلاء . »\r\n","page_name":" 177 ","page_number":195},
  {"content":"\r\n\r\n   وَ لَتَكُونَنَّ مِنَ الْخاسِرِينَ . بَلِ اللَّهَ فَاعْبُدْ وَ كُنْ مِنَ الشَّاكِرِينَ وَ ما قَدَرُوا اللَّهَ حَقَّ قَدْرِهِ وَ الْأَرْضُ جَمِيعاً قَبْضَتُهُ يَوْمَ الْقِيامَةِ وَ السَّماواتُ مَطْوِيَّاتٌ بِيَمِينِهِ سُبْحانَهُ وَ تَعالى عَمَّا يُشْرِكُونَ    .\r\n« از اختصاصات اوست كليدهاى خزائن آسمانها و زمين . و كسانى كه كافر شده‌اند به آيات خداوند ، تحقيقاً و واقعاً فقط ايشانند زيانكاران و خسارت‌زدگان .\r\nبگو ( اى پيامبر ) : آيا شما مرا امر مىكنيد كه غير خدا را بپرستم اى گروه سفيهان و نادانان ؟ !\r\nبا وجود آنكه به سوى تو و به سوى پيغمبران پيشين از تو وحى شده است كه هرآينه اگر غير خدا را پرستش كنى عملت نابود مىگردد ؛ و البتّه در آن صورت تو از زيانكاران خواهى بود .\r\nبلكه تنها خدا را عبادت كن و از سپاسگزاران باش !\r\n( افرادى كه غير خدا را مىپرستند و يا فىالجمله براى وى اثرى در جهان و عالم ايجاد معتقدند ) قدر و قيمت خدا را آن‌طور كه بايد و شايد تقدير نكرده‌اند ، درحالىكه تمامى زمين در روز بازپسين در يدِ قدرت اوست ، و آسمانها در دست سلطنت و اقتدار او پيچيده شده است . پاك و منزّه و مقدّس است او ، و بلند مرتبه و عالىدرجه است از آنچه را كه براى وى شريك قرار مىدهند . ( يا به شرك جلىّ و يا به شرك خفىّ ، همچون كسانى كه براى اشياء و افعال خارجيّه اثرى را قائلند ، و بدون حيطهء خالقيّت پروردگار آنها را مؤثّر در عالم وجود و قضا و قدر مىدانند » ) .\r\n\r\nحقّ سُبحانه و تعالى ، عين وجود و حقيقت هستى است\r\nآيت ربّانى و حكيم متألّه صمدانى و عارف محقّق و فقيه مدقّق : ملّا محمّد محسن فيض كاشانى قدّس اللهُ تُربتَه فرموده است :\r\n\r\n","description":"","footnote":"","page_name":" 178 ","page_number":196},
  {"content":"\r\n\r\n« كَلِمَةٌ بِها يَتَبَيَّنُ مَعْنَى الْوُجودِ وَ أنَّهُ عَيْنُ الْحَقِّ سُبْحانَهُ .\r\n« گفتارى كه با آن روشن مىگردد معنى وجود و اينكه وجود عين حقّ سبحانه مىباشد . »\r\nشكّ نيست كه هر چه غير هستى است ، در هست شدن و هست بودن محتاج است به هستى . و هستى به خود هست ، نه هستى ديگر . و هر چه محتاج است ، نه حقّ است .\r\nپس حقّ عين هستى باشد كه به خود هست است و همهء چيزها به او هستند . چون نور كه بنفس خود روشن است نه به روشنائى ديگر ؛ و روشنائى همهء چيزها بدوست . پس همهء چيزها به حقّ محتاجند و حقّ از همه چيز غنىّ ؛  وَ اللَّهُ الْغَنِيُّ وَ أَنْتُمُ الْفُقَراءُ  . « 1 »\r\n گويم سخن نغز كه مغز سخن است * هستى است كه هم هستى و هم هست‌كُن است \r\nو از اينجا ظاهر مىشود سرّ معيّت حقّ با اشياء ؛ چه هيچ چيز بىهستى نمىتواند بود . و از اينجا نيز ظاهر مىشود كه هستى ، واجب الوجود است و قائم به ذات خود و متعيّن به ذات خود ؛ چه اگر ممكن بودى ، يا قائم به غير ، يا متعيّن به غير ؛ محتاج بودى به غير . و غير هستى كائناً ما كان محتاج است به هستى . پس تقدّم شىء بر نفس لازم آمدى . پس هر چه جز هستى است قائم است به هستى ، و هستى قائم نيست به هيچ چيز .\r\nپس هستى كه عين حقّ است دليل است بر حقّ كما قال أمير المؤمنين : دَلَّ عَلَى ذَاتِهِ بِذَاتِهِ . « 2 »\r\n\r\n\r\n","description":"","footnote":"\r\n( 1 ) قسمتى از آيه آخر ، از سورهء 47 : محمّد\r\n( 2 ) فقره‌اى است از دعاى صباح . يعنى « ( اى كسى كه ) راهنما و دليل\r\n","page_name":" 179 ","page_number":197},
  {"content":"\r\n\r\n چون دهان دلبران در هست و نيست * خود به بود خود گواهى مىدهد \r\nو از آنچه گفتيم معلوم شد كه هستى بسيط است من جميع الوجوه . چه اگر مركّب بودى محتاج بودى به اجزاء ، و هر يك از اجزاء محتاج بودى به او . پس « تقدّم شىء بر نفس » لازم آمدى . و نيز معلوم شد كه هستى نه همين معنى مصدرى ذهنى است كه از آن تعبير به كَوْن و حُصول و تحقّق كنند چرا كه اين امرى است اعتبارى كه وجود ندارد الّا در ذهن و به اعتبار معتبِر . و هستى چنان كه گفتيم مُحقِّق حقايق و مُذوِّت ذوات و محتاجٌ إليه اشياء است . و اين معنى ذهنى وجهى است از وجوه و عنوانى است از عنوانات او .\r\nو چون هستى متعيّن به ذات خود است ، مفهوم كلّى نتواند بود كه او را افراد متعدّده باشد ؛ چه ممتنع است تعدّد و انقسام مر حقيقت شىء را الّا به امرى خارج از آن حقيقت كه موجب تعيّن افراد او شود ؛ و مُميِّز بعض از بعض باشد . و لذلك قيل :\r\nصِرْفُ الْوُجودِ الَّذى لا أتَمَّ مِنْهُ ، كُلَّما فَرَضْتَهُ ثانيًا فَإذا نَظَرْتَ فَهُوَ هُوَ ؛ شَهِدَ اللَّهُ أَنَّهُ لا إِلَهَ إِلَّا هُوَ . « 1 »\r\n هم توئى اى قديم فرد إله * وحدت خويش را دليل و گواه\r\nشَهِدَ اللَّهُ بشنو و تو بگو * وَحْدَهُ لا إلَهَ إلّا هُو » « 2 » \r\n\r\nگفتار فيض كاشانى ( قدّه ) در جمع بين ظهور و خفاء خداوند\r\nو همچنين فرمايد :\r\n« كَلِمَةٌ بِها يُجْمَعُ بَيْنَ ظُهورِهِ سُبْحانَهُ وَ خَفائِهِ .\r\n\r\n\r\n","description":"","footnote":"\r\n- خودش ، خودش بوده است ! »\r\n( 1 ) صدر آيه 18 ، از سورهء 3 : آل عمران\r\n( 2 ) « كلماتٌ مكنونة من علوم أهل الحكمة و المعرفة » انتشارات فراهانى ، ص 12 و 13 ؛ و از طبع مظفّرى ، ص 16 و 17\r\n","page_name":" 180 ","page_number":198},
  {"content":"\r\n\r\n« گفتارى كه بدان ميان اين دو صفت مختلف : ظهور خداى سبحان و پنهان بودنش مىتوان جمع نمود . »\r\nهستى او پيداتر از هستى ساير اشياء است ؛ زيرا كه هستى او به خود پيدا و هستى ساير اشياء به دو هويداست . چنان كه مىفرمايد :  اللَّهُ نُورُ السَّماواتِ وَ الْأَرْضِ  . « 1 »\r\nچه نور ، چيزى را گويند كه به خود پيدا و پيداكنندهء ساير اشياء باشد .\r\n همه عالم به نور اوست پيدا * كجا او گردد از عالم هويدا\r\nزهى نادان كه او خورشيد تابان * به نور شمع جويد در بيابان \r\nاشياء بىهستى ، عدم محض‌اند و مبدأ ادراك همه هستى است ؛ هم از جانب مُدرِك و هم از جانب مُدرَك . و هر چه را ادراك كنى اوّل هستى مدرَك مىشود و اگرچه از ادراكِ اين ادراك غافل باشى ، و از غايت ظهور مخفى ماند . ادراك مُبْصَر بىواسطهء نور ديگر چون شعاع ، صورت نبندد ؛ و با آنكه شعاع از غايت ظهور در آن حالت غير مرئى مىنمايد تا طائفه‌اى انكار آن مىكنند . نورى كه واسطهء ادراك شعاع بود بر آن قياس بايد كرد .\r\n نُورٌ عَلى نُورٍ يَهْدِي اللَّهُ لِنُورِهِ مَنْ يَشاءُ  . « 2 »\r\n\r\n« يا مَنْ هُوَ اخْتَفَى لِفَرْطِ نورِهِ ، الظّاهِرُ الْباطِنُ فى ظُهورِهِ »\r\nقالَ بَعْضُ الْعُلَماءِ : لا تَتَعَجَّبْ مِن اخْتِفاءِ شَىْءٍ بِسَبَبِ ظُهورِهِ ، فَإنَّ الأشْياءَ إنَّما تُسْتَبانُ بِأضْدادها ؛ وَ ما عَمَّ وُجودُهُ حَتَّى لا ضِدَّ لَهُ ، عَسُرَ إدْراكُهُ . فَلَوِ اخْتَلَفَ الأشْياءُ فَدَلَّ بَعْضُها عَلَى اللَّهِ دونَ بَعْضٍ ، ادْرِكَتِ التَّفْرِقَةُ عَلَى قُرْبٍ ؛ وَ لَمّا اشْتَرَكَتْ فى الدَّلالَةِ عَلَى نَسَقٍ واحِدٍ اشْكِلَ\r\n\r\n\r\n","description":"","footnote":"\r\n( 1 ) صدر آيه 35 ، از سورهء 24 : النّور\r\n( 2 ) قسمتى از آيه 35 ، از سورهء 24 : النّور : « آن نور زجاجه نورى است بر نور كه بس عظيم و درخشنده است . خداوند براى نورش هدايت مىكند هر كه را كه بخواهد . »\r\n","page_name":" 181 ","page_number":199},
  {"content":"\r\n\r\nالامْرُ !\r\nوَ مِثالُهُ نورُ الشَّمْسِ الْمُشْرِقُ عَلَى الارْضِ . فَإنّا نَعْلَمُ أنَّهُ عَرَضٌ مِنَ الاعْراضِ يَحْدُثُ فى الارْضِ وَ يَزولُ عِنْدَ غَيْبَةِ الشَّمْسِ . فَلَوْ كانَتِ الشَّمْسُ دائِمَةَ الإشْراقِ لا غُروبَ لَها لَكُنّا نَظُنُّ أنْ لا هَيْئَةَ فى الأجْسامِ إلّا ألْوانُها ؛ وَ هىَ السَّوادُ وَ الْبَياضُ .\r\nفَأمّا الضَّوْءُ فَلا نُدْرِكُهُ وَحْدَهُ ، لَكِنْ لَمّا غابَتِ الشَّمْسُ وَ اظْلِمَتِ الْمَواضِعُ ادْرِكَتْ تَفْرِقَةٌ بَيْنَ الْحالَتَيْنِ . فَعَلِمْنا أنَّ الأجْسامَ قَدِ اسْتَضاءَتْ بِضَوْءٍ ، وَ اتَّصَفَتْ بِصِفَةٍ فارَقَتْها عِنْدَ الْغُروبِ ؛ فَعَرَفْنا وُجودَ النّورِ بِعَدَمِهِ .\r\nوَ ما كُنّا نَطَّلِعُ عَلَيْهِ لَوْ لا عَدَمُهُ إلّا بِعُسْرٍ شَديدٍ ، وَ ذَلِكَ لِمُشاهَدَتِنا الأجْسامَ مُتَشابِهَةً غَيْرَ مُخْتَلِفَةٍ فى الظَّلامِ وَ النّورِ .\r\nهَذا مَعَ أنَّ النّورَ أظْهَرُ الْمَحْسوساتِ ، إذْ بِهِ يُدْرَكُ سائِرُ الْمَحْسوساتِ . فَما هُوَ ظاهِرٌ بِنَفْسِهِ وَ هُوَ مُظْهِرٌ لِغَيْرِهِ ، انْظُرْ كَيْفَ تُصُوِّرَ اسْتِبْهامُ أمْرِهِ بِسَبَبِ ظُهورِهِ لَوْ لا طَرَيانُ ضِدِّهِ . فَإذَنِ الْحَقُّ سُبْحانَه هُوَ أظْهَرُ الامورِ وَ بِهِ ظَهَرَتِ الأشْياءُ كُلُّها . وَ لَوْ كانَ لَهُ عَدَمٌ أوْ غَيْبَةٌ أوْ تَغَيُّرٌ لَانْهَدَمَتِ السَّمَاواتُ وَ الارْضُ وَ بَطَلَ الْمُلْكُ وَ الْمَلَكوتُ وَ لَادْركَتِ التَّفْرِقَةُ بَيْنَ الْحالَتَيْنِ !\r\nوَ لَوْ كانَ بَعْضُ الأشْياءِ مَوْجوداً بِهِ وَ بَعْضُها مَوْجوداً بِغَيْرِهِ لَادْركَتِ التَّفْرِقَةُ بَيْنَ الشَّيْئَيْنِ فى الدَّلالَةِ ، وَ لَكِنْ دَلالَتُهُ عامَّةٌ فى الأشْياءِ عَلَى نَسَقٍ واحِدٍ وَ وُجودُهُ دائِمٌ فى الاحْوالِ يَسْتَحيلُ خِلافُهُ ؛ فَلا جَرَمَ أوْرَثَ شِدَّةُ الظُّهورِ خَفاءً . « 1 »\r\n\r\n\r\n","description":"","footnote":"\r\n( 1 ) « بعضى از علماء گفته‌اند : تعجّب مكن از پنهان بودن چيزى به سبب ظهور آن ! زيرا كه اشياء بواسطهء اضدادشان شناخته مىشوند . لهذا آن چيزى كه وجودش گسترده است\r\n","page_name":" 182 ","page_number":200},
  {"content":"\r\n\r\n\r\n\r\n","description":"","footnote":"\r\n- به‌طورىكه ضدّى ندارد ، ادراك آن مشكل است . بنابراين اگر اشياء مختلف بودند و بعضى از آنها بر خداوند دلالت مىنمودند و بعضى دلالت نمىنمودند اين تفرقه به زودى ادراك شده و دلالت صورت مىگرفت ؛ امّا از آنجا كه در دلالت بر خدا بر نَهج واحد مىباشند ، لهذا امر دلالت سخت مىشود .\r\nو مثال اين مطلب نور خورشيد است كه بر زمين مىتابد . زيرا ما مىدانيم : اين نور عَرَضى است از أعراض كه در زمين پيدا مىشود و بواسطهء غائب شدن خورشيد زائل مىگردد . پس اگر خورشيد پيوسته مىتابيد و غروبى در پى نداشت تحقيقاً ما مىپنداشتيم كه هيئتى براى اجسام موجود نيست مگر رنگهاى آنها كه عبارت باشد از سياهى و سپيدى .\r\nو امّا براى نور و درخشش راهى نداشتيم كه آن را به تنهائى ادراك نمائيم ، و ليكن وقتى كه خورشيد غروب كرد و مواضع زمين تاريك شد ما فرق ميان دو حالت را مىفهميم و ادراك مىكنيم كه اشياء خارجيّه با نور ، منوَّر و روشن گشته بودند و متّصف به صفتى شده بودند كه در هنگام غروب از آن صفت مفارقت نموده‌اند . پس وجود نور را به عدمش و پيدايشش را به پنهانيش مىفهميم .\r\nو ابداً امكان نداشت ما اطّلاع بر نور حاصل كنيم اگر عدمى را در دنبال خود نداشت مگر با مشقّت شديد . و آن بدين جهت بود كه ما همهء اجسام را متشابه با هم مشاهده كرده و در نور و ظلمت مختلف نمىديديم ؛ با آنكه نور از جميع محسوسات ظاهرتر است ، چرا كه بواسطهء آن است كه بقيّهء محسوسات ادراك مىشوند .\r\nبناءً على هذا آنچه را كه ظاهر است به خودى خود و ظاهركنندهء غير خود مىباشد ، خوب بنگر كه چگونه بواسطهء ظهورش اگر طَرَيان عدمش در ميان نمىبود ، امرش مبهم مىگرديد . بنابراين بدان كه : حقّ سبحانه از همهء امور ظاهرتر است به‌طورىكه اشياء بواسطهء او ظاهرند ، و اگر براى وى عدمى يا غيبتى يا تغيّرى مىبود آسمانها و زمين منهدم مىگشت و عالم ملك و ملكوت باطل مىشد و تحقيقاً تفرقه در ميان دو حالت وجود و عدم قابل ادراك مىبود !\r\nو اگر بعضى از اشياء به او موجود بودند و بعضى به غير او باز تفرقه ميان آن\r\n","page_name":" 183 ","page_number":201},
  {"content":"\r\n\r\n روحى است بىنشان و ما غرقه در نشانش * جانى است بىمكان و سر تا قدم مكانش \r\n خواهى كه بيابى يك لحظه‌اى مجويش * خواهى كه تا بدانى يك لحظه‌اى مدانش \r\n* * *\r\n خَفىٌّ لإفْراطِ الظُّهورِ تَعَرَّضَتْ * لإدْراكِهِ أبْصارُ قَوْمٍ أخافِشِ\r\nوَ حَظُّ الْعُيونِ الزُّرْقِ مِنْ نورِ وَجْهِهِ * لِشِدَّتِهِ حَظُّ الْعُيونِ الْعَوامِشِ « 1 » \r\n* * *\r\n اى تو مخفى در ظهور خويشتن * وى رُخت پنهان به نور خويشتن\r\nلَقَدْ ظَهَرْتَ فَلا تَخْفَى عَلَى أحَدٍ * إلّا عَلَى أكْمَهٍ لا يَعْرِفُ الْقَمَرا\r\nلَكِنْ بَطَنْتَ بِما أظْهَرْتَ مُحْتَجِبًا * وَ كَيْفَ يُعْرَفُ مَنْ بِالْعُرْفِ اسْتَتَرا « 2 » حجاب روى تو هم روى تست در همه حال\r\nنهانى از همه عالم ز به سكه پيدائى \r\n\r\n\r\n","description":"","footnote":"\r\n- دو شىء قابل ادراك مىبود در دلالت بر هستى خداوند ؛ و ليكن چون دلالت او بر اشياء ، بر نَهج و نَسق واحدى است و وجود او در جميع حالات دوام دارد به‌طورىكه خلاف آن مستحيل است بنابراين شدّت ظهور وى مورِث و موجِد خفاى او گشته است . »\r\n( 1 ) « خداوند پنهان است بواسطهء شدّت ظهور او . براى ديدار و ادراك او چشمهاى جماعتى كه ضعيف البصر بودند متعرّض گشتند . و بهره و نصيب چشمان كافران زاغ چشم از شدّت نور سيماى او ، به قدر بهره و نصيب چشمان ضعيف و رَمَدآلوده‌اى است كه در اكثر اوقات آب از آن جارى است . »\r\n( 2 ) « تحقيقاً هرآينه تو چنان ظاهر شدى كه بر هيچ‌كس پنهان نيستى مگر بر آن كور مادرزادى كه ماه تابان را نمىشناسد . و ليكن بواسطهء خودِ ظهورت پنهان شدى ؛ پس چگونه امكان دارد كه شناخته شود آن كس كه خود شناسائى علّت پنهانى او گرديده است ؟ »\r\n","page_name":" 184 ","page_number":202},
  {"content":"\r\n\r\n\r\nأمير المؤمنين عليه السّلام : ظَاهِرٌ فِى غَيْبٍ ، وَ غَائِبٌ فِى ظُهُورٍ\r\nقَال‌َأَميرَ الَمُؤمنينَ : لَمْ تُحِطْ به الاوْهَامُ ، بَلْ تَجَلَّى لَهَا بهَا ؛ وَ بهَا امْتَنَعَ منْها . « 1 » وَ قَالَ : ظَاهِرٌ فِى غَيْبِ ؛ وَ غَائِبٌ فى ظُهُورٍ . « 2 »\r\nوَ قَالَ : لَا يَجِنُّهُ الْبُطُونُ عَنِ الظُّهُورِ ؛ وَ لَا يَقْطَعُهُ الظُّهُورُ عَنِ الْبُطُون . قَرُبَ فَنَأَى ، وَ عَلَا فَدَنَا ، وَ ظَهَرَ فَبَطَنَ ، وَ بَطَنَ فَعَلَنَ ، وَ دَانَ وَ لَمْ يُدَنْ . أَىْ ظَهَرَ وَ غَلَبَ وَ لَمْ يُغْلَبْ . « 3 »\r\nوَ رَوَى الشَّيْخُ الصَّدُوقُ فِى « مَعَانِى الاخْبَارِ » بِإسْنَادِهِ عَنْهُ ، قَالَ قَالَ رَسُولُ اللَّهِ صَلَّى اللَّهُ عَلَيْهِ وَ آلِهِ وَ سَلَّمَ : التَّوْحِيدُ ظَاهِرُهُ فِى بَاطِنِهِ ؛ وَ بَاطِنُهُ فِى ظَاهِرِهِ . ظَاهِرُهُ مَوْصُوفٌ لَا يُرَى ؛ وَ بَاطِنُهُ مَوْجُودٌ لَا يَخْفَى .\r\nيُطْلَبُ بِكُلِّ مَكَانٍ ، وَ لَمْ يَخْلُ مِنْهُ مَكَانٌ طَرْفَةَ عَيْنٍ . حَاضِرٌ غَيْرُ مَحْدُودٍ وَ غَائِبٌ غَيْرُ مَفْقُودٍ . « 4 »\r\n\r\n\r\n","description":"","footnote":"\r\n( 1 ) « حضرت أمير المؤمنين عليه السّلام فرمودند : انديشه‌ها و قواى متخيّلهء انسانى نمىتواند بر او احاطه نمايد ، بلكه مطلب از اين قرار است كه خداوند بوسيلهء خودِ اين افكار بر آنها ظاهر شده است ؛ و بوسيلهء خود اين افكار نيز از آنها پنهان گشته است . »\r\n( 2 ) « و فرمود : آشكار است در عين پنهانى ؛ و پنهان است در عين آشكارائى . »\r\n( 3 ) « و فرمود : پنهانيش وى را از آشكارا بودن باز نمىدارد ؛ و آشكارا بودنش او را از پنهانيش جدا نمىسازد . نزديك است در عين دورى ، و بلند است در عين پستى ، و آشكار است در عين پنهانى ، و پنهان است در عين آشكارائى ، و جزا مىدهد بدون آنكه كسى او را جزا دهد . يعنى آشكارا مىشود و غلبه پيدا مىكند بدون آنكه مغلوب گردد . »\r\n( 4 ) « و شيخ صدوق در « معانى الاخبار » با سند خود از حضرت أمير المؤمنين عليه السّلام روايت كرده است كه وى گفت : رسول خدا صلّى الله عليه و آله و سلّم گفت : توحيد ، ظاهرش در باطنش مىباشد ؛ و باطنش در ظاهرش مىباشد . ظاهرش به وصف مىآيد امّا ديده نمىشود ؛ و باطنش وجود دارد امّا پنهان نمىباشد . در هر محلّ و مكانى وجود دارد ؛ و هيچ محلّ و مكانى حتّى در يك بازگشت نور و شعاع چشم ، از او فارغ و خالى نيست . حاضر است بدون اندازه و حدّ ؛ و پنهان است بدون عدم و نيستى . »\r\n","page_name":" 185 ","page_number":203},
  {"content":"\r\n\r\nقالَ بَعْضُهُمْ : ما ظَهَرَ بِشَىْءٍ مِنَ الْمَظاهِرِ إلّا وَ قَدِ احْتَجَبَ بِهِ ؛ وَ ما احْتَجَبَ بِشَىْءٍ إلّا وَ قَدْ ظَهَرَ فيهِ . » « 1 »\r\nوَ قالَ آخَرُ : نشايد كه غيرى او را حجاب آيد ؛ چه حجاب محدود را باشد و او را حدّ نيست . « 2 »\r\nآية الله محقّق مدقّق ، العالِمُ الكُلّ ، الشّاعِرُ البحّاثُ المِنطيقُ ، فقيه عاليمقام و حكيم ذو العزَّة و الإكرام ، كه از نوادر دهر و نوابغ عصر و جامع جميع علوم مختلفه و دانشهاى متفاوته بوده است ؛ و حقير يكى دو سال در بدءُ ورودم به نجف اشرف از طلعتش بهره‌مند مىشدم بدون آنكه توفيق استفاده از فيض محضرش را پيدا كنم : « 3 »\r\n\r\n\r\n","description":"","footnote":"\r\n( 1 ) « بعضى از عرفاء گفته‌اند : در هيچيك از مظاهر ظهور پيدا نمىكند مگر آنكه بواسطهء خود آن مظهر پنهان مىشود ؛ و پنهان نمىشود از چيزى مگر آنكه در خود آن چيز ظهور پيدا مىكند . »\r\n( 2 ) « كلمات مكنونه » ص 8 تا ص 11 ؛ و از طبع مظفّرى ص 13 تا ص 15 ؛ و مرحوم فيض پس از اين مطالبى كه آورده شد به اشعار عارف صمدانى شيخ محمود شبسترى أعلى اللهُ مقامَه استشهاد كرده است :\r\n جهان جمله فروغ نور حقّ دان * حق اندر وى ز پيدائى است پنهان \r\nتا مىرسد بدين بيت :\r\n تو پندارى جهان خود هست دائم * به ذات خويشتن پيوسته قائم \r\n( 3 ) شرح حال مرحوم شيخ محمد حسين آل كاشف الغطاء ( قدهّ )\r\nورود حقير به نجف اشرف هجدهم شهر صفر المظفّر سنهء 1370 بوده است ، و رحلت آن مرحوم در 18 شهر ذوالقعده سنهء 1373 . شرح حال مرحوم شيخ محمّد حسين آل كاشف الغطاء ( قدّه ) بارى شرح احوال اين عالم جليل و فقيه نبيل در « أعلام الشّيعة » علّامه حاج شيخ آقا بزرگ طهرانى قدّس سرّه در قسمت « نُقباء البشر فى القرن الرّابع عشر » در جزء اوّل آن از ص 612 تا ص 619 به تفصيل آمده است .\r\n« وى در نجف اشرف سنهء 1294 متولّد شد و با فكرى صائب و عزمى راستين به تحصيل و به درس و بحث و تأليف و تصنيف پرداخت . در زمان حيات استادش شرحى\r\n","page_name":" 186 ","page_number":204},
  {"content":"\r\n\r\nالشَّيخ محمّد الحُسَين آل كاشفِ الغِطاءِ أعلَى اللهُ تعالَى مقامَه\r\nكتابى نوشته است به نام « الفِردَوسُ الاعلَى » كه جناب صديق ارجمندمان مرحوم آية الله شهيد حاج سيّد محمّد على قاضى طباطبائى رضوانُ الله عليه بر\r\n\r\n\r\n","description":"","footnote":"\r\n- بر عروة الوثقى او نوشت . مؤلّفاتش به هشتاد عدد مىرسد ، و از جملهء آنها كتاب « الدّين و الإسلام » يا « الدّعوة الإسلاميّة إلى مذهب الإماميّة » مىباشد و آن در حكمت و عقائد است . و در سنهء 1329 در بغداد جزء اوّل آن به طبع رسيد ، و مشغول طبع جزء دوّم آن بود كه با اشارهء مفتى شيخ سعيد زهاوى و به امر والى بغداد ناظم پاشا هجوم آوردند و مانع طبع آن شدند ، لهذا وى عازم طبع آن در خارج عراق شد . و عازم حجّ بيت الله الحرام گرديد و در اين سفر سفرنامهء بديعى نگاشت و آن را « نَزْهَة السَّمَر و نَهْزَة السَّفَر » نام گذاشت و در مراجعت به شام ، در صيدا آن دو جزء كتاب « الدّين و الإسلام » را به طبع رسانيد .\r\nو در اثر مباحثات و مذاكراتى كه با فيلسوف الفريكة أمين الرّيحانى داشت كتاب « المطالعات و المراجعات » يا « النّقود و الرّدود » را در ردّ او نوشت . و در جزء اوّل آن ردّى بر لغوى معروف « الاب انستاس كرملى » صاحب مجلّهء « لغة العرب » نوشت و وى را به طريق وحشت آورى مورد ايراد و نقد قرار داد كه اگر شخص منصف كه جانب‌دار نباشد آن را مطالعه كند اهمّيّت علماء شيعه بالاخصّ كاشف الغطاء را مىفهمد . و من ترغيب و تحريض مىكنم كه هر مبتدى در علوم بلكه هر جوان مسلمانى اين كتاب را بخواند . و در جزء دوّم آن ردّى قوىّ بر جرجى زيدان در تأليف خود : « تاريخ آداب اللغة العربيّة » نوشته است .\r\nو از جملهء ديگر مؤلَّفات او « الآياتِ البيّنات » و « أصل الشّيعة و اصولُها » و « الفردوس الاعلى » و « الارض و التّربة الحسينيّة » و « العبقات العنبريّة » و « تحرير المجلّة » مىباشد و آن مهم‌ترين آثار او در تأليف است . و آخرين كتاب مؤلّف او « المثل العليا فى الإسلام لا فى بحمدون . » - است . انتهى مختصرى را كه ما از مطالب مرحوم علّامهء طهرانى ( قدّه ) برگزيديم .\r\nو أنا أقول : يكى از مؤلّفات ديگر او كه بسيار ارزشمند است كتاب « جَنّةالمَأوى » مىباشد كه با مباشرت و تعليقهء دوست ارجمند و عزيز ديرين ما مرحوم شهيد حاج سيّد محمّد علىّ قاضى قدّس سرّه ، همانند كتاب « الفردوس الاعلى » به طبع رسيده است .\r\n","page_name":" 187 ","page_number":205},
  {"content":"\r\n\r\nآن تعليقه نوشته و كراراً به طبع رسيده است .\r\nدر اين كتاب علاوه بر مسائلى ، از چهار مسألة مهمّ حكمت بحث شده است :\r\n1 - الواحِدُ لا يَصْدُرُ عنه إلّا الواحِدُ . 2 - مَعنَى العُقولِ العَشَرَة . 3 - وَحْدَةُ الوُجودِ و الموجُود . 4 - المَعادُ الجِسْمانىّ .\r\nو انصافاً كتاب بسيار نفيس و زيبنده‌اى است ؛ و مطالب آن در كمال اتقان و استحكام . چون حقير دربارهء مسألهء توحيد حقّهء صِرفهء الهيّه بحثى را از بحث سوّم آن كه مطلب وحدت وجود و موجود باشد ، در جائى بهتر و مختصرتر و شيواتر و برهانىتر و با عباراتى دلنشين‌تر و جالب‌تر نيافته‌ام ، سزاوار است در اينجا براى مزيد معرفت و فتح مطالب غامضه‌اى كه براى بعضى حاصل مىشود ، عين عبارات وى را ترجمه نموده و به اطّلاع شيفتگان عرفان حضرت سبحان و والهان و شوريدگان حكمت و برهان خداوند رحمن برسانم ؛ شايد از آن بهره‌اى گيرند و مسألهء توحيد با اين منطق متين و برهان راستين فقيه دانشمند و متضلِّع اهل بيت حلّ گردد ؛ و پس از آن بحول الله و قوّته شبهه‌اى باقى نماند ؛ وى مىفرمايد :\r\n\r\nبحث گرانقدر آل كاشف الغطاء در وحدت وجود و موجود\r\n« وحدتِ وجود ، يا وحدتِ موجود :\r\nاين قضيّه از امّهات يا از مهمّات قضاياى فلسفهء الهيّه مىباشد كه اتّصال وثيقى به علم حكمت عاليه و الهيّات بالمعنى الاعمّ دارد كه در آن از امور عامّه مانند وجود و موجود ، و مانند واجب و ممكن ، و علّت و معلول ، و وحدت و كثرت و أمثالها از آنچه را كه تعلّق به موضوع خاصّى و يا حقيقت معيّنه‌اى از انواع ، نه در ذهن و نه در خارج ندارد بحث مىشود . و براى تمهيد و مقدّمهء آن مىگوئيم :\r\nاز جمله مسائل خلافيّه ميان حكماء اسلام و فلاسفهء مسلمين ، مسألة\r\n\r\n","description":"","footnote":"","page_name":" 188 ","page_number":206},
  {"content":"\r\n\r\nاصالت وجود يا اصالت ماهيّت است . بدين معنى كه آيا آنچه در متن خارج و اعيان موجودات تحقّق دارد عبارت است از وجود ، و ماهيّت امرى است اعتبارى كه از وجود محدود مقيّد متعيّن به تعيّنى كه آن را از غيرش - از جهت جنس يا نوع يا غير اين دو از سائر اعتبارات - جدا مىكند انتزاع مىگردد ؛ و يا آنكه آنچه در ظرف عين خارجى و نفس الامر و واقع تحقّق دارد عبارت است از ماهيّت ، و وجود امرى است اعتبارى خارج از ماهيّت و انتزاع‌شدهء از آن كه به نحو « خارج مَحمول » بر آن حمل مىشود نه به نحو « محمولات به ضميمه » .\r\nمثلًا دربارهء آتش ، وقتىكه ماهيّت آن متحقّق شود و آثار خاصّهء آن از روشنائى بخشيدن و سوزاندن و حرارت بر آن مترتّب شود ؛ در اين صورت صحيح است كه وجود را از آن انتزاع نمائيم و بر آن حمل كنيم و بگوئيم : آتش موجود است ، و گرنه آتش معدوم است .\r\nو اين عقيده ، يعنى عقيده به أصالة الماهيّة و اينكه وجود در جميع موجودات حتّى واجب الوجود امرى است اعتبارى محض ، ظاهراً همان عقيده‌اى است كه ميان حكماء تا اوائل قرن يازدهم مشهور بوده است . و بر همين اساس مبتنى مىباشد شبههء حكيم ابن كَمّونه « 1 » كه بدان بر توحيد حقّ تعالى اشكال كرده است . بدين تقريب :\r\n\r\n\r\n","description":"","footnote":"\r\n( 1 ) معلِّق كتاب آورده‌اند :\r\nعزّ الدّولة سعد بن منصور بن سعد بن حسن بن هبة الله بن كمّونه بغدادى مشهور به ابن كمّونه بوده است . وى داراى مؤلّفاتى است به خطّ خود كه در خزانهء غرويّه در نجف اشرف موجود است . جدّ اعلاى او هبة الله بن كمّونة اسرائيلى از فلاسفهء يهود در عصر شيخ الرّئيس ابن سينا بوده است . عزّ الدّولة بن كمّونه شرحى بر « اشارات » نوشته است كه به شمس الدّين جُوَينى صاحب « ديوان الممالك » اهداء نموده است .\r\nوى در سنهء 690 ه . و يا 683 ه . وفات يافته است .\r\n","page_name":" 189 ","page_number":207},
  {"content":"\r\n\r\n« چه مانعى دارد كه در ظرف تحقّق و نفس الامر و واقع ، دو هويّت مجهول الكُنْه و الحقيقة ، و بسيط و متباين با همديگر در تمام ذات و شئون ذاتشان بوده باشد كه از آن دو تا وجوب وجود انتزاع گردد . و آن وجود انتزاعى بر هر يك از آن دو حمل شود به نحو خارج محمول نه محمول به ضميمه .\r\nزيرا بالفرض ذات هر يك از آن دو بسيط است و در آن تركيب نيست ، بعلّت آنكه تركيب ملازم با امكان است ؛ درحالىكه ما وجوب هر يك از آن دو را مورد فرض خود قرار داده‌ايم . »\r\nو اين شبهه در عصر وى بر اساطين و علماء حكمت مشكل آمد و اشكال آن چندين قرن استمرار يافت ، تا به جائى رسيد كه همان‌طور كه در جزء اوّل از « أسفار » آمده است به او لقب افتخار الشّياطين داده شد .\r\nو ما از اساتيدمان در حكمت شنيديم كه : محقّق خونسارى « 1 » صاحب كتاب « مَشارق الشُّموس » كه ملقّب گشته است به « عقل حادى عشر » گفته است : « اگر حضرت حجّت عجّل الله فرجه ظهور كند ، من از وى معجزه‌اى نمىطلبم مگر جواب از شبههء ابن كمّونه را . »\r\nو ليكن در قرن حادى عشر ( 11 هجرى ) كه در آن اعاظمى از علم حكمت همچون سيّد داماد « 2 » ، و شاگرد او ملّا صدرا « 3 » ، و دو شاگرد وى فيض « 4 » و\r\n\r\n\r\n","description":"","footnote":"\r\n( 1 ) حسين بن محمّد خونسارى ، محقّق و علّامهء زمان در علوم . او داراى تأليفاتى است نافع ، ميلادش در سنهء 1016 و وفاتش در سنهء 1098 بوده است . ( تعليقه )\r\n( 2 ) مولانا محمّد باقر حسينى مشهور به داماد ، سيّد الحكماء و من أعظم رؤساءِ الدّين . وى صاحب تأليفاتى است . وفاتش در سنهء 1041 بوده است . ( تعليقه )\r\n( 3 ) محمّد بن إبراهيم صدر الدّين شيرازى مشهور به ملّا صدرا و صدر المتألّهين ، بزرگترين فيلسوف عارف متشرّع ، عالم‌ترين حكماى اسلام و با فضيلت‌ترين آنها . هر كس پس از او آمده است او را امام در حكمت اخذ نموده و از او پيروى كرده است . وفاتش در\r\n","page_name":" 190 ","page_number":208},
  {"content":"\r\n\r\nلاهيجى « 5 » ( صاحب « شوارق » ملقّب به فيّاض ) نبوغ پيدا نمودند ؛ مطلب به عكس شد و براهين ساطعه اقامه شد بر « أصالة الوجود » و اينكه ماهيّات همگى اعتبارات صرفه‌اى هستند كه آنها را ذهن از حدود وجود انتزاع مىكند . و امّا وجود غير محدود مثل وجود واجب جلَّ شأنه اصلًا ماهيّت ندارد بلكه ماهيّت او إنّيّت و تشخّص اوست . ( ماهيَّتُهُ إنّيَّتُه ) .\r\n\r\nاثبات أصالة الوجود ، و ابطال أصالة الماهيّة\r\nحكيم سبزوارى رَحمهُ اللَّه « 6 » در منظومهء خود براهين قاطعه‌اى بر اصالت وجود اقامه كرده است با آنكه « منظومه » از مختصرترين كتب حكمت است ، تا چه رسد ترا به « أسفار » كه چهار مجلّد از صفحات بزرگ است . و ما براى تو در اينجا فقط به يك برهان اكتفا مىكنيم و آن عبارت است از اختلاف بين دو نحوه وجود ذهنى و خارجى ؛ به‌طورىكه مىبينى تو آتش را مثلًا كه با وجود ذهنى خودش بر آن هيچ اثرى از آثار « نار » مثل احراق و غيره مترتّب نمىشود بخلاف وجود خارجى آن . اگر ماهيّت آتش اصيل بود لازم بود آثار آن در دو موطن ذهن و خارج بر آن مترتّب گردد . و بدين برهان اشاره كرده است در منظومه :\r\n « وَ إنَّهُ مَنْبَعُ كُلِّ شَرَفِ * وَ الْفَرْقُ بَيْنَ نَحْوَىِ الْكَوْنِ يَفى » \r\n« به علّت آنكه وجود منبع هر امر شريف و ذى اهمّيّت است . و فرق ميان\r\n\r\n\r\n","description":"","footnote":"\r\n- سنهء 1050 بوده است . ( تعليقه )\r\n- محمّد بن مرتضى مشهور به ملّا محسن كاشانى ، فقيه عارف محقّق حكيم متألّه ، صاحب تصنيفات كثيرهء مشهوره ، وى در سنهء 1091 وفات كرده است . ( تعليقه )\r\n( 5 ) ملّا عبد الرّزّاق لاهيجى ، عالم حكيم محقّق مدقّق ، صاحب تصنيفات زيبنده . وفاتش در سنهء 1051 بوده است ( تعليقه )\r\n( 6 ) حاج ملّا هادى بن مهدى سبزوارى ، از بزرگترين حكماء اماميّه ، فيلسوف فقيه عارف ، داراى تصانيف جليله . وى در سنهء 1212 متولّد شد و در سنهء 1289 وفات كرد . ( تعليقه )\r\n","page_name":" 191 ","page_number":209},
  {"content":"\r\n\r\nدوگانگى آثار در ذهن و در خارج براى اثبات اين مدّعى وافى و كافى مىباشد . »\r\nو از آنجا كه ابحاث وارده در فنّ حكمت ، از اين حقيقت جَليّه كه عبارت باشد از أصالة الوجود در وجود خارجى غير محدودى كه از آن تعبير به واجب الوجود جلَّت عظمَتُه مىكنيم ، نقاب و پرده بر گرفته است ؛ بنابراين مستحيل است كه براى وى فرض دوّمى گردد .\r\nلا ثانىَ لَهُ ، زيرا هر حقيقت بسيطه‌اى كه در آن تركيب نباشد ، مستحيل است كه دو تا بشود و مكرّر گردد ؛ نه در ذهن و نه در خارج و نه در خيال و وَهم و نه در فرض .\r\nو چه نيكو سروده است « مثنوى » در اشاره به اين نظريّهء قطعيّه ؛ آنجا كه دربارهء استادش شمس تبريزى گفته است :\r\n شمس در خارج اگرچه هست فرد * مىتوان هم مثل او تصوير كرد\r\nشمس تبريزى كه نور مطلق است * آفتاب است و ز انوار حق است\r\nشمس تبريزى كه خارج از اثير * نبودش در ذهن و در خارج نظير « 1 » \r\n\r\nاشتراك لفظى در اطلاق لفظ وجود بر مراتب آن ، مستلزم محذورات فاسدهء است\r\nو بعد از آنكه بطلان قول به أصالة الماهيّه واضح گشت ، و نور وجود با اصالتش درخشش نمود ، اينك معتقدان به اصالة الوجود با هم اختلاف كرده‌اند ميان دو گفتار :\r\nاوّل آنكه تمام وجودها جميعاً و بدون استثناء از واجب و ممكن ، ذهنى و خارجى كه بطور قطع و يقين در تشخُّصشان و تعيّنشان با يكدگر متباين\r\n\r\n\r\n","description":"","footnote":"\r\n( 1 ) ملّا جلال الدّين محمّد مولوى بلخى رومى ، از اشهر مشايخ عرفاء و پيشوايان و راهبر بزرگ ايشان است . « ديوان مثنوى » مشهور از آنِ اوست . وى در سنهء 604 متولّد و در سنهء 672 وفات يافته است . استادش شمس الدّين محمّد بن ملك داد تبريزى ، از مشاهير عرفاء و صوفيّه و مشايخ اكابر آنها مىباشد . وفاتش در سنهء 645 بوده است . ( تعليقه )\r\n","page_name":" 192 ","page_number":210},
  {"content":"\r\n\r\nبوده‌اند ؛ اطلاق وجود بر آنها از باب اشتراكِ لفظى است كه عبارت باشد از اطلاق لفظ واحد بر معانى متكثّره و مفاهيم متباينه‌اى كه در تحت حقيقت واحده‌اى مندرج نبوده و قدر مشتركى جامع ميان آنها نمىباشد . همچون لفظ « عَين » كه استعمال مىشود در قوّهء باصِره ، و در چشمهء آب ، و در طلا ، تا آخر معانى كثيرهء متباينه‌اى كه دارد ؛ عكس لفظ مترادف ( كه در آن الفاظ بسيارى است براى معنى واحدى ) و مشترك ( كه عبارت است از معانى كثيره‌اى كه لفظ واحدى بر آنها اطلاق مىشود ) .\r\nاين قول يعنى اشتراك لفظى در اطلاق لفظ وجود به مصاديق كثيرهء آن ، نسبت داده شده است به جميع مَشّائين يا به اكثرشان .\r\nدوّم آنكه اطلاق لفظ وجود بر جميع اقسام آن از باب اشتراك معنوى است . بنابراين وجود آتش و وجود آب در باب مفاهيم ، و وجود زَيْد و وجود عَمْرو در باب مصاديق ، چيز واحدى و حقيقت فاردى است ؛ و فقط تباين ميان آنها و تعدّدشان در ماهيّات منتزعهء از حدود وجود و تعيّنات قيود است . لهذا حقيقت وجود ، از جهت آنكه وجود است واحد است به تمام معانى وحدت . و مابه‌الاشتراكشان عين مابه‌الامتيازشان مىباشد . در اين جمله خوب تدبّر كن تا به معنى آن خوب نائل گردى !\r\n\r\nتَوْحِيدُهُ تَمْيِيزُهُ عَنْ خَلْقِهِ ؛ وَ حُكْمُ التَّمْيِيزِ بَيْنُونَةُ صِفَةٍ لا بَيْنُونَةُ عُزْلَةٍ\r\nو گفتار اوّل مستلزم محذورات قطعيّة الفساد است ؛ وَ ما يَسْتَلْزِمُ الْفَسادَ فاسِدٌ قَطْعاً . ( آنچه فساد را لازم آيد قطعاً خودش فاسد است . ) و از جملهء بعضى از محاذير آن ، لزوم عُزلت و بَينونت ميان وجود واجب و وجود ممكن ، و لزوم عدم سنخيّت ميان علّت و معلول است كه منتهى به بطلان مسألهء توحيد از اصل و اساس آن خواهد شد . و بدين مهمّ اشاره فرموده است سيّد الموحّدين و إمام العُرَفاءِ الشّامخينَ أمير المؤمنين سلام الله عليه ، آنجا كه مىگويد :\r\n\r\n","description":"","footnote":"","page_name":" 193 ","page_number":211},
  {"content":"\r\n\r\nتَوْحِيدُهُ تَمْيِيزُهُ عَنْ خَلْقِهِ ؛ وَ حُكْمُ التَّمْيِيزِ بَيْنُونَةُ صِفَةٍ لَا بَيْنُونَةُ عُزْلَةٍ .\r\n« واحد دانستن حقّ عبارت است از جدا كردن و تميز دادن او را از خلائقش ؛ و معنى و حكم اين جدائى و تميز آنست كه با صفت حاصل گردد نه موجب بينونت و جدائى به نحو عزلت گردد ( كه خود او و ذات اقدس او از مخلوقاتش بر كنار شوند ) . »\r\nو جزا و پاداش أمير المؤمنين عليه السّلام در افادهء اين حكمت شامخه و كلمهء باذخه بايد خود خداوند بوده باشد كه چقدر عالى و جليل است و تا چه اندازه جميع قواعد توحيد ، و تجريد ، و تَنْزيه ، و شكستن تشبيه را در بر دارد !\r\nو راست‌ترين گفتارى كه بر آن غبارى نمىتواند بنشيند آنست كه « حقيقت وجود مِن حَيثُ هىَ » يعنى چنانچه فقط نظر به خودش كنيم نه به چيزهاى منضمّهء به آن ، در آن نه تعدّدى وجود دارد و نه تكرارى . بلكه هر حقيقتى از حقائق و هر ماهيّتى از ماهيّات را چنانچه نظر به ذاتشان بنمائيم مجرّد از غير ذاتشان مستحيل است تعدّدشان و تكرّرشان . و از جمله قواعد علم حكمت كه همگى بر آن اتّفاق نموده‌اند آن مىباشد كه :\r\nحَقيقَةُ الشَّىْءِ لا تَتَثَنَّى وَ لا تَتَكَرَّرُ ، و الْماهيّاتُ إنَّما تَتَكَثَّرُ وَ تَتَكَرَّرُ بِالْوُجودِ ؛ كَما أنَّ الْوُجودَ إنَّما يَتَكَثَّرُ بِالْماهياتِ وَ الْحُدودِ .\r\n« حقيقت هر چيزى دو تا نمىشود و تكرار نمىپذيرد ، و فقط تكثّر و تكرّر ماهيّات بواسطهء وجود است ؛ همچنان‌كه تكثّر وجود بواسطهء ماهيّات و حدود وجود مىباشد . »\r\nيعنى مثلًا ماهيّت انسان و حقيقت نوعيّهء آن ، تكثّرش فقط به اعتبار افراد عينيّه و مصاديق خارجيّهء آنست ، و تعيّن آن از ناحيهء وجود مىآيد و بواسطهء وجود است كه ماهيّت تكثّر و تكرّر حاصل مىكند . و اگر وجود\r\n\r\n","description":"","footnote":"","page_name":" 194 ","page_number":212},
  {"content":"\r\n\r\nنبود ماهيّت من حيث هىَ نبود مگر هىَ . يعنى خود معنى ماهيّت بدون اندك شائبهء تعيّن و عروض وجود يا عدم به آن . و در آن ابداً تعدّدى و تكثّرى حاصل نبود .\r\nو همان‌طور كه تكثّر و تكرّر ماهيّت با وجود پيدا مىشود همچنان است تكثّر و تكرّر وجود كه با حدود و تعيّنات و تقيّداتى كه ماهيّتها از آنها انتزاع مىگردند حاصل مىشود . بنابراين قضيّهء ما هم مُطَّرِد است و هم مُنْعَكِس : تكثّر وجود به ماهيّت ؛ و تكثّر ماهيّت به وجود . « 1 »\r\n\r\n\r\n","description":"","footnote":"\r\n( 1 ) عالىترين غزلى كه خواجه حافظ شمس الدّين شيرازى قدّس الله سرّه در كيفيّت و علّت تكثّر وجود به ماهيّت و تكثّر ماهيّت به وجود ، و سبب ربط قديم به حادث بيان مىفرمايد ، ظاهراً بايد اين غزل بوده باشد :\r\n پيش ازينت بيش ازين غمخوارى عُشّاق بود * مِهرورزىّ تو با ما شُهرهء آفاق بود\r\nياد باد آن صحبت شبها كه در زلف توام * بحث سِرّ عشق و ذكر حلقهء عشّاق بود\r\nحسن مَهرويان مجلس گرچه دل مىبرد و دين * عشق ما در لطف طبع و خوبى اخلاق بود\r\nاز دم صبح ازل تا آخر شام ابد * دوستىّ و مهر بر يك عهد و يك ميثاق بود\r\nسايهء معشوق اگر افتاد بر عاشق چه شد * ما به او محتاج بوديم او به ما مشتاق بود\r\nپيش ازين كاين سقف سبز و طاق مينا بركشند * منظر چشم مرا ابروى جانان طاق بود\r\nرشتهء تسبيح اگر بگسست معذورم بدار * دستم اندر ساعد ساقىّ سيمين ساق بود \r\n","page_name":" 195 ","page_number":213},
  {"content":"\r\n\r\nاز اين بحث أصالة الوجود و عدم امكان تكرّر نفس حقيقت شىء كه بگذريم ، مىرسيم به تقسيم وجود كه منقسم مىشود به دو نوع : ذهنى و خارجى .\r\nامّا وجود ذهنى ، اعتبارى است محض و مفهومى است صرف همچون بقيّهء مفاهيم ذهنيّهء منتزعهء از مصاديق آن ، كه به نحو حَمْل شايع صناعى از محمولات بالضَّميمه بر آن حمل مىشود نه به نحو خارج محمول . بنابراين اين گفتارت كه زيد موجود است ، بعينه مانند اين گفتار ديگرت است كه زيد كاتب است ؛ و آن عبارت مىباشد از يك مفهوم كلّى واحد منطبق بر افرادش كه شمارش ندارد و به اصطلاح حكيم آن را از « معقولاتِ ثانيه » نام گذارده‌اند .\r\nامّا وجود عينى خارجى كه اين مفهوم ذهنى از آن حكايت مىنمايد و انتزاع مىشود ، داراى چهار نوع مىباشد : 1 - ذاتى و آن بشرطِ لا و به شرط شىء ( مقيّد ) و لا به شرط است ( مطلق ) . و در قسم به شرط شىء مندرج است نوع دوّم يعنى :\r\n2 - وجود رابط كه عبارت است از مُفاد كانَ ناقِصه .\r\n3 - رابطىّ و آن عبارت است از وجودى كه فى نفسه بودنش عين وجود آن براى غيرش مىباشد ، مثل أعراض .\r\n\r\n\r\n","description":"","footnote":"\r\n-\r\n بر در شاهم گدائى نكته‌اى در كار كرد * گفت بر هر خوان كه بنشستم خدا رَزّاق بود\r\nدر شب قدر ار صبوحى كرده‌ام عيبم مكن * سرخوش آمد يار و جامى بر كنار طاق بود\r\nشعر حافظ در زمان آدم اندر باغ خُلد * دفتر نسرين و گل را زينت اوراق بود \r\n( « ديوان حافظ » طبع پژمان ، ص 110 و 111 ، غزل شمارهء 250 )\r\n","page_name":" 196 ","page_number":214},
  {"content":"\r\n\r\n4 - رَبطى و آن عبارت است از وجودى كه فى نفسه و لنفسه مىباشد و ليكن قائم است به غير خودش ، مثل جواهر . زيرا آنها وجودشان لنفسها و فى نفسها است و ليكن قائمند به غير خودشان كه علّت آنها بوده باشند .\r\n\r\nوجود واجبُ الوجود ، فى نَفْسِهِ بِنَفْسِهِ لِنَفْسِهِ مىباشد\r\nامّا واجب الوجود هر سه مراتب نفسيّت در او مجتمع‌اند : فى نَفْسِهِ بِنَفْسِهِ لِنَفْسِهِ . « 1 »\r\nو همچنين وجود را به خودى خودش و با جميع اين انواعى كه مذكور آمد اگر مدّ نظر بگيريم ، خواهيم ديد كه وُحْدانى مىباشد ، يعنى ذات واحدى است داراى مراتب متفاوته به قوّت و ضعف و اوّليّت و اولويّت ؛ به‌طورىكه عالىترين و نخستين و سزاوارترين آنها در اطلاق لفظ وجود به آنها عبارت است از وجود واجب الوجود كه جامع كمالات جميع مادون خود از مراتب وجود مىباشد به نحو بَساطت و وحدت كه جامع جميع كَثَرات است و همگى كثرات از آن نشأت گرفته است و نيز همگى آنها به سوى وى بازگشت مىكند .\r\n\r\n« بَسيطُ الْحَقيقَةِ كُلُّ الأشْياءِ » مُفاد « إِنَّا لِلَّهِ وَ إِنَّا إِلَيْهِ راجِعُونَ » است\r\n إِنَّا لِلَّهِ وَ إِنَّا إِلَيْهِ راجِعُونَ  . « 2 »\r\n\r\n\r\n","description":"","footnote":"\r\n( 1 ) ما در كتاب « توحيد علمى و عينى در مكاتيب حكمى و عرفانى » از اقسام وجود خارجى با بيانى واضح و تقسيمى روشن سخن به ميان آورده‌ايم ( ص 291 و 292 ) و شكل زير را در تقسيمات ترسيمى آن نيز اضافه نموده‌ايم :\r\n( 2 ) آيه 156 ، از سورهء 2 : البقرة :  الَّذِينَ إِذا أَصابَتْهُمْ مُصِيبَةٌ قالُوا إِنَّا لِلَّهِ وَ إِنَّا إِلَيْهِ راجِعُونَ  .\r\n","page_name":" 197 ","page_number":215},
  {"content":"\r\n\r\n« تحقيقاً ما همگى مِلك طلق خدا هستيم ، و تحقيقاً ما همگى به سوى وى رجعت مىنمائيم . »\r\nو به اين حقيقت و واقعيّت اشاره كرده‌اند آنجا كه گفته‌اند :\r\nبَسيطُ الْحقَيقَةِ كُلُّ الأشْياءِ وَ لَيْسَ بِشَىْءٍ مِنَ الأشْياءِ .\r\n« آن وجودى كه حقيقتش بسيط است ، عبارت است از جميع اشياء در حالتى كه هيچيك از اشياء نمىباشد . »\r\nو توحيد كامل آن‌وقت است كه كثرت را به وحدت ، و وحدت را به كثرت برگردانيم . ( رَدُّ الْكَثْرَةِ إلَى الْوَحْدَةِ ، وَ الْوَحْدَةِ إلَى الْكَثْرَةِ )\r\nو اين وجود خارجى از بالاترين مرتبهء وجوديّهء آن تا پست‌ترين مرتبهء امكانيّهء آن كه عبارت است از « هيولَى » كه داراى ضعيف‌ترين حظّ و بهره از مراتب وجود است ( كه قابليّت صرفه و قوّهء قابلهء محضه براى هر گونه صورتى است ، و شايد در اين فقرهء از دعاى سمات : وَ انْزَجَرَ لَهَا الْعُمْقُ الاكْبَرُ اشاره بدان بوده باشد . ) جميع مراتب آن از واجب و ممكن ، و مادّى و مجرّد آن ، يك حقيقت واحده‌اى مىباشد ؛ گرچه در قوّت و ضعف ، و وجوب و امكان ، و علّيّت و معلوليّت با يكدگر مختلف باشند .\r\n\r\nاطلاق وجود بر مصاديقش ، به نحو اشتراك معنوى است\r\nو ليكن مع‌ذلك اين اختلاف عظيم ، آن را از حقيقت واحده بودنش خارج نمىكند و آن را حقائق متباينه قرار نمىدهد . وجود گرچه با نظر به حدود و مراتبش متعدّد و متكثّر است و ليكن حقيقت آن چون به ذاتش نظر شود واحد است و در آن تعدّد و تكثّر نيست .\r\nآيا نظر نمىاندازى به آب كه تمام انواع و اصنافش آب است ، خواه كثير باشد خواه قليل ! ؟ بنابراين آب آسمان و آب دريا و آب نهر و آب چاه و هكذا بقيّهء آبها همگى آب است . و انواع آبها و تعدّد مصاديق آن گرچه كثرت را بپذيرد امّا حقيقت آب و طبيعت آن در جميع آنها واحد مىباشد .\r\n\r\n","description":"","footnote":"","page_name":" 198 ","page_number":216},
  {"content":"\r\n\r\nو همچنين سائر ماهيّات و طبايع بر همين منوال هستند . بنابراين « وحدت وجود » بدين معنى نزديك است كه از مسائل ضروريّه محسوب گردد ، آن‌گونه ضرورىاى كه حقيقت مسألهء توحيد بدون آن استوار نشود و مراتب علّت و معلول ، و حقّ و خلق بدون آن تنظيم پيدا نكند .\r\nلهذا وجود واحد است . بعضى از آن به بعضى ديگر مرتبط ؛ از بالاترين مرتبهء آن از وجود واجب گرفته پائين بيائيد تا به پست‌ترين مرتبه و ضعيف‌ترين درجهء آن برسيد كه عبارت باشد از هَيولَى كه آن داراى هيچ‌گونه حَظّى از وجود نمىباشد مگر قوّه و استعداد ؛ و سپس از آنجا بالا برويد تا برسيد به مبدأ اعلى و علّت اولى ، مبدأ از اوست و معاد به سوى اوست .\r\nاز آن كه بگذريم اوّلين صادر از وى و نزديكترين موجود به سوى او ، عقل كلّى و صادر اوّل است ؛ أَوَّلُ مَا خَلَقَ اللَّهُ الْعَقْلُ - تا آخر حديث . و آن عبارت است از عقل كلّى خارجى عينى ، نه كلّى ذهنى مفهومى . و اوست ظِلّ الله ، و فَيض اقدس او ، و ظِلُّ الله كه كشيده شده است از آسمانِ جبروت كه عالم سكون مطلق و مركز ثبات است ، به سوى عالم مُلك و ملكوت و ناسوت كه موطن تغيّر و حركات است .\r\n أَ لَمْ تَرَ إِلى رَبِّكَ كَيْفَ مَدَّ الظِّلَّ وَ لَوْ شاءَ لَجَعَلَهُ ساكِناً  . « 1 »\r\nو اين همان « وَجْهُ اللَّهِ الْكَريمُ » است كه فانى نمىشود و ابداً فانى\r\n\r\n\r\n","description":"","footnote":"\r\n( 1 ) آيه 45 ، از سورهء 25 : الفرقان :  أَ لَمْ تَرَ إِلى رَبِّكَ كَيْفَ مَدَّ الظِّلَّ وَ لَوْ شاءَ لَجَعَلَهُ ساكِناً ثُمَّ جَعَلْنَا الشَّمْسَ عَلَيْهِ دَلِيلًا  .\r\n« آيا نظر نينداختى به سوى پروردگارت كه چگونه سايه را گسترش داد ؟ و اگر مىخواست آن را ساكن مىنمود . و سپس ما خورشيد را دليل و مشخِّص پيدايش آن قرار داديم . »\r\n","page_name":" 199 ","page_number":217},
  {"content":"\r\n\r\nنخواهد گشت . و اوست اسْمُ اللَّهِ الْعَظيمُ الاعْظَم ، و نور مُشرِق وى بر هياكل ممكنات كه در نزد حكماء از آن تعبير مىشود به نَفَسِ رَحْمانى و در نزد عرفاء به حَقِّ مَخْلوقٌ بِه و در نزد شرع به رَحْمَتُهُ الَّتى وَسِعَتْ كُلَّ شَىْءٍ و به حَقيقَة مُحمَّديَّه و به صادر اوّل . ( أَوَّلَ مَا خَلَقَ اللَّهُ نُورِى . )\r\nو اوست جامع جميع عوالم : عالم جبروت و ملكوت و مُلك و ناسوت ، و همهء عقول مفارقه و مجرّده و مادّيّه ، كلّيّه و جزئيّه ، عرضيّه و طوليّه ، و همچنين همهء نفوس كلّيّه و جزئيّه ، و ارواح و اجسام ، و مُثُل عُلْيا ، و ارباب انواع كه در شرع از آن تعبير به مَلَئكه ، و روح اعظم كه سيّد مَلَئكه و ربّ النّوع آنهاست مىشود .\r\nتمامى اين عوالم ، شرف صدور يافته است از آن وجود مطلق و مبدأ اعلى كه فوق ما لا يَتَناهى است بِما لَا يَتَناهى از جهت قوّت و شدّت و عُدّت و مدّت .\r\nحقّ عزّ شأنه ، آن صادر نخستين را كه جامع جميع كائنات و وجودهاى ممكنات است ايجاد فرمود . آن را به محض مشيّت و ارادهء خود در أزلُ الآزال تا أبدُالآباد ايجاد نمود .\r\n وَ ما أَمْرُنا إِلَّا واحِدَةٌ كَلَمْحٍ بِالْبَصَرِ  . « 1 »\r\n« و نيست امر ما مگر يكى ، مانند يك چشم بر هم نهادن و يك مژه زدن . » و تشبيه به مژه زدن ، از باب ضيق و تنگى كمربند الفاظ است ؛ و گرنه حقيقت دقيق‌تر و رقيق‌تر از آنست .\r\nو اوست مَثَل اعلى كه به وجهى از حكايت ، حكايت مىكند از آن ذات مقدّس حقّ كه محتجب است به سرادق عظمت و جبروت و غيب الغيوب .\r\nيا مَنْ لا يَعْلَمُ ما هُوَ إلّا هُوَ\r\n\r\n\r\n","description":"","footnote":"\r\n( 1 ) . آيه 50 ، از سورهء 54 : القمر\r\n","page_name":" 200 ","page_number":218},
  {"content":"\r\n\r\nو آن عقل كلّى يا صادر اوّل - هر چه مىخواهى بگو - يا حقيقت محمّديّه متّصل است به مبدأ خويش ، بدون اندك انفصالى . لَا فَرْقَ بَيْنَكَ وَ بَيْنَهَا إلَّا أَنَّهُمْ عِبَادُكَ وَ خَلْقُكَ ، بَدْؤُهَا مِنْكَ وَ عَوْدُهَا إلَيْك . « 1 »\r\nأنَا أصْغَرُ مِنْ رَبّى بِسَنَتَيْنِ . « 2 »\r\nو جميع اين موجودات ، وجود واحدى هستند كه گسترده و كشيده شده است بدون مدّت و بدون مادّه ، از صبح ازل تا عشيّهء ابد ( از چاشتگاه نخستين تا شامگاه آخرين ) بدون حدّ و بدون عَدّ ، و بدون بدايت و بدون نهايت .\r\nو از قبيل استعمال مجاز بعيد و ضيق خناق الفاظ است كه مىگوئيم :\r\n هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ  . « 3 »\r\nوجود وى در ازل الآزال قبل از قبل بوده است ؛ و بقاى او بدون طُروّ انتقال و عروض زوال تا بعد از بعد خواهد بود .\r\n\r\n\r\n","description":"","footnote":"\r\n( 1 ) « نيست تفاوتى ميان تو و فرشتگانت بجز اينكه آنان آفريده‌شدگان و بندهء تو هستند ، ابتدايشان از تست و بازگشتشان به سوى تست . »\r\nاين دعا يكى از فقرات ادعيهء وارده در شهر رجب است كه در كتب معتبره همچون مصباحين آمده است . و آية الله حاج ميرزا جواد آقا ملكى تبريزى همان‌طور كه در ص 70 از ج 2 « الله‌شناسى » ديديم بدان استشهاد نموده است . و ما رسالهء مستقلّه‌اى به عنوان « رسالة الحاقيّه » در پايان همان جلد از ص 297 تا ص 314 ذكر نموديم و در آنجا شبهات مرحوم محدّث معاصر شوشترى ( قدّه ) را بطور تفصيل پاسخ گفته‌ايم .\r\n( 2 ) « من دو سال از پروردگارم كوچكتر مىباشم . » و سيّد حيدر آملى در مقدّمات كتاب « نصّ النّصوص » ص 10 بدين عبارت آورده است : كقولهم : أنَا أقلُّ منْ رَبّى بِسنَتَينِ ، و قولهم : لَيسَ بَيْنى وَ بينَ رَبّى فَرقٌ إلّا أنّى تَقدّمتُ بِالعُبوديَّة .\r\n( 3 ) صدر آيه 3 ، از سورهء 57 : الحديد : « اوست اوّل و آخر و ظاهر و باطن . »\r\n","page_name":" 201 ","page_number":219},
  {"content":"\r\n\r\n همه عالم صداى نغمهء اوست * كه شنيد اين‌چنين صداى دراز \r\n ما خَلْقُكُمْ وَ لا بَعْثُكُمْ إِلَّا كَنَفْسٍ واحِدَةٍ  . « 1 »\r\nو آن نفس رحمانى و عقل كلّى و صادر اوّل ، همان عبارت است از « كتاب الله تكوينى » كه نفاد و زوال و نيستى بر آن متصوّر نمىباشد .\r\n قُلْ لَوْ كانَ الْبَحْرُ مِداداً لِكَلِماتِ رَبِّي لَنَفِدَ الْبَحْرُ قَبْلَ أَنْ تَنْفَدَ كَلِماتُ رَبِّي وَ لَوْ جِئْنا بِمِثْلِهِ مَدَداً  . « 2 »\r\nو اگر ما مىخواستيم در اين غوامض و اسرار و كشف رموز از اين گنجهاى دُرربار و گهرافشان قدرى سخن را گسترش دهيم ، حتماً مىبايست صندوقهاى محفظهء كتاب را با اين سخنان تفصيلى و داستانها ، سرشار و مملوّ سازيم ؛ و تازه از مقدار بسيارى نتوانسته بوديم بياوريم مگر اندكى را . ( مثنوى هفتاد من كاغذ شود ) .\r\n\r\nآل كاشف الغِطاء : وحدتِ وجود از مسائل ضروريّه است\r\nو ليكن همين مقدارى را كه ذكر نموديم با نهايت ايجاز و اختصارش شايد براى اهل تدبّر در اثبات معنى صحيح از « وحدت وجود » كافى باشد . زيرا اين مسئله افقش از انكار و جحود برتر است . بلكه آن از ضروريّات اوّليّه محسوب مىشود . و ما در بعضى از مؤلَّفاتمان تعريف ضرورى را كرده‌ايم كه آن چيزى است كه نفس تصوّرش مستلزم حصول تصديق به آن است و نياز به اقامهء دليل ندارد و محتاج به برهان نيست ؛ مثل اينكه مىگوئيم : واحد نصف اثنين است .\r\n\r\n\r\n","description":"","footnote":"\r\n( 1 ) . صدر آيه 28 ، از سورهء 31 : لقمان : « نيست آفريده شدن شما و نه برانگيختگى شما مگر مانند يك تن از شما . »\r\n( 2 ) آيه 109 ، از سورهء 18 : الكهف : « بگو اگر جميع درياها مركّب شوند براى احصاء كردن و نوشتن كلمات پروردگار من ، هرآينه آن درياها تمام و نابود مىشوند پيش از آنكه كلمات پروردگار من نابود و تمام گردد ؛ اگرچه ما براى كمك به اين امر يك درياى دگر بمانند آن بياوريم ! »\r\n","page_name":" 202 ","page_number":220},
  {"content":"\r\n\r\n( يك نصف دو است ) .\r\n\r\nآل كاشف الغِطاء : وجود واحد است ؛ موجود هم واحد است\r\nبنابراين ، وحدت وجود به معنىاى كه ما ذكر كرديم ، در آن ابداً شكّى و اشكالى موجود نمىباشد .\r\nمشكله و معضله در مسألهء وحدتِ موجود است . به جهت آنكه آنچه در بادى نظر به نظر معقول مىآيد آنست كه وجود واحد است و امّا موجود كه متحصّل است از حدود و قيود و تعيّنات ، متعدّد مىباشد ؛ و ليكن آنچه در كلمات عرفاء شامخين و مشايخ صوفيّهء سالكين و واصلين ترشّح كرده و فوران نموده است آنست كه هم وجود و هم موجود واحد هستند .\r\nو اين عقيده و كلمه‌اى است سنگين و پيچيده كه اكابر عرفاء و اساطين در قرون نخستين بدان لب گشوده‌اند ؛ أمثال جُنَيْد « 1 » و شِبْلِى « 2 » و بايَزيد بَسْطامى « 3 » و معروف كَرْخى « 4 » و أمثالهم ، تا رسيد به حَلّاج و اقران وى ؛ تا در قرون وسطى مُحْيى الدّين عَربى و دو شاگردش : قونَوى « 5 » و قَيْصَرى « 6 » طلوع كردند ، و آن\r\n\r\n\r\n","description":"","footnote":"\r\n( 1 ) سعيد بن محمّد بن جُنَيد قواريرى ، زاهد مشهور ، سلطان طائفهء صوفيّه كه در سنهء 297 وفات يافت . ( تعليقه )\r\n( 2 ) أبو بكر دُلف بن جَحدر شبلى خراسانى بغدادى از بزرگان مشايخ صوفيّه است . نقل شده است كه او در تعظيم شرع مطهّر مبالغه مىكرد . او در سنهء 334 ه . وفات كرد . ( تعليقه )\r\n( 3 ) أبو يزيد بسطامى طَيفور بن عيسى ، صوفى زاهد مشهور كه در سنهء 261 ه - . فوت كرده است . ( تعليقه )\r\n( 4 ) معروف بن فيروز كرخى أبو محفوظ ، يكى از أعلام زهّاد و عرفاء بوده است . وى از غلامان حضرت امام علىّ بن موسى الرّضا عليه السّلام بوده و در سنهء 200 ه - . در بغداد وفات كرده است . ( تعليقه )\r\n( 5 ) أبو المعالى صدر الدّين محمّد بن إسحاق شافعى قونوى ، صاحب تصانيف\r\n","page_name":" 203 ","page_number":221},
  {"content":"\r\n\r\nمسئله را فنّى از فنون به شمارش آوردند و مؤلّفات كبيرى همچون « فتوحات مكّيّه » و متون مختصرى همچون « فُصوص » و « نُصوص » كه آنها را صدر الدّين قونوى تنقيح و شرح كرده است به رشتهء تصنيف دركشيدند و منتشر گشت .\r\nو در نزد عرفاء قرون وسطى از عرب مثل ابن فارض و ابن عَفيف تِلِمْسانى « 1 » و غيرهما ، و از پارسيان بسيارى كه به شمارش در نيايند مثل عطّار « 2 » و هاتف « 3 » و جامى « 4 » و أمثالهم شايع گرديد .\r\nو بهترين و زيباترين كسى كه آن را با شعر و نظم به رشتهء تحرير درآورده است و حقّاً كار بديعى انجام داده است ، عارف تبريزى شبسترى در كتاب معروف خود « گلشن راز » است . و خلاصهء اين نظريّه آنست كه اين طائفه خواستند برسند به اقصى مراتب توحيد كه از آن برتر و بالاتر متصوّر نيست ، و اينكه براى\r\n\r\n\r\n","description":"","footnote":"\r\n- است . وفاتش در سنهء 673 ه - . بوده است . ( تعليقه )\r\n- داود بن محمود رومى ساوى ، مقيم مصر ، صاحب « شرح فصوص الحكم قيصرى » است . وفاتش در سنهء 751 ه . است . ( تعليقه )\r\n( 1 ) شمس الدّين محمّد بن سليمان بن علىّ معروف به « ابن العفيف التِّلِمْسانىّ » و به « الشّابّ الظّريف » . ( تعليقه )\r\n( 2 ) فريد الدّين محمّد بن إبراهيم نيشابورى معروف به « الشّيخ العطّار » صاحب اشعار و مصنّفات راجع به توحيد و معارف ، در سنهء 627 ه - . وفات كرد . ( تعليقه )\r\n( 3 ) هاتف سيّد أحمد اصفهانى ، شاعر مشهور ، در سال 1198 ه . وفات كرد . و هاتفى ، ملّا عبد الله است كه خواهرزادهء جامى بوده و در سال 927 ه . وفات كرده است . ( تعليقه )\r\n( 4 ) ملّا عبد الرّحمن جامى دشتى صوفى نحوى كه نسبش به محمّد بن حسن شيبانى منتهى مىگردد ، وى صاحب كتاب « شرح كافيه » در نحو است . در سال 898 ه . وفات كرد . و گاهى جامى اطلاق مىشود بر أبو نصر أحمد بن محمّد بجلى معروف به « ژنده پيل » كه يكى از مشايخ صوفيّه و در ( 536 ) وفات كرد . ( تعليقه )\r\n","page_name":" 204 ","page_number":222},
  {"content":"\r\n\r\nحقّ تعالى شريكى قرار ندهند نه در مرحلهء ربوبيّت همان‌طور كه نزد ارباب اديان و شرايع معروف است . بلكه نفى كردند از او شريك را حتّى در مرحلهء وجود و گفتند : لا مَوْجودَ سِوَى الْحَقّ . « هيچ موجودى جز حقّ وجود ندارد . »\r\nو اين كائنات از مجرّدات و مادّيّات ، از زمينها و آسمانها و آنچه در آنها وجود دارد از افلاك و انسان و حيوان و نبات ، بلكه جميع عوالم ؛ همگى تطوّرات و ظهورات وى هستند ، وَ لَيْسَ فى الدّارِ غَيْرُهُ دَيّارٌ .\r\nو آنچه را كه ما مىبينيم يا احساس مىكنيم يا به انديشه و عقل مىآوريم ابداً وجودى ندارند ، و « وجود و موجود » فقط حقّ است جلّ شأنه و بس . و ما عدم هستيم و وجود ما غير از وجود او نيست .\r\n ما عدم‌هائيم و هستيهانما * تو وجود مطلق و هستىّ ما \r\n* * *\r\n كه همه اوست و نيست جز او * وَحْدَهُ لا إلَهَ إلّا هُو \r\n\r\nامثله‌اى را كه عرفاء براى وحدتِ موجود آورده‌اند بسيار است\r\nو اين عرفاء در تقريب اين نظريّه به اذهان ، به اطوار مختلف تفنّن نموده‌اند . و در دريائى طولانى در اين مقال كشتى رانده و شنا كرده‌اند . و براى آن به امثلهء گوناگونى متشبِّث گرديده‌اند .\r\nگاهى او را تصوير به دريا كرده‌اند و اين عوالم و كائنات را همچون امواج دريا شمرده‌اند . زيرا امواج بحر چيزى غير از خود بحر و تطوّرات آن نمىباشد . موج آب چيزى غير از خود آب نيست ؛ چون دريا به حركت آيد امواج ظاهر مىگردند ، و چون ساكن شود امواج نيست و نابود مىشوند . و اينست معنى فنا كه در آيه مباركه بدان اشاره شده است :\r\n  كُلُّ مَنْ عَلَيْها فانٍ * وَ يَبْقى وَجْهُ رَبِّكَ   . « 1 »\r\n\r\n\r\n","description":"","footnote":"\r\n( 1 ) آيه 26 و صدر آيه 27 ، از سورهء 55 : الرّحمن : « و تمام كسانى كه بر روى زمين\r\n","page_name":" 205 ","page_number":223},
  {"content":"\r\n\r\nوجه ممكن فانى مىشود ، و وجه واجب باقى مىماند .\r\n چه ممكن گرد امكان بر فشاند * بجز واجب دگر چيزى نماند \r\nآرى ، مطلب از اين قرار است كه امواج عبارتند از تطوُّرات دريا . هيچ چيز وجود ندارد غير از خود دريا .\r\n چه درياى است وحدت ليك پرخون * كز او خيزد هزاران موج مجنون\r\nهزاران موج خيزد هر دم از وى * نگردد قطره‌اى هرگز كم از وى \r\nگفته‌اند : الْوَجْهُ واحِدٌ وَ الْمَرايا مُتَعَدِّدَةٌ . « صورت و سيما يكى است و آئينه‌هائى كه اين صورت و سيما در آن منعكس مىشود متعدّد است » .\r\n وَ مَا الْوَجْهُ إلّا واحِدٌ غَيْرُ أنَّهُ * إذا أنْتَ عَدَّدْتَ الْمَرايا تَعَدَّدا \r\n« صورت و شكل و شمائل انسان يكى مىباشد ، امّا اگر تو آئينه‌هاى عديده‌اى در مقابل اين صورت بگيرى ، شكل و شمائل هم متعدّد خواهد شد . »\r\nو همچنين حقيقت عدد چيزى نيست مگر تكرار واحد تا جائى كه براى آن نهايتى نيست .\r\n وجود اندر كمال خويش سارى است * تعيّنها امور اعتبارى است\r\nامور اعتبارى نيست موجود * عدد بسيار و يك چيز است معدود \r\n\r\nچه واحد گشته در اعداد سارى\r\nو از اين قبيل أمثله است تمثيل به شعلهء جَوّاله ( آتش در آتشگردان ) كه از سرعت حركت خود ترسيم دائرهء آتشين مىنمايد و در حقيقت چيزى نيست مگر همان يك شعلهء كوچك\r\n همه از وَهْم تو اين صورتِ غير * چه نقطه دائره است از سرعت سير \r\nبنابراين ، وجود واحد است و موجود واحد است . و از براى آن موجود\r\n\r\n\r\n","description":"","footnote":"\r\n- هستند ، فعلًا نيست و نابود و فانى مىباشند . و باقى مىماند وجه پروردگار تو . »\r\n","page_name":" 206 ","page_number":224},
  {"content":"\r\n\r\nواحد ظهورات و تطوُّراتى مىباشد كه چنان مىنمايد كه كثرات هستند ، درحالىكه چيزى موجود نيست مگر ذات و مظاهر اسماء و صفات ، و شئون جمال و جلال ، و قهر و لطف .\r\nبسيارى از عارفان بالله پردهء اختفاء را از اين اسرار برگشوده‌اند ، حتّى اينكه محيى الدّين عربى « 1 » از تمامى اين مطالب فقط به تغيير يك كلمه در بيت مشهور پرده برداشته است . « 2 » شعر اين است\r\n\r\n\r\n","description":"","footnote":"\r\n( 1 ) : أبو عبد الله محمّد بن علىّ حاتمى طائى اندلسى مكّى شامى ، صاحب كتاب « فتوحات مكّيّه » كه ميان عرفاء به شيخ اكبر معروف است ، و وفاتش در سنهء 638 ه . است ( تعليقه )\r\n( 2 ) اين بيتى را كه شيخنا متَّعنا الله تعالى بطولِ بقائه به شهرت نسبت داده است ، از أبو عَتاهيّه شاعر معروف است . او أبو إسحاق إسماعيل بن قاسم بن سويد بن كيسان عينى كه ولائش عنزى است مىباشد . و ولادتش در 130 ه . و وفاتش 210 يا 211 يا 213 ه . و مدفنش در مقابل پل زيتون‌فروشان در قسمت مغرب بغداد بوده است . و از مقدّمين مولّدين محسوب است . وى در طبقهء بَشّار و أبى نُواس و أمثالهما بوده است . در كوفه نشأت يافت و در بغداد ساكن شد . و از صَولى نقل است كه او به مذهب شيعهء زيديّهء تبريّه بوده است .\r\nروايت است كه او روزى در دكّان صحّافى نشسته بود . كتابى را از وى گرفت و بالبداهه در پشت آن نوشت :\r\n ألا إنَّنا كُلَّنا بائد * و أىُّ بنى آدمَ خالدُ\r\nو بَدؤُهُم كان مِن ربِّهم * و كلٌّ إلى ربِّه عائدُ\r\nفيا عجباً كَيف يُعصَى الإلَهُ * + + + + + + + أم كيف يجحَده الجاحدُ\r\nو للّه فى كلِّ تحريكةٍ * و فى كلِّ تسكينةٍ شاهدُ\r\nو فى كلِّ شَىْءٍ لهُ آيةٌ * تدلُّ على أنّه الواحدُ \r\nو در نسخه‌اى اين‌طور است : تدلُّ على أنّه واحد .\r\n","page_name":" 207 ","page_number":225},
  {"content":"\r\n\r\n وَ فى كُلِّ شَىْءٍ لَهُ آيَةٌ * تَدُلُّ عَلَى أنَّهُ واحِدُ \r\nمحيى الدّين گويد :\r\n وَ فى كُلِّ شَىْءٍ لَهُ آيَةٌ * تَدُلُّ عَلَى أنَّهُ عَيْنُهُ \r\nو سپس از اين صريح‌تر و عظيم‌تر سروده ، و به مطلبى اعجب تحامل و تقحّم نموده است ؛ آنجا كه گفته است :\r\n سُبْحانَ مَنْ حَجَّبَ ناسوتَهُ * نورُ سَنا لاهوتِهِ الثّاقِبِ\r\nثُمَّ بَدا فى خَلْقِهِ بارِزاً * بِصورَةِ الآكِلِ وَ الشّارِبِ \r\nو بسيارى از شعراى عرب و عرفاى آنها در قرون وسطى اين راه سخت و كمرشكن را پيموده‌اند ؛ آنان كه لوا و رايت ايشان را ابن فارض « 1 » در اكثر از اشعار خودش بخصوص در تائيّهء صغرى و تائيّهء كبرايش به دوش كشيده است . او مىگويد :\r\n\r\n\r\n","description":"","footnote":"\r\n- چون شاعر مشهور شيعى أبو نواس از آنجا عبور كرد و آن ابيات را ديد ، پرسيد : از آنِ كيست ؟ گفتند : از أبو العَتاهيّه . گفت : من دوست داشتم اين‌ها از من بوده باشد در مقابل جميع اشعارى را كه سروده‌ام .\r\nو صاحب « اغانى » روايت كرده است كه أبو العتاهيّه را زنديق شمردند . روزى او نزد خليل بن أسد نوجشانى آمد و گفت : مردم معتقدند كه من زنديق هستم ؛ قسم به خدا دين من غير از توحيد نيست . وى به او گفت : تو دراين‌باره چيزى بگو تا ما آن را از ناحيهء تو براى مردم بازگو كنيم . او اين اشعار را بداهةً سرود .\r\nأقول : بر شخص بحّاث خبير مختفى نيست كه رَمْى به زندقه و كفر يا غلوّ و ما أشبه ذلك در اغلب مردم ناشى از حقد و حسد است كه از ناحيهء دشمنان و مغرضين و مخالفين در مذهب و عقيده بالاخصّ دربارهء شاعر شيعى يا عالم دينى يا عارف الهى صورت مىپذيرد . - إلخ . ( تعليقه )\r\n( 1 ) : شرف الدّين أبو القاسم عمر بن علىّ حموى مصرى ، عارف مشهور ، صاحب قصيدهء تائيّه . وى در سنهء 632 ه - . در قاهره وفات كرده است . ( تعليقه )\r\n","page_name":" 208 ","page_number":226},
  {"content":"\r\n\r\n هُوَ الْواحِدُ الْفَرْدُ الْكَثيرُ بِنَفْسِهِ * وَ لَيْسَ سِواهُ إنْ نَظَرْتَ بِدِقَّةِ\r\nبَدا ظاهِراً لِلْكُلِّ فِى الْكُلِّ بَيْنَنا * نُشاهِدُهُ بِالْعَيْنِ فى كُلِّ ذَرَّةِ \r\nبناءً على هذا جميع موجودات مُشاهَد و محسوس از ذرّهء حقير تا كوه مرتفع ، و از عرش بالا تا خاك پست ؛ همه و همه اطوار او و انوار او و مظاهر او و تجلّيات او مىباشند .\r\nاوست وجود مطلق و چيزى جز او نيست . اگر به آنها بگوئى : پس اصنام و اوثان چه خواهند شد ؟ ! پاسخت را عارف شبسترى مىدهد كه :\r\n مسلمان گر بدانستى كه بت چيست * بدانستى كه دين در بت‌پرستى است \r\nو اگر بگوئى : قاذورات و نجاسات چه مىشوند ؟ ! مىگويند : نور خورشيد چون بر نجاست بيفتد ، آن همان نور و پاك و طاهر است و نجاست ابداً در آن اثرى نمىگذارد .\r\n نور خورشيد ار بيفتد بر حَدَث * نور همان نور است نَپْذيرد خَبَث \r\nعرفاء شامخين بدين تمثيلات و تقريبات اكتفا ننموده‌اند ، بلكه با سلطان برهانِ ساطع اين نظريّه را كه از عقول فرار مىكند ، بر افكار و انديشه‌ها جارى ساخته و آنها را در مقابل خود خاضع كرده‌اند .\r\n\r\nبرهان وحدت موجود ، و ردّ شبهات واردهء بر آن\r\nبيان و كيفيّت برهان بر وحدت موجود با تنقيح و توضيحى كه ما مىدهيم ، پس از ذكر دو مقدّمهء كوتاه حاصل مىگردد :\r\nمقدّمهء اوّل : وجود و عدم با يكدگر نقيض‌اند ؛ و دو چيز نقيض ، با همدگر جمع نمىشوند و يكى از آنها بالضّروره ديگرى را قبول نمىكند . پس وجود قبول عدم نمىنمايد ، و عدم قبول وجود نمىكند . يعنى محال است كه موجود معدوم گردد و محال است كه معدوم موجود شود . و گرنه لازم آيد كه چيزى ضدّش و نقيضش را قبول كند ؛ و محال بودن اين امر از بديهيّات است .\r\nمقدّمهء دوّم : قلب كردن و برگرداندن حقائق محال است . لهذا حقيقت\r\n\r\n","description":"","footnote":"","page_name":" 209 ","page_number":227},
  {"content":"\r\n\r\nانسان محال است كه سنگ شود ، و حقيقت سنگ محال است كه انسان گردد . و اين مسئله براى كسى كه در آن تدبّر نمايد از اوضحِ واضحات است . بنابراين عدم محال است كه وجود شود ، و وجود محال است كه عدم گردد .\r\n\r\nدر وحدتِ موجود ، موجود حقّ ازلى است ؛ و جميع كائنات ، اطوار و شئون او\r\nاينك بعد از بيان و وضوح اين دو مقدّمه مىگوئيم : اگر براى اين كائنات و اشياء محسوسه ، از ناحيهء خودشان وجودى بود محال بود كه قبول عدم را بنمايند ؛ چرا كه چون به طبيعت عدم بنگريم منافِر با وجود و ضدّ با وجود است ، با وجودى كه ما بالعيان مىبينيم كه اين اشياء موجود و معدوم مىگردند و آشكارا و فانى مىشوند .\r\nبنابراين ابداً چاره‌اى نداريم از آنكه ملتزم شويم به آنكه آنها موجود نيستند و چيزى موجود نمىتواند باشد مگر وجود واجب ازلى حقّ ؛ آن كسى كه مستحيل است بر آن ، اينكه بر طبيعت ذات مقدّسش عدم طارى شود . و جميع آنچه را كه مشاهده مىكنيم از اين كائناتى كه بر حسب قوّهء وَهم و خيال آنها را موجود مىدانيم و مىپنداريم ، همهء آنها اطوار او و مظاهر او هستند كه افاضه مىكند و به خود مىگيرد ، باقى مىگذارد و فانى مىكند ، مىگيرد و مىدهد ؛ و اوست منع‌كنندهء عطا بخش ، و جمع‌كنندهء گسترنده ؛  وَ هُوَ عَلى كُلِّ شَيْءٍ قَدِيرٌ  .\r\n كُلُّ شَيْءٍ هالِكٌ إِلَّا وَجْهَهُ  . « 1 »\r\nو همگى اشياء عبارتند از تجلّيات او و ظهورات او و اشراقات او و انوار\r\n\r\n\r\n","description":"","footnote":"\r\n( 1 ) آيه 88 ، از سورهء 28 : القصص :  وَ لا تَدْعُ مَعَ اللَّهِ إِلهاً آخَرَ لا إِلهَ إِلَّا هُوَ كُلُّ شَيْءٍ هالِكٌ إِلَّا وَجْهَهُ لَهُ الْحُكْمُ \r\n وَ إِلَيْهِ تُرْجَعُونَ .  « و با خداوند خداى ديگرى را مخوان ! هيچ معبودى نيست بجز او . تمام اشياء الآن نيست و نابودند مگر وجه او ، اختصاص به او دارد حُكم . و بسوى اوست كه شما بازگشت مىكنيد ! »\r\n","page_name":" 210 ","page_number":228},
  {"content":"\r\n\r\nاو . و جميع كائنات بدون استثناء منسوبند به او با اضافهء اشراقيّه نه اضافهء مَقوليّه . اضافهء اشراقيّه داراى دو جانب و دو طرف مىباشد نه سه جانب و سه طرف .\r\nو چه آنكه بگوئيم : اين برهان برهانى است سخت همچون سنگ محكم و صمّاء ، و كسى را ياراى ابطال آن نمىباشد ، و ناخنهاى خدشه را قدرت مسِّ آن نيست ؛ يا آنكه بگوئيم : براى مناقشه در آن مجالى وجود دارد ؛ على كلِّ تقدير و بر هر فرض و پندار ، اين برهان ، برهانى است منطقى بر اصول حكمت و منطق .\r\nتازه اين برهان و دليل غير از شهود و مكاشفه و عيانى است كه عرفاء بالله در اين مقام ادّعا مىكنند . آرى ! آن عيان و شهود از دليل و برهان برتر و عالىرتبه‌تر است ، چون معتقدند كه دليل ، عصاى مرد نابيناست :\r\n پاى استدلاليان چوبين بود * پاى چوبين سخت بىتمكين بود\r\nزهى احمق كه او خورشيد تابان * به نور شمع جويد در بيابان\r\nدر آنجائىكه نور حقّ دليل است * چه جاى گفتگوى جبرئيل است \r\n* * * سُبْحانَكَ أ يَكونُ لِغَيْرِكَ مِنَ الظُّهورِ ما لَيْسَ لَكَ حَتَّى يَكونَ هُوَ الْمُظْهِرَ لَكَ ؟ !\r\nمَتَى غِبْتَ حَتَّى تَحْتاجَ إلَى دَليلٍ يَدُلُّ عَلَيْكَ ؟ ! وَ مَتَى بَعُدْتَ حَتَّى تَحْتاجَ إلَى ما يوصِلُنا إلَيْكَ ؟ ! عَميَتْ عَيْنٌ لا تَراكَ وَ لا تَزالُ عَلَيْها رَقيباً ! « 1 »\r\n\r\n\r\n","description":"","footnote":"\r\n( 1 ) معلِّق محترم دانشمند معظّم در اينجا فرموده‌اند :\r\n","page_name":" 211 ","page_number":229},
  {"content":"\r\n\r\nو با وجود تمام اين مطالبى را كه در اينجا آورديم مع‌ذلك علماء ظاهر و امناء شرع مىگويند : رونده و سالك اين راه ، كافر و زنديق است ، و اين طريقه يعنى وحدت وجود و موجود در نزد ايشان زندقه و الحاد است ؛ با جميع شرايع و اديان تضادّ دارد گرچه به هر گونه‌اى دليل و برهان براى اثبات آن اقامه شود . چرا كه در آن صورت رَبّ و مربوب چه مىشوند ؟ خالق و مخلوق كجا مىروند ؟ معنى شرايع و تكاليف چه خواهد گشت ؟ و ثواب و عقاب چه مفهومى خواهد داشت ؟ بهشت و دوزخ چه خواهند شد ؟ مؤمن و كافر چه محلّى پيدا مىكنند ؟ شقىّ و سعيد چه مفادى را حائز مىگردند ؟ تا آخرِ آنچه را كه در آن باب از محاذير و لوازم فاسده ذكر كرده‌اند .\r\n\r\nكاشف الغطاء در ردّ فتواى « عُروة » گويد : اين‌ها از انصاف و ورع و سداد نيست\r\nو احتمال مىرود علّت آنچه را كه سيّد استادمان ( قدّه ) در « العروة الوثقى » بدان فتوى داده‌اند مدركش همين فهم محاذير باشد . نصّ عبارت استاد اينست :\r\n« الْقائِلونَ بِوَحْدَةِ الْوُجودِ مِنَ الصّوفيَّةِ ، إذا الْتَزَموا بِأحْكامِ الإسلامِ فَالاقوَى عَدَمُ نَجاسَتِهِمْ . »\r\nو اگر تو خبرويّت پيدا كنى و فكرت احاطه كند به آنچه را كه ما ذكر\r\n\r\n\r\n","description":"","footnote":"\r\n- « اين كلمات درخشان با اندك تغييرى ، از عبارات دعاى عرفه است كه سيّد الشّهداء سلام الله عليه بدان دعا نموده‌اند ، و سيّد رضىّ الدّين بن طاوس ( قدّه ) آن را در كتاب خود « إقبال » نقل كرده است . القاضى الطّباطبائى » .\r\nحقير مفصّلًا پيرامون اين دعا در ج 1 « الله‌شناسى » از ص 251 تا ص 273 بحث كرده‌ام ؛ و روشن شده است كه از ادعيهء ابن عطاء اسكندرى متوفّى در سنهء 709 مىباشد . و حاصل سخن آنست كه : اين دعا دعاى بسيار خوب با مضمون رشيق و عالى است و خواندن آن در هر وقت مساعدى كه حال اقتضا كند مغتنم و مفيد مىباشد ، امّا إسناد آن به حضرت سيّد الشّهداء عليه السّلام جائز نيست ؛ و الحمدُ للّهِ أوّلًا و آخِراً و ظاهرًا و باطناً .\r\n","page_name":" 212 ","page_number":230},
  {"content":"\r\n\r\nكرديم ، مىفهمى كه آنچه را كه در اين عبارت و در أمثال آن از كلمات فقهاء رضوان الله عليهم آمده است ، تا چقدر از صواب دور و در آن جاى خلل و اشكال وجود دارد !\r\nو من شخصاً از عدل و انصاف نمىدانم و از وَرَع و سَداد نمىشمارم مبادرت به تكفير كسى كه مىخواهد مبالغه در توحيد بنمايد ، و شريكى براى خداوند تعالى در هر كمالى قرار ندهد . درحالىكه تمام كمال و وجود اختصاص به خداوند وحده لا شريك له دارد . الْكَمالُ وَ الْوُجودُ كُلُّهُ لِلَّهِ وَحْدَهُ لا شَريكَ لَهُ .\r\nو مع‌ذلك آنان ايمان به تمامى شرايع و نُبوّات و حساب و عقاب و ثواب و تكاليف بطور كامل و اجمع دارند بنا بر ظواهر آنها .\r\nلهذا حقيقت در نزد ايشان صحيح نمىباشد و منفعتى نمىبخشد اگر طريقت نباشد ، و طريقت مثمر ثمرى نيست اگر شريعت نباشد ؛ و شريعت فقط يگانه اساس كارشان است . و با شريعت است كه كسى كه ملازم عبادت باشد به اقصى منازل سعادت و عالىترين درجات فوز و نجاح و اصل مىشود .\r\nو در طىّ اين مراحل در اين مسائل در نزد آنها منازل و تحقيقات انيقه و تطبيقات رشيقه و معارج بلند مرتبه‌اى است كه سالكِ بدانها به راقىترين مناهج و دلپذيرترين مسالك صعود مىكند ، و مؤلّفات مختصره و مطوّله‌اى است فوق حدّ احصاء چه از نظر نظم و نثر ، و چه از نظر اذكار سِرّيّه و جَهريّه ، و چه از نظر رياضات و مجاهدات براى تهذيب نفس و تصفيهء آن براى آنكه استعداد پيدا كند تا ملحق به ملا اعلى و مبدأ اوّل شود .\r\nو در آنجا است از بهجت و مَسَرّت و جمال و جلال و عظمتى كه براى او حاصل است مَا لَا عَيْنٌ رَأَتْ وَ لَا أُذُنٌ سَمِعَتْ وَ لَا خَطَرَ عَلَى قَلْبِ\r\n\r\n","description":"","footnote":"","page_name":" 213 ","page_number":231},
  {"content":"\r\n\r\nبَشَرٍ . « 1 »\r\nو در اينجا اسرار عميقه و مباحث دقيقه‌اى است كه عبارت بدانها احاطه ننمايد و اشارت بدانها نرسد ، پس لازم است كه آنها را براى اهلش واگذار كنيم و از خداى تعالى مسألت نمائيم تا بر ما از فضلش از آن اسرار افاضه فرمايد .\r\n\r\nدر هر طائفه از اهل عرفان ، افرادى بىخُبرويّت و معرفت ، خود را جا زده‌اند\r\nآرى ! چيزى كه در آن رَيْب و شكّى وجود ندارد آنست كه در تمام اين طوائف ، افرادى كه اهليّت آن را ندارند از بىخبرگان و بىخبران و اهل هوا و هوس وارد شده و با دَسّ و خدعه خود را جا زده‌اند ؛ تا به حدّى رسيده است كه از جهت كثرت نزديك است غلبه پيدا كنند بر ارباب عرفان راستين . در اين صورت سزاوار نمىباشد همه را با يك چوب برانيم ؛ يا بطور تساوى آنان را بگيريم و معتقد شويم ، و يا رها نموده و طرد نمائيم !\r\nهمان‌طور كه بعضى از مبالغه‌كنندگان و متوغِّلين در عشق و غَرام و تحيّر و هَيام و ذوق و شوق بدان مقام عالى و مرتبهء راقى هم ، شعلهء معرفت چنان در دلهايشان بالا زده و وجودشان آتش گرفته و فروزان گشته كه نتوانسته‌اند از ضبط عقول و نگهدارى زبانهايشان خوددارى كنند . و از ايشان بروز و ظهور كرده است شطحيّاتى كه ابداً لائق به مقام عبوديّت نيست . مثل سخن بعضى از آنان :\r\n\r\n\r\n","description":"","footnote":"\r\n( 1 ) حديث قدسى است : أعْدَدْتُ لِعِبادى الصّالِحينَ ما لا عَيْنٌ رَأَتْ وَ لا اذُنٌ سَمِعَتْ وَ لا خَطَرَ عَلَى قَلْبِ بَشَرٍ . « من براى بندگان صالح خودم چيزهائى را مهيّا نموده‌ام كه آنها را نه چشمى ديده است ، و نه گوشى شنيده است ، و نه بر انديشهء كسى خطور كرده است . »\r\nدر كتاب « كلمة الله » ص 134 ، طىّ شمارهء 140 بعد از ذكر اين حديث تتمّهء آن را ذكر كرده است كه : فَلَهُ ما أطْلَعْتُكُمْ عَلَيْهِ ، اقْرَءُوا إنْ شِئْتُمْ : فَلَا تَعْلَمُ نَفْسٌ ما أُخْفِىَ لَهُم مِن قُرَّةِ أَعْيُنٍ .\r\nو در ص 534 دو سند براى آن ذكر كرده است : أ - « تفسير صغير » فضل بن حسن طَبْرِسى ، قال فى الحديثِ . . . ب - « أسرار الصّلاة » شهيد ثانى علىّ بن أحمد بن محمّد\r\n","page_name":" 214 ","page_number":232},
  {"content":"\r\n\r\nأنَا الْحَقُّ « 1 » و ما فى جُبَّتى إلّا الْحَقُّ . « 2 »\r\nو اعظم از اين‌ها در جرأت و غلط و پريشان‌گوئى سخن برخى ديگر است : سُبْحانى ما أعْظَمَ شَأْنى . « 3 »\r\nو افرادى كه در عرفان الهى قدمى استوار دارند اين‌گونه سخنان را حمل مىكنند بر اينكه از آنها در حالت مَحْو سر زده است نه در حالت صَحْو ، و در مقام فناء بوده است نه در مقام استقلال و ثبات . و اگر هرآينه در حال غير فناء و محو از ايشان صادر گشته بود كفر مىبود .\r\nعلاوه بر اين ، آنچه از حَلّاج « 4 » نقل شده است آن مىباشد كه به كسانى كه بر كشتن او گرد آمده بودند گفت : اقْتُلونى ! فَإنَّ دَمى لَكُمْ مُباحٌ ! لأنّى قَدْ تَجاوَزْتُ الْحُدودَ ؛ وَ مَنْ تَجاوَزَ الْحُدودَ ( اقيمَتْ عَلَيْهِ الْحُدودُ ) .\r\n« بكشيد مرا ! به سبب آنكه خون من براى شما مباح است ! زيرا كه من از قاعده و قانون به در رفتم ؛ و هر كس كه از قاعده و قانون به در رود ، حدود الهيّه بر وى جارى مىشود ! »\r\nو ليكن عارف شبسترى « 5 » براى اين‌گونه شَطَحات عذرى جسته است ، و\r\n\r\n\r\n","description":"","footnote":"\r\n( 1 ) عبارت أنا الحقُّ از حلّاج است ، و عبارت سُبْحانى ما أعظمَ شَأنى از بايزيد بسطامى ، و عبارت ليس فى جُبَّتى سِوى اللَّه از بعض كسانى كه به مقام شهود رسيده‌اند بنا بر نقل فرغانى در « مشارق الدّرارى » . و ما راجع به أسناد اين كلمات در تعليقهء ص 172 از ج 1 « الله‌شناسى » مختصر مطالبى را آورده‌ايم .\r\n( 2 ) عبارت أنا الحقُّ از حلّاج است ، و عبارت سُبْحانى ما أعظمَ شَأنى از بايزيد بسطامى ، و عبارت ليس فى جُبَّتى سِوى اللَّه از بعض كسانى كه به مقام شهود رسيده‌اند بنا بر نقل فرغانى در « مشارق الدّرارى » . و ما راجع به أسناد اين كلمات در تعليقهء ص 172 از ج 1 « الله‌شناسى » مختصر مطالبى را آورده‌ايم .\r\n( 3 ) عبارت أنا الحقُّ از حلّاج است ، و عبارت سُبْحانى ما أعظمَ شَأنى از بايزيد بسطامى ، و عبارت ليس فى جُبَّتى سِوى اللَّه از بعض كسانى كه به مقام شهود رسيده‌اند بنا بر نقل فرغانى در « مشارق الدّرارى » . و ما راجع به أسناد اين كلمات در تعليقهء ص 172 از ج 1 « الله‌شناسى » مختصر مطالبى را آورده‌ايم .\r\n( 4 ) أبو معتب حسين بن منصور حلّاج ، صوفى مشهور كه در سنهء 309 ه . در بغداد به قتل رسيد . ( تعليقه )\r\n( 5 ) سعد الدّين محمود بن أمين الدّين تبريزى شبسترى ، از اكابر عرفاء و حكماء است . وى صاحب كتاب « گلشن راز » مىباشد كه شروحى كه بر آن نوشته شده است به يازده ( 11 ) شرح رسيده است . وى در سنهء 720 ه . وفات يافته است ، و عمرش از ( 33 ) سال\r\n","page_name":" 215 ","page_number":233},
  {"content":"\r\n\r\nآنها را بر بهترين وجه حمل نموده است ؛ آنجا كه گفته است :\r\n أنَا الحَقّ كشفِ آن اسرار مطلق * بجز حقّ كيست تا گويد : أنا الحَقْ\r\nروا باشد أنَا الحَق از درختى * چرا نبود روا از نيك بختى ؟ \r\nمىگويد : غير از حقّ كدام كس قدرت دارد كه بگويد : أنا الحَقّ ؟ ! و هنگامى كه صحيح و پسنديده باشد از درختى كه بگويد : أنَا اللَّهُ ، پس چرا صحيح و پسنديده نيست از عارف و واصلى كه داراى حَظّى جميل بوده و بهره‌اى وافر داشته است ! ؟\r\n\r\nآل كاشف الغطاء ، وحدت وجود و موجود را ملموس و برهانى كرده است\r\nو بطور مسلّم و تحقيق من مىگويم : كسى كه فكرش را جَوَلان دهد و نظرش را عميق گرداند در بسيارى از آيات قرآن عزيز و كلمات پيغمبر اكرم و ائمّهء معصومين سلام الله عليهم و دعاهايشان و اورادى را كه مىخوانده‌اند ، تحقيقاً خواهد يافت كه در بسيارى از آنها اشاره بدين نظريّهء عَبقريّهء مهمّهء نادرهء دلنشين وجود دارد .\r\nو گفتار رسول خدا صلّى الله عليه و آله در تواريخ شيوع دارد كه فرمود : أَصْدَقُ كَلِمَةٍ قَالَهَا شَاعِرٌ قَوْلُ لَبِيدٍ : « 1 »\r\n\r\n\r\n","description":"","footnote":"\r\n( 1 ) لَبيد بن رَبيعة عامرى أنصارى از شعراء مُخَضرمين است . گفته مىشود كه وى در زمان معاويه در يك‌صد و پنجاه و هفت ( 157 ) سالگى فوت كرد . و در اسلام شعر نگفت مگر يك بيت :\r\n الْحمدُ لِلّهِ إذ لم يَأْتِنى أجَلى * حتّى كَسانى من الإسْلامِ سِرْبالا \r\nعمر به او گفت : از شعرهايت براى من بخوان ! او سورهء بقره را تلاوت كرد و گفت :\r\n","page_name":" 216 ","page_number":234},
  {"content":"\r\n\r\n« أَلَا كُلُّ شَىْءٍ مَا خَلَا اللَّهَ بَاطِل . » « 1 »\r\nو اين كلمه در ضمن و محتواى خود در بر دارد جميع آنچه را كه عرفاء شامخ القدر و المقام فرموده‌اند كه : اشياء خارجى عبارتند از أعدام ، زيرا كه باطل چيزى نيست مگر عدم ، و حقّ چيزى نيست مگر وجود . بنابراين اشياء همگى باطلند و اعدام‌اند ؛ و نيست حىّ و موجود مگر واجب الوجود .\r\nو جميع مطالب و مهمّاتى را كه آن گروه اهل كشف و عرفان و حقيقت مىگويند و بدان معتقدند ، خداوند سبحانه بواسطهء همين يك كلمه بر زبان شاعر عربى كه اكثر مدّت عمرش را در جاهليّت سپرى نموده و در اواخر حياتش به شرف اسلام مشرّف گشته و اسلام آورده است جارى كرده است .\r\nو پيامبر اكرم كه صادق امين است ، آن جوهرهء ثمينه و گهر عاليقدر را كه در كلام او جارى شده است گواهى و تصديق فرموده است . و مثل آن گواهى و شهادت گفتار فرزندش صادق أهل البيت سلام الله عليه مىباشد كه‌فرمود : الْعُبُودِيَّةُ جَوْهَرَةٌ كُنْهُهَا الرُّبُوبِيَّةُ . « 2 »\r\n\r\n\r\n","description":"","footnote":"\r\n- پس از آنكه خداوند به من سورهء بقره را تعليم نموده است من شعرى نسروده‌ام . ( « الشّعر و الشّعراءِ » ابن قتيبه ، ص 50 ، طبع اوّل مصر ، سنة 1322 ه . ) ( تعليقه )\r\n( 1 ) و مصرع دوّمش اينست : « و كُلُّ نَعيمٍ لا مَحالةَ زائلُ » و پس از آن اين بيت است :\r\n سوَى جَنَّةِ الفِردوسِ إنَّ نَعيمَها * يَدومُ وَ إنَّ الموتَ لا بُدَّ نازلُ \r\n( تعليقه\r\n( 2 ) يك‌صدمين باب از كتاب « مصباح الشّريعة » ، و عبارت زير از نسخهء حضرت حجّة الإسلام و فخر العلماء الاعلام حاج شيخ حسن مصطفوى دام بقاؤه نقل مىشود ( ص 66 ) :\r\nقالَ الصّادِقُ عَلَيْهِ السَّلامُ : الْعُبوديَّةُ جَوْهَرَةٌ كُنْهُها الرُّبوبيَّةُ ؛ فَما فُقِدَ مِنَ الْعُبوديَّةِ وُجِدَ فى الرُّبوبيَّةِ ، وَ ما خَفىَ عَنِ الرُّبوبيَّةِ اصيبَ فى الْعُبوديَّةِ .\r\n","page_name":" 217 ","page_number":235},
  {"content":"\r\n\r\nبلكه اگر إمعان نظر بنمائى در بسيارى از مفردات قرآن مجيد ، آنها را بطور واضح و آشكارا براى اثبات اين غرض وافى و كافى خواهى يافت ؛ مثل قول خداى تعالى  : كُلُّ مَنْ عَلَيْها فانٍ  « 1 » و  كُلُّ شَيْءٍ هالِكٌ إِلَّا وَجْهَهُ  . « 2 »\r\nزيرا كه مىدانيم : مشتقّ ، حقيقت است در مَن تَلبَّسَ بالمَبدَإ در زمان حال ، بنابراين معنى آن اين‌طور مىشود : تمام چيزها الآن فانى هستند و در اين زمان هالك و نابود و نيست هستند ؛ نه آنكه بعداً در زمان مستقبل نيست و نابود و فانى خواهند گشت .\r\nو من هر چه سعى و توان دارم و مىخواهم با آن ، حقيقت را بطور وضوح ارائه دهم خود را چنان مىيابم كه از فاصلهء ميان خودم و خورشيد دور تر شده‌ام ، مگر آنكه حقيقت أجْلَى و اوضح و آشكارتر از خورشيد مىباشد .\r\nو كجا اين قلم كوتاه و اين عقل نارسا جرأت دارد كه جرعه‌اى از آن درياى پرفوران بنوشد ؟\r\nيا مَنْ بَعُدَ فى دُنُوِّهِ ؛ وَ دَنَا فى عُلُوِّهِ .\r\nرَبَّنا عَلَيْكَ تَوَكَّلْنا وَ إلَيْكَ أنَبْنا وَ إلَيْكَ الْمَصيرُ ! سُبْحانَكَ لا احْصى ثَناءً عَلَيْكَ ؛ أنْتَ كَما أثْنَيْتَ عَلَى نَفْسِكَ وَ فَوْقَ ما يَقولُ الْقائِلونَ .\r\n\r\n\r\n","description":"","footnote":"\r\n- قالَ اللَّهُ تَعالَى :  سَنُرِيهِمْ آياتِنا فِي الْآفاقِ وَ فِي أَنْفُسِهِمْ حَتَّى يَتَبَيَّنَ لَهُمْ أَنَّهُ الْحَقُّ أَ وَ لَمْ يَكْفِ بِرَبِّكَ أَنَّهُ عَلى كُلِّ شَيْءٍ شَهِيدٌ  . أي مَوْجودٌ فى غَيْبَتِكَ وَ فى حَضْرَتِكَ .\r\nو معنى فقرهء اوّل اينست : « عبوديّت حقّ تعالى جوهره‌اى است كه حقيقت و ذاتش ربوبيّت است . »\r\n( 1 ) آيه 26 ، از سورهء 55 : الرّحمن\r\n( 2 ) قسمتى از آيه 88 ، از سورهء 28 : القصص\r\n","page_name":" 218 ","page_number":236},
  {"content":"\r\n\r\nوَ  إِنَّا لِلَّهِ وَ إِنَّا إِلَيْهِ راجِعُونَ . »  « 1 »\r\n\r\nتعليقهء آية الله حكيم بر فتواى مرحوم سيّد در « عروه »\r\nمرحوم آية الله حاج سيّد محسن حكيم طباطبائى در تعليقهء خود بر اين فتواى مرحوم سيّد محمّد كاظم يزدى ( قدّه ) مرقوم داشته‌اند :\r\n« امّا قائلين به وحدت وجود را از صوفيّه ، جماعتى ذكر نموده‌اند كه از زمرهء آنانست سبزوارى در تعليقهء خود بر « أسفار » ؛ او چنين توضيح داده است :\r\nقائلين به توحيد ( چهار دسته هستند ) يا معتقدند به « كثرت وجود و كثرت موجود » جميعاً ، با تكلّم به كلمهء توحيد بر زبانشان ، و اعتقاد بدان اجمالًا . و بيشترين مردم در اين مقام هستند .\r\nو يا معتقدند به « وحدت وجود و وحدت موجود » هر دو تا ؛ و اين مذهب بعضى از صوفيّه است .\r\nو يا معتقدند به « وحدت وجود و كثرت موجود » و اين قول منسوب است به أذْواقُ المتألِّهين . و عكس اين باطل مىباشد .\r\nو يا معتقدند به « وحدت وجود و موجود در عين كثرت آن دو » و اينست مذهب مصنّف ( ملّا صدراى شيرازى ) و عرفاء شامخين .\r\nقسم اوّل توحيد عوامّ است ، و قسم دوّم توحيد خواصّ ، و قسم سوّم توحيد خاصّ الخاصّ ، و قسم چهارم توحيد أخصّ الخواصّ - اين بود گفتار سبزوارى در تعليقه . »\r\nدر اينجا مرحوم معلِّق : آية الله حكيم فرموده‌اند : « حُسن ظنّ به معتقدين به توحيد خاصّ كه بعضى از صوفيّه باشند ، و حَمل بر صحّت كه در شرع بدان امر شده‌ايم ؛ اين دو تا باعث مىشود كه ما گفتار اين جماعت را بر خلاف\r\n\r\n\r\n","description":"","footnote":"\r\n( 1 ) كتاب « الفردوس الاعلى » با تعليقهء شهيد آية الله قاضى ( ره ) طبع ثانى ، نشر مكتبهء فيروزآبادى ، ص 198 تا ص 221\r\n","page_name":" 219 ","page_number":237},
  {"content":"\r\n\r\nظاهرش حمل نمائيم . و گرنه چگونه صحيح است بنابراين اقوال ، وجود خالق و مخلوق ، و آمر و مأمور ، و راحِم و مرحوم ؟ وَ مَا تَوْفِيقِى إِلَّا بِاللَّهِ عَلَيْهِ تَوَكَّلْتُ وَ إِلَيْهِ أُنِيبُ . » « 1 »\r\n\r\nوحدت حقيقيّهء وجود و موجود با كثرت اعتباريّهء آن دو ، عالىترين اقسام توحيد است\r\nدر اينجا تذكّر چند نكته لازم است :\r\nنكتهء اوّل :\r\nكلام سبزوارى ( قدّه ) كه بهترين گفتار از اقوال اربعه را قول « وحدت وجود و وحدت موجود در عين كثرت آن دو » شمرده است و آن را توحيد أخصّ الخواصّ نامگذارى نموده است ؛ در اينجا يك سؤال پيش مىآيد . و آن اينست كه كثرتى را كه در اينجا ذكر مىكند آيا اعتبارى است يا حقيقى ؟\r\nاگر پاسخ دهند : اعتبارى است ، اين همان قول دوّم يعنى توحيد بعضى از صوفيّه مىباشد كه آن را توحيد خاصّ نام گذاردند . تمام صوفيّه‌اى كه ايشان مدّ نظر دارند هَمّ و غمّشان اثبات همين كثرت اعتبارى است ، نه انكار اصل كثرت گرچه به نحو اعتبار باشد . شما در ميان جميع فِرق يك نفر را نشان بدهيد كه حتّى كثرت اعتبارى وجود و موجود را نفى كند ! و اگر كسى چنين تفوّه نمايد او را از زمرهء عقلا خارج دانند و گفتارش را در رديف دگران عنوان ننمايند .\r\nو اگر پاسخ دهند : كثرت حقيقى است همان‌طور كه همين‌طور هم هست و خودشان تصريح دارند و در مكاتبات ميان عَلَمَين آيتين : مرحوم آية الحقّ و سَند التّوحيد و العرفان حاج سيّد أحمد طهرانى كربلائى و محقّق مدقّق حكيم و فيلسوف مرحوم حاج شيخ محمّد حسين كمپانى اصفهانى قدّس الله أسرارهما به خوبى مشهود و بلكه نزاع بر سر همين است و بس ، كه آية الله كمپانى اصرار بر اثبات وحدت و كثرت حقيقى دارد و آية الله كربلائى پر و پاى آن را مىزند و\r\n\r\n\r\n","description":"","footnote":"\r\n( 1 ) « مستمسك العروة الوثقى » طبع ثانى ( سنهء 1376 ه ) ج 1 ، ص 329\r\n","page_name":" 220 ","page_number":238},
  {"content":"\r\n\r\nخاكسترش را به باد فنا مىدهد و روشن مىسازد كه با وجود وحدت حقّهء حقيقيّه و وجود بالصّرافه اصلًا تعدّد حقيقى معنى ندارد و كثرت حقيقى را در بيغوله‌هاى جهنّم و زواياى آتش شرك بايد جست نه در بهشتِ توحيد و معرفت كه در آنجا شائبه‌اى از كثرت موجود نيست ؛ بنابراين همان اشكال واضح و روشن فوراً در برابر ما جلوه مىكند كه : عقلًا وحدت واقعيّه با كثرت واقعيّه نمىتوانند جمع شوند . وحدت با كثرت ، متضادّين يا متناقضين هستند . مفهوم وحدت با مفهوم كثرت ضدَّين يا نقيضَين هستند ؛ آنگاه چگونه امكان دارد در جائى كه وحدت را حقيقى فرض كرده‌ايم كثرت را نيز حقيقى بدانيم ؟\r\nبر اين اساس قول ذَوق المتألّهين كه : وحدت وجود و كثرت موجود حقيقى است ، با قول صدر المتألّهين كه : وحدت وجود و وحدت موجود در عين كثرت آن دو هر دو حقيقى هستند را بايد كنار بگذاريم ، و پس از غير قابل قبول بودن قسم اوّل ناچاريم كه آنچه را كه از بعضى از صوفيّه نقل كرده‌اند و آن را توحيد خاصّ گرفته‌اند كه : وحدت وجود و وحدت موجود حقيقيّه با كثرت وجود و كثرت موجود اعتباريّه مىباشند را عالىترين اقسام توحيد و ميزان و شاخص قرار دهيم .\r\nنكتهء دوّم :\r\nوجود خالق و مخلوق ، و آمر و مأمور ، و راحم و مرحوم در اين صورت بسيار روشن است كه ابداً جاى انكار و شكّى در آن تصوّر نمىگردد .\r\nمثال روشن آن انسان است با قواى باطنيّه و قواى ظاهريّهء آن . نفس ناطقهء هر فرد از افراد بشر داراى حسِّ مشترك و قواى مفكّره و واهمه و حافظه ، و داراى حسّ باصره و سامعه و شامّه مىباشد . اين قوا همگى از جهت وحدت ، عين نفس ناطقه بوده و واحد هستند ؛ و ليكن به اعتبار تعيّنات و ظهورات\r\n\r\n","description":"","footnote":"","page_name":" 221 ","page_number":239},
  {"content":"\r\n\r\nبدين‌گونه متعيّن و ظاهر شده‌اند .\r\nحقّاً و تحقيقاً ما نمىتوانيم وحدت و وحدانيّت خودمان را انكار كنيم ؛ و ايضاً در عين حال ، اين تعدّد و تعيّن و تكثّر قوا امرى است غير قابل ترديد .\r\nنفس وحدانى ما ، به قواى باطنيّه و آنگاه به قواى ظاهريّه امر مىكند و از ما بدين واسطه كارهائى سر مىزند كه داراى عنوان كثرات هستند ؛ ولى در عين حال وحدت ما در اين افعال و قوا به جاى خود باقى است . بنابراين قواى باطنيّهء ما ، خود ماست در آن ظهورات ؛ و قواى ظاهريّهء ما مثل ديدن و شنيدن ما نيز خود ماست در اين ظهورات .\r\nتعدّد در قواى ما كه موجب عُزلت گردد غلط است . وحدت است كه در مظاهر و مجالى خود ظهور و تجلّى كرده است ؛ همچنين است اين امر راجع به حضرت سبحان : خود اوست نه غير او كه در اين آيه‌ها و آئينه‌ها و مظاهر و مجالى ظهور نموده است . تعدّدى كه مستلزم عزلت شود غلط است ؛ وحدت است در كثرت ، وحدت حقيقى در كثرت اعتبارى .\r\nحقّ سبحانه و تعالى ، خالق است در مرتبهء عالى و مخلوق است در مرتبهء دانى . آمِر است در مقام بالا ، مأمور است در مقام پائين . راحم است در افق مبين ، مرحوم است در نشئهء أسفل السّافلين .\r\n\r\nابيات راقيهء ميرزا محمّد رضا قمشه‌اى در وحدت موجود\r\nچقدر خوب و عالى و دلنشين فرموده است عارف و اصل ما :\r\n آنِ خداى دان همه مقبول و ناقبول * مِنْ رَحْمَةٍ بَدا وَ إلَى رَحْمَةٍ يَئولْ\r\nاز رحمت آمدند و به رحمت روند خلق * اينست سرّ عشق كه حيران كند عقول\r\nخَلقان همه به فطرت توحيد زاده‌اند * اين شرك عارضى بود و عارضى يزول \r\n\r\n","description":"","footnote":"","page_name":" 222 ","page_number":240},
  {"content":"\r\n\r\n گويد خرد كه سرِّ حقيقت نهفته دار * با عشقِ پرده در چه كند عقل بو الفضول\r\nيك نقطه دان حكايت ما كان و ما يكون * اين نقطه گه صعود نمايد گهى نزول\r\nجز من كمر به عهد امانت نبست كس * گر خوانيَم ظلوم ، و گر خوانيم جهول « 1 » \r\n\r\nفقيه نمايان ، به نجاسات « وحدت وجودى » را افزوده‌اند تا خود را از مسئوليّت برهانند\r\nنكتهء سوّم :\r\nاين مطلب از سابق الايّام براى بندهء حقير مشكل آمده بود كه چرا برخى از فقيهان ما دربارهء مُجَسِّمه و مُعَطِّله و مُنَزِّهه و مُجَبِّره و مُفَوِّضه حكم به تكفير نمىكنند و گفتار آنان را با قبول اصل توحيد موجب كفر و نجاستشان نمىشمرند ؛ و ليكن راجع به قائلين به وحدت وجود فوراً چماق تكفير را بر سر مىكوبند ، و در تسرُّع اين امر از هيچ دريغ ندارند ؟\r\nبه چه علّت ايشان به انواع و اقسام نَجَس العَين از بول و غائط و غيرهما ، يكى را به نام « وحدت وجودى » افزوده‌اند ؟ افزوده شدن اين شىء نَجَس العين به نجاسات از چه و از كدام زمان شروع شد ؟\r\nبالاخره پس از مطالعات و مشاهدات ، بعد اللتَيا و الَّتى مطلب به اين نكته منتهى گشت كه بواسطهء دقّت و رقّت و عظمت فهم و ادراك اين نوع از توحيد كه توحيد مُخلَصين و مقرَّبين بارگاه حضرت حقّ جلّ شأنه مىباشد از طرفى ، و از طرف ديگر بواسطهء صعوبت و مشاقّى كه در اين راه و در سبيل حصول اين مرام براى سالك سبيل إلى الله پيش مىآيد و طبعاً با مزاج مُتَتَرِّفين\r\n\r\n\r\n","description":"","footnote":"\r\n( 1 ) كتاب « عدل الهى » طبع اوّل ، ص 260 ؛ و گويد : گويا مرحوم آقا محمّد رضا قمشه‌اى باشد .\r\n","page_name":" 223 ","page_number":241},
  {"content":"\r\n\r\nسازش ندارد ؛ قشريّون و ظاهريّون كه از جهتى سطح فكرى شان ، و از جهتى سطح علميشان كوتاه و ضعيف است ، براى زير بار نرفتن اين مسئله و عدم تقليد و تبعيّت از مرد وارستهء راه پيموده ، خود را راحت كرده و با نداى كفر و خروج از اسلام ، زيربناى اين بنيان را خراب و تيشه بر بن اين ريشه زده و با اتّهام به نجاست كه اثر زندقه و الحاد است آنان را زنديق و ملحد دانسته‌اند .\r\nآرى ! معروف است و تجربه هم تأييد مىكند كه تكفير و تفسيق چماق بىخردان است .\r\nو اينان با اين تكفير ، تيشه بر اساس اسلام زده‌اند . مگر نه آنكه اسلام دين و آئين توحيد است ؟ توحيد عين وحدت است . توحيد از باب تفعيل و متعدّى ، و وحدت از باب ثلاثى مجرّد و فعل لازم است .\r\nتوحيد اسلام يعنى يكى كردن جميع كَثَرات و منحصر گردانيدن اثر و قوّه و علم و حيات و قدرت و وجود و ذات را در حضرت حقّ سبحانه و تعالى . وحدت يعنى يكى شدن و يگانه بودن اين افعال و اسماء و صفات و ذات در آن حضرت متعال .\r\nدر اين صورت « وحدت وجود » يعنى نتيجه و ما حصلِ به‌دست‌آمدهء از توحيد ، و ثمرهء اين شجرهء مثمره . پس كجا توحيد با وحدت ضدّيّت دارد . توحيد اسلام كمال ملايمت بلكه عينيّت با آن را دارد . « وحدت وجود » شربت شيرين و خوشگوار « توحيد حقّ » در مراحل كثرات است .\r\nامّا اين بىانصافان كه نمىتوانسته‌اند و نتوانسته‌اند آنان را به « توحيد در وجود » متّهم سازند ، زيرا اين كلام ملعبه و بازيچه براى دشمنان و دوستان مىشد كه عجيب است ! چه عيب دارد كسى كه به دين اسلام گرويده است به نتائج غائى آن كه توحيد در ذات و در صفت است برسد و « توحيد در وجودى » گردد ؟ آمده‌اند لفظ « توحيد » را با « وحدت » عوض كرده‌اند ؛ و عوامّ النّاس\r\n\r\n","description":"","footnote":"","page_name":" 224 ","page_number":242},
  {"content":"\r\n\r\nكالانعام هم كه خبر از هيچ چيز ندارند ، گرز وحدت وجودى را بر سر آنان مىكوبند . و ايشان به عنوان كافر مُلحد زنديق خارج از دين ، صبغهء نَجس العَين به آنان زده‌اند تا مردم از صدمترى دستشان به آنان نرسد .\r\nمخالفت با معتقدين به وحدت وجود ، عبارةٌ اخراى مخالفت با اهل توحيد است ؛ يعنى با موحّدين .\r\nمشركين عرب و بالاخصّ قريش كه مخالفت با رسول اكرم صلّى الله عليه و آله مىكرده‌اند ، بر اساس توحيد و يگانه دانستن و يگانه شمردن مبدأ و معاد و جميع امور ما بينهما بوده است .\r\nآنان مىگفته‌اند : اين مرد زنديق و ملحد است ، سحر مىكند ، و به توحيد فرا مىخواند ؛ و اين خروج از دين و آئين و سنّت ماست . او مردى است پليد ! يا وى را بدين جرم و جريمه بايد بكشيم ، و يا از شهر و ديارمان بيرون كنيم ، يا خانه را بر سرش آوار آوريم ، يا در عزلت و انزوا تنها و تنها خودش و پيروانش را محصور كنيم !\r\n وَ عَجِبُوا أَنْ جاءَهُمْ مُنْذِرٌ مِنْهُمْ وَ قالَ الْكافِرُونَ هذا ساحِرٌ كَذَّابٌ . \r\n أَ جَعَلَ الْآلِهَةَ إِلهاً واحِداً إِنَّ هذا لَشَيْءٌ عُجابٌ . \r\n وَ انْطَلَقَ الْمَلَأُ مِنْهُمْ أَنِ امْشُوا وَ اصْبِرُوا عَلى آلِهَتِكُمْ إِنَّ هذا لَشَيْءٌ يُرادُ . \r\n ما سَمِعْنا بِهذا فِي الْمِلَّةِ الْآخِرَةِ إِنْ هذا إِلَّا اخْتِلاقٌ . \r\n أَ أُنْزِلَ عَلَيْهِ الذِّكْرُ مِنْ بَيْنِنا بَلْ هُمْ فِي شَكٍّ مِنْ ذِكْرِي بَلْ لَمَّا يَذُوقُوا عَذابِ  . « 1 »\r\n« و كافران به شگفت درآمدند كه يك نفر رسول بيم‌دهنده از جنس\r\n\r\n\r\n","description":"","footnote":"\r\n( 1 ) آيات 4 تا 8 ، از سورهء 38 : ص\r\n","page_name":" 225 ","page_number":243},
  {"content":"\r\n\r\nخودشان به‌سويشان بيايد . و كافران گفتند : اين مرد سحركننده و بسيار دروغگو مىباشد ( دروغ ساز است ) .\r\nآيا او خدايان كثيره و متعدّدهء ما را يك خدا كرده است ؟ اين مسئله از چيزهائى است كه زياده از حدّ موجب تعجّب مىباشد . « 1 »\r\nو سران مستكبر قومشان بر اين تصميم و منهاج برآمدند كه : بايد طريقه و راه و روش خودتان را ادامه دهيد و بر پرستش خدايان بسيارتان ثابت قدم و استوار باشيد . ( يا با قيام پيغمبر كه شما را به توحيد فرا مىخواند و بر خدايان بسيارتان خرده مىگيرد و اين از وقايع و پيش‌آمدهاى زشت زمانه است ، بايد مقاومت نمائيد ! ) اين كارى است كه مورد پسند و خواست و ارادهء جميع ملّت ماست .\r\nما حتّى در آخرين ملّتى كه آمده است ( ملّت مسيح و مذهب نصارى ) نشنيده‌ايم كه مردم را به وحدت خداوند بخوانند . بنابراين ، دعوت محمّد جز بافتگى و دروغ اندازى از نزد خودش چيز ديگرى نمىتواند بوده باشد .\r\nآيا وحى و قرآن ، از ميان ما جميع مردمان فقط به سوى وى نازل گشت ؟ ! بلكه اين مردم كافر از نزول قرآن كه ذكر من است در ريب و شكّ و ترديد بسر مىبرند ؛ بلكه هنوز طعم عذاب مرا نچشيده‌اند . ( تا بدانند كه نتائج قول به كثرت خدايان و تعدّد وجود و موجود و آلهه چه بلاى خانمانسوزى بر سرشان آورده است ) ! ؟ »\r\n\r\n\r\n","description":"","footnote":"\r\n( 1 ) در « أقرب الموارد » آورده است : العُجاب بالضّم : ما جاوَز حَدَّ العَجَب . أمرٌ عَجَبٌ و عُجابٌ و عُجّابٌ ، بِتَخفيف الجيمِ و تَشْديدِها للمبالغة : أى يُتَعجَّب منه . و عَجَبٌ عُجابٌ : مُبالغةٌ .\r\nبنابراين معنى عُجاب عبارت است از چيزى كه بيش از اندازه انسان را شگفت‌انگيز مىكند . مثلًا در لسان عاميانهء ما فارسى زبانان مىآيد : بقدرى عجيب بود كه نزديك بود من شاخ در بياورم !\r\n","page_name":" 226 ","page_number":244},
  {"content":"\r\n\r\nاين آيات و أمثال اين‌ها كه در قرآن مجيد بسيار است ، همه دلالت دارد كه اشكال مشركين و كافرين بر پيامبر و بر اسلام و قرآن ، مسألهء توحيد بوده است و بس .\r\nآيا اشكال درس خوانده‌ها و عالمانى كه به وحدت وجودىها مىتازند و آنان را مورد اتّهام و سرزنش و مؤاخذه قرار مىدهند ، به مثابه بلكه به عين اشكال مشركان و كافران به موحّدان نمىباشد ؟ ! آن به صورت اشكال بر توحيد وجود و اين به صورت اشكال بر وحدت وجود .\r\nآن با رَمْى به زندقه و خروج از دين ؛ اين هم با رمى به زندقه و خروج از دين .\r\nآن به عنوان انحراف مردم از آئين ؛ و اين هم به عنوان از دست رفتن عقيدهء عاميانهء عامّهء مردم .\r\nالبتّه اسرار پيوسته بايد حفظ شود ، و مطالب عاليهء راقيهء عرفانيّه را به هر كس نتوان گفت ، و تكلّم با مردم در حدّ عقول و استعدادشان هميشه مطلوب بلكه مأمورٌ به و فرض است ؛ امّا گفتار ما با خواصّ است نه با عوامّ ، با علماء است نه با جُهلاء ، با اهل فهم و درايت و ادب و مطالعه است نه با مرد عامّى عارى از همه گونهء اين مسائل .\r\nما مىگوئيم : اگر بنا بشود يك هزار و چهار صد سال از شريعت توحيد محمّدى بگذرد و باز هم عقيدهء ما فقط توحيد لسانى باشد ، و از اسرار و مراتب عاليهء توحيد فكرى و عقلى و قلبى سر در نياوريم ، و به همان يقين اجمالى قانع باشيم ، و عملًا هم بر اهل وحدت كه موحّدان حقيقى و مسلمانان واقعى هستند هَجْمه و حَمله آوريم ؛ پس فرق ميان ما با مشركين قريش كه در جنگ بَدر و احد و أحزاب و حُنَين بر روى پيامبر و أمير المؤمنين عليهما السّلام و بر روى جميع موحّدان يعنى قائلان و معتقدان به وحدت الهى شمشير كشيده‌اند چيست ؟ !\r\n\r\n","description":"","footnote":"","page_name":" 227 ","page_number":245},
  {"content":"\r\n\r\n\r\nرساله‌نويسان ، تا صاحب ولايت الهيّه نباشند ، در روز قيامت موقف خطرناكى دارند\r\nما كه به عنوان مرجع و ولىّ فقيه رساله طبع مىكنيم ، يعنى جان و مال و ناموس و عِرْض مردم مسلمان را بدست مىگيريم و در تحت پوشش اراده و قواى فكرى خود مسلّط مىپنداريم ، نبايد لا أقلّ در مسألهء توحيد هم قدمى زنيم ؛ و خداى ناكرده اين فتاوى موجب هتك نفوس و اموال و نواميس و اعراض نگردد . ما لازم نيست خود را پاسدار و نگهبان جا بزنيم ؛ لا أقلّ دشمنِ شمشير بدست بر نفع خصم مشرك ، و بر ضرر اين فرد مسلم موحّد نبوده باشيم ! « ما را به خير تو امّيد نيست ؛ شرّ مرسان ! »\r\n\r\nاستدلال به آيات قرآن براى اثبات دوئيّت حقيقى بين خالق و مخلوق ، فاسد است\r\nنكتهء چهارم :\r\nپس از آنكه معلوم شد صحّت گفتار خالق و مخلوق ، و آمر و مأمور ، راحم و مرحوم ؛ و وجه صحّت و علوّ اين تعابير بنا بر رأى پيشگامان فلسفه و عرفان اسلامى أمثال محيى الدّين عربى و تلامذه‌اش همچون قونَوىّ و قَيصرىّ ، و مثل عالم فقيه نبيل و عارف بىبديل غائب از انظار و افكار در مدّت هفت قرن : سيّد حيدر آملى ، و مثل فقيه و حكيم خبير و بصير و دانشمند فرزانهء الهى : ملّا صدراى شيرازى و أمثالهم كه حقّاً و واقعاً حقّى عظيم بر اسلام و مسلمين و مؤمنين و پيروان أمير المؤمنين عليه أفضل الصّلوات و أكمل تحيّات المصلّين دارند كه با كتب برهانيّه و شهوديّهء خود به اسلام خشك شده در اثر غلبهء افكار حشويّه و ظاهريّون و اخباريّون تهى مغز و سبك درايت ، جان نوينى بخشيدند و درخت توحيد را از نو آبيارى كردند و خُطَب « نَهج البلاغة » را باز به خاطرها آوردند ؛ اينك عرض مىكنيم :\r\nعبارتى را كه مرحوم آية الله حكيم قدّس سرّه در پايان تعليقه و فتواى خود مرقوم داشته بودند كه :\r\n وَ ما تَوْفِيقِي إِلَّا بِاللَّهِ عَلَيْهِ تَوَكَّلْتُ وَ إِلَيْهِ أُنِيبُ \r\n« و نيست توفيق من مگر بواسطهء خداوند . من بر او توكّل كرده‌ام ، و\r\n\r\n","description":"","footnote":"","page_name":" 228 ","page_number":246},
  {"content":"\r\n\r\nبسوى او بازگشت مىنمايم . »\r\nداراى دو نكته و اشاره است : اوّل : همين معنى آن كه درخواست اين امور از خداوند است . دوّم : آنكه مىخواهند بفهمانند : آيه دلالت بر دوئيّت آمر و مأمور و راحم و مرحوم دارد ؛ زيرا براى خودش خوديّتى و توفيقى را در مقابل خدا ، و توكّلى و انابه‌اى در برابر خدا بيان كرده است .\r\nآرى ، مطلب از اين قرار است ولى آيا خوديّتى و توفيقى و توكّلى حقيقى را بيان مىكند يا اعتبارى ؟ !\r\nاگر حقيقى باشد ، درست نيست ؛ زيرا در برابر ذات و صفت حقّ براى هيچ ذرّه‌اى از ذرّات استقلال نيست ، چه در وجود و چه در صفت .\r\nو اگر اعتبارى باشد ، اين منافات با كلام صوفيّه ندارد بلكه عين مطلب آنها مىباشد . چنانچه خود حضرت شُعَيب على نبيِّنا و آله و عليه الصّلاة و السّلام كه بدين سخن لب گشوده است مرادش همين بوده است :\r\n قالَ يا قَوْمِ أَ رَأَيْتُمْ إِنْ كُنْتُ عَلى بَيِّنَةٍ مِنْ رَبِّي وَ رَزَقَنِي مِنْهُ رِزْقاً حَسَناً وَ ما أُرِيدُ أَنْ أُخالِفَكُمْ إِلى ما أَنْهاكُمْ عَنْهُ إِنْ أُرِيدُ إِلَّا الْإِصْلاحَ مَا اسْتَطَعْتُ وَ ما تَوْفِيقِي إِلَّا بِاللَّهِ عَلَيْهِ تَوَكَّلْتُ وَ إِلَيْهِ أُنِيبُ  . « 1 »\r\n« شعيب گفت : اى طائفه و خويشاوندان و اقوام من ! شما مرا مطّلع سازيد از آنكه اگر من از جانب پروردگارم داراى حجّت و برهانى بوده باشم ، و آن پروردگار به من از نزد خودش روزىِ نيكو عطا مىكند ( باز من پرستش و اطاعت او را نكنم ؟ ! ) و من اراده ندارم كه خودم كارى را انجام دهم كه شما را از آن نهى مىنمايم . من درخواستى و اراده و نيّتى ندارم مگر اصلاح بقدرى كه در خودم توان و قدرت مىيابم . و توفيق من نيست مگر بواسطهء او ؛ بر او توكّل\r\n\r\n\r\n","description":"","footnote":"\r\n( 1 ) آيه 88 ، از سورهء 11 : هود\r\n","page_name":" 229 ","page_number":247},
  {"content":"\r\n\r\nكرده‌ام و به سوى او بازگشت مىنمايم\r\n » ! نه هر كه چهره برافروخت دلبرى داند * نه هر كه آينه سازد سكندرى داند\r\nنه هر كه طرف كله كج نهاد و تند نشست * كلاه دارى و آيين سرورى داند\r\nتو بندگى چو گدايان به شرط مزد مكن * كه دوست خود روش بنده‌پرورى داند\r\nغلام همّت آن رند عافيت سوزم * كه در گداصفتى كيمياگرى داند\r\nوفا و عهد نكو باشد ار بياموزى * و گرنه هر كه تو بينى ستمگرى داند\r\nبباختم دل ديوانه و ندانستم * كه آدمى بچه‌اى شيوهء پرى داند\r\nهزار نكتهء باريك‌تر ز مو اينجاست * نه هر كه سر بتراشد قلندرى داند\r\nمدار نقطهء بينش ز خال تست مرا * كه قدر گوهر يك‌دانه جوهرى داند\r\nبه قدّ و چهره هر آن كس كه شاه خوبان شد * جهان بگيرد اگر دادگسترى داند\r\nز شعر دلكش حافظ كسى بود آگاه * كه لطف طبع و سخن گفتنِ دَرى داند « 1 » \r\n\r\n\r\n","description":"","footnote":"\r\n( 1 ) « ديوان خواجه حافظ شيرازى » طبع محمّد قزوينى و دكتر قاسم غنىّ ، ص 120\r\n","page_name":" 230 ","page_number":248},
  {"content":"\r\n\r\n\r\nمبحث سى و سوم و سى و چهارم : حَشويّه و شيخيّه و قِشريّه از خداوند نصيبى ندارند\r\nو تفسير آيه كرئميه\r\nفَتَعَلَى اللَّهُ الْمَلِكُ الْحَقُّ لَآ إِلَهَ إِلَّا هُوَ رَبُّ الْعَرْشِ الْكَرِيِم\r\n\r\n","description":"","footnote":"","page_name":" 231 ","page_number":249},
  {"content":"\r\n . \r\n","description":"","footnote":"","page_name":" 232 ","page_number":250},
  {"content":"\r\n\r\nأعوذُ بِاللَّهِ مِنَ الشَّيْطانِ الرَّجيم\r\nبِسْمِ اللَّهِ الرَّحْمَنِ الرَّحيم\r\nوَ صَلَّى اللَّهُ عَلَى سَيِّدِنا مُحَمَّدٍ وَ آلِهِ الطَّيِّبينَ الطّاهِرينَ\r\nوَ لَعْنَةُ اللَّهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لا حَوْلَ وَ لا قُوَّةَ إلّا بِاللَّهِ الْعَليِّ الْعَظيم\r\nقال اللهُ الحكيمُ فى كتابِه الكريم :\r\n فَتَعالَى اللَّهُ الْمَلِكُ الْحَقُّ لا إِلهَ إِلَّا هُوَ رَبُّ الْعَرْشِ الْكَرِيمِ . \r\n( يك‌صد و شانزدهمين آيه ، از سورهء مؤمنون : بيست و سوّمين سوره از قرآن كريم )\r\n« پس بلند مرتبه است خداوند سلطان و صاحب اختيارى كه به حقّ است . هيچ معبودى بجز او نيست . وى داراى عرش پرخيروبركت مىباشد . »\r\nو پس از اين آيه ، دو آيه ذيل وارد شده است :\r\n  وَ مَنْ يَدْعُ مَعَ اللَّهِ إِلهاً آخَرَ لا بُرْهانَ لَهُ بِهِ فَإِنَّما حِسابُهُ عِنْدَ رَبِّهِ إِنَّهُ لا يُفْلِحُ الْكافِرُونَ * وَ قُلْ رَبِّ اغْفِرْ وَ ارْحَمْ وَ أَنْتَ خَيْرُ الرَّاحِمِينَ .  \r\n« و هر كس به غير از خداوند ، معبود ديگرى را با او بخواند درحالىكه براى خواندنش دليل و برهانى نداشته باشد ، پس اينست و جز اين نيست كه حساب او در نزد پروردگارش خواهد بود ؛ البتّه اين‌چنين است كه كافران سعادتمند و مظفّر نمىگردند . و بگو اى پيامبر : بار پروردگار من ! غفران خودت را شامل حال كن ، و رحمت آور ؛ و تو هستى كه از ميان رحمت‌آوران مورد انتخاب و اختيار\r\n\r\n","description":"","footnote":"","page_name":" 233 ","page_number":251},
  {"content":"\r\n\r\nمىباشى » !\r\n خسروا گوى فلك در خم چوگان تو باد * ساحت كون و مكان عرصهء ميدان تو باد\r\nزلف خاتون ظفر ، شيفتهء پرچم تست * ديدهء فتح ابد عاشق جولان تو باد\r\nهمه آفاق گرفت و همه اطراف گشاد * صيت خُلق تو كه پيوسته نگهبان تو باد\r\nاى كه انشاى عطارد صفت شوكت تست * عقل كل چاكر طغراكش ديوان تو باد\r\nطَيْرهء جلوهء طوبى قد چون سرو تو شد * غيرت خلد برين ساحت بستان تو باد\r\nنه به تنها حَيَوانات و نباتات و جماد * هر چه در عالم امر است به فرمان تو باد\r\nحافظ خسته به اخلاص ثناخوان تو شد * لطف عام تو شفابخش ثناخوان تو باد « 1 » \r\n\r\nبه قدرى كه در خداوند اختلاف است ، در هيچ مسأله‌اى نيست\r\nمسأله‌اى است بس مشكل و مُعضله‌اى است بس غامض كه چرا وجود خداوند رحمن رحيم و حىّ عليم و قدير كه از هر چه بديهى است بديهىتر ، و از هر چه واضح است واضح‌تر است ، بلكه جميع امور بديهيّه و واضحه به بركت بداهت و وضوح وى خلعت بداهت در تن كرده ، و به لباس وضوح ملبّس گشته‌اند ؛ اين‌همه مورد اختلاف انظار و افكار و عقائد در امم و ملّتها شده است تا\r\n\r\n\r\n","description":"","footnote":"\r\n( 1 ) - « ديوان خواجه حافظ شيرازى » از طبع حسين پژمان بختيارى ، ص 74 ، غزل شمارهء 164\r\n","page_name":" 234 ","page_number":252},
  {"content":"\r\n\r\nبه حدّى كه شايد بتوان گفت : در هيچ مسئله و معضله‌اى همانند اين مسئله ، اختلاف انظار و آراء وجود نداشته است ؛ تا جائى كه برخى از ملل معظمه انكار اصل وجودش را نموده‌اند .\r\nحكيم قدّوسى و عارف قِدّيسى : مرحوم حاجى ملّا هادى سبزوارى أعلى اللهُ رتبَته در عنوان « منظومهء حكمت » خويش ، سبب آن را شدّت ظهور او انگاشته است :\r\n يا واهِبَ الْعَقْلِ لَكَ الْمَحامِدُ * إلَى جَنابِكَ انْتَهَى الْمَقاصِدُ ( 1 )\r\nيا مَنْ هُوَ اخْتَفَى لِفَرْطِ نورِهْ * الظّاهِرُ الْباطِنُ فى ظُهورِهْ ( 2 )\r\nبِنورِ وَجْهِهِ اسْتَنارَ كُلُّ شَىْءْ * وَ عِنْدَ نورِ وَجْهِهِ سِواهُ فَىْءْ ( 3 ) \r\n1 - اى توئى كه عقل را بخشاينده‌اى ، جميع حمدها و ستايشها مختصّ به تست . به سوى جناب تست كه مقاصد بازگشت مىنمايد !\r\n2 - اى كسى كه از زيادى نورت پنهان شده‌اى ! ظاهر و آشكار هستى ، و پنهان و مختفى در عين ظهور و آشكارائى .\r\n3 - جميع موجودات به سبب نور وجه اقدس او روشن گشته‌اند ؛ و در نزد طلوع نور وجه او سواى وى از مخلوقات و اشياء ، همگى حكم سايه را دارا هستند .\r\nدر اين صورت كه خداوند علىّ اعلى ، وجود و هستى محض است ، و خودش به خودش ظاهر است ، و بقيّهء موجودات هستى و وجودشان به هستى او ظاهر است ؛ اين شدّت ظهور و فرط نور چنان تابش گرفته است كه خود موجب اختفاء خويشتن گرديده است . جماعتى اصلًا منكر خدا شدند و\r\n\r\n","description":"","footnote":"","page_name":" 235 ","page_number":253},
  {"content":"\r\n\r\nگفته‌اند : در عالم خداى حىّ مُدرِك عليم قادر كبير متعال نيست ؛ طبيعتِ محض است . طبيعت و مادّه منهاى زندگى و حيات و دانائى و توانائى است . اين‌ها مادّيّون و طبيعيّون هستند .\r\n\r\nشيخ أحمد احسائى ، خدا را منشأ انتزاع صفات هم نمىداند\r\nاز اين‌ها كه عبور كنيم ، قائلين و معتقدين به خداوند هم كه ايشان را الهيّون گويند ، در كيفيّت و صفت خداوند اختلاف كرده‌اند ؛ در اسماء و صفات و افعال او ، و در ربط موجودات به او ، و كيفيّت امكان ما و وجوب او اختلاف نموده‌اند .\r\nبرخى گفته‌اند : خداوند به‌هيچ‌وجه من الوجوه با موجودات مناسبتى ندارد ، مشابهتى ندارد ، ربط وجودى در ميانه نمىباشد ، اصولًا علامتى نيست . موجود مخلوق كجا و خداى خالق كجا ؟\r\nذات اقدس وى منزّه است از هر چه در تصوّر و انديشهء انسان بگنجد و به او نسبت دهد . ذاتش پاك‌تر است از هر صفتى حتّى از صفت وجود . اصلًا آن وجودى كه خداوند دارد ، جنسش و حقيقتش غير از وجودى است كه مخلوقات و موجودات دگر دارند ، حتّى از نظر مفهوم .\r\nذات او مقدّس و منزّه است از هر چه به نظر بيايد ، و صفات و اسماء و افعال او نيز منزّه است از هر چه به تصوّر درآيد . پس ما هيچ رابطه‌اى را نمىتوانيم با خدا برقرار نمائيم ، به سبب آنكه ما موجودى ممكن الوجود و مخلوقى ضعيف و فقير و به تمام معنى عاجز و جاهل ؛ و او واجب الوجود خالق قوىّ غنىّ و به تمام معنى قادر و توانا و عالم و دانا .\r\nاين دسته و جماعت را مىگويند اهل تَنزيه ( مُنَزِّهه ) . يعنى خدا را خيلى مىخواهند تنزيه كنند و منزَّه و مطهّر و مبارك به شمارش آورند . آنان به اندازه‌اى در اين تنزيه و تقديس بالا مىروند كه ربط موجودات را با خدا مىبُرند و صريحاً مىگويند : هيچ راهى براى معرفت خدا نيست ؛ نه به افعال خدا ، نه به اسماء و صفات خدا ، نه به ذات خدا .\r\n\r\n","description":"","footnote":"","page_name":" 236 ","page_number":254},
  {"content":"\r\n\r\nما را به‌هيچ‌وجه راهى بدان مقام اعلى و ذِروهء أسنى نيست ، حتّى از نقطهء نظر مفهوم نيز نمىتوانيم بر خداوند ، اطلاق كلمهء وجود را بنمائيم . اين‌ها يك دسته هستند ، و در ميان متأخّرين هم هستند . بعضى از جماعتى هم كه قائل به اين‌گونه تنزيه هستند گرچه شيعه هستند و خودشان را هم از علماى بزرگ و طراز اوّل محسوب مىدارند و ليكن علَناً مكتبشان اين بوده است . من جملهء اين‌ها شيخ أحمد احسائى است كه از عباراتى كه در شرح زيارت جامعهء كبيره ( شرح الزّيارة ) نوشته است ظاهر مىشود كه اصولًا عقيده و مكتبش بر اين منهاج بوده است .\r\nدر اوائل رسالهء « لقاء الله » مرحوم آية الله حاج ميرزا جواد آقا مَلِكىّ تبريزى قدّس اللهُ تربتَه ، آنجا كه مىفرمايد : « و خلاصهء سخن آنكه مَذاق طائفه‌اى از متكلّمين علماى اعلام مذاق اوّل است . آنان به ظواهر بعضى از اخبار استدلال نموده‌اند ، و آيات و اخبار و دعاهائى را كه وارد است و بر خلاف مذاق آنان دلالت دارد تأويل مىكنند . » در اينجا به خطّ آن مرحوم حاشيهء ذيل آمده است :\r\n« و اين مذاق ، صريح كلمات شيخ أحمد احسائى و تابعين اوست . ليكن آنها اخبار لقاء و معرفت را به وجه ثانى كه خواهد آمد تأويل مىنمايند ، و تمام اسماء و صفات را اثبات به مرتبهء مخلوق اوّل مىنمايند . بلكه ذات اقدس را منشأ انتزاع صفات هم نمىدانند ، و تنزيه صِرف مىنمايند - مِنْه عُفىَ عَنْه . »\r\nو برخى ديگر گفته‌اند : خداوند من جميع الوجوه مشابهت به موجودات دارد ؛ چه در ذاتش و چه در صفاتش و چه در افعالش . خداوند ربط با مخلوقات دارد و مخلوقات رابط با خدا دارند . و معنى ربط يك نوع يگانگى و مناسبت و مشابهتى است كه بين ذات علّت با ذات معلول ، و صفات علّت با صفات معلول ، و افعال علّت با افعال معلول موجود مىباشد .\r\n\r\n","description":"","footnote":"","page_name":" 237 ","page_number":255},
  {"content":"\r\n\r\nتمام عالم مُلك و ملكوت مخلوق خدا هستند . بنابراين خداوند متعال در تمام جهات بايد شباهت با آنها داشته باشد . اين دسته را مىگويند اهل تشبيه ( مُشَبِّهه ) .\r\nيعنى خدا را در ذات و صفات ، تشبيه به موجودات ديگر مىكنند . البتّه از شيعه كسى را سراغ نداريم ، ولى از عامّه جماعتى بوده و هستند كه اهل تشبيه‌اند .\r\nاين مكتب هم غلط است . زيرا خداوند كه موجودات را آفريده است لازمه‌اش آن نمىتواند بوده باشد كه در تمام جهات شبيه آنها باشد . كدام دليل ما را مىرساند به آنكه در اين علّيّت براى خلقت و عالم آفرينش بايد تشابه من جميع الجهات موجود بوده باشد ؟ !\r\nاين جماعت حتّى قائل به جسميّت خدا هستند . زيرا موجودات مُلْكيّه جسمند . و البتّه اين نظريّه و مكتب باطل است .\r\n\r\nاهل تَنزيه ، حقّ را از حيات و علم و قدرت هم خالى مىدانند\r\nپس مُنَزِّهه و مُشَبِّهه هر دو گروه اشتباه مىگويند . درست است كه ما خداوند را تنزيه مىكنيم ؛ وى را تنزيه مىنمائيم از صفات نقص كه لازمهء امكان و حدوث است ؛ از عيب و نقصان ، از عجز و فقر و ناتوانى . مىگوئيم : خداوند عاجز نيست ، مرده نيست ، خواب نيست ، جاهل نيست . اين‌ها درست است . ولى خدا را تنزيه كنيم حتّى از صدق مفهوم وجود بر وى ، كه اصولًا به خداوند موجود نبايد گفت ، به خداوند حىّ و زنده نبايد گفت ، به خداوند قادر و توانا نبايد گفت ، به خداوند عالم و دانا نبايد گفت ؛ اين غلط است .\r\nاين‌ها مىگويند : ما ابداً راهى براى معرفت خداوند نداريم ؛ نه اجمالًا و نه تفصيلًا ، نه مفهوماً و نه مصداقاً ، نه به ذات او ، نه به صفت و اسم او ، و نه به فعل او .\r\nاين‌ها از شدّت تنزيه يك چشمشان به شدّت نابينا گشته است . يعنى فقط\r\n\r\n","description":"","footnote":"","page_name":" 238 ","page_number":256},
  {"content":"\r\n\r\nبا يك چشم خدا را مىنگرند ؛ با ديدهء احوَل . چشم بينايشان آن مىباشد كه خداوند را از جميع صفات نقيصه و مقيِّده و محدِّده تنزيه مىكنند ، و امّا يك چشم ديگرشان كه نابيناست آنست كه خدا را در جميع عوالم وجود و كاخ آفرينش و جهان خلقت ، ديگر مؤثّر و داراى هستى و وجود و قدرت و نيروى افاضه نمىنگرند ؛ خدا را از صفات عُليا و اسماء حسنى ساقط مىنمايند .\r\nخداوند را منحصر مىكنند در يك گوشهء آسمان ؛ يك خداى پاك و منزّهى كه با عالم وجود و ايجاد سر و كارى ندارد . مشبّهه هم كه مىگفتند : تمام خصوصيّات پروردگار مانند موجودات است . ولى حقّ آنست كه نه تنزيه صِرف درست است و نه تشبيه صرف .\r\nهر چه مىخواهيد در تنزيه ذات اقدس او ، از زشتيها و قبائح و شنايع كه لازمهء امكان است و موجب مقيّد كردن حقّ شود ، او پاك است . امّا اگر بگوئيم : مفهوم علم ، قدرت ، حيات در اسماء و صفات او طورى باشد كه نتوانيم بر او اطلاق كنيم و او را از منطبَقٌ عليه بودن اين معانى راقيه و مفاهيم عليّه باز هم منزّه كنيم ، و از اين نقطهء نظر ميان صفات و اسماء حقّ و ميان مخلوقاتش بينونت و عزلت برقرار نمائيم ؛ اين غلط است .\r\nصفات عليا و اسماء حسناى وى پر كرده است عالم وجود را ؛ اين سر و صدائى كه در عالم ملك و ملكوت ، در عالم مادّه و ماوراء مادّه مىباشد ، همه اسماء و صفات اوست .\r\nجبرائيل هم اسم خداست ، پيغمبران هم اسماء خدا هستند ، ملائكه هم اسماء خدا مىباشند ، بشر هم اسم خداست ، موجودات ديگر از حيوانات : پرندگان ، بهائم ، خزندگان ، آبزيان ؛ جمادات هم جميعاً اسماء خدا هستند . منتهى الامر اسم بر دو گونه است :\r\nاسم كلّى كه موجودات ملكوتيّه و نوريّه و مجرّده دارند ، و اسم جزئى كه\r\n\r\n","description":"","footnote":"","page_name":" 239 ","page_number":257},
  {"content":"\r\n\r\nموجودات مُلكيّه و مادّيّه و ظلمانيّه حائز مىباشند . جميع اين‌ها اسامى و صفات وى هستند كه در اين مجالى و مظاهر طلوع كرده است .\r\nعالم وجود سربسته و دربسته و يكپارچه ، غير از حقّ و شئوون وى كه عبارت است از ظهورات او در شبكه‌هاى امكان ، چيزى نمىتواند بوده باشد .\r\n عكس روى تو چو در آينهء جام افتاد * صوفى از خندهء مى در طمع خام افتاد\r\nحسن روى تو به يك جلوه كه در آينه كرد * اين همه نقش در آئينهء اوهام افتاد\r\nاين همه عكس مى و نقش و نگارى كه نمود * يك فروغ رخ ساقى است كه در جام افتاد\r\nغيرت عشق زبان همه خاصان ببريد * كز كجا سرّ غمش در دهن عام افتاد\r\nآن شد اى خواجه كه در صومعه بازم بينى * كار ما با لب ساقىّ و لب جام افتاد\r\nمن ز مسجد به خرابات نه خود افتادم * اينم از عهد ازل حاصل فرجام افتاد\r\nچه كند كز پى دوران نرود چون پرگار * هر كه در دايرهء گردش ايّام افتاد\r\nهر دمش با من دلسوخته لطفى دگرست * اين گدا بين كه چه شايستهء إنعام افتاد\r\nزير شمشير غمش رقص كنان بايد رفت * كآنكه شد كشتهء او نيك سرانجام افتاد \r\n\r\n","description":"","footnote":"","page_name":" 240 ","page_number":258},
  {"content":"\r\n\r\n در خم زلف تو آويخت دل از چاه زنخ * آه كز چاه برون آمد و در دام افتاد\r\nصوفيان جمله حريفند و نظر باز ولى * زين ميان حافظ دلسوخته بدنام افتاد « 1 » \r\n\r\nتنزيه ، فاقد دليل عقلى و شهودى و شرعى است\r\nما اگر بگوئيم خداوند سبحانه و تعالى اصولًا اسم و صفتش از عالم خارج است ، او يك عالمى ايجاد كرد و بين خود و اسم و صفت و فعلش يك حجابى موجود است ؛ در اين صورت اين عالم با خداوند ربطى ندارد و خدا هم با اين عالم ربطى ندارد ؛ و اين عالم مخلوق و معلول خدا نخواهد شد .\r\nو همچنين اگر بگوئيم ذات اقدس او به‌هيچ‌وجه من الوجوه داراى اسم و صفتى نيست ، نه اجمالًا و نه تفصيلًا ، و نه مصداقاً و نه مفهوماً ، و جميع اسماء و صفات خارج و جدا و مُجزَّى از او هستند ؛ در اين صورت آن خداى خشك و خالى و بىمحتوى و فاقد حيات و علم و قدرت را چطور مىتوان مبدأ و مُبدِع عالم آفرينش تصوّر كرد ؟ !\r\nبناءً على هذا جميع انحاء و اقسام تنزيه صِرف حضرت حقّ متعال ، فاقد برهان عقلى و شهود وجدانى و دليل شرعىخواهد گشت .\r\nدر اسم أحد حضرت حقّ ، وحدانيّت و تجرّد او را از جميع نسب و اضافات بايد ملحوظ كنيم ؛ و امّا در اسم واحد او به عكس است ، ذات اقدسش را با ملاحظهء احتوايش به جميع اسماء و صفات كلّيّه و جزئيّه بايد در نظر بگيريم . وحدانيّت او در اسم احد ، تجرّد وى از جميع شوائب تكثّر است حتّى مفاهيم منطبقهء بر او ؛ و امّا وحدانيّت او در اسم واحد ، استجماع جميع\r\n\r\n\r\n","description":"","footnote":"\r\n( 1 ) « ديوان خواجه شمس الدّين محمّد حافظ شيرازى » أعلَى الله مقامَه ، از طبع پژمان ، ص 79 و 80 ، غزل شمارهء 177\r\n","page_name":" 241 ","page_number":259},
  {"content":"\r\n\r\nشئون و آثار و خصائص و لوازم را در بردارد و همگى عوالم ملكوت و ملك من حيث المجموع در تحت اسم واحد او مندرج مىباشند .\r\n فَتَعالَى اللَّهُ الْمَلِكُ الْحَقُّ لا إِلهَ إِلَّا هُوَ رَبُّ الْعَرْشِ الْكَرِيمِ  .\r\nمعنى احديّت حقّ تعالى عبارت است از بساطت صرفه و محوضت محضه و تجرّد خالص او از هر مفهوم و چيزى كه بخواهى به او نسبت دهى ؛ او از همهء اين‌ها پاك و منزّه است .\r\nو معنى واحديّت حقّ تعالى عبارت است از ملاحظهء ذات او با اعتبار اسماء و صفات او ، و با ملاحظهء نَشَآت و عوالم كثرت كه از اسماء و صفات كلّيّهء وى ناشى شده و به لباس وجود مخلّع گشته‌اند . تمام پيكرهء عالم وجود از عالم ظاهر و باطن و عالم مادّه و تجرّد و نَشأهء طبيعت و نَشأهء مثال و نَشأهء عقل ، يعنى جميع جهان دنيا و عالم برزخ و قيامت همه و همه در تحت اسم واحد حضرت او مندرج مىباشد .\r\nبنابراين حضرت حقّ به اعتبار واحد بودنش تمام ذرّات عالم وجود را پر كرده است . يعنى خدائى كه لطيف است ، خدائى كه خبير است ، خدائى كه بصير است ، خدائى كه سميع است ؛ و هكذا إلى آخِرِ أسمائِه و صفاته .\r\nبَصر او بصر همهء موجودات است ، سَمْع او سمع همهء موجودات است ، علم او ، حيات او ، و همچنين تا برسى به هر ذرّه‌اى را كه ببينى ، خدا با اوست ؛ معيّت با او دارد . اين است معنى واحديّتش تباركَ و تَقدَّس .\r\n\r\nسيّد و سرور موحّدين ، كسى است كه خداوند را در عين تنزيه ، تشبيه كند\r\n فَإنْ قُلْتَ بِالتَّشْبيهِ كُنْتَ مُحَدِّدا * وَ إنْ قُلْتَ بِالتَّنْزيهِ كُنْتَ مُقَيِّدا\r\nوَ إنْ قُلْتَ بِالامْرَيْنِ كُنْتَ مُسَدِّدا * وَ كُنْتَ إمامًا فى الْمَعارِفِ سَيِّدا « 1 » \r\n\r\n\r\n","description":"","footnote":"\r\n( 1 ) مرحوم حاجى حكيم سبزوارى قدَّس اللهُ نفسَه در بحث نفس ناطقه بالمناسبه اين دو بيت را در تعليقه ذكر فرموده است . توضيح آنكه ايشان در « منظومهء حكمت » در باب\r\n","page_name":" 242 ","page_number":260},
  {"content":"\r\n\r\n\r\n\r\n","description":"","footnote":"\r\n- غُرَرٌ فى النَّفس النّاطقة آورده‌اند :\r\n النَّفسُ فى الحُدوثِ جسمانيَّهْ * و فى البَقا تكونُ روحانيّهْ ( 1 )\r\nفأعْور جسَّمها شبَّهها * كما يَحدُّها الّذى نزَّهها ( 2 )\r\nلم تَتجافِ الجسمَ إذْ تَروَّحتْ * و لم تَجافِ الرّوحَ إذ تجسَّدت ( 3 )\r\nفَكلُّ حَدٍّ مَعَ حَدٍّ هُوَهُو * و إنْ بوَجْهٍ صَحّ عنه سَلْبُه ( 4 ) \r\n( 1 ) نفس ناطقهء انسانى در ابتداى حدوثش جسم است و ليكن در بقايش روحانى مىباشد .\r\n( 2 ) بنابراين كسى كه آن را هميشه جسم پنداشته است يك چشم او كور است كه آن را تشبيه به سائر اجسام نموده است ؛ همچنان‌كه كسى كه آن را از جسميّت حتّى در به دو امر منزّه دانسته و در ابتدايش هم آن را روحانى انگاشته است ، آن را محدود و مقيَّد نموده است .\r\n( 3 ) علّت اين مهمّ آنست كه نفس ناطقه چون به مقام روح صعود كند ، بازهم از جسم و تدبير آن فاصله نمىگيرد و جدا نمىشود . و چون به درجه و مرتبهء جسم تنزّل نمايد باز هم از روح جدا نمىشود و فاصله نمىگيرد .\r\n( 4 ) بنابراين هر حدّى و هر مرتبه‌اى را از نفس ناطقه با حدّ و مرتبهء ديگرى در نظر بگيريم ، همان نفس است كه در دو حدّ و مرتبه آمده است . و اگرچه به لحاظ و وجه ديگر ، صحيح است آن حدّ را از آن سلب كنيم . زيرا خصوصيّات حدود در محدود نبايد ملاحظه شود .\r\nمرحوم حاجى بعد از ذكر اشتباه كسى كه آن را به اجسام طبيعيّهء ديگر تشبيه كرده است فرموده است :\r\nكَمَنِ اجْترَأَ بنحو ذلك فى المَبْدإِ مِن المُشبِّهة . و در تعليقهء اين عبارت ، گويد :\r\nمانند طبيعيّون كه طائر وهمشان از حضيض قوى و طبايع پرواز نكرده و به اوج مفارقات نفسيّه و عقليّه صعود ننموده است ، تا چه رسد به اوج تجرّد از ماهيّت و ذروهء لاهوت . و عارف مىگويد :\r\n ان قلتَ بالتَّشبيه كنتَ مُحدِّدا * و إن قلتَ بالتّنزيه كنتَ مُقيِّد \r\n","page_name":" 243 ","page_number":261},
  {"content":"\r\n\r\n« پس اگر تو معتقد به تشبيه بوده باشى ، حقّ تعالى را محدود كرده‌اى ! و اگر تو معتقد به تنزيه بوده باشى ، پس حقّ تعالى را مقيَّد نموده‌اى !\r\nو اگر هم معتقد به تنزيه و هم معتقد به تشبيه بوده باشى ، يعنى در عين تنزيه او را تشبيه و در عين تشبيه او را تنزيه بنمائى ، در اين صورت راه سَداد را پيموده‌اى و در معارف الهيّهء حضرت حقّ تعالى پيشوا و سيّد و سالار جميع موحّدان خواهى گشت ! »\r\nدر آيات كريمهء قرآنيّه و اخبار شريفهء وارده از مصادر وحى بقدرى دليل بر بطلان تنزيه صرف به اين معنى كه او را از اسماء و صفاتش هم تنزيه كنيم وارد شده است كه از حدّ إحصاء خارج است . در مسألهء تشبيه صرف به موجودات و مخلوقات هم مسئله چنين است .\r\nبناءً على هذا اين دو مكتب معروف ، باطل مىباشند « 1 » .\r\n\r\nمكتب حلول و اتّحاد باطل است\r\nيك مكتب داريم به اسم مكتب حُلول . مىگويند : ذات خداوند حلول مىكند در داخل موجودات . اعمّ از آنكه كسى بميرد و خداوند حلول كند در موجود دگرى ، و يا آنكه ابتداءً در موجودى حلول نمايد . اين عقيده هم باطل است .\r\n\r\n\r\n","description":"","footnote":"\r\n-\r\n و ان قلتَ بالامرينِ كنتَ مسدِّدا * و كنتَ إمامًا فى المعارف سيِّدا » \r\n( « شرح منظومهء حكمت » طبع ناصرى ، ص 298 و 299 )\r\n( 1 ) . خواجه نصير الدّين طوسى در خطبهء كتاب « أوصاف الاشراف » مىفرمايد :\r\n« هر عبارت كه در نعت او ايراد كنند و هر بيان كه در وصف او بر زبان رانند ، اگر ثبوتى باشد از شائبهء تشبيه معرّا ، در تصوّر نيايد ؛ و اگر غير ثبوتى بود از غائلهء تعطيل مبرّا ، در توهّم نيفتد . در اين جهت پيشواى اصفيا و مقتداى اوليا و خاتم انبيا محمّد مصطفى صلّى الله عليه و آله و سلّم گفت : لا احْصى ثَناءً عَلَيْكَ ؛ أنْتَ كَما أثْنَيْتَ عَلَى نَفْسِكَ ، وَ أنْتَ فَوْقَ ما يَقولُ الْقائِلونَ ! »\r\n","page_name":" 244 ","page_number":262},
  {"content":"\r\n\r\nچون ذات مقدّس وى محدود نيست كه در يك نَفسى كه ظرف براى او قرار گيرد وارد بشود . موجودات همگى مظاهر خداوند هستند ؛ غير او نيستند تا عنوان ظرف و مظروف و يا حالّ و محلّ صادق آيد . جميع فلاسفه و بزرگان عالم ، پنبه اين حرف را زده‌اند و از مسلّميّات مىدانند كه حلول ، گفتار نادرستى است .\r\nو ليكن نصارى قائل به اين معنى هستند و معتقدند كه خداوند حلول در سه اقْنوم نموده است : أبْ و ابن و روح القدس .\r\nأب را ذات ، و ابن را علم ، و روح القدس و جبرائيل را حيات مىدانند و مىگويند : سه خدا داريم به‌طورىكه خدا در اين سه تا حلول كرده است .\r\nفلاسفهء نصاراى عالم در برابر اين مشكله شرمنده و سربه‌زيرند ، و معترفند كه از نظر انديشه و تفكير عقلانى محال مىنمايد ، ولى تعبّداً چون در اناجيل آمده است بايد پذيرفت .\r\nيك مكتب داريم به اسم مكتب اتّحاد . مىگويند : خداوند با موجودى متّحد مىشود . در عين دوئيّت و دوگانه بودن ذات وى با اين موجود ، با هم اتّحاد پيدا مىكنند .\r\nجبرئيل با خدا يكى مىشود . پيغمبران در بعضى از حالات با خدا يكى مىشوند . اين هم غلط است . زيرا لازمهء تصوير اتّحاد ، تصوير اثبات دوئيّت و اثنَينيّت است كه بايد آن دو چيز با همدگر يكى گردند . در عالم وجود ما دو چيز نداريم ، هر چه هست ذات پروردگار و اسماء و صفات اوست كه واحد است . و تمام خلائق ، از تطوّرات و شئونات و از ظهورات و مجالى اسماء و صفات اقدس وى مىباشند . عنوان دوئيّت متصوّر نيست كه با حضرتش متّحد گردند . پس مذهب اتّحاد نيز همانند مذهب گذشته باطل است .\r\n\r\nمكتب اعتزال ، از جهاتى نادرست است\r\nاز اين‌ها كه بگذريم مىرسيم به مذهب اشاعِره و مُعتزله :\r\n\r\n","description":"","footnote":"","page_name":" 245 ","page_number":263},
  {"content":"\r\n\r\nمعتزله از مكتب و اصل بن عَطاء تبعيّت مىكنند و وى تلميذ حسن بَصرى است . اين‌ها در بسيارى از چيزها داراى عقائد خاصّى هستند . معتزله مىگويند : راه لقاء خدا بكلّى براى غير خدا مسدود است . يعنى هيچ موجودى قدرت لقاء خدا را به‌هيچ‌وجه من الوجوه ندارد نه در دنيا و نه در آخرت ، نه با چشم بَصَر و نه با ديدهء بصيرت ، نه ظاهراً و نه باطناً .\r\nمىگويند : جميع آيات و رواياتى كه دلالت بر لقاء خدا مىنمايد بايد تأويل كرد به يك گونه معارفى كه مناسب با خداوند بوده باشد . مثل لقاء اسماء و نعمتها و صفات خدا و رضوان خدا و از اين قبيل .\r\nو از ديگر عقائد معتزله اينست كه مىگويند : خداوند خالق خير است و انسان خالق شرور و بديها و سيّئات ؛ بديها به دست انسان خلق مىشود و خوبيها به دست خداوند . در عالم دو مبدأ خَلّاق داريم : يكى خدا كه خالق خيرات است و يكى انسان كه خالق شرور مىباشد .\r\nو از ديگر عقائدشان آنست كه مىگويند : خداوند سبحانه و تعالى انسان را كه خلق نموده است ، او را در افعالش به تمام معنى مستقلّ قرار داد . عيناً به مثابهء ساعت كه آدمى آن را كوك مىكند ، بعداً خود ساعت به كار مىافتد ، چرخ دنده‌ها و عقربه‌ها را به چرخش در مىآورد ، و يا در وقت معيّن زنگ مىزند . انسان نيز بدست خداوند آفريده گشته است و ليكن خودش افعالى را مختاراً و مستقلّا انجام مىدهد . انسان فاعل افعال خودش مىباشد و بس . خداوند را در افعال انسان به‌هيچ‌وجه دخالتى نيست .\r\nاين يك مكتب و مُعتقَد است . البتّه از شيعيان ، كسى معتزلى نمىباشد ؛ و آنچه را كه بعضى توهّم كرده‌اند و شيعيان را با معتزله واحد شمرده‌اند يا معتزله را از شيعه دانسته‌اند اشتباه است .\r\nمعتزلى از اهل تسنّن است همچون أشعرى ، و هر دو صفّ در مقابل\r\n\r\n","description":"","footnote":"","page_name":" 246 ","page_number":264},
  {"content":"\r\n\r\nشيعه مىباشند .\r\nبالجمله مذهب اعتزال نيز نادرست است .\r\nاوّلًا راه لقاء خدا بر همه باز است . آيات و روايات بيش از حدّ احصاء دلالت مىكند كه راه ملاقات خدا براى بشر ممكن است . انسان مىتواند خدا را ببيند و زيارت نمايد و به شرف لقايش مشرّف آيد . غاية الامر با چشم سر نمىتوان او را ديد ، چون جسم نيست ؛ با چشم دل و حقيقت و بصيرت قلبى و ايمان باطنى مىتوانند افراد بشر خداوند را ببينند و به شرف ملاقاتش نائل گردند . افراد بنىآدم در اثر تزكيهء نفس امّاره به لقاى خداوند مىرسند . و پس از طىّ چهار مرتبه : تَجْليه ، تَخْليه ، تَحْليه ، فناء ، به‌طورىكه در كتب اخلاق مسطور و مذكور است ، نه تنها به مقام لقايش مىرسند ، بلكه در حرم امن و امانش آرميده و آنى از شرف حضور و لقاء و زيارت و فناء و اندكاك در ذات اقدسش بىنصيب نمىباشند .\r\nروايات وارده ، ادعيهء حضرت سيّد الموحّدين أميرالمؤمنين ، مناجاتهاى حضرت امام زين العابدين ، اخبار وارده از امام صادق آل محمّد ، و امام أبو الحسن الرّضا عليهم آلاف التّحيّة و السّلام و غاية الصَّلَوات و الإكرام ؛ سندى است بس متين ، و مستندى است بس مبين بر اين مدّعى .\r\nثانياً اينكه گفته‌اند خداوند خالق خير است و انسان خالق شرّ ، اين نيز غلط است . تصوير دو مبدأ در عالم آفرينش نادرست است . و در اين نادرستى تفاوت ندارد چه انسان دو مبدأ به نام « اهورامزدا » و « أهريمن » بداند و بدين عنوان دو مبدأ را در عالم وجود معتقد گردد ، و چه بگويد خداوند خالق خيرات است و انسان خالق شرور و سيّئات ؛ بالاخره دو مبدأ است . راه حلّ مسئله و معضلهء شرور همانست كه ما بطور تفصيل از آن بحث نموديم ، و از سه راه كه يكى از آنها عدمى بودن شرور بود پاسخ داديم .\r\n\r\n","description":"","footnote":"","page_name":" 247 ","page_number":265},
  {"content":"\r\n\r\nثالثاً اينكه گفته‌اند خداوند انسان را آفريده است و انسان افعالش را ايجاد نموده است ، اين هم غلط است . انسان خالق افعال خودش نمىباشد . انسان عنوان و حدّ مىزند به فعل ، ولى اصل ايجاد فعل به دست خداوند است . اگر انسان مستقلّا فاعل است و افعالى را انجام مىدهد ، اين معنى تفويض است كه خداوند انسان را خلق كرد و فعلش را به دو تفويض كرد . و در آن افعالى كه انسان انجام مىدهد ديگر حيات خدا ، علم خدا ، قدرت خدا ، حكمت خدا ، بصيرت خدا ، بالاخره ذات خدا هيچ‌كدام دخالتى ندارند . اين يعنى چه ؟\r\nاين كلام ، خداوند را به عزلت انداختن و در گوشهء جهان آفرينش محبوس كردن است .\r\nاين كلام ، خلاف مذهب توحيد است كه مىگويد : در هيچ آنى از آنات ، در هيچ مكانى از امكنه ، هيچ ذرّه‌اى از ذرّات عالم وجود از خداوند جدا نمىباشد ؛ نه در اصل آفرينشش و نه در بقاء و استدامهء وجوديش ؛ نه در ذات ، نه در اسم و صفت ، نه در فعل . هر كدام از موجودات هر فعلى كه از آنها سر مىزند ، در همان حالى كه انجام مىدهد زير سيطره و هيمنه و معيّت وجودى و اسمى حضرت حقّ است تعالى و تقدّس . علم او ، قدرت او ، حيات او مندكّ در علم و قدرت و حيات خداوند است . هيچ ذرّه‌اى در جميع عوالم وجود ، در مُلك و ملكوت ، و آسمان و زمين ، و آسمانهاى هفتگانه و زمينهاى هفتگانه ، جائى را اگر بخواهيم پيدا كنيم كه از اين قاعدهء كلّيّه خارج باشد نخواهيم يافت .\r\nاين بر خلاف مكتب توحيد و آن عَلَمى است كه حضرت إبراهيم عليه الصّلاة و السّلام برافراشت ، و سائر انبياء و بالاخصّ پيامبر اسلام حضرت محمّد بن عبد الله صلّى الله عليه و آله اساس دين و آئين خود را بر روى آن اساس پايه‌گذارى نمودند ؛ كه در عالم وجود و جهان آفرينش به غير از ذات اقدس واحد احد صمد به‌هيچ‌وجه من الوجوه موجود ديگرى مؤثّر نيست .\r\n\r\n","description":"","footnote":"","page_name":" 248 ","page_number":266},
  {"content":"\r\n\r\nبنابراين معتزله هم مكتبشان باطل است .\r\nاين جماعت به منزلهء افرادى هستند نابينا ، دو چشم خود را بسته و با خود مىگويند : ما در روى زمين مىگرديم ؛ خداوند به ما قدرتى و فعلى و اختيارى داده است ، كار مىكنيم و با خدا هم كارى نداريم . خدا كجا و ما كجا ؟ خوب توجّه كنيد !\r\nما اين مكاتب را كه بررسى مىنمائيم ، نه خيال كنيد كه اين‌ها مكاتبى است مرده ، از ميان رفته ، شيرازه‌اش گسيخته گشته ! بلكه اين‌ها مكاتبى هستند كه طرفدار دارند ، و عملًا بدان سوى روان شده‌اند .\r\nتلاش حكماء و فيلسوفان عاليقدر اسلام براى ريشه كن كردن اين عقائد شركيّه جاى بسى تقدير است ؛ ولى بسيارى از مردم بالاخصّ حشويّهء از علماء و آنان كه با مطالب معقوله سر و كار ندارند و مىگويند : رجوع به عقل در هر امرى از امور غلط است و مردم فقط بايد به ظواهر اخبار و آثار تعبّد كنند ، در اين دام مهلك ، پاى و دست و گردن بسته گرفتارند . عملًا مردم را به دنبال همين گونه عقيده سوق مىدهند و مىگويند : اين عقيدهء عوامّ است و ما بيش از اين تكليفى نداريم .\r\n\r\nبسيارى از دانشمندان ما كه اهل حديث‌اند ، نه اهل حكمت ؛ در دام معتزله گرفتارند\r\nبعضى از دانشمندان اهل حديث و روايت ، نه اهل حكمت و درايت ، مىگويند : ما داراى قدرت هستيم ، داراى علم هستيم ، و از پيش خود كارهائى را انجام مىدهيم كه همه بر عهدهء ماست بدون دخالت حضرت حقّ تعالى و تقدّس ، ما اين كارها را مىكنيم و راهى هم به سوى لقاى خداوند نداريم ؛ اين مكتب مكتب اعتزال است ، گرچه بگويند : ما شيعهء اثنى عشرى هستيم ، ولى طبعاً و عملًا از عقائد معتزله پيروى مىكنند و از آن‌گونه افكار و آراء اشراب مىشوند .\r\nپس در مقام عمل بر ما لازم است از اين مكتب بيرون آئيم ، و به خروج\r\n\r\n","description":"","footnote":"","page_name":" 249 ","page_number":267},
  {"content":"\r\n\r\nقولى اكتفا ننمائيم ! بر ما فرض است كه عملًا نه تنها قولًا و لساناً - به مكتب توحيد بپيونديم و از خطبه‌هاى مولى الموحّدين أمير المؤمنين عليه أفضل صلوات المصلّين و خطبه‌هاى امام صادق و كلمات حضرت امام رضا عليهما السّلام و مباحثاتى كه دربارهء توحيد داشته‌اند و در مجلس مأمون سربلند و سرافراز گشته‌اند تبعيّت كنيم !\r\nمنهاج ما در بحث بايد منهاج فخر الفلاسفة متقدّمين و متأخّرين ملّا صدراى شيرازى در حوزه‌هاى علميّه و مكاتب تدريس بوده باشد ، تا شرع را با عقل و شهود پيوند زنيم و با سه قوّهء عاليهء علم و وجدان و تعبّد پا در مرتبهء كمال نهيم ، و گرنه « اين قافله - اى عزيز من ! - تا به حشر لنگ است » ؛ من خوف آن را دارم كه بعد از حشر نيز لنگ باشد !\r\nبايد در راه و روش و ادعيه و سلوك و منهاج و خطب و كلمات بزرگان دين و ائمّهء معصومين حركت كرد و ديد اين‌ها چگونه مذاهب باطله را از ميان برداشته‌اند و در مقام عمل سعى و همّ خود را در بيرون آوردن امّت از جميع مراتب شرك مبذول داشته‌اند ، و خود را در ناحيهء كردار به خدا سپرده‌اند ، و هيچ آنى به حول و قوّه‌اى غير از حول و قوّهء خدا متّكى نبوده‌اند ؛ ما هم آن‌چنان باشيم !\r\n\r\nاشاعره قائل به جبر در مبدأ و جبر در خلقت و جبر در انسان مىباشند\r\nاشاعره مىگويند : خداوند سبحانه و تعالى عالم را كه خلق كرد ، هر كارى را كه بخواهد مىكند . اوّلًا خودش در ذاتش ، در كار كردن مقهور است ، اختيار ندارد . اختيارى را هم كه به انسان داده است صورت است ، واقعيّت ندارد . تمام افراد آدميان كه افعالى را انجام مىدهند ، مجبور و مضطرّند . اختيارشان صورى و وهمى است . هم آدميان در كارهايشان جبر دارند و هم خداوند در كارش مجبور مىباشد ؛ در عمل خود راجع به اين آفرينش و در كار كرد خود دربارهء عالم خلقت .\r\n\r\n","description":"","footnote":"","page_name":" 250 ","page_number":268},
  {"content":"\r\n\r\nاشاعره قائلند كه جميع كارهائى را كه انسان بجاى مىآورد و از روى اختيار انجام مىدهد ، از صلاة و صوم و حجّ و عمره و جهاد و كسب در جانب طاعات ، و از زنا و شرب خمر و قمار و دزدى و تعدّى به نواميس و قتل و غارت و ديگر جنايات و خيانات در جانب معاصى ؛ همه و همه مستند به خداوند است و انسان در هيچ‌كدام از آنها مختار نبوده است . فعل ، فعل حقّ است و آدميان در اتيان آن مضطرّ و مجبور مىباشند . گرچه در هنگام فعل ، خود را با اختيار مىبينند و ليكن اين اختيار ، پندارى بيش نيست . زيرا همه و همه در تحت قوّهء قاهره و سيطره و هيمنهء او ، خواهى نخواهى بايد به حركت درآيند .\r\nو از طرفى خود خداوند هم در افعالش كه از وى بروز مىكند اختيار ندارد . اين افعال عبارت مىباشد از تراوشات ذات او كه از لوازم لا تَنفكّ وجود اوست .\r\nلهذا بايد گفت : هم خداوند در آفرينش آسمانها و زمين و ما بينهما و عالم ملك و ملكوت - چه در ابتداى خلقت و چه در بقا و استدامهء آنها - مجبور و مضطرّ مىباشد ، و هم جميع خلائق از فرشتگان و جنّيان و انسيان و حيوانات و سائر موجوداتى كه ما هم هنوز نتوانسته‌ايم به تصوّر آوريم ؛ همگى در كارها و كردارشان مجبور و مضطرّند ، همچون عقربهء ساعت كه در چرخش خود بدون اختيار است ، و همچون سنگ آسيا كه باد يا آب آن را به گردش در آورده ، و يا همچون سائر ماشينهائى كه در تكنيكها و كارخانجات خود به خود بدون اختيار مشغول عملكرد و انجام وظيفهء مُحوَّلهء به آنها هستند .\r\nاين يك جهت مهمّ و اصلى از عقيدهء اشاعره است كه آنان را از اماميّه جدا مىسازد .\r\nجهت ديگر از عقيدهء ايشان مسألهء عدل است . آنها معتقدند كه خداوند عادل نيست ، و عدالت از صفات وى نمىتواند بوده باشد . آنها مىگويند : عدالت او منافات با « فَعّالٌ لِما يَشاءُ وَ حاكِمٌ لِما يُريدُ » بودن او دارد ؛ و آيه\r\n\r\n","description":"","footnote":"","page_name":" 251 ","page_number":269},
  {"content":"\r\n\r\nكريمهء قرآن مىفرمايد :  لا يُسْئَلُ عَمَّا يَفْعَلُ وَ هُمْ يُسْئَلُونَ  « 1 »\r\n« خداوند از كارى كه مىكند مورد پرسش و مؤاخذه قرار نمىگيرد ؛ و ايشانند كه مورد پرسش و مؤاخذه واقع مىشوند . »\r\nاشاعره مىگويند : خداوند ذات است ، و جميع موجودات به ذات او بستگى دارند ، و وى نيز به ذات خويشتن قائم است . هر كارى را كه بخواهد بكند كسى نيست كه جلو او را بگيرد ، و عنوان عدل به او دادن صحيح نمىباشد . هر كارى را بكند درست است گرچه در نزد ما ظلم باشد .\r\nإتيان جميع قبائح و شنايع از خداوند جائز است ؛ چون از او سر زده است و در آن اشكال و گفتگوئى نيست .\r\nآية الله علّامه حسن بن يوسف مطهَّر حلّى قدّس الله نفسه در كتاب ارزشمند و گرانقدر خود « نَهجُ الحقّ و كَشفُ الصِّدق » « 2 » از مذهب اشاعره بحثهاى وافى و كافى ، و براى ابطال اين‌گونه معتقدات سخيفه پاىِ مردى در ميدان نهاده است . و ما قدرى از آن را در دورهء دروس « امام‌شناسى » « 3 » نقل نموده‌ايم ، و خوانندگان گرامى را به « امام‌شناسى » و بالاخصّ بدين كتاب نفيس حضرت\r\n\r\n\r\n","description":"","footnote":"\r\n( 1 ) اين آيه ، آيه 23 ، از سورهء 21 : الانبياء مىباشد ، و آيه پيش از آن اينست :  لَوْ كانَ فِيهِما آلِهَةٌ إِلَّا اللَّهُ لَفَسَدَتا فَسُبْحانَ اللَّهِ رَبِّ الْعَرْشِ عَمَّا يَصِفُونَ  .\r\n« اگر بر فرض محال در آسمان و زمين خدايانى غير از خداوند بوده باشد هرآينه آن دو فاسد مىگشتند . پس منزّه و مقدّس و پاك است خداوند كه پروردگار عرش است از آنچه او را بدان وصف توصيف مىنمايند\r\n( 2 ) » . طبع مؤسّسهء دار الهجرة ايران - قم ( سنهء 1407 هجريّهء قمريّه )\r\n( 3 ) - دورهء علوم و معارف اسلام قسمت ( 2 ) « امام‌شناسى » ج 16 و 17 ، از ص 545 تا ص 575 ، ضمن درس 241 تا 255\r\n","page_name":" 252 ","page_number":270},
  {"content":"\r\n\r\nعلّامه سوق مىدهيم .\r\nو اينك بطور اجمال و اختصار ، با يك مثال بديهى زير پا افتاده از اين مطلب عبور مىنمائيم :\r\nفرق است ميان انكار اختيار ، و ميان وجود اختيار و عدم فعل زشت و ناهنجار بر اساس مصلحت و بر پايه و اصل حكمت .\r\nفرض كنيد : در مجلسى با شكوه همهء ما نشسته‌ايم ، با كمال ادب و نزاكت . آيا در آن ميان هر يك از ما مىتواند برخيزد تمام لباسهايش را بيرون آورد حتّى پيراهن و زيرجامه را ، آنگاه يك دور دور مجلس چرخ بزند و سپس يك سوت بكشد و پس از آن با همين حال به سرعت از ميان آن جمع بيرون بدود ؟ ! آيا هر فرد از افراد ما قادر بدين عمل هست يا نه ؟ !\r\nالبتّه هست ! امّا كسى اين كار را نمىكند و نكرده است و نخواهد كرد . نه از جهت آنكه اختيار ندارد ، قدرت ندارد ، و اختيار و توانائى وى در عمل منحصر است به اينكه در كنار مجلس بنشيند و از او اين فعل سر نزند ؛ او مجبور به نشستن و عدم چرخ زدن و دويدن نمىباشد امّا محال است كه اين كار را بنمايد ، چون عاقل است و حكيم است و افعالش بر اساس عبث و لغو و بيهودگى نيست . اگر او را بكشند و قطعه قطعه نمايند باز هم حاضر نيست چنين عملى از وى تراوش كند .\r\n\r\nبجا نياوردن خداوند بسيارى از كارها را ، بخاطر اين نيست كه مسلوب الاراده مىباشد\r\nفرق است ميان عدم اختيار و فقدان قدرت و توانائى بر اتيان عمل ، و ميان عدم اتيان آن فعل بر پايهء مصلحت و تعقّل . شخص حكيم و عاقل از روى اختيار بسيارى از كارها را انجام نمىدهد . چون نيروى عقل و يا حسّ عاطفه و وجدان به وى اجازه نمىدهد ، آنها را نمىكند .\r\nخداوند بسيارى از كارها را بجاى نمىآورد ، ظلم و ستم و تعدّى نمىكند ، خُلف وعده نمىنمايد ، دروغ نمىگويد ، مردم را امر به فحشاء و منكرات\r\n\r\n","description":"","footnote":"","page_name":" 253 ","page_number":271},
  {"content":"\r\n\r\nنمىكند . نه از جهت آنكه مسلوب الإرادة و الاختيار است ، بلكه چون حكيم است ، عليم است ، قادر است ، محتاج نيست ، آز و كينه ندارد ، حقّ است .\r\nخداوند اگر بخواهد جميع فرشتگان سماوى و پيامبران زمينى و اولياى خودش را يكسره به جهنّم گسيل دارد مىتواند و اختيار دارد ، نه قدرت او محدود است نه اختيار از او سلب گشته است ؛ امّا اين كار را بر اساس اراده و اختيار خودش نمىكند . چون وجودش واسع است و گسترده ، به جائى برخورد نمىكند و به بن بست منتهى نمىشود ؛ لهذا خلف وعده نمىكند چون نياز به خلف وعده ندارد .\r\nاين عمل در برابر وعده‌هائى كه به مؤمنين داده است ستم محسوب مىشود و خداوند ظلم و ستم نمىكند . لهذا از روى اختيار و ارادهء خود همه را به بهشت مىبرد . نه آنكه در بهشت بردنِ بهشتيان و در جهنّم انداختن جهنّميان مجبور باشد . جبر و اضطرار اساساً در آن مقام واسع عليم معنى ندارد .\r\nاز اين‌ها گذشته ، چه كسى گفته است اختيار ما موهوم است ؟ ما اختيار داريم اختيار حقيقى ، به مثابهء حقيقى بودن سائر امور اصيلهء غير موهومه ، و در رديف بقيّهء حقائق عالم وجود .\r\nانكار اختيار از ما به منزلهء انكار امور ضروريّه و حتميّه است ، و بايد به اشاعره كه در اين امر اصرار بر عدم واقعيّت آن دارند نسبت غير عقلائى بودن افراد و مكتبشان را داد\r\n\r\nكسى كه رجوع به عقل را منكر شود ، بايد جزو بهائم محسوب گردد\r\nهر مكتبى كه منافى شهود و وجدان ، و يا تفكّر و تعقّل ، و يا علم و واقع باشد ، از درجهء اعتبار ساقط است . آن مكتب باطل است .\r\nخداوند سبحانه و تعالى شأنه وجود انسان را بر يك اصولى سرشته است كه تمام علوم حقّهء حقيقيّهء او متّكى به آن اصول است . اگر ما عقل را منكر\r\n\r\n","description":"","footnote":"","page_name":" 254 ","page_number":272},
  {"content":"\r\n\r\nشويم ، رجوع به عقل و مسائل عقليّه را باطل شماريم ، امتناع اجتماع نقيضين و ضدَّين را منكر شويم ، وجود را منكر شويم ؛ ديگر در دستمان هيچ چيز باقى نخواهد ماند . نه علمى و نه مكتبى و نه دراستى ! هيچ و هيچ و هيچ !\r\nدر آن صورت جميع علوممان رخت به سوى بطلان بر مىبندد . زيرا اساس همهء علوم ، عقل و استخدام قواى عاقله به عنوان آلت براى بهره‌بردارى از آنها مىباشد .\r\nما اگر در عالم وجود ، وجود و اختيار و عقل را انكار كنيم ، انكار بديهيّات و ضروريّات اوّليّه را نموده‌ايم ، و تمام علوم اعمّ از تجربى و علمى و طبيعى و فلسفى و حتّى علوم تفسير و حديث و تاريخ و هيئت و نجوم و . . . كه بر روى پايهء بديهيّات و يقينيّات و اوّليّات و حدسيّات و مشاهدات استوارند همگى باطل مىشوند . بنابراين ديگر هيچ سنگى بر روى سنگى نمىماند ، و هيچ علمى در جهان دانش تأسيس نمىگردد . هيچ گفتارى از كسى پذيرفته نمىشود ، هيچ تعليم و تعلّمى صورت نمىبندد .\r\nلازمهء نفى اختيار از خودمان و از مبدأ متعال ، هم جبر در موجودات و ممكنات و هم جبر در مبدأ واجب مىگردد . لهذا اين هم باطل است .\r\nاشاعره و جميع جبريّون در عالم خدا را نشناخته‌اند . در خانهء خودشان در تاريكى نشسته و خواسته‌اند براى خودشان و براى خداوندشان دو تا شناسنامه بنويسند ؛ شناسنامهء كوران . خودشان كورند و خدا را هم مثل خود دست بسته و كور و محبوس و بيچاره پنداشته‌اند و چنين شناسنامه‌اى براى وى نوشته‌اند . اين شناسنامه در دائرهء سجلّات و ثبت احوال مردود است .\r\n\r\nسِجلّ احوال و شناسنامهء خداوند ، سورهء توحيد است\r\nشناسنامهء حقّ تعالى سورهء   قُلْ هُوَ اللَّهُ أَحَدٌ   است .\r\nآرى ، خداوند سِجلّ احوال خود را به زبان پيغمبرش در قرآن كريم بدين صورت شرح داده است :\r\n\r\n","description":"","footnote":"","page_name":" 255 ","page_number":273},
  {"content":"\r\n\r\n\r\nبِسْمِ اللَّهِ الرَّحْمنِ الرَّحِيمِ\r\n     قُلْ هُوَ اللَّهُ أَحَدٌ * اللَّهُ الصَّمَدُ * لَمْ يَلِدْ وَ لَمْ يُولَدْ * وَ لَمْ يَكُنْ لَهُ كُفُواً أَحَدٌ      « 1 »\r\n« به اسم خداوند كه داراى صفت رحمانيّت و رحيميّت است .\r\nبگو : داستان از اين قرار است كه خداوند داراى صفت احديّت است . خداوند صمد است . ( مقصد و مقصود همه است ، يا توپُر است و تو خالى نيست . ) نمىزايد و زائيده نشده است . و هيچ‌كس براى او همتا و انبازى نمىتواند بوده باشد . »\r\nمعنى صَمديّتِ خداوند مىرساند كه وى داراى اختيار است ؛ مجبور و مضطرّ نمىباشد .\r\nشيخ اقدم و مفسّر اعظم ما كه از اكابر علماى قرن ششم است شيخ أبو علىّ فَضل بن حسن طَبْرِسىّ ملقّب به أمين الإسلام ، دربارهء اين سوره آورده است :\r\nاين سوره در مكّه نازل شده است و بعضى گفته‌اند در مدينه . و سورهء توحيد ناميده شده است به جهت آنكه در آن غير از توحيد چيزى وجود ندارد ؛ و كلمهء توحيد ، كلمهء اخلاص ناميده شده است .\r\nو گفته شده است : سبب تسميهء سوره بدين نام آنست كه هر كس از روى اعتقاد و اقرار بدان تمسّك جويد مؤمن مخلِص است . و بعضى گفته‌اند : كسى كه آن را از روى تعظيم بخواند خداوند او را از آتش نجات مىدهد . و بدان سورهء صَمَد نيز گفته‌اند . و به فاتحهء سورهء   ( قُلْ هُوَ اللَّهُ أَحَدٌ )   همچنين ناميده شده است\r\n\r\n\r\n","description":"","footnote":"\r\n( 1 ) . سورهء الإخلاص ، يك‌صد و دوازدهمين سوره از قرآن كريم\r\n","page_name":" 256 ","page_number":274},
  {"content":"\r\n\r\nو ايضاً به نِسْبَةُ الرَّبّ نامگذارى شده است . و در حديث وارد است كه :\r\nلِكُلِّ شَىْءٍ نِسْبَةٌ ، وَ نِسْبَةُ الرَّبِّ سُورَةُ الإخْلَاصِ .\r\n« از براى هر چيزى يك معرّفىنامه است كه نسب و نسبت او را معيّن مىنمايد ، و نسب و نسبت خدا سورهء إخلاص است . »\r\nو در حديث ايضاً وارد است كه رسول خدا صلّى الله عليه و آله مىفرمود : سورهء   قُلْ يا أَيُّهَا الْكافِرُونَ   و   قُلْ هُوَ اللَّهُ أَحَدٌ   ، « مُقَشْقِشَتان » هستند .\r\nاين دو سوره را مُقَشقِشه ناميده‌اند ، چون از شرك و نفاق آدمى را بَرىّ مىكند .\r\nيُقالُ : تَقَشْقَشَ الْمَرِيضُ مِنْ عِلَّتِهِ ، إذا أفاقَ وَ بَرِىَ . وَ قَشْقَشَهُ : أبْرَأَهُ كَما يُقَشْقِشُ الْهِناءُ « 1 » الْجَرَبَ .\r\n« گفته مىشود : مريض تَقشقُش پيدا كرد از مرض و علّتش ، هنگامى كه افاقه پيدا كرده و صحّت يافته باشد . و قَشْقَشَهُ يعنى او را خوب كرد همان‌طور كه داروى هِناء ( يعنى قَطِران كه از درختى مىگيرند ) مرض جَرَب ( يعنى سودا و خشكى پوست ) را خوب مىكند . » « 2 »\r\nو قاضى بَيضاوى در تفسير اين سوره گفته است :\r\n« در   قُلْ هُوَ اللَّهُ أَحَدٌ   ضمير هُو ضمير شأن است همان‌طورىكه مىگوئى : هُوَ زَيْدٌ مُنْطَلِقٌ . و مرفوع بودن اعراب هُوَ محلّا ، به جهت مبتدا بودن آن ، و\r\n\r\n\r\n","description":"","footnote":"\r\n( 1 ) در « أقرب الموارد » آورده است : الهِناءُ بالكسر : القَطران . و - : عِذْق النَّخلة ، لغةٌ فى الإهان . و « يضَع الهِناءَ موضعَ النُّقْب » مَثلٌ يُضرَب لمن يضَع الشّىءَ فى موضعِه و يُطبِق مفصلَ الصَّواب فى حُجَّته »\r\nو نيز آورده است : القَطران بالفتح و الكسر ، و القَطِران بفتح القافِ و كسر الطّاء : سَيّال دُهنىٌّ يؤخَذ من شجَرة الابْهَل و الارْز و نحوِهما\r\n( 2 ) « مجمع البيان » طبع صيدا ، مطبعة العرفان ، ج 5 ، ص 560\r\n","page_name":" 257 ","page_number":275},
  {"content":"\r\n\r\nخبرش جملهء   اللَّهُ أَحَدٌ   مىباشد . و نيازى به ضمير عائد نداريم زيرا مفاد جمله همان معنى شأن و قصّه است .\r\nيا راجع به سؤال مشركين از خداوند است ، يعنى آنچه از او سؤال كرديد او الله است . زيرا قريش گفتند : يا مُحَمَّدُ ! صِفْ لَنا رَبَّكَ الَّذى تَدْعونا إلَيْهِ ! فَنَزَلَتْ .\r\n« اى محمّد ! براى ما توصيف كن پروردگارت را كه ما را به او دعوت مىكنى ! در اين حال اين سوره فرود آمد . »\r\nو كلمهء أَحَدٌ ، يا بدل است از كلمهء اللَّهُ يا خبر دوّم است كه دلالت دارد بر جميع صفات جلال همان‌طور كه الله دلالت دارد بر جميع صفات كمال .\r\nبه علّت آنكه واحد حقيقى آنست كه ذاتش منزّه از جميع انحاء تركيب و تعدّد و آنچه لازمهء اين دو مىباشد - مانند جسميّت و تحيُّز و مشاركت در حقيقت و خواصّ حقيقت - بوده باشد . و خواصّ حقيقت خدا عبارت است از وجوب وجود ، و قدرت ذاتيّه و حكمت تامّه كه مقتضى الوهيّت است » « 1 »\r\nبنابراين معنى أحد مىرساند تنزّه وى را از مشاركت هر چه داراى وجوب وجود و قدرت ذاتيّه و حكمت تامّه باشد ، با وى .\r\n\r\nتفسير حضرت علّامه ( قدّه ) از سورهء مباركهء توحيد\r\nحضرت استادنا الاكرم علّامهء طباطبائى قدّس الله سرّه در قسمت « بيان » از اين سوره فرموده‌اند :\r\n« اين سوره خداوند را توصيف مىنمايد كه او أحَدىُّ الذّات است و جميع ما سواى وى در جميع حوائج وجوديّهء خودشان به دو بازگشت مىكنند ، بدون آنكه چيزى با او مشاركت نمايد ، نه در ذات و نه در صفات و نه در افعال .\r\nو اين همان توحيد قرآنى است كه از اختصاصات قرآن كريم است و\r\n\r\n\r\n","description":"","footnote":"\r\n( 1 ) « تفسير بيضاوى » طبع مطبعهء بولاق ( سنهء 1285 هجريّهء قمريّه ) ص 624\r\n","page_name":" 258 ","page_number":276},
  {"content":"\r\n\r\nهمگى معارف اسلاميّه بر آن مبتنى مىگردد .\r\nدر فضيلت اين سوره به قدرى أخبار تكاثر دارد و تا به حدّى منتهى شده است كه از طريق فريقين وارد است كه معادل يك ثلث از قرآن است .\r\nمحتمل است اين سوره مكّيّه باشد و مدنيّه ، امّا آنچه از بعض اسباب نزول آن دستگير مىشود آن مىباشد كه بايد ظاهراً مكّيّه باشد .\r\nقَولُه تَعالَى :   قُلْ هُوَ اللَّهُ أَحَدٌ   ، لفظ هُوَ ضمير شأن و قصّه است كه فائده‌اش اهتمام به مضمون جمله‌اى است كه در پس آن در مىآيد « 1 » و سخن درست و حقِّ مسئله در لفظ جلاله آنست كه در عربيّت ، عَلَم بِالغلبة شده است همچنان‌كه خداوند در سائر لغات داراى اسم خاصّى است . و مقدارى از اين گفتار و بيان و استدلال در تفسير سورهء فاتحه گذشت .\r\nو كلمهء أحد از وحدت گرفته شده است مانند كلمهء واحد ، با اين تفاوت كه أحد اطلاق مىشود بر آن چيزى كه قبول كثرت نمىنمايد نه در خارج و نه در ذهن ، و به همين جهت است كه شمارش نمىپذيرد و در تحت عدد داخل نمىگردد ؛ بخلاف كلمهء واحد كه براى آن دوّمى و سوّمى يا در خارج و يا در ذهن ، به پندار و يا به فرض عقل وجود دارد و با انضمام به آن كثير مىشود . و امّا أحد لفظى است كه هر چه براى آن به عنوان موجود دوّمى فرض شود .\r\n\r\n\r\n","description":"","footnote":"\r\n( 1 ) ، در تفسير « بيان السّعادة » طبع رحلى سنگى ، ص 327 راجع به لفظ هُوَ گويد : « آن ضمير شأن است و يا ضميرى است كه با آن اشاره مىشود به مقام غيب ، چون آن مقام در اذهان داراى تعيّن مىباشد و يا ادّعاى تعيّن آن شده است . و يا « هو » عَلم است و اسم است براى مقام غيب . و بنابراين دو احتمال اخير ، لفظ اللَّه يا بدل و يا عطف بيان است از آن و يا خبر است و يا مبتداى دوّم است كه لفظ أَحَدٌ خبر او بوده باشد و جمله ، خبر هُوَ است . و عدم ذكر ضمير عائد بواسطهء آنست كه مبتدا در معنى تكرار شده است . و لفظ أَحَدٌ يا خبر است و يا خبر بعد از خبر . »\r\n","page_name":" 259 ","page_number":277},
  {"content":"\r\n\r\nهمانست كه بوده است و اين فرض ، زياده براى آن چيزى را نخواهد افزود .\r\nو اين مطلب را ملاحظه كن با اين گفتارت كه مىگوئى : ما جاءَني مِنَ الْقَوْمِ أحَدٌ . « احدى از قوم نزد من نيامد . » زيرا در اين طرز سخن ، همان‌طور كه تو آمدن يك نفر را نفى كرده‌اى ، آمدن دو نفر يا بيشتر را همچنين نفى نموده‌اى ! بخلاف آنكه اگر بگوئى : ما جاءَني واحِدٌ مِنْهُمْ . « واحدى از قوم نزد من نيامد . » در اين صورت نفى آمدن يك نفر از ايشان را به تنهائى نموده‌اى - يك واحد عددى - و منافات ندارد كه دو تن يا بيشتر از آنان آمده باشند .\r\nو به همين لحاظ است كه لفظ أحد بطور كلّى در جملهء ايجابيّه استعمال نمىشود مگر در خداى تعالى . و از لطائف بيان در اين باب ، كلام علىّ عليه أفضل السّلام مىباشد در برخى از خطبه‌هايش كه راجع به توحيد خداوند متعال ايراد نموده است :\r\nكل مسمى بالوحدة غيره قليل .\r\n« تمام موجوداتى كه با وحدت نامبرده مىشوند ، غير از او كم هستند . »\r\nو ما مقدارى از سخنان او را راجع به توحيد ، در ذيل الْبَحْثُ عَنْ تَوحيدِ الْقُرْآنِ در جزء ششم از تفسير آورده‌ايم .\r\nقَولُه تَعالَى :  اللَّهُ الصَّمَدُ  ؛ اصل معنى صمد ، قصد كردن است يا قصد كردن توأم با اعتماد نمودن . گفته مىشود : صَمَدَهُ يَصْمدُهُ صَمْداً ( از باب نَصَرَ ) يعنى قَصَدَهُ أوْ قَصَدَهُ مُعْتَمِداً عَلَيْهِ . « او را قصد نمود يا قصد او را نمود درحالىكه اعتماد بر وى نموده بود . »\r\nمفسّرين لفظ صمد را - كه صفت است - بر معانى عديده تفسير كرده‌اند كه مرجع اكثر آنها عبارت است از « سيّد و سالارى كه در حوائج بسوى او متوجّه مىگردند » .\r\nو از آنجا كه در اين آيه بطور اطلاق وارد شده و مقيّد به قيدى نگرديده\r\n\r\n","description":"","footnote":"","page_name":" 260 ","page_number":278},
  {"content":"\r\n\r\nاست ، پس بايد مراد آن كس بوده باشد كه بطور اطلاق در حوائج به او رجوع مىكنند .\r\nو چون خداى تعالى به وجودآورندهء ما سواى خود از موجودات است كه همه نيازمند به دو هستند ، و هر چيزى كه بر آن كلمهء « شىء غير او » صدق بنمايد در ذاتش و صفاتش و آثارش قصد او را مىكند ، بدليل قَولِه تَعالَى :  أَلا لَهُ الْخَلْقُ وَ الْأَمْرُ  . ( سورهء أعراف ، آيه 54 )\r\n« آگاه باش كه عالم خلق و عالم امر اختصاص به او دارد ! »\r\nو بدليل گفتارش بطور اطلاق :\r\n وَ أَنَّ إِلى رَبِّكَ الْمُنْتَهى .  ( سورهء نجم ، آيه 42 )\r\n« و غايت و انتهاى هر چيز به سوى پروردگار تو مىباشد ! »\r\nلهذا در كاخ وجود و عالم آفرينش تنها او صمد است در هر حاجتى ؛ هيچ چيز قصد چيز ديگرى را نمىكند مگر آنكه قصدش به او منتهى مىشود ، يا بواسطهء او حاجتش برآورده گردد و مَقضىُّ المرام شود « 1 »\r\n\r\n\r\n","description":"","footnote":"\r\n( 1 ) در تفسير « بيان السّعادة » ص 328 در ضمن بيان روايات وارده در معنى كلمهء الصَّمَدُ گويد :\r\n« از حضرت امام جعفر صادق عليه السّلام روايت است كه جماعتى از فلسطين بر حضرت امام محمّد باقر عليه السّلام وارد شدند و از مسائلى سؤال نمودند و حضرت جواب فرمود . پس از كلمهء صمد پرسيدند و حضرت بطور تفصيل جواب مشروح و مبيّنى را بيان كرد و در پايان آن فرمود :\r\nلَوْ وَجَدْتُ لِعِلْمى الَّذى آتانىَ اللَّهُ عَزّ وَ جَلَّ حَمَلَةً لَنَشَرْتُ التَّوْحيدَ وَ الإسْلامَ وَ الإيمانَ وَ الدّينَ وَ الشَّرائِعَ مِنَ الصَّمَدِ ! وَ كَيْفَ لى بِذَلِكَ وَ لَمْ يَجِدْ جَدّى أميرُ الْمُؤْمِنينَ عَلَيْهِ السَّلامُ حَمَلَةً لِعِلْمِهِ ، حَتَّى كانَ يَتَنَفَّسُ الصُّعَداءَ وَ يَقولُ عَلَى الْمِنْبَرِ : سَلونى قَبْلَ أنْ تَفْقِدونى ، فَإنَّ بَيْنَ الْجَوانِحِ مِنّى عِلْماً جَمّاً ! هاهِ هاهِ ! ألا لا أجِدُ مَنْ يَحْمِلُهُ ! ألا وَ إنّى عَلَيْكُمْ مِنَ اللَّهِ الْحُجَّةُ الْبالِغَةُ ؛\r\n","page_name":" 261 ","page_number":279},
  {"content":"\r\n\r\nو از اينجا معلوم مىشود وجه دخول الف و لام در الصَّمَد چيست . دخول آن براى افادهء حصر است ، زيرا خداوند فقط صمد است على الإطلاق .\r\nو اين بر خلاف لفظ أحد است در قوله تعالَى   اللَّهُ أَحَدٌ   ، زيرا احد با آن معنىِ وحدت خاصّى كه مىدهد ، در جملهء اثبات بر غير خداى تعالى اطلاق نمىشود ؛ پس احتياجى به عهد و يا حصر نداريم .\r\nو امّا ظاهر آوردن اسم جلاله در مرتبهء دوّم كه گفته شد  : اللَّهُ الصَّمَدُ  و گفته نشد هُوَ الصَّمَدُ و نيز گفته نشد اللَّهُ أحَدٌ صَمَدٌ ، ظاهراً بايد به جهت آن باشد كه اشاره است به آنكه هر يك از دو جمله به تنهائى در معرّفى كردن خداى تعالى كافى بوده باشد . زيرا مقام ، مقام معرّفى نمودن اوست به صفتى كه اختصاص به او دارد ؛ لهذا گفته شد :   اللَّهُ أَحَدٌ   ،  اللَّهُ الصَّمَدُ  به جهت اشاره به آنكه معرفت به خدا حاصل مىگردد ، چه آنكه گفته شود چنين يا گفته شود چنان .\r\n\r\n\r\n","description":"","footnote":"\r\n- فَلَا تَتَوَلَّوْا قَوْمًا غَضِبَ اللَّهُ عَلَيْهِمْ قَدْ يَئسُوا مِنَ الآخِرَةِ كَمَا يَئِسَ الْكُفَّارُ مِنْ أَصْحَابِ الْقُبُور .\r\n« اگر من مىيافتم براى علمى كه خداوند عزّ و جلّ به من عطا نموده است كسانى را كه بتوانند آن را فراگيرند ، تحقيقاً من توحيد و اسلام و ايمان و دين و شرايع را فقط از كلمهء الصّمد منتشر مىنمودم ! و امّا چگونه من اين كار را انجام دهم درحالىكه جدّم أمير المؤمنين عليه السّلام نيافت افرادى را كه بتوانند حاملين علم او باشند ؛ و لهذا بر بالاى منبر - درحالىكه از اندوه و غصّه نفسى عميق مىكشيد - مىگفت : از من آنچه را كه مىخواهيد بپرسيد پيش از آنكه مرا نيابيد ! به جهت آنكه در ميان اضلاع و دنده‌هاى سينهء من بقدرى علم جمع شده و انباشته گشته است كه غير از خدا كسى نداند ! آه ! آه ! آگاه باشيد كه من براى فراگيرى آن ، حاملينى را پيدا نمىنمايم ! آگاه باشيد كه من از جانب خدا بر شما حجّت بالغه هستم ؛ بنابراين ولايت كسانى را كه خداوند بر آنان غضب كرده است اتّخاذ نكنيد ! ايشان گروهى هستند كه مانند كافرانِ مرده و در ميان گورها گذارده شده ، از آخرت و لقاى خداوند مأيوس مىباشند » !\r\n","page_name":" 262 ","page_number":280},
  {"content":"\r\n\r\nو مع‌ذلك اين دو آيه خداى تعالى را توصيف مىكنند به صفت ذات و صفت فعل هر دو . قَولُه تَعالَى :   اللَّهُ أَحَدٌ   وى را به صفت احديّت توصيف مىكند كه آن عين ذات است ، و قَولُه  اللَّهُ الصَّمَدُ  وى را به انتهاء هر چيزى به سوى او توصيف مىنمايد كه آن از صفات فعل مىباشد .\r\nو گفته شده است : صمد به معنى مُصْمَت است يعنى چيزى كه جوف ندارد ، پس خداوند نمىخورد و نمىآشامد و نمىخوابد و نمىزايد و زائيده نشده است ؛ و بنابراين گفتار او :  لَمْ يَلِدْ وَ لَمْ يُولَدْ  تفسير است براى كلمهء صمد .\r\nقَولُه تَعالَى :   لَمْ يَلِدْ وَ لَمْ يُولَدْ * وَ لَمْ يَكُنْ لَهُ كُفُواً أَحَدٌ   ؛ اين دو آيه كريمه نفى مىكنند از خداى تعالى آنكه چيزى را بزايد ، بدين‌طريق كه چيزى از جنس او و نفس او از او مُجزَّى و منفصل گردد ، به هر معنائى از معانى انفصال و اشتقاق كه اراده شود ؛ همان‌طور كه نصارى راجع به مسيح عليه السّلام معتقدند كه او ابْنُ اللَّه است ، و همان‌طور كه وَثَنيّه و بت‌پرستان دربارهء برخى از خدايانشان معتقدند كه آنها أبْناءُ الله هستند .\r\nو همچنين نفى مىكنند از خداوند كه وى متولّد از چيز ديگر و مشتقّ از او شده باشد ، به هر معنائى كه از اشتقاق اراده گردد ؛ همان‌طور كه وثنيّه و بت‌پرستان دربارهء خدايانشان معتقدند كه در آنها كسى است كه خدا و پدر خداست ، و كسى است كه خداى زن است و مادر خدا ، و كسى كه خداست و پسر خدا .\r\nو همچنين نفى مىكنند كه از براى وى كُفْو و انباز و شريكى باشد ؛ چه در ناحيهء ذات او و چه در ناحيهء فعل او ( كه منظور از فعل ، ايجاد و تدبير بوده باشد ) .\r\nو هيچيك از مِلّيّون و غير آنان معتقد به كُفْؤ و شريك در ذات ، به آنكه\r\n\r\n","description":"","footnote":"","page_name":" 263 ","page_number":281},
  {"content":"\r\n\r\nبگويند واجب الوجود عزّ اسمه متعدّد است ، نشده‌اند . و امّا كُفْو و شريك در فعل او كه عبارت باشد از تدبير ، بدان عقيده جماعتى معتقد گشته‌اند ؛ مانند آلهه و خدايان بت‌پرستان و وَثَنيّة از بشر مثل فرعَون و نَمْرود كه ادّعاى الوهيّت مىنموده‌اند .\r\nو ملاك كفو و شريك بودن در نزد ايشان عبارت بوده است از استقلال كسى كه معتقد به الوهيّت او بوده‌اند در تدبير آنچه به وى سپرده و واگذار شده است ؛ همچنان‌كه خداى تعالى مستقلّ است در تدبير امور كسى كه تدبير امورش را مىنمايد . و ايشان ارباب و آلهه بوده‌اند و خداوند رَبُّ الارْباب و إلَهُ الآلِهَة .\r\nو در معنى كفو و شريك بودن اين نوع از آلهه و خدايان است آنچه فرض مىشود از استقلال فعل در موجودى از ممكنات . زيرا آن عبارت است از كفو و شريك بودنى كه مرجعش استغناء از خداوند متعال مىباشد ، درحالىكه آن ممكن محتاج است از هر جهت ؛ و آيه بطور اطلاق نفى تمام اقسام كفو و شريك را مىنمايد .\r\nو اين صفات سه‌گانه ( توليد ، و تولّد ، و داشتن كفو و همتا ) اگرچه ممكن است نفى آنها متفرّع گردد - به وجهى از وجوه - بر صفت احديّت خداى تعالى ، و ليكن آنچه به ذهن زودتر متبادر مىشود متفرّع بودن آنهاست بر صفت صمديّت وى .\r\nو امّا سبب آنكه او  لَمْ يَلِدْ  است ( از خود چيزى را تولّد نمىكند ) آنست كه ولادت كه نوعى است از تَجزّى و تبعُّض ، به هر معنى كه تفسير گردد ، خالى از مركّب بودن در آن كس كه تولّد مىكند نمىباشد . و احتياج چيز تركيب شده به اجزاى خودش از ضروريّات است ؛ و خداوند سبحانه صَمَد است كه بازگشت مىكند به سوى وى هر نيازمندى در رفع نيازش ، و خودش نيازمند نمىباشد .\r\nو امّا سبب آنكه  لَمْ يُولَدْ  است ( از چيز دگرى تولّد نيافته است ) آن\r\n\r\n","description":"","footnote":"","page_name":" 264 ","page_number":282},
  {"content":"\r\n\r\nمىباشد كه تولّد چيزى از چيز دگرى صورت نمىگيرد مگر بواسطهء نيازى كه موجود تولّد شده در اصل وجودش به موجودى كه از آن تولّد شده است داشته باشد ؛ و خداوند سبحانه صَمَد است ، حاجت ندارد .\r\nو امّا سبب آنكه كُفْو ندارد ( شريك و همتا و انباز ) چه آنكه شريك را براى او در ناحيهء ذاتش فرض كنيم يا در ناحيهء فعلش ، آن مىباشد كه كفو بودن در موجودى متحقّق نمىگردد مگر با استقلال و استغنايش از خداى تعالى در آنچه را كه كفو بودن صادق است . و خداى سبحانه صمد است على الإطلاق ، ما سواى او از تمام جهاتى كه فرض شود نيازمند به دو هستند .\r\nو از آنچه بيان شد معلوم گشت كه دو جهت نفيى كه در اين دو آيه وارد شده است ، متفرّع است بر صمديّت خداى تعالى ، و مرجع صمديّت او و آنچه بر آن متفرّع است بسوى توحيد اوست در ذاتش و صفاتش و افعالش به معنى آنكه او واحد است ، نه چيزى را توانِ آن مىباشد كه نظير وى گردد و نه شبيه وى .\r\nو بنابراين ذات خداى تعالى « بِذاتِهِ لِذاتِهِ » مىباشد بدون آنكه استناد به غيرش داشته باشد و نياز به ما سواى خود . و همچنين است اين مهمّ راجع به صفات او و افعال او . و ذوات و صفات و افعال ما سواى او هر كه باشد و هر چه باشد ، به افاضهء اوست به گونه‌اى كه لايق ساحت كبريائيّت و عظمتش باشد .\r\nلهذا محصَّل سوره توصيف خداى تعالى خواهد شد كه او أحد واحد است .\r\nو از چيزهائى كه گفته شده است در اين آيه آنست كه مراد به كُفْو زوجه است ، چون زوجهء مرد كفو اوست ؛ و بنابراين در رديف معنى گفتار ديگر خدا قرار مىگيرد كه :  تَعالى جَدُّ رَبِّنا مَا اتَّخَذَ صاحِبَةً  « 1 » و اين گفتارى است سست\r\n\r\n\r\n","description":"","footnote":"\r\n( 1 ) آيه 3 ، از سورهء 72 : الجنّ : وَ أَنَّهُ تَعَالى جَدُّ رَبِّنَا مَا اتَّخَذَ صحِبَةً وَ لَا وَلَداً .\r\n","page_name":" 265 ","page_number":283},
  {"content":"\r\n\r\nو بىبنيان .\r\n\r\nروايات وارده در تفسير سورهء إخلاص\r\nحضرت استاد ( قدّه ) در « بحث رِوائى » چنين آورده‌اند :\r\n« در كتاب « كافى » با إسناد خود از محمّد بن مُسلم از حضرت أبو عبد الله عليه السّلام روايت نموده است كه : يهوديان از رسول اكرم صلّى الله عليه و آله پرسيدند و گفتند :\r\nانْسِبْ لَنَا رَبَّكَ ! « نسب و وصف پروردگارت را براى ما بيان كن ! »\r\nرسول خدا صلّى الله عليه و آله سه روز توقّف كرده و پاسخشان را نمىدادند ، در اين حال سورهء   قُلْ هُوَ اللَّهُ أَحَدٌ   تا پايانش فرود آمد .\r\nعلّامه مىفرمايند : و من مىگويم : در كتاب « احتجاج » از حضرت امام عسكرى عليه السّلام آمده است كه پرسندهء اين قضيّه عبد الله بن صورِياى يهودى بوده است . و در بعضى روايات اهل سنّت است كه سائل عبد الله بن سَلام بوده است ، و اين سؤال را از حضرت در مكّه نمود و سپس ايمان آورد و ايمانش را مكتوم مىداشت . و در بعضى روايات آمده است كه جماعتى از مردم يهود از حضرت اين پرسش را نمودند . و در بسيارى از رواياتشان آمده است كه مشركين مكّه از رسول الله اين سؤال را كردند . و به هر حال مراد از نَسَب و نسبت عبارت است از وصف و نعت خداوند .\r\nو در كتاب « معانى الاخبار » با إسناد خود از اصبغ بن نباته از حضرت علىّ عليه السّلام در ضمن حديثى نقل كرده است كه :\r\nنِسْبَةُ اللَّهِ عَزّ وَ جَلَّ   قُلْ هُوَ اللَّهُ   . « نسبت خداوند عزّ و جلّ سورهء   قُلْ هُوَ اللَّهُ   است . »\r\n\r\n\r\n","description":"","footnote":"\r\n- « ( جماعتى از جنّيان گفتند : ) و تحقيقاً بلند مرتبه است حَظّ و نصيب پروردگار ما . او براى خود نه زنى و نه فرزندى را نگزيده است . »\r\n","page_name":" 266 ","page_number":284},
  {"content":"\r\n\r\nو در كتاب « علل الشّرائع » با إسناد خود از حضرت امام جعفر صادق عليه السّلام در حديث معراج روايت كرده است كه :\r\nإنَّ اللَّهَ قَالَ لَهُ أَىْ لِلنَّبِىِّ صَلَّى اللَّهُ عَلَيْهِ : وَ آلِهِ : اقْرَأْ قُلْ هُوَ اللَّهُ أَحَدٌ كَمَا أُنْزِلَتْ ، فَإنَّهَا نِسْبَتِى وَ نَعْتِى !\r\n« خداوند به پيغمبر صلّى الله عليه و آله گفت : بخوان   قُلْ هُوَ اللَّهُ أَحَدٌ   را به همان گونه كه نازل شده است ، بعلّت آنكه اين سوره نسبت من و نعت من است . »\r\nعلّامه مىفرمايند : و ايضاً صدوق با إسناد خود همين معنى و مُفاد را از موسى بن جعفر عليه السّلام روايت كرده است .\r\n\r\nاسم أعظم : يا هُوَ يَا مَنْ لا هُوَ إلا هُوَ\r\n. . . و در كتاب « توحيد » صدوق از أمير المؤمنين عليه السّلام روايت است كه فرمود :\r\nرَأَيْتُ الْخِضْرَ عَلَيْهِ السَّلَامُ فِى الْمَنَامِ قَبْلَ بَدْرٍ بِلَيْلَةٍ ، فَقُلْتُ لَهُ : عَلِّمْنِى شَيْئاً أُنْصَرُ بِهِ عَلَى الأعْدَاءِ !\r\nفَقَالَ : قُلْ : يَا هُوَ يَا مَنْ لَا هُوَ إلَّا هُوَ !\r\nفَلَمَّا أَصْبَحْتُ قَصَصْتُهَا عَلَى رَسُولِ اللَّهِ صَلَّى اللَّهُ عَلَيْهِ وَ آلِهِ فَقَالَ لِى : يَا عَلِىُّ ! عُلِّمْتَ الاسْمَ الاعْظَمَ ! فَكَانَ عَلَى لِسَانِى يَوْمَ بَدْرٍ .\r\nوَ إنَّ أَمِيرَ الْمُؤْمِنِي عَلَيْهِ السَّلَامُ قَرَأ : قُلْ هُوَ اللَّهُ أَحَدٌ . فَلَمَّا فَرَغَ قَالَ : يَا هُوَ يَا مَنْ لَا هُوَ إلَّا هُوَ ، اغْفِرْ لِى وَ انْصُرْنِى عَلَى الْقَوْمِ الْكَافِرِينَ !\r\n« من حضرت خضر عليه السّلام را در خواب ، يك شب مانده به غزوهء بدر ديدم ، و به او گفتم : چيزى به من تعليم نما تا بدان چيز بر دشمنان ظفر يابم !\r\nخضر گفت : بگو : يَا هُوَ يَا مَنْ لَا هُوَ إلَّا هُوَ ! ( اى هُويّت مطلقهء عامّه ! اى كسى كه هويّتى در عالمْ وجود ندارد بجز هويّت او ! )\r\nچون شب را به صبح آوردم آن رؤيا را بر رسول خدا صلّى الله عليه و آله\r\n\r\n","description":"","footnote":"","page_name":" 267 ","page_number":285},
  {"content":"\r\n\r\nحكايت كردم . رسول خدا به من گفت : اى علىّ ! اين اسم اعظم حقّ است كه به تو تعليم شده است ! و آن ذكر بر زبان من در روز معركهء بدر جارى بود .\r\nو أمير المؤمنين عليه السّلام سورهء   قُلْ هُوَ اللَّهُ أَحَدٌ   را قرائت كرد ، و چون فارغ شد گفت : يَا هُوَ يَا مَنْ لَا هُوَ إلَّا هُوَ ! ( اى هويّت مطلقهء عامّه ! اى كسى كه هويّتى در عالم وجود ندارد بجز هويّت او ! ) غفرانت را شامل حالم بفرما ! و مرا بر گروه كافران پيروزى ده ! »\r\nو در « نهج البلاغة » آمده است :\r\nالاحَدُ لَا بِتَأْوِيلِ عَدَدٍ !\r\n« او داراى صفت احديّت است ؛ نه واحديّت و يگانگى كه واحد عددى بوده باشد » .\r\n\r\nروايات وارده در تفسير معنى « صَمَد »\r\nو در « اصول كافى » با إسناد خود از داود بن قاسم جعفرى روايت است كه گفت : من به حضرت امام محمّد تقى أبو جعفر ثانى عليه السّلام گفتم : صَمَد چيست ! ؟\r\nقَالَ عَلَيْهِ السَّلَامُ : السَّيِّدُ الْمَصْمُودُ إلَيْهِ فِى الْقَلِيلِ وَ الْكَثِيرِ .\r\n« حضرت امام عليه السّلام فرمود : آن سيّد و سالارى كه مردم در جميع حوائجشان خواه كم باشد و خواه بسيار به دو رجوع مىكنند . »\r\nعلّامه مىفرمايد : و من مىگويم : در تفسير لفظ صمد معانى دگرى نيز وجود دارد كه از ايشان عليهم السّلام روايت شده است :\r\nفَعَنِ الْبَاقِرِ عَلَيْهِ السَّلَامُ : الصَّمَدُ السَّيِّدُ الْمُطَاعُ الَّذِى لَيْسَ فَوْقَهُ آمِرٌ وَ نَاهٍ .\r\nوَ عَنِ الْحُسَيْنِ عَلَيْهِ السَّلَامُ : الصَّمَدُ الَّذى لَا جَوْفَ لَهُ . وَ الصَّمَدُ الَّذِى لَا يَنَامُ . وَ الصَّمَدُ الَّذِى لَمْ يَزَلْ وَ لَا يَزَالُ .\r\nوَ عَنِ السَّجَّادِ عَلَيْهِ السَّلَامُ : الصَّمَدُ الَّذِى إذَا أَرَادَ شَيْئاً قَالَ لَهُ : كُنْ\r\n\r\n","description":"","footnote":"","page_name":" 268 ","page_number":286},
  {"content":"\r\n\r\nفَيَكُونُ . وَ الصَّمَدُ الَّذِى أَبْدَعَ الأشْياءَ فَخَلَقَهَا أَضْدَاداً وَ أَشْكَالًا وَ أَزْوَاجاً . وَ تَفَرَّدَ بِالْوَحْدَةِ بِلَا ضِدٍّ وَ لَا شَكْلٍ وَ لَا مِثْلٍ وَ لَا نِدٍّ .\r\n« از حضرت امام باقر عليه السّلام روايت است كه فرمود : معنى صمد عبارت است از سيّد و سالارى كه مورد اطاعت است . آنكه بالا دست او هيچ امركننده و نهىكننده‌اى وجود ندارد .\r\nو از حضرت امام حسين سيّد الشّهداء عليه السّلام روايت است كه فرمود : معنى صمد آن چيزى است كه جوف ندارد . و صمد آن كسى است كه خواب نمىكند . و صمد آن كسى است كه از ازل بوده است و تا ابد خواهد بود .\r\nو از حضرت امام سجّاد عليه السّلام روايت است كه فرمود : صمد آن كس است كه چون بخواهد چيزى هست بشود به آن مىگويد : بشو ! و آن چيز مىشود . و صمد آن كس است كه اشياء را ابداع كرده است ، و آن را به صورت أضداد و أشكال و أزواج آفريده است . و متفرّد به يگانگى و وحدت گشته است درحالىكه نه ضدّى دارد و نه شكلى و نه مثلى و نه نِدّى . »\r\nو اصل در معنى صَمَد همانست كه ما آن را از حضرت امام محمّد تقى أبو جعفر ثانى عليه السّلام نقل نموديم . زيرا در معنى لغوى و مادّهء آن معنى قصد كردن لحاظ گرديده است . بنابراين ، معانى مختلفه‌اى كه از ائمّه عليهم السّلام روايت شده است عبارت است از تفسير به لازم معنى ، به جهت آنكه آن معانى مذكوره عبارت مىباشد از لوازم بودن خداى تعالى مقصد و مقصودى كه تمام اشياء در تمام نيازمنديهايشان به او رجوع مىنمايند . پس جميع مخلوقات و موجودات بازگشتشان به سوى اوست بدون آنكه در خود او حاجتى وجود داشته باشد .\r\nو در كتاب « توحيد » صدوق از وَهَب بن وَهَب قُرَشىّ از حضرت امام جعفر صادق از پدرانش عليهم السّلام روايت است كه اهل بصره نامه‌اى\r\n\r\n","description":"","footnote":"","page_name":" 269 ","page_number":287},
  {"content":"\r\n\r\nبه حضرت امام حسين بن علىّ عليهما السّلام نوشته و از وى از معنى « صمد » سؤال كرده بودند ؛ حضرت به آنان مكتوبى مرقوم داشتند :\r\nبِسْمِ اللَّهِ الرَّحْمَنِ الرَّحِيمِ .\r\nأَمَّا بَعْدُ فَلَا تَخُوضُوا فِى الْقُرْآنِ وَ لَا تُجَادِلُوا فِيهِ وَ لَا تَتَكَلَّمُوا فِيهِ بِغَيْرِ عِلْمٍ ! فَقَدْ سَمِعْتُ جَدِّى رَسُولَ اللَّهِ صَلَّى اللَّهُ عَلَيْهِ وَ آلِهِ يَقُولُ : مَنْ قَالَ فِى الْقُرْآنِ بِغَيْرِ عِلْمٍ فَلْيَتَبَوَّأْ مَقْعَدَهُ مِنَ النَّارِ . وَ إنَّ اللَّهَ سُبْحَانَهُ فَسَّرَ الصَّمَدَ فَقَالَ : اللَّهُ أَحَدٌ * اللَّهُ الصَّمَدُ ، ثُمَّ فَسَّرَهُ فَقَالَ : لَمْ يَلِدْ وَ لَمْ يُولَدْ * وَ لَمْ يَكُن لَهُ كُفُواً أَحَدٌ .\r\n« به اسم خداوند كه داراى صفت رحمانيّت و رحيميّت است .\r\nأمّا بَعدُ ، شما در قرآن به خودى خود خوض نكرده عميق نشويد ، و در كلمات قرآن با يكديگر به جدال برنخيزيد ، و در پيدايش معانى آن بدون علم و درايت سخن مگوئيد . به جهت آنكه من از جدّم رسول اكرم صلّى الله عليه و آله شنيدم كه مىگفت : كسى كه در قرآن به غير علم سخنى بگويد ، پس فرض است كه نشيمنگاه خود را از آتش اتّخاذ كند . و خداوند سبحانه خودش كلمهء صمد را تفسير نموده است ، آنجا كه گفته است :    اللَّهُ أَحَدٌ * اللَّهُ الصَّمَدُ    و سپس صمد را تفسير كرده و گفته است :   لَمْ يَلِدْ وَ لَمْ يُولَدْ * وَ لَمْ يَكُنْ لَهُ كُفُواً أَحَدٌ   . ( نزائيده است و زائيده نشده است ، و هيچ‌كس براى او شريك و همتا نيست . ) »\r\nو أيضاً در « توحيد » صدوق با إسناد خود به ابن أبى عُمير از حضرت امام موسى بن جعفر عليهما السّلام روايت كرده است كه او گفت :\r\nوَ اعْلَمْ أَنّ اللَّهَ تَعَالَى وَاحِدٌ أَحَدٌ صَمَدٌ لَمْ يَلِدْ فَيُورَثَ وَ لَمْ يُولَدْ فَيُشَارَكَ .\r\n« و بدان كه خداى تعالى واحد است ، احد است ، صمد است ، نزائيده\r\n\r\n","description":"","footnote":"","page_name":" 270 ","page_number":288},
  {"content":"\r\n\r\nاست تا وارثى برايش باشد ، و زائيده نگشته است تا شريكى براى او بوده باشد ! »\r\nو نيز در « توحيد » صدوق وارد است كه در خطبهء ديگرى كه از أمير المؤمنين علىّ بن أبى طالب عليه السّلام نقل نموده است آن حضرت فرموده است :\r\nالَّذِى لَمْ يُولَدْ فَيَكُونَ فِى الْعِزِّ مُشَارَكاً ، وَ لَمْ يَلِدْ فَيَكُونَ مَوْرُوثًا هَالِكاً .\r\n« آن كس است كه از ديگرى متولّد نگشته است تا اينكه در عزّت مشارِك با غيرش بوده باشد ، و تولّد نكرده است تا اينكه خودش موروثِ مرده ( ارث برده‌شدهء از بين رفته ) بوده باشد . »\r\nو نيز در « توحيد » صدوق در خطبه‌اى از آن حضرت عليه السّلام آورده است كه :\r\nتَعَالَى أَنْ يَكُونَ لَهُ كُفْوٌ فَيُشْبِهَ بِهِ .\r\n« بلند مقام و عالىدرجه است از آنكه براى وى شريكى باشد تا آن شريك با او مشابهت داشته باشد . »\r\nعلّامه ( قدّه ) مىفرمايد : دراين‌باره از معانى متقدّمه روايات ديگرى نيز وارد شده است . « 1 »\r\n\r\nغزل شيواى فيض كاشانى در « لا إلَه إلا الله »\r\nعالِم بىبديل در ميان عالم تشيّع در جامعيّت نسبت به جميع علوم « 2 » مرحوم ملّا محمّد محسن فيض كاشانى ، غزلى بسيار آبدار و شيوا سروده است كه به  لا إِلهَ إِلَّا اللَّهُ  ختم مىگردد . چون حاوى جميع معانى تفسيريّهء   قُلْ هُوَ اللَّهُ أَحَدٌ   است و ليكن با رموز عارفانهء مختصّ به اهل دل و ارباب عرفان ، چه\r\n\r\n\r\n","description":"","footnote":"\r\n( 1 ) « الميزان فى تفسير القرءان » ج 20 ، ص 543 تا ص 548 ، تفسير سورهء إخلاص\r\n( 2 ) اين گفتار از حضرت علّامه است كه آن را حقير در كتاب « مهر تابان » در ص 26 از طبع أوّل ، ( و ص 43 از طبع دوّم ) نقل نموده‌ام .\r\n","page_name":" 271 ","page_number":289},
  {"content":"\r\n\r\nنيكوست ما آن را بالمناسبه در اينجا بازگو نمائيم :\r\n سكينهء دل و جان لا إله إلّا الله * نتيجهء دو جهان لا إله إلّا الله\r\nزبان حال و مقام همه جهان گويد * به آشكار و نهان لا إله إلّا الله\r\nبه گوش جان رسدم اين سخن به هر لحظه * ز جزو جزو جهان لا إله إلّا الله\r\nز شوق دوست به بانگ بلند مىگويد * همه زمين و زمان لا إله إلّا الله\r\nتو گوش باش كه تا بشنوى ز هر ذرّه * چو آفتابْ عِيان لا إله إلّا الله\r\nهمين نه مؤمن توحيد مىكند بشنو * ز سومنات مغان لا إله إلّا الله\r\nنوشته‌اند به گرد عذار مغبچگان * به خطّ سبز عيان لا إله إلّا الله\r\nجمال و زيب بتان ، غمزه‌هاى معشوقان * به رمز كرد بيان لا إله إلّا الله\r\nبه گلستان گذرى كن به برگ گل بنگر * ز رنگ و بوى بخوان لا إله إلّا الله\r\nبه باغ بنگر و آثار را تماشا كن * شنو ز سروِ روان لا إله إلّا الله\r\nگذر به كوه بكن يا برو به دريا بار * شنو ز گوهر و كان لا إله إلّا الله \r\n\r\n","description":"","footnote":"","page_name":" 272 ","page_number":290},
  {"content":"\r\n\r\n به بَرُّ و بَحر گذر كن به خشك و تر بنگر * شنو ز اين و ز آن لا إله إلّا الله\r\nبه گوش و هوش تو آيد به هر طرف كه روى * اگر چنين و چنان لا إله إلّا الله\r\nبِكَن تو پنبهء غفلت ز گوش و پس بشنو * ز نطق خرد و كلان لا إله إلّا الله\r\nبه فكر « وَحدتِ هُو » رو به نالهء بم و زير * برآر از ته جان لا إله إلّا الله\r\nهمين نه ورد زبان كن ، ز جان و دل مىگوى * به ناله و به فغان لا إله إلّا الله\r\nسرود اهل معاصى است نغمهء دف و چنگ * سرود متّقيان لا إله إلّا الله\r\nسحر ز هاتف غيبم ندا به گوش آمد * كه أيُّها الثَّقَلان لا إله إلّا الله\r\nميان صوفى و پير مغان سخن مىرفت * چه گفت پير مغان ؟ لا إله إلّا الله\r\nز پير ميكده كردم سؤالى از توحيد * به باده گفت بدان لا إله إلّا الله\r\nبه گفتن دل و جان فيض اقتصار مكن * بگو به نطق و زبان لا إله إلّا الله « 1 » \r\nاينك كه للّه الحمد و له المنّه به شناسنامهء حضرت حقّ تعالى شأنه العزيز\r\n\r\n\r\n","description":"","footnote":"\r\n( 1 ) « كلّيّات اشعار مولانا فيض كاشانى » با مقدّمه و مقابلهء محمّد پيمان ، ص 372\r\n","page_name":" 273 ","page_number":291},
  {"content":"\r\n\r\nبا درايت مقدار مختصرى از سورهء توحيد آشنا شديم ، لازم است بحثى كوتاه در كيفيّت شناسائى وى از راه عقل و انديشه ، و يا از راه شهود و وجدان بنمائيم تا مسير هر يك از اين دو طريق و مقدار كاربرد هر يك از آنها جداگانه مشخّص و معلوم گردد :\r\nراه خداشناسى ، از برهان و طريق عقل و فلسفه :\r\nبعضى را عقيده بر آنست كه بايد انسان براى عرفان و شناسائى حضرت حقّ متعال ، از طريق انديشه و تفكّر پيش برود . در موجودات فكر نمايد ، و بر اساس برهان مقدّماتى را بچيند و خدا را بيابد . اين مكتب ، مكتب ادراك است . مقدّمات معلومهء ضروريّه را انسان بر مىدارد و با هم تركيب مىكند و نتيجه مىگيرد . آن نتيجه ، شناسائى خداوند است از راه تفكير و انديشه و تعقّل .\r\nمثلًا مىگوئيم : اين عالَم متغيّر است ، و چون متغيّر است حادث است . زيرا هر موجودى كه در ذات خود ثابت نباشد نمىتواند قِدمَت داشته باشد . بنابراين اين عالم هم كه يكى از افراد كبراى كلّى و قضيّهء كلّيّه مىباشد ، حتماً حادث خواهد بود .\r\nحادث ، مُحْدِث مىخواهد . متغيّر متحرّك نياز به مُغيِّر مُحرِّك دارد ؛ پس يك موجود قديم ازلى مُغيِّر مُحرِّك بايد وجود داشته باشد تا اين سلسله موجودات متغيّرهء متحرّكهء حادثهء ممكنه بدان بستگى و پيوند داشته باشند .\r\n\r\nمواجههء حضرت إبراهيم عليه السّلام با قومش از طريقهء بحث عقلى\r\nهمان‌طور كه حضرت إبراهيم عليه السّلام بدين‌طريق مواجه با قومش شد :\r\nقَالَ أَ فَرَأَيْتُمْ ما كُنتُمْ تَعْبُدُونَ * أَنتُمْ وَ آباؤُكُمُ الاقْدَمُونَ * فَإِنَّهُمْ عَدُوٌّ لِى إِلَّا رَبَّ الْعالَمِينَ .\r\nالَّذِى خَلَقَنِى فَهُوَ يَهْدِينِ * وَ الَّذِى هُوَ يُطْعِمُنِى وَ يَسْقِينِ .\r\nوَ إِذَا مَرِضْتُ فَهُوَ يَشْفِينِ * وَ الَّذِى يُمِيتُنِى ثُمَّ يُحْيِينِ .\r\nوَ الَّذِى أَطْمَعُ أَن يَغْفِرَ لِى خَطِيئَتِى يَوْمَ الدِّينِ .\r\n\r\n","description":"","footnote":"","page_name":" 274 ","page_number":292},
  {"content":"\r\n\r\nرَبِّ هَبْ لِى حُكْماً وَ أَلْحِقْنِى بِالصَّالِحِينَ .\r\nوَ اجْعَل لِى لِسَانَ صِدْقٍ فِى الآخِرِينَ * وَ اجْعَلْنِى مِن وَرَثَةِ جَنَّةِ النَّعِيمِ * وَ اغْفِرْ لأبِي إِنَّهُ و كَانَ مِنَ الضَّالِّينَ .\r\nوَ لَا تُخْزِنِى يَوْمَ يُبْعَثُونَ * يَوْمَ لَا يَنْفَعُ مَالٌ وَ لَا بَنُونَ * إِلَّا مَنْ أَتَى اللَّهَ بِقَلْبٍ سَلِيم « 1 »\r\n« إبراهيم گفت : شما به من خبر دهيد كه آنچه را كه عادتتان بر پرستش آنها بوده است : پرستش شما و پدران شما كه از سابق الايّام مقدّم بر شما بوده‌اند ( آيا مىتوانند به شما سخنى را بشنوايانند هنگامى كه آنها را صدا مىزنيد ، يا منفعتى و يا مضرّتى به شما برسانند ؟ ! ) .\r\nتحقيقاً آنها دشمنان من هستند مگر پروردگار عالميان ( كه او دشمن من نيست ) .\r\nاو آن كس است كه بَدْواً مرا به لباس هستى خلعت بخشيد ، و پس از آن مرا در راه كمال و رشد و فعليّت هدايت كرد . و او آن كس است كه مرا از خوراكيها و آشاميدنيها برخوردار مىكند .\r\nو او آن كس است كه چون من مريض گردم ، او مرا شفا عطا مىنمايد . و او آن كس است كه مرا مىميراند و سپس مرا زنده مىگرداند .\r\nو او آن كس است كه من به دو اميد بسته‌ام تا در روز پاداش و مكافات اعمال ، از خَطيّه و گناه من گذشت نمايد .\r\nبار پروردگار من ! از تو تقاضا دارم كه به من حُكْم مرحمت فرمائى ، و مرا به صالحين درگاهت و آستانت ملحق بنمائى !\r\nو در ميان گروه آخِرين ( پسينيان ) به من زبان راست و لسان صدق عنايت\r\n\r\n\r\n","description":"","footnote":"\r\n( 1 ) آيات 75 تا 89 ، از سورهء 26 : الشّعراء\r\n","page_name":" 275 ","page_number":293},
  {"content":"\r\n\r\nكنى ! و مرا از ميراث برندگان بهشت نعيمت قرار بدهى ! و غفرانت را شامل حال عمويم آزر بنمائى كه او از زمرهء گمراهان مىباشد .\r\nو مرا در روزى كه مردم ( براى حساب و كتاب ، و ثواب و عقاب ، و بهشت و دوزخ ) برانگيخته مىشوند مورد خِزْى و خِذلان و شرمندگى و سرافكندگى از مقامت قرار ندهى ؛ در آن روزى كه نه مالى به انسان سود مىرساند و نه پسرانى ، مگر آن كس كه در حضور خداوند با قلب سليم وارد گردد . »\r\nاين مواجههء حضرت إبراهيم عليه السّلام با قومش ، مواجههء با دليل و برهان است كه اوّلًا مىگويد : خدايانى را كه شما مىپرستيد سزاوار الوهيّت نمىباشند زيرا در وقت صدا زدن گفتارتان را نمىشنوند ، و به شما منفعت و ضررى نمىرسانند .\r\nبنابراين پرستش آنها نه تنها فائده‌اى ندارد بلكه زيان‌بخش مىباشد ، و در هالهء دشمن كه راه انسان را به خدا مسدود مىنمايد جلوه‌گر مىشوند .\r\nو ثانياً آن خدائى كه با من دشمنى و عداوت نمىورزد ، ربّ العالَمين و پروردگار جهانيان است ؛ زيرا تمام انواع و اقسام خدمتها و محبّتها و رحمتها و منّتها را بر من نموده است :\r\nاو مرا خلق فرموده ، و در راه كمال سير داده است . و غذا و شراب من بدست اوست . و شفاى امراض من از ناحيهء اوست . و ميرانيدن و سپس زندگانى جاويدان بخشيدن به قدرت اوست . اميد غفران و بخشش خطاهايم به سوى اوست .\r\nو ثالثاً دعاهاى مرا كه مىكنم مىشنود و اجابت مىفرمايد . من از او تقاضاى عطاى حُكْم دارم ، و درخواست لحوق به صالحين را مىنمايم . و از او مىخواهم تا به من لسان صدق و زبان راستين و كلمهء حقّ در ميان پاكان و مقرّبان و مخلَصان از بازپس‌ماندگان عنايت نمايد . و مرا در جنّت ولايت كه بهشت نعيم\r\n\r\n","description":"","footnote":"","page_name":" 276 ","page_number":294},
  {"content":"\r\n\r\nاست به عنوان بهره و ميراث سكنى دهد . و رابعاً همچنين از او مىخواهم كه از گناه عمويم درگذرد ، چرا كه وى از گمراهان است ، و مغفرت با وجود آنچه را كه به شمار آوردم فقط بدست اوست .\r\nتمام سخنان إبراهيم در اين جملات منطوى بر صغرى و كبراى قضاياى برهانى است كه هم خودش بدان معتقد است و هم طائفه و قومش را با اين برهان دعوت به خداى تعالى مىكند .\r\nما مىگوئيم : بر اساس حساب احتمالات ، كوچك‌ترين ذرّه از ذرّات عالم نمىتواند خود به خود بوجود آمده باشد . آيا ما مىتوانيم احتمال بدهيم و لو در يك ميليون احتمال ، يك احتمال كه صفحات اين قرآن كريم را كه در برابرمان مىگذاريم و تلاوت مىنمائيم خود به خود بدين طرز و كيفيّت قرار گرفته باشد ؟ !\r\nبگذريم از اصل ورقهاى آن كه از پنبه يا چوب يا الياف ديگرى كه بوجود آمده است خود به خود موجود نگشته است ؛ بلكه از دانه‌هاى تخم پنبه ، يا تخم درخت و يا تنيدهء آب دهان كرم ابريشم و غيرها بوده و سپس به صورت قُز پنبه و يا چوب تنهء درخت و يا ابريشم بدست آمده از پيلهء كرم و أمثالها بوده ؛ آنگاه خمير شده و در كارگاه رفته و به صورت ورقهائى درآمده ، و آنگاه بريده شده و براى طبع آماده گرديده است ؛ كه با دقّت براى هر يك از اين اعمال خلائقى لا تُعَدُّ و لا تُحْصَى دست اندر كار بوده‌اند ، و احتمال تصادف و اتّفاق در يك واحد از آنها درست نمىباشد تا چه رسد به اين تعدادى كه غير از علّام الغيوب حَصر و عَدّشان براى احدى امكان‌پذير نيست .\r\nاز همهء اين‌ها اگر بگذريم ، و از طبع آن و قرار گرفتن حروف هم كه بگذريم كه احتمال صدفه و بخت در آنها ديوانگى است ، از همهء اين‌ها و أمثال اين‌ها كه بگذريم فقط نگاه به همين صحّافى آن كنيم كه صفحات بطور منظّم و مرتّب روى هم چيده شده است ، از صفحهء اوّل تا صفحهء آخر كه مثلًا حدود ششصد\r\n\r\n","description":"","footnote":"","page_name":" 277 ","page_number":295},
  {"content":"\r\n\r\nصفحه است ، آيا احتمال مىدهيم كه چون اين قرآن از تحت طبع بيرون آمد و در كنار انبار آن مطبعه قرار گرفت ، ناگهان خود به خود صفحهء اوّل بطور عمودى نه افقى ، و بطور صحيح نه غلط كه مثلًا پشت و رو واقع شود ، آمد و در جانب راست قرار گرفت . سپس باز بطور اتّفاق ورق دوّم به همين منوال پهلوى آن واقع شد . مدّتى گذشت تا بادى وزيد و اتّفاقاً ورقهء سوّم را درست در كنار ورقهء دوّم نهاد .\r\nسپس بادهاى مختلف و متناوبى به وزش درآمدند و مقدار بسيارى از صفحات را مرتّباً در جنب آنها قرار دادند . بعد از آن بواسطهء زلزله و زمين‌لرزه مقدارى ديگر از آن صفحات بطور منظّم ملحق به صفحات نخستين گشت . و به همين منهاج امور متفاوتى تحقّق پذيرفت تا صفحهء آخرين قرآن به اوّلين آن ، و لاحقين آن به سابقين آن متّصل گرديد .\r\nو سپس جلدى هم خود به خود در اين مسير آمده ، و نخ و سوزنى از لاى سقف انبار به زير افتاده ، و مشغول دوختن اوراق بدين ترتيب شدند تا قرآنى كامل بدين صورت در مرأى و مشهد ما قرار گرفت .\r\nفعلًا در صدد نيستيم تا به حساب احتمالات ، بُعدِ اين‌گونه اتّفاق را بيان كنيم ؛ و گرنه مىديديد كه در بعضى از صورتها حساب يك ميليون يا يك ميليارد احتمال نيست كه واقعهء مفروضهء ما يكى از آن اعداد بوده باشد ، بلكه اگر يك عدد 1 ( يك ) بر روى كرهء زمين بگذاريد و جلوى آن مرتّباً عدد 0 ( صفر ) را بچينيد تا به كرهء ماه برسد ، احتمال وقوع حادثه‌اى از حوادث ، عدد 1 از ميان اين عدد بزرگ خواهد بود .\r\nبارى ، اين يك طريقهء استدلال و برهان بر عدم تصادفى بودن كائنات است كه از معلول پى به وجود علّت مىبريم . و از مقدّمات معلومه پى به مجهولات .\r\n\r\n","description":"","footnote":"","page_name":" 278 ","page_number":296},
  {"content":"\r\n\r\nاين برهان را « برهان إنّ » گويند .\r\nدر استدلال بر واجب الوجود و لوازم و آثارش ، بايد اين برهان به قدرى قوى باشد كه به تمام صفات و اسماء و افعال حقّ تعالى برسد و كيفيّت احاطه و سيطره و عدم تناهى آنها را نشان دهد .\r\nاين طريق استدلال طريقى است صحيح و به نتيجه مىرساند ، مگر آنكه يكى از مقدّمات برهان آن غلط باشد ، در آن صورت نتيجهء برهان غلط است . زيرا نتيجه تابع « أخَسّ مُقدَّمتَين » مىباشد و صحيح بودن يك مقدّمه آن را صحيح نمىكند . لهذا اگر مقدّمهء ديگرش غلط باشد نتيجهء برهان غلط خواهد شد .\r\nبرهان عبارتست از چيدن مقدّمات و از آن استنتاج نتيجه نمودن . بعينه مانند علم رياضى و حساب و هندسه مىماند : 4 2 * 2 . اين ، قاعدهء لا يتغيّر و لا يتبدّل است .\r\nدو مثلّث كه در دو ضلع و زاويهء بينهما ، و يا در دو زاويه و ضلع بينهما ، و يا در سه ضلع با هم مساوى باشند ، مساوى خواهند بود . كسى نمىتواند منكر آن گردد . اگر كسى بخواهد انكار كند مىگويند : بيا ؛ اين قلم و كاغذ !\r\nعلوم رياضى بر اساس عدد استوار است ، و سيرى دارد كه قابل انكار نيست . زيرا نتائج بَعديّه ، نتيجهء نتائج مسائل قبليّه است و بر آن سوار است . زنجيره‌اى شكل پيش مىرود .\r\nعلوم فلسفى نيز همين‌طور است . يك مقدّمه براى ما مىچينند و يك مقدّمه نيز بر آن ضميمه مىكنند و نتيجه مىگيرند . و راه تشخيص مقدّمهء صحيحه را از غير صحيحه نشان مىدهند .\r\nحالا اگر در يك مسئله ، مقدّمهء نادرستى را بنهيم و نتيجهء باطل بدست آوريم گناه علم نيست ؛ گناه ماست . و خود اين علم جلوگير ماست .\r\nبنا بر آنچه گفته شد ، روشن است كه اگر انسان در الهيّات ، با فلسفه و\r\n\r\n","description":"","footnote":"","page_name":" 279 ","page_number":297},
  {"content":"\r\n\r\nحكمت پيش برود خوب ادراك مىكند كه واقعاً در عالم وجود ، خداست و بس . خدا بصير است ، سميع است ، عليم است ، حىّ و قادر است . بصر و سمع و علم و حيات و قدرتش بىنهايت است . ذاتش بىنهايت است . احاطه بر جميع موجودات دارد . عالم را خلقت نموده است . عالم با وى ربط دارد . او با عالم است . ذرّه‌اى از نظر خدا پنهان نمىباشد . به ثبوت مىرساند كه :\r\n إِنَّ اللَّهَ لا يَخْفى عَلَيْهِ شَيْءٌ فِي الْأَرْضِ وَ لا فِي السَّماءِ  « 1 »\r\n« تحقيقاً چيزى از نظر خداوند پنهان نمىباشد ، نه در زمين و نه در آسمان . »\r\nو آنكه :\r\n وَ ما يَعْزُبُ عَنْ رَبِّكَ مِنْ مِثْقالِ ذَرَّةٍ فِي الْأَرْضِ وَ لا فِي السَّماءِ وَ لا أَصْغَرَ مِنْ ذلِكَ وَ لا أَكْبَرَ إِلَّا فِي كِتابٍ مُبِينٍ  « 2 »\r\n« و مخفى نمىشود از پروردگار تو ، به قدر سنگينى وزن يك ذرّه در زمين و نه در آسمان ، و نه كوچكتر از ذرّه و نه بزرگتر از آن ؛ مگر آنكه در كتاب مبين خداوند موجود است » !\r\n\r\nبزرگان علماى الهىّ با براهين فلسفى و حِكمى ، در راه اثبات توحيد مبارزه نموده‌اند\r\n\r\nزحمات حكماى اسلام براى تعليم علوم معقول\r\nبزرگان از علماء الهيّون ، با روش فلسفى و براهين حِكَمى كه بر دعائم منطقيّه استوار است استدلال و اثبات ذات غاية الغايات و مبدأ المبادى را كرده‌اند . خيلى زحمت كشيدند ، رنج بردند ، بيداريها و رياضتها و مرارتها را متحمّل گشتند ، عمرها را در اين راه مصرف كردند .\r\nبزرگانى آمده‌اند و با مُلحدين و جاحدين و مادّيّين و طبيعيّين و شكّاكين و سوفَسطائِيّين در هر زمانى مبارزه‌ها نمودند تا با براهين فلسفى ، توحيد حقّ را به\r\n\r\n\r\n","description":"","footnote":"\r\n( 1 ) آيه 5 ، از سورهء 3 : آل عمران\r\n( 2 ) ذيل آيه 61 ، از سورهء 10 : يونس\r\n","page_name":" 280 ","page_number":298},
  {"content":"\r\n\r\nعالم اثبات نمودند ؛ و الّا شرك و بت‌پرستى دنيا را گرفته بود .\r\nأفلاطون ، أرسطو ، بُقراط ، سُقراط ، اين‌ها همه از بزرگان علماى الهى هستند .\r\nبو على سينا ، فارابى « 1 » ، خواجه نصير الدّين طوسى ، حكيم ملّا صدراى\r\n\r\n\r\n","description":"","footnote":"\r\n( 1 ) تكفير كردن اهل معقول ، ناشى از عدم فهم مقصود كلام ايشان است در « روضات الجنّات » طبع دار المعرفة ، ج 7 ، ص 324 تا ص 326 ، در ضمن ترجمهء احوال محمّد بن طَرخان أبو نصر فارابى ، مطالبى را از محدّث نيشابورى در تكفير او ، و سپس مطالبى را از قاضى نور الله شوشترى در عظمت مقام و جلالت او حكايت كرده است . و چون هر دو شايستهء ملاحظه است لهذا ما در اينجا عين عبارات او را ذكر مىنمائيم :\r\n« ثمّ إنّ فى كتاب « المنية » للمحدِّثِ النّيسابورىِّ نقلُ كلامٍ يناسِب درجَ هذا المقامِ عن الرّسالةِ الفارسيّة الّتى كتَبها مولانا محمّد طاهر القمّىّ فى بطلانِ طريقة الفلاسفةِ و الطّبيعيّة و خروجِهم عن المراسمِ الدّينيّة و الشّرائعِ الإسلاميّة ، و كذلك البسطاميّة و الحلّاجيّة مِن الصّوفيّة الكشفيّة و الكَراميّة و هو فى ذلك الكتابِ بهذه الكيفيّةِ مِن السّؤالِ و الجواب :\r\nباز بيان فرمايند كه مذاهب فاسدهء باطلهء فلاسفه در چه زمان و به چه سبب در ميان اهل اسلام شايع و متعارف شده ؟ ! بيِّنوا تؤجَروا !\r\nالجواب : هو المعين و الموفِّق . بدان رحمك الله كه فلسفه پيش از زمان مأمون رشيد در ميان اهل اسلام نبوده . در كتاب « رشف النّصائح » مذكور است كه أبو مُرّة كندى در شام كتابى از كتابهاى فلاسفه به دستش افتاد . به نزد عبد الله بن مسعود كه از صحابه بود آورد . عبد الله بن مسعود طشت و آب طلب كرد ، چنان اجزاء كتاب را شست كه سواد مداد در بياض كتاب ظهور يافت .\r\nو تا زمان مأمون اثرى از كتابهاى ايشان ظاهر نبود ، تا آنكه مأمون أرسطو را به خواب ديد و از گفتگوى ارسطو محظوظ شد . ايلچى تعيين نمود به جانب فرنگ فرستاد و كتب فلاسفه را از پادشاه فرنگ طلب نمود . كتب را به بلاد اسلام نقل نمودند و فرمود كه زبان‌دانان كتب را به زبان عربى نقل نمايند . و چون درس خواندن و نوشتن آن كتب سبب قرب\r\n","page_name":" 281 ","page_number":299},
  {"content":"\r\n\r\n\r\n\r\n","description":"","footnote":"\r\n- خليفه بود بنابراين سُنّيان به طمع قرب و انعام خليفه اوقات بسيار صرف فلسفه و افاده و استفادهء آن كردند خصوصاً سنّيان ماوراءالنّهرى كه بىتوفيقى شعار ايشان است سعى بسيار در تحصيل فلسفه كردند .\r\nدو كس ايشان كه فارابى و أبو على باشند ، در ترويج كفرهاى فلاسفه سعى بليغ نمودند ؛ و سنّيان فارابى را « معلّم ثانى » نام كردند و أبو على را « شيخ الرّئيس » ناميدند . بر اهل بصيرت پوشيده نيست كه اقوال سخيفهء ضعيفهء باطلهء فلاسفه و متفلسفه سبب خبط دماغ و سقم عقول و فساد افكار ايشان است .\r\nمولانا نفيسى كه از اعاظم افاضل اطبّاست در كتاب « شرح اسباب » گفته كه فارابى مبتلى به مرض ماليخوليا بوده ، و نقل كرده كه بسيارى از فلاسفه مثل أفلاطون و نُظَراى او به مرض ماليخوليا گرفتار بودند . و أبو على چنان كه اهل تاريخ نقل كرده‌اند معروف به شرب خمر بوده . و مريدان فارابى گفته‌اند كه او ساز را خوش مىنواخت ؛ ساز را به عنوانى مىزد كه اهل مجلس به خواب مىرفتند و خودش به خواب نمىرفته . اين طرفه است كه اين فسق را مريدانش از كمال او شمرده‌اند - الى آخر ما نُقل عنه فى تسويةِ هذا المرامِ بتحريرِ الطّارفةِ من الكلام .\r\nو قال صاحب « مجالس المؤمنين » بعد ايراد سمته بعنوانِ الحكيم الرّبّانىّ و المعلّم الثّانى : محمّد بن طَرخان الفارابى قدّس سرّه معلّم مقالات اهل يونان ، متمّم كمالات نوع انسان ، طائر بلند پرواز عالم نفوس و عقول ، سائر منازل عروج و مراحل وصول ، فيّاض معارف و علوم ، مسلّم فارس و روم ، مزيّن صحايف ليل و نهار ، مباين حقايق هفت و چهار ، منكر آثار تكلّف و تصلّف ، مظهر انوار اشراق و تصوّف بود . اوّل حكيمى است از فلاسفهء اسلام كه بر مسند ترجمانى نشسته ، علم حكمت را از زبان يونانى به زبان عربى نقل نموده و ملقّب به معلّم ثانى شد . صاحب « تاريخ الحكماء » گفته كه پدر او صاحب خيل و حشم بود . در اصل از فارس است . - إلى أن قال :\r\nو مخفى نماند كه علماء اهل سنّت و جماعت حتّى حجّة الإسلام غزّالى پيش از آنكه نقل به مذهب حقّ اماميّه نمايد أبو نصر را تكفير نموده‌اند . و ظاهر اين تكفير ناشى از\r\n","page_name":" 282 ","page_number":300},
  {"content":"\r\n\r\nشيرازى أعلى الله مقامهم خيلى زحمت كشيدند ، بسيار تحمّل مصائب و مشكلات را نموده‌اند .\r\nمگر سيراكوس را در عصر قديم حاكم پست و فرومايه‌اى به نام ديونيسوس نبود كه امر نمود تا افلاطون حكيم را مانند غلامان در بازار بفروشند ؟ تا اينكه يكى از صديقانش فديه و قيمت او را ردّ كرد تا به حرّيّت خود بازگشت نمود . و سپس بعد از او پسرش ديونيوس صغير كه بجاى پدر نشست باز تصميم بر آن گرفت كه بلائى بر سر افلاطون آورد كه موجب عبرت زمانه گردد يعنى اين فيلسوف جليل را تنكيل « 1 » كند ، فيلسوف براى بار دوّم نجات يافت . باز براى مرتبهء سوّم ارادهء جدّى بر قتل او گرفت ، در اين بار هم با طريق شگفت آورى بواسطهء يكى از شاگردان با اخلاصش نجات يافت . « 2 »\r\nمگر بو على سينا را تكفير نكردند ، و او در پاسخ اين رباعى را نسرود ؟\r\n كفر چو منى گزاف و آسان نبود * محكم‌تر از ايمان من ايمان نبود \r\n\r\n\r\n","description":"","footnote":"\r\n- آنست كه در كتب او كه غالب آن ترجمان كلام حكماء يونانى است ، ذكر قِدم عالَم و انكار معاد جسمانى و أمثال آن ديده‌اند . ندانسته‌اند كه در آن تصانيف مقصد او چه بوده ، و گمان برده‌اند كه أمثال آن كلمات را از روى اعتقاد ذكر نموده ؛ با آنكه رسالهء « فصوص » كه به او نسبت مىدهند ظاهر در خلاف آنست .\r\nثمّ إنّه رحِمَه الله استَدلّ علَى تشيّعِ الرَّجل بصلَاة السّلطانِ المَبرورِ المذكور على جنازتِه فى بِضعة من الفُضلاءِ الأجلّةِ ، و قال : إنّه لم يُرد بذلك إلّا إيقاعَها على طريقةِ الشّيعة الإماميّة ، و ما كان يُمكنُه بهذا الوجه إلّا فى مقامِ الخَلوة ؛ و الظّاهر أنّه كان بمقتضَى وصيَّة لهم بذلك . و اللهُ أعلمُ بسرائرِ الامور - انتهَى كلامُ صاحب المجالس . »\r\n( 1 ) در « أقرب الموارد » آورده است : نَكَّلَ به : أصابَه بنازلةٍ و صنَع به صَنيعاً يُحَذِّر غيرَهُ و يَجعَله عِبرةً لهُ .\r\n( 2 ) « الإمام علىٌّ ، صوتُ العدالة الإنسانيّة » جورج جرداق ، قسمت علىٌّ و حقوق الإنسان ، ص 17 و 18\r\n","page_name":" 283 ","page_number":301},
  {"content":"\r\n\r\n در دهر چو من يكى و آن هم كافِر * پس در همه دهر يك مسلمان نبود « 1 » \r\nمگر استاد بشر و عقل حادى عشر خواجه نصير الدّين طوسى نگفت :\r\n نِظام بىنظام ار كافرم خواند * چراغ كذب را نبود فروغى\r\nمسلمان خوانمش زيرا كه نبود * مكافات دروغى جز دروغى « 2 » \r\nمگر يگانه منجى دين و علم و حقيقت را از گرداب مهلك ضلالتهاى وارده در شريعت : ملّا صدرا را بارها تكفير و تا آخر عمر در به در نكردند ؟ « 3 »\r\nمگر يگانه عالم جامع و بارع و فقيه و عارف ارزشمند دوران ملّا محمّد محسن فيض كاشانى را تكفير نكردند ؛ و ملّا محمّد طاهر قمىّ براى توبه و اعتذار با پاى پياده از قم به كاشان حركت نكرد و دَرِ خانهء او را يكسره نكوفت و به وى نگفت : يا مُحْسِنُ قَدْ أتاكَ الْمُسىءُ ؟ ! « 4 »\r\n\r\n\r\n","description":"","footnote":"\r\n( 1 ) « روضات الجنّات » طبع دار المعرفة - بيروت ، ج 3 ، ص 179 ؛ و گويد : اكثر فقهاى عامّه در زمان او حكم به تكفيرش نموده‌اند .\r\n( 2 ) « ريحانة الادب » ج 2 ، باب خ و ا ، ص 179\r\n( 3 ) در « روضات الجنّات » طبع دار المعرفة ، ج 4 ، ص 121 در ضمن شرح و ترجمهء احوال ملّا صدرا آورده است : « و يوجَد فى غيرِ واجدٍ من مصنَّفاتِه المذكورة كلماتٌ لا يلائم ظواهرَ الشّريعة ، و كأنّها مَبنيّةٌ على اصطلاحاته الخاصّة أو محمولةٌ على ما لا يوجِب الكفرَ و فسادَ اعتقادٍ له بوجهٍ من الوجوه ؛ و إنْ أوجبَ ذلك سوءُ ظنِّ جماعةٍ من الفقهاءِ الاعلام به و بكُتبِه بل فتوى طائفةٍ بكفرِه . فمِنهم مَن ذكَر فى وصفِ شرحِه على « الاصول » : شروح « الكافى » كثيرةٌ جليلةٌ قدراً ؛ و أوّل من شرحه بالكفر صدرا هذا . »\r\n( 4 ) در « روضات » ج 6 ، ص 81 در ضمن شرح و ترجمهء احوال ملّا محمّد محسن فيض كاشانى گويد :\r\n« و مِن جملة مَن كان ينكِر عليه أيضاً كثيراً ، من علماءِ زمانه هو الفاضلُ المحدِّثُ المقدَّس المولى محمّد طاهر القمّىّ ، و صاحبُ كتاب « حجّة الإسلام » و غيرِه . و إن قيل أنّه رجَع فى أواخرِ عمرِه من اعتقادِ السّوءِ فى حقِّه ، فخرَج من قم المباركة الى بلدة كاشان\r\n","page_name":" 284 ","page_number":302},
  {"content":"\r\n\r\nمگر عالم فقيه و عارف وارف و حكيم مدرّس « أسفار » و « شفا » را در نجف اشرف يعنى مرحوم سيّد حسن اصفهانى كه از اعلا درجه شاگردان دلسوخته و وارسته و مريدان سرسخت و دلباختهء آيت حقّ و سند عرفان و ولايت حقّهء الهيّهء مرحوم حاج ميرزا على آقاى قاضى بوده است ، مرجع تقليد مطلق وقت آية الله عظمى آقا سيّد أبو الحسن اصفهانى فقط به جرم تدريس معقول و حوزهء رسمى اخلاق و عرفان ؛ از نجف به مَسقَط ، غريباً وحيداً مُضطَهِداً بيرون نكرد ؟ و تا امروز كه امروز است نجف را فاقد علوم معقول و حوزه‌هاى رسمى معارف و اخلاق و حكمت و فلسفه ننمود ؟ و آن نجف گرم و با طراوت را به حالت امروز كه مشاهده مىكنيد به خشكى و سردى و عدم رشد معقولات ننشانيد ؟ !\r\nمگر يگانه حكيم و فقيه و مفسّر و اهل حديث و خبر و درايت ، استاد ارجمندمان آيت مطلق حقّ در عصر ، و شايد تا مدّتى بعد در أعصار آينده : علّامه آية الله حاج سيّد محمّد حسين طباطبائى أعلى الله مقامه الشّريف كه به اعتراف مخالف و مؤالف ، دوست و دشمن ، داراى فكرى عميق و مغزى بيدار ، و حامىاى فريد براى اسلام و تشيّع بود ؛ فقط به جرم دعوت به خدا و به حقّ و إعراض از زخارف مادّيّه و شهويّهء دنياپرستان و كاسه ليسان ، و برداشتن گامهاى راستين و استوار براى تربيت طلّاب و تفهيم و تعليم علوم حقّهء انسانيّه با آن‌همه مشكلات روبرو نشد ؟ تا جائى كه بايد بفرمايد :\r\n« اين مشروطيّت و آزادى و غرب‌گرائى و بىدينى و لاابالىگرى كه از\r\n\r\n\r\n","description":"","footnote":"\r\n- للاعترافِ عنده بالخلاف و الاعتذارِ لدَيه بحُسن الإنصاف ماشياً على قدمَيه تمامَ ما وقَع من البلدَين مِن المسافة إلى أن وصَل إلى بابِ داره و انافه ، فنادَى : يا محسنُ قد أتاك المُسىءُ ! فخرَج إليه مولانا المحسنُ و جعَلا يَتصافحان و يَتعانقان و يَستحلُّ كلٌّ منهما مِن صاحِبه . ثمّ رجَع من فَوره إلى بلدِه ، و قال : لم ارِدْ من هذه الحركةِ إلّا هضمَ النّفس و تدارُكَ الذّنب و طلبَ رضوانِ الله العزيزِ الوَهّاب . »\r\n","page_name":" 285 ","page_number":303},
  {"content":"\r\n\r\nجانب كفّار براى ما سوقات آمده است ، اين ثمره را داشت كه ديگر درويش‌كشى منسوخ شد ، و گفتار عرفانى و توحيدى ، آزادى نسبى يافته است . و گرنه شما مىديديد امروز هم همان اتّهامات و قتل و غارتها و به دار آويختن‌ها براى سالكين راه خدا وجود داشت ! » « 1 »\r\nبالجمله حكماى اسلام بسيار رنج برده و متحمّل بارهاى سنگين و طاقت فرسا شده‌اند و خيلى راه را نزديك نموده‌اند ، و خصوصيّات مكتب توحيد را پايه‌گذارى كرده‌اند .\r\nاين‌ها همه درست است و علم است . غير از فرضيّه است كه انسان يك روز به عنوان مقدّمه در قياس مىنهد و بر اساس آن مطلبى را به ثبوت مىرساند و فردا فرضيّه عوض مىشود و نتيجه در قياس خراب مىگردد . اين گناه علم نيست . خرابى از باطل درآمدن فرضيّه مىباشد . و الّا آنچه مربوط به فرضيّه‌ها نيست و داخل علم فلسفه محسوب مىگردد ، چه افلاطون و ارسطاطاليس آورده باشند و چه بو على و فارابى و بهمنيار و ابن رُشد و صدر الدّين شيرازى و خواجهء طوسى ، تا امروز ثابت است . و در تحت ابطال و در بوتهء گداختن و سوزانيدن انكار نمىباشد . اين يك مكتب و مَمشَى و مَنهج بود .\r\n\r\nمكتب عرفان و شهود از همه مكتب‌ها بالاتر است\r\nاين مكتب كه بر اساس رؤيت قلبى و مشاهدهء وجدانى بنا شده است نمىگويد : مكتب حكمت و فلسفه باطل است ، بلكه مىگويد : اينجا موطنى است ديگر و مقامى باارج‌تر كه علوم و واردات آن ، دل مىباشد .\r\nمحلّ علوم حاصلهء از علم فلسفه و حكمت ذهن است ، جايش مغز\r\n\r\n\r\n","description":"","footnote":"\r\n( 1 ) « روح مجرّد » يادنامهء موحّد عظيم و عارف كبير حاج سيّد هاشم موسوى حدّاد ، ص 363 از طبع أوّل ، ( و ص 384 از طبع چهارم )\r\n","page_name":" 286 ","page_number":304},
  {"content":"\r\n\r\nاست . و انسان خدا را با اين مكتب مىشناسد از دور . روى زمين مىنشيند و مىخواهد به حقيقت خورشيد مثلًا اطّلاع حاصل كند ، امواجى را كه در آنست ببيند . آرى ، وى مىبيند امّا در عين غفلت و دورى ؛ در عين اثر و خصيصه نه در عين واقع و حقيقت .\r\nمكتب فلسفه و حكمت ، جايش مكتب محاسبه و معادله يعنى ذهن است كه محلّ تفكّر است .\r\n ادْعُ إِلى سَبِيلِ رَبِّكَ بِالْحِكْمَةِ وَ الْمَوْعِظَةِ الْحَسَنَةِ وَ جادِلْهُمْ بِالَّتِي هِيَ أَحْسَنُ إِنَّ رَبَّكَ هُوَ أَعْلَمُ بِمَنْ ضَلَّ عَنْ سَبِيلِهِ وَ هُوَ أَعْلَمُ بِالْمُهْتَدِينَ .  « 1 »\r\n« ( اى پيغمبر ! ) بخوان به سوى راه پروردگارت با حكمت ، و موعظهء حسنه . و با آنان با طريقه‌اى كه از همهء راهها و طريقه‌ها نيكوتر است به مباحثه و مجادلهء در گفتار قيام كن !\r\nتحقيقاً پروردگار تو داناتر است به كسى كه از طىّ سبيل او بر كنار شده و به گمراهى درافتاده است ؛ و او داناتر است به راه‌يافتگان » !\r\n\r\nبحثهاى پيغمبر و امامان با كفّار و مخالفان ، همه بر اساس برهان فلسفى بوده است\r\nبحث و دعوت با حكمت ، عبارت است از بحث بر اساس حقائق و واقعيّات ؛ و مجادله و مباحثه به طريق أحسن عبارت است از ترتيب قياسهاى منطقى صحيح و استخدام برهان فلسفى ، و دور انداختن اعتباريّات و مغالطات و طريقهء خطابه و أمثال ذلك . مكتب پيغمبر صلّى الله عليه و آله و أمير المؤمنين و بقيّهء ائمّه عليهم صلواتُ الله و سلامُه أجمعين يك مكتب برهانى قوىّ عقلى ، و يك منهاج فلسفى عجيب و غريب بوده است . هر كس بدان رويّه و طريقه آشنا شود مىفهمد كه بحثهايشان با جميع مخالفان بر اساس مقدّمات فلسفى بوده است . با استخدام قواى عقليّه و فكريّه آنان را مُفحَم و منكوب و مغلوب\r\n\r\n\r\n","description":"","footnote":"\r\n( 1 ) آيه 125 ، از سورهء 16 : النّحل\r\n","page_name":" 287 ","page_number":305},
  {"content":"\r\n\r\nمىنموده‌اند .\r\nحضرت امام جعفر صادق عليه السّلام صاحب مكتب و مذهب جعفرى ، شاگردانى داشت كه بر اصل و اساس منطق و استخدام صغرى و كبراى صحيح براى استعمال قياس ، در برابر كفّار و معاندين و مادّيّين و حتّى مخالفين از عامّه آنها را تربيت مىفرمود .\r\nهِشام بن حَكَم مكتب‌ها ديده و فلسفه خوانده بود . آنگاه در برابر حضرت چنان مطيع و منقاد مىشود ؛ و حضرت وى را از همان راه برهان منطقى تشييد و تقويت مىكنند .\r\nحضرت امام رضا عليه السّلام مباحثاتشان در مبارزه با علماى خارج از اسلام و دانشمندان مسلمان عامّى مسلك ، همه و همه روى پايهء برهان و عقل بوده است ؛ نه اينكه به آنها بگويند : قلبت حكايت مىكند كه خداوند موجود است ، ديگر چه مىگوئى ؟ !\r\nاگر چنين مىفرمود ، آنان مىگفتند : قلب شما حكايت مىكند ، براى شما مفيد است ؟ به ما چه مربوط ؟ !\r\nكجا ديده شده است كه در وقتى ، يك نفر از پيغمبران يا امامان در برخورد با مشركين و متجاوزين و يا با علماى آنها ، ايشان را به علم وجدانى و شهودى خود احاله دهند و بگويند : چون من ادراك مىكنم خدائى هست و من پيامبر او هستم تو هم حتماً بايد آن را قبول كنى ؟ ! اين تحكيم است . و در هر مذهب و مكتب بلكه در ميان انسانهاى وحشى ، تحكيم مردود است . امّا از راه برهان و منطق ، هر مطلبى مقبول است .\r\nسلسلهء درسهاى حضرت امام صادق عليه السّلام در دورهء سى سالهء نشر و درس و تعليم و تربيت در مدينهء رسول خدا در باغ شخصى خود ، همه از روى براهين منطقى و ادلّهء عقلى و مطلبهاى مسلّمه و مسائل محكمهء توحيديّه بوده\r\n\r\n","description":"","footnote":"","page_name":" 288 ","page_number":306},
  {"content":"\r\n\r\nاست . تا مثل ابن أبى العَوْجاء آن مرد طبيعى مسلك مادّى مذهب مىگويد : من در مكتب اين مرد خاضعم ، خاشعم ، نمىتوانم لب از لب بگشايم ، و قادر نيستم يك قدم جلو بروم . انسان اگر وجود داشته باشد انحصار در اين مرد دارد ؛ و بقيّه همگى جزء بهائم محسوب مىشوند .\r\nالبتّه اين مكتب لازم است . همهء علماى اسلام بايد به برهان قوىّ و منطق راستين و به حكمت الهى و فلسفهء متعاليه به حدّ اعلا مسلّط باشند تا بتوانند جواب شبهات منكرين و ضالّين و مادّيّين و سوفسطائيّين عصر ما را بدهند ؛ و در برابر سائر فِرق نيز استوار و قائم باشند . امّا كلام در اينست كه آيا اين مكتب كافى است يا نه ؟ ! آيا انسان مىتواند آن‌طور كه بايد و شايد دل خود را با انس خدا آرام كند و اسماء و صفاتش را بشناسد و لمس كند يا نه ؟ !\r\nآيا تنها آموختن فلسفه موجب آرامش دل مىگردد يا نه ؟ ! آيا علوم عقليّهء تفكيريّه ، بدون استمداد از فيوضات قلبيّهء ربّانيّه موجب آرامش نفس و خضوع و خشوع وجدانى او در مقابل حقّ و حقّانيّات و واقعيّات و جهان هستى و كاخ عظيمِ اصالت مىگردد يا نه ؟ !\r\nاگر انسان در مقام عبوديّت خدا نبود ، عبادتى هم انجام نمىداد ، شخصى بود كه به فسوق و فجور مبتلا بود ، شرب خمر و قمار هم مىكرد ؛ امّا روى مكتب فلسفه و برهان اثبات خدا مىكرد باز هم كافى بود ؟ !\r\nظاهراً بسيارى از دانشمندان انگليس خداپرست بوده‌اند . داروين خداپرست بود و معتقد به مسيح على نبيّنا و آله و عليه السّلام بود . فَلاماريون دانشمند فرانسوى خداپرست بود و كتابى هم به نام « خدا در طبيعت » ( دِيُو دان لاناتُور ) نوشته است ، و با پنج دليل از اصول مسلّمهء علوم مادّى اثبات مىكند كه خداوند وجود دارد ؛ آيا اين طريق اعتقاد و اين‌گونه اثبات كفايت مىكند يا نه ؟ ! آيا براى انسان خدا را به مرحلهء عينيّت در مىآورد يا نه ؟ ! حقّ تعالى شأنه را\r\n\r\n","description":"","footnote":"","page_name":" 289 ","page_number":307},
  {"content":"\r\n\r\nآن‌طور كه بايد و شايد نشان مىدهد و ربط آدمى را با حضرتش برقرار مىسازد يا نه ؟ !\r\nفعلًا بحث ما در آنست كه آيا اين منهج و منهاج و اين رويّه و مكتب كافى است يا نه ! ؟\r\n\r\nراه عرفان خدا براى انبياء و اولياء و ائمّه ، راه شهود و وجدان است\r\nآن مذهب و مكتبى كه انبياء و اولياء و ائمّه عليهم السّلام پيموده‌اند مكتبى است از اين مكتب عالىتر و راقىتر و دلنشين‌تر و آرامش‌بخش‌تر . آن مكتب ، مكتب شهود است .\r\nآن‌گونه طريق سير و ذهاب به سوى معرفت حقّ متعال مىگويد : بالاتر از ذهن ما و برتر از قواى مفكِّرهء هر انسان انديشمندى ، يك حسّ ديگرى وجود دارد . من نمىدانم اسمش را چه مىگذاريد ؛ حسّ ششم يا غير آن ؟ ! به هر حال حسّ ديگرى در آدمى وجود دارد كه وِجدان است ، آن را قلب و فُؤاد و يا دل و ضمير مىگويند . هر چه بخواهيد بگوئيد . انسان مىبايست با آن حسّ خدا را ادراك كند .\r\nآن حسّ در جميع افراد بشر موجود مىباشد و بسيار قوىّ و شديد الأثر است ؛ و ليكن ابتلاء به مادّيّات ، آرزوهاى خسيسه و دَنيّه و بهيميّه و شيطانيّه ، و خيالات و توجّه به أوهام عالم اعتبار و كثرات ، حجابهائى گشته‌اند كه كاملًا بر روى آن منطبق شده ؛ آن را تاريك و ضعيف نموده و خفه كرده‌اند .\r\nاز اينجاست كه بشر نمىتواند از آن حسّ بهره‌بردارى كند . اگر در راه عبوديّت حقّ باشد ، طىّ اين راه براى وى سهل و آسان مىشود .\r\nهر پيامبرى كه آمده است گفته است : تقواى خدا را پيشه سازيد ، و از من اطاعت نمائيد !  فَاتَّقُوا اللَّهَ وَ أَطِيعُونِ  . در سورهء مباركهء شعراء در چند مورد از لسان چندين پيغمبر خداوند حكايت مىكند كه به قوم خود گفتند :  فَاتَّقُوا اللَّهَ وَ أَطِيعُونِ  .\r\n\r\n","description":"","footnote":"","page_name":" 290 ","page_number":308},
  {"content":"\r\n\r\nيعنى هر كارى را كه من به شما امر كردم بايد انجام دهيد ، و از هر عملى كه شما را بازداشتم بايد آن را ترك كنيد ؛ تا مورد غفران و رحمت حضرت حقّ قرار بگيريد ! نماز بخوانيد ! روزه بگيريد ! صدقه بدهيد ! امر به معروف و نهى از منكر بنمائيد ! در مشكلات پافشارى كنيد ! حجِّ بيت الله الحرام بگزاريد ! جهاد كنيد ! چه كنيد و چه كنيد ! در شبهاى سرد زمستان برخيزيد و نمازهاى نافله بخوانيد ! در روزهاى گرم تابستان روزهء مستحبّى بگيريد !\r\nراه اينست ! راه مجاهدهء با نفس است ! راه جلب رضاى حضرت پروردگار و مخالفت امر نفس بَهيميّهء سَبُعيّهء ابليسيّه مىباشد ؛ تا آن حجاب وجدان ، آن پرده‌اى كه روى آن حسّ را مختفى كرده است كم‌كم ضعيف شود . وقتى ضعيف گشت ، آنچه را كه خداوند در دل قرار داده است نورش ظاهر مىگردد . فروغ جان افروز آن چراغِ قلب و مصباح باطن هويدا مىشود .\r\nهمان‌طور كه ما مىبينيم بعضى از افراد بشر هستند كه قواى ذهنشان كار نمىكند ، بالا خانهء آنها خراب شده ، سيم‌هايشان با هم مخلوط شده است و مىخواهند ايشان را به روان‌شناس رجوع دهند ، و يا در تيمارستان بسترى سازند ؛ همچنين بعضى بلكه بسيارى بلكه اغلب افراد بشر هستند كه با وجود وجدان ، وجدانشان كار نمىكند . دلشان داراى چراغ است امّا بر روى آن پردهء تاريكى نهاده‌اند . بايد پرده را برداشت تا نور باطن ظهور كند . بايد سر از افق پائين برآورد تا آفتاب احديّت طلوع نمايد .\r\nخداوند به همهء افراد بشر از اين مصابيح فروزنده و چراغهاى تابنده عطا نموده است . حقّ سبحانه و تعالى همهء افراد را با نور باطن و حقيقت معنى سرشته است . شما خَليفَة الله مىباشيد ! يعنى شما انسانيد ! قابليّتى كه به شما داده به هيچ موجودى نداده است . ربط و ارتباطى را كه با خودش برقرار نموده به هيچ موجودى عنايت ننموده است .\r\n\r\n","description":"","footnote":"","page_name":" 291 ","page_number":309},
  {"content":"\r\n\r\n\r\nحضرت إبراهيم با بحث فلسفى ، قوم خود را الزام به عرفان شهودى مىكند\r\nحضرت إبراهيم خليل الله ، و موسى كليم الله ، و عيسى روح الله ، و محمّد حبيب الله عليهم الصّلاةُ و السّلام مگر بشر نبودند ؟ ! از آن چراغ استفاده كردند ، پرده‌ها را كنار زدند تا نور باطن برفروخت ، و چنان درخشيدن گرفت كه همهء عوالم را تابناك نمود .\r\nحضرت إبراهيم عليه السّلام در سنّ حداثت و نوباوگى گفت :\r\n إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ . \r\n وَ حاجَّهُ قَوْمُهُ قالَ أَ تُحاجُّونِّي فِي اللَّهِ وَ قَدْ هَدانِ وَ لا أَخافُ ما تُشْرِكُونَ بِهِ إِلَّا أَنْ يَشاءَ رَبِّي شَيْئاً وَسِعَ رَبِّي كُلَّ شَيْءٍ عِلْماً أَ فَلا تَتَذَكَّرُونَ . \r\n وَ كَيْفَ أَخافُ ما أَشْرَكْتُمْ وَ لا تَخافُونَ أَنَّكُمْ أَشْرَكْتُمْ بِاللَّهِ ما لَمْ يُنَزِّلْ بِهِ عَلَيْكُمْ سُلْطاناً فَأَيُّ الْفَرِيقَيْنِ أَحَقُّ بِالْأَمْنِ إِنْ كُنْتُمْ تَعْلَمُونَ . \r\n الَّذِينَ آمَنُوا وَ لَمْ يَلْبِسُوا إِيمانَهُمْ بِظُلْمٍ أُولئِكَ لَهُمُ الْأَمْنُ وَ هُمْ مُهْتَدُونَ . \r\n وَ تِلْكَ حُجَّتُنا آتَيْناها إِبْراهِيمَ عَلى قَوْمِهِ نَرْفَعُ دَرَجاتٍ مَنْ نَشاءُ إِنَّ رَبَّكَ حَكِيمٌ عَلِيمٌ .  « 1 »\r\n« من بطور حتم و مسلّم ، وجههء قلب و روى دل خودم را به آن كس برگردانيده‌ام كه او آسمانها و زمين را آفريده است . دل من به سوى حقّ گرائيده و از غير او اعراض كرده است . و من چنان نيستم كه از شريك‌آورندگان به خدايم بوده باشم !\r\nقوم إبراهيم با وى به بحث و مُحاجّه پرداختند . او گفت : چگونه شما با من به مباحثه و محاجّه و مجادلهء در گفتار دربارهء خدا برمىخيزيد ، درحالىكه\r\n\r\n\r\n","description":"","footnote":"\r\n( 1 ) آيات 79 تا 83 ، از سورهء 6 : الانعام\r\n","page_name":" 292 ","page_number":310},
  {"content":"\r\n\r\nخداوند است كه مرا به خود رهبرى نموده است ؟ ! و من از آن چيزهائى كه شما آنها را در برابر خداوند مؤثّر مىدانيد ، ابداً ترس و هراسى ندارم . مگر آنكه پروردگارم دربارهء من چيزى را اراده كند ( و خلاف ايمان را از من مقرّر فرمايد كه در آن صورت من با ارادهء قاهرهء او مواجه مىباشم ) . البتّه علم پروردگار من به هر چيزى گسترده است . ( و از بواطن و عواقب امور به مشيّت خودش مطّلع است كه ما نمىدانيم ! ) آيا شما متذكّر و متوجّه و متنبّه به اين نكته نمىباشيد ؟ !\r\nو من چگونه بترسم و هراسناك باشم از آنچه را كه شما در مقابل خداوند مؤثّر دانسته‌ايد ؛ و شما ترسناك و هراسناك نباشيد در مقابل خداوند از آنچه را كه مؤثّر دانسته‌ايد ، مادامىكه خداوند شما را مقهور قدرت و تسلّط آنها ننموده باشد ؟ ! بنابراين اگر شما آن‌چنانيد كه اهل علم و درايتيد ، بگوئيد تا ببينيم كداميك از اين دو طرف منازعه سزاوارتر است كه مقرون به امن‌وامان ( و دور از وحشت و اضطراب و هراس ) بوده باشد ؟ !\r\nكسانى كه ايمان آورده‌اند و ايمانشان را به ستم نيالوده‌اند ؛ البتّه و البتّه منحصراً مقام امنيّت و آرامش براى ايشان خواهد بود ؛ و آنانند كه راه‌يافتگانند .\r\nآن مطالبى كه اينك ذكر شد ، حجّتها و براهينى بود كه ما آنها را به إبراهيم داديم تا با قومش به محاجّه و مجادله برخيزد . ما هر كس را كه بخواهيم با اعطاء درجات مخصوصى ترفيع مقام مىدهيم . تحقيقاً پروردگار تو حكيم و عليم است ! »\r\nبايد دانست كه اين مُحاجّه‌ها و منازعه‌ها با حضرت إبراهيم عليه السّلام و پاسخ منطقى او ، پس از آن بوده است كه با تقريب قياس برهان و تعيين صغرى و كبراى فلسفى آنها را الزام كرده بوده است چنان كه قبل از اين آيات وارد است :\r\n\r\n","description":"","footnote":"","page_name":" 293 ","page_number":311},
  {"content":"\r\n\r\n فَلَمَّا جَنَّ عَلَيْهِ اللَّيْلُ رَأى كَوْكَباً قالَ هذا رَبِّي فَلَمَّا أَفَلَ قالَ لا أُحِبُّ الْآفِلِينَ . \r\n فَلَمَّا رَأَى الْقَمَرَ بازِغاً قالَ هذا رَبِّي فَلَمَّا أَفَلَ قالَ لَئِنْ لَمْ يَهْدِنِي رَبِّي لَأَكُونَنَّ مِنَ الْقَوْمِ الضَّالِّينَ . \r\n فَلَمَّا رَأَى الشَّمْسَ بازِغَةً قالَ هذا رَبِّي هذا أَكْبَرُ فَلَمَّا أَفَلَتْ قالَ يا قَوْمِ إِنِّي بَرِيءٌ مِمَّا تُشْرِكُونَ .  « 1 »\r\n« پس هنگام شب چون سياهى آن همچون پوششى وى را فرا گرفت ، يك ستاره در آسمان ديد . گفت : اينست پروردگار من ! پس هنگامى كه آن ستاره غروب كرد گفت : من غروب‌كنندگان را دوست نمىدارم !\r\nپس چون ماه را درخشان ديد گفت : اينست پروردگار من ! پس هنگامى كه غروب كرد گفت : اگر پروردگارم مرا رهبرى ننمايد ، من تحقيقاً از گروه گمراهان خواهم بود !\r\nپس چون خورشيد را فروزان ديد گفت : اينست پروردگار من ! اين بزرگتر است . پس هنگامى كه غروب كرد گفت : اى قوم من ! من تحقيقاً از آنچه را كه شما در برابر خدا مؤثّر مىدانيد بيزار هستم ! »\r\nدر اين آيات به‌طورىكه مىبينيم اوّلًا با قياس صغروى و كبروى اثبات ربوبيّت كوكب و قمر و شمس را نموده است بدين‌گونه : اينست كوكب درخشان ، و هر كوكب درخشانى ربّ مىباشد ؛ نتيجه مىدهد : اين كوكب درخشان ربِّ من است !\r\nو اينست قمر روشن ، و هر قمر روشن ربِّ من است ؛ نتيجه مىدهد : اين قمر روشن ربّ من است !\r\n\r\n\r\n","description":"","footnote":"\r\n( 1 ) ! آيات 76 تا 78 ، از سورهء 6 : الانعام\r\n","page_name":" 294 ","page_number":312},
  {"content":"\r\n\r\nو اينست شمس فروزان به جهت آنكه بزرگتر است ، و هر شمس فروزان بزرگتر ربّ من است ؛ نتيجه مىدهد : اين شمس فروزان بزرگتر ربّ من است !\r\nو ليكن چون كبراى اين مسائل يا از نظر بَدْوى وى بوده است و يا از نظر ديدگاه قوم ؛ و آن عبارت بوده است از شايستگى فروزان بودن ستارهء آسمان بطور اطلاق گرچه داراى افول و غروب باشد ، و در اين صورت واقعاً آنها سزاوار ربوبيّت نبوده‌اند لهذا اين تصحيح را ثانياً كرد و فرمود : خداوند غروب‌كننده لايق ربوبيّت نمىباشد !\r\nبدين ترتيب : اين ستاره غروب كرد ، و هر ستارهء غروب‌كننده لايق ربوبيّت نيست ؛ نتيجه مىدهد : اين ستارهء غروب‌كننده لايق ربوبيّت نيست .\r\nو اين قمر تابان غروب كرد ، و هر قمر تابان غروب‌كننده لايق ربوبيّت نمىباشد ؛ نتيجه مىدهد : اين قمر تابان غروب‌كننده لايق ربوبيّت نيست !\r\nو اين شمس فروزان بزرگتر غروب كرد ، و هر شمس فروزان بزرگتر غروب‌كننده لايق ربوبيّت نيست ؛ نتيجه مىدهد : اين شمس فروزان بزرگتر غروب‌كننده لايق ربوبيّت نيست !\r\nدر اينجا بطور وضوح معلوم مىگردد كه در استدلال دوّمين ، اشاره به ابطال كلّيّت كبرى در محاجّهء نخستين مىكند . يعنى برهان اوّلين چون بر اصل كلّيّت قابل ربوبيّت بودن ستارگان سماوى است و اين كبرى درست نمىباشد ، لهذا نتيجهء برهان غلط مىشود چون در آن كبراى نادرست به كار برده شده است .\r\nو در استدلال دوّمين اشاره به آنست كه ربّ بايد افول نكند . نورانى بودن تنها شرط ربوبيّت نمىباشد ؛ دوام و استمرار نورانى بودن لازم است . لهذا خدائى كه يا شرقى بوده باشد يا غربى ، يا شمالى باشد يا جنوبى به كار خدائى نمىآيد . زيرا خودش نيازمند و محتاج است ، و فقير و ضعيف و شكسته و سرافكنده است .\r\n\r\n","description":"","footnote":"","page_name":" 295 ","page_number":313},
  {"content":"\r\n\r\nخداوند بايد لم‌يزلى و لايزالى ، و بلا مكان شرقى و غربى ، بلا زمان قبلى و بعدى بوده باشد . و تمام اين كُبْرَيات در استدلال راستين قياس منطقى برهانى او منطوى مىباشد .\r\nلهذا پس از اين استدلال بدون درنگ - چنان كه خوانديم - به قوم خويشتن گفت :\r\n إِنِّي وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ حَنِيفاً وَ ما أَنَا مِنَ الْمُشْرِكِينَ . \r\nيعنى من خداوندى را ربِّ خودم قرار داده‌ام كه داراى هيچ‌گونه بُعدى از ابعاد زمان و مكان و كيف و كَمّ و حدّ و عَدّ و قيد و حصر و اندازه نيست . و اوست كه آفرينندهء جهات و ابعاد و نور و ظلمت و طلوع و افول است . و من از جميع انحاء و اقسام گرايش به تحديد و تقييد او كه موجب ضعف و فتور و سستى در حريم اقدسش بگردد دل خود را برگردانيده‌ام ، و بدين ربِّ محيط و مجرّد و نورانى مطلق كه نور آفرين است گرويده‌ام !\r\n\r\nاستخدام حضرت إبراهيم قياسات فلسفى را ، پس از تابش نور عرفان در دلش بود\r\nنكتهء مهمّى كه بسيار داراى قدر و ارزش مىباشد و از آيه قرآن كريم بدست مىآيد آنست كه : در ابتداى امر خداوند دل إبراهيم عليه السّلام را به نور يقينِ حاصل از مشاهدهء ملكوت آسمانها و زمين ، محكم و مستحكم ساخت ؛ سپس وى را براى مأموريّت با قوم در ابراز و اداى ارائهء راه توحيد از طريق برهان فلسفى و قياس منطقى گسيل داشت . زيرا نور يقين به‌دست‌آمدهء در قلب به مراتب قوىتر و شديدتر و ارجمندتر از استخدام قواى تفكيريّه و انديشه و تعقّل فلسفى وارد در مغز و ذهن و فكر و خيال مىباشد . و إبراهيم تا زمانى كه با آن سلاح و حربهء الهى ملكوتى سبحانى مسلّح نگشت ، مأموريّت به نبرد با قومش را با استدلال و منطق بدست نياورد .\r\nو اين مهمّ ، از آيه قبل از اين آيات اخيره مستفاد مىگردد كه فرمود :\r\n\r\n","description":"","footnote":"","page_name":" 296 ","page_number":314},
  {"content":"\r\n\r\n وَ كَذلِكَ نُرِي إِبْراهِيمَ مَلَكُوتَ السَّماواتِ وَ الْأَرْضِ وَ لِيَكُونَ مِنَ الْمُوقِنِينَ  . « 1 »\r\n« و هان اى پيغمبر ! ما آن‌چنان ( براى بحث و مؤاخذهء إبراهيم از عمويش آزر دربارهء پرستش أصنام ) به إبراهيم ملكوت آسمانها و زمين را نشان مىدهيم ؛ و به جهت آنكه از صاحبان يقين بوده باشد . » « 2 »\r\nو محصَّل سخن آنكه بايد انسان با عزمى راسخ و اراده‌اى متين و تصميمى استوار ، پاى مجاهده در راه نهد و از زرق و برق دنياى عوام‌فريبانه و كودك فريب بگذرد . پشت پا به همهء اين تعيّنات و هواهاى مكّارانهء شيطانيّه و مصلحت انديشىهاى عمر ضايع‌كننده بزند ؛ و از قول و گفتار ، به عمل و كردار آيد . و از « لِمَ » و « بِمَ » و « لَعَلَّ » عبور كند . و از دعاوى باطله و دور هم جمع‌شدنها به اسم مجلس عرفان و به نام ذكر حقّ بگذرد ؛ و خود را به حقيقت عرفان و واقعيّت\r\n\r\n\r\n","description":"","footnote":"\r\n( 1 ) آيه 75 ، از سورهء 6 : الانعام\r\n( 2 ) آيه قبل از اين كه آيه 74 است ، اين آيه است :  وَ إِذْ قالَ إِبْراهِيمُ لِأَبِيهِ آزَرَ أَ تَتَّخِذُ أَصْناماً آلِهَةً إِنِّي أَراكَ وَ قَوْمَكَ فِي ضَلالٍ مُبِينٍ  .\r\n« و ياد بياور اى پيغمبر زمانى را كه إبراهيم به پدرش آزر گفت : آيا تو بتهائى را به عنوان معبودها و خدايان اتّخاذ نموده‌اى ؟ ! من تحقيقاً تو را و قوم تو را در گمراهى آشكارى مشاهده مىكنم ! »\r\nحضرت استاد ما علّامه ( قدّه ) در « الميزان فى تفسير القرآن » ج 7 ، ص 176 فرموده‌اند : « لفظ وَ كَذلِكَ نُرِي اشاره است به آيه پيشين :  وَ إِذْ قالَ إِبْراهِيمُ  . و معنى اين‌طور مىشود : ما به إبراهيم ملكوت آسمانها و زمين را نشان داديم ، و آن ارائه وى را برانگيخت تا با پدرش ( عمويش ) آزر و قوم او راجع به أصنام بحث كند و ضلالتشان را به آنان بنماياند . و ما وى را بدين موهبت و عنايت كه عبارت باشد از ارائهء ملكوت ، پيوسته مدد مىنموديم تا آنكه شب فرا رسيد و ستاره‌اى بدرخشيد »\r\n","page_name":" 297 ","page_number":315},
  {"content":"\r\n\r\n. اسم حقّ تعالى متحقّق گرداند . انسان بايد قدم به قدم جلو برود . حجّ بجاى آورد ، نماز بگزارد ، بقيّهء اقسام عبادات را موبه‌مو انجام دهد . شب زنده دار و سحرخيز باشد . به حوائج مردم رسيدگى و در انجام آن حسب القدرة و التَّمكّن ساعى باشد . براى مصلحت عامّه ، خودش را فراموش نكند . و براى منفعت رسانيدن به اجتماع ، خودش را در مهلكه و مضرّت نفسانى و معنوى نيفكند .\r\nاينست مكتب انبياء ! اينست راه و روش اولياء ! اينست منهج و ممشاى لقاء الله ! اينست مكتب عرفان كه مكتب برهان را ابطال نمىنمايد ؛ و مىگويد : آن مكتب براى حيات جاودانى آدمى تنها كفايت نمىكند .\r\nآن به جاى خود صحيح است و اين به جاى خود صحيح و لازم است ، و بدون آن انسان گرسنه و تشنه مىماند . آب و طعام گواراى دل ، نفحات ربّانى است كه بايد بر دل بوزد و بتراود و آن را اشباع و إشراب كند .\r\nمكتب فلسفه و برهان حربه‌اى است براى دشمن ؛ امّا براى خودت چه ؟ ! اگر بخواهى غذا بخورى و شربت گوارا بياشامى ، البتّه بايد شمشيرى در دست داشته باشى تا اگر بخواهد دشمنى يا درّنده‌اى تو را پاره كند دفاع نمائى ! امّا حربه تو را سير و سيراب نمىكند !\r\nاگر كسى چاقو در دست داشته باشد كه سير نمىشود . اين مرد بايد سراغ اطعمهء مطبوخه و اشربهء مأنوسه برود و تناول نمايد ؛ و در عين حال حربه هم با وى همراه باشد كه در صورت ضرورت به كار ببندد .\r\nاگر هزار سال انسان با مكتب برهان سر و كار داشته باشد و به خواندن كتب حكمت و فلسفه و مجرّد اطّلاع بر افكار الهيّون عالم قناعت ورزد ، كارش به جائى منتهى نخواهد گشت .\r\nانسان تا به لقاء خداوند نرسد قلبش آرام نمىشود . آرامش و سكينهء خاطر ، انحصار دارد در ياد خدا بودن و عدم غفلت از وى ، و رؤيت جمال\r\n\r\n","description":"","footnote":"","page_name":" 298 ","page_number":316},
  {"content":"\r\n\r\nسرمدى و نور احدى را با چشم دل حائز گشتن .\r\n أَلا بِذِكْرِ اللَّهِ تَطْمَئِنُّ الْقُلُوبُ  . « 1 »\r\n« هان ! به ياد خداوند است كه دلها آرامش مىپذيرد » .\r\n\r\nابيات راقيهء فيض كاشانى در طريق سلوك إلى اللَّه\r\nچقدر زيبا و عالى و جالب و دلنشين ، آيت حقّ ما مرحوم ملّا محمّد محسن فيض كاشانى تَغمَّده اللهُ فى بُحبوحات رِضوانه ، راه و طريق اين مسألهء مهمّ را بطور روشن و هويدا بيان فرموده است :\r\n ايستادن نَفَسى نزد مسيحا نَفَسى * به ز صد سال نماز است به پايان بردن\r\nيك طواف سر كوى ولى حقّ كردن * به ز صد حجِّ قبول است به ديوان بردن\r\nتا توانى ز كسى بار گرانى برهان * به ز صد ناقهء حَمر است به قربان بردن\r\nيك گرسنه به طعامى بنوازى روزى * به ز صوم رمضان است به شعبان بردن\r\nيك جو از دوش مَدِين ، دَين اگر بردارى * به ز صد خرمن طاعات به دَيّان بردن\r\nبه ز آزادى صد بندهء فرمان بردار * حاجت مؤمن محتاج به احسان بردن\r\nدست افتاده بگيرى ز زمين برخيزد * به ز شب‌خيزى و شاباش ز ياران بردن \r\n\r\n\r\n","description":"","footnote":"\r\n( 1 ) آيه 28 ، از سورهء 13 : الرّعد :  الَّذِينَ آمَنُوا وَ تَطْمَئِنُّ قُلُوبُهُمْ بِذِكْرِ اللَّهِ أَلا بِذِكْرِ اللَّهِ تَطْمَئِنُّ الْقُلُوبُ  .\r\n","page_name":" 299 ","page_number":317},
  {"content":"\r\n\r\n نَفسِ خود را شكنى تا كه اسير تو شود * به ز اشكستن كفّار و اسيران بردن\r\nخواهى ار جان به سلامت ببرى تن در ده * طاعتش را ندهى تن ، نتوان جان بردن « 1 »\r\nسر تسليم بنه ، هر چه بگويد بشنو * از خداوند اشارت ز تو فرمان بردن \r\nو همچنين فرموده است :\r\n به هوش باش كه حرف نگفتنى نجهد * نه هر سخن كه به خاطر رسد توان گفتن\r\nيكى زبان و دو گوش است اهل معنى را * اشارتى به يكى گفتن و دو بشنفتن\r\nسخن چه سود ندارد نگفتنش اولى است * كه بهتر است ز بيدارىِ عبث ، خفتن « 2 » \r\n\r\n\r\n","description":"","footnote":"\r\n( 1 ) « الكنى و الالقاب » مرحوم محدّث قمّى ، مطبعهء عرفان - صيدا ، ج 3 ، ص 32 و 33 ؛ نقلًا از « روضات الجنّات »\r\n( 2 ) « الكنى و الالقاب » مرحوم محدّث قمّى ، مطبعهء عرفان - صيدا ، ج 3 ، ص 32 و 33 ؛ نقلًا از « روضات الجنّات »\r\n","page_name":" 300 ","page_number":318},
  {"content":"\r\n\r\n\r\nمبحث سى و پنجم و سى و ششم : انحرافات شيخ أحمد احسائى و پيروان مكتب او در توحيد\r\nو تفسير آيه كريمه :\r\nوَ قُلِ الْحَمْدُلِلَّهِ الَّذِى لَمْ يَتَّخِذْ وَلَدا وَ لَمْ يَكُن لَّهُ شَرِيكٌ فِى الْمُلْكِ وَ لَمْ يَكُن لَّهُ وَلىٌّ مِّنَ الذُّلِّ وَ كَبِّرْهُ تَكْبِيرَا\r\n\r\n","description":"","footnote":"","page_name":" 301 ","page_number":319},
  {"content":"\r\n . \r\n","description":"","footnote":"","page_name":" 302 ","page_number":320},
  {"content":"\r\n\r\nأعوذُ بِاللَّهِ مِنَ الشَّيْطانِ الرَّجيم\r\nبِسْمِ اللَّهِ الرَّحْمَنِ الرَّحيم\r\nوَ صَلَّى اللَّهُ عَلَى سَيِّدِنا مُحَمَّدٍ وَ آلِهِ الطَّيِّبينَ الطّاهِرينَ\r\nوَ لَعْنَةُ اللَّهِ عَلَى أعْدائِهِمْ أجْمَعينَ مِنَ الآنَ إلَى قيامِ يَوْمِ الدّينِ\r\nوَ لا حَوْلَ وَ لا قُوَّةَ إلّا بِاللَّهِ الْعَليِّ الْعَظيم\r\nقال اللهُ الحكيمُ فى كتابِه الكريم :\r\n وَ قُلِ الْحَمْدُ لِلَّهِ الَّذِي لَمْ يَتَّخِذْ وَلَداً وَ لَمْ يَكُنْ لَهُ شَرِيكٌ فِي الْمُلْكِ وَ لَمْ يَكُنْ لَهُ وَلِيٌّ مِنَ الذُّلِّ وَ كَبِّرْهُ تَكْبِيراً  .\r\n( صد و يازدهمين آيه ، از سورهء مباركهء إسراء : هفدهمين سوره از قرآن كريم )\r\n« و بگو : تمام مراتب حمد و سپاس اختصاص به خداوند دارد ؛ آنكه براى خودش فرزندى اتّخاذ ننموده است . و از براى وى شريكى در سلطنت و فرمانفرمائى بر نفوس نمىباشد . و براى او وليّى وجود ندارد تا رفع مذلّت و انكسار از او كند . و او را به بزرگى ياد كن تا جائى كه مفاد بزرگى اطلاق دارد ( و شامل هر مفهوم و معنائى مىگردد » . )\r\n\r\nتفسير حضرت علامه آيه « وَ قُلِ الْحَمْدُ لِلَّهِ الَّذِي لَمْ يَتَّخِذْ وَلَداً » را\r\nحضرت استادنا الاعظم علّامهء طباطبائى تَغمَّده اللهُ فى بُحبوحاتِ فَيضه ، در تفسير اين آيه آورده‌اند :\r\nاين آيه عطف است بر آيه سابقه :  قُلِ ادْعُوا اللَّهَ أَوِ ادْعُوا الرَّحْمنَ أَيًّا ما تَدْعُوا فَلَهُ الْأَسْماءُ الْحُسْنى وَ لا تَجْهَرْ بِصَلاتِكَ وَ لا تُخافِتْ بِها وَ ابْتَغِ بَيْنَ ذلِكَ سَبِيلًا  .\r\n\r\n","description":"","footnote":"","page_name":" 303 ","page_number":321},
  {"content":"\r\n\r\n« بگو : خدا را بخوانيد يا رحمن را بخوانيد ؛ هر چه را كه مىخوانيد پس اسماء حُسنى از اختصاصات اوست . و نمازت را با صداى بلند نخوان ، و با صداى آهسته نخوان ؛ و ميان بلندى و آهستگى راهى ميانه را بجوى ! »\r\nو محصّل گفتار آنست كه به اين مشركين بگو : آن موجوداتى را كه با اسمهاى مشخّص مىخوانيد و گمان مىداريد آنها آلهه‌اى مىباشند كه غير از خدا بوده و مورد پرستش قرار مىگيرند ؛ آنها فقط اسمهاى خدا هستند ، و تمامى آنان مملوك طِلق او بوده به‌طورىكه از نزد خودشان نه خودشان را و نه از براى خودشان هيچ چيز را مالك نمىباشند . بنابراين خواندن و پرستش نمودن اين معبودها كه اسماء خدا هستند ، دعا و خواندن و پرستش اوست . اوست معبود بر جميع تقادير .\r\nو پس از آن ، حمد و ثناى وى را بجا آور بگونه‌اى كه سزاوار اطلاق مُلك و قدرت و سلطنت اوست . به جهت آنكه حقّ تعالى موجودى است كه هيچ چيز نمىتواند مماثل او باشد نه در ذات و نه در صفت . تا اينكه فرزند او واقع گردد اگر از او جدا شده و اشتقاق حاصل كند در ذات يا در صفت ؛ چنان كه بت‌پرستها و اهل كتاب از يهود و نصارى و قدماء مجوسيان دربارهء فرشتگان يا دربارهء جنّيان يا دربارهء مسيح يا عُزَير و يا أحبار و علماى خود مىگويند .\r\nو يا آنكه شريك او باشد اگر از او جدا نشده و اشتقاق از وى حاصل نكرده باشد و ليكن شريك او در مُلك و قدرت و سلطنت بوده باشد ؛ چنان كه جمعى از بت‌پرستها و دوگانه‌پرستان ( وَثَنيّون و ثَنَويّون ) و غير ايشان از آنان كه شيطان را معبودشان قرار داده‌اند مىگويند .\r\nو يا آنكه ولىّ حقّ باشد اگر با او در مُلك و قدرت مشاركت نمايد و بر خدا در تدبير امور ملك و سلطنت فائق گردد ، و آن مقدارى را كه خداوند به تنهائى قادر بر اصلاحش نبوده باشد او با تصرّف خويش در امر ملك ، آن مواضع و\r\n\r\n","description":"","footnote":"","page_name":" 304 ","page_number":322},
  {"content":"\r\n\r\nمواقع را اصلاح كند .\r\nو به عبارت و وجه ديگرى ، هيچ موجودى هم جنس با خداوند نيست تا اينكه فرزند او قرار گيرد درصورتىكه آن موجود پست‌تر از مقام حقّ باشد .\r\nو يا شريك با او قرار گيرد درصورتىكه آن موجود در مرتبهء او و مساوى او در درجه باشد .\r\nو يا ولىّ و مددكار با او قرار گيرد درصورتىكه در قدرت و سلطنت بر او فائق آيد و بلندمرتبه‌تر و اعلا درجه نسبت به او باشد .\r\nو اين آيه در حقيقت ثناى وى است ، به سبب آنكه مُلك و قدرت و سلطنتى كه از آنِ اوست و بر آن متفرّع مىگردد نَفى وَلَد و نفى شريك و نفى ولىّ ، اطلاق دارد .\r\nو بدين جهت است كه خداوند پيامبرش صلّى الله عليه و آله را امر كرده است كه او را « تحميد » نمايد نه « تسبيح » ؛ با اينكه نفى ولد و نفى شريك و نفى ولىّ ، صفات سلبيّهء حقّ مىباشند و آنچه مناسب با صفات سلبيّه مىباشد تسبيح است نه تحميد . خوب اين مهمّ را بفهم !\r\nو خداوند سبحانه در پايان آيه با كلام  وَ كَبِّرْهُ تَكْبِيراً  آيه را خاتمه داد ، و اين تكبير و به بزرگى ياد نمودن را بطور مطلق بيان فرمود بعد از توصيف و تنزيهى كه در اينجا آورده بود ؛ و لهذا معنايش اين‌طور مىشود كه او بزرگتر است از هر وصفى .\r\nو روى همين زمينه است كه اللهُ أكْبَرُ تفسير شده است به آنكه : خداوند بزرگتر است از آنكه به توصيف درآيد ، بنا بر روايتى كه از حضرت امام جعفر صادق عليه السّلام در تفسير آن وارد شده است .\r\nو اگر معنى آن اين‌طور بود كه اللهُ أكبرُ مِن كُلِّ شَىْءٍ ( خداوند بزرگتر است از تمام چيزها ) اين جمله خالى از توهّم آن نبود كه اشياء با حقّ تعالى در مُفاد و\r\n\r\n","description":"","footnote":"","page_name":" 305 ","page_number":323},
  {"content":"\r\n\r\nمعنى كِبْر ( بزرگى ) شريك‌اند و وى از اين چيزها بزرگتر است ؛ درحالىكه حقّ متعال ساحتش أعزّ و اكرم است از آنكه چيزى با او گرچه در امرى جزئى باشد شريك قرار گيرد .\r\nو از لطائف تعبيرات در اين سوره ( سورهء أسْرَى ) آنست كه اوّلين آيه آن با « تسبيح » آمده است ، و آخرين جملهء آن با « تكبير » ؛ با وجود اوّلين كلمه از آخرين آيه كه با لفظ « تحميد » وارد شده است . « 1 » و « 2 »\r\n\r\nتفسير « بيان السّعادة » در مُفاد و محتواى آيه وَ قُلِ الْحَمْدُ لِلَّهِ . . .\r\nو در تفسير « بيان السّعادة » چنين آورده است كه :\r\nخداوند پيغمبر را امر كرده است تا در كيفيّت توصيف حقّ تعالى جمع ميان تشبيه و تنزيه نمايد ، چه در گفتار و چه در اعتقاد و چه در مشاهده . بنابراين خداوند وى را امر كرد تا او را حمد نمايد ، يعنى ملاحظهء ظهور حقّ تعالى را در هر شىء و فىء ( در موجودات اصيل و ثابت ، و در سايه‌ها و أظلال ) بكند ؛ با تنزيه پيامبر حقّ را از اصول نقائص كه عبارت باشد از اعتقاد داشتن به موجود دوّمى در برابر خدا ، چه آنكه آن موجود ثانى تحت قدرت او باشد يا در برابر او باشد و يا فراتر و برتر از او به‌طورىكه در صورت اخير حقّ محتاج به او باشد و بنابراين گرد و غبار عجز بر دامانش بنشيند .\r\nزيرا ذلّت و مسكنت از آن پديدار مىگردد كه نتوان براى دفع مضرّت و يا جلب منفعت كارى انجام داد . و چون اين امر خدا به پيغمبر ايهام آن را مىنمود كه مىتوان وى را توصيف كرد و معرفت به او حاصل كرد ، براى بار دوّم امر كرد\r\n\r\n\r\n","description":"","footnote":"\r\n( 1 ) يعنى اوّلين كلمه از سوره لفظ   سُبْحانَ الَّذِي   و آخرين كلمهء آن لفظ  وَ كَبِّرْهُ تَكْبِيراً  و لفظ اوّل از آيه آخر لفظ  وَ قُلِ الْحَمْدُ لِلَّهِ  است ؛ كه اوّلين ، تسبيح و آخرين ، تكبير و ابتداى آخرين آيه تحميد مىباشد .\r\n( 2 ) « الميزان فى تفسير القرآن » ج 13 ، ص 241 و 242\r\n","page_name":" 306 ","page_number":324},
  {"content":"\r\n\r\nپيغمبر را به تكبير از توصيف و معرفت و گفت :  وَ كَبِّرْهُ تَكْبِيراً  ، يعنى وى را بزرگتر بدان از هر چيزى كه موهِم نقص او و يا توصيف او بوده باشد ! و بدين جهت است كه در پاسخ آن كس كه اين تكبير را به اللهُ أكبرُ مِن كُلِّ شَىْء تفسير كرده بود ، از حضرت امام جعفر صادق عليه السّلام روايت آمده است : وَ كَانَ ثَمَّةَ شَىْءٌ فَيَكُونَ أَكْبَرَ مِنْهُ ؟ ! فَقِيلَ : وَ مَا هُوَ ؟ !\r\nقَالَ : أَكْبَرُ مِنْ أَنْ يُوصَفَ .\r\n« آيا در آن هنگام چيز ديگرى بوده است تا حقّ تعالى از آن بزرگتر باشد ؟ !\r\nگفته شد : بنابراين ، معنى و تفسير آن چيست ؟ !\r\nحضرت فرمود : خداوند بزرگتر است از آنكه به وصف درآيد ! » « 1 »\r\nو براى مزيد توضيح و تبيين اين آيه مباركه بطور اجمال و سربسته عرض مىشود :\r\n\r\nهر گونه حمدى از هر حامدى به هر محمودى ، حمد خداوند است\r\n\r\nمعنى الْحَمْدُ لِلَّهِ با بليغ‌ترين وجهى دلالت بر وحدت وجود دارد\r\nألف و لام در  الْحَمْدُ لِلَّهِ  براى افادهء تعريف جنس است كه در ذهن بيايد . يعنى جنس حمدى را كه تصوّر مىكنى و بدان معرفت دارى بطور اطلاق كه لازمه‌اش تعميم است نسبت به هر گونه ستايش و حمد از هر گونه حامدى نسبت به هر گونه محمودى ، اختصاص به خداوند دارد و مِلك طِلق و حقِّ سربسته و دربستهء از آن اوست . لام بر سر « الله » كه مىگوئيم « لِلَّه » لام اختصاص مىباشد . هر نوع حمد از اختصاصات خداست . هر حامدى از اختصاصات اوست . هر محمودى نيز از مختصّات اوست .\r\nاگر گلى را ستايش و تمجيد و تحسين نموديد كه به به ، عجب گلى است ! عجيب بوى عطر دل‌انگيزى دارد ! عجيب مشام جان را معطّر مىسازد ! عجيب ورقها و برگهاى خود گل بر روى هم انباشته شده است ! شگفت از آن رنگهاى\r\n\r\n\r\n","description":"","footnote":"\r\n( 1 ) تفسير « بيان السّعادة » ص 433\r\n","page_name":" 307 ","page_number":325},
  {"content":"\r\n\r\nگوناگون و سحرانگيز آن ! شگفت از ساقهء پرخار آن كه براى پاسبانى و پاسدارى از ساحتش سر به پائين - نه سر به بالا - آمادهء دفاع از آفات و حشرات و دَواب زمينى هستند كه مىخواهند از آن ساقه بالا بروند و به آن آسيب برسانند ! شگفت از برگهاى سبزفام با طراوت با آن شيارهاى درونى بُهت‌آور كه آب و موادّ غذائى را از داخل به اقصى نقاط برگ مىرسانند ! شگفت از مادّهء سبزينهء آن برگها كه چگونه از خورشيد عالمتاب و شمس جهان‌افروز مادّهء كلُروفيل را جلب مىكنند !\r\nشگفت و از همه شگفت‌انگيزتر آن تخم كوچك است كه در دهانهء گل مختفى ، و خود يك بوتهء گل دگر بلكه يك گلستان بلكه گلستانهائى تا جائى كه زمين و خورشيد برقرار است در خود پنهان كرده ؛ و يك عالَمى را از بُهت و تحيّر و عظمت و ابّهت از ديدگاه بنى نوع آدمى مىگذراند و به صفحهء بروز و ظهور در مىآورد !\r\nحمد و ستايشى را كه تو از اين يك دانهء گل مىنمائى اختصاص به خدا دارد . يعنى حمد از آنِ خداست . گل جلوه‌اى از جَلَوات خداست . ظهورى از مظاهر خداست . تو اسم گل بر روى آن نهاده‌اى ! در زير حجاب اين اسم ، خدا را پنهان نموده‌اى ! اسم را بردار ! غير خدا چيزى نيست !\r\nنه طراوتى ، نه بوئى ، نه شكل و شمائلى ، نه رنگ و لون دل‌آرائى ، نه دانهء تخم شگفت‌انگيزى ، هيچ و هيچ و هيچ . مگر نه اين گل همان است كه در فصل خزان پرپر مىشود ، پژمرده و افسرده مىگردد ؛ و به روى زمين باغ و راغ ، و گلستان و بوستان خروارها از آن مىريزند و پخش مىشوند ، و تند باد پائيز هر برگى از آن را در گوشه‌اى مىبرد و دفن مىكند ؟\r\nاگر آن حسن و زيبائى و نيكوئى و طراوت و دل‌انگيزى و جان‌پرورى از آنِ خود گل بود ، چرا به زودى و بدون ماجرا و بىسر و صدا و عارى از دغدغه و\r\n\r\n","description":"","footnote":"","page_name":" 308 ","page_number":326},
  {"content":"\r\n\r\nغوغا از دست داد ؟ !\r\nپس مال گل نبود . از ذاتيّات گل ، و از لوازم لاينفكّهء ماهيّت و إنّيّت آن نبود . عَرَضى بود از عوارض ؛ آمد و رفت . سيراب شد و تشنه ، با طراوت شد و پلاسيده‌تر ، تر و تازه شد و خشك گرديده ، زنده شد و اينك مرده ، سرافراز شد و سر فروبرده ، راست و داراى قد و قامت شد و اينك خميده .\r\nاين دربارهء محمود ( چيز حمد شده و ستايش در برابر آن به عمل آمده ) !\r\nو همچنين است دربارهء حامد ( موجود حمدكننده و ستايش به عمل‌آورنده ) ! انسانى و فرشته‌اى و جنّيانى كه حمد مىكنند چيزى را ، خداوند است كه حمد مىنمايد ؛ و آنان در اين ميان اسمهائى بيشتر نمىباشند كه حجاب تعيّن آنها پرده بر روى جمال مطلق حقّ كشيده است ، و از اين دريچه خداوند فقط در ميانه است كه خود حمد خود را مىنمايد و بس .\r\nو همچنين است دربارهء خود حمد ( مصدر فعل و يا اسم مصدر آن ) زيرا خود اين معنى هم در خارج اصالتى غير از خداوند ندارد و نفس اين فعل به عنوان و مفهوم اين فعل ، غير از تقييد و تحديد فعل حقّ تعالى چيزى نمىباشد . و اسم و عنوانى است بر روى فعل مطلق وى ، و آيه و آئينه‌اى است براى ارائهء فعل اطلاقى عامّ واحد مجرّد نورانى بسيط و لا يتناهى او .\r\nلهذا غير از خداوند حمدى و حامدى و محمودى در بين وجود ندارد . خداوند موجود مىباشد و بس . حمدش خود اوست ، حامد خود اوست ، محمود خود اوست . تَعالَى وَ تَقَدَّسَ عَنِ التَّعَيُّناتِ وَ الإنّيّاتِ وَ الْماهيّاتِ وَ الاسامى ، بِأىِّ وَجْهٍ تُصُوِّرَ فى الْمَقامِ .\r\nمثال يك گل بر سر يك شاخ گل بر فراز يك گلبن فقط از باب نمونه و تمثيل بود ؛ و گرنه هر بلبلى كه بر روى گل مىنشيند و نغمه‌سرائى مىنمايد و شب را تا به صبح به حمد و ستايش و تمجيد و تحسين از گل به پايان مىرساند\r\n\r\n","description":"","footnote":"","page_name":" 309 ","page_number":327},
  {"content":"\r\n\r\nنيز اسمى بيش نيست ، بلبلى و گلى و نداى فراق و يا شادى و صلى و شعرى و آهنگى و نغمه‌اى در ميان نيست إلّا الحَقَّ تَعالَى و تقدَّس .\r\nو آن كس يعنى آدمى عاقلِ ذى شعور يا ملائكه يا جنّيانى كه از اين بلبل و نغمه تعريف و تحميد مىنمايند و پاسدار اين واقعيّت مىباشند ، در حقيقت نيز اسمائى بيشتر نيستند كه بر روى حقّ و جمال مطلق حقّ پوشيده شده ، و آن را عنوان بخشيده ، و اسم و حَدّ و رسم براى ذات و صفت و فعل مقدّسش بوجود آورده است .\r\nانسان و جنّ و فرشته ، اسماء حقّ مىباشند نه حقّ . اسم را بردار كه تو بر روى آن نهاده‌اى ، غير از حقّ چيزى در ميانه نيست !\r\nاينست معنى الْحَمْدُ لِلَّهِ كه در شبانه روز بارها و بارها در نمازها و غير آن و در قرآن و غير آن بر زبان جارى مىنمائيم . و ملاحظه فرموديد كه ما مطلبى را از خارج ، نه آيه‌اى و نه روايتى و نه شعرى و نه گفتار مرد عارف و زنده‌دلى را شاهد براى اين مدّعى نياورديم ! اين معنى لطيف از خود متن اطلاقى حمد و از اختصاص آن به خداوند بدست آمد .\r\nحصر حمد در ذات الله تعالى ، و حصر تسبيح ، و حصر تكبير و حصر تهليل ما ، و حصر علم و قدرت و حيات و سائر اسماء و صفات حقّ متعال از اين قبيل است ، كه در قرآن كريم ، به همين منوال در آيات مباركات مُنزلهء از آسمان قرائت مىكنيم :  هُوَ الْحَيُّ الْقَيُّومُ ؛   هُوَ الْعَلِيُّ الْعَظِيمُ ، *   هُوَ الرَّحْمنُ الرَّحِيمُ ، *   هُوَ الْعَلِيمُ الْحَكِيمُ ، *   هُوَ الْقاهِرُ فَوْقَ عِبادِهِ ، *   هُوَ الْقادِرُ  ؛ و أمثال آن كه سراسر اين كتاب آسمانى و وحى مبين الهى را فرا گرفته است . شما را به خدا سوگند آنچه را كه از اوّلين و آخرين اهل معرفت و مشتاقان و والهان و عاشقان و واصلان جمال و جلال حضرت احديّت گفته‌اند و مىگويند ، آيا مىتوان براى آن معنى و مفهوم و مراد و مفادى غير از همين لفظ مبارك الْحَمْدُ لِلَّهِ تصوّر\r\n\r\n","description":"","footnote":"","page_name":" 310 ","page_number":328},
  {"content":"\r\n\r\nنمود ؟ !\r\nامّا چه فائده ؟ ! و چه نتيجه ؟ ! اسف‌آور نيست كه با وجود اين آيه مباركهء در قرآن كريم :\r\n  وَ كَأَيِّنْ مِنْ آيَةٍ فِي السَّماواتِ وَ الْأَرْضِ يَمُرُّونَ عَلَيْها وَ هُمْ عَنْها مُعْرِضُونَ * وَ ما يُؤْمِنُ أَكْثَرُهُمْ بِاللَّهِ إِلَّا وَ هُمْ مُشْرِكُونَ   . « 1 »\r\n« و چه بسيار آيات و نشانه‌هائى در آسمانها و زمين وجود دارند كه ايشان پيوسته بر آن مرور مىكنند و مىگذرند درحالىكه از آن نشانه‌ها و علامتهاى توحيد حقّ اعراض دارند .\r\nو اكثريّت مردمى كه ايمان به خدا آورده‌اند ، ايمان نياورده‌اند مگر آنكه ايشان مشرك هستند . »\r\nباز هم بر انكارمان بيفزائيم ؟ ! معنى وجود حقّ تعالى در موجودات چيست ؟ !\r\nيعنى اين گل و سنبل ، اين بلبل و اين طوطى ، اين كبوتر و اين مرغابى ، اين بوته و اين درخت ، اين نَجْم و اين گياه و شجر ، اين آب و اين آبشار ، اين ابر و اين باد و اين باران ، اين سبزه و اين چمن ، اين مَرْغ و اين دشت بىپايان ، اين آدمى و اين زاد و ولد ، اين خورشيد و اين آفتاب ، اين آسمان و اين ستارگان درخشان و و و . . . آن‌قدر كه دلت مىخواهد از قبيل اين‌گونه اين‌ها بر سر هم كن كه تا در صور ، نفخ بدمد ؛ همهء اين‌ها يك خدا بيش نيست ، يكى است ، وَحْدَهُ لا إلَهَ إلّا هُو .\r\nاين‌ها همگى آيه‌ها و علامتها و آئينه‌ها براى ارائهء ذات اقدس وى هستند ، امّا صد حيف كه با وجود آنكه از أمثال آنها و هزاران و هزاران أمثال آنها در برابرشان پديدار مىگردد و به نصب العين مشاهده مىكنند ، آنها را مستقلّا\r\n\r\n\r\n","description":"","footnote":"\r\n( 1 ) آيه 105 و 106 ، از سورهء 12 : يوسف\r\n","page_name":" 311 ","page_number":329},
  {"content":"\r\n\r\nنگريسته ، عنوان علامت و نشانهء حقّ را از آن مىسترند و خدا را نمىبينند ؛ گل و سبزه و انسان و حيوان مىبينند و بس .\r\nاين اسامى را از روى غفلت تعمّدى ، و شهوت ، و غضب ، و حسّ استكبار طلبى ، و خودمنشى ، و خود فرمانروائى ، و خودنگرى ؛ چنان داراى قدرت و استحكام نموده‌اند كه خدائى ديگر در ميانه باقى نمانده است .\r\nچنان به اين اسامى پوچ و بدون اعتبار كه هستى آنها از خداوند است و بس ، عنوان استقلال داده‌اند كه خدا در ميان اين‌ها محجوب و پنهان گشته است ؛ در حالتى كه خداوند است در ميانه و بس . اين عناوين و اسامى ، پرده‌هائى بر روى حقيقت مقدّس او هستند . پرده را كنار بزن و خدا را ببين ، اوست حقيقت گل ! اوست حقيقت بلبل ! اوست واقعيّت انسان و فرشته ! اوست اصل و اعتبار جنّ و سائر موجوداتِ سرشته شده !\r\nبنابراين تا اين حجاب استقلال‌نگرى باقى است شرك بر او باقى است . گرچه اكثريّت مردم جهان اسلام آورده و ايمان به خدا داشته باشند ، تا اين پرده باقى است بدون شكّ و ترديد ، بدون تعارف و گزاف سرائى همه مشرك هستند .\r\nنگوئيد : اين شرك ، شرك خفىّ است در مقابل شرك جَلىّ ؛ و اسلام دعوتش و جهادش و آئينش براى برانداختن شرك جلىّ از پرستش أصنام و أوثان بوده است . بتها و بتخانه‌ها را ويران كرده است .\r\nپاسخ آنست كه : اسلام براى برانداختن همهء اقسام شرك آمده است نه خصوص بت‌پرستى خارجى و شرك جلىّ . آيات قرآن و اين مكتب و آئين هر گونه شرك را مىزدايد و منتفى مىنمايد . غاية الامر چون جهاد و كشتار براى معتقدين به اوهام و استقلال نگران غير قابل امكان مىباشد لهذا به جهاد بر شرك جلىّ اكتفا كرده است . و آن كس كه بدان اكتفا كند ، از ظواهر و مظاهر و\r\n\r\n","description":"","footnote":"","page_name":" 312 ","page_number":330},
  {"content":"\r\n\r\nمنافع و اجتماعيّات اسلام بهره‌مند مىشود ؛ امّا از بهشت حقيقى و مقام لقاء و رضوان و تكامل مراتب استعداد و قابليّت خود به نقطهء انسانيّت و فعليّت واقعيّه بىبهره و نصيب است .\r\nبنابراين ، شرك خفىّ هم بمانند شرك جلىّ داراى اهمّيّت است ؛ و انسان نبايد خداى ناخواسته آن را كوچك و حقير بشمارد و بدان با ديدهء بىاعتنائى نظر نمايد تا - عياذاً بالله - عمرش سپرى شده و خداوند را در مظاهر و مجالى محبوس كرده باشد كه در حقيقت خودش محبوس و زندانى گشته است ، هر پردهء حجابى براى وى يك زندان است .\r\n\r\nمعنى الَّذِى لَمْ يَتَّخِذْ وَلَداً با بليغ‌ترين وجهى دلالت بر وحدت وجود دارد\r\nو امّا تفسير و مفاد  الَّذِي لَمْ يَتَّخِذْ وَلَداً  ( آن كس كه براى خود فرزندى را برنداشته است ) همان معنى لَمْ يَلِدْ مىباشد كه در سورهء إخلاص وارد است .\r\nيعنى خداوند بچّه نزائيده است . و معلوم است كه معنى لفظ « وَلَد » بنا بر جعل الفاظ براى معانى عامّه آنست كه چيزى از چيز دگرى بيرون آيد كه مانند همان چيز داراى اصالت و واقعيّت باشد ، و پس از بيرون شدن نيز رابطه‌اش را با آن قطع نمايد و جنبهء استقلال در وجود براى خود بگيرد .\r\nاعمّ از آنكه در انسان اين امر تحقّق پذيرد ، يا در حيوان ، يا در نبات ، يا در جماد ، يا در جنّ و يا در سائر موجوداتى كه در آنها اين امر امكان داشته باشد .\r\nاين تولّد اختصاص به خصوص شكم داشتن خارجى و بيرون دادن در خارج به نحو معمول و متعارف در انسانى كه بچّه مىزايد و يا حيوانى كه تخم مىگذارد ندارد . زيرا اين‌ها همگى از مختصّات مصاديق و موارد است ، و ابداً در تحقّق معنى عامّ آن مدخليّت ندارند . بنابراين اگر فرض كنيم موجودى ملكوتى همچون فرشته يا بر بالاى جميع موجودات مجرّده كه خداوند تبارك و تعالى وجود دارد ، اگر با مجرّدِ اراده و مشيّت خود موجودات مستقلّه‌اى در وجود ، و يا در صفات ، و يا در افعال ، و يا در ابتداء و يا در انتهاء ، و يا در اصل تكوّن و يا\r\n\r\n","description":"","footnote":"","page_name":" 313 ","page_number":331},
  {"content":"\r\n\r\nدر ادامه و بقاء ، كه داراى هستى به خود و استقلال فىالجمله‌اى باشند بوجود بياورد ؛ اين ايجاد داراى معنى و مفهوم تولّد خواهد بود ، و از جانب همان مبدأ مجرّد و نورانى و بسيط ، مشحون به عنوان « توليد » مىگردد .\r\nآيه مباركهء  الَّذِي لَمْ يَتَّخِذْ وَلَداً  ، و آيه  لَمْ يَلِدْ  ، و سائر آياتى كه دربارهء عيسى بن مريم على نبيّنا و آله و عليه السّلام و دربارهء برخى از فرشتگان واسطه به رأى مشركين وارد شده است و قرآن مجيد آنها را ابطال مىنمايد ؛ همه راجع به اين حقيقت است كه آنها وجود استقلالى ندارند ، و در ذات و صفات و افعال فقط مظهر و مجلاى ذات اقدس او مىباشند .\r\nبنابراين جميع عوالم امكان كه داراى اسامى مختلف و شئون متفاوتى هستند ، همگى ظهورات آن ظاهر و مجالى تجلّيات آن مَجلَى مىباشند .\r\nو از آنجا كه ظهور ظاهر ، و مجلاى وجود ، غير از اصل وجود و ذات هستى چيزى نيست ، و عناوين و اسماء عديده موجب كثرت واقعيّهء خود نمىشوند ؛ در عالم وجود و حاقّ خارج يك هستى بيشتر نمىتواند متصوَّر باشد ، و جميع اين هستى تولّدشدهء از حقِّ اصيل و أصل الوجود نمىتوانند بوده باشند . بنابراين ، أصل الوجودِ اين عوالم گستردهء امكانيّه ، غير از وجود اقدس واجب الوجود چيزى نيست ؛ و اگر عنوان امكان و آيه و ظهور و تجلّى برداشته شود ، غير از حقّ تبارك اسمُه و تعالَى مجدُه ، اصالتى و حقيقتى و وجودى نمىماند . يعنى جميع عوالم خود اوست و غير از حقّ نيست .\r\nاينست معنى  لَمْ يَلِدْ  و الَّذِى لَمْ يَتَّخِذْ وَلَداً كه با صريح‌ترين بيان و بليغ‌ترين برهان ، وحدت وجود را اثبات مىكند .\r\n\r\nابيات عارف شبسترى در معنى لَمْ يَلِدْ\r\nو اينست معنى ابيات عارف بزرگوار ما شيخ محمود شبسترى أعلى الله درجته كه در پاسخ سؤال :\r\n چرا مخلوق را گويند و اصل * سلوك و سير او چون گشت حاصل ؟ ! \r\n\r\n","description":"","footnote":"","page_name":" 314 ","page_number":332},
  {"content":"\r\n\r\nاين‌طور سروده است :\r\n وصال حقّ ز خَلقيّت جدائى است * ز خود بيگانه گشتن آشنائى است\r\nچو ممكن گَرد امكان بر فشاند * بجز واجب دگر چيزى نماند\r\nوجود هر دو عالم چون خيال است * كه در وقت بقا عين زوال است\r\nنه مخلوق است آن كو گشت و اصل * نگويد اين سخن را مرد كامل\r\nعدم كى راه يابد اندرين باب * چه نسبت خاك را با ربّ أرباب\r\nعدم چبود كه با حقّ و اصل آيد * وزو سير و سلوكى حاصل آيد\r\nتو معدوم و عدم پيوسته ساكن * به واجب كى رسد معدوم ممكن\r\nاگر جانت شود زين معنى آگاه * بگوئى در زمان أستغفِر الله\r\nندارد هيچ جوهر بىعَرَض عَين * عرض چبود و لَا يَبْقَى زَمانَيْن \r\nتا مىرسد به اينجا كه فرموده است :\r\n نظر كن در حقيقت سوى امكان * كه او بىهستى آمد عين نقصان\r\nوجود اندر كمال خويش سارى است * تَعيُّنها امور اعتبارى است\r\nامور اعتبارى نيست موجود * عدد بسيار يك چيز است معدود\r\nجهان را نيست هستى جز مجازى * سراسر كار او لهو است و بازى « 1 » \r\n\r\n« وَ لَمْ يَكُنْ لَهُ شَرِيكٌ فِي الْمُلْكِ » با بليغ‌ترين وجه دلالت بر وحدت وجود دارد\r\nو امّا دربارهء تفسير و مفاد  وَ لَمْ يَكُنْ لَهُ شَرِيكٌ فِي الْمُلْكِ  . ( در سلطنت و دائرهء فرمانروائى خويشتن شريكى ندارد . ) بايد گفت : چون وجود او اصيل و داراى وحدت بالصّرافه مىباشد ، بنابراين فرض شريك براى وى محال است . و اينست ما حصل برهان صِدّيقين كه بر وحدت وجود قائم ، و بدان است كه شبههء ابن كمونه مندفع مىگردد .\r\nوجود او لم‌يزلى و لايزالى است ، و لا يتناهى است بما لا يتناهى . بنابراين\r\n\r\n\r\n","description":"","footnote":"\r\n( 1 ) « گلشن راز » با خطّ عماد اردبيلى ، ص 43 تا ص 45\r\n","page_name":" 315 ","page_number":333},
  {"content":"\r\n\r\nفرض وجود ديگرى در برابر او به هر عنوان و رسمى محال است . خواه شريك و معين او در ملكوت بوده باشد و يا در عالم ملك . هر وجود مستقلّى در مقابل او معدوم و ما لا يمكن است ، و وجودهاى غير مستقلّه كه آيات و اسامى و عناوين او هستند به وى بازگشت مىكنند و چيزى غير او نمىتوانند بوده باشند . « 1 »\r\nعنوان  شَرِيكٌ فِي الْمُلْكِ  اطلاق دارد ؛ هر گونه صاحب اراده و اختيارى اگر در برابر وى فرض گردد ، بر آن شريك در مُلك صدق نموده و آيه آن را ابطال مىكند .\r\nاز جبرائيل و مقام روح كه اعظم از جبرائيل است گرفته تا كوچك‌ترين موجود ذى شعور همچون مور و ملخ ، اگر در آنها چه در اصل وجودشان و چه در افعال و آثارشان به قدر يك سر سوزن استقلال و خوديّتى در اراده و كار كرد و اختيار و مشيّتشان فرض نمائيم ، منافات با اطلاق و عموم و عدم تناهى وجود حقّ تبارك اسمُه در مُلك و فرمانروائى دارد و آيه آن را ردّ مىنمايد . پس تمام اختيارها و اراده‌ها مندكّ در اختيار و ارادهء اوست ، و ظِلّى از آن نور و سايه‌اى از آن خورشيد وجود عالمتاب مىباشد .\r\nچرا كه اراده و اختيار استقلالىِ يك دانه مورچه ، به اختيار و ارادهء حقّ\r\n\r\n\r\n","description":"","footnote":"\r\n( 1 ) مرحوم حكيم حاجى سبزوارى در « شرح الاسماء » أو شرح دعاءِ الجوشنِ الكبير ، طبع انتشارات دانشگاه طهران ، ص 374 و 375 ، در جواب شبههء ابن كمونه از صدر المتألّهين قدّس سرّه ، بعد از بيان و گسترش مطلب نقل مىكند كه او فرموده است :\r\n« و الحقُّ فى الجواب أنَّه إذا كان للشّيءِ ثانٍ فى الوجود ، لم يكن صِرفاً ؛ و الواجبُ تعالَى لمّا كان بسيطَ الحقيقةِ وجَب أن يكونَ جامعاً لجميعِ الخَيراتِ و الكمالات ، و إلّا كان مِصداقاً لحصولِ شَىءٍ وَ فَقدِ شَىءٍ ؛ فيَلزَمُ التَّركيبُ فى ذاتِه من جهةٍ وجوبيّةٍ و اخرَى إمكانيَّةٍ أو امتناعيّةٍ ، كما ذكره صدر المتألّهين ( قُدّس سرُّه ) فى السِّفر الاوّل من « الاسفار » .\r\n","page_name":" 316 ","page_number":334},
  {"content":"\r\n\r\nمتعال حدّ مىزند ، يعنى آن را محدود مىكند . فرض كنيد اراده و اختيار حقّ را چنان گسترده و وسيع بدانيم كه بر اراده و اختيار جميع عوالم از مجرّدات و مادّيّات غلبه و سيطره پيدا نموده ، بر ارادهء حضرت روح و فرشتگان مقرَّب غالب آمده و در تمام عوالم نزولى تا اينجا همه جا و همه جا را فرا گرفته است ، ولى فقط به اين يك عدد مورچهء ضعيف غير قابل رؤيت كه رسيده است متوقّف گشته ، و به دو اراده و اختيارى مستقلّا يعنى مُنحاز و جداى از مشيّت و ارادهء خويش عطا فرموده است ؛ در اينجا مطلب ما باطل و كُميت ما لنگ مىشود .\r\nچرا ؟ ! به جهت آنكه وجود يك ذرّهء نامرئى و غير قابل حساب هم موجب تحديد و تقييد آن سعهء اراده و آن اطلاق مشيّت و اختيار وى مىگردد . زيرا بالفرض شما به اين يك دانه مور ارادهء مستقلّه‌اى داده‌ايد و آن را مندكّ در ارادهء خدا ندانستيد ، بنابراين آن اراده و اختيار مفروض لا يتناهى به اينجا كه مىرسد خود به خود حدّ مىخورد و تقيّد پيدا مىنمايد ، يعنى متناهى سر از آب در مىآورد ؛ و اين خُلف است كه شما در گفتار وى را لا يتناهى اتّخاذ كرديد ، امّا در عمل صبغهء تناهى به وى زديد !\r\n وَ ما تَشاؤُنَ إِلَّا أَنْ يَشاءَ اللَّهُ إِنَّ اللَّهَ كانَ عَلِيماً حَكِيماً  . « 1 »\r\n« و نمىخواهيد شما مگر آنكه خدا بخواهد . تحقيقاً خداوند عليم و حكيم است . »\r\n وَ ما تَشاؤُنَ إِلَّا أَنْ يَشاءَ اللَّهُ رَبُّ الْعالَمِينَ  . « 2 »\r\n« و نمىخواهيد شما مگر آنكه خدا بخواهد ، كه او پروردگار عالميان است\r\n\r\n\r\n","description":"","footnote":"\r\n( 1 ) » . آيه 30 ، از سورهء 76 : الإنسان\r\n( 2 ) آيه 29 ، از سورهء 81 : التّكوير\r\n","page_name":" 317 ","page_number":335},
  {"content":"\r\n\r\nو در اين باب نيز شيخ عارف شبسترى فرموده است :\r\n كدامين اختيار اى مرد جاهل * كسى را كو بود بالذّات باطل\r\nچو بودِ تست يكسر جمله نابود * نگوئى كاختيارت از كجا بود\r\nكسى كو را وجود از خود نباشد * به ذات خويش نيك و بد نباشد\r\nكه را ديدى تو اندر جمله عالم * كه يك دم شادمانى يافت بىغم\r\nكه را شد حاصل آخر جمله امّيد * كه مانْد اندر كمالى تا به جاويد\r\nمراتب باقى و اهل مراتب * به زير امر حقّ ؛ و اللهُ غالِب « 1 »\r\nمؤثّر ، حق‌ّشناس اندر همه جاى * ز حدّ خويشتن بيرون منه پاى\r\nز حال خويشتن پرس اين قدر چيست * وزآنجا بازدان كاهل قدر كيست\r\nهر آن كس را كه مذهب غير جبر است * نبى فرمود كو مانند گبر است\r\nچنان كآن گبر ، يزدانْ و اهرمن گفت * همين نادان احمق ما و من گفت\r\nبه ما افعال را نسبت مجازى است * نسب چبود حقيقت لهو و بازى است « 2 » \r\n\r\n« جبر » در گفتار شبسترى ، به معنى عدم استقلال بنده در اختيار است\r\nبارى ، در اينجا ذكر دو مطلب بسيار مهمّ ، ضرورى به نظر مىرسد :\r\nنخست آنكه مراد شيخ عارف ما از « جبر » مستعمل در بيت مذكور :\r\n هر آن كس را كه مذهب غير جبر است * نبى فرمود كو مانند گبر است \r\nجبر مصطلح در كتب كلاميّه كه معتقَد اشاعره است نمىباشد ، بلكه مراد وحدت حقّ تعالى به‌طورىكه اختيار استقلالى را از انسان سلب كند خواه آن اختيار به نحو تفويض باشد و خواه به نحو اكتساب ، مىباشد .\r\nو اين همان معنى الامْرُ بَيْنَ الامْرَين است كه با وجود اختيار ، آن را عين\r\n\r\n\r\n","description":"","footnote":"\r\n( 1 ) آيه 21 ، از سورهء 12 : يوسف : وَ اللَّهُ غَالِبٌ عَلَى أَمْرِهِ وَ لَكِنَّ أَكْثَرَ النَّاسِ لَا يَعْلَمُونَ .\r\n( 2 ) « گلشن راز » ص 49 و 50\r\n","page_name":" 318 ","page_number":336},
  {"content":"\r\n\r\nاختيار حضرت حقّ تعالى دانستن است . يعنى وحدت ميان مفهوم و مصداق اختيار انسان و اختيار حقّ متعال ؛ و دلالت بر معنى و مفاد  وَ ما تَشاؤُنَ إِلَّا أَنْ يَشاءَ اللَّهُ  . « 1 »\r\nشاهد بر اين دعوى ، استشهاد اوست به كلام پيغمبر صلّى الله عليه و آله كه فرموده است : الْقَدَرِيَّةُ مَجُوسُ هَذِهِ الامَّةِ . « 2 »\r\n« كسانى كه تقديرات را منوط به اختيار انسان مىدانند و وى را صاحب اختيارى از خود - گرچه فىالجمله باشد - در مقابل پروردگار اعتقاد مىكنند ، مجوسيان اين امّت هستند . »\r\nو حضرت با اين گفتار در صدد آنند كه كلام معتزله كه قائل به تفويض مىباشند و كلام اشاعره كه اختيار را مُكتَسب انسان مىدانند ، هر دو را ابطال و نفى نمايند . زيرا مجوسيان قائل به دو مبدأ يزدان و أهريمن هستند براى افعال\r\n\r\n\r\n","description":"","footnote":"\r\n( 1 ) مرحوم حاجى سبزوارى در « شرح الاسماء » طبع دانشگاه ، ص 333 و 334 ، دراين‌باره فرموده است : « و ليس معنى الامرِ بَينَ الامرين أنّه مُركَّبٌ مِن الجَبر و التّفويضِ بأن يكونَ فيه شَوبٌ من هذا و شوبٌ مِن ذاك كالحرارةِ الفاتِرة ؛ بل الفعلُ بسيطٌ محضٌ ، بمعنَى أنّه تسخيرٌ محضٌ فى عينِ كونِه اختياراً محضاً ؛ و اختيارٌ بحتٌ فى عَينِ كونِه تَسخيرا محضاً ، كما قيل :\r\n از صفاى مى و لطافت جام * در هم آميخت رنگ جام و مُدام\r\nهمه جام است و نيست گوئى مى * يا مدام است و نيست گوئى جام \r\nو فى أشعار العارف الجامىّ قُدّس سرُّه السّامى :\r\n باده نهان و جام نهان آمده پديد * در جام عكس باده و در باده رنگ جام \r\nرَقّ الزُّجاجُ . . .\r\n( 2 ) « . . . مفاتيح الإعجاز » در شرح « گلشن راز » طبع انتشارات محمودى ، ص 430 ؛ و نيز « روح الارواح فى شرح أسماءِ المَلِك الفتّاح » تصنيف شَهاب الدّين أبو القاسم أحمد بن أبو المظفّر سَمْعانى ، ص 163\r\n","page_name":" 319 ","page_number":337},
  {"content":"\r\n\r\nخير و افعال شرّ ؛ اينان نيز قائل به مبدأ خيرات كه خدا باشد و قائل به سيِّئات و قبائح كه ناشى از اختيار استقلالى انسان است مىباشند .\r\nبنابراين هر دو دسته قائل به دو مبدأ اصيل ( براى خوبيها و بديها ) هستند ؛ و هر دو مشابه و مماثل يكديگرند .\r\nدر اينجا آيةالله‌زاده بهبهانى وحيد : آقا محمّد على كرمانشاهى به اشتباه رفته ، و مراد از كلمهء « جبر » را همين معنى معروف ما پنداشته است ؛ و لهذا به شبسترى و محيى الدّين در استعمال اين لفظ خرده گرفته است .\r\nسيّد محمّد باقر خوانسارى گفتارى را از آقا محمّد على بهبهانى در كتاب « مَقامِعُ الفَضل » او در پاسخ كسى كه از وى از ادلّهء قائلين به وحدت وجود سؤال نموده است ، نقل كرده تا مىرسد به اينجا كه او مىگويد :\r\n« و نيز محيى الدّين مذهب جبر را به جميع عرفا داده ، و شبسترى در « گلشن راز » نيز گفته است :\r\n هر آن كس را كه مذهب غير جبر است * نبى گفتا كه او مانند گبر است « 1 » \r\nو اينك دانستيم كه نسبت جبر ، چه به شبسترى و چه به محيى الدّين ، ناشى از قصور دقّت در معانى راقيهء كلمات آنان و قصر نظر بر خود لفظ بوده است .\r\n\r\n« اتّحاد » در گفتار اعاظم عرفاء ، مقامى ارجمند است قبل از فناء\r\nدوّم آنكه نظير اين امر اشتباهى است كه براى ثقة المحدِّثين حاج ميرزا حسين نورى در « مستدرك » رخ داده است در استعمال كلمهء « اتّحاد » كه عرفاى شامخين آن را در گفتارشان آورده‌اند ؛ و از بالاترين مقامات در راه سير و سلوك قبل از مقام « وحدت » و مقام « فناءِ فى الله » مىباشد . و مرحوم نورى آن را به اتّحاد باطل يعنى يكى شدن حقّ متعال با سالك إلى الله با وجود حفظ دوئيّت\r\n\r\n\r\n","description":"","footnote":"\r\n( 1 ) « روضات الجنّات » طبع سنگى ، ج 2 ، در بين ص 193 تا ص 196\r\n","page_name":" 320 ","page_number":338},
  {"content":"\r\n\r\nبرداشت نموده است ، و لهذا بر عرفاء شامخين همچون بايزيد بَسْطامى و شَقيق بَلْخى و مَعْروف كَرْخى أعلى اللهُ تعالى درجاتِهم در استعمال اين لفظ ، حمله نموده است ؛ و بر أبو الفُتوح رازى و علىّ بن طاوس و شهيد ثانى رضوان الله تعالى عليهم ايرادى وارد ننموده است چون در كلامشان لفظ اتّحاد را استعمال نكرده‌اند ؛ با وجود آنكه أمثال اين دسته از علماء اعلام پيرو همان دسته از عرفاى شامخين بوده و در اعتقاد و عمل نيز به مقام اتّحاد معترف بوده‌اند .\r\nشاهد سخن ما در اين موضوع ، عبارت و انشاء خواجه نصير الدّين طوسى است در كتاب نفيس « أوْصاف الاشْراف » كه صريحاً « اتّحاد » را يك مقام و منزل دانسته است . و براى تبيين و تشريح اين مطلب لازم است اوّلًا عبارت خواجه أعلى الله مقامه را نقل كنيم ؛ و سپس به دنبال آن عبارت مرحوم حاجى را بياوريم تا فرق ميان اين دو نسبت روشن گردد ؛ و معلوم شود كه أمثال بايزيد بسطامى با آن علوّ رتبه و شاگردى امامان بالمباشره ، در استعمال اين كلمه راه جزاف نپيموده‌اند و نسبت غلط و كفر و ارتداد به آنان دادن ، ناشى از تسريع قلم طغيان و عجله در محاكمات مىباشد :\r\nخواجه نصير الدّين در فصل پنجم از آن كتاب با عنوان كلمهء « اتّحاد » مطلب را گشوده است و بدنبال آن اين‌طور آورده است :\r\nقالَ اللهُ تعالى سبحانَه :  لا تَدْعُ مَعَ اللَّهِ إِلهاً آخَرَ لا إِلهَ إِلَّا هُوَ  . « 1 »\r\n« توحيد » يكى كردن است و « اتّحاد » يكى شدن . آنجا  وَ لا تَجْعَلْ مَعَ اللَّهِ إِلهاً آخَرَ  « 2 » ، و اينجا لَا تَدْعُ مَعَ اللَّهِ إِلَهاً آخَرَ .\r\n\r\n\r\n","description":"","footnote":"\r\n( 1 ) صدر آيه 88 ، از سورهء 28 : القصص : « و با خداوند معبود دگرى را مخوان ؛ معبودى نيست مگر او . »\r\n( 2 ) قسمتى از آيه 39 ، از سورهء 17 : الإسراء : « و قرار مده با خداوند معبود ديگرى را ! »\r\n","page_name":" 321 ","page_number":339},
  {"content":"\r\n\r\nچه در توحيد شائبهء تكلّفى هست كه در اتّحاد نيست . پس هرگاه كه يگانگى مطلق شود و در ضمير راسخ شود تا به وجهى ، به دوئى التفات ننمايد ، به اتّحاد رسيده باشد .\r\nو اتّحاد نه آنست كه جماعتى قاصر نظران توهّم كنند كه مراد از اتّحاد يكى شدن بنده با خداى تعالى باشد « ؛ تعالى الله عن ذلك علوا كبيرا » . « 1 »\r\nبل آنست كه همه او را ببينند بىتكلّف آنكه گويد : هر چه جز اوست از اوست ، پس همه يكى است . بل چنان كه به نور تجلّى او تعالى شأنه بينا شود غير او را نبيند . بيننده و ديده و بينش نباشد و همه يكى شود و دعاى منصور حلّاج كه گفته است :\r\n بَيْنى وَ بَيْنَكَ إنّيّى يُنازِعُنى * فارْفَعْ بِفَضْلِكَ إنّيّى مِنَ الْبَيْنِ \r\nمستجاب شد ، و إنّيّت او از ميان برخاست تا توانست گفت : « أنَا مَنْ أهْوَى وَ مَن أهْوَى أنا » .\r\nو در اين مقام معلوم شود كه آن كس كه گفت : أنا الحَقّ و آن كس كه گفت : سُبحانى ما أعْظَمَ شَأْنى ، نه دعوى الهيّت كرده‌اند ؛ بل دعوى نفى إنّيّت خود و اثبات انّيّت غير كرده‌اند وَ هُوَ الْمَطْلوب . « 2 »\r\n\r\nدر جنبهء دينى تصوّف هيچ عاملى به غير از دين اسلام تأثير نداشته است\r\nجناب مرحوم كيوان سميعى در مقدّمهء خود بر « شرح گلشن راز » از جمله گويد :\r\n« بارى ، سخن ما در اين بود كه تصوّف داراى دو جنبه است : يكى جنبهء\r\n\r\n\r\n","description":"","footnote":"\r\n( 1 ) اين عبارت اقتباس است از آيه 43 ، از سورهء 7 : الإسراء :  وَ تَعالى عَمَّا يَقُولُونَ عُلُوًّا كَبِيراً  . « و بلند مرتبه است خداوند از آنچه را كه مىگويند ، به بلندى بزرگ و با عظمتى . »\r\n( 2 ) « أوصاف الاشراف » ص 66 و 67 ، باب پنجم ، فصل پنجم ، با خطّ نستعليق عماد الكتّاب\r\n","page_name":" 322 ","page_number":340},
  {"content":"\r\n\r\nدينى و ديگرى جنبهء علمى .\r\nدربارهء جنبهء دينى آن گفتيم كه هيچ عاملى جز دين اسلام و اعمال و اقوال پيغمبر و ائمّهء دين در آن تأثير نداشته است . اكنون براى تتميم سخن مىگوئيم كه : از زمانى كه حكومت اسلامى را بنى اميّه غصب كردند و به ظلم و تعدّى پرداختند و هر كس از اهل زهد و تقوى با آنها مخالفت كرد با حبس و شكنجه و كشته شدن مواجه گرديد ؛ عدّه‌اى به عُزلت و عبادت محض مشغول شدند . و اين زهّاد و عبّاد ، عنوانى از تصوّف دارا نبودند .\r\nتا اينكه بنى عبّاس زمام حكومت اسلامى را بدست گرفتند و بيش از پيش به ظلم و تعدّى نسبت به مسلمين پرداختند . و در نتيجهء مظالم و تعدّيات آنها زهّاد و عبّاد عصر هم بيش از پيش از اصلاح امور مسلمين نوميد گشته ، زيادتر از آنان كه در عصر بنى اميّه بودند از مردم رميده و به عبادت و گوشه‌گيرى مشغول شدند . و چون در رأس اين عدّه ائمّهء دين قرار گرفته بودند ، اين گروه به حكم همدردى ، پروانه صفت گرد شمع وجودشان جمع گرديدند . و از آنجا كه اين‌گونه اشخاص بر اثر سالها عزلت و عبادت ، با خدا و عوالم معنوى سر و كار پيدا كرده بودند ، جز به معارف و حقائق مربوط به خداشناسى و معرفة النّفس به چيز ديگرى رغبت نداشتند كه از آن منابع علم و تقوى و معارف فراگيرند .\r\n\r\n« بايَزيد » و « شَقيق » و « مَعْروف » سه شاگرد عالىرتبهء سه امام بوده‌اند\r\nو ائمّهء دين هم از افاضهء حقائق به آنها مضايقتى نداشتند . بخصوص كه سه نفر از آنان به سه امام ، اختصاص بسيار نزديك صورى و معنوى پيدا كردند :\r\nيكى از اين سه نفر بايَزيد بَسْطامى بود كه به علّت تقيّه از مخالفين ، به نام سقّائى چندين سال ملازم امام جعفر صادق عليه السّلام شد و از حقائق و معارف آن حضرت اقتباس فيض كرد . « 1 »\r\n\r\n\r\n","description":"","footnote":"\r\n( 1 ) عالم جامع كمالات شيخ بهاء الدّين عاملى معروف به شيخ بهائى در كتاب\r\n","page_name":" 323 ","page_number":341},
  {"content":"\r\n\r\nدوّمى شَقيق بَلخى بود كه بوسيلهء حضرت موسى بن جعفر عليهما السّلام از گناهان توبه كرد و اختصاص به آن جناب پيدا نمود .\r\nسوّمى مَعروف كَرْخى بود كه او هم بعلّت تقيّه و ترس از مخالفين به اسم دربانى سالها ملازم حضرت رضا عليه السّلام شد . « 1 »\r\nاين سه نفر بعلّت حقائق و معارفى كه از آن سه امام كسب كرده بودند و به ديگر زهّاد و عبّاد تعليم دادند ، زهد و عبادت را توأم با معارف مخصوصى نمودند كه در عصر بنى اميّه سابقه نداشت .\r\nو پرواضح است كه معارف و حقائق ائمّهء مذكور همانهائى بود كه پيغمبر اكرم به علىّ عليه السّلام تعليم داده ، و از او به فرزندانش ، و از فرزندانش به مستعدّين انتقال يافته است . و چون اين ائمّهء مذكور ، معلّمى غير از پدران خود\r\n\r\n\r\n","description":"","footnote":"\r\n- « كشكول » طبع مصر در ج اوّل ، ص 86 راجع به بايزيد بسطامى مطالبى دارد و گويد :\r\n« وى سقّاى حضرت امام جعفر صادق عليه السّلام بوده است بدون شكّ و اشكال . اين قضيّه را جماعتى از اصحاب تاريخ ذكر كرده‌اند ، و امام فخر رازى در بسيارى از كتب كلاميّه‌اش آورده است ، و سيّد جليل رضىّ الدّين علىّ بن طاوس در كتاب « طرائف » ذكر نموده است ، و علّامهء حلّى در شرح خود بر « تجريد الاعتقاد » خواجهء طوسى آورده است . تا پايان كلام او در اين مسئله .\r\nأقول : در كتاب « طبقات » شعرانى ، ج 1 ، ص 5 از بايزيد نقل كرده است كه او به علماء عصر خود فرموده است : أخذْتم عِلمَكم من علماءِ الرُّسوم ميِّتاً عن ميِّتٍ ؛ و أخذْنا عِلمَنا من الحىِّ الّذى لا يموت !\r\n( 1 ) در كتاب « طبقات الصّوفيَّة » تصنيف أبو عبد الرّحمن سُلَمى ، ص 85 گويد : « معروف كرخى به دست حضرت امام علىّ بن موسى الرّضا عليه السّلام اسلام آورد . و پس از مسلمان شدن ، حاجب و دربان او گشت . روزى شيعيان بر در خانهء حضرت امام علىّ بن موسى عليه السّلام ازدحام كردند و استخوان دندهء سينهء او را شكستند ، بدين سبب رحلت نمود و در شهر بغداد مدفون شد . »\r\n","page_name":" 324 ","page_number":342},
  {"content":"\r\n\r\nنداشته‌اند بنابراين منبع علم آنان فقط پيغمبر و علىّ عليهما صلوات الله بوده .\r\nو مهم‌ترين دليلى كه ما در دست داريم و ثابت مىكند كه آن سه امام نسبت به اين سه نفر از افاضهء عالىترين معارف دينى مضايقه نمىفرمودند ، و نيز نشان مىدهد كه آن معارف از چه مقوله معارفى مىباشد ، كتاب « مِصباح الشّريعة » است كه حاوى احاديثى در حقائق و معارف است كه امام جعفر صادق بيان فرموده و در هنگامى كه شقيق بلخى ملازم حضرت موسى بن جعفر عليهما السّلام بوده ، به دستور آن حضرت يكى از خواصّ اهل علم كه نسبت قرابت به آن جناب داشته و احاديث مذكور را ضبط كرده ، به شقيق بلخى مىسپارد و شقيق آنها را براى خِصّيصين از اهل معرفت و تصوّف بيان مىكند .\r\nاين كتاب كه متضمّن اسرار و حقائق تصوّف است ، در نزد اعاظم علماء شيعه موثوق بوده ؛ و مرحوم حاج ميرزا حسين نورى كه خاتم محدّثين شيعه است به احاديث آن اعتماد كرده و آن را جزء مآخذ كتاب « مُستدرَك الوَسائل » قرار داده است .\r\nفُضَيل عياض نيز كه از مشاهير متصوّفه در قرن دوّم هجرى است ، و نجاشى او را توثيق نموده و شيخ طوسى در « الفِهرِست » به زهد او را ستوده ؛ بنا بر آنچه نجاشى در كتاب رجال خويش نوشته ، كتابى داشته است كه آن را از حضرت صادق روايت كرده . ( به « خاتمهء مستدرك » ج 3 ، ص 333 رجوع شود . )\r\nولى گمان مىكنم اين كتاب در زمان ما از ميان رفته باشد ؛ امّا كتاب « مِصباح الشّريعة » كه داراى صد باب در حقائق است ، امروزه موجود است و به چاپ هم رسيده است . و حاج ميرزا حسين نورى را در « خاتمهء مستدرك » به مناسبت ذكر اين كتاب سخنى است كه با مطالب ما تا حدّى ارتباط دارد ، و لهذا خلاصهء آن را ترجمه مىكنيم :\r\n\r\nمحدّث نورى بيان مىكند كه صوفيّه دو مقصد دارند\r\nمرحوم حاجى نورى مىنويسد : صوفيّه دو مقصد دارند كه يكى از آنها\r\n\r\n","description":"","footnote":"","page_name":" 325 ","page_number":343},
  {"content":"\r\n\r\nمقدّمهء ديگرى محسوب مىشود .\r\nمقصد اوّل تهذيب نفس و تصفيهء آن از كدورات و ظلمات و تخليه از رذائل و صفات ناپسند ، و تحليهء آن به اوصاف جميله و كمالات معنويّه است . و اين امر احتياج به معرفت نفس و قلب و شناسائى صفات خوب و بد دارد تا بدين‌وسيله بتوانند به تطهير و تزكيه و تنوير و تحليهء نفس و قلب بپردازند . و اين مقصد بزرگى است كه در آن ، اهل شرع و كافّهء علماء با آنان شريك هستند . و چگونه در اين امر با آنان شريك نباشند درصورتىكه عبادت و آداب دينى براى همين كار وضع شده ، و ارسال رُسل و انزال كتب براى آن بوده ، و در قرآن مجيد اهتمام به امر قلب و تهذيب آن زياد شده .\r\nو صوفيّه در اين مقصد بزرگ كتب و مؤلَّفاتى دارند كه در آنها مطالب سودمند بسيار است ، امّا در ضمن آنها گفتگو از رياضات محرّمه و بدعت و دروغ هم ديده مىشود .\r\nمقصد دوّم ادّعاهائى است كه از نتيجهء تهذيب نفس و رياضات مىكنند ؛ و دم از « وُصول » و « اتّحاد » و « فناء » و امور ديگرى از اين قبيل مىزنند . در اين مقصد اهل شرع و دين با آنان شريك نيستند .\r\nو چون در مقصد اوّل علماء بزرگ ، مشارك آنانند لهذا كسانى را كه زياد دنبال آن مقصد رفته‌اند ، كوته‌نظران طعن زده‌اند ؛ و به همين جهت علماء جليل القدرى مانند : أبو الفتوح رازى ، علىّ بن طاوس ، شهيد ثانى و أمثال آنان را به تصوّف نسبت داده‌اند . درصورتىكه ملازمه‌اى بين دو مقصد مذكور نيست و اعتقاد به تهذيب نفس مستلزم اين نمىباشد كه به وصول و اتّحاد و رياضات محرّمه هم اعتقاد پيدا كنند . ( رجوع به « خاتمهء مستدرك الوسائل » جلد 3 ، ص 330 كنيد . )\r\nبا اينكه تفصيلى را كه مرحوم حاج ميرزا حسين قائل گرديده حاكى از\r\n\r\n","description":"","footnote":"","page_name":" 326 ","page_number":344},
  {"content":"\r\n\r\nدقّت نظر او مىباشد ، امّا با اين حال آنچه را دربارهء مقصد دوّم صوفيّه ذكر كرده دلالت بر آن دارد كه وى بر عقائد تفصيلى آنان اطّلاع كافى نداشته ؛ زيرا اين طائفه اهل اتّحاد و حلول نيستند و اگر سخنى از اتّحاد در كتب آنان هست معنيش آنست كه خواجهء طوسى در « أوصافُ الاشْراف » فرموده است :\r\n« اتّحاد نه آنست كه جماعتى قاصر نظران توهّم كنند كه مراد يكى شدن بنده با خداى تعالى باشد ؛ تعالى الله عن ذلك علوا كبيرا . « 1 »\r\nبل آنست كه همه او را ببينند بىتكلّف . »\r\nراجع به وصول هم آنچه خواجه در دنبال همين كلمات نوشته ، ناتمام بودن كلام محدّث نورى را آشكار مىسازد . زيرا فرموده است : « دعاى حسين منصور حلّاج كه گفته :\r\n بَيْنِى وَ بَيْنَكَ إنّيّى يُنازِعُنى * فَارْفَعْ بِلُطْفِكَ إنّيّى مِنَ الْبَيْنِ « 2 » \r\nمستجاب شد ، و إنّيّت از ميان برخاست تا توانست گفت : « أنَا مَنْ أهْوَى وَ مَنْ أهْوَى أنا » .\r\n\r\n\r\n","description":"","footnote":"\r\n( 1 ) چنان كه گفتيم ، اين عبارت ، آيه نيست و اقتباس از آيه مىباشد .\r\n( 2 ) در تعليقه آورده است : « اين بيت از يكى از قطعات صوفيانهء حلّاج است كه تمام آن اينست :\r\n أنا أنا أنتَ أم هذا إلَهينِ * حاشاىَ حاشاىَ مِن إثباتِ اثنَينِ\r\nهُويَّتى لك فى لائيّتى أبداً * كُلٌّ على الكلِّ تلبيسٌ بوَجهَينِ\r\nفأين ذاتُك عنّى حيث كنتُ أرَى * فَقد تبيَّن ذاتى حيثُ لا أينى\r\nو نورُ وجهِك معقودٌ بناصيَتى * فى ناظِر القلب أو فى ناظِر العَينِ\r\nبينى و بينك إنّيّى يُنازعنى * فارفع بلطفك إنّيّى مِنَ البينِ \r\nو أنا أقول متمثّلا :\r\n گرفتم آنكه نگيرى مرا به هيچ گناهى * همين گناه مرا بس كه با وجود تو هستم \r\n","page_name":" 327 ","page_number":345},
  {"content":"\r\n\r\nو در اين مقام معلوم مىشود آن كس كه گفت : أَنا الحَقّ و آن كس كه گفت : سُبْحانى ما أعْظَمَ شَأْنى ، نه دعوى الهيّت كرده‌اند ؛ بل نفى انّيّت خود و اثبات انّيّت غير خود كرده‌اند و هُوَ المَطْلوب . »\r\nرياضاتى هم كه صوفيّهء حقيقى براى تزكيهء نفس مىكشند همانهاست كه خود آن مرحوم گفته است كه اهل شرع و كافّهء علماء با آن شريك هستند . و هر كس در كتب تراجم ، حالات علماء زاهد و وارسته و با ورع را مطالعه كند مشاهده خواهد كرد كه رياضاتى را كه آنان مىكشند از نوع همان رياضات بوده كه صوفيّهء حقّه كشيده‌اند .\r\nخلاصه ، متصوِّفه از حيث اعمال دينى و عقائد مذهبى با سائر متشرّعين تفاوتى نداشته‌اند جز آنكه به فرائض بهتر و به مندوبات زيادتر عمل مىكرده‌اند ، و مىتوان گفت : عصارهء معارف دينى و خلاصهء حقائق اسلامى اين جماعت هم همان چيزهائى است كه به نحو اجمال و اشاره در كتاب « مِصباح الشّريعة » بيان شده است .\r\nامّا جنبهء علمى آنان وضع ديگرى دارد ، و غير از دين مبين اسلام از منابع ديگر هم اكابر متصوّفه علومى را فرا گرفته‌اند كه در نظر ارباب تحقيق قابل انكار نمىباشد . « 1 »\r\n\r\nاشتباه محدّث نورى ( ره ) در تفكيك ميان دو مقصد صوفيّه\r\nحقير فقير گويد : آنچه را كه محدّث نورى ( ره ) از تفكيك و عدم ملازمه ميان دو مقصد صوفيّه ذكر كرده است ، نادرست به نظر مىرسد . زيرا ملازمه و عدم انفكاك قطعى بين آن دو مرام نه تنها از ضروريّات مسلك آنان است ، بلكه از ضروريّات اهل شرع و پيروان سنّت نبوى و سيرهء علوى و بداهت مُفاد آيات\r\n\r\n\r\n","description":"","footnote":"\r\n( 1 ) « شرح گلشن راز » شيخ محمّد لاهيجى ، مقدّمهء آقاى كيوان سميعى ، صفحهء شصت و دو تا صفحهء شصت و شش\r\n","page_name":" 328 ","page_number":346},
  {"content":"\r\n\r\nقرآنى و بقيّهء كتب سماوى است .\r\nدر نزد مذهب و مكتب متشرّعين ذَوى المقدار ، آنگاه عبادت و تزكيهء نفس و تخلّق به اخلاق حميده و تجنّب از صفات رذيله مثمر ثمر و مفيد اثر واقع مىشود كه منظور و مطلوب از آنها قربت حقّ تعالى باشد . عبادتى و عملى به هر گونه كه فرض شود اگر با نيّت تقرّب نباشد ، باطل است و خراب .\r\nمنظور از نزديكى و تقرّب به حضرت حقّ متعال ، نزديكى زمانى يا مكانى يا كيفيّتى يا كمّيّتى و أمثالها نمىباشد ؛ بلكه منظور رفع حجابهاى نفسانى است كه با هر عملى يك حجاب برداشته مىشود ، تا در نهايت امر همهء حجب مرتفع مىگردد و ميان بنده و حقّ حجابى باقى نمىماند . يعنى نه تنها به « لقاى حقّ » و اصل مىشود بلكه به « اتّحاد » و « وحدت » و « وصول » و مقام « فناء فى الله » و سپس مقام « بقاء بالله » فائز مىشود .\r\nآيات قرآنيّه :  فَمَنْ كانَ يَرْجُوا لِقاءَ رَبِّهِ فَلْيَعْمَلْ عَمَلًا صالِحاً وَ لا يُشْرِكْ بِعِبادَةِ رَبِّهِ أَحَداً  . « 1 »\r\nمگر نه آنست كه صراحت دارد بر آنكه عمل صالح چنانچه با نيّت اخلاص ضميمه شود انسان را به لقاى خداوند مىرساند ؟ !\r\n مَنْ كانَ يَرْجُوا لِقاءَ اللَّهِ فَإِنَّ أَجَلَ اللَّهِ لَآتٍ  . « 2 »\r\nمگر نه آنست كه دلالت دارد بر مشرّف شدن به لقاى الهى به مجرّد اميد در نيّت و در عمل و در گفتار .\r\n\r\n\r\n","description":"","footnote":"\r\n( 1 ) . ذيل آخرين آيه از سورهء 18 : الكهف : « پس كسى كه اميد لقاى پروردگارش را دارد بايد عملش را عمل صالح قرار دهد و در عبادت پروردگارش احدى را شريك ننمايد . »\r\n( 2 ) صدر آيه 5 ، از سورهء 29 : العنكبوت : « كسى كه اميد لقاى خداوند را دارد ، پس زمان ملاقات وى در خواهد رسيد . »\r\n","page_name":" 329 ","page_number":347},
  {"content":"\r\n\r\nتزكيهء نفس و تخلّى و تجلّى و تحلّى با جميع زحمات و رنجهاى متصوّره در اين مقام ، اگر به قصد تقرّب حقّ تعالى يعنى به قصد رفع حجاب و نزديكى با وى در درجات و مراتب متفاوته از « وصول و اتّحاد و وحدت و فناء و بقاء » نبوده باشد به چه كار آيد ؟ ! و چه نتيجه‌اى را به دنبال خود مىكشد ؟ ! غير از اتيان اعمالى مشابه حركت حِمار طاحونَه ( خر آسيا ) كه پيوسته به دور خود مىچرخد ، چه بهره و منفعتى را به بار مىآورد ؟ !\r\nمگر خدا نيازمند به اعمال بندگان بود كه تكليفهاى خشك و خالى بدانها بكند ، و سپس به جهنّمى خشك و بهشتى خشك اندر اندازد ؟ !\r\nاين كار شبيه كار خداوند موهومى ، نيازمند ، كينه‌توز ، حريص ، آزمند ، بخيل بود ؛ نه كار خداى حقيقى واقعى ، غَنىّ علَى الإطْلاق ، كريم ، رحمن ، رحيم .\r\nتمام تكاليف پيامبران به امّتهايشان فقط به جهت رفع حجب نفسانيّهء آنان است . چون حجاب برداشته شد ؛ بهشت است ، حقّ است ، لقاء و وصول و فناء است .\r\nاگر حجاب برداشته نشد ؛ دوزخ است ، شيطان است ، بطلان است ، حرمان است ، بُعد است ، زمهرير است ، آتش گدازان است ، حسرت است و اندوه و ندامت ؛ مگر داستان اعمال شاقّه و عبادات كثيره و بالاخره تهيدست ماندن « بَلْعَم باعورا » را در قرآن مجيد نخوانده‌ايم ؟ !\r\nبنابراين تفكيكى را كه ميان اين دو مقصد داده‌اند صحيح نيست . آنان كه به مقصد اوّل عمل كردند و به مقصد دوّم رسيدند كامياب و مظفّر و پيروزند .\r\nو آنان كه به مقصد اوّل عمل كردند بدون در نظر داشتن علّت غائى آن و بدون اميد لقاى حقّ و بدون رفع حجب ظلمانيّه و نورانيّه ، ماندند و ماندند . يك قدم بر نداشتند و كوركورانه كالْحِمارِ فِى الْوَحَل ( چون خر افتاده در گل ) خود را\r\n\r\n","description":"","footnote":"","page_name":" 330 ","page_number":348},
  {"content":"\r\n\r\nبه اين‌طرف و آن طرف زدند ، و محروم إلى الأبد بماندند .\r\n\r\nجميع علماى حقّهء حقيقيّهء شيعه ، با اصول اعاظم تصوّف و عرفان همگام بوده‌اند\r\n\r\nنادرستىهاى كلام محدّث نورى ، در جدا كردن علماء راسخين را از عرفان\r\nبايد به جناب مرحوم نورى گفت : با ايراد اين كوته‌بينىها ، و اين پائين‌نگريها ، و اين نسبت‌هاى صحيحهء واقعيّهء وصول ، اتّحاد ، فناء به اولياى خدا همچون تلامذهء مشخَّصه و تربيت‌يافتگان مكتب امامان ما همچون بايزيد و شقيق و معروف ؛ با برچسب باطل و مُهر بدعت و لكّهء ننگين به مقاصد و منويّات راقيهء آنان نهادن ، كار خاتمه پيدا نمىكند ، و مطلب و محاكمه فيصله نمىيابد .\r\nشيخ أبو الفتوح رازى ، شهيد ثانى ، سيّد ابن طاوس هم دنبال همين مقاصد عاليه بوده‌اند . فناء و وحدت و وصول به حضرت ربّ العزّة منتهى آمال و آرزويشان بوده است .\r\nداستان عرفان و شوريدگى و سلوك سبيل خداوندى به همين چند تن عالم جليل و حبر نبيل اسلام تمام نمىشود . همهء علماى حقّهء حقيقيّه أمثال ابن فَهْد حِلّى ، ملّا صدرا شيرازى و فيض كاشانى و فيّاض لاهيجانى دو شاگرد ارجمند وى ، و حكيم سبزوارى و سيّد مهدى بحر العلوم و شهيد اوّل و مجلسى اوّل ، و دو عالم نبيل و وحيد : پدر و پسر : حاج ملّا مهدىّ و حاج ملّا أحمد نراقيّين ، و استاد و وصىّ شيخ انصارى : آيت حقّ و سند عرفان سيّد علىّ شوشترى ، و آخوند ملّا حسين‌قلى همدانى و شاگردان ذوى المجد و الاعتبارش : آقا سيّد أحمد طهرانى كربلائى و حاج شيخ محمّد بهارى و حاج ميرزا جواد آقا ملكى تبريزى و آقا سيّد سعيد حَبّوبى نجفى و أمثالهم ، همه و همه از اين زمره‌اند .\r\nهمه سخن از وحدت وجود و وصول و فنا دارند . همه از بايزيد و معروف تجليل مىكنند . همهء سخنشان و مرامشان واحد است . كجا مىتوان با نسبتهاى نارواى خدا ناپسندانه دامان اينان را لكّه‌دار نمود ؟ ! كجا مىتوان\r\n\r\n","description":"","footnote":"","page_name":" 331 ","page_number":349},
  {"content":"\r\n\r\nحساب اين‌ها را در عمل و عقيده با امامان به حقّ شيعه جدا كرد ؟ ! كجا با نسبتهاى خلاف واقع به عرفاى راستين و حكماى متّقين أمثال محيى الدّين و ملّا صدراى شيرازى مىتوان سرپوش بر روى عقول و افهام نهاد ؟ ! كجا مىتوان نام سيّد حيدر آملى را از ديوان پيروان اين مكتب ذو القدر محو كرد ؟ وى در تفسير و تشريح گفتار محيى الدّين عربى ، يگانه عالم راستين تشيّع و فخر جهان و جهانيان تا روز بازپسين است .\r\nكتابهاى ارجمند و نفيس او را همچون « نَصُّ النُّصوص » و « نَقْدُ النُّقود » و تفسير « المحيطُ الاعظمُ و البحرُ الخِضَمُّ فى تأويلِ كتابِ الله العزيزِ المحكَم » را بايد خارجيان پيدا نموده و به طبع برسانند ، و اينك خواهى نخواهى در دسترس مطالعه و ارباب تحقيق اعمّ از خودى و اجنبى قرار گيرد ؛ و خود ما شيعيان در مدّت هفتصد سال كه از تصنيف آنها سپرى مىشود از مطالعه و فهم و ادراك و عمل بدان محروم بوده باشيم ! ! !\r\nحيرت‌انگيز است كه محدّث نورى كه فنّش و حرفه‌اش كتاب‌شناسى و احاطه بر نفائس كتب خطّيّه و آثار قدما است ، در اينجا چگونه نام كتاب « أوْصاف الاشْراف » و مطالب محتواى آن را از خاطر برده باشد ! ! !\r\nاين كتاب مختصر و جامع و مفيد كه از مصنَّفات استاد البشر ، و عقل حادى عشر ، فخر الفلاسفة و الحكماء ، و ذُخر الشّيعة و العلماء ، و مَدار العلم و الدّراية ، و مَنار الفهم و الرِّواية : خواجه نصير الدّين طوسىّ رضوان الله تعالى عليه مىباشد ، حاوى شش باب در سير و سلوك به سوى خداوند است . هر باب آن به چند فصل ، و باب پنجم آن به شش فصل : توكّل ، رضا ، تسليم ، توحيد ، اتّحاد ، و وحدت منقسم شده است . و چون باب ششم در « فنا » است و آن داراى انقسامى نمىتواند باشد ، لهذا فقط آن را به صورت باب واحدى بدون تفصيل فصول ذكر كرده است .\r\n\r\n","description":"","footnote":"","page_name":" 332 ","page_number":350},
  {"content":"\r\n\r\nدر فصل پنجم از باب پنجم كه در اتّحاد است و منتهى به وصول مىگردد ، مطالب ارزنده‌اى را ايراد كرده است كه ما همه‌اش را ذكر نموديم .\r\n\r\nكلام خواجه در « أوصاف الاشراف » در منزل وحدت ، و منزل فناء\r\nدر فصل ششم از آن باب كه با عنوان « در وحدت » آورده شده است گويد :\r\n« قالَ اللهُ سُبحانَه :  لِمَنِ الْمُلْكُ الْيَوْمَ لِلَّهِ الْواحِدِ الْقَهَّارِ  . « 1 »\r\nوحدت ، يگانگى است ، و اين بالاى اتّحاد است ؛ چه از اتّحاد كه به معنى يكى شدن است بوى كثرت آيد ، و در وحدت آن شائبه نباشد . و آنجا سكون ، و حركت ، و فكر ، و ذكر ، و سير ، و سلوك ، و طلب ، و طالب ، و مطلوب ، و نقصان ، و كمال همه منعدم شود ؛ كه إذَا بَلَغَ الْكَلَامُ إلَى اللَّهِ [ تَعَالَى 
  ] فَأَمْسِكُوا ! » و در باب ششم كه با عنوان « در فنا » آورده شده است گويد :\r\n« قالَ اللهُ تعالَى :  كُلُّ شَيْءٍ هالِكٌ إِلَّا وَجْهَهُ  . « 2 »\r\nدر وحدت ، سالك و سلوك و سير و مقصد و طلب و طالب و مطلوب نباشد ؛  كُلُّ شَيْءٍ هالِكٌ إِلَّا وَجْهَهُ  .\r\nو اثبات اين سخن و بيان هم نباشد ، و نفى اين سخن و بيان هم نباشد ؛ و اثبات و نفى متقابلانند . و دوئى ، مبدأ كثرت است . آنجا نفى و اثبات نباشد ؛ و نفى نفى ، و اثبات اثبات هم نباشد . و نفى اثبات و اثبات نفى هم نباشد .\r\nاين را فنا خوانند كه معاد خلق با فنا باشد ، همچنان‌كه مبدأ ايشان از عدم\r\n\r\n\r\n","description":"","footnote":"\r\n( 1 ) ذيل آيه 16 ، از سورهء 40 : غافر : « سلطنت و حكمرانى امروز از آنِ چه كسى است ؟ از آنِ خداوند واحد قهّار است . »\r\n( 2 ) قسمتى از آيه 88 ، از سورهء 28 : القصص : « تمام چيزها فعلًا نابود و نيست مىباشند مگر وجه او . »\r\n","page_name":" 333 ","page_number":351},
  {"content":"\r\n\r\nبود ؛  كَما بَدَأَكُمْ تَعُودُونَ  . « 1 »\r\nو معنى فنا را حدّى با كثرت است ؛   كُلُّ مَنْ عَلَيْها فانٍ * وَ يَبْقى وَجْهُ رَبِّكَ ذُو الْجَلالِ وَ الْإِكْرامِ   . « 2 »\r\nفنا به اين معنى هم نباشد . هر چه در نطق آيد و هر چه در وهم آيد و هر چه عقل بدان رسد ، جمله منتفى گردد ؛  إِلَيْهِ يُرْجَعُ الْأَمْرُ كُلُّهُ  . « 3 » و « 4 »\r\nو از آنچه را كه در اينجا نقل نموديم چند مطلب روشن مىگردد :\r\nاوّل : آنچه را كه مرحوم محدّث نورى در اينجا گفته است :\r\n« الثّانى : ما يَدَّعونَ مِنْ نَتيجَةِ تَهذيبِ النَّفْسِ وَ ثَمَرَةِ الرّياضاتِ ؛ مِنَ الْمَعْرِفَةِ وَ فَوْقِها مِنَ الْوُصولِ وَ الاتِّحادِ وَ الْفَناءِ ، وَ مَقَاماتٍ لَمْ يَدَّعِها نَبىٌّ مِنَ الانْبياءِ وَ وَصىٌّ مِنَ الاوْصياءِ فَكَيْفَ بِأتْباعِهِمْ مِنْ أهْلِ الْعِلْمِ وَ التُّقَى . مَعَ ما فيها مِمّا لا يَليقُ نِسْبَتُهُ إلَى مُقَدَّسِ حَضْرَتِهِ جَلَّ وَ عَلا ، وَ يَجِبُ تَنزيهُهُ عَنْهُ ؛ سُبْحانَهُ وَ تَعالَى عَمّا يَقولُهُ الظّالِمونَ . »\r\nگفتارى است خالى از سَداد و صحّت و استقامت ، و بر روى اساس مغالطه و سفسطه ريخته شده است ؛ نه بر بنيان علم و برهان .\r\nدوّم : آنچه را كه نيز گفته است :\r\nوَ أمّا الْمَقْصَدُ الثّانى ، فَحاشَى أهْلَ الشَّرْعِ وَ الدّينِ فَضْلًا\r\n\r\n\r\n","description":"","footnote":"\r\n( 1 ) ذيل آيه 29 ، از سورهء 7 : الاعراف : « همان‌طور كه شما را ابتداءً آفريد ، شما به سوى وى بازگشت مىنمائيد ! »\r\n( 2 ) آيه 26 و 27 ، از سورهء 55 : الرّحمن : « تمام كسانى كه بر روى زمين هستند فعلًا فانى و نابودند ؛ و وجه پروردگارت كه داراى صفت جلال و جمال است باقى مىماند . »\r\n( 3 ) قسمتى از آيه 123 ، از سورهء 11 : هود : « بازگشت داده مىشوند جميع امور به سوى او . »\r\n( 4 ) « أوصاف الاشراف » ص 67 و 68\r\n","page_name":" 334 ","page_number":352},
  {"content":"\r\n\r\nعَنِ الْعُلَماءِ الرّاسِخينَ أنْ يَميلوا إليْهِ أوْ يَأْملونَهُ أوْ يَتَفَوَّهونَ بِهِ ؛ وَ أغْلَبُ ما وَرَدَ فى ذَمِّ الْجَماعَةِ ناظِرٌ إلَى هَذِهِ الدَّعْوَى .\r\nهمچنين بىپايه و اساس مىباشد ؛ و جز بهتانى در عالم واقعيّت ، تحقّق و عينيّتى را نمىتواند حيازت نمايد .\r\nسوّم : آنچه را كه ايضاً آورده است :\r\nوَ آلَ أمْرُهُمْ إلَى أنْ نَسَبوا مِثْلَ الشَّيْخِ الْجَليلِ تَرْجُمانِ الْمُفَسِّرينَ أَبو الْفُتوحِ الرّازىُّ ، وَ صاحِبِ الْكَراماتِ عَلىِّ بْنِ طاوُس ، وَ شَيْخِ الْفُقَهاءِ الشَّهيدِ الثّانى قَدَّسَ اللَّهُ أرْواحَهُمْ ؛ إلَى الْمَيْلِ إلَى التَّصَوُّفِ كَما رَأيْناهُ . وَ هَذِهِ رَزيَّةٌ جَليلَةٌ وَ مُصيبَةٌ عَظيمَةٌ لا بُدَّ مِنَ الاسْتِرْجاعِ عِنْدَها .\r\nنيز سخنى است سست و واهى ، و سزاوار مىباشد كه خودش از اين سخن استرجاع كند ؛ و دست تعدّى به دامان پاك آن اوتاد علم و دين ، و أوطاد حكمت و يقين ، و منارهاى فضيلت و عرفان ، و قائلين به وحدت حضرت بارى ربّ العالمين دراز ننمايد .\r\n\r\nحقيقت تشيّع را مىتوان در كتب عرفاى بالله تعالى جست\r\nچهارم : آنچه را كه به دنبال اين مطالب افاده كرده است :\r\n« نَعَمْ يُمْكِنُ أنْ يُقالَ لَهُمْ تَأَدُّباً لا إيراداً : أنَّ فيما وَرَد عَنْ أهْلِ بَيْتِ الْعِصْمَةِ عَلَيْهِمُ السَّلامُ غِنىً وَ مَنْدوحَةً عَنِ الرُّجوعِ إلَى زُبُرِهِمْ وَ مُلَفَّقاتِهِمْ وَ مَواعِظهِمْ » .\r\nايضاً كلامى است غير استوار . آخر چه كسى أمثال گفتار بايزيد بسطامى و شقيق بلخى و شيخ مُستجاب الدّعوة اهل بغداد : معروف كرخى را از زمرهء شاگردان اهل بيت عصمت عليهم السّلام اخراج كرده است و به زمرهء مخالفين پيوند داده است ، جز همين أمثال شما محدّثين حَشْويّين ظاهريّين كه به مجرّد ناپسند آمدن كلمات راقيه و مطالب عاليهء ايشان فوراً با چماق تكفير و تفسيق بر رؤوسشان آنها را جزو مخالفين و متمرّدين و متعدّين و منحرفين به شمار\r\n\r\n","description":"","footnote":"","page_name":" 335 ","page_number":353},
  {"content":"\r\n\r\nآورديد ؟ ! ؟ ! ؟ !\r\nتصوّر كرديد كه آنگاه كه قلم در دستتان بود ، و قدرت داشتيد چنين تهمت‌هائى را به أمثال اخصّ خواصّ و أحبّ محبّان امامان ما ، همچون حضرت امام صادق و فرزند اكبرش حضرت موسى بن جعفر و فرزند ارشد وى حضرت علىّ بن موسى عليهم الصّلاة و السّلام بزنيد ؛ و با اين كَرّوفَرها ، و خيز و جست‌ها ، و بم و زيرها ، آنها را منزوى كنيد و در زندانِ عزلت و حبسِ دورى و كناره گيرى از عامّهء مردم رها كنيد ؛ آنان شما را يله و رها باز مىگذارند ! ؟ به خداوند سوگند مىخورم كه اينك ديده‌ايد و خواهيد ديد در عَقَبات سخت و كريوه‌هاى مهيب و سهمگين وقت مرگ ، و عالم قبر ، و حشر ، و نشر ، و عرض ، و سؤال ، و حساب ، و مواقف عظيمه عِند الله ربِّ العالَمين ، فرد فرد اين افراد ايستاده و از شما مؤاخذه مىكنند كه به چه دليل و مستند قطعى به ما چنين نسبتهائى را به رايگان روا داشتيد ؛ و در محافل و مجالس درس و بر روى منبر پيامبر و در لابلاى كتابهاى دينى و عقيدتى جميع اهل جهان بر ما نثار كرديد ؟ ! ؟ ! ؟ !\r\nچطور شد كه آيه :  وَ لا تَقْفُ ما لَيْسَ لَكَ بِهِ عِلْمٌ إِنَّ السَّمْعَ وَ الْبَصَرَ وَ الْفُؤادَ كُلُّ أُولئِكَ كانَ عَنْهُ مَسْؤُلًا  « 1 » را در اينجا در زير خاكهاى نسيان انباشته نموديد ، و فقط در بحث عدم حجّيّت ظنون مطلقه در كتاب اصول از آن دم زديد ؟ !\r\nچطور شد از بحث الف و لام در أَحَلَّ اللَّهُ الْبَيْعَ آن‌همه استفاده‌هاى\r\n\r\n\r\n","description":"","footnote":"\r\n( 1 ) آيه 36 ، از سورهء 17 : الإسراء : « و پيروى مكن از آنچه را كه بدان علم و يقين ندارى ! زيرا تحقيقاً گوش و چشم و فكر ، از آنچه را كه بدون يقين پيروى شده‌اند ، مورد بازخواست و مؤاخذه قرار خواهند گرفت . »\r\n","page_name":" 336 ","page_number":354},
  {"content":"\r\n\r\nعموم و اطلاق ، و آن تفريع فروع كثيره را نموديد ؛ امّا در بحث از الف و لام  السَّمْعَ وَ الْبَصَرَ وَ الْفُؤادَ  كه شد در اينجا چشم بردوختيد ، و تأكيد  كُلُّ أُولئِكَ  را ناديده گرفتيد ؛ و از افادهء نكرهء در سياق نفى در كلمهء عِلْم استفادهء استغراق ننموديد ؟ ! ؟ ! ؟ !\r\nشما اوّلًا اين شاگردان بزرگ ائمّه عليهم السّلام را با اتّهام مخالف كنار زديد ، و به دنبال آن به أمثال أبو الفتوح و سيّد ابن طاوس و شهيد ثانى نسبت عدم پيروى از راه و روش آنان داديد براى آنكه اينان را از زمرهء خودتان حشويّينِ منهاى عرفان الهى و قائلين به وحدت حقّ تعالى به حساب آورده ، دكّان علوم ظاهرى بدون معرفت و سلوك خداوندى و تهذيب نفس و رياضات مشروعه را رونق بخشيد ، با آنكه در حقيقت اينان به آنان ملحق هستند ؛ و سپس به علمائى بزرگوار نظير ايشان همچون حكيم و فيلسوف اسلام و افتخار جهان ملّا صدراى شيرازى أعلى الله درجته به ملاحظهء تعريف و تمجيد از ابن عربى نسبت الحاد و انحراف داديد ، و به ملّا محسن فيض ، ملّا مسىء و به محيى الدّين ، مُميت الدّين لقب داديد « 1 » ؛ و با عبارت‌پردازىِ طرفدارى از مكتب اهل عصمت و لفّاظىِ پيروى از اهل بيت طهارت و تشيّع حقيقى خود را سرگرم نموديد ، و با اين‌گونه اعمال و رفتار از روح تشيّع و حقيقت ولايت دور شديد ؛ تا كار را به جائى رسانديد كه « فصلُ الخِطاب فى تحريفِ كتاب ربِّ الارباب » نوشته و سلمان فارسى را از حضرت أبا الفضل عليه صلوات الله الملك المَنّان ، افضل و اعلى و صاحب مقامى والاتر شمرديد ! ! !\r\nآخر چه كسى به شما اذن داده بود كه در مقام اعتراض و خرده گيرى بر سيّد ابن طاوس و أمثال او ، « تَأَدُّباً لا إيراداً » دستور داده و حكم صادر كنيد كه از\r\n\r\n\r\n","description":"","footnote":"\r\n( 1 ) صريح كلمات شيخ أحمد احسائى است .\r\n","page_name":" 337 ","page_number":355},
  {"content":"\r\n\r\nكتب عارفان عاليمقام اسلام و واصلان ذوى المجد و الإكرام كه عرفان را از مصدر آن ، و وحدت را از ماء مَعين و آبشخوار اصلى آن - كه مسانيد وحى و الهام و كشف بوده‌اند - اكتساب نموده‌اند استفاده نكنند ؛ و أمثال كتابهاى مثلًا خواجه عبد الله انصارى و « فُصوص » و « نُصوص » را نخوانند و از منابع واقعى آن بهره‌مند نگردند !\r\n\r\nپاسخ از استدلال بر عدم جواز رجوع به كتب اهل عرفان\r\nپنجم :\r\nآنچه را كه براى استشهاد ، در تعقيب اين گفتار براى استدلال بر عدم جواز رجوع به كتب اهل عرفان و كسانى كه در كلمات و عباراتشان لفظ وصول ، وحدت ، بقاء ، فناء ، اتّصال و أمثالها مشاهده مىشود ؛ بدين عبارت آورده‌اند كه :\r\n« قالَ تِلْميذُ الْمُفيدِ أبو يَعْلَى الْجَعْفَرىُّ فى أوَّلِ كِتابِ « النَّزْهَةِ » : إنَّ عَبْدَ الْمَلِكِ بْنَ مَرْوانَ كَتَبَ إلَى الْحَجّاجِ : إذا سَمِعْتَ كَلِمَةَ حِكْمَةٍ فَاعْزُها إلَى أميرِ الْمُؤْمِنينَ ( يَعْنى نَفْسَهُ ) فَإنَّهُ أحَقُّ بِها وَ أوْلَى مِنْ قائِلها ! - انتهى » .\r\nوَ لَوْ لا خَوْفُ الإطالةِ لَذَكَرْتُ شَطْرا مِنْ هَذا الْبابِ . بَلْ قَدْ وَرَدَ النَّهْىُ عَنِ الاسْتِعانَةِ بِهِمْ .\r\nفَرَوَى سِبْطُ الطَّبْرِسىِّ فى « مِشْكَاةِ الانْوارِ » عَنِ الْبَاقِرِ عَلَيْهِ السَّلَامُ ، أَنَّهُ قَالَ لِجَابِرٍ : يَا جَابِرُ ! وَ لَا تَسْتَعِنْ بِعَدُوٍّ لَنَا حَاجَةً ، وَ لَا تَسْتَطْعِمْهُ وَ لَا تَسْأَلْهُ شَرْبَةً !\r\nأَمَا إنَّهُ لَيَخْلُدُ فِى النَّارِ فَيَمُرُّ بِهِ الْمُؤْمِنُ فَيَقُولُ : يَا مُؤْمِنُ ! أَ لَسْتُ فَعَلْتُ بِكَ كَذَا وَ كَذَا ؟ ! فَيَسْتَحْيِى مِنْهُ فَيَسْتَنْقِذُهُ مِنَ النَّارِ .\r\nالْحُجَّةُ : هَذا حالُ طَعامِ الاجْسادِ فَكَيْفَ بِقوتِ الارْواحِ ؟ ! « 1 »\r\n\r\n\r\n","description":"","footnote":"\r\n( 1 ) « مستدرك الوسائل » ج 3 ، كه خاتمهء آنست ، ص 330 و 331\r\n","page_name":" 338 ","page_number":356},
  {"content":"\r\n\r\n« أبو يَعْلى جعفرى كه شاگرد شيخ مفيد است در اوّل كتاب « نَزْهَت » « 1 » آورده است كه عبد الملك بن مروان به حجّاج بن يوسف ثَقَفىّ نوشت :\r\nچنانچه عبارت حكيمانه‌اى را شنيدى آن را به أمير المؤمنين نسبت بده ( مراد از أمير المؤمنين خودش بوده است . ) چرا كه او لايق‌تر و سزاوارتر است كه آن كلمهء حكمت از آنِ او باشد نسبت به اصل گوينده‌اش كه آن را گفته است - انتهى .\r\nو اگر از درازاى سخن دهشت نداشتم اينك مقدارى از اين مرام را در اين باب ذكر مىنمودم . بلكه نهى وارد شده است كه انسان نبايد از ايشان استمداد بجويد و كمك بطلبد .\r\nروايت نموده است نوادهء دخترى شيخ طَبْرِسىّ در كتاب « مشكاة الانوار » از حضرت امام محمّد باقر عليه السّلام كه به جابر گفتند :\r\nاى جابر ! از دشمن ما براى رفع نيازت كمك مَطَلب و از او خوراك مخواه و براى رفع تشنگىات پرسش آب مكن !\r\nهان بدانكه او در آتش جاودان مُخلَّد مىماند ، و مؤمنى به او عبور مىكند و وى به مؤمن مىگويد : اى مؤمن ! من همان كس نبودم كه براى تو فلان كار و فلان كار را انجام دادم ؟ ! در اين حال مؤمن از او شرمگين مىشود و او را از آتش مىرهاند .\r\nشاهد و دليل ما از اين روايت آنست كه اگر حال غذا خوردن پيكرها اين‌طور باشد ؛ حال غذاهاى روحيّه چگونه خواهد بود ؟ »\r\nجواب ايشان از دو ناحيه مىباشد :\r\nناحيهء اوّل : همان‌طور كه ذكر شد رجوع به كتب فلسفه و عرفانى كه\r\n\r\n\r\n","description":"","footnote":"\r\n( 1 ) يعنى كتاب « نَزهة النّاظِر » .\r\n","page_name":" 339 ","page_number":357},
  {"content":"\r\n\r\nبالاخره منتهى به گفتار أمثال بايزيد و خواجهء انصارى و أبو سعيد أبو الخير بشود ، رجوع به كتب دشمن نيست ؛ بلكه رجوع به كتب دوست مىباشد براى استفاده و بهره‌گيرى از معانى عاليه و مضامين آن كه بالاخره منتهى به ائمّهء معصومين صلوات الله و سلامه عليهم أجمعين و يا به رسول اكرم صلّى الله عليه و آله و سلّم خواهد شد ، و يا به مكاشفات و مشاهدات عينيّهء غيبيّه كه از حضرت ربّ ودود بر ايشان الهام و انكشاف پذيرفته است . اين كجا و آن كجا ! ؟\r\n\r\nلزوم فراگيرى علم و حكمت ، گرچه از كافر و يا منافق باشد\r\nناحيهء دوّم : روايات كثيره‌اى داريم كه ما را فرمان مىدهند كه بايد دنبال علم برويم گرچه در چين بوده باشد ، « 1 » و يا حكمت را اخذ كنيم گرچه از دست مخالف و منافق و شخص كافر باشد . در اين صورت نبايد خلاف و يا نفاق و يا كفر وى جلوگيرمان شود كه دست از علم بشوئيم و در بوتهء جهل و نادانى خود را بميرانيم .\r\nچقدر عالى و پرمحتواست اين دستور و فرمانى كه در شرائط گوناگون و وسعت در حالات به ما امر مىكند : اطْلُبوا الْعِلْمَ وَ لَوْ بِخَوْضِ اللُجَجِ وَ سَفْكِ الْمُهَجِ ! « 2 »\r\n\r\n\r\n","description":"","footnote":"\r\n( 1 ) « بحار الانوار » علّامهء مجلسى ( ره ) طبع كمپانى ، ج 1 ، ص 57 و 58 ، از كتاب « غوالى اللآلى » و از « روضة الواعظين »\r\n( 2 ) اين عبارت متّخذ از روايتى است كه محمّد بن يعقوب كلينى در « اصول كافى » ج 1 ، ص 35 ، روايت شمارهء 5 از باب ثواب العالم و المتعلّم ، با سند خود از أبو حمزهء ثُمالى از حضرت امام سيّد السّاجدين علىّ بن الحسين عليهما السّلام روايت مىكند كه فرمود : لَوْ يَعْلَمُ النّاسُ ما فى طَلَبِ الْعِلْمِ لَطَلَبوهُ وَ لَوْ بِسَفْكِ الْمُهَجِ وَ خَوْضِ اللُجَجِ . إنَّ اللَّهَ تَبارَكَ وَ تَعالَى أوْحَى إلَى دانيالَ : إنَّ أمْقَتَ عَبيدى إلَىَّ الْجاهِلُ المُسْتَخِفُّ بِحَقِّ أهْلِ الْعِلْمِ ، التّارِكُ لِلِاقْتِداءِ بِهِمْ ؛ وَ إنَّ أحَبَّ عَبيدى إلَىَّ التَّقىُّ الطّالِبُ لِلثَّوابِ الْجَزيلِ ، اللازِمُ لِلْعُلَماءِ ، التّابِعُ لِلْحُلَماءِ ، الْقابِلُ عَنِ الحُكَماءِ .\r\n","page_name":" 340 ","page_number":358},
  {"content":"\r\n\r\n« دنبال علم برويد و آن را بطلبيد گرچه مستلزم فرو رفتن در گردابهاى ژرف درياها و يا ريختن خونها با شمشير و أمثال آن بوده باشد ! »\r\nو چقدر عالى است وسعت دائرهء تعليم از جهت معلِّم آموزنده كه مىفرمايد :\r\nالْحِكْمَةُ ضَالَّةُ الْمُؤْمِنِ ؛ أَيْنَمَا وَجَدَهَا فَهُوَ أَحَقُّ بِهَا . « 1 »\r\n« حكمت گمشدهء مؤمن است ؛ هرجا كه آن گم‌گشته را بيابد او سزاوارتر است كه آن را در بر گيرد . »\r\nو در « مستدرك نهج البلاغة » آورده است : قَالَ أَمِيرُ الْمُؤْمِنِي عَلَيْهِ السَّلَامُ :\r\nالْحِكْمَةُ ضَالَّةُ الْمُؤْمِنِ ؛ وَ السَّعِيدُ مَنْ وُعِظَ بِغَيْرِهِ . ( وَ الْمَروىُّ فى « النَّهْجِ » : ) الْحِكْمَةُ ضَالَّةُ الْمُؤْمِنِ ؛ فَخُذِ الْحِكْمَةَ وَ لَوْ مِنْ أَهْلِ النِّفَاقِ ! « 2 » وَ فى « تُحَفِ الْعُقولِ » : ) فَلْيَطْلُبْهَا وَ لَوْ فِى أَيدِى أَهْلِ الشَّرِّ ! « 3 »\r\n\r\n\r\n","description":"","footnote":"\r\n( 1 ) علّامهء مجلسى رضوان الله عليه در « بحار الانوار » طبع حروفى ، ج 2 ، ص 99 از « امالى » شيخ طوسى با سند متّصل خود از حضرت أمير المؤمنين عليه السّلام از رسول اكرم صلّى الله عليه و آله و سلّم روايت كرده است كه فرمود : كَلِمَةُ الْحِكْمَةِ ضالَّةُ الْمُؤْمِنِ ؛ فَحَيْثُ وَجَدَها فَهُوَ أحَقُّ بِها . و راغب اصفهانى در « محاضرات » ج 1 ، ص 50 از رسول خدا صلّى الله عليه و آله روايت كرده است كه فرمود : الْحِكْمَةُ ضالَّةُ الْمُؤْمِنِ ؛ أيْنَما وَجَدَها قَيَّدَها .\r\nو نيز گفته شده است : خُذِ الْحِكمَةَ مِمَّن تَسمعُها منه ؛ فَرُبَّ رِمْيَةٍ مِن غيرِ رامٍ ، و حِكمَةٍ من غيرِ حكيمٍ . و نيز گفته شده است : لا يَمنَعكَ ضعةُ القائلِ عن الاستماعِ إليه ؛ فرُبَّ فمٍ كريهٍ مَجَّ عِلماً ذكيّاً ، و تِبْرٍ صافٍ فى صخرٍ جاسٍ . »\r\n( 2 ) حكمت 80 از « نهج البلاغة » ؛ و از طبع شيخ محمّد عبده - مصر ، ج 2 ، ص 154\r\n( 3 ) « مستدرك نهج البلاغة » تأليف شيخ هادى كاشف الغطاء ، ص 158\r\n","page_name":" 341 ","page_number":359},
  {"content":"\r\n\r\n« حكمت گمشدهء مؤمن است ؛ و خوشبخت كسى است كه از كردار ديگران و گفتار ايشان پند گيرد . ( و در « نهج البلاغة » روايت است كه : ) حكمت گمشدهء مؤمن است ؛ پس درياب حكمت را اگرچه در دست اهل نفاق بوده باشد ! ( و در « تحف العقول » وارد است كه : ) پس لازم است مؤمن حكمت را فراگيرد اگرچه در دستهاى اهل شرّ بوده باشد ! »\r\nو همچنين آن حضرت فرمودند :\r\nالْحِكْمَةُ ضَالَّةُ الْمُؤْمِنِ ؛ فَاطْلُبُوهَا وَ لَوْ عِنْدَ الْمُشْرِكِ ، تَكُونُوا أَحَقَّ بِهَا وَ أَهْلَهَا ! « 1 »\r\n« حكمت گمشدهء مؤمن است ؛ پس آن را طلب كنيد گرچه در نزد مشركين بوده باشد ، و در اين صورت كه با فرض فراگيرى از اهل شرك بدست شما رسيد ، شما بدان علم از مشركين سزاوارتر هستيد ، و شما اهل حكمت مىباشيد ! »\r\nو نيز آن حضرت فرموده است :\r\nخُذِ الْحِكْمَةَ أَنَّى كَانَتْ ! فَإنَّ الْحِكْمَةَ فِى صَدْرِ الْمُنَافِقِ ، فَتَلَجْلَجُ فِى صَدْرِهِ حَتَّى تَخْرُجَ فَتَسْكُنَ إلَى صَوَاحِبِهَا فِى صَدْرِ الْمُؤْمِنِ ! « 2 »\r\n« حكمت را فرا بگير هر كجا بوده باشد ! به جهت آنكه حكمت چه بسا در سينهء شخص منافق است ، پس در سينهء وى به حركت و اضطراب مىافتد تا آنكه خارج شود و در سينهء شخص مؤمن كه لايق و سزاوار حكمت است بنشيند و آرام گيرد » !\r\n\r\nسفارش اكيد لقمان و عيسى بن مريم راجع به لزوم اخذ حكمت و منع آن از جاهلان\r\nو علّامهء مجلسى رضوان الله عليه در ضمن وصاياى لقمان به پسرش در تعلّم حكمت آورده است :\r\n\r\n\r\n","description":"","footnote":"\r\n( 1 ) « مستدرك نهج البلاغة » تأليف شيخ هادى كاشف الغطاء ، ص 178\r\n( 2 ) حكمت 79 ، از « نهج البلاغة » ؛ و از طبع مصر با تعليقهء عبده ، ج 2 ، ص 154\r\n","page_name":" 342 ","page_number":360},
  {"content":"\r\n\r\nيا بُنى ! تَعَلَّمِ الْحِكْمَةَ تَشَرَّفْ ؛ فَإنَّ الْحِكْمَةَ تَدُلُّ عَلَى الدّينِ ، وَ تُشَرِّفُ الْعَبْدَ عَلَى الْحُرِّ ، وَ تَرْفَعُ الْمِسْكينَ عَلَى الْغَنىِّ ، وَ تُقَدِّمُ الصَّغيرَ عَلَى الْكَبيرِ ، وَ تُجْلِسُ الْمِسْكينَ مَجالِسَ الْمُلوكِ ، وَ تَزيدُ الشَّريفَ شَرَفا ، وَ السَّيّدَ سؤدَدًا ، وَ الْغَنىَّ مَجْدًا !\r\nوَ كَيْفَ يَظُنُّ ابْنُ آدَمَ أنْ يَتَهَيَّأَ لَهُ أمْرُ دينِهِ وَ مَعيشَتِهِ بِغَيْرِ حِكْمَةٍ ؛ وَ لَنْ يُهَيِّئ اللَّهُ عَزّ وَ جَلَّ أمْرَ الدُّنْيا وَ الآخِرَةِ إلّا بِالْحِكْمَةِ .\r\nوَ مَثَلُ الْحِكْمَةِ بِغَيْرِ طاعَةٍ ، مَثَلُ الْجَسَدِ بِلا نَفْسٍ ، أوْ مَثَلُ الصَّعيدِ بِلا ماءٍ .\r\nوَ لا صَلاحَ لِلْجَسَدِ بِغَيْرِ نَفْسٍ ، وَ لا لِلصَّعيدِ بِغَيرِ ماءٍ ، وَ لا لِلْحِكْمَةِ بِغَيْرِ طاعَة « 1 »\r\n« اى نور ديده پسرك من ! حكمت بياموز تا شريف گردى ؛ زيرا كه حكمت انسان را راهنمائى به دين مىكند ، و برده و بنده را بر آقا و آزاد شرافت مىدهد ، و مسكين و مستمند را بر غَنىّ و ثروتمند برتر مىگرداند ، و كوچك را بر بزرگ مقدّم مىنمايد ، و فقير و مسكين را بر جاى نشيمنگاه پادشاهان مىنشاند ، و موجب فزونى شرافت مرد شريف مىگردد ، و بر سيادت و سرورى مرد سيّد و سالار مىافزايد ، و بر مَجد و عُلوِّ غنىّ و بىنياز اضافه مىنمايد !\r\nو چگونه آدمى مىپندارد كه براى وى امر دين و امر زندگى و معيشت او بدون حكمت مهيّا مىگردد با وجودى كه خداوند عزّ و جلّ امر دنيا و امر آخرت\r\n\r\n\r\n","description":"","footnote":"\r\n( 1 ) « بحار الانوار » در دو موضع ذكر كرده است ، اوّل : بابُ العلومِ الّتى امِر النّاسُ بتحصيلها و يَنفَعهم ، و فيه تفسيرُ الحكمة ، از طبع كمپانى ، ج 1 ، ص 68 ؛ و از طبع حروفى ، ج 1 ص 219 و 220 از « كنز الفوائد » كراجكى .\r\nدوّم : در كتاب روضة ، باب نَوادر المواعظِ و الحِكَم ، از طبع كمپانى ، ج 17 ، ص 249 ؛ و از طبع حروفى ، ج 78 ، ص 458 از كتاب « أعلام الدّين . »\r\n","page_name":" 343 ","page_number":361},
  {"content":"\r\n\r\nاو را بدون حكمت مقدّر و مهيّا نفرموده است ؟ !\r\nو مَثَل فراگيرى علم حكمت بدون اطاعت و فرمانبردارى از آن در مقام كردار و عمل ، مثل پيكرى است كه جان ندارد ، يا مثل زمين هموارى است كه در آن آب يافت نشود .\r\nو همان‌طور كه صلاح امر پيكر آدمى به بودن جان و روح وى بستگى دارد ، و صلاح زمين هموار بيابانِ بدون سقف به بودن آب وابسته است ؛ همين‌طور صلاح وجود علم حكمت در انسان به اطاعت و فرمانبردارى در مقام عمل وابسته و نيازمند است . »\r\nمرحوم محدّث حاج شيخ عبّاس قمّى رحمة الله عليه پس از ذكر اين وصيّت لقمان از « بحار الانوار » در كتاب نفيس و گرانمايهء خويش « سَفينةُ البحار » چنين گويد :\r\nدر كتاب « نُزهةُ النّاظِر » كه از مصنَّفات أبو يَعلى جَعفرىّ جانشين شيخ مفيد مىباشد آورده است :\r\nقَالَ رَسُولُ اللَّهِ صَلَّى اللَّهُ عَلَيْهِ وَ آلِهِ وَ سَلَّمَ : كَلِمَةُ حِكْمَةٍ يَسْمَعُهَا الْمُؤْمِنُ فَيَعْمَلُ بِهَا خَيْرٌ مِنْ عِبَادَةِ سَنَةٍ .\r\n« يك سخن حكمت كه آن را مرد مؤمن بشنود و آن را به كار ببندد ، از عبادت يك سال تمام بهتر است . »\r\nو در كتاب « مُنيَة المُريد » از حضرت امام جعفر صادق عليه السّلام روايت است كه فرمود : قَامَ عِيسَى بْنُ مَرْيَمَ عَلَيْهِمَا السَّلَامُ خَطِيباً فِى بَنِى إسْرَائِيلَ فَقَالَ :\r\nيَا بَنِى إسْرَائِيلَ ! لَا تُحَدِّثُوا الْجُهَّالَ بِالْحِكْمَةِ فَتَظْلِمُوهَا ؛ وَ لَا تَمْنَعُوهَا أَهْلَهَا فَتَظْلِمُوهُمْ !\r\nفَأقولُ عَلَى طِبْقِ ما قالَ عَلَيْهِ السَّلامُ : إيّاكَ وَ أنْ تَعْرِجَ مَعَ الْجاهِلِ\r\n\r\n","description":"","footnote":"","page_name":" 344 ","page_number":362},
  {"content":"\r\n\r\nعَلَى بَثِّ الْحِكْمَةِ ، وَ أنْ تَذْكُرَ لَهُ شَيْئاً مِنَ الْحَقائِقِ ما لَمْ يَتَحَقَّقْ أنَّ لَهُ قَلْباً طاهِراً لا تَعافُهُ الْحِكْمَةُ ؛ فَقَدْ قَالَ أَمِيرُ الْمُؤْمِنِين عَلَيْهِ السَّلَامُ : لَا تُعَلِّقُوا الْجَوَاهِرَ فِى أَعْنَاقِ الْخَنَازِيرِ !\r\n« حضرت عيسى بن مريم على نبيِّنا و آله و عليهما السّلام در ميان جماعت بنى إسرائيل به خطبه برخاست و گفت : اى بنى إسرائيل ! با مردمان جاهل سخنى از حكمت در ميان نياوريد كه به حكمت ستم نموده‌ايد ؛ و كلمهء حكمت را از اهل آن دريغ مداريد كه به ايشان ستم روا داشته‌ايد !\r\nمحدّث قمّى گويد : من هم بر طبق همان كلام عيسى عليه السّلام به شما مىگويم : مبادا در نشر حكمت با جاهلان هم‌قدم و همرنگ شويد ، و مبادا براى آنها از حقائق مطلبى را بازگو نمائيد مادامىكه تحقيقاً معلوم نشده است كه داراى قلبى پاك و مبرّى هستند به نحوى كه حكمت از قرار گرفتن در آن اكراه نداشته باشد ؛ به جهت آنكه أمير المؤمنين عليه السّلام فرموده است : جواهر نفيسه را بر گردنهاى خوك آويزان منمائيد ! »\r\nوَ لَقَدْ أجادَ مَنْ قالَ : إنَّ لِكُلِّ تُرْبَةٍ غَرْساً ، وَ لِكُلِّ بِناءٍ اسّاً . وَ ما كُلُّ رَأْسٍ يَسْتَحِقُّ التّيجانَ ، وَ لا كُلُّ طَبيعَةٍ تَسْتَحِقُّ إفادَةَ الْبَيانِ .\r\n« و چقدر راست و درست آورده است آن كس كه گفته است : هر خاكى و زمينى مىتواند در خود يك نوع خاصّى از نبات را پرورش دهد . و هر بناء و ساختمانى نياز به يك پايه و زيربناى مخصوص به خود دارد . و هر سرى سزاوار نيست كه بر آن تاج گذارند . و هر طبيعت آدمى سزاوار نيست كه مطالب غامضه و اسرار را بر وى روشن سازند » .\r\nوَ قَالَ الْعَالِمُ عَلَيْهِ السَّلَامُ : لَا تَدْخُلُ الْمَلَائِكَةُ بَيْتاً فِيهِ كَلْبٌ . فَإنْ كَانَ وَ لَا بُدَّ فَاقْتَصِرْ مَعَهُ عَلَى مِقْدَارٍ يَبْلُغُهُ فَهْمُهُ وَ يَسَعُهُ ذِهْنُهُ !\r\nفَقَدْ قِيلَ : كَمَا أَنَّ لُبَّ الثِّمَارِ مُعَدٌّ لِلانَامِ فَالتِّبْنُ مُتَاحٌ لِلانْعَامِ ، فَلُبُّ\r\n\r\n","description":"","footnote":"","page_name":" 345 ","page_number":363},
  {"content":"\r\n\r\nالْحِكْمَةِ مُعَدٌّ لِذَوِى الالْبَابِ وَ قُشُورُهَا مَجْعُولَةٌ لِلاغْنَامِ .\r\n« و عالم عليه السّلام گفت : فرشتگان داخل نمىشوند در خانه‌اى كه در آن سگ باشد . پس اگر چاره‌اى ندارى از آموختن حكمت به شخص نااهل ، بايد بر مقدارى كه فهم او برسد و ذهن او گنجايشش را داشته باشد اقتصار نمائى !\r\nبعلّت آنكه بر اين اصل و اساس است كه گفته شده است : همچنان‌كه مغز درون ميوه‌ها براى آدميان آماده مىگردد و كاه و پوست آن براى چهارپايان تهيّه مىگردد ، همين‌طور مغز و جوهره و لُبّ علم و حكمت براى انديشمندان و صاحب‌خردان آماده مىشود و پوستها و اقشار آن براى بهائم و گوسپندان مهيّا مىگردد . » « 1 »\r\n\r\nلقمان حكيم شامى و فيلسوفان پنج‌گانهء يونانى ، همه صاحب عظمت و جلال بوده‌اند\r\nششم :\r\nچون روشن شد كه قرآن و اسلام دعوت به حكمت مىكنند از هر كجا باشد و از هر كس باشد ، به سبب آنكه حكمت علم آدم سازى و تربيت بشرى است به واقعيّتها و حقائق امور ، چنانچه آيات قرآنيّه راجع به لقمان حكيم بر آن صراحت دارد ؛ در اينجا بايد دانست كه ارزش اين علم و فراگيرى آن تا سرحدّى است كه در روايات كثيره‌اى از لقمان حكيم تجليل و تكريم به عمل آمده است ، با آنكه وى ششصد سال قبل از ميلاد حضرت مسيح بن مريم على نبيّنا و آله و عليه السّلام مىزيسته است . و همچنين از حكماى يونان تحميد و تحسين شده است با آنكه آخرين آنها كه أرسطو مىباشد پانصد سال قبل از تولّد حضرت عيسى بوده است . امّا چون آنان فلاسفهء الهى بوده و مكتبشان را بر اصل توحيد\r\n\r\n\r\n","description":"","footnote":"\r\n( 1 ) « سفينة البحار و مدينة الحكم و الآثار » طبع دار الاسوة ، ج 2 ، باب الحاء بعده الكاف ، ص 300\r\n","page_name":" 346 ","page_number":364},
  {"content":"\r\n\r\nحضرت حقّ پايه‌گذارى نموده‌اند ، لهذا در نزد صاحب عقل كلّ و هادى سبل پيامبر خاتم النَّبيّين ، مُعزَّز و محترم و در نزد اوصياى وى داراى درجه و مرتبه‌اى بس ارجمند و عالى مىباشند .\r\nلقمان حكيم اهل شام بود و پيغمبر هم نبود ، ولى در اثر قدرت روحيّه و حيازت حكمت به درجه‌اى رسيد كه از استفاده‌هاى حضرت پيغمبر : داود كه از بنى إسرائيل ( على نبيّنا و آله و عليهما السّلام ) بود ، به مقامى رسيد كه يك سوره در قرآن كريم به اسم او وارد شده است .\r\nقاضى أبو القاسم ابن صاعِد اندلسى در كتاب « طبقات الامَم » آورده است :\r\n« فلاسفه جمع فيلسوف است كه لغتى يونانى و به معنى « دوستار حكمت » مىباشد . و فلاسفهء يونان از بزرگان بشر و طبقات ممتازهء علماء دنيا مىباشند كه به فنون مختلفهء حكمت و فلسفه و علوم از رياضى و منطق و طبيعيّات و الهيّات و سياست مُدُن و سياست منزل توجّه كامل داشته‌اند .\r\nبزرگترين فلاسفهء يونان نزد يونانيها پنج نفرند كه از همه قديم‌تر بندقليس « 1 » و بعد فيثاغورس و بعد سُقراط و بعد أفلاطون و بعد أرسطاطاليس پسر نيقوماخوس ( نيقوماخوش ) مىباشد .\r\n1 - بندقليس ( انباذقلس ) بنا بر آنچه علماء تاريخ مىنويسند معاصر داود پيغمبر بوده ، و حكمت در شام از لقمان آموخته ، و بعد به بلاد يونان مراجعت كرده است . . .\r\nانباذقلس اوّل كسى است كه جمع بين معانى صفات الله نموده ؛ و تمام صفات خدا را از ذات واحدى دانسته كه موسوم به « علم » و « جود » و « قدرت » است .\r\n\r\n\r\n","description":"","footnote":"\r\n( 1 ) . انباذقلس كه امپدكل باشد . ( تعليقه )\r\n","page_name":" 347 ","page_number":365},
  {"content":"\r\n\r\nو گفت كه ذات بارى ، واحد بالحقيقه است كه به هيچ نحو تكثير و تمايز در آن نيست ؛ و معانى و صفات مختلفه از تجلّيات ذات است . وحدانيّت وجود بارى بر خلاف سائر موجودات مىباشد كه مَعرض تكثير به اجزاء يا معانى يا نظائر مىباشند . و ذات خداوند از تمام اين‌ها مُبرّا است .\r\nاين مذهب را در صفات الهى ، أبو الهُذَيل بن علّاف مصرى پيروى نموده است .\r\n2 - فيثاغورس كه بعد از انباذقلس است ؛ و از شام به مصر رفت و حكمت را از اصحاب سليمان بن داود آموخته ، هندسه را از علماى مصر قبلًا فرا گرفت . پس از كسب علم به يونان بازگشت و علم هندسه و طبيعى و علم دين را به يونان آورد . و علم موسيقى و ألحان و تأليف نغمه‌ها را به هوش و ذكاء خود بيرون آورد . و الحان را در تحت نسب عدديّه درآورد ، و ادّعا كرد كه از مشكوهء نبوّت اقتراحات خود را گرفته است .\r\nو نيز فيثاغورس را در تركيب و تكوين عالم بنا بر خواصِّ عدد و مراتب آن ، رموز غريبه است .\r\nو همچنين وى را در معاد مذهبى است نزديك به عقيدهء انباذقلس ، و شرح مختصر آن اينست كه :\r\nفوق عالم طبيعت ، عالم روحانى نورانى ديگرى است كه از جسمانيّات و مادّه برى است ؛ و عقل ، درك حُسنِ آن نمىنمايد ، و نفوس زكيّه هماره مشتاق بدان جهانند . و هركسى كه نفس خود را از صفات ذميمهء حيوانيّه پاك و پاكيزه نمايد و از بخل و عُجب و ريا و تكبّر بپرهيزد ، مستحقّ اتّصال بدان عالم مىگردد و بر جواهر حكمت الهيّه واقف مىشود و لذائذ نفسانى ، مانند ألحان موسيقى كه به گوش مىرسند ، به انسان كامل مىرسند و براى انسان تكلّفى براى رسيدن به اشياء لذّت‌آور نيست .\r\n\r\n","description":"","footnote":"","page_name":" 348 ","page_number":366},
  {"content":"\r\n\r\nو فيثاغورس را تأليفات نفيسه در « ارثماطيقى » و موسيقى و سائر علوم مىباشد .\r\n\r\nتحمّل مَشاقّ سقراط و أفلاطون و أرسطو در إعلاءِ كلمهء توحيد\r\n3 - سُقراط كه از شاگردان فيثاغورس است كه از فلسفه و علوم فقط به علم إلهى پرداخته و از لذّات دنيوى دورى جست ، و إعراض از زخارف دنيوى كرد ، و با عقائد مذهبى يونانيان كه بت‌پرستى بود مخالفت نمود و با رؤساء آنان از در حُجّت و مباحثه در آمد . ازاين‌جهت مردم بر وى شوريدند و پادشاه خود را بر قتل سقراط وادار كردند .\r\nپس شاه سقراط را به حبس انداخت ، و به او سَمّ تند و مؤثّرى نوشانيد كه درگذشت و از زجر آنان و محاضراتى كه ميان او و پادشاه يونان شد خلاصى يافت .\r\nو سقراط را وصايا و حِكَم و نصايح معروفه است . مذهب وى در صفات الهى نزديك به مذهب انبذقلس و فيثاغورس بوده است . . .\r\n4 - أفلاطون كه با سقراط در اخذ حكمت از فيثاغورس شركت كرده ولى تا زمان حيات سقراط ، شهرت به حكمت پيدا نكرد .\r\nأفلاطون از خانوادهء علم و نجابت و اصالت يونان بوده كه در جميع فنون فلسفه دست داشته ، و كتب متعدّده تصنيف نموده است .\r\nو عدّهء زيادى از شاگردان وى معروف به « مَشّائين » شده‌اند ؛ چه وقتىكه راه مىرفته به آنان تعليم حكمت كرده است . و در آخر عمر تدريس را به عالم‌ترين شاگردان خود واگذار نمود و از مردم كناره گيرى كرد و به عبادت پروردگار خود مشغول شده ؛ و از مؤلَّفاتش كتاب « فادن » ( فِدُن ) در معرفت نفس ، و كتاب « سياست مَدَنيّه » و كتاب « طيماوش « 1 » ( طيماووس كه تيمه است )\r\n\r\n\r\n","description":"","footnote":"\r\n( 1 )  Le Timee  ( تعليقه )\r\n","page_name":" 349 ","page_number":367},
  {"content":"\r\n\r\nروحانى » در تربيت عوالم ربُوبى و عالم عقل و عالم نفس است ، و كتاب « طيماوش الطّبيعىّ » در تركيب عالم طبيعت مىباشد كه اين دو كتاب اخير را به نام طيماوس شاگرد خود نوشته است .\r\n5 - أرسطاطاليس پسر نيقوماخوش جَهْراشى « 1 » فيثاغورى مىباشد .\r\nنيقوماخوش به معنى قاهِرُ الخُصوم ( غلبه‌كنندهء بر دشمنان ) و ارسطاطاليس به معنى كسى است كه داراى فضيلت تامّه مىباشد .\r\nأبو الحسن علىّ بن حسين بن علىّ مسعودىّ مىگويد كه : نيقوماخوش پيرو فيثاغورث بوده و داراى تأليفات مشهوره در ارِثْماطيقى است . و پسرش ارسطاطاليس شاگرد أفلاطون مىباشد كه 20 سال با وى بسر برده است .\r\nافلاطون ، ارسطاطاليس را بر سائر شاگردان مقدّم مىداشت ؛ و وى را عاقل مىخواند . و به ارسطاطاليس فلسفهء يونان ختم شد ؛ و او خاتم حكماء و بزرگ علماء آنان است .\r\nأرسطاطاليس اوّل كسى است كه صناعت برهان را از سائر صناعات منطقيّه بيرون آورد و به صور سه‌گانه ترتيب داد ، و ميزان علوم نظريّه قرار داد ؛ و از اين رو ارسطاطاليس را واضع علم منطق خواندند .\r\nارسطاطاليس را در جميع علوم فلسفيّه مؤلّفات مهمّه است كه بعضى جزئى است كه فقط يك علم را از آن كتاب مىتوان آموخت ، و برخى در كلّيّات علوم است كه تذكّر و تمرين در چند شعبه مىباشد . و آنها 70 كتاب است كه براى « اوفارس » نوشته است . . . » « 2 »\r\n\r\n\r\n","description":"","footnote":"\r\n( 1 ) ممكن است جراسى و استاژيرى موطن أرسطو باشد . ( تعليقه )\r\n( 2 ) كتاب « طبقات الامم » تأليف قاضى أبو القاسم صاعِد بن أحمد بن صاعِد اندلسى متوفّى در سنهء 462 هجرى است . و ما در اينجا ترجمهء آن را كه به قلم دانشمند محترم\r\n","page_name":" 350 ","page_number":368},
  {"content":"\r\n\r\n\r\nمجامع علمى روى فلسفه حساب مىكنند ؛ فقه و اصول ما موضوعش اعتبارى است\r\n\r\nدارج نمودن علّامهء طباطبائى ( ره ) عرفان و حكمت را در حوزهء علميّهء قم\r\nدر تأييد اصالت گفتار ما در اين زمينه كه : علم فلسفه و حكمت داراى بنيان و واقعيتى است كه از آن نمىتوان صرف نظر نمود ، و طلّاب علوم دينيّه در حوزه‌هاى مقدّسه حتماً بايد بدان مجهّز باشند ، تا اوّلًا خود را ساخته و پرداخته و ثانياً به جوامع ملل جهانى از آثار علمى و الهى خويشتن نور افشانى كنند ؛ گفتار آية الله حاج شيخ حسين‌على منتظرى است كه به آية الله بروجردى أعلى الله مقامه گفت : « فلسفه علمى است كه دانشگاههاى دنيا روى آن حساب مىكنند ؛ فقه و اصول ما امور اعتبارى است . »\r\nتوضيح آنكه در مجلّهء « حوزه » در مصاحبهء خود با آية الله منتظرى آورده است :\r\n« مشهور است : آية الله بروجردى با حكمت و فلسفه مخالف بوده است ، از اين روى درس فلسفهء علّامهء طباطبائى را تعطيل كرده است . لطفاً در اين زمينه توضيح بدهيد ! »\r\nو آية الله منتظرى در جواب مىگويند :\r\n« علّامهء طباطبائى « أسفار » ، و من « منظومه » تدريس مىكردم . يك روز مرحوم حاج آقا محمّد قُدسى اصفهانى پيش من آمد و گفت : آقاى بروجردى فرمودند : « به آقاى منتظرى بگوئيد « منظومه » را تعطيل كند و بيايد پيش من . »\r\nمن رفتم بيت آية الله بروجردى . آقاى حاج محمّد حسين گفت :\r\nآقا فرمودند : « به آقاى منتظرى بگو : اسامى شاگردان علّامهء طباطبائى را بنويسد تا شهريهء آنان قطع شود . »\r\nمن تعجّب كردم و گفتم : اين مطلب غير ممكن است ! اين چه تصميمى\r\n\r\n\r\n","description":"","footnote":"\r\n- فلكى خبير و رياضى دان عصر ما : مرحوم حاج سيّد جلال الدّين هرانى است ، از ضميمهء گاهنامهء 1310 شمسى ايشان از ص 175 تا ص 179 نقل نموده‌ايم .\r\n","page_name":" 351 ","page_number":369},
  {"content":"\r\n\r\nاست ؟\r\nآقاى حاج محمّد حسين گفت : من هم به اين نتيجه رسيده‌ام كه اين تصميم غلط است .\r\nگفتم : پس برويم پيش آقا .\r\nرفتيم . با همان صراحت لهجه‌اى كه داشتم گفتم :\r\nآقا اين چه تصميمى است ؟ ! فلسفه علمى است كه دانشگاههاى دنيا روى آن حساب مىكنند . فقه و اصول ما ، موضوعش امور اعتبارى است .\r\nفرمودند « من هم قبول دارم . خودم فلسفه خوانده‌ام ؛ ولى چه كنم ؟ ! از يك طرف برخى از طلبه‌ها اين حرفها را هضم نمىكنند ، از اين روى به انحراف كشانده مىشوند ؛ من خودم در اصفهان كسى را ديدم كه « أسفار » را زيربغلش گرفته بود ، مىگفت : من خدا هستم !\r\nديگر اينكه خيلى از آقايان اعتراض مىكنند و مرتّب فشار مىآورند . »\r\nگفتم : پس معلوم مىشود شما با فلسفه مخالف نيستيد ؛ بلكه با نشر و پخش اين حرفهاى درويشى مخالفيد !\r\nفرمودند : « بله . اگر بنشينند خوب درس بخوانند طورى نيست . »\r\nگفتم : من « إشارات » شروع مىكنم . علّامهء طباطبائى را هم قانع مىكنم كه « شفا » شروع كنند .\r\nايشان فرمودند : « علّامه رضايت نمىدهد . حرف مرا قبول ندارد . »\r\nگفتم : آقا اين چه حرفى است ! ايشان نسبت به شما احترام مىگذارند . خودم « إشارات » شروع كردم . به منزل مرحوم علّامهء طباطبائى رفتم ، ايشان مريض بود . جريان را عرض كردم ايشان فرمودند : نه ، من « أسفار » را ترك نمىكنم . با شاگردهايم از قم مىروم به كوشْكْ نُصْرَت .\r\nگفتم : آقا اين چه سخنى است ! طلبه‌ها شهريّه مىخواهند و فقه و اصول\r\n\r\n","description":"","footnote":"","page_name":" 352 ","page_number":370},
  {"content":"\r\n\r\nبايد بخوانند : شما « شفا » را شروع كنيد ، به مناسبت نظريّه‌هاى خود را نيز بگوئيد .\r\nمرحوم علّامه پذيرفت . وقتى اين خبر را به آية الله بروجردى دادم خيلى خوشحال شدند .\r\nخلاصه آية الله بروجردى فلسفه خوانده بودند و مخالف فلسفه نبودند ؛ ولى شرائط زمانى و برخى مسائل ديگر ، ايشان را بر اين امر واداشت « 1 »\r\n\r\nتفسير « وَ لَمْ يَكُنْ لَهُ وَلِيٌّ مِنَ الذُّلِّ وَ كَبِّرْهُ تَكْبِيراً »\r\nو امّا در تفسير و مفاد :  وَ لَمْ يَكُنْ لَهُ وَلِيٌّ مِنَ الذُّلِّ  .\r\n( يعنى در خداوند ذلّتى وجود ندارد تا وى را در مواضع ضعف و مواقع فقدان قدرت ، كمك و مساعدت نمايد . )\r\nمرحوم حاجى قدّس الله نفسه اين‌طور تفسير كرده است : أي لَم يَتَّخِذْ وَليّاً يُعاوِنُهُ لِمَذَلَّةٍ فيهِ تَعالَى عَنْ ذَلِكَ عُلُوّاً كَبيراً . « 2 »\r\nچون وجود حضرت حقّ اطلاق دارد و وحدت او بالصِّرافه مىباشد ، لهذا چيزى خارج از ذات و إنّيّت وى تحقّق ندارد تا وجود او بدان كامل و مكمّل گردد و رفع نياز نمايد .\r\nو نيز در تفسير اين فقره : يَا مَنْ هُوَ عَزِيزٌ بِلَا ذُلٍّ ، يَا مَنْ هُوَ غَنِىٌّ بِلَا فَقْرٍ ، يَا مَنْ هُوَ مَلِكٌ بِلَا عَزْلٍ !\r\n( اى كسى كه عزيز هستى بدون ذلّت ؛ اى كسى كه بىنياز هستى بدون نيازمندى ! اى كسى كه سلطانِ حكمران هستى بدون عزل و كناره روى ! )\r\n\r\n\r\n","description":"","footnote":"\r\n( 1 ) ) ! مجلّهء « حوزه » شماره 43 و 44 ، فروردين و ارديبهشت و خرداد و تير 1370 ، به مناسبت سى امين سال درگذشت آية الله العظمى بروجردى قدّس سرّه ص 254 و 255 ، در مصاحبه‌اى كه تحت عنوان « مبانى و سبك استنباط آية الله بروجردى » صورت پذيرفته است .\r\n( 2 ) « شرح الاسماء » طبع دانشگاه ، ص 609 ، ضمن تفسير فصل 62 ( سب ) از آن دعاى مبارك .\r\n","page_name":" 353 ","page_number":371},
  {"content":"\r\n\r\nفرموده است :\r\n« به جهت آنكه هر عزيزى و هر بىنيازى و هر سلطان حكمرانى ، عزّت و بىنيازى و حكمرانى را از وى به عاريت گرفته و در نزد خود به عنوان امانت نگهداشته‌اند . پيشانىهاى آنها در دست قدرت حضرت حقّ تعالى مسخّر است .\r\nيُعِزُّ مَنْ يَشاءُ ، وَ يُذِلُّ مَنْ يَشاءُ ، وَ يَبْسُطُ الرِّزْقَ لِمَنْ يَشاءُ ، وَ يَقْدِرُ عَلَى مَن يَشاءُ ، وَ يُؤْتى الْمُلْكَ مَنْ يَشاءُ ، وَ يَنْزِعُ الْمُلْكَ مِمَّنْ يَشاءُ .\r\n« عزّت مىدهد كسى را كه بخواهد ، و ذلّت مىدهد كسى را كه بخواهد ، و روزى را گسترش مىدهد بر كسى كه بخواهد ، و روزى را تنگ مىكند بر كسى كه بخواهد ، و حكمفرمائى و تسلّط بر نفوس مىدهد كسى را كه بخواهد ، و حكمفرمائى و تسلّط بر نفوس را مىگيرد از كسى كه بخواهد . »\r\nو اوست خداوند قادر و قاهرى كه بر فراز وى قدرتى و قهّاريّتى وجود ندارد ؛ بلكه اين صفات در دارندگان آنها مشوب است به صفات متقابلهء آن از ذلّت و نيازمندى و بر كنارى از حكمرانى ، بلكه اين صفات عين صفات متقابلهء آن هستند .\r\nوَ هُوَ الْبَسِيطُ الصِّرْفُ وَ الْوَاحِدُ الْمَحْضُ الثّابِتُ لَهُ أشْرَفُ طَرَفَىِ الْمُقابِلاتِ .\r\n« و اوست موجودى كه داراى بساطت صرفه و وحدت محضه مىباشد به‌طورىكه شريف‌ترين دو طرف صفات متقابله براى وى هستند . » « 1 »\r\nو نيز در تفسير اين فقره : يَا مَنْ لَا شَرِيكَ لَهُ وَ لَا وَزِيرَ ، يَا مَنْ لَا شَبِيهَ لَهُ وَ لَا نَظِيرَ !\r\n« اى كسى كه براى او شريكى و وزيرى نيست ، اى كسى كه براى او شبيهى\r\n\r\n\r\n","description":"","footnote":"\r\n( 1 ) « شرح الاسماء » ص 657 ، ضمن تفسير فقرهء 74 ( عد ) از آن دعاى مبارك .\r\n","page_name":" 354 ","page_number":372},
  {"content":"\r\n\r\nو نظيرى نيست ! »\r\nفرموده است :\r\n« در علوم حقيقيّه به ثبوت رسيده است كه اتّحاد در جنس را « مُجانَست » نامند ، و اتّحاد در نوع را « مُماثَلت » ، و اتّحاد در كيفيّت را « مُشابَهت » ، و اتّحاد در كمّيّت را « مساوات » ، و اتّحاد در وضع را « مُطابَقت » ، و اتّحاد در اضافه را « مُناسَبت » .\r\nو حقّ متعال نه تنها شريك در وجوب ندارد ، بلكه شريك در حقيقت وجود ندارد . چرا كه موجود فى نَفْسِه لِنَفْسِه بِنَفْسِه تصوّر ندارد مگر ذات او .\r\nامّا شريك در جنس ندارد ، چون براى وى جنس نيست . و موجودِ مثل و نظير براى او نيست چون براى وى نوع نيست . و شبيه ندارد چون كيفيّت ندارد . و موجود مساوى براى او نيست چون كمّيّت ندارد . و براى او وجود مطابق نيست چون وضع ندارد . و وجودِ هَم نسبت براى او نيست چون اضافهء مقوليّه ندارد .\r\nبنابراين نفى شريك در بر دارد جميع اين اقسام را . زيرا مشابه يا مساوى يا غيرهما شريك مىباشند در كيفيّت و كمّيّت يا نحوهما . « 1 »\r\nوَ كَبِّرْهُ تَكْبِيرا .\r\nيعنى : او را بزرگ و عظيم بشمار تا جائى كه مىتوانى و كلمهء بزرگى و عظمت در تحت اختيار و استخدام تست !\r\nو نيز در تفسير فقرة : يَا مَنْ هُوَ الْكَبِيرُ الْمُتَعَالِ .\r\n« اى كسى كه اوست تنها موجود بزرگ و با عظمت كه تعالى و برترى بر همه دارد . »\r\n\r\n\r\n","description":"","footnote":"\r\n( 1 ) » همان مصدر ، ص 675 و 676 ، ضمن تفسير فقرهء 79 ( عط ) از آن دعاى مبارك .\r\n","page_name":" 355 ","page_number":373},
  {"content":"\r\n\r\nفرموده است :\r\n« كبير در اينجا به معنى عظيم است از باب « كَبُر » بالضّمّ يعنى عظيم ، نه از باب « كَبِر » بالكسر يعنى سنّش بالا رفت و پير شد . وصف كبير در اين جمله انحصار بر « هو » دارد ، يعنى اوست فقط و فقط موجود كبير متعال . زيرا مُسند معرّف به لام ، افادهء حصر در مسندٌاليه را مىنمايد همان‌طور كه در علم معانى مقرّر گشته است . « 1 »\r\nو بر اساس همين حصر معنى و مفهوم مسند است در مسندٌاليه ، مناجاتى كه أمير المؤمنين عليه السّلام به بارگاه حضرت ربوبى عرضه داشته‌اند :\r\nمَوْلَاىَ يَا مَوْلَاىَ ! أَنْتَ الْعَزِيزُ وَ أَنَا الذَّلِيلَ وَ هَلْ يَرْحَمُ الذَّلِيلَ إلَّا الْعَزِيزُ ؟ « 2 »\r\n« اى مولى و آقا و سيّد و سالار من ! اى مولى و آقا و سيّد و سالار من ! عزّت انحصار به تو دارد و تنها تو هستى كه عزيز مىباشى ؛ و ذلّت انحصار به من دارد و تنها من هستم كه ذليل مىباشم ! و آيا معقول است كه بتواند ترحّمى بر ذليلِ به تمامِ معانى ذلّت بياورد ، مگر عزيزى كه به تمام معنى داراى عزّت بوده باشد » ! ؟\r\n\r\nشيخ أحمد احسائى ، مبدأ دو فرقهء شيخيّهء كريمخانيّه ، و بابيّهء بهائيّه است\r\n\r\nشيخ أحمد احسائى ، از شدّت تنزيه حقّ ، در دام تفويضِ بحت گرفتار آمده و شيخ أحمد احسائى ربط حق را با اشياء بريده است\r\nشيخ أحمد احسائى ، مبدأ و ريشهء دو فرقهء شيخيّهء كريمخانيّه ، و بابيّهء بهائيّه ؛ با تنزيه صِرف حقّ تعالى ، در دام تفويضِ بحت گرفتار آمده است .\r\nشيخ أحمد احسائى صريحاً قائل است كه صفات حقّ تعالى از علم و اراده و قدرت و سمع و بصر و سائر صفات كماليّهء وى همه حادث‌اند و مخلوق ، و ابداً ربطى و ارتباطى با ذات اقدس او ندارند . و حقيقت آنها همان اسماء\r\n\r\n\r\n","description":"","footnote":"\r\n( 1 ) « شرح الاسماء » ص 151 ، ضمن تفسير فقرهء 4 ( د ) از آن دعاى مبارك .\r\n( 2 ) « البلد الامين » كفعمى ( طبع سنگى 1383 ) ص 319\r\n","page_name":" 356 ","page_number":374},
  {"content":"\r\n\r\nحُسنى هستند كه امامان دوازده‌گانهء شيعه بوده ، و جميع عبادات و افعال و مقاصد مردم و سائر مخلوقات براى آنهاست و بدانها منتهى مىگردد . خداوندِ قديم ، با اسماء و صفات خود مربوط نمىباشد . ذات او بَحْت و بسيط ، و اسماء و صفاتِ كماليّهء او از ممكنات و حادثات هستند .\r\nعرفان انسان به خدا مستحيل است ، و غايت عبادت خلائق در عبوديّتشان همان اسماء و صفات عينيّه هستند كه آنها از حوادث بوده و قديم نيستند . و غير از خود ذات حقّ تعالى قديمى وجود ندارد ؛ و آن نيز بواسطهء قدمت و عدم تناهى و تجرّد ، از جميع ما سوى كه اهمّ آنها صفاتِ كماليّه و اسماءِ جماليّه و جلاليّهء اوست منعزل ؛ و موجودات هم از وى منعزل مىباشند .\r\nبنابراين ، اصلِ عالم غير ذات بحت و بسيط كه خشك و خالى از همهء صفات و اسماء است - و در نتيجه و اثر فاقد جميع آنها ، و متّصف به نقيض آنها چون جهل و عجز و كرى و كورى و فقدان و نارسائى است - چيز ديگرى متصوّر نمىباشد .\r\nاين گفتار شيخ در جميع كلمات او ، در شرح خود بر عرشيّهء ملّا صدراى حكيم ، و نيز در شرح زيارت جامعهء كبيره ، و در كتاب « جوامع الكلم » كه در پاسخ افراد بسيارى از سؤالاتشان تحرير يافته است ، و در شرح ، « رسالة علميّه » در ردّ ملّا محمّد محسن فيض كاشانى بطور وافر و كثير ، موجود و مشاهده مىگردد .\r\nآية الله محقّق شيخ محمّد حسين آل كاشف الغطاء در كتاب « جَنّةُالمأوَى » چون به مناسبتى ذكر از نفس الهيّهء ملكوتيّه به ميان مىآورد كه اعلا درجهء آن روح القدس است كه متّصل است به مبدأ اعلى ، و عبارت است از ارواح انبياء و ائمّه عليهم السّلام ، و عبارت است از « عقل اوّل كلّى » و « اوّلُ ما خَلَق الله » ، و همانست « حقيقت محمّديّه » كه تحمّل رسالت عظمى و زعامت\r\n\r\n","description":"","footnote":"","page_name":" 357 ","page_number":375},
  {"content":"\r\n\r\nكبراى پيامبران و سيادت و سالارى بر جميع خلائق را مىنمايد ؛ در اينجا دوست دانشمند و برادر ديرين ما مرحوم آية الله شهيد حاج سيّد محمّد على قاضى طباطبائى أسكنَه الله بُحبوحةَ جَنّاتِه تعليقه‌اى دارند كه نقل آن در اينجا بىمناسبت نمىباشد . ايشان مىگويند :\r\n« و به مناسبت ذكر شيخِ ما از حقيقت محمّديّه در اثناء گفتارش ، براى ما مىسزد كه قدرى از هَفَوات برخى از كسانى كه از آنان آراء سخيفه‌اى صادر شده است بيان كنيم :\r\nوى مىگويد : هيچيك از اسماء خداوند تعالى و صفات علياى وى را جائز نيست بر خداوند متعال اطلاق كنيم ، نه بر سبيل حقيقت و نه بر سبيل مجاز ؛ و جائز نمىباشد كه اسمى و صفتى بر خدا واقع گردد .\r\nزيرا جميع اسماء و صفات و همگى عبادات و اذكار و خطابات عبارتند از الفاظ ، و مخلوق‌اند و حادث . و هيچيك از امور حادثه را توانِ آن نيست كه به واجب تعالى مربوط باشد . و امكان ندارد كه مرجع حادثات ، واجب الوجود بوده باشد .\r\nو اين بدان علّت است كه تعلّق و بستگى امر حادث به ذات خداى تعالى و برقرارى ارتباط ميان آن دو غير معقول مىباشد . بنابراين چاره‌اى نيست مگر به ربط و ارتباط حادث به حادثى دگر همانند خود ؛ و آن حادث غير از فعل خدا چيز ديگرى نيست .\r\nو آن حادث ، معنى و مقصود اين الفاظى است كه به اسماء حسنى و صفات علياى وى در تكلّم مىآوريم . و جميع اين الفاظ مشحونهء به الفاظ اسماء و صفات ، دلالت بر آن حادث دارند ، و آن حادث مدلول آنهاست .\r\nو آن مدلولِ حادث عبارت است از حقيقت محمّديّه و نورانيّت محمّد و آل محمّد صلّى الله عليهم أجمعين .\r\n\r\n","description":"","footnote":"","page_name":" 358 ","page_number":376},
  {"content":"\r\n\r\nوى مىگويد : وَ حَيْثُ لا يُمْكِنُ أنْ يُدْعَى بِذاتِهِ لِعَدَمِ إمْكانِ ذَلِكَ ، تَعَيَّنَ أنْ يُدْعَى بِالأسْماءِ الْحُسْنَى . فَانْحَصَرتِ الْعِبادَةُ الَّتى هىَ فِعْلُ ما يَرْضَى وَ الْعُبوديَّةُ الَّتى هىَ رِضَى ما يُفْعَلُ ، فيهِمْ عَلَيْهِمُ السَّلامُ وَ بِهِمْ . لأنَّ التَّقْديسَ وَ التَّحْميدَ وَ التَّكْبيرَ وَ التَّهْليلَ وَ الْخُضوعَ وَ الْخُشوعَ وَ الرُّكوعَ وَ السُّجودَ وَ جَميعَ الطّاعاتِ وَ أنْواعَ الْعِباداتِ وَ كَذَلِكَ الْعُبوديَّةَ ، كُلُّ ذَلِكَ أَسْماءٌ وَ مَعانيها تِلْكَ الذَّواتُ الْمُقَدَّسَةُ وَ الْحَقائِقُ الإلَهيَّةُ الَّتى خَلَقَها اللَّهُ لِنَفْسِهِ وَ خَلَقَ خَلْقَهُ لَها .\r\nوَ هىَ أسْماؤُهُ الْحُسْنَى وَ أَمْثالُهُ الْعُلْيا وَ نِعَمُهُ الَّتى لا تُحْصَى . وَ هىَ الَّتى اخْتَصَّ بِها وَ أمَرَ عِبادَهُ أنْ يَدْعوهُ بِها . قالَ تَعالَى :  وَ لِلَّهِ الْأَسْماءُ الْحُسْنى فَادْعُوهُ بِها  . « 1 »\r\n« و از آنجا كه امكان ندارد ذات خداوند را بخوانند و پرستش نمايند ، به جهت عدم امكان آن ؛ در آن صورت متعيّن است كه وى را با اسماء حسناى او بخوانند . بنابراين عبادت كه عبارت است از كارى كه پسنديده است ، و عبوديّت و بندگى كه عبارت است از رضا و امضاء به آنچه صورت مىگيرد و انجام مىشود ؛ انحصار پيدا مىكند در ائمّه عليهم السّلام و به ايشان .\r\nچرا كه جميع معانى تقديس و تحميد ( پاك داشتن و ستايش نمودن ) و بزرگ شمردن و نفى معبوديّت غير نمودن و فروتنى جسد و تواضع دل و قلب و به ركوع و به سجده درافتادن و همگى انواع طاعتها و فرمان‌برداريها و اقسام عبادات و همچنين عبوديّتها ، جميع اين امور اسمهائى هستند كه معانى آنها آن\r\n\r\n\r\n","description":"","footnote":"\r\n( 1 ) صدر آيه 180 ، از سورهء 7 : الاعراف ؛ و اين مطالب در كتاب « شرح الزّيارة الجامعة الكبيرة » شيخ أحمد احسائى ( طبع سنگى ناصرى تبريز ، خطّ محمّد علىّ بن ميرزا محمّد شفيع ) ص 123 ، سطر سوّم تا ششم موجود است .\r\n","page_name":" 359 ","page_number":377},
  {"content":"\r\n\r\nذوات مقدّسه و حقائق الهيّه مىباشند كه خداوند آنها را براى خودش و مخلوقاتش را براى آنها آفريده است .\r\nو آن مخلوقات مقدّسه اسماء حسنى و أمثال علياى وى هستند ، و عبارتند از نعمتهاى لَا تُحصاى الهيّه ؛ و همين امامان مىباشند كه خداوند به خود اختصاص داده است و بندگانش را امر فرموده است كه او را با آن اسماء بخوانند و پرستش كنند . خداوند تعالى مىگويد : از براى خداوند اسماء نيكوترين و نامهاى بهترين وجود دارد ؛ پس او را با آن اسماء و نامهاى بهترين بخوانيد ! »\r\nو نظير اين‌گونه كلمات سخيفه در مطالب او بسيار است ، و اين مقدار كه ذكر شد ملخّص مقصود اوست كه به هلاكت عميق و نابودى تاريك مىكشاند . و اساس اين عقيده و أمثال آن از تعليمات باطنيّه گرفته شده است . و آن تعاليم مأخوذ از تعاليم اسلامى نيست .\r\nو از زشت‌ترين غلطهائى كه در اين عقيدهء باطله موجود است نسبت شرك و كفر - العياذ بالله - به خاتم انبياء صلّى الله عليه و آله و سلّم و اوصياى معصومين او عليهم السّلام مىباشد .\r\nزيرا لازمهء اين مسلك آنست كه خطاب‌هاى رسول اكرم و همچنين ائمّهء معصومين عليهم السّلام در نمازهايشان و دعاهايشان و جميع عباداتشان راجع به نفوس مقدّسهء خودشان باشد ، و نيز كلام رسول خدا در نمازهايش كه مىگويد :  إِيَّاكَ نَعْبُدُ  ( تو را مىپرستيم ) به كلام او إيّايَ أعْبُدُ ( خودم را مىپرستم ) بازگشت كند .\r\nو أيضاً سائر اسماء و صفاتى كه خداوند را بواسطهء آنها مىخوانده‌اند و پرستش مىنموده‌اند ، بازگشتش به نفوس شريفهء خودشان باشد . و بر اين اساس - عياذاً بالله - دأب و عادتشان اين‌طور بوده است كه مردم را به پرستش نفوس مقدّسهء خويشتن فرا مىخوانده‌اند .\r\n\r\n","description":"","footnote":"","page_name":" 360 ","page_number":378},
  {"content":"\r\n\r\n ما كانَ لِبَشَرٍ أَنْ يُؤْتِيَهُ اللَّهُ الْكِتابَ وَ الْحُكْمَ وَ النُّبُوَّةَ ثُمَّ يَقُولَ لِلنَّاسِ كُونُوا عِباداً لِي مِنْ دُونِ اللَّهِ  . « 1 »\r\nو ازآنجائىكه صاحب اين عقيدهء فاسده نتوانسته است به درستى مسألهء كيفيّت ربط حادث را به قديم ادراك كند و قادر نبوده است با تحليل علمىِ صحيح با بحث و برهان آن را دريابد ، لهذا در اين راههاى سخت به گِل فرومانده و در تاريكيها و ظلمات دهشت‌زا و مطالب مطرودهء دور افتاده ، اندر افتاده است .\r\nو امّا معتقدات وى همان‌طور كه ما اجمالًا ذكر نموديم ، از فاحش‌ترين اباطيل و أضاليل است ، و غلطهاى او زياده از آنست كه بر شمرده گردد . و براى رسيدن به بطلان معتقدات او وجوه كثيره‌اى است كه اينك مجال بيان آن را نداريم . و آية الله مجتهد كبير سيّد اسماعيل نورى طَبَرى رحمة الله عليه در كتاب خود « كِفايَة المُوحِّدين » در مجلّد اوّل از آن بطور تحقيق ذكر نموده است .\r\nو امّا آنچه را كه از ائمّهء اطهار عليهم السّلام در بعضى اخبار وارد شده است كه ما اسماء حسنى هستيم ، يا مراد از نماز در كتاب خدا ما مىباشيم ، يا ما\r\n\r\n\r\n","description":"","footnote":"\r\n( 1 ) صدر آيه 79 ، از سورهء 3 : آل عمران ، و بقيهء آيه با آيه بعد از آن ازاين‌قرار است :   وَ لكِنْ كُونُوا رَبَّانِيِّينَ بِما كُنْتُمْ تُعَلِّمُونَ الْكِتابَ وَ بِما كُنْتُمْ تَدْرُسُونَ * وَ لا يَأْمُرَكُمْ أَنْ تَتَّخِذُوا الْمَلائِكَةَ وَ النَّبِيِّينَ أَرْباباً أَ يَأْمُرُكُمْ بِالْكُفْرِ بَعْدَ إِذْ أَنْتُمْ مُسْلِمُونَ .  \r\n« چنين حقّى براى هيچ بشرى نيست كه خداوند به او كتاب و حكم و نبوّت را داده باشد و سپس وى به مردم بگويد : شما بجاى خداوند ، بندگان من باشيد ! و ليكن شما عالمان تربيت‌كننده - و يا عالمان منسوب به حضرت ربّ العزّة - باشيد بواسطهء اينكه شما تعليم كتاب خدا را مىدهيد و بواسطهء آنكه به علم و دراست اشتغال داريد . و آن بشرى كه به او كتاب الهى داده شده است شما را امر نمىكند كه فرشتگان سماوى و پيامبران خداوندى را بجاى خدا ولىّ و صاحب اختيار و معبود خود بگيريد ! آيا پس از آنكه شما اسلام را برگزيده‌ايد ، او به شما چنين امرى به كفر مىنمايد ! ؟ »\r\n","page_name":" 361 ","page_number":379},
  {"content":"\r\n\r\nوَجْه الله هستيم ، و يا آنچه را كه در بعضى از زيارتها وارد است كه : السَّلَامُ عَلَى اسْمِ اللَّهِ الرَّضِىِّ و نظائر اين كلمات ؛ يا از قبيل مَجازات و كنايات هستند ؛ و يا اشاره مىباشد به معانى ديگر صحيحى كه بلند مرتبه است . و مراد از آنها اين خُزَعْبِلات و درهم‌بافتگىهاى سفيهانه نيست همان‌طور كه در كتابهاى مفصَّله با شرح طولانى ذكر شده است . » « 1 »\r\n\r\nشيخ أحمد احسائى ، بدون استاد وارد در مسائل فلسفيّه شد و گمراه شد\r\nبارى ! شيخ احسائى مردى عالم و زاهد بود ؛ ولى به نظر حقير كه از مجموعهء مطالعات بدست آمده است ، علّت انحراف عقيدتى او دو چيز بوده است :\r\nاوّل آنكه وى حكمت نياموخته بود و فلسفه نديده بود ، آنگاه با اتّكاء به فهم نقّاد و ذهن بُرندهء خود در صدد برآمد خود به خود و بدون استاد ، كتب حكمت و فلسفه را مطالعه كند و از جهان اسرار و رموز عالم ربوبى و فلسفهء اولى و ماوراء مادّه مطّلع گردد .\r\nدوّم آنكه براى وصول به اهداف عاليهء عرفانيّه و مكاشفات ربّانيّه نيز بدون تربيت و تعليم استاد ، به رياضتهاى شاقّى اشتغال پيدا نمود .\r\nاين دو امر مهمّ موجب آن شد كه هم در آراء و مسائل فلسفيّه به خطا رود ، و هم در مكاشفات خود از دستبرد مكاشفات شيطانيّه مصون نبوده و نتوانسته باشد جميع مدرَكات و مشاهداتش رحمانى شود ؛ با آنكه هم در حكمت نظرى و هم در عرفان عملى ، شرط اوّل و نخستين گام را استاد كامل و مربّى على الإطلاق به شمار آورده‌اند .\r\nلهذا فرمايش حضرت امام سجّاد زين العابدين عليه السّلام را از نظر دور\r\n\r\n\r\n","description":"","footnote":"\r\n( 1 ) « جَنّةالمأوَى » طبع تبريز ، مطبعهء شركت چاپ ؛ تعليقهء آية الله قاضى ( ره ) ص 115 تا ص 117\r\n","page_name":" 362 ","page_number":380},
  {"content":"\r\n\r\nداشته است كه فرمود : هَلَكَ مَنْ لَيْسَ لَهُ حَكِيمٌ يُرْشِدُه . « 1 »\r\n« گمراه مىشود آن كس كه براى وى حكيمى نبوده باشد تا او را ارشاد نمايد . »\r\nو گويا وى اين غزل خواجهء لسان الغيب را نخوانده بود كه :\r\n مرا به رندى و عشق آن فَضول عيب كند * كه اعتراض بر اسرار علم غيب كند\r\nكمال سِرّ محبّت ببين نه نقص گناه * كه هر كه بىهنر افتد نظر به عيب كند\r\nز عِطر حور بهشت آن نفس برآيد بوى * كه خاك ميكدهء ما عبيرِ جَيب كند\r\nچنان بزد ره اسلام غمزهء ساقى * كه اجتناب ز صَهبا مگر صُهَيب كند\r\nكليد گنج سعادت قبول اهل دل است * مباد كس كه درين نكته شكّ و ريب كند\r\nشبان وادى ايمن گهى رسد به مراد * كه چند سال به جان خدمت شُعيب كند\r\nز ديده خون بچكاند فسانهء حافظ * چو ياد وقت و زمان شباب و شَيب كند « 2 » \r\n\r\n\r\n","description":"","footnote":"\r\n( 1 ) هَلَكَ مَنْ لَيْسَ لَهُ حَكيمٌ يُرشِدُهُ ؛ وَ ذَلَّ مَنْ لَيْسَ لَهُ سَفيهٌ يَعْضُدُه . ( « كشف الغمّة فى معرفة الائمّة » علىّ بن عيسى إرْبِلى ، از طبع رحلى سنگى سنهء 1294 قمرى ، ص 209 ؛ و از طبع وزيرى حروفى تبريز سنهء 1381 ، ج 2 ، ص 325 )\r\n( 2 ) « ديوان حافظ شيرازى » از طبع حسين پژمان ، ص 57 ، غزل 125\r\n","page_name":" 363 ","page_number":381},
  {"content":"\r\n\r\nو نيز اين بيت او به نظرش نرسيده بود كه :\r\n گذرت بر ظلمات است بجو خضر رهى * كه در اين مرحله بسيار بود گمراهى « 1 » \r\nو نيز اين بيت :\r\n گر در سرت هواى وصال است حافظا * بايد كه خاك درگه اهل هنر شوى « 2 » \r\nو نيز اين بيت :\r\n قطع اين مرحله بىهمرهى خضر مكن * ظلمات است بترس از خطر گمراهى « 3 » \r\nو نيز اين بيت :\r\n به كوى عشق منه بىدليلِ راه قدم * كه من به خويش نمودم صد اهتمام و نشد « 4 » \r\nاحسائى داراى ذهنى وقّاد و شعله‌ور و حافظه‌اى شگفت‌انگيز ، و در زهد و بىاعتنائى نسبت به دنيا انگشت‌نما و ضرب المثل بوده است .\r\nدر « ريحانة الادب » گويد : « شيخ أحمد بن زين الدّين بن شيخ إبراهيم احسائى بحرانى متوفّى در حدود 1242 ه . وى در حكمت و فقه و حديث و طبّ و نجوم و رياضى و علم حروف و قرائت و اعداد و طلسمات ماهر و در\r\n\r\n\r\n","description":"","footnote":"\r\n( 1 ) « ديوان حافظ » پژمان ، به ترتيب ص 213 از غزل 466 ، و ص 230 از غزل 499\r\n( 2 ) « ديوان حافظ » پژمان ، به ترتيب ص 213 از غزل 466 ، و ص 230 از غزل 499\r\n( 3 ) « ديوان حافظ » ص 347 با تصحيح محمّد قزوينى و دكتر قاسم غنىّ ؛ و اين بيت در همان غزل مذكور با تصحيح پژمان است كه در آن علاوه بر بيت « گذرت بر ظلمات است بجو خضر رهى . . . » بيت « قطع اين مرحله بىهمرهى خضر مكن . . . » نيز آمده است ولى در طبع محمّد قزوينى فقط بدين بيت دوّم اكتفا شده است .\r\n( 4 ) « حافظ » مصحَّح پژمان ، ص 103 از غزل 230\r\n","page_name":" 364 ","page_number":382},
  {"content":"\r\n\r\nمعرفت اصول دين وحيد عصر خود بوده است . « 1 » »\r\nو امّا با كورى چه مىتوان كرد ؟ آن هم كورى باطن ! با اين آيه قرآن چه مىتوان نمود كه :  وَ مَنْ لَمْ يَجْعَلِ اللَّهُ لَهُ نُوراً فَما لَهُ مِنْ نُورٍ  . « 2 »\r\n« و آن كس را كه خدا براى او نورى قرار نداده باشد ، او داراى نور نخواهد بود » .\r\n\r\n« أسفار أربعه » و « عرشيّه » در صدر كتب علميّه و فلسفيّهء ملا صدرا قرار دارند\r\nحكيم بزرگ اسلام و فخر فلاسفهء عالم كتابى دارد بنام « أسفار أربعه » در چهار جلد مُطوّل مطبوع به طبع رحلى ، كه حقّاً از اسرار و رموز مبانى توحيد با برهان و استدلال و ارائهء حقائق و نفائس مطالب و رنج فراوان پرده برداشته است ، و مىتوان آن را در صدر كتب علميّه و فلسفيّه به شمار آورد .\r\nوى كتاب ديگرى دارد به نام « عَرشيَّة » كه بسيار مختصر است ، و غير از طبيعيّات « أسفار » شامل جميع مباحث « أسفار » بطور گلچين مىباشد ؛ و مىتوان گفت : اين تصنيف مُنيف او از جهت كمال و شمول بر رموز و اسرار ، آخرين كتاب وى بوده باشد .\r\nعلّامهء حكيم ملّا إسماعيل بن ملّا سَميع اصفهانى كه وى معروف به واحد العين و از اكابر علماى معقول در اواخر قرن سيزدهم هجرى و از تلامذهء حكيم مُبرَّز ملّا علىّ نورى بوده است ، « 3 » عرشيّهء حكيم ملّا صدرا را شرح كرده\r\n\r\n\r\n","description":"","footnote":"\r\n( 1 ) « ريحانة الادب » ج 1 ، ص 78\r\n( 2 ) ذيل آيه 40 ، از سورهء 24 : النّور\r\n( 3 ) همان مصدر ، ج 6 ، ص 285 ؛ و نيز آورده است كه : « وى حاشيهء « مشاعر » ملّا صدرا ، و حاشيهء « أسفار » و حاشيهء « شوارق » ملّا عبد الرّزّاق لاهيجى را به تحرير درآورده است . و وفاتش در سال 1277 هجرى واقع گرديد . »\r\nو همان‌طور كه از دعاى او « حَرسه الله عن الآفات » بدست مىآيد ، شرح او در زمان شيخ أحمد احسائى بوده است .\r\n","page_name":" 365 ","page_number":383},
  {"content":"\r\n\r\nاست . و در آنجا آورده است كه :\r\n« چون شرحى بر آن نگاشته نشده بود تا مشكلات عبارت آن را سهل و آسان كند و از وجوه معانى آن نقاب اختفاء برگيرد ، مرا بعضى از احباب بر آن داشتند كه شرحى بر آن بنگارم تا حجاب از رخ معانى راقيهء آن بردارد ، و چهرهء محبوب را چنان كه بايد بنماياند ؛ لهذا اين شرح را به رشتهء تحرير بركشيدم .\r\nزيرا اگرچه شرحى كه مولاى جليل و فاضل نبيل بارع شامخ شيخ أحمد بن زين الدّين احسائى حرسه الله تعالى عن الآفات و حفظه عن العاهات نموده بود ، شرحى بود مفصّل ، ليكن همه‌اش در حكم دُمَل و آماس و جراحت بود . ( فَشَرَحَها شَرْحاً كانَ كُلُّهُ جَرْحًا . ) زيرا وى مراد از الفاظ و عبارات را نفهميده است ، چون اطّلاع بر اصطلاحات نداشته است ؛ با وجود آنكه وى عظيم الشّأن در فهم مطالب ، و منيع المكان در نيل مآرب ، و رفيع الرّتبه در تحقيق حقائق ، و جليل المرتبة در تحقيق دقائق بوده است . »\r\n\r\nردود شيخ احسائى بر كتاب عرشيّهء ملا صدرا همگى معيوب است\r\nشرح عرشيّهء شيخ احسائى بسيار مطوّل ، و در سيصد و پنجاه و دو صفحهء رحلى ، در بيش از يك قرن پيش طبع سنگى شده است . و ما در اينجا براى روشن نمودن طريقهء بحث و موارد تزييف و عيوبى كه در آن موجود است ، فقط به ذكر يك بحث از بحثهاى نخستين او اكتفا مىكنيم و پس از آن به ذكر برخى از سائر گفتار او در ردّ آن حكيم متألّه با نقل عين عبارات او مىپردازيم .\r\nامّا آن يك بحث ، اينست كه مىگويد :\r\n« قالَ : الْمَشْرِقُ الاوَّلُ ، فى الْعِلْمِ بِاللَّهِ وَ صِفاتِهِ وَ أسْمائِهِ وَ آياتِهِ ؛ وَ فيهِ قَواعِدُ :\r\nقاعِدَةٌ لَدُنّيَّةٌ ، فى تَقْسيمِ وَ إثْباتِ أوَّلِ الْوُجودِ :\r\nإنَّ الْمَوْجودَ إمّا حَقيقَةُ الْوُجودِ أوْ غَيْرُها ، وَ نَعْنى بِحَقيقَةِ الْوُجودِ ما لا يَشوبُهُ شَىْءٌ غَيْرُ الْوُجودِ مِنْ عُمومٍ أوْ خُصوصٍ أوْ حَدٍّ أوْ نِهايَةٍ أوْ\r\n\r\n","description":"","footnote":"","page_name":" 366 ","page_number":384},
  {"content":"\r\n\r\nماهيَّةٍ أوْ نَقْصٍ أوْ عَدَمٍ ؛ وَ هُوَ الْمُسَمَّى بِواجِبِ الْوُجودِ .\r\nفَنَقولُ : لَوْ لَمْ تَكُنْ حَقيقَةُ الْوُجودِ مَوْجودَةً لَمْ يَكُنْ شَىْءٌ مِنَ الأشْياءِ مَوْجوداً ؛ لَكِنَّ اللازِمَ باطِلٌ بَديهَةً فَكَذا الْمَلْزومُ . »\r\n« حكيم ملّا صدرا گفته است : مَشرقِ نخست بحث ما دربارهء علم به خدا و صفات او و اسماء او و آيات اوست ؛ و در آن قواعدى مندرج است :\r\nقاعدهء لَدُنّيّه ، در تقسيم و اثبات نخستين وجود است :\r\nموجود يا حقيقت وجود است يا غير حقيقت وجود . و مقصود ما از حقيقت وجود آن‌گونه وجودى است كه هيچ چيز غير از خود وجود ، از عموم ، يا خصوص ، يا حدّ و اندازه ، يا پايان و نهايت ، يا ماهيّت و ظرفِ وجود ، يا نقص و كوتاهى ، يا عدم و نيستى ، با آن مشوب و مخلوط نگردد ؛ و آن همانست كه « واجِبُ الوُجود » ناميده مىشود .\r\nو بنابراين مىگوئيم : اگر حقيقت وجود موجود نباشد ، هيچيك از اشياء موجود نبوده‌اند ؛ و ليكن اين لازم باطل است بديهةً و همچنين ملزوم باطل است . ( يعنى اشياء وجود دارند ؛ پس حقيقت وجود وجود دارد . ) »\r\n« أقولُ » يعنى من در شرح و پاسخ از ملّا صدرا مىگويم .\r\nدر اينجا پس از مقدارى شرح و بيان در تجزيه و تركيب و جهات ادبى عبارت او تا بدينجا مىرسد كه مىگويد :\r\n\r\nاحسائى ، اطلاق وجود را از خداوند نفى مىنمايد\r\nيَكونُ أوَّلُ الْوُجودِ عِنْدَهُ هُوَ مَحَلُّ التَّقْسيمِ ، وَ لا إشْكالَ فيهِ عَلَى رَأْىِ الْمُصَنِّفِ . لأنَّ أوَّلَ الْوُجودِ هُوَ حَقيقَةُ الْوُجودِ ، وَ حَقيقَةُ الْوُجودِ عِنْدَهُ فى نَفْسِ الامْرِ هىَ مَحَلُّ التَّقْسيمِ ؛ بِأنْ يَكونَ الْخالِصُ مِنْهُ واجِبَ الْوجودِ وَ الْمَشوبُ عَنْهُ بِالنَّقائِصِ مُمْكِنَ الْوُجودِ لِما لَحِقَهُ مِنْ عَوارِضِ مَراتِبِهِ .\r\nوَ لِهَذا صَدَقَ إطْلاقُ الْوُجودِ عَلَى الْخالِصِ وَ الْمَشوبِ مِنْ بابِ\r\n\r\n","description":"","footnote":"","page_name":" 367 ","page_number":385},
  {"content":"\r\n\r\nالاشْتِراكِ الْمَعْنَوىِّ ، وَ يَكونُ إطْلاقُ لَفْظِ الْوُجودِ عَلَى الْواجِبِ وَ الْمُمْكِنِ كَإطْلاقِ الْبَياضِ عَلَى بَياضِ الْقِرْطاسِ وَ بَياضِ الثَّوبِ وَ التُّرابِ .\r\nوَ لَيْسَ ذَلِكَ عِنْدَهُ إلّا أنَّهُ حَقيقَةٌ واحِدَةٌ بَعْضُ أفْرادِها واجِبُ الْوُجودِ وَ هُوَ خالِصُها قَبْلَ تَنَزُّلِهِ ، وَ بَعْضُ أفْرادِها مُمكِنُ الْوُجودِ إذْ بَعْدَ تَنَزُّلِها اخْتَلَطَ كُلُّ فَرْدٍ مِنْها بِعَوارِضِ رُتْبَةِ تَنَزُّلِهِ .\r\nوَ هَذا وَ أمْثالُهُ هُوَ الْجَواهِرُ الزَّواهِرُ وَ الْعِلْمُ اللَّدُنّىُّ ؛ فَالْحُكْمُ لِلَّهِ الْعَلِىِّ الْكَبِيرِ . « 1 » »\r\n« در نزد ملّا صدرا محلّ تقسيم وجود به اقسام وجود ، عبارت است از نخستين وجود .\r\nو در اين مسئله اشكالى بنا بر رأى وى نيست ، زيرا نخستين وجود همان حقيقت وجود است ، و در نزد او حقيقت وجود در واقع و نفس الامر همان محلّ تقسيم مىباشد ؛ بدين‌طريق كه فرد خالص از وجود ، واجب الوجود است و فرد مشوب و مخلوط از وجود به نقائص ، ممكن الوجود است ، به سبب طريان و سريان و لحوق نقائصى كه از عوارض مراتب وجود بدان مىرسد .\r\nو بدين جهت است كه اطلاق لفظ وجود به نحو اشتراك معنوى ، هم بر وجود خالص و هم بر مشوب و مخلوط به يك گونه مىشود ، و صدق آن بر هر دو قسم از وجود يكسان مىباشد ؛ مانند اطلاق و صدق لفظ سپيدى بر سپيدى صفحهء كاغذ و بر سپيدى جامه و بر سپيدى خاك .\r\nو تمام اين امور در نزد ملّا صدرا به جهت آن مىباشد كه وجود داراى حقيقت واحده‌اى است كه بعضى از افرادش واجب الوجود است ، و آن عبارت\r\n\r\n\r\n","description":"","footnote":"\r\n( 1 ) ذيل آيه 12 ، از سورهء 40 : غافر\r\n","page_name":" 368 ","page_number":386},
  {"content":"\r\n\r\nاست از آن حقيقت خالص پيش از تنزّل و فرود آمدن آن ؛ و بعضى از افرادش ممكن الوجود است ، زيرا بعد از تنزّل و پائين آمدن آن حقيقت ، هر فردى از افراد آن حقيقت با عوارض و آثار موجودهء در خصوص مرتبهء تنزّلش مخلوط و مشوب مىگردد .\r\nو اينست مفاد و محتواى كلام وى در اينجا و نظائر اينجا كه از آن به گوهرهاى تابناك و علمهاى لَدُنّيّهء غيبيّهء الهيّه تعبير مىكند ؛ امّا حكم حاكمِ در اين مسئله كه حقّ با كيست ، فقط اختصاص به خداوند بلند مرتبهء بزرگ منزلت دارد » .\r\n\r\nاحسائى ، اطلاق وجود را از حقّ نفى مىكند و جميع عالم وجود را حادث مىداند\r\n\r\nافتراى احسائى بر امامان كه محلّ تقسيم اصل وجود را ممكن الوجود مىدانند\r\n« وَ أمّا عَلَى رَأْيِنا الْمُسْتَفادِ مِنْ مَذْهَبِ سادَتِنا وَ مَوالينا عَلَيْهِمُ السَّلامُ أنَّ مَحَلَّ التَّقْسيمِ هُوَ الْوُجودُ الْحادِثُ الَّذى أحْدَثَهُ بِفِعْلِهِ لا مِنْ شَىْءٍ ؛ عِنْدَ مَنْ يَقولُ بِقَوْلِنا وَ عِنْدَ الْمُصَنِّفِ وَ مَنْ يَقولُ بِقَوْلِهِ .\r\nوَ أمّا عِنْدَنا فَظاهِرٌ ، وَ أمّا عِنْدَ الْمُصَنِّفِ وَ أتْباعِهِ فَيَلْزَمُ أنَّ مَحَلَّ التَّقْسيمِ لا يَكونُ إلّا حادِثاً لأنَّهُ مُكْتَنَهٌ وَ لَوْ إجْمالًا . فَإنَّ مَنْ أدْرَكَ فَرْداً مِنْ أفْرادِ الْحَقيقَةِ الْواحِدَةِ الصّادِقَةِ عَلَى كُلِّ فَرْدٍ لِذاتِهِ مِنْ حَيْثُ هُوَ ، أي مَعَ قَطْعِ النَّظَرِ عَنْ عَوارِضِ التَّرَتُّبِ اللاحِقَةِ لَهُ ؛ فَقَدْ أدْرَكَ صِرْفَ تِلْكَ الْحَقيقَةِ .\r\nوَ ما يُشيرونَ إلَيْهِ لَيْسَ إلّا كالْخَشَبِ ؛ فَإنَّ صِرْفَهُ هُوَ هَذا الْهَيولَى وَ الصّورَةُ النَّوْعيَّتانِ ، وَ أمّا الافْرادُ الَّتى لَحِقَتْها الْعَوارِضُ الْغَيْريَّةُ كالْبابِ وَ الصَّنَمِ وَ السَّريرِ ، فَإنَّ حِصَصَها هىَ بِعَيْنِها تِلْكَ الْهَيولَى وَ الصّورَةُ النَّوْعيَّتانِ ؛ وَ إنَّما لَحِقَتْها عَوارِضُ مَراتِبِ تَنَزُّلاتِها فَتَغايَرَتْ بِالْمُشَخِّصاتِ . »\r\n« و امّا بنا بر رأى و عقيدهء ما كه مستفاد از مذهب سادات و مواليان ما عليهم السّلام مىباشد ، محلّ تقسيم عبارت است از وجود حادثى كه او با فعل\r\n\r\n","description":"","footnote":"","page_name":" 369 ","page_number":387},
  {"content":"\r\n\r\nخود بدون واسطهء چيزى إحداث نموده است ؛ و اين امر در نزد كسى است كه طبق كلام ما مشى مىكند ، و همچنين طبق رأى مصنّف و رأى كسى است كه طبق كلام مصنّف مشى مىكند .\r\nامّا بنا بر گفتار و رأى ما ظاهر است ؛ و امّا بنا بر رأى و گفتار مصنّف و پيروان وى حتماً لازم است كه محلّ تقسيم حادث باشد ، زيرا وجود در نزد او از چيزهائى است كه مىتوان به كُنْه و حقيقت آن و اصل گشت گرچه بطور اجمال باشد .\r\nبه علّت آنكه كسى كه ادراك كند فردى از افراد حقيقت واحده‌اى را كه صادق باشد بر يكايك از افرادش از جهت صدق ذاتى من حيث هو ، يعنى با قطع نظر از عوارض لاحقهء آن ؛ تحقيقاً صرف آن حقيقت را به نحو صرافت و بساطت و محوضت ادراك نموده است .\r\nو آنچه را كه ملّا صدرا و پيروانش بدان در مسألهء لفظ وجود اشاره مىنمايند چيزى نيست مگر مثل اطلاق لفظ چوب فى المثال . زيرا وجود بالصّرافهء چوب عبارت است از هيولاى نوعيّه و صورت نوعيّهء چوب . و امّا افرادى از چوب كه بدانها عوارض غيريّه و خارجيّه ملحق مىشود ، مثل دَرِ چوبين و بت چوبين و تخت چوبين ، تحقيقاً حِصّه‌ها و بخشهاى آن بعينه همان هيولى و صورت نوعيّهء چوب هستند كه عوارضى در مراتب تنزّل بدانها الحاق گشته ؛ و بدين جهت بواسطهء عوارض مشخِّصه و معيِّنه و محدِّده با يكديگر تغاير حاصل كرده‌اند » .\r\n« وَ الْعِبارَةُ الصَّريحَةُ عَنْ مَقاصِدِهِمْ أنَّ الْحَقَّ تَعالَى مادَّةُ كُلِّ شَىْءٍ كَما قُلْنا فى الْخَشَبِ ، وَ الصّورَةُ الْمَوْهومَةُ هىَ الْعَبْدُ مِنْ حَيْثُ نَفْسِهِ .\r\nوَ لِهَذا قالَ بَعْضُهُمْ : أنَا اللَّهُ بِلا أنَا . يَعنى أنَّ الانانيَّةَ هىَ الْعَبْدُ . وَ هىَ فى الْحَقيقَةِ حُدودٌ خارِجَةٌ عَنْ حَقيقَةِ الْحِصَّةِ الْمَحْدُودَةِ . »\r\n\r\n","description":"","footnote":"","page_name":" 370 ","page_number":388},
  {"content":"\r\n\r\n« و آن عبارت صريحى كه از مقاصدشان پرده بر مىدارد آنست كه حقّ تعالى مادّهء جميع اشياء مىباشد ، همان‌طور كه در مثال چوب بيان نموديم . و صورت موهومه عبارت است از بندهء حقّ اگر او را از جهت نفسانيّت و ذاتيّت وى نظر كنيم .\r\nو بر اين اساس بعضى گفته‌اند : أنَا اللَّهُ ( من خدا هستم ) بدون لفظ « أنَا » . يعنى أنانيّت عبارت است از عَبْد ( بنده ) و اين أنانيّت در حقيقت ، حدودى مىباشد خارج از حقيقت حصّهء محدوده » .\r\n\r\nردّ قبيح احسائى بر مُحيى الدّين با عبارت « مُميت الدّين » در تحقّق فناء مطلق عبد\r\n« وَ اسْمَعْ قَوْلَ إمامِهِمْ مُميتِ الدّينِ فى « الْفُتوحاتِ الْمَكّيَّةِ » نَقَلتُهُ مِن انْتِخاباتِها لِلشَّيْخِ أبى حَيّانِ الطَّبيبِ الشّيرازىِّ :\r\nقالَ فى الْبابِ الْمائتَيْنِ وَ إحْدَى وَ الثَّمانينَ فى مَعْرِفَةِ مَنْزِلِ الضَّمِّ وَ إقامَةِ الْواحِدِ مَقامَ الْجَماعَةِ مِنَ الْحَضْرَةِ الْمُحَمَّديَّةِ صَلَّى اللَّهُ عَلَيْهِ وَ آلِهِ :\r\n صَلَاةُ الْعَصْرِ لَيْسَ لَها نَظيرُ * لِضَمِّ الشَّمْلِ فيها بِالحَبيبِ ( 1 )\r\nهىَ الْوُسْطَى لأمْرٍ فيهِ دَوْرٌ * مُحَصِّلَةً عَلَى أمْرٍ عَجيبِ ( 2 )\r\nوَ ما لِلدَّوْرِ مِنْ وَسَطٍ تَراهُ * وَ لا طَرَفَيْنِ فى عِلْمِ اللَّبيبِ ( 3 )\r\nفَكَيْفَ الامْرُ فيهِ فَدَتْكَ نَفْسى * فَخُصَّ الْعَبْدُ بِالْعِلْمِ الْغَريبِ ( 4 ) \r\nفَإنَّ الاسْماءَ فى حَقِّ الْكامِلِ تَتَمانَعُ ، فَيُؤَدّى ذَلِكَ التَّمانُعُ إلَى عَدَمِ تَأْثيرِها فيمَنْ هَذِهِ صِفَتُهُ . فَيَبْقَى مُنَزَّهًا عَنِ التَّأْثيرِ مَعَ الذّاتِ الْمُطْلَقَةِ الَّتى لا تُقَيِّدُها الاسْماءُ وَ لا النُّعوتُ .\r\nفَيَكونُ الْكامِلُ فى غايَةِ الصَّحْوِ كَالرُّسُلِ وَ هُمْ أكْمَلُ الطَّوائِفِ ؛ لأنَّ الْكامِلَ فى غايَةِ الْقُرْبِ يَظْهَرُ بِهِ فى كَمالِ عُبوديَّتِهِ مُشاهِداً كَمالَ ذاتِ موجِدِهِ .\r\nوَ إذا تَحقَّقْتَ ما قُلْناهُ عَلِمْتَ أيْنَ ذَوْقُكَ مِنْ ذَوْقِ الرِّجالِ الْكُمَّلِ الَّذينَ اصْطَفاهُمُ اللَّهُ فيهِ وَ اخْتارَهُمْ مِنْهُ وَ نَزَّهَهُمْ عَنْهُ . فَهُمْ وَ هُوَ ، كَهُوَ وَ\r\n\r\n","description":"","footnote":"","page_name":" 371 ","page_number":389},
  {"content":"\r\n\r\nهُمْ .\r\nفَسَمّاهُ الْكامِلُ مِنْهُمُ الْعَصْرَ . لأنَّهُ ضَمُّ شَىْءٍ إلَى شَىْءٍ لِاسْتِخْراجِ مَطْلوبٍ . فَضُمَّتْ ذاتُ عَبْدٍ مُطْلَقٍ فى عُبوديَّتِهِ لا يَشوبُها رُبوبيَّةٌ بِوَجْهٍ مِنَ الْوُجوهِ ، إلَى ذاتِ حَقٍّ مُطْلَقٍ لا يَشوبُها عُبوديَّةٌ أصْلًا بِوَجْهٍ مِنَ الْوُجوهِ ، مِن اسْمٍ إلَهيٍّ بِطَلَبِ الْكَوْنِ .\r\nفَلَمّا تَقابَلَتِ الذّاتانِ بِمِثْلِ هَذِهِ الْمُقابَلَةِ ، كانَ الْمُعْتَصَرُ عَيْنَ الْكَمالِ لِلْحَقِّ وَ الْعَبْدِ . وَ هُوَ كانَ الْمَطْلوبُ الَّذى لَهُ وُجِدَ الْعَصْرُ .\r\nفَإنْ فَهِمْتَ ما أشَرْنا إلَيْهِ فَقَدْ سَعَدْتَ ، وَ ألْقَيْتُكَ عَلَى مَدْرَجَةِ الْكَمالِ فَارْقَ فيها . وَ لِهذا الْمَعْنَى الإشارَةُ فى نَظْمِنا فى أوَّلِ الْبابِ :\r\n صَلَاةُ الْعَصْرِ لَيْسَ لَها نَظيرُ * لِضَمِّ الشَّمْلِ فيها بِالحَبيبِ « 1 » » \r\n« و بشنو گفتار امامشان « مميت الدّين » را در « فتوحات مكّيّه » كه من از منتخبات شيخ أبو حيّان طبيب شيرازى در اينجا نقل مىكنم .\r\nوى در باب دويست و هشتاد و يكم در معرفت منزل انضمام دو چيز با يكدگر و جايگزين شدن واحد بجاى جماعت در حضرت محمّديّه صلّى الله عليه و آله چنين گويد :\r\n1 - از براى نماز عصر از جهت اهمّيّت نظير و همانندى نمىباشد ؛ به سبب الفت و يگانگى دو امرى كه با هم اجتماع كرده‌اند : اجتماع بندهء خدا با حبيب و محبوب كه ذات اقدس حقّ تعالى مىباشد .\r\n2 - نماز عصر عبارت است از نماز ميانه و وُسطى ، به جهت تحقّق امرى كه\r\n\r\n\r\n","description":"","footnote":"\r\n( 1 ) چون عبارت احسائى در اينجا كه « شرح عرشيّه » بود دربارهء مطالب محيى الدّين ، مغلوط و قدرى هم مختصر بود ؛ لهذا ما اصل كلام محيى الدّين را با تفصيل بيشترى از « فتوحات مكّيّه » طبع دار الكتب العربيّة الكبرى ، ج 2 ، ص 614 و 615 نقل نموديم .\r\n","page_name":" 372 ","page_number":390},
  {"content":"\r\n\r\nدر آن دور و حركت دورانى است ؛ و آن گردش كه بجاى اوّلين خود بازگشت مىنمايد ، موجب مىشود كه نماز عصر ، ما را بر حصول امر عجيب و شگفت آورى برساند .\r\n3 - و در نزد خردِ خردمندان معلوم است كه هر حركت دورانى نه وسط و ميانه‌اى دارد كه بتوانى آن را ببينى ، و نه دو طرف و جهتى كه در دو سمت آن باشند !\r\n4 - پس فدايت شوم ! اين امر به چه كيفيّت خواهد بود تا اينكه بندهء خدا به علم غريب و دانش پنهان و دور از دست ، اختصاص داده شود .\r\n\r\nبيان محيى الدّين در عبوديّت غير مشوب به ربوبيّت ، با ربوبيّت غير مشوب با عبوديّت\r\n. . . « 1 » بنابراين اسماء دربارهء مرد كامل ، تمانع و تدافع دارند ؛ و اين‌گونه تمانع و تدافع موجب مىشود تا دربارهء كسى كه صفاتش اين‌چنين است ، اثرشان\r\n\r\n\r\n","description":"","footnote":"\r\n( 1 ) در اينجا محيى الدّين بحثى طويل فرموده است تا مىرسد به اينجا كه مىگويد :\r\n« و سبب اهمّيّت نماز عصر آنست كه اوائل نمازهاى چهارگانهء ديگر محدود است مگر عصر . زيرا وقت نماز مغرب محدود است به غروب شمس و آن امرى است محسوس و محقّق . و اوّل عشاء محدود است به غيبوبت شفق و آن امرى است محسوس و محقّق . و نماز فجر اوّلش محدود است به سپيدى كه عَرضاً بر روى افق پيدا مىشود بطور مستطير نه بطور مستطيل ، و آن نيز امرى است محسوس و محقّق . و نماز ظهر محدود است به زوال شمس و به سايهء شاخص و آن نيز امرى است محسوس و محقّق . و امّا اين حدود هيچيك از آنها در نماز عصر نيست ، پس منزّه است از حدود محقّقه ؛ و بنابراين پيغمبر صلّى الله عليه و آله وقت آن را بدين‌طور تعيين كرده است كه شمس با رنگ سپيد و پاك خود بر فراز آسمان بيايد . و چون اين حدّ وارد در نماز عصر مثل بقيّهء حدود نمازها در ظهور نيست لهذا رسول اكرم صلّى الله عليه و آله به جهت مناسبت با نفى تحديد و تحقيق حدود ، نماز عصر را معظّم داشته است . »\r\nدر اينجا نيز محيى الدّين شرحى بيان مىكند تا مىرسد به اينكه مىگويد : فإنّ الاسماءَ - إلخ .\r\n","page_name":" 373 ","page_number":391},
  {"content":"\r\n\r\nاز بين برود . و در آن صورت آن انسان كامل بدون هيچ‌گونه تأثيرى با ذات مطلقه‌اى كه نه اسماء و نه نعوت نمىتوانند آن را تقييد كنند ، باقى خواهد ماند .\r\nو لهذا آن انسان كامل در نهايت حالت صَحْو ( هشيارى ) خواهد بود ، به مثابه پيامبران الهى ؛ چرا كه پيامبران كامل‌ترين طوائف هستند . به سبب آنكه مرد كامل چون در غايت قرب بوده باشد ، به دو آشكارا مىشود در كمال عبوديّتش ؛ و كمال ذات ايجادكنندهء خود را مشاهده مىنمايد .\r\nو چون به آنچه را كه ما براى تو محقّق داشتيم رسيدى و ادراك نمودى ، خواهى دانست كه چشش و ذوق تو با چشش و ذوق مردان كاملى كه خداوند ايشان را در اسم برگزيده و از اسم اختيار كرده و از اسم مبرّى و منزّه كرده است ، در كدام موقعيّت و كدام محلّ واقع مىباشد ؟ ! پس ايشان و خدا ، مِثل خدا و ايشان است .\r\nبنابراين حضرت پيامبر كه او انسان كامل از آنان است ، آن بندهء مقرّب را عصر ناميده است . به علّت آنكه عصر ( فشردن ) در لغت به معنى ضميمه كردن چيزى است به چيز ديگرى براى خاطر آنكه از آن ضمّ و فشار و برخورد ، شىء مورد نظر بدست آيد . پس نفس و ذات بندهء مطلقى كه در عبوديّت او شائبه‌اى از ربوبيّت به وجهى از وجوه باقى نمانده است ، منضمّ گرديده است به ذات حقّ مطلقى كه شائبه‌اى از عبوديّت به وجهى از وجوه در آن نيست ؛ و اين ضمّ از اسم الهى است در طلب كون و ايجاد .\r\nپس چون اين دو ذات بدين‌گونه از مقابله با هم روبرو شده و مقابله نمودند ، نتيجهء فشرده‌شدهء بدست آمده از فشار و ضميمه ، عين كمال حقّ و عبد است ؛ و همان عبارت مىباشد از مطلوبى كه براى آن عصر و فشار پديد آمده است .\r\nحال اگر فهميدى آنچه را كه ما به آن اشاره نموديم ، پس كامياب و\r\n\r\n","description":"","footnote":"","page_name":" 374 ","page_number":392},
  {"content":"\r\n\r\nسعادتمند شدى ؛ و من ترا بر نردبان كمال اندر انداختم ، پس برو بالا ! و از براى اين معنى است اشاره در بيت منظوم در اوّل باب كه :\r\nاز براى نماز عصر از جهت اهمّيّت نظير و مشابهى نيست ، به سبب الفت و اجتماعى كه در آن بنده با حبيب خود نموده است » .\r\n\r\nتمثيل جيلى در معنى « نُقْطَةُ الْوَحْدَةِ بَيْنَ قَوْسَىِ الاحَديَّةِ وَ الْواحِديَّة\r\nقالَ عَبْدُ الْكَريمِ الْجيلانىُّ فى كِتابِهِ « الإنسانِ الْكامِلِ » بعْدَ كَلامٍ طَويلٍ فى اسْمِ اللَّهِ :\r\nقالَ : فَاسْتِدارَةُ رَأْسِ الْهاءِ إشارَةٌ إلَى دَوَرانِ رَحَى الْوُجودِ الْحَقّىِّ وَ الْخَلْقىِّ عَلَى الإنسانِ . فَهُوَ فى عالَمِ الْمِثالِ كَالدّائِرَةِ الَّتى أشارَ الْهاءُ إلَيْها .\r\nفَقُلْ ما شِئْتَ ! إنْ شِئْتَ قُلْتَ : الدّائِرَةُ حَقٌّ وَ جَوْفُها خَلْقٌ ، وَ إنْ شِئْتَ قُلْتَ : الدّائِرَةُ خَلْقٌ وَ جَوْفُها حَقٌّ ؛ فَهُوَ حَقٌّ وَ هُوَ خَلْقٌ ، وَ إنْ شِئْتَ قُلْتَ : الامْرُ فيهِ بِالإلْهامِ .\r\nفَالامْرُ فى الإنْسانِ دَوْرىٌّ بَيْنَ أنَّهُ مَخْلوقٌ لَهُ ذُلُّ الْعُبوديَّةِ وَ الْعَجْزِ ، وَ بَيْنَ أنَّهُ عَلَى صورَةِ الرَّحْمَنِ فَلَهُ الْكَمالُ وَ الْعِزُّ .\r\nقالَ اللَّهُ تَعالَى :  فَاللَّهُ هُوَ الْوَلِيُّ  « 1 » يَعْنى الإنْسانَ الْكامِلَ الَّذى قالَ فيهِ :  أَلا إِنَّ أَوْلِياءَ اللَّهِ لا خَوْفٌ عَلَيْهِمْ وَ لا هُمْ يَحْزَنُونَ  . « 2 »\r\nلأنَّهُ يَسْتَحيلُ الْخَوْفُ وَ الْحُزْنُ وَ أمْثالُ ذَلِكَ عَلَى اللَّهِ ؛ لأنَّ اللَّهَ هُوَ الْوَلىُّ الْحَميدُ « 3 » ،  وَ هُوَ يُحْيِ الْمَوْتى وَ هُوَ عَلى كُلِّ شَيْءٍ قَدِيرٌ  « 4 » ؛ أىِ الْوَلىُّ .\r\n\r\n\r\n","description":"","footnote":"\r\n( 1 ) قسمتى از آيه 9 ، از سورهء 42 : الشّورى :  فَاللَّهُ هُوَ الْوَلِيُّ . \r\n( 2 ) آيه 62 ، از سورهء 10 : يونس\r\n( 3 ) ذيل آيه 28 ، از سورهء 42 : الشّورى :  وَ هُوَ الْوَلِيُّ الْحَمِيدُ  .\r\n( 4 ) ذيل آيه 9 ، از سورهء 42 : الشّورى\r\n","page_name":" 375 ","page_number":393},
  {"content":"\r\n\r\nفَهُوَ حَقٌّ مُتَصَوَّرٌ فى صورَةٍ خَلْقيَّةٍ ؛ أوْ خَلْقٌ مُتَحَقِّقٌ بِمَعانى الإلَهيَّةِ .\r\nفَعَلَى كُلِّ حالٍ وَ تَقْديرٍ ، وَ فى كُلِّ مَقالٍ وَ تَقْريرٍ ؛ هُوَ الْجامِعُ لِوَصْفَىِ النَّقْصِ وَ الْكَمالِ ، وَ السّاطِعُ فى أرْضِ كَوْنِهِ بِنورِ شَمْسِ الْمُتَعالِ .\r\nفَهُوَ السَّماءُ وَ الارْضُ ، وَ هُوَ الطّولُ وَ الْعَرْضُ ؛ وَ فى هَذا الْمَعْنَى قُلْتُ :\r\n لىَ الْمُلْكُ فى الدّارَينِ لَمْ أرَ فيهِما * سِواى فَأرْجو فَضْلَهُ أوْ فَأخْشاهُ \r\nإلَى أنْ قالَ مِنْ هَذِهِ الْقَصيدَةِ وَ هىَ طَويلَةٌ :\r\n وَ إنّى رَبٌّ لِلانامِ وَ سَيِّدٌ * جَميعُ الْوَرَى اسْمٌ وَ ذاتى مُسَمّاهُ\r\nلىَ الْمُلْكُ وَ الْمَلكوتُ نَسْجى وَ صَنْعَتى * لىَ الْغَيْبُ وَ الْجَبروتُ مِنّى مَنشاهُ \r\nإلَى آخِرِ الْقَصيدَةِ وَ كَلامِهِ . « 1 » »\r\n« شيخ عبد الكريم گيلانى در كتاب « انسان كامل » خود پس از شرح و بيان طولانى دربارهء اسم الله مىگويد :\r\nدائره‌اى شكل بودن سَرِ هاء الله اشاره مىباشد به گردش در آمدن آسياى عالم وجود حقّى و وجود خلقى بر محور انسان . بنابراين در عالم مثال انسان همانند دائره‌اى است كه استدارهء حرف هاء اشاره است به آن .\r\n\r\n\r\n","description":"","footnote":"\r\n( 1 ) . چون نسخهء شرح عرشيّهء احسائى مغلوط بود ، ما در اينجا مطالب عارف كبير شيخ عبد الكريم جيلى را از نسخهء اصل « الإنسان الكامل » از طبع اوّل مطبعهء ازهريّهء مصريّه ( سنهء 1316 هجريّه ) ص 19 و 20 ؛ و از طبع مطبعهء محمّد على صبيح و أولاده - مصر ( سنهء 1383 هجريّه ) ص 19 ، و 20 نقل نموديم .\r\n","page_name":" 376 ","page_number":394},
  {"content":"\r\n\r\nپس تو در اينجا آنچه دلت مىخواهد بگو ! اگر مىخواهى بگو : دائره حقّ است و جوفش خلق ، و اگر مىخواهى بگو : دائره خلق است و جوفش حقّ ؛ پس وى حقّ است و وى خلق است ، و اگر مىخواهى بگو : امر در انسان منوط به الهام است .\r\nبنابراين امر در انسان دورى است ؛ دائر است ميان آنكه مخلوقى باشد كه ذلّ عبوديّت و عجز بر وى خورده باشد ، و ميان آنكه بر صورت خداى رحمن باشد تا بر وى كمال و عِزّ مُهر شده باشد .\r\nخداى تعالى مىگويد : و خداوند است فقط كه اوست ولىّ . يعنى انسان كامل را توصيف مىنمايد كه راجع به او فرموده است : آگاه باش ( اى پيامبر ) كه براى اولياى خدا خوف و دهشتى نمىباشد ، و أيضاً ايشان محزون و غمين نخواهند شد .\r\nو اين به جهت آنست كه خوف و حزن و أمثال اين‌ها بر خداوند مستحيل است ، چون خداوند تنها موجودى است كه ولىّ و حميد است . ( صاحب ولايت و مورد ستايش است . ) و اوست تنها كسى كه مردگان را زنده مىكند ، و اوست كه بر انجام هر چيزى توانا مىباشد يعنى ولىِّ خدا ( كه انسان كامل است ) اين‌چنين مىباشد .\r\nبر اين اصل و اساس ، انسان كامل حقّ است كه در صورت خلقى متصوّر گشته است ؛ يا خلق است كه به معانى الهيّه متحقّق شده است .\r\nبر هر حال و تقدير ، و در هر مقال و تقرير ؛ انسان كامل است كه جامع دو صفت نقص و كمال است . اوست كه در زمينِ وجود و تحقّقش ، به نور خورشيد متعال ساطع گرديده است . بنابراين اوست آسمان و زمين . و اوست طول و عرض ؛ و من راجع به اين مطالب اين‌طور سروده‌ام :\r\nپادشاهى و فرمانفرمائى در دو جهان اختصاص به من دارد . من در دو\r\n\r\n","description":"","footnote":"","page_name":" 377 ","page_number":395},
  {"content":"\r\n\r\nعالم غير از خودم را نمىبينم تا اميد بخشايش او و يا ترس از گزند او را داشته باشم .\r\nتا مىرسد به اينجا كه در همين قصيدهء طولانى مىگويد :\r\nو من هستم كه ربّ و پروردگار همگان مىباشم ، و من هستم كه سيّد و سرور و سالارم . همگى ما سواى خدا اسمى بيش نمىباشند ؛ و من هستم كه مسمّاى آن اسم هستم .\r\nجميع دو عالم مُلك و ملكوت بافته شده و ساخته و پرداختهء من است . عالم غيب از براى من است ؛ و منشأ و مبدأ عالم جَبَروت نيز از ناحيهء من است . تا آخر قصيده و گفتارش . » « 1 »\r\n\r\n\r\n","description":"","footnote":"\r\n( 1 ) چون اين قصيدهء شيخ عبد الكريم گيلانى أعلى الله مقامه ، در باب توحيد ذات حقّ تعالى از بدايع منظومه‌ها ، همچون قصائد ابن فارض مصرى است ؛ مناسب ديد در اينجا براى مزيد استفادهء طالبان ، جميع آن را بنگارد :\r\n لىَ الْمُلْكُ فى الدّارَيْنِ لَمْ أرَ فيهِما * سِواى فَأرْجو فَضْلَهُ أوْ فَأخْشاهُ\r\nوَ لا قَبْلَ مِنْ قَبْلى فَألْحِقَ شَأنَهُ * وَ لا بَعْدَ مِنْ بَعْدى فَأسْبِقَ مَعْناهُ\r\nوَ قَدْ حُزتُ أنْواعَ الْكَمالِ وَ إنَّنى * جَمال‌ُجَلالِ الْكُلِّ ما أنَا إلّا هو\r\nفَمَهْما تَرَى مِنْ مَعْدِنٍ وَ نَباتِهِ * وَ حَيْوانِهِ مَعْ إنسِهِ وَ سَجاياهُ\r\nوَ مَهْما تَرَى مِنْ عُنْصُرٍ وَ طَبيعَةٍ * وَ مِنْ هَبَإِ لِلاصْلِ طيبَ هَيولاهُ\r\nوَ مَهْما تَرَى مِنْ أبْحُرٍ وَ قِفارَةٍ * وَ مِنْ شَجَرٍ أو شاهِقٍ طالَ أعْلاهُ\r\nوَ مَهْما تَرَى مِنْ صورَةٍ مَعْنَويَّةٍ * وَ مِنْ مَشْهَدٍ لِلْعَيْنِ طابَ مُحَيّاهُ\r\nوَ مَهْما تَرَى مِنْ فِكْرَةٍ وَ تَخَيُّلٍ * وَ عَقْلٍ وَ نَفْسٍ أوْ فَقَلْبٍ أوْ حِشاهُ\r\nوَ مَهْما تَرَى مِنْ هَيْئَةٍ مَلَكيَّةٍ * وَ مِنْ مَنْظَرٍ إبْليسُ قَدْ كانَ مَعْناهُ\r\nوَ مَهْما تَرَى مِنْ شَهْوَةٍ بَشَريَّةٍ * لِطَبْعٍ وَ إيثارٍ لِحَقٍّ تَعاطاهُ\r\nوَ مَهْما تَرَى مِنْ سابِقٍ مُتَقَدِّمٍ * وَ مِنْ لاحِقٍ بِالْقَوْمِ لَفّاهُ ساقاهُ\r\nوَ مَهْما تَرَى مِنْ سَيّدٍ مُتَسَوِّدٍ * وَ مِنْ عاشِقٍ صَبٍّ صَبا نَحْوَ لَيْلاهُ \r\n","page_name":" 378 ","page_number":396},
  {"content":"\r\n\r\nفَقالَ أيضاً فى الْكِتابِ الْمَذْكورِ :\r\n وَ ما الْخَلْقُ فى التِّمْثالِ إلّا كَثَلْجَةٍ * وَ أنْتَ بِها الْماءُ الَّذى هُوَ نابِعُ ( 1 )\r\nوَ ما الثَّلْجُ فى تَحقيقِنا غَيْرَ مائِهِ * وَ غَيْرانِ فى حُكْمٍ دَعَتْهُ الشَّرائِعُ ( 2 )\r\nوَ لَكِنْ يَذوبُ الثَّلْجُ يُرْفَعُ حُكْمُهُ * وَ يوضَعُ حُكْمُ الْماءِ وَ الامْرُ واقِعُ ( 3 )\r\nتَجَمَّعَتِ الاضْدادُ فى واحِدِ الْبَها * وَ فيهِ تَلاشَتْ وَ هْوَ عَنْهُنَّ ساطِع ( 4 ) « 1 » \r\n\r\n\r\n","description":"","footnote":"\r\n-\r\n وَ مَهْما تَرَى مِنْ عَرْشِهِ وَ مُحيطِهِ * وَ كُرْسيِّهِ أوْ رَفْرَفٍ عَزَّ مَجْلاهُ\r\nوَ مَهْما تَرَى مِنْ أنْجُمٍ زُهَريَّةٍ * وَ مِنْ جَنَّةِ عَدْنٍ لَهُمْ طابَ مَثْواهُ\r\nوَ مَهْما تَرَى مِنْ سِدْرَةٍ لِنِهايَةٍ * وَ مِنْ جَرَسٍ قَدْ صَلْصَلا مِنْهُ طَرْفاهُ\r\nفَإنّى ذاكَ الْكُلُّ وَ الْكُلُّ مَشْهَدى * أنا الْمُتَجَلّى فِى حَقيقَتِهِ لا هو\r\nوَ إنّى رَبٌّ لِلانامِ وَ سَيِّدٌ * جَميعُ الْوَرَى اسْمٌ وَ ذاتى مُسَمّاهُ\r\nلىَ الْمُلْكُ وَ الْمَلكوتُ نَسْجى وَ صَنْعَتى * لىَ الْغَيْبُ وَ الْجَبروتُ مِنّى مَنْشاهُ\r\nوَ ها أنَا فيما قَدْ ذَكَرْتُ جَميعُهُ * عَنِ الذّاتِ عَبْدٌ آئِبٌ نَحْوَ مَوْلاهُ\r\nفَقيرٌ حَقيرٌ خاضِعٌ مُتَذَلِّلٌ * أسيرُ ذُنوبٍ قَيَّدَتْهُ خَطاياهُ\r\nفَيا أيُّها الْعُرْبُ الْكِرامُ وَ مَنْ هُمو * لِصَبِّهِمُ الْوَلْهانِ أفْخَرُ مَلْجاهُ\r\nقَصَدْتُكُم أنْتُم قُصارَى ذَخيرَتى * وَ أنْتُمْ شَفيعى فى الَّذى أتَمَنّاهُ\r\nوَ يا سَيّداً حازَ الْكَمالَ بِإثْرَةٍ * فَأضْحَى لَهُ بِالسَّبْقِ شَأْوَ تَعالاهُ\r\nلأسْتاذِ شَيْخِ الْعالَمينَ وَ شَيْخِهِم * وَ نورٌ حَواهُ الاكْمَلونَ وَ لَالاهُ\r\nعَلَيْكُمْ سَلامى كُلَّ يَوْمٍ وَ لَيلَةٍ * تَزيدُ عَلى مَرِّ الزَّمانِ تَحاياهُ \r\n( 1 ) ما در اينجا جميع اشعار را كه در كتاب « الإنسان الكامل » بود نقل نموديم ؛ از طبع سنهء 1316 ، ص 28 ، و از طبع سنهء 1383 ، ص 28 .\r\n","page_name":" 379 ","page_number":397},
  {"content":"\r\n\r\n1 - مردم فى المثل حكم تكّه يخى را دارند كه تو در ميان آن يخ در حكم آبى مىباشى كه روان است .\r\n2 - و در تحقيقات ما يخ غير از آبِ آن ، چيزى نيست ؛ و در حكمى كه شرايع بدان فرا خوانده‌اند چيزى است غير از آب ، و دو حكم متغاير دارند .\r\n3 - و ليكن چون يخ ذوب شود ، حكمش برداشته مىشود و حكم آب بجاى آن قرار داده مىشود ، و حقيقت امر به وقوع مىرسد .\r\n4 - همهء أضداد در آن يگانهء حسن و جمال تجمّع نموده و در او فانى گشته‌اند ؛ و از همهء آنها ، نور او ساطع است .\r\nو اين مرد ( شيخ عبد الكريم جيلى ) از بزرگان پيشوايان اهل عرفان است . و اگر تو در كتب مصنِّف ( ملّا صدراى شيرازى ) همانند اين كتاب و غيره تتبّع بنمائى ، خواهى يافت كه گفتارش عين گفتار عرفاء است ؛ با اين تفاوت كه عبارات و استدلالات او به طريق استدلالات حكماء مىباشد به خلاف عبارات اهل عرفان و تصوّف .\r\nو بدون هيچ‌گونه شكّ و ترديدى از آنها استفاده مىشود علم به ذات واجب و حقّ تعالى ، به سبب آنكه وجود در نزد ايشان عبارت است از حقيقت واحده ؛ با اين فرق كه دلالت عبارات صوفيّه بر مطلوب و مرادشان بيشتر است از عبارت مصنّف . و ليكن وى در بسيارى از عبارات خود تصريح بدان دارد ، مانند : كَونُ الْخَلقِ مِنه بالسِّنْخ . ( خلق عالم با واجب الوجود از جهت وجود ، داراى سنخ واحدى است . ) و مانند : الوجودُ حقيقةُ واحدةٌ صِرْفُها واجبُ الوجودِ وَ مَشوبُها المُمكن . ( اصل وجود داراى حقيقت واحدى است كه صرافت آن واجب الوجود است و مشوب آن ممكن الوجود . )\r\nو در « مشاعر » و غير آن بيان نموده است كه : نقصانى كه در موجودات\r\n\r\n","description":"","footnote":"","page_name":" 380 ","page_number":398},
  {"content":"\r\n\r\nمشوبه موجود است ذاتى آنها نيست ، چرا كه ذات آنها منزّه مىباشد از نقص ؛ و فقط عروض نقصان بر آنها از ناحيهء لحوق خصوص مراتب تنزّل است .\r\n( اين‌ها همه بحث از معنى وجود بود بنا بر رأى و عقيدهء حكيم ملّا صدراى شيرازى . )\r\nو امّا بنا بر رأى راستين و عقيدهء حقّ كه در نزد ماست ؛ كه اصل محلّ تقسيم تنها وجود ممكن الوجود است ، بايد گفت : اتّحاد حقيقت وجود ، امرى درست و واقع نمىباشد .\r\n\r\nخطاى احسائى در معنى لغوى وجود\r\nوَ إنَّما هُوَ بِلِحاظِ صِدْقِ الاسْمِ مِنْ جَهَةِ الاصْطِلاحِ لا مِنْ جَهَةِ اللُّغَةِ . فَإنَّ لَفْظَ الْوُجودِ لَمْ يوضَعْ لِذاتٍ وَ إنَّما وُضِعَ لِصِفَةٍ ، أعْنى الْمَعْنَى الْمَصْدَرىَّ ، أىِ الْكَوْنَ فى الاعْيانِ كَما قالَهُ بَعْضُ الصّوفيَّةِ مِنْ أنَّ الْوُجودَ عِنْدَ الْعَوامِّ هُوَ الْكَوْنُ فى الاعْيانِ وَ أمّا عِنْدَنا فَالْوُجودُ ما بِهِ الْكَوْنُ فى الاعيْانِ - انتَهى .\r\n« و بلكه فقط اطلاق لفظ وجود از جهت صدق اسم است از ناحيهء اصطلاح نه از ناحيهء لغت . به علّت آنكه لفظ وجود براى ذات وضع نشده است بلكه فقط براى صفت وضع شده است ، يعنى معنى مصدرى ، يعنى كون در أعيان خارجيّه همان‌طور كه بعضى از صوفيّه گفته‌اند كه : وجود در نزد عامّهء مردم عبارت مىباشد از كون در اعيان ، و امّا در نزد ما وجود عبارت است از آنچه را كه كون در اعيان خارجيّه بدان تحقّق مىيابد - انتهى » .\r\nأقولُ : وَ كَلامُ الْعَوامِّ حَقٌّ بِحَسَبِ وَضْعِ اللُّغَةِ ؛ وَ أمّا ما بِهِ الْكَوْنُ فى الاعْيانِ فَهُوَ الْمَوْجودُ ، وَ هُو حَقيقَةُ مادَّةِ الشَّىْءِ . إذْ بِها مَعَ تَحَقُّقِها بِالْمُعَيِّناتِ الْجِنْسيَّةِ أوِ النَّوْعيَّةِ أوِ الشَّخْصيَّةِ يَتَحَقَّقُ الْكَوْنُ فى الاعْيانِ .\r\nوَ هَذا أظْهَرُ مِنَ الشَّمْسِ لِمَنْ فَتَحَ عَيْنَهُ وَ نَظَرَ فى نَفْسِ الامْرِ . وَ أمّا مَنْ غَمَضَ عَيْنَهُ وَ نَظَرَ إلَى مَنْ قالَ ، فَإنَّهُ يَرَى أنَّ الْوُجودَ شَىْءٌ هُوَ جَوْهَرٌ إلّا\r\n\r\n","description":"","footnote":"","page_name":" 381 ","page_number":399},
  {"content":"\r\n\r\nأنَّهُ يَتَصَوَّرُ شَيْئاً غَيْرَ الشَّىْءِ .\r\nلأنَّهُ لا يَفْهَمُ ما يَقولُ وَ لَكِنْ تَبِعَ مَنْ يَقولُ تَبَعاً لِغَيْرِهِ كَما قالَ أميرُ الْمُؤْمِنينَ عَلَيْهِ السَّلامُ : ذَهَبَ مَنْ ذَهَبَ إلَى غَيْرِنَا إلَى عُيُونٍ كَدِرَةٍ يَفْرُغُ بَعْضُهَا فِى بَعْضٍ ؛ وَ ذَهَبَ مَنْ ذَهَبَ إلَيْنَا إلَى عُيُونٍ صَافِيَةٍ تَجْرِى بِأَمْرِ اللَّهِ لَا نَفَادَ لَهَا .\r\n« من مىگويم : كلام عامّه بحسب وضع لغت درست است ؛ و امّا آنچه را كه بواسطهء آن ، كون در أعيان خارجيّه تحقّق پيدا مىنمايد عبارت مىباشد از موجود ، و موجود عبارت است از حقيقت مادّهء اشياء . زيرا بواسطهء مادّه است كه با تحقّق آن به مشخِّصات و معيِّنات جنسيّه يا نوعيّه يا شخصيّه ، كون در اعيان متحقّق مىگردد .\r\nو اين مطلب بقدرى وضوح دارد كه از خورشيد آشكارتر است براى كسى كه چشمش را باز كند و حقيقت و واقع را بنگرد ؛ و امّا كسى كه چشمش را ببندد و بنگرد كه چه شخصى اين كلام را گفته است ، پس او مىنگرد كه وجود چيزى است كه جوهر است بدين معنى كه وى چيزى را غير از آن چيز تصوّر مىنمايد .\r\nبه جهت آنكه او نمىفهمد كه چه مىگويد و فقط پيروى مىكند از كسى كه پيروى از غير خود نموده است ؛ همان‌طور كه أمير المؤمنين عليه السّلام گفته‌اند : آن كس كه به سوى غير ما رفته است ، به سوى چشمه‌هاى كَدِر رفته است . آن چشمه‌هاى كدر بعضى در بعضى ريخته مىشوند . و كسى كه به سوى ما مىآيد ، به سوى چشمه‌هاى صاف مىآيد كه به امر خداوند در جريان مىباشد ؛ و پيوسته است و انقطاع و نابودى ندارد . »\r\nاحسائى در تتميم مراد خود و در تضعيف منظور ملّا صدرا ، به شرح و تفصيلى به همين منوال پرداخته است ، و مطلب را ادامه داده تا مىرسد به اينجا\r\n\r\n","description":"","footnote":"","page_name":" 382 ","page_number":400},
  {"content":"\r\n\r\nكه گفته است :\r\n« و امّا آنچه را كه مصنّف بر آن رفته است عبارت مىباشد از تصوّر حقيقت بسيطه ، و تقسيم آن با وجود بساطت به صرف الوجود يعنى خالص از خلط و امتزاج ، و آن را قرار داده است واجب تعالى ؛ و به وجودات مشوبهء به نقائص ، و آنها را قرار داده است وجودات اشياء .\r\nو در بيان جوهرهاى بسيط و نورانى ( الجَواهِرُ الزَّواهِر ) مبالغه نموده و مىگويد : اين أعدام و نقائص به ذات اين موجودات از جهت ذات آنها ملحق نمىگردند ، زيرا كه ذوات آنها از اين‌ها منزّه مىباشند ؛ بلكه لحوق اين‌ها بدانها از جهت عوارض مراتب تنزّلات آنهاست .\r\nو از اين لحاظ است كه آن عوارض را مَثل مىزنند به قطعهء يخ و خداى سبحانه را به آب . و چون شكستگى براى تكّهء يخ حاصل گردد براى آب حاصل نمىگردد . همچنين در نزد ايشان وجودات با قطع نظر از عوارض عبارتند از صِرْف الوجود . و چون عوارض بر آنان طارى شود ، آن طريان و لحوق در مراتب تنزّل خواهد بود .\r\nدر اينجا اگر بگوئى : منظور و مراد مصنِّف اين مطلب نيست !\r\nدر پاسخ مىگويم : من اگر فرضاً منظور و مراد مصنّف را نفهميده باشم ، آيا مىتوان گفت دامادش ملّا محسن هم نفهميده است ، و بر آن مَمشى مَشْى ننموده است ؟ !\r\nنه ! البتّه تو چنين مجال ندارى كه انكار كلام وى را بنمائى !\r\n\r\nاشكالات احسائى بر كلام صحيح فيض كاشانى در « كلمات مكنونه »\r\nبنابراين من براى تو بيان مىكنم كه داماد او ملّا محسن در « الكَلِماتُ المَكنُونة » گفته است :\r\nهمان‌طور كه وجود ما بعينه وجود اوست سبحانه با اين تفاوت كه نسبت به ما حادث و نسبت به او سبحانه قديم است ، همچنين است صفات ما از حيات و قدرت و اراده و غيرها .\r\n\r\n","description":"","footnote":"","page_name":" 383 ","page_number":401},
  {"content":"\r\n\r\nزيرا اين صفات بعينها صفات او هستند با اين فرق كه آنها نسبت به ما صفات مُحدَثه و نسبت به او صفات قديمه مىباشند . چون اين صفات نسبت به ما صفتى هستند براى ما و مُلحق مىباشند به ما ؛ و حدوثى كه لازمهء ذات ماست لازمهء صفات ماست . امّا نسبت به او قديم هستند به سبب آنكه صفات او لازمهء ذات اوست و ذات او قديم مىباشد .\r\nو اگر درست مىخواهى اين حقيقت را تعقّل بنمائى پس نظر كن به حيات خودت كه چگونه مال تو و منسوب به تو و مقيّد است براى تو ! چرا كه در اينجا نمىيابى تو مگر يك روح را كه اختصاص به تو دارد و آن روح ، حادث است . و در هنگامى كه نظرت را از آن بردارى كه اختصاص به تو دارد ، و با قلب خودت چشيدى از حيث شهود و وجدان كه هر موجود زنده‌اى حيات و زندگىاش در حيات و زندگى حقّ است همان‌طور كه حيات تو چنين بوده است و سريان و جريان آن حيات را در جميع موجودات مشاهده نمودى ؛ خواهى دانست كه اين حيات خودت بعينها همان حياتى مىباشد كه قيام دارد به موجود حَىّ و زنده‌اى كه همهء عالم به دو قيام دارند . و آن عبارت است از حيات الهيّه .\r\nو همچنان است سائر صفات با اين تفاوت كه خلائق عالم از جهت تفاوت قابليّت‌هايشان در اتّصاف بدان صفات متفاوت هستند . همان‌طور كه ما در بسيارى از جاها بدان آگاهى داده‌ايم . و اينست يكى از معانى قول أمير المؤمنين عليه السّلام آنجائى كه مىگويد :\r\nكُلُّ شَىْءٍ خَاضِعٌ لَهُ ، وَ كُلُّ شَىْءٍ قَائِمٌ بِهِ . غِنَى كُلِّ فَقِيرٍ ، وَ عِزُّ كُلِّ ذَلِيلٍ ، وَ قُوَّةُ كُلِّ ضَعِيفٍ ، وَ مَفْزَعُ كُلِّ مَلْهُوفٍ . « 1 » - انتهى .\r\n\r\n\r\n","description":"","footnote":"\r\n( 1 ) « الكلمات المكنونة » طبع سنگى ، ص 80 و 81 ؛ و طبع حروفى ص 84 و 85\r\n","page_name":" 384 ","page_number":402},
  {"content":"\r\n\r\nجميع اشياء خاضع‌اند در برابر وى ، و جميع اشياء قائم‌اند به ذات او . اوست بىنيازىِ هر نيازمند ، و عزّت هر صاحب ذلّت ، و قوّت هر ضعيف ، و ملجأ و پناه هر آسيب ديدهء درماندهء حسرت زده . - پايان گفتار فيض .\r\nبنا بر آنچه گفتيم و نقل نموديم اگر اين قول ، قول به « وحدت وجود » نباشد كه همگى علماء اجماع و اتّفاق نموده‌اند كه مرد معتقد به آن كافر است ؛ پس بنابراين ، قول به وحدت وجود كدام است ؟ ! بلكه اين كلام ، قول به « وحدت وجود و وحدت موجود » است هر دو تا . »\r\nاحسائى در اينجا نيز مطلب را گسترش مىدهد تا مىرسد به پايان بحث و مىگويد :\r\nوَ لَكِنْ لَوْ بَنَيْنا عَلَى مَذْهَبِ الْمُصَنِّفِ وَ أتْباعِهِ قُلْنا إفاضَةُ الْوُجودِ الْواحِدِ الْمُنْبَسِطِ عَلَى الْمُمْكِناتِ هَلْ هُوَ كَمالٌ فى حَقِّهِ تَعالَى أمْ نَقْصٌ ؟ !\r\nفَإنْ كانَ كمالًا كانَ فاقِدَ الْكَمالِ قَبْلَ الإفاضَةِ ؛ وَ إنْ كانَ مُفيضاً فى الازَلِ كانَتِ الْمَوْجوداتُ غَيْبُها وَ شَهادَتُها ، جَواهِرُها وَ أعْراضُها أزَليَّةً .\r\nوَ إنْ كانَ نَقْصاً فى حَقِّهِ فَإنْ كانَتِ الإفاضَةُ فى الازَلِ شابَهُ نَقْصٌ لِذاتِهِ فَلَمْ يَكُنْ صِرْفَ الْوُجودِ ، وَ إنْ كانَتْ بَعْدَ الازَلِ ساوَى الْوُجوداتِ الْمُمْكِنَة ، لأنَّها عِنْدَ الْمُصَنِّفِ وَ أتْباعِهِ لَمْ يَلْحَقْها النَّقْصُ لِذاتِها وَ إنَّما لَحِقَها مِنْ عَوارِضِ مَراتِبِ تَنَزُّلاتِها ؛ فَيَكونُ الْواجِبُ كَذَلِكَ فَلَمْ يَكُنْ لِتَقْسيمِهِ مُحَصَّلٌ وَ لا فائِدَةٌ . « 1 »\r\n\r\n\r\n","description":"","footnote":"\r\n( 1 ) شرح شيخ أحمد بن زين الدّين بن إبراهيم بن صقر بن إبراهيم بن داغر مطيرفى احسائى بر كتاب عرشيّهء حكيم ملّا صدراى شيرازى ( طبع سنگى رحلى ) كه شيخ أحمد در ساعت هفت و نيم از شب چهارشنبهء بيست و هفتم شهر ربيع الاوّل سنهء يك‌هزار و\r\n","page_name":" 385 ","page_number":403},
  {"content":"\r\n\r\n« و ليكن ما اگر بنا بر مذهب مصنّف و پيروان او بگذاريم ، در اين حال مىپرسيم :\r\nافاضهء وجود منبسط بر ممكنات ، آيا دربارهء حقّ تعالى موجب كمال مىشود يا موجب مَنقَصَت ؟ !\r\nاگر موجب كمال گردد ، بايد حقّ تعالى قبل از اين افاضه فاقد كمال بوده باشد ؛ و اگر بگوئيد اين افاضه در خود ازل است ، بايد جميع موجودات چه غيبشان و چه شهادتشان ، و چه جواهرشان و چه اعراضشان همگى ازلى بوده باشند .\r\nو اگر موجب نقص گردد ، پس اگر افاضه در ازل باشد ، ذات مشوب به نقصان خواهد بود . بنابراين حقّ تعالى صِرف الوجود نخواهد شد ؛ و اگر افاضه پس از ازل باشد بنابراين حقّ تعالى با موجودات ممكنه مساوى خواهد شد ، چرا كه در نزد مصنّف و متابعانش نقصان آنها از جهت الحاق نقص به ذات آنها نمىباشد بلكه از جهت لحوق عوارض مراتب تنزّلاتِ ممكنات است ؛ بنابراين واجب تعالى نيز همين‌طور مىشود ، و لهذا اين گونه تقسيم براى مصنّف ( ملّا صدرا ) كه وجود را به صرف الوجود و ممكن الوجود قسمت كرده است داراى هيچ‌گونه فائده و مُحصَّلى نخواهد گشت . »\r\n\r\nاحسائى فرق ميان قديم زمانى و قديم رُتْبى ، و واجب بالذّات و بالغير را نمىداند\r\nهمه مىدانند كه در اين اشكال اخير شيخ احسائى به حكيم متألّه\r\n\r\n\r\n","description":"","footnote":"\r\n- دويست و سى و شش در بلدهء كرمانشاهان آن را به پايان رسانيده است ، و پس از اندكى زمان در زمان ناصر الدّين شاه و صدارت عظماى ميرزا آقاى نورى و مساعدت حاج ملّا محمود نظام العلماءِ تبريزى در طهران به خطّ سيّد محمّد رضا پسر سيّد أبو الحسن طباطبائى به رشتهء تحرير و طبع در آمده است . اين كتاب صفحه شمار ندارد امّا با صفحه شمار خطّى بالغ سيصد و پنجاه و دو ( 352 ) صفحه شده است . و ما در اينجا اين مطالب را از ص 12 إلى ص 16 ضمن بيان شرح مشرق اوّل نقل نموديم .\r\n","page_name":" 386 ","page_number":404},
  {"content":"\r\n\r\nصمدانى شيرازى ، بقدرى وى از فهم اصطلاحات عرفاء و فلاسفهء بالله ، عارى و تهى بوده است كه مايهء تعجّب و تأسّف و ننگ براى اسلام گشته كه چگونه وى را كه تهى مغز و پوچ‌گرا و حَشوىّ المذهب است ، اسلام به خود راه داده ؛ و با انتحال بدين آئين رفيع و قواعد حِكميّهء مرصوصه ، خود را در رديف ملّا صدرا و شيخ إسماعيل خواجوئى اصفهانى و حكيم متألّه حاجى سبزوارى تغمَّدهم اللهُ برضوانه قرار داده و جا زده است ! ! !\r\nآخر مگر طلبه‌هاى ابجدخوان مَصْطبهء رفيع درس حكمت متعاليه نمىدانند كه : فرق است بين قديم زمانى و قديم رُتْبى ؛ و فرق است بين واجب بالذّات و واجب بالغير .\r\nاگر اين شيخ گمراه مستبدّ به رأى كور باطن چند لحظه در برابر مكتب حكمت متعاليه زانو به زمين مىزد و به ادب استماع مىنمود ، فهميده بود كه : جميع موجودات ممكنة الوجود حدوث ذاتى دارند ، نه حدوث زمانى . زيرا خود زمان هم يكى از حادثات است ؛ و چگونه معقول است كه حادث زمانى باشد ؟ !\r\nو نيز فهميده بود كه : جميع موجودات ممكنة الوجود كه داراى امكان ذاتى هستند ، واجب بالغير مىباشند . و ميان امكان بالذّات و وجوب بالغير ابداً تهافتى تصوّر ندارد ؛ بلكه كمال ملائمت است .\r\nدر لغت و آنچه ميان مردم رائج و دارج است لفظ وجود يك معنى بيشتر ندارد ؛ و همان است كه معنى هستى مىدهد در مقابل عدم و نيستى . ذات واجب الوجود و حقّ تعالى داراى وجود است به همان معنى و مفهومى كه سائر موجودات داراى وجود هستند .\r\nما هر چه فكر كنيم و به مغزمان فشار آوريم براى معنى وجود دو حقيقت يا چند حقيقت متباينه پيدا نمىنمائيم كه يكى را وجود حقّ نام نهيم و بقيّه را\r\n\r\n","description":"","footnote":"","page_name":" 387 ","page_number":405},
  {"content":"\r\n\r\nوجود مخلوقات و اشياء ممكنة الوجود . و آن مفهوم همين مفهوم ساده و بديهى و اوّلين است كه به نظر مىآيد در برابر عدم ؛ خواه در ذاتِ أزلى ، خواه در صادر نخستين ، و خواه در عقول عاليهء مجرّدهء مفارقه ، و خواه در نفوس و طبائع و أشياء و هيولاى اوّليّه كه آن را مادّة الموادّ نامند .\r\n\r\nادراك وجود براى غير عارفان محال است ؛ و مفهوم آن براى همه كس قابل فهم\r\nدر تمام اين‌ها لفظ وجود با يك عنايت و يك جهت واحده‌اى بر آنها اطلاق مىگردد . اين از لحاظ مفهوم بسيط آن ، و امّا از لحاظ ادراك و غور در حقيقت وجود ، آن مقامى است رفيع كه دست هر كس بدان نرسد . آن ، كُنْه و واقعيّت وجود است كه در نهايت پنهانى و اختفاء مىباشد ؛ و در آن جهت هم تفاوتى نيست ميان ادراك و فهميدن حقيقت و كنه وجود حقّ تعالى و حقيقت و كنه سائر وجودهاى ممكنات .\r\nادراك كُنْه وجود هرجا باشد از أصعب مَصاعب و أشكل مشكلات است . مفهوم وجود به نحو اشتراك معنوى براى جميع موجودات قابل فهم است .\r\nحكيم والامقام حاجّ ملّا هادى سبزوارى تَغمَّده اللهُ برضوانه مىفرمايد :\r\n مُعَرِّفُ الْوُجودِ شَرْحُ الاسْمِ * وَ لَيْسَ بِالحَدِّ وَ لا بِالرَّسْمِ ( 1 )\r\nمَفْهومُهُ مِنْ أعْرَفِ الأشْياءِ * وَ كُنْهُهُ فِى غايَةِ الْخَفاءِ ( 2 ) \r\n1 - آنچه وجود را مىتواند تعريف و بيان كند ، شرح اسم وجود است ( كه از اسمى به اسم دگر ما را نقل مىدهد ) و آن مُعرِّف نمىتواند تعريف به حَدّ و يا تعريف به رَسْم بوده باشد .\r\n2 - مفهوم از وجود كه به ذهن مىرسد ، از شناخته‌شده‌ترين چيزها مىباشد ؛ امّا بدست آوردن و فهميدن كنه حقيقت وجود در نهايت پنهانى و استتار است . « 1 »\r\n\r\n","description":"","footnote":"","page_name":" 388 ","page_number":406},
  {"content":"\r\n\r\n\r\n\r\n","description":"","footnote":"\r\n( 1 ) در اينجا خامهء عنبرآميز او از فيضان مِشك و عبير باز ايستاد ، و بنان جواهر اثرش از نشر لئالى و دُرَر تابناك معارف حقّهء الهيّه فروماند . قلبى كه يك عمر براى اعتلاى كلمهء توحيد و تبيين مقام ولايت كلّيّهء الهيّه و دفاع از حريم تشيّع و مبانى اصيل فرهنگ اسلامى مىطپيد ، قريب 2 ساعت به ظهر روز شنبه 9 صفر الخير سنهء يك‌هزار و چهارصد و شانزده هجريّهء قمريّه در عتبهء مقدّسهء حضرت ثامن الائمّه علىّ بن موسى الرّضا عليه آلافُ التّحيّة و الثّناء از حركت باز ايستاد .\r\nنفس قدسىاش به نداى  ارْجِعِي  لبّيك گفته ، سرمست از بادهء  وَ سَقاهُمْ رَبُّهُمْ شَراباً طَهُوراً  شاهد وصل را در آغوش كشيد و به رياض قدس ،  فِي مَقْعَدِ صِدْقٍ عِنْدَ مَلِيكٍ مُقْتَدِرٍ  پرواز نمود .\r\nرَحْمَةُ اللَّهِ عَلَيْهِ رَحْمَةً واسِعَةً .\r\n","page_name":" 389 ","page_number":407},
  {"content":"\r\n . \r\n","description":"","footnote":"","page_name":" 390 ","page_number":408},
  {"content":"\r\n . \r\n","description":"","footnote":"","page_name":" 391 ","page_number":409},
  {"content":"\r\n . \r\n","description":"","footnote":"","page_name":" 392 ","page_number":410},
  {"content":"\r\n . \r\n","description":"","footnote":"","page_name":" 393 ","page_number":411},
  {"content":"\r\n . \r\n","description":"","footnote":"","page_name":" 394 ","page_number":412},
  {"content":"\r\n . \r\n","description":"","footnote":"","page_name":" 395 ","page_number":413},
  {"content":"\r\n . \r\n\r\n","description":"","footnote":"","page_name":" 396 ","page_number":414}
  ]