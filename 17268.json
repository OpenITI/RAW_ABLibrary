[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nفلسفه نهضت حسينى\r\nبه قلم :\r\n1 - سيدابوالاعلى مودودى\r\n2 - سيد قطب\r\n3 - ابوالكلام آزاد\r\n4 - اقبال لاهورى\r\nترجمه و توضيحات :\r\nسيدهادى خسروشاهى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nعنوان و نام پديدآور : فلسفه نهضت حسينى / به قلم سيد ابوالاعلى مودودى . . . [ و ديگران 
  ] ؛ ترجمه و توضيحات سيد هادى خسروشاهى .\r\nمشخصات ظاهرى : 160 ص . : مصور .\r\nشابك : 32000 ريال 1 - 43 - 7255 - 964 - 978 :\r\nوضعيت فهرست نويسى : فيپا\r\nيادداشت : مولفان سيد ابوالاعلى مودودى ، سيد قطب و ابوالكلام آزاد ، اقبال لاهورى ، سيد هادى خسروشاهى .\r\nموضوع : حسين بن على ( ع ) امام سوم ، 4 - 61 ق .\r\nموضوع : حسين بن على ( ع ) امام سوم ، 4 - 61 ق - - سوگوارى ها - فلسفه\r\nموضوع : واقعه كربلا ، 61 ق - - فلسفه\r\nرده بندى كنگره : 1391 86 ف 5 / 41 BP\r\nرده بندى ديويى : 9534 / 297\r\nشماره كتابشناسى ملى : 3009221\r\nفلسفه نهضت حسينى\r\nنويسندگان : سيد ابوالاعلى مودودى ، سيد قطب ، ابوالكلام آزاد ، اقبال لاهورى ، سيد هادى خسروشاهى\r\nناشر : كلبه شروق\r\nسال انتشار و نوبت چاپ : اول / 1391\r\nشمارگان : 1000 نسخه\r\nچاپخانه : طه\r\nقيمت : 3200 تومان\r\nشابك : 1 - 43 - 7255 - 964 - 978\r\nمركز پخش : قم ، ابتداى خيابان صفائيه ، پلاك 656 ، فروشگاه كتاب كلبهء شروق\r\nتلفن : 7736424 - 0251\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nنهضت حسينى و اهل سنت\r\n\r\nمقدمه\r\nبىترديد نهضت مقدس و پرافتخار حسينى زادگاه جاودانه حركت‌هاى جهادى و منبع لايزال معارف الهى و معنوى و چشمه‌سار آثار و بركات دنيوى و اخروى تشنگان و پويندگان راه اهل بيت ايمان است كه پيوسته در همهء زمان‌ها و زمينه‌ها ، از آن بهره‌مند مىشوند .\r\nنهضت خونين حضرت امام حسين عليه السلام گرچه به ظاهر در روز دهم محرم سال 61 هجرى سركوب گرديد و خاندان آن حضرت به اسارت رفت و حكام ظلم و تباهى ، به ظاهر جشن پيروزى ! برپا نمودند ، اما از فرداى روز عاشورا ، صداى حق‌طلبى عاشوراييان در هر كوى و برزن پيچيد و پرچم پيروزى خون بر شمشير را برافراشت و كاخ بيدادگرى را لرزاند . راز اين حقيقت را بايد در ماهيت اين نهضت جست‌وجو كرد و آن ؛ چيزى جز : اصلاح امور و احياى فضائل انسانى و كرامت بشرى و فداكارى در راه حق و حقيقت نبود . چنان‌كه سالار شهيدان هنگام خروج از مدينه ، هدف از اين حركت را چنين بيان نمود : « . . . من نه از روى خودخواهى و سركشى و هوسرانى از مدينه خارج مىشوم و نه براى ايجاد فساد و ستمگرى ، بلكه هدف من از\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nاين اقدام ، اصلاح مفاسد امت جدم و منظورم امر به معروف و نهى از منكر است و مىخواهم روش جدم پيامبر و پدرم على بن ابى طالب را در پيش گيرم . . . » « 1 »\r\nاصلاح جامعه از كجروىها و انحرافات ، خواستهء باطنى هر انسان آزاده‌اى است و به همين دليل است كه از آن هنگام و تا به امروز ، نهضت حسينى همواره مورد توجه عاشقان حق و حقيقت بوده و هست و هر روزه رازى از آن ، براى پويندگان راه كمال و سعادت گشوده مىشود و چون چشمه‌سار معرفت الهى همواره مىجوشد و تشنگان فضايل انسانى را سيراب مىسازد .\r\nبركات و پيامدهايى را كه پس از قيام امام حسين عليه السلام جهانيان شاهد آن هستند ، مىتوان در چند نكته خلاصه نمود :\r\n1 . آگاهى بخشى به مسلمانان و معرفى گروه باطل و احياى اسلام راستين . . . اين نهضت ؛ با كنار زدن پوشش و پردهء دينى كه امويان بر روى حكومت ضدبشرى خود كشيده بودند ، ماهيت حكومت اموى را افشاء و چهرهء واقعى و ماهيت حقيقى حاكميتى را كه به نام اسلام بر مردم حكمرانى مىكرد ، براى افكار عمومى روشن ساخت و ارزش‌هاى اسلامى و انسانى را كه نياز اساسى هر جامعه‌اى مىباشد و توسط امويان به دست فراموشى سپرده مىشد ، زنده كرد .\r\nنهضت حسينى به جهانيان فهماند كه شهادت در راه خدا ارزشى است كه به انسان زندگى جاودانه مىبخشد . چنان‌كه خداوند\r\n\r\n\r\n","description":"","footnote":"\r\n( 1 ) . مقتل الحسين ، مقرم ، سيد عبدالرزاق ، چاپ نجف ، ص 61 .\r\n","page_name":" 10 ","page_number":10},
  {"content":"\r\n\r\nمىفرمايد : وَلَا تَحْسَبَنَّ الَّذِينَ قُتِلُواْ فِى سَبِيلِ اللَّهِ أَمْوَ تَا بَلْ أَحْيَآءٌ عِندَ رَبّهِمْ « 1 » . هم‌چنين يك نظام اجتماعى اگر بخواهد پايدار بماند ، بايد به يك مرجع شايسته و تكيه‌گاه الهى متكى باشد و آن را بايد معرفى كرد و آن نيست جز مكتب اهل بيت پيامبر صلى الله عليه و آله چنان‌كه پيامبر گرامى اسلام صلى الله عليه و آله فرمود : «\r\nانّى تارك فيكم الثقلين كتاب الله و عترتى اهل بيتى . . . » « 2 »\r\n2 . شكل‌گيرى و ايجاد زمينه‌هاى يك سلسله از قيام‌هاى اسلامى پس از نهضت امام حسين عليه السلام . . . يعنى پس از نهضت مقدس عاشورا ، حركت‌ها و قيام‌هاى متعددى در پىگيرى آن واقعه ، بر ضد حاكمان ستمگر صورت گرفت كه در تاريخ ماندگار است : قيام مدينه ، قيام توّابين ، قيام مختار ثقفى ، قيام زيد بن على ، قيام حسين بن على عليه السلام ( شهيد فخّ ) .\r\nنهضت عاشورا نه تنها براى ما مسلمانان ، بلكه براى غير مسلمانان نيز سرمشق و الگو قرار گرفته است چنان‌كه مهاتما گاندى ( رهبر مبارزات استقلال‌طلبانه مردم هند ) مىگويد : « من شرح زندگى امام حسين ، آن شهيد بزرگوار اسلام را به دقت خوانده‌ام و توجه كافى به حوادث كربلا نموده‌ام و بر من روشن شده است كه اگر هندوستان بخواهد يك كشور پيروز گردد ، بايستى از راه و روش‌امام حسين درس\r\n\r\n\r\n","description":"","footnote":"\r\n( 1 ) . آل عمران ، آيه 269 .\r\n( 2 ) . قندوزى ، سليمان بن ابراهيم ، ينابيع المودّه لذوى القربى ، تحقيق سيد على جمال اشرف الحسينى ، انتشارات اسوه ، 1416 ه ، ج 1 ، ص 206 .\r\n","page_name":" 11 ","page_number":11},
  {"content":"\r\n\r\nبگيرد » « 1 » و در امتداد همين حركت در جهان معاصر هم ما شاهد بيدارى اسلامى براى احياى ارزش‌هاى انسانى و اخلاقى ، در كشورهاى اسلامى و غير اسلامى از طرف مردمى هستيم كه در برابر ستمگران و حاكمان زر و زور و تزوير ايستادگى مىكنند . همچنان‌كه مسلمانان مظلوم عراق ، بحرين ، فلسطين ، افغانستان ، ميانمار و . . .\r\nعليرغم همهء فشارها ، تسليم زورگويى ستمگران نمىشوند و دست از اعتقادات و مبارزات خود برنمىدارند ، و بىترديد منشأ و مرجع همهء اين‌ها ، پيروى از نهضت مقدس سالار شهيدان و سرور آزادگان جهان امام حسين عليه السلام است .\r\n\r\nاهل سنت و اهل بيت عليهم السلام\r\nگرچه نمىتوان حتى گوشه‌اى از فضايل و مناقب اهل بيت عليهم السلام به خصوص حسنين عليهما السلام در كتاب‌هاى اهل سنت را در اين مقدمه نقل و بيان كرد ، اما به عنوان نمونه به چند مورد از آنها كه از علماى مشهور اهل سنت نقل شده ، مىتوان اشاره كرد :\r\nاولا : در ميان اهل سنت حسنين عليهما السلام از محبوبيت خاصى برخوردار هستند چرا كه خود آنها در كتاب‌هايشان آورده‌اند : از هنگامى كه قنداقه آن دو نوزاد را در دامن پيامبر نهادند و آن حضرت لب بر لب آنها نهاد و دست و صورت آنان را بوسيد ، تا لحظهء رحلتش\r\n\r\n\r\n","description":"","footnote":"\r\n( 1 ) . ارزيابى انقلاب حسين ، ترجمه مهدى پيشوائى ، ص 242 .\r\n","page_name":" 12 ","page_number":12},
  {"content":"\r\n\r\nكه بر روى سينهء آن حضرت قرار گرفته بودند ، در آغوش ايشان بودند و رفتار پيامبر حاكى از علاقهء شديد آن حضرت به آن دو برادر بود . . حتى انتخاب اسم حسن و حسين ( هم‌نام فرزندان هارون و موسى ) يعنى شبر و شبير توسط پيامبر انجام گرفت و به گفته ابن كثير در « اسدالغابة » حسن و حسين اسم‌هاى بهشتى مىباشد كه در ميان مردم دوران جاهليت چنين اسم‌هايى مرسوم نبود . « 1 » ثانيا : خلفاى راشدين و ساير ياران پيامبر ، كه خود شاهد توجهات خاص آن حضرت به آن دو نوزاد بودند ، در تمام عمر ، نسبت به آن دو بزرگوار ابراز محبت نموده و به آنها احترام مىگذاشتند . چنان‌كه ابن كثير مىنويسد : « ابوبكر ، احترام و تعظيم آن دو را به جا مىآورد و هم‌چنين عمر و عثمان . . . » . « 2 » البته روايات ديگرى هم از بزرگان اهل سنت دربارهء فضايل حسنين عليهما السلام و لزوم احترام آنان وارد شده است كه تنها به نمونه‌هايى از منابع آنها در پاورقى اشاره مىنماييم . « 3 »\r\n\r\nاهل سنت و امام حسين عليه السلام\r\nدر مورد فضايل و مناقبى كه برادران اهل سنت دربارهء شخص امام حسين عليه السلام نقل كرده‌اند ، فقط به چند نمونه فهرست‌وار اشاره مىكنيم :\r\nطبرى در تاريخ خود آورده است : « حسين عليه السلام مولود خاندان نبوت و در آغوش پيامبر و على و خاندان حضرت زهرا رشد و تربيت يافته\r\n\r\n\r\n","description":"","footnote":"\r\n( 1 ) . اسد الغابة ، ج 1 ، ص 496 .\r\n( 2 ) . البداية و النهاية ، ج 8 ، ص 36 و 143 .\r\n( 3 ) . سنن ترمذى ج 5 ، ص 614 ؛ اسدالغابة ابن كثير ، ج 1 ، ص 489 و . . . ؛ انس بن مالك ، صحيح بخارى ، ج 5 ، ص 23 ؛ سنن ترمذى ، ج 5 ، ص 617 و . . . .\r\n","page_name":" 13 ","page_number":13},
  {"content":"\r\n\r\nو همهء ارزش‌ها و اخلاق متعالى انسانى را از آنان فراگرفت و درواقع مىتوان در شخصيت حسين عليه السلام عزت نفس ، ستم ناپذيرى ، صلابت در راه حق ، حماسه آفرينى و حق‌پرستى ، مروت و جوانمردى ، شجاعت و وفاى به عهد ، صبر و شكيبايى ، سخاوت و بخشندگى ، تواضع و فروتنى ، عبادت و بزرگى و . . . را يك جا يافت . » او سپس با اشاره به مصاديق ابعاد رفتارى و اخلاقى آن حضرت مىنويسد :\r\n« حسين ، يگانه قهرمانى است كه در مبارزه با ستم و مقاومت در برابر ظلم و آسان شمردن مرگ در راه حق و عزت و شرافت انسانى ، گوى سبقت را از همه افراد ديگر ربوده است » . « 1 » در مقتل خوارزمى « 2 » ، دربارهء مروت و جوانمردى امام حسين عليه السلام آمده است كه آن حضرت ، هنگام رو در رويى با سپاه حرّ جوانمردانه دستور مىدهد كه به آنها آب بدهند و اين سنت جوانمردانه را از پدرش آموخته بود كه حتى به سپاه دشمن نيز ترحم مىكرد . « 3 » امام حسين عليه السلام در عين حال كه جرأت و شجاعت و شهامت را از جد و پدر بزرگوارش به ارث برده بود ، به عهد و پيمانش و حتى به صلح برادرش با معاويه وفادار بود ، چنان‌كه بلاذرى در « انساب الاشراف » مىنويسد : « چون حسن بن على عليه السلام رحلت نمود شيعيان كوفه طى نامه‌اى ضمن تسليت به امام حسين عليه السلام ، او را دعوت به قيام\r\n\r\n\r\n","description":"","footnote":"\r\n( 1 ) . محمدبن جريرطبرى ، تاريخ الامم والملوك ( تاريخ طبرى ) ، ج 6 ، ص 273 .\r\n( 2 ) . مقتل خوارزمى ، ج 1 ، ص 149 .\r\n( 3 ) . اشاره به آب دادن امير مؤمنان به سپاه معاويه هنگام تسلط لشكريان آن حضرت بر آب در جنگ صفين دارد كه وقتى در دست لشكريان معاويه بود ، آن را به روى سپاه امام بستند ، ولى وقتى به‌دست سربازان امام على افتاد ، على به آنها آب داد .\r\n","page_name":" 14 ","page_number":14},
  {"content":"\r\n\r\nنمودند . . . « 1 » ولى آن حضرت در پاسخ نوشتند تا معاويه زنده است حركتى نبايد كرد . . . ! » .\r\nهم‌چنين ابن عبد ربّه در عقد الفريد « 2 » ، سليمان بن احمد در المعجم الكبير « 3 » ، محمد بن جرير طبرى در تاريخ خود « 4 » ، دربارهء صلابت در راه حق و حق‌پرستى امام حسين عليه السلام مىنويسند :\r\n« حق خواهى و حق پرستى حسين عليه السلام يكى از علل قيام او بود و درواقع عزت نفس او نيز در وجود و ذات او ، ريشه داشت . » حسين عليه السلام با سخنان حقيقت جويانه پا به عرصهء قيام و مبارزه گذاشت و فرمود : « آيا نمىبينيد به حق عمل نمىشود و از باطل دورى نمىگردد ؟ در اين صورت شايسته است كه مؤمن لقاى پروردگارش را خواهان شود . من مرگ را جز سعادت نمىدانم و زندگى با ستمكاران را جز ملامت نمىبينم » .\r\nعلاوه بر ديدگاه مثبت خلفاى سه‌گانه و نوشته‌هاى علما و شخصيت‌هاى بزرگ و پيشين اهل سنت كه در كتاب‌هاى خود در فضيلت و شخصيت امام حسين عليه السلام در همهء زمينه‌ها ، بيان داشته‌اند ، در عصر ما نيز شخصيت‌هاى بسيارى از برادران اهل سنت آثار و تأليفات ارزشمندى از خود به يادگار گذاشته‌اند و ما از ميان آن‌ها ، فقط چهارتن را انتخاب كرده‌ايم كه شخصيت‌هاى معروف دينى ، اجتماعى ، سياسى و تأثيرگذار در جامعه جهانى ، به‌شمار مىروند و\r\n\r\n\r\n","description":"","footnote":"\r\n( 1 ) . بلاذرى ، انساب الأشراف ، ج 3 ، ص 366 .\r\n( 2 ) . ابن عبد ربه ، عقدالفريد طبرانى ، ج 5 ، ص 122 .\r\n( 3 ) . سليمان‌بن احمد ، المعجم الكبير ، ج 3 ، ص 115 .\r\n( 4 ) . محمدبن جرير طبرى ، تاريخ الامم والملوك ( تاريخ طبرى ) ، ج 5 ، ص 404 .\r\n","page_name":" 15 ","page_number":15},
  {"content":"\r\n\r\nهركدام از آنها موفقيت و پيروزى خود را در عرصه‌هاى دينى و اجتماعى و سياسى ، حتى زندگى شخصى در پيروى از راه و روش امام حسين عليه السلام مىدانند .\r\nبراى روشن شدن اهميت موضوع ، نخست شرح حال مختصرى از آن چهار شخصيت برجسته - / در اول هر بخش مربوط به ديدگاه آنها - / تقديم خوانندگان نموده و سپس ترجمه مقالات و ديدگاه آنان را نقل مىكنيم .\r\nاين چهار شخصيت برجسته و معاصر عبارتند از :\r\n1 - / سيد ابوالاعلى مودودى 2 - / شهيد سيّد قطب 3 - / ابوالكلام آزاد 4 - / محمد اقبال لاهورى .\r\n* * * . . . در بخش آخر كتاب ، به تناسب موضوع مقاله‌اى را مىآوريم كه تقريباً پنجاه و هشت سال پيش - 1376 ه . ق - توسط اينجانب نوشته شده و در مقدمه ترجمه كتاب « السياسة الحسينية » آية اللَّه كاشف الغطاء - سياست حسينى - چاپ تبريز ، آمده است .\r\nقم : محرم 1434 ه ق\r\nسيد هادى خسروشاهى\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n\r\n1 - چرا امام حسين عليه السلام شهيد شد ؟\r\nسيد ابوالاعلى مودودى\r\nترجمه : سيد هادى خسروشاهى\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nنمايش تصوير\r\nمولانا سيدابوالاعلى مودودى\r\nمؤسس و امير جماعت اسلامى پاكستان\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nنگاهى به : زندگى دينى ، سياسى و اجتماعى مودودى\r\nقرن اخير كه قرن بيدارى اسلامى و حركت مسلمانان جهان به شمار مىرود ، با تغيير و تحولات اساسى و چشم‌گير در ميان ملت‌هاى اسلامى همراه بوده است . اين بيدارى نه تنها در كشورهاى عربى اسلامى ، بلكه در كشورهاى اسلامى غير عربى هم با شور و شوق و نشاط بيشترى دنبال شده است . و بىترديد اين بيدارى ملت‌هاى مسلمان در سايهء بيدارگرىها و تلاش‌هاى بىوقفهء انديشمندان و دانشمندان مسلمانى بوده است كه با دعوت مردم به بازگشت به اصل و اساس اسلام راستين و حذف بدعت‌هاى راه يافته در آن همراه بوده و يكى از انديشمندان مسلمانى كه در اين راه به فعاليت‌هاى پرثمر و خستگىناپذيرى پرداخته و حتى تا مرحله اعدام پيش رفته ، سيد ابوالاعلى مودودى است . او يكى از متفكرين و پرچم‌داران جنبش تجديد بيدارى اسلامى در دنياى معاصر مىباشد .\r\nسيد ابوالاعلى مودودى ( 1903 - / 1979 م ، 1282 - / 1358 ق ) از متفكران و انديشمندان به نام و پرآوازهء معاصر جهان اسلام بود كه\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nاسلام‌گرايان در مبارزه با ملىگرائى و نفوذ غرب در جهان اسلام و كشورهاى اسلامى و مقابله با رهبران تحجر گراى دنياى اسلام و . . . از او پيروى كرده‌اند . او با به چالش كشيدن رهبران به ظاهر اسلامى برخى از كشورها كه بر مبناى روش‌هاى غربى با گرايش ناسيوناليستى شكل گرفته بود ، آنان را - / كه به نظر او غرب زده بودند - مورد انتقاد قرار مىداد و حكومت‌هاى كشورهاى مزبور را ، حكومت اسلامى واقعى نمىشناخت و پيوسته براى تشكيل يك حكومت اسلامى واقعى تلاش مىكرد و در اين راستا ابتدا در سال 1938 م / 1357 ق سازمان يا مؤسسه « دارالسلام » و سپس در سال 1941 م / 1360 ق « جماعت اسلامى » را در همين رابطه تأسيس نمود .\r\n\r\nنسب و دودمان\r\nنسب سيد ابوالاعلى مودودى به نقل خود ايشان به اينجانب - كه در كتب مربوط به زندگى وى هم به طور كامل آمده است - بعد از 38 نسل و از طريق امام ابوالحسن على النقى و امام هادى عليهما السلام به حضرت امام حسين عليه السلام مىرسد . « 1 » ابوالاعلى مودودى در منطقهء اورنگ آباد واقع در نزديكى ولايت حيدرآباد كن در سال 1903 م در خانواده‌اى مذهبى و مشهور به علم و تقوى ، چشم به جهان گشود .\r\nاو خود در شرح حالش مىگويد : « من در خانواده‌اى به دنيا آمدم كه به مدت 13 قرن برنامهء هدايت و فقر درويشى در آن حاكم بود . »\r\n\r\n\r\n","description":"","footnote":"\r\n( 1 ) . چشتى مودودى ( زندگىنامه مودودى ) ، مشهد ، چاپخانه خراسان ، 1403 ق - / 1361 ش .\r\n","page_name":" 20 ","page_number":20},
  {"content":"\r\n\r\nتيره‌اى از خاندان و اولاد اهل بيت در قرن سوم هجرى به محلى به نام « چشت » در نزديكى هرات وارد شد . بزرگ اين خاندان ابواحمد ابدال چشتى از فرزندان حسن مثنّى فرزند امام حسن « 1 » است كه صوفيان چشتيه از دودمان او مىباشند . و قطب الدين چشتى مرشد اعلاى تمام سلسله‌هاى چشتيهء هند و جد اعلاى مودوديه به‌شمار مىرود » . « 2 »\r\n\r\nدر عرصهء مطبوعات و سياست\r\nاز اتفاقات مهم زندگى مودودى فوت پدرش بود . فوت پدر گرچه او را تنها و بىكس كرد ولى عزم آهنين او را دو چندان نمود و بيش از پيش بر اراده و تصميم او افزود .\r\nمودودى پس از فوت پدر ، دريافت كه اكنون بايد به تنهايى و با بىكسى ، هزينه زندگى خود را تأمين نمايد . او رنج و مشقت زيادى را متحمل مىشد و در واقع مأيوس و نااميد و خسته و كوفته براى تأمين معاش از اين شهر به آن شهر ، از آن شهر به اين شهر سفر مىكرد تا هزينه معاش درويشى خود را تأمين كند .\r\nمودودى پس از ترجمهء كتاب « المرأة الجديدة » از عربى به اردو در 14 سالگى در سال 1918 م توسط برادرش ابوالخير كه مديريت روزنامهء مدينه در شهر بجنور را به عهده داشت ، به\r\n\r\n\r\n","description":"","footnote":"\r\n( 1 ) . خليل احمد حامدى ، امام مودودى ، ص 1 و 2 .\r\n( 2 ) . همان ، ص 3 و 4 .\r\n","page_name":" 21 ","page_number":21},
  {"content":"\r\n\r\nدنياى روزنامه‌نگارى وارد شد و پس از دو ماه كار در روزنامه كه همزمان با اوج حركت‌هاى سياسى در هند بود ، او در هر نهضتى كه بر ضد انگليس صورت مىگرفت ، براى آزادى هندوستان فعاليت مىكرد و در آن زمان بود كه مودودى با عده‌اى از هم‌فكران خود انجمن « كمك به زندانيان » را ايجاد كردند . هم‌چنين با مجله هفتگى « تاج » در شهر جبلپور ، همكارى كرد ولى اين امر چند ماهى بيشتر دوام نياورد .\r\nمودودى همزمان با آغاز نهضت سياسى در هند با علاقه‌اى آتشين و با نوشته‌هاى خود ، احساسات مردم را تحريك و شعله‌ور مىساخت و در واقع او در اوج‌گيرى اين نهضت سهم به سزايى داشت و آنگاه از درآمد مطبوعاتى خود « صندوق اعانهء جريده » را تقويت مىكرد و دو كتاب « النشاطات التبشيرية فى تركيا » و « حجاز اليونانيين فى سمرنا » را به رشته تحرير درآورد . او سپس وارد دهلى شد و از هند قديم و جديد بازديد به عمل آورد و با دو تن از علماى برجستهء هند به نام : « كفايت الله مفتى الديار و شيخ احمد سعيد » ، مشهور به « سحبان الهند » كه از مهاتما گاندى ( رهبر هند ) تبعيت مىكردند ، آشنا شد . او در سال 1920 م از طرف علماى هند به مدير مسئولى روزنامهء « مسلم ليك » انتخاب شد و تا پايان عمر اين روزنامه ، نيز - تا سال 1923 م - مديريتش ادامه داشت . در سال 1924 م با مولانا محمد على جوهر ( رهبر جنبش خلافت ) آشنا شد و از طرف جمعيت علماى هند از اوايل سال 1925 تا 1928 م به تنهايى مسئوليت آن را به عهده گرفت و اين روزنامه نقش مهمى در\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nهدايت مردم هند داشت . « 1 » مودودى پس از فروپاشى امپراطورى عثمانى و پس از جنگ جهانى اول در سال 1924 م نسبت به ناسيوناليسم و ملىگرايى كه به اعتقاد او باعث گمراهى ترك‌ها و مصرىها شده بود ، به شدت بدبين بود ، لذا با جمعيت علماى هند كه در جهت مبارزه با انگليس حركت مىكردند ، دست همكارى داد .\r\nمودودى در سال 1928 م با تأليف كتاب « الجهاد » ، خود را نجات يافته از سردرگمى تلقى كرده مىگويد : « . . . برايم روشن شد كه حكومت اسلامى به خاطر تأكيد آن بر عدل و قسط ، امانت و صدق ، عنايت به فقرا و ضعفا ، توجه به ادارات مدنى و نظامى و . . . هدايت و دعوت به سوى حق و حكومت عقيدتى است و خداوند جهاد را بر مؤمنين براى غلبهء اسلام بر كفر ، واجب گردانيده است . »\r\nهمو مىنويسد : . . . كتاب جهاد در اسلام بيش از هر كسى در خود من اثر گذاشت . هنگامى كه نوشتن آن را آغاز كردم يك شخص متعصب قومى بودم ولى پس از آن بر حميت اسلام شدم و اسلام و روش زندگى را شناختم . « 2 »\r\n\r\nآثار قلمى مودودى\r\nسيد ابوالاعلى مودودى آثار قلمى زيادى در زمينه‌هاى\r\n\r\n\r\n","description":"","footnote":"\r\n( 1 ) . گيلانى ، سعيد اسعد ، ص 60 و 61 .\r\n( 2 ) . خليل احمد حامدى ، امام مودودى ، 1983 م ، ص 17 و 18 .\r\n","page_name":" 23 ","page_number":23},
  {"content":"\r\n\r\nاجتماعى و سياسى از خود به جاى گذاشته است كه ما به برخى از آنها اشاره مىنماييم .\r\n1 . يكى از آثار قلمى مولانا مودودى كتاب « الجهاد » مىباشد .\r\nانگيزه تأليف آن كتاب اين بود كه مرحوم محمد على جوهر - / كه پس از فوت در قدس به خاك سپرده شد - / در يكى از اجتماعات بزرگ شهر دهلى به صراحت اعلام نمود كه « اى كاش مسلمانى پيدا مىشد و همهء افتراها و تهمت‌هايى را كه هندىها تحويل اسلام مىكنند ، نقش بر آب مىساخت » .\r\nاتفاقا يكى از شنوندگان اين سخنرانى ، ابوالاعلى مودودى بيست و سه ساله بود . او با شنيدن اين سخنرانى تصميم گرفت اين كار را انجام دهد . در اين راستا تاريخ جنگ‌هاى تمام قبايل گذشته و معاصر را بررسى كرد و در اين رابطه مقالاتى در روزنامهء « الجمعية » نوشت و بر استحكام و مقاومت مسلمانان دربارهء جهاد افزوده افتراهاى واهى و بىاساس را خاموش ساخت و سپس اين مقالات - / كه مشتمل بر پانصد صفحه بزرگ بود - / را به صورت كتاب درآورد و اسمش را « الجهاد فى الاسلام » گذاشت . « 1 » 2 . مودودى به تنهايى مجله ماهنامه « ترجمان القرآن » را منتشر مىساخت كه گسترهء توزيع اين مجله در مراحل نخست ، صدها نسخه فقط در شبه قاره هند با هدف اعتلا بخشيدن به دين خدا و دعوت به سوى جهاد در راه خدا و پاك‌سازى افكار جديد بر اساس اصول قرآن بود .\r\n\r\n\r\n","description":"","footnote":"\r\n( 1 ) . خليل احمد حامدى ، امام ابوالاعلى مودودى ، ص 19 و 20 .\r\n","page_name":" 24 ","page_number":24},
  {"content":"\r\n\r\n3 . كتاب ديگرى كه از مودودى به يادگار مانده ، به نام « مبادى الاسلام » است كه اين اثر به سى زبان مختلف جهان ترجمه شده و عدهء زيادى از مردم با مطالعهء آن ، راه واقعى اسلام را دريافتند . و درواقع اين كتاب در بعضى از جوامع ، تحولى ايجاد كرد كه به نوشتهء احمد حامدى ، « اين كتاب هنگامه‌اى به پا كرد » . « 1 » 4 . كتاب ديگر ايشان ، « شريعت آزادگان تا شريعت بردگان » مىباشد كه در آن كتاب به صراحت اعلام مىكند و مىنويسد : « اسلام به ناتوانان و ضعيف نفسان احتياجى ندارد ، اسلام نيازمند شجاعان و دليران است » « 2 » 5 . تفسير « تفهيم القرآن » در شش جلد ، در سطح عموم و بر مبناى انديشه‌هاى سياسى در اسلام نوشته شده است . « 3 » علاوه بر اين‌ها ، وى ده‌ها كتاب و رساله در زمينه‌هاى مختلف ديگر نيز تأليف و منتشر ساخته كه بعضى از آن‌ها توسط استاد سيدغلامرضا سعيدى و اينجانب به فارسى هم ترجمه و منتشر شده است .\r\nفعاليت‌هاى اجتماعى و سياسى\r\nاز جمله آثار اجتماعى - سياسى مولانا مودودى كه در جهان تأثير به سزايى داشته و ماندگار بوده ، تأسيس « جماعت اسلامى » است كه\r\n\r\n\r\n","description":"","footnote":"\r\n( 1 ) . امام مودودى ، ص 35 .\r\n( 2 ) . خليل احمد حامدى ، زندگى امام ، ص 39 .\r\n( 3 ) . رزم آراء مرتضى ، قرآن پژوهان جهان ، سيدابوالاعلى مودودى ، مجله گلستان ، ش 119 ، ص 16 ، 1381 .\r\n","page_name":" 25 ","page_number":25},
  {"content":"\r\n\r\nدر 24 آگوست 1941 م با هدف اعتلاى دين خدا به وجود آمد .\r\nهم‌چنين در تأسيس پاكستان در سال 1947 م كه پس از زجر و شكنجه دويست ساله مردم از سوى انگليس مىباشد ، مودودى نقش خاصى به‌عهده داشت . مودودى در راستاى تأسيس دولت اسلامى ، دو سخنرانى پرشور و پشت سر هم و در عين حال حماسى تحت عنوان « قانون اسلامى و راه اجراى آن در پاكستان » كه اكثريت قاطع رجال قانونى از او حمايت مىكردند ، ايراد نمود ولى حكومت وقت با اتهامى دروغين او را در سال 1948 م دستگير و بيست ماه زندانى كرد و پس از آزادى ، فعاليت‌هاى خود را ادامه داد و پس از قيام مسلمانان بر ضد قاديانىها و شهيد شدن عده‌اى از مسلمانان و همزمان با انتشار رسالهء مودودى تحت عنوان « مسألهء قاديانيگرى » ، او به همراه عده‌اى از مسلمانان دستگير شد و در دادگاه نظامى محكوم به اعدام گرديد .\r\nخليل احمد حامدى مىنويسد : دژخيم رژيم حكم اعدام را به امام مودودى عرضه نمود و گفت : « اى فاضل ، مىتوانى در اين هفته درخواست عفو خود را تقديم دارى » ! چهره او دگرگون شد و صورتش چون پارچهء آتش ، گلگون گشت و با لحن تندى فرمود : « من از هيچ كس طالب عفو نيستم زيرا حكم مرگ و زندگى از آسمان فرود مىآيد اگر آسمان حكم مرگم را صادر كند ، احدى نخواهد توانست از مرگ نجاتم دهد و اگر آسمان حكم مرگم را فرود نفرستد هيچ كس حتى به اندازهء يك مو نخواهد توانست به من زيانى برساند » . سپس خطاب به دوستان خود در دادگاه گفت : « نه پدرم ، نه مادرم ، نه همسرم و نه\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nاولادم و . . . نبايد درخواست عفو مرا به دادگاه تقديم دارند » « 1 » . . . مشيت الهى هم اين بود كه با تشكيل دادگاه جديد ، مودودى طى حكمى به حبس ابد - كه بيست و يك سال بود - محكوم شد ، ولى پس از يك سال و سه ماه ، حكومت ملى روى كار آمد و در اثر تظاهرات و اعتراض مردم به قضاوت و حكومت نسبت به اين حكم ، او آزاد شد .\r\nمودودى بار ديگر در زمان ايوب خان در سال 1957 م بر سر مسألهء تظاهرات سراسرى در عيد فطر بازداشت شد اما با گذشت چند ماه ، كاخ حكمروايى ايوب خان نيز فرو ريخت و او دوباره آزاد گشت .\r\nمودودى مبارزه‌ها و نبردهاى گوناگونى داشت . او در برابر دشمنان مختلف اسلام مبارزه مىكرد ، بر ضد كمونيسم و ساير افكار الحادى ، قاديانىگرى ، منكران سنت ، فرنگى مآبان ، بدعت گذاران و معامله‌گران حرفه‌اى دين قيام كرد و پيروز شد .\r\nمودودى ، عمرى طولانى در تلاش و كوشش بود و سرانجام در روز 23 دسامبر 1989 م رخت از جهان بربست و به ديار باقى شتافت « 2 » امام خمينى رحمه الله در پيام تسليتى مطالبى به اين مضمون بيان فرمود :\r\nبا درگذشت مولانا مودودى ، امت اسلام از يك روحانى و عالم ممتاز و يك متفكرى كه مايهء افتخار بود ، محروم شد . مولانا مودودى براى اهداف اسلامى و براى مسلمانان سراسر جهان خدمات بسيار\r\n\r\n\r\n","description":"","footnote":"\r\n( 1 ) . امام مودودى ، ص 98 و 99 .\r\n( 2 ) . همان ، ص 111 .\r\n","page_name":" 27 ","page_number":27},
  {"content":"\r\n\r\nارزنده‌اى انجام داد .\r\nاو نه تنها براى مسلمانان پاكستان ، بلكه براى تمام مسلمانان جهان يك رهبر عظيم دينى بود . فكر اسلامى ايشان نهضت انقلاب اسلامى را در تمام قلمرو اسلام زنده كرد . تلاش ايشان انقلاب اسلامى را در سراسر دنيا گسترش خواهد داد . رحلت ايشان خسارت جبران‌ناپذيرى براى جهان اسلام است .\r\nلازم است كه اهداف دينى ايشان ادامه داشته باشد . طرفداران نهضت اسلامى بيش از پيش براى پيروزى اهداف دينى استاد مودودى بايد كوشا باشند . . . « 1 »\r\n\r\nتأثرات مودودى\r\nمودودى گرچه يك مسلمان الهام يافته از اسلام و تعاليم اسلامى است ، ولى از كسانى كه در تفكر او تأثير به سزايى داشته‌اند نبايد غفلت كرد از جمله پدر و مادر مودودى كه يك خانواده مذهبى را تشكيل داده بودند . مذهب فقهى مودودى ، حنفى بود و به‌همين سبب او توجه خاصى به ابوحنيفه دارد و در مقاله‌اى كه مىنويسد ، ابوحنيفه را از هر جهت ، چه كلام و چه فقه برتر از ديگران مىداند « 2 » .\r\n\r\n\r\n","description":"","footnote":"\r\n( 1 ) . كتاب نگاهى به احوال و آثار سيد ابوالاعلى مودودى ، تأليف سيد اسعد گيلانى / ترجمه استاد نذير احمد سلامى ، چاپ تهران ، نشر احسان ، ص 376 ، 1380 .\r\n( 2 ) . ابوالاعلى مودودى ، ابوحنيفه و ابويوسف ، ترجمه علىاصغر حلبى ، از كتاب تاريخ فلسفه‌در اسلام . ميان محمد شريف ، ج 2 ، فصل 34 ، زير نظر نصر الله پور جوادى ، تهران ، مركز نشر دانشگاهى ، ص 126 .\r\n","page_name":" 28 ","page_number":28},
  {"content":"\r\n\r\nو البته مىتوان گفت كه مودودى تحت تأثير افرادى چون ابوالحسن على بن محمد بن حبيب المارودى ( 364 - / 450 ق ) و ابن خلدون و شاه ولى الله دهلوى قرار داشته است .\r\n* * * \r\nدربارهء اين رساله\r\nدر راستاى عمل تقريبى ، از نيم قرن پيش عليرغم مشكلات متعدد و فشار حاكم بر جامعهء آن روز ، به ترجمه و نشر آثارى از رهبران حركت‌هاى اسلامى معاصر در جهان عرب و اسلام ، از جمله : شهيد حسن البناء ، شهيد سيدقطب ، استاد شيخ محمد غزالى ، استاد محمد قطب و ديگران پرداختيم و در اين زمينه ، به ترجمه و نشر آثار و رساله‌هاى مولانا سيدابوالاعلى مودودى امير جماعت اسلامى پاكستان نيز اقدام شد .\r\nپس از نشر ترجمه فارسى رساله‌هاى : « معضلات الاقتصاد فى الاسلام » ، « نظرية الاخلاق فى الاسلام » ، « نظرية الاسلام السياسية » ، « الدستور الاسلامى » ، « منهج الثورة الاسلامية » ، و . . . توسط اينجانب و دوستان و برادرانى كه همكار من در حوزهء علميهء قم بودند ، نمونه هايى از آن‌ها را ، همراه نامه‌اى در تسليت درگذشت « شيخ غلام محمد » ، از اعضاى رهبرى جماعت اسلامى - به استاد ابوالاعلى مودودى و استاد خليل الحامدى مسؤول پخش عربى جماعت اسلامى فرستادم كه چندى نگذشت و پاسخ ايشان ، همراه تعدادى ديگر از رساله‌ها و آثارشان به زبان عربى ، به دستم رسيد . . .\r\n. . . از جملهء آثار ارسالى ايشان به اينجانب ، رسالهء « لماذا استشهد الامام الحسين » بود كه در واقع متن سخنرانى استاد مودودى است كه\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nدر يك اجتماع عاشورايى ، براى اهل سنت و شيعيان پاكستان ، ايراد شده است .\r\nاين رساله هم همان روزها - حدود سه دهه پيش - توسط اينجانب به فارسى ترجمه شد ولى انتشار نيافت . . . و بعدها به هنگام اقامت اينجانب در مصر ، نسخه‌اى از متن عربى آن در قاهره ، توسط « دار المختار الاسلامى » وابسته به اخوان المسلمين مصر ، در هزاران نسخه ، تجديد چاپ و توزيع گرديد كه اينك ضمن درج دو نامه از مولانا مودودى - به عنوان سندى از روابط اخوت و دعوت تقريبى - ترجمه فارسى آن سخنرانى نيز جهت استفاده علاقه‌مندان تقديم مىگردد .\r\n* * * از : ابوالاعلى مودودى\r\nرئيس جمعيت اسلامى پاكستان\r\nحضور برادربزرگوار جناب‌مستطاب‌آقاى سيدهادىخسروشاهى\r\n( شماره نامه ) 193\r\nتاريخ : 12 / 3 / 90 ه . ق ، 18 / 5 / 1970 م\r\nسلام و رحمت و بركات خداوند بر شما باد\r\nنامهء شريف مورخهء 18 / 1 / 1390 ه . ق جنابعالى را با شوق و مسرت فراوان دريافت نمودم و از همدردى شما در رابطه با از دست‌دادن برادرمان استاد مرحوم غلام محمد سپاسگزارم و حقا كه وفات او خسارات جبران ناپذيرى براى نهضت اسلامى پاكستان است .\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nخداى بزرگ او را مشمول رحمت واسعهء خود قرار دهد . و شما را از اينكه عزيزى را از دست بدهيد دور بدارد . و از اينكه نشريات ما را ترجمه و پخش مىكنيد ، سپاسگزارى مىنمايم و كتاب‌هاى جديد عربى خود : « ماهى القاديانية » و « الاسلام والمَدنية الحديثة » و « رسالتان للبابا والمودودى » و « دورالطلبة المسلمين فى بناء مستقبل العالم الاسلامى » و « مبادى اساسية لفهم القرآن » و « بين الدعوة القومية والرابطة الاسلامية » و « نحو ثورة سلميّة » و « لماذا استشهد الامام الحسين » را خدمت شما ارسال مىنمايم .\r\nترجمهء فارسى كتاب‌هاى بنده را كه فرستاده بوديد ، دريافت كردم و تشكر مىنمايم ، خداوند به شما جزاى خير عنايت كند .\r\nسلام‌هاى گرم و صميمانهء ما را خدمت حضرت آيةاللَّه شريعتمدارى و برادران عزيز ابلاغ نماييد .\r\nارادتمند ابوالاعلى المودودى\r\nلاهور پاكستان\r\nابوالاعلى المودودى\r\nحضرة الاخ الكريم السيد / هادى خسروشاهى المحترم\r\nالرقم : 193\r\nالتاريخ : 12 / 3 / 90 ه\r\nالمرافقات : 18 / 5 / 70 م\r\nالسلام عليكم و رحمةالله و بركاته : و بعد ،\r\nفقد تسلمنا كتابكم الكريم المورخ 18 / 1 / 1390 يوافر الارتياح والشوق . و نشكرلكم مواساتكم فى فقيدنا الاخ الاستاذ غلام محمد\r\n\r\n","description":"","footnote":"","page_name":" 31 ","page_number":31},
  {"content":"\r\n\r\nالمرحوم . و حقا كانت وفاته خسارة كبرى للحركة الاسلامية فى پاكستان . ارجو من اللَّه تعالى أن يتغمده برحمته الواسعة وحنانه الشامل و ان لايريكم مكروه فى عزيز لديكم .\r\nنشكر لكم اهتمامكم بنشر مطبوعاتنا و نرسل اليكم كتبنا الجديدة باللغة العربية ككتاب : « ماهى القاديانية » و « الاسلام والمدنية الحديثة » و « رسالتان للبابا و المودودى » و « دور الطلبة المسلمين فى بناء مستقبل العالم الاسلامى » و « مبادى اساسية لفهم القرآن » و « بين الدعوة القومية والرابطة الاسلامية » و « نحو ثورة سلميّة » و « لماذا استشهد الامام الحسين » .\r\nواستلمنا ما ارسلتم الينا من تراجم كتبنا باللغة الفارسية مع الشكر .\r\nجزاكم اللَّه خير الجزاء . بلغوا تحياتنا العاطرة واشواقنا الحارة سماحة الشيخ الشريعتمدارى والاخوة الاحبة .\r\nالمخلص\r\nابوالاعلى\r\n* * * و اينك ترجمه فارسى متن سخنرانى مولانا مودودى كه تحت عنوان « چرا امام حسين شهيد شد ؟ » ايراد كرده است ، تقديم مىگردد :\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nنمايش تصوير\r\nمتن نامه اول استاد مودودى\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nنمايش تصوير\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nنمايش تصوير\r\n\r\n","description":"","footnote":"","page_name":" 35 ","page_number":35},
  {"content":"\r\n\r\n\r\nچرا امام حسين شهيد شد ؟\r\n\r\n1 - هدف شهادت\r\nدر ماه محرم هر سال ، دهها ميليون از مسلمانان شيعه براى عزادارى به تظاهرات مىپردازند و اهل سنت نيز حزن و اندوه خود را به مناسبت شهادت امام حسين ابراز مىدارند ، ولى با كمال تأسف بايد گفت كه اغلب اين افراد توجه ندارند كه هدف امام حسين از اين جانبازى كه نه‌تنها جان گران‌بهاى خود را فدا كرد ، بلكه خانواده و فرزندان و كودكان خود را نيز فدا نمود ، چه بود ؟\r\nابراز غم و اندوه هر خانواده‌اى ، به مناسبت به شهادت رسيدن ظالمانه و كينه توزانه يكى از افراد خاندان خود ، يك امر فطرى است ، همانطور كه غم و اندوه هواداران و علاقمندان و دوستداران اين خاندان - شهيد داده - يك امر طبيعى است . شايد اين نوع اندوه و غم در همه دنيا از سوى هر خانواده‌اى - و منسوبين آن - ابراز شود ، ولى ارزش اخلاقى اين امر بيشتر از اينكه نتيجه و واكنش طبيعى دوست داشتن اين خاندان و يا دوست داشتن علاقمندان همراه آنان در ابراز علاقه نسبت به شخص اين « شهيد » باشد ، نيست ولى سئوالى كه در\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nاينجا مطرح مىشود اينست كه چه چيزى شهادت امام حسين را متمايز ساخته كه عليرغم مرور قرون متمادى و طولانى ، اين حزن و اندوه و سوگوارى ، همه ساله تجديد و تكرار مىشود ؟ اگر شهادت او به خاطر يك هدف بزرگ و آرمانى بلند نبود ، استمرار ابراز غم و اندوه همه ساله ، در قرون متمادى با انگيزه علاقه و محبت شخصى و يا منسوب بودن به او ، معقول نبود ، بلكه اگر اين امر در چشم انداز صحيحى بررسى نشود ، بايد پرسيد اين علاقه و محبت شخصى - فقط محبت و علاقه - در ديدگاه شخص امام حسين چيست و خود وى چه نوع ارزشى را براى اين فداكارى و جانبازى قائل است ؟ و اگر شخصى و براى خود عزيزتر از هدف بود ، پس چرا خود را براى آن هدف فدا نمود ؟ پس فداكارى و جانبازى وى ، خود دليل قاطعى است بر اينكه آن هدف ، عزيزتر از روح و جانش بود .\r\nبنابراين ، اگر ما در راه تحقق عينى اين هدف كوشا نباشيم و بلكه بر خلاف آن رفتارى داشته باشيم ، به هر مقدار هم كه براى آن بزرگوار گريه كنيم و قاتلان وى را لعن و نفرين نماييم ، نبايد انتظار و اميد داشته باشيم كه امام حسين ، خود از ما سپاسگزار باشد و در روز قيامت هم اين اقدام ما را مورد تقدير قرار دهد . همانطور كه نبايد توقع داشته باشيم كه خداوند حسين ، بر اين گريه و اندوه و عزادارى ما ، ارزشى قائل بشود .\r\nپس ما بايد به‌خوبى دقت و درك كنيم و ببينيم كه امام حسين در راه كدام هدفى شهادت را پذيرفته است ؟ آيا او چون خود را براى ادارهء حكومت صالح‌تر مىدانست ، به‌خاطر آن خود را « فدا » نمود ؟ . .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nبى ترديد كسى كه با سيرهء خاندان امام حسين آشنا باشد و برترى و اوج اخلاقى معنوى آن را درك كند ، حتى نمىتواند تصور هم بكند كه اين خاندان حاضر بودند در راه به دست آوردن حكومت و قدرت ، راضى بشوند كه خون مسلمانان ريخته شود .\r\nحتى اگر به‌طور فرض ، نظريهء كسانى را بپذيريم كه چون اين خاندان خود را صالح‌تر براى كسب قدرت سياسى و اداره حكومت مىدانستند ، اين روش‌ها را در پيش گرفتند ، اما تاريخ نيم قرنى و پنجاه ساله ، از دوران خلافت ابوبكر تا سلطنت معاويه ، مسئله جنگ و خونريزى فقط براى به دست آوردن قدرت و حكومت ، هرگز راه و روش و اخلاق و منش اين خاندان - اهل بيت - نبوده است .\r\nو به همين دليل بايد بپذيريم كه به‌طور قطع ، امام حسين آثار و شواهد دگرگونى و انحطاط وسيعى را در جامعه اسلامى آن روز مىديد و به روشنى دريافته بود كه روح و حقيقت نظام دولت اسلامى در حال انحراف و فساد است و روى همين اصل جلوگيرى از اين انحراف و سقوط را يك ضرورت مىدانست ، حتى اگر لازمهء آن جنگ باشد و در اين راستا سكوت را نه‌تنها جايز نمىشمرد ، بلكه آن را يك فريضهء واجب مىدانست .\r\n\r\nتغيير در هدف و اصول قانون اساسى\r\nاين دگرگونى و تغيير اساسى چه بود ؟ مردم به حسب ظاهر از دين منحرف نشده بودند . همهء مردم از جمله عناصر حاكميت ، به ظاهر ، به خدا و پيغمبر و قرآن كريم مانند گذشته عقيده داشتند . در قوانين\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nاجرائى نيز تغييرى ديده نمىشد . محاكم قضائى دولت اموى مطابق اوامر قرآن كريم و روايات ، مانند دوران قبل از حكومت اموى ، احكام صادر مىكردند . در حقيقت مىتوان گفت : در آن دوران در هيچ دولت اسلامى جهان تغييرى روى نداده بود . بعضى افراد راجع به جنبه‌هاى تاريك زندگى شخصى و اخلاقى يزيد حرف مىزنند اين مطلب طبعاً نظريهء مشتركى را فراهم ساخته ، حاكى از اينكه قيام حسين عليه السلام ضرورى بود زيرا او اجازه نمىداد فردى مانند « يزيد » با چنان اخلاق فاسد و زننده‌اى ، در رأس حكومت اسلامى قرار گيرد .\r\nالبته عليرغم اعتراف به اين جنبهء ضداخلاقى يزيد ، نمىتوان گفت فقط همين عامل ، موجب قيام حسين گرديده بود . كه با توجه به اينكه وضع ادارى ، صورتِ به ظاهر درستى داشت ، آن حضرت دست به كار چنان اقدامى شود .\r\nبه هر حال عامل شخصى و خصوصى نمىتواند موجب آشفتگى خاطر حسين شده باشد ، بلكه حقيقتى كه پس از بررسى عميق تاريخ روشن مىشود ، اين است كه نامزدى يزيد به عنوان وليعهد و نشستن به جاى پدر و سپس تاجگذارى وى و جلوس بر كرسى سلطنت ، عملًا در طرز اجراى قانون اساسى اسلام ، نشان دهندهء تغيير و دگرگونى ريشه دارى بود .\r\nالبته درست است كه نتايج اين امر آن روزها به طور كامل روشن و آشكار نبود ، ولى هر شخص دوربينى در همان اوايل امر به سهولت مىتوانست آن را درك كند و دريابد كه اين روش و دگرگونى به كجا خواهد انجاميد ! در نظر اول حسين طوفان و مصيبتى را كه جهان\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nاسلامى بدان گرفتار خواهد شد ، پيش بينى نمود ، آنگاه تصميم گرفت كه روح و جانش را در راه آن هزينه نمايد و نظام را به راه صحيح خود برگرداند .\r\n\r\nنقطهء انحراف\r\nبراى درك و فهم كامل اين امر ، ناگزيريم اصول مشخص قانون اساسى دولت اسلامى را كه براى مدت چهل سال تحت رهبرى رسول اكرم صلى الله عليه و آله و خلفاى راشدين بوده است ، بشناسيم . از آن گذشته ، ببينيم نمادهاى كلى و خاص سيستم ادارى اسلامى تازه‌اى كه تحت رهبرى بنى اميه و بنى عباس و سلسله‌هاى بعدى ، از آغاز دوران نامزدى يزيد ، به‌كار افتاد چه بود ؟ از اين بررسى نسبى خواهيم توانست بين دوره هايى كه يكى به وسيلهء دولت اسلامى صدر اسلام و ديگرى به وسيلهء دولت‌هاى متعاقب آن اداره مىشد - تا هنگامى كه به نقطهء انحراف رسيد - تفاوت‌ها را تشخيص دهيم .\r\nاز اين بررسى نيز خواهيم دانست كه چرا آن شخص كه به‌طور مستقيم در دامن پيغمبر و فاطمه و على تربيت شد و از دوران كودكى تا دوران ميان سالگى ، از بهترين فضيلت‌هاى جامعهء اصحاب پيغمبر برخوردار بود چرا - بدون توجه به نتايج حاصله - همان وقتى كه نقطهء انحراف آغاز مىشد ، با تغيير جديد به مخالفت برنخاست تا از ريشه دار شدن اين انحراف جلوگيرى كند ؟\r\n\r\n","description":"","footnote":"","page_name":" 40 ","page_number":40},
  {"content":"\r\n\r\n\r\nآغاز سلطنت بشرى « 1 »\r\nمهمترين ويژگى دولت اسلامى اقرار و اعتراف عملى - نه زبانى و ظاهرى - بر اين نكته است كه مالك اصلى جهان هستى خداست و مردم - در كره زمين - رعيت خداوند هستند . و اينكه حكومت در برابر اين رعيت [ مردم 
  ] مسئول است و هرگز مالك و صاحب آنها نيست .\r\nرعيت نيز بردگان حكومت نيستند و اولين وظيفهء حاكمان آنست كه يوغ بندگى خدا را بر گردن نهند و به بندگى وى اذعان نمايند و سپس به مسئوليت‌ها و وظايف خود نسبت به اجراى قوانين الهى در حق رعيت خدا عمل نمايند . ولى سلطنت يا پادشاهى بشرى - كه در ميان مسلمانان با ولايت عهدى يزيد آغاز گرديد - داراى اين ويژگى شد كه پادشاهى خدا تنها به زبان اقرار شود ولى به لحاظ عملى ، همان نظريه‌اى كه در تمامى پادشاهىهاى جهان اساس كار قرار داشت ، يعنى انحصار قدرت و پادشاهى در دولت و خاندان حاكمه و در اختيار داشتن جان و مال و عزت و كرامت و همه چيز رعيت ، مورد استناد قرار گرفت و حتى اگر قانون خدا در اين سرزمين‌ها پياده و به مورد اجرا گذارده شود نيز ، تنها شامل عامهء مردم مىشود و اغلب خود پادشاهان و خاندان آنها و فرماندهان و حكام را در بر نمىگيرد .\r\n\r\n\r\n","description":"","footnote":"\r\n( 1 ) . براى آشنايى كامل با ديدگاه مولانا سيدابوالاعلى مودودى در رابطه با تغيير روش حكومتى اسلام از « خلافت » به « سلطنت » به كتاب ارزشمند و تاريخى - تحقيقى او به نام « خلافت اور ملوكيت » مراجعه شود كه به فارسى نيز ترجمه و تحت عنوان « اسلام يا سلطنت » چاپ شده است .\r\n","page_name":" 41 ","page_number":41},
  {"content":"\r\n\r\n\r\nتوقف امر به معروف و نهى از منكر\r\nهدف دولت اسلامى گسترش نيكىهاى مورد نظر خداوند و از ميان برداشتن پلشتىها و زشتىهاى مورد نفرت خداوند متعال بود ولى پس از چيرگى شيوهء پادشاهى بشرى ، هدف حكومت تنها منحصر به كشورگشايى و به كرنش كشاندن ملت‌ها و جمع‌آورى « خراج » و زندگى رفاه‌آميز و اشرافى زمامداران گرديد ؛ اين پادشاهان كمتر به ياد خدا بودند و خود و فرمانداران و نمايندگان آنها پيش از نيكى ، به گسترش و انتشار پلشتىها و زشتىها پرداختند و بسا وقت‌ها بندگان خدايى كه در جهت گسترش خير و ممانعت از شر و فساد و نيز در راستاى نشر دين و تحقيق و تدوين علوم اسلامى همت گماردند ، به جاى يارى و كمك ، در معرض خشم و غضب آنان قرار گرفتند گو اينكه به رغم مقاومت حكام ، علماى مزبور به انجام وظيفهء خويش ادامه دادند . همچنانكه پيامدهاى سياست‌ها و شيوهء زندگى حكام و دولتمردان نيز - با وجود كوشش‌هاى اين دسته از علما - جامعه را به انحطاط و فساد اخلاقى سوق مىداد ؛ اين حاكمان در جهت ايجاد مانع در راه گسترش اسلام و در راستاى حفظ منافع خود از هيچ كوششى دريغ نمىورزيدند و بدترين نمونه و مثال آن نيز چيزى بود كه در حكومت بنىاميه و به صورت تحميل « جزيه » بر كسانى از غير مسلمانان كه به اسلام مىگرويدند ، درآمد .\r\nروح دولت اسلامى نخست روح پرهيزگارى و ترس از خدا بود و رئيس دولت ، خود بهترين نمونه و الگوى چنين روحى به شمار\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nمىرفت و به همين دليل دولتمردان ، قضات و فرماندهان نظامى ، همگى سرشار از اين روح و روحيه بودند و آنها نيز به نوبهء خود تمامى جامعه را از اين روح و روحيه لبريز مىكردند . ولى به‌تدريج حكومت‌هاى مسلمانان و حكام و سردمداران ايشان راه پادشاهى را در پيش گرفتند و شيوهء زندگى كسرى [ انوشيروان 
  ] و قيصر [ روم 
  ] را الگوى خود قرار دادند و بدين ترتيب ظلم و جور بر عدل و داد چيره شد و فسق و فجور ، جاى تقوا و پرهيزگارى را گرفت و عصر بى بندوبارى و گستاخى و بى شرمى آغاز گرديد و راه و رسم حكام ، از تمييز حلال و حرام فاصله‌ها گرفت و پيوندهاى سياست و اخلاق گسسته شد و به‌جاى اينكه خود از خداى بترسند ، بندگان خدا را از خويش ترساندند و بجاى اينكه وجدان‌هاى مردم را بيدار كنند ، وجدان مردم را با اموال و هداياى خود خريدارى نمودند .\r\n\r\nاصول و شالوده‌هاى قانون اساسى اسلامى\r\nاين همان تغييرها و دگرگونى هايى بود كه روح و مزاج و هدف و نظريه « دولت اسلامى » به خود ديد ؛ در اين ميان تغيير ديگرى نيز در اصول قانون اساسى اسلامى مطرح گرديد ؛ هفت اصل به عنوان شالوده‌هاى قانون اساسى اسلامى مطرح بود كه يكايك آنها را تغيير دادند و دگرگون ساختند :\r\n\r\n1 - انتخاب آزاد\r\nمهمترين اصل و نكته در قانون اساسى اسلام اين بود كه حكومت\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nبا خواست آزاد مردم و رضايت آنان شكل گيرد و هيچ كس نكوشد با سعى و تلاش شخصى به قدرت برسد . قرار بود مردم با رايزنىها و مشورت خود بهترين كس را برگزينند و قدرت را به وى بسپارند و « بيعت » نتيجهء سلطه و قدرت كه موجب و سبب آن است ، نباشد و اينكه در گرفتن بيعت هيچگونه تلاش و توطئه‌اى از سوى « حاكم » صورت نپذيرفته باشد . مردم بايد در بيعت كردن آزاد باشند و تنها زمانى كسى به قدرت برسد و حاكم شود كه مورد بيعت قرار گرفته باشد و اگر مردم از وى سلب اعتماد كردند ، او به قدرت نچسبد و قدرت را رها كند ولى در وضع « معاويه » ، شك و ترديد ايجاد شد و به همين دليل با وجود اينكه در شمار صحابه بود ، جزو خلفاى راشدين قرار نگرفت و اعطاى ولايت عهدى به \" يزيد \" از سوى وى ، آن گام معكوسى بود كه چنين قاعده اصلى و اساسى را بهم زد و آن را واژگون ساخت چه ؛ بدين ترتيب چنان سلسله خاندان‌هاى موروثى سلطنتى شكل گرفت كه تا به امروز مسلمانان نتوانسته‌اند به خلافت انتخابى - به معنايى كه گفته شد - بازگردند . بدين ترتيب حاكمان نه با رضايت و انتخاب آزاد مردم بلكه به زور و اجبار بر اريكهء قدرت تكيه زدند ؛ از آن پس مردم در اينكه بيعت كنند يا نكنند ، آزادى نداشتند و بيعت نيز بمثابهء شرط بقاى در قدرت باقى نماند زيرا :\r\nاولا مردم آزادى بيعت نكردن با كسى را كه صاحب قدرت شده بود ، نداشتند .\r\nو ثانياً حتى اگر كسى هم بيعت نكرد آنها كه قدرت را در اختيار داشتند او را رها نكردند و هنگامى كه « امام مالك » در زمان\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n« منصور عباسى » به بطلان اين بيعت اجبارى فتوا داد ، او را تازيانه زدند و كتفش را درآوردند !\r\n\r\n2 - نظام شورايى\r\nمهمترين قاعدهء بعدى اين قانون [ قانون اساسى اسلامى 
  ] ، حكومت شورايى بود . مردم با كسانى كه به علم و تقوا و درست انديشى آنها اعتماد داشتند ، به رايزنى و مشورت مىپرداختند . آنهايى كه در زمان خلفاى راشدين در شمار اعضاى شورا بودند - با اينكه به شيوهء آزادانه‌اى انتخاب نشده و به اصطلاح امروزىها انتصابى بودند و منتخب نبودند - خلفاى راشدين آنها را به دليل اينكه در هر چيز ، تأييدشان مىكردند يا در خدمت منافع آنها قرار داشتند ، انتخاب نكرده و در واقع در نهايت اخلاص و ايثار ، بهترين و برترين افرادى از جامعه را براى عضويت در شورا برگزيدند كه جز سخن حق ، انتظارى از ايشان نمىرفت و در هر كارى طبق دانش و وجدان خود ، مشاورى امين و درستكار بشمار مىآمدند . هيچ كس انتظار نداشت كه آنها اجازه دهند حكومت در راه خطا به حركت خود ادامه دهد يا از مسير خود منحرف گردد و اگر شيوهء انتخاباتى كه امروزه در كشورها متداول است ، در آن روزگار مرسوم بود ، مسلمانان همين عده را انتخاب مىكردند ولى همين كه دورهء « سلطنت » آغاز شد ، « اصل شورا » تغيير پيدا كرد و « شاهان » به استبداد و اجبار حكومت كردند و فرماندهان و درباريان چاپلوس و متملق و كارگزاران ولايات و سران لشكر به عضويت مجلس شورا در آمدند و مشاورانشان از كسانى شدند كه اگر از مردم دربارهء ايشان نظرخواهى مىشد ، در برابر هر رأى موافق و\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nمؤيد آنها ، با هزاران رأى نفرين و لعن مواجه مىشدند و برعكس افراد حقيقت گو و اهل علم و تقوايى كه ملت به آنها اعتماد داشتند و امين مردم بشمار مىرفتند ، در نظر شاهان و سلاطين نه تنها غير قابل اعتماد كه افرادى ناتوان و يا دست كم مشكوك تلقى مىگشتند .\r\n\r\n3 - آزادى بيان و اظهارنظر\r\nسومين اصل قانون اساسى اسلامى ، آزادى كامل بيان و اظهارنظر بود ، چراكه اسلام امر به معروف و نهى از منكر را نه تنها به عنوان يكى از حقوق ، بلكه بر هر مسلمانى واجب گرداند به همين دليل مسير حركتى جامعهء اسلامى در راه درست و مطمئنى قرار داشت و بر وجدان‌هاى بيدار مردم و زبان و بيان آزاد آنان استوار شده بود و مردم مىتوانستند نسبت به هر خطايى كه قدرتمندترين فرد جامعه انجام مىداد اعتراض كنند و سخن حق را آشكارا بيان نمايند . اين حق در زمان حكومت خلفاى راشدين نه‌تنها تضمين شده بود ، بلكه خلفا نيز تضمين آن را وظيفهء خود قلمداد مىكردند و حتى مردم را تشويق مىكردند كه از آن استفاده نمايند ، نه تنها اعضاى مجلس شورا ، بلكه همهء افراد مردم حق داشتند آزادانه سخن گويند و اعتراض كنند و خود خليفه را نيز مورد بازخواست قرار دهند . و معترضان و انتقادكنندگان مورد ستايش قرار مىگرفتند و هرگز گرفتار شكنجه و تهديد واقع نمىشدند . اين آزادىها نيز از سوى حكمرانان به مردم صدقه داده نمىشد ! بلكه يك حق قانونى بود كه اسلام به مردم داده\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nبود و خلفاى راشدين نيز احترام به اين حق و رعايت آن را بر خود واجب تلقى مىكردند .\r\nكاربرد اين حق در راه خير نيز از جمله فريضه‌هاى الهى مسلمانان بشمار مىرفت و در نظر آنان پاسدارى از فضايى در دولت و جامعه كه متناسب با اعمال اين حق باشد ، بخش مهمى از وظايف خلافت به شمار مىرفت ولى همين كه دورهء پادشاهى و سلطنت آغاز شد ، وجدان‌ها دگرگون گشت و قفل‌هاى سنگينى بر آنها زده شد و دهان‌ها بسته گرديد و قاعده چنين شد كه : اگر از آنچنان وجدان زنده‌اى برخورداريد كه نمىتوانيد از بيان سخن حق اجتناب ورزيد ، آمادهء زندان و قتل و شكنجه باشيد ! ! اين سياست به تدريج مسلمانان را سر به راه و بندهء منافع و بزدل و ترسو ساخت و كمتر كسى جرأت پيدا مىكرد كه سخن حق بر زبان براند و راست گفتار باشد .\r\nميزان تملق و چاپلوسى و رياكارى افزايش يافت و در همان حال ارزش حق و استقامت و صداقت كاهش پيدا كرد ؛ مردان با كفايت و مخلص و امين و آزاده از قدرت فاصله گرفتند و دل‌هاى مردم از هر گونه تمايل و عاطفه و احساساتى براى باقى ماندن هر يك از اين حكومت خاندان‌هاى « سلطنتى » تهى گشت و هنگامى كه حكومتى به وسيله حكمفرمايان ديگرى سقوط مىكرد ، كمترين حركتى براى دفاع از آن به عمل نمىآوردند و با سقوط حكومت‌ها ، خود گودال عميقى حفر مىكردند تا آن را در آن اندازند و به خاك بسپارند . در واقع حكومت‌ها مىآمدند و مىرفتند ولى مردم چون تماشاگرانى\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nبىتفاوت هيچگونه واكنشى جز بى تفاوتى و عدم اعتنا به آمدگان و رفتگان ، از خود نشان نمىدادند .\r\n\r\n4 - مسئوليت در برابر خدا و مردم\r\nچهارمين اصلى كه در پيوند تنگاتنگى با اصل پيش گفته ( سوم ) قرار دارد ، مسئوليت خليفه و حكومت وى در برابر خدا و مردم است .\r\nمسئوليت ايشان در برابر خدا ، چنان بود كه خلفاى راشدين از خواب راحت شبانه و آسايش و آرامش روزانه محروم بودند ! مسئوليت ايشان در برابر مردم نيز چنانشان كرده بود كه ايشان خود را همواره و هميشه در برابر مردم مسئول مىدانستند و بر اين اساس نه تنها در مجلس شورا مورد استيضاح قرار مىگرفتند و پرس و جو مىشدند ، روزانه پنج بار به هنگام نماز ، با مردم رو در رو قرار مىگرفتند و در مراسم نماز جمعه با آنها صحبت مىكردند و حرف‌هاى آنها را مىشنيدند و همه روزه به ميان مردم مىرفتند و در بازار و مراكز تجمع مردم بدون محافظ و كسانى كه راه‌ها را بر ايشان قرق كنند ، با مردم حشر و نشر داشتند . و درب‌هاى كاخ‌هاى رياست ايشان ( و در واقع خانه‌هاى گلى و كوچك آنها ) براى همگان باز بود و هر كسى مىتوانست در همهء اين مناسبت‌ها به ديدارشان رود و از ايشان بپرسد و توضيح بخواهد ؛ پرسش از آنها هيچ محدوديت زمانى نداشت و در هر وقت و زمانى امكانپذير بود .\r\nاين پرسش و توضيح خواستن‌ها نيز از طريق نمايندگان و اعضاى پارلمان نبود ، بلكه مستقيماً از سوى خود مردم و با ارادهء آنها صورت مىگرفت . رضايت مردم نيز تنها چيزى بود كه [ در صورت از ميان\r\n\r\n","description":"","footnote":"","page_name":" 48 ","page_number":48},
  {"content":"\r\n\r\nرفتن 
  ] آنها را در هر زمان عزل مىكرد و ديگرانى را كه مىخواستند به‌جايشان مىنشاند . لذا حكمفرمايان هرگز از روبه‌روشدن با مردم و ديدار با آنها احساس ترس و خطر نمىكردند ؛ محروميت از قدرت نيز در نظر آنها آنچنان خطرى نبود كه كوششى در جلوگيرى از آن به عمل آورند . ولى زمانى كه دورهء « پادشاهى » جاى اين « خلافت » را گرفت ، تصور « حكومت مسئول » نيز به پايان رسيد ؛ ايدهء مسئوليت در برابر خدا نيز شايد تنها بر سر زبان‌ها ، باقى ماند و هيچگونه آثار و پيامدى از آن در رفتار و كردار عملى حكمفرمايان باقى نماند . و در مورد مردم نيز كدام « قهرمانى ! » جرأت پرسيدن و توضيح خواستن از آنها را به خود مىداد ؟ خليفه در آن زمان ، جنگجو و فاتح قوم خود بود و كدام فاتحى را سراغ داريد كه پاسخگوى قربانيانش باشد ؟ او به زور شمشير به قدرت رسيده و شعارش اين بود : « هر كس توانش را داشته باشد قدرت را از ما بگيرد . » اين افراد چگونه مىتوانند با ملت‌هاى خود روبه‌رو شوند ؟ و عموم مردم چگونه مىتوانند به آنها نزديك شوند ؟ حتى نمازشان را هم در مساجد كاخ‌هاى امن خود ( و نه با تودهء مردم ) به جاى مىآورند و اگر خارج از كاخ‌هاى خود نيز نماز بخوانند ، جمع بزرگى از محافظان ويژه و فوق العاده قابل اعتماد خود ، آنها را احاطه مىكنند و زمانى كه با كاروان خود بيرون مىروند ، همراه با جمعى از محافظان مسلح خود هستند كه راه را بر ايشان باز مىكنند !\r\n\r\n5 - بيت المال . . . امانت است\r\nپنجمين اصل قانون اساسى اسلامى از اين قرار بود كه بيت المال يا « خزانه دولت » ، از آنِ خدا و امانت مسلمانان است و جز از راه حق\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nچيزى وارد آن نمىشود و جز در راه حق ، چيزى از آن هزينه و برداشت نمىگردد . و حق خليفه در اين اموال از ديدگاه قرآنى ، چيزى فراتر از حق « ولى » در حقوق يتيم نيست ؛ اگر ثروتمند بود ، به آن كارى نداشت و اگر فقير بود ، به اندازهء عرف از آن برمىداشت . خليفه حتى موظف بود حساب دخل و خرج حتى يك درهم بيت المال را ارايه دهد و مسلمانان نيز كاملًا حق داشتند كه اين حساب و كتاب را از وى بخواهند .\r\nخلفاى نخستين نيز با امانت تمام طبق همين اصل عمل كردند ؛ هر آنچه وارد خزانه مىشد ، طبق قانون اسلام بود و هر آنچه از آن برداشت مىشد ، نيز در راه‌هاى مشروع هزينه مىگشت . اگر ثروتمند بودند و نيازى نداشتند بدون حتى يك درهم حقوق به طور رايگان ، به دولت و مردم خدمت مىكردند و از اينكه از اموال شخصى خود در راه خلق خرج كنند ، ابايى نداشتند . كسانى كه تمام وقت در خدمت مردم بودند نيز حقوق اندكى تنها براى رفع نيازهاى خود - در حد زندگى متوسط - مىگرفتند و با اين حال هر كس مىتوانست حساب دخل و خرج خزانهء دولت را بخواهد ؛ آنها نيز همواره آماده بودند تا چنين حساب و كتابى را به هر كس كه تقاضا مىكرد ، ارائه دهند . هر يك از افراد ملت نيز اين حق را داشت كه در مجامع عمومى از خليفه بپرسد كه اين پارچهء يمانى را از كجا آورده‌اى حال آنكه سهم تو از آن ، به اندازهء دوخت يك دست لباس بلند نمىرسيد ؟ !\r\nولى زمانى كه خلافت تبديل به سلطنت شد ديگر خزانه « بيت‌المال » ، مال خدا و مسلمانان نبود ؛ بلكه در شمار اموال اميران درآمده و از راه‌هاى مشروع و نامشروع به آن افزوده شده و بى هيچ\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nترس و واهمه‌اى در راه‌هاى مشروع و نامشروع ، هزينه گرديد ، در هيچ كس هم قدرت پرسش از حساب و كتاب خزانهء دولتى ( بيت المال ) نماند . دولت كلًا لقمهء چرب و نرمى شد كه كاركنان خرد و كلان آن دست غارت به سوى اين سفرهء گسترده دراز كنند و هرگز به ذهنشان هم خطور نكرد كه اجازه ندارند هرچه خواستند به غارت و چپاول اموال دولتى بپردازند و اموال عمومى همچون شير مادرشان نيست كه بى هيچ حساب و كتابى و پرس و جوى كسى ، آن را به دهان گيرند و بمكند !\r\n\r\n6 - نظام و حكومت قانون\r\nيكى از عمده‌ترين اصول قانون اساسى اسلام ، حاكميت قانون « قانون خدا و پيامبر » و حكم آن در دولت بود و اينكه هيچ كس فراتر از قانون نيست و حق هم ندارد فراتر از حدود مرزهاى قانون عمل كند .\r\nقانون نيز براى همهء مردم از كوچكترين فرد گرفته تا رئيس دولت ، يكسان است و به تساوى و بى هيچ تبعيضى در مورد همگان اجرا مىگردد . و برخورد قضايى با همگان نيز يكسان است و تبعيضى ميان افراد مطرح نيست ، دادگاه‌ها نيز در راستاى تأمين عدالت و انصاف كامل ، بايد از هرگونه فشارى آزاد باشند . خلفاى راشدين به اين اصل وفادار و خود بهترين نمونهء تجسّم آن گشته و همواره پاى بند حد و مرزهاى قانون الهى بودند و با اينكه قدرت و سلطهء آنها فراتر از سلطه پادشاهان بود ولى نزديكى يا دوستى آنها با كسى ، كمترين سودى براى وى از سوى ايشان نداشت همچنانكه خشم ايشان نيز بيهوده متوجه كسى نمىشد و در حكومت ايشان كسى بر خلاف قانون مورد\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nخشم و غضب و ستم قرار نمىگرفت . چنانچه كسى به حقوق آنها تجاوز مىكرد نيز همچون افراد عادى مردم ، به دادگاه‌ها پناه مىبردند و اگر كسى نيز از ايشان شكايت مىكرد ، مىتوانست آنها را به دادگاه بكشاند ؛ آنها نمايندگان و فرماندهان و مسئولان دولتى خود را نيز در چنگ قانون قرار مىدادند ؛ هيچ كس حتى تصور اثرگذارى بر مجراى عدالت و قضات را نمىكرد . هيچ كس با هر مرتبه و منزلتى نيز ياراى مخالفت با قانون يا خارج شدن از حدّ و مرز خود يا فرار از مؤاخذه و مجازات را نداشت .\r\nمتأسفانه وقتى كه خلافت تبديل به سلطنت شد ، اين قاعده نيز رنگ باخت و اجزاى مختلف آن از هم فرو پاشيد و نه تنها خود پادشاه يا سلطان و امرا و درباريان و حاشيه‌هاى سلطان ، فراتر از قانون گشتند ، كه بردگان و كنيزان پست دربارى نيز چنين شدند و در نتيجه جان و مال و عزّت و كرامت مردم بازيچه دست آنان شد و عدالت داراى دو معيار : يكى براى بدبختان و ضعفا و ديگرى براى قدرتمندان و اقويا شد و در اين ميان بدا به حال قاضيانى كه به عدل و انصاف حكم صادر كردند و چنان شد كه فقهاى پرهيزكار ترجيح دادند به زندان بروند و تازيانه خورند تا بر مسند قضا بنشينند تا مبادا ابزارى براى ستمگرى و اجحاف در حق مردم و از آنجا مستحق عذاب الهى گردند .\r\n\r\n7 - برابرى كامل در حقوق و رتبه‌ها\r\nبرابرى كامل در حقوق و مزايا و رتبه‌ها ميان مسلمانان ، هفتمين اصل از اصول قانون اساسى بود . اين اصل در دولت اسلامى\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nنخستين ، به بهترين شكل به مورد اجرا گذارده شد . در آن زمان هيچ تفاوت و فرقى ميان مسلمانان به اعتبار جنس ، وطن ، زبان و غيره وجود نداشت . قبيله و خانواده و اصل و نسب ، هرگز علت و سبب برترى كسى بر ديگرى نبود ؛ حقوق تمامى مؤمنان به خدا و رسول ، يكسان و برابر بود و اگر كسى بر ديگرى برترى داشت ، به اعتبار سيرت و اخلاق و كفايت و شايستگىها و خدمات وى بود . ولى وقتى نظام سلطنتى جاى خلافت را گرفت ، شياطين عصبيت‌هاى « جاهلى » در هر يك از اركان دولت ، سربرآورده و منزلت و رتبه خاندان حاكم و منزلت حاميان آن در ميان خانواده‌ها و قبايل مختلف ، بالاتر از هر اعتبار ديگرى گرديد و اين قبايل از حقوقى بيش از ديگران برخوردار گشتند و تعصب‌هاى موجود ميان عرب و عجم رونق تازه‌اى پيدا كرد و حتى كار به درگيرى و نزاع ميان خود قبايل عرب نيز كشيده شد .\r\nصفحات تاريخ خود شاهد پيامدهاى مرگبار اين وضع بر امت اسلامى است .\r\n\r\nامام حسين و نقش ايمانى وى\r\nاين بود تغييراتى كه با تبديل خلافت اسلامى به سلطنت ستم‌پيشه ، مطرح گرديد . هيچ كس منكر آن نيست كه ولايت عهدى « يزيد » ، سرآغاز اين تغييرات بود همچنانكه كسى انكار نمىكند كه تمامى مفاسدى كه بدان اشاره كرديم جملگى در فاصله اندكى پس از آغاز اين نظام سلطنتى [ بعد از خلافت 
  ] ، به ظهور پيوست . و به رغم اينكه همه اين مفاسد همزمان با برداشتن اين گام - ولايت‌عهدىيزيد -\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nيك جا مطرح نگرديد ، هر صاحب بصيرتى متوجه مىشود كه اين مفاسد ، از پيامدهاى حتمى چنين گامى به شمار مىرود و خود ، تمامى اصلاحات انجام يافته به وسيله اسلام و نظام سياسى و حكومتى آن را ريشه كن مىسازد . و به‌همين دليل بود كه امام حسين نتوانست بيش از اين شكيبايى به خرج دهد و تصميم گرفت كه بدترين نتايج حاصل از شورش عليه حكومت مسلط و پايدار را به جان خريدارى كند و خطرات تلاش براى متوقف ساختن اين دگرگونى را بپذيرد .\r\nسرنوشت اين تلاش را همگان مىدانند ولى امام‌حسين با استقبال از اين خطر بزرگ و تحمل نتايج چنين رفتار مردانه و مؤمنانه‌اى ، ثابت كرد كه ويژگىهاى اساسى دولت اسلامى ، سرمايهء امت اسلامى است و اگر مؤمن ، جان و خاندان و اهل و عيال خود را در راه پاسدارى از آن و متوقف ساختن تغييرات ياد شده بدهد ، زيان نديده است چون اين مفاسد آفت بزرگ دين به شمار مىروند و تأسف بر آن جان بازىها و فداكارىها هرگز مطرح نيست .\r\nبگذار هر كس مىخواهد اين كار را ، كم ارزش تلقى كند يا آن را اقدامى سياسى بخواند . ولى از نظر امام حسين بن على اقدام ناب دينى بود و به همين دليل بذل جان در راه آن را شهادت ناميد و در راه چنين آرمانى جان بر كف نهاد .\r\nوالسلام عليكم و رحمةاللَّه و بركاته\r\n\r\n","description":"","footnote":"","page_name":" 54 ","page_number":54},
  {"content":"\r\n\r\n\r\n2 - شهادت حسين ( رض ) پيروزى يا شكست ؟\r\nاستاد شهيد : سيدقطب\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nنمايش تصوير\r\nشهيد سيد قطب\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n\r\nشهيد سيدقطب\r\nسيد قطب ابراهيم حسين الشاذلى در اواخر سال 1906 م در يكى از روستاهاى استان سيوط واقع در منطقه الصعيد « مصر » به دنيا آمد .\r\nپدر وى حاج قطب ابراهيم در منطقه سيوط نمايندهء حزب ملى مصطفى كامل و يكى از فعالين ضد اشغال‌گران به شمار مىرفت . او علاوه بر سيد قطب فرزندان ديگرى به نام‌هاى محمد قطب ، امينه ، حميده و نفيسه داشت .\r\nسيد در مدرسهء ابتدايى روستا ثبت نام كرد و همزمان در جلسات « مكتب خانه قرآن » شركت نمود و در ده سالگى حافظ كل قرآن گرديد .\r\nسيد در قاهره به عضويت حزب « وفد » درآمد و مقالات و آثار خود را در نشريات حزبى منتشر مىساخت . . . اما طولى نكشيد كه سيد از نوشتن مقالات و داستان‌هاى ادبى ، و همكارى با حزب وفد دور شد و به تأليف و نشر مقالات و كتب اسلامى روى آورد و همزمان سردبيرى مجله « الفكر الجديد » را به عهده گرفت اما پس از انتشار چند شماره ، امتياز مجله لغو شد و سيد نيز به عنوان بررسى و مطالعه\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nسيستم آموزشى آمريكا ، از سوى وزارت معارف ، محترمانه ! به آمريكا فرستاده شد . . . تا بلكه تعديلى در افكار او به عمل آيد ! . . اما اين سفر سيد را از همه گرايش‌هاى چپ و ملى و قومى دور تر ساخت و او به « حركت اسلامى » نزديك‌تر شد . . و در سلسله مقالاتى تحت عنوان آمريكايى كه من ديدم ، به شدت از روش زندگى و فرهنگ بىمسئوليتى و مادىگرايى غربى ، انتقاد كرد . . و پس از مراجعت به قاهره ، با اخوان المسلمين ارتباط يافت و سرانجام به اين جمعيت پيوست . . .\r\nسيد چگونگى مراحل زندگى خود را ، در ملاقاتى با سيد ابوالحسن الندوى ، از علماى معروف هند ، چنين بيان مىكند :\r\n1 - / دوران مسلمانى در خانواده و روستا .\r\n2 - / دوران تزلزل فكرى و كم رنگ شده عقايد مذهبى ، در قاهره .\r\n3 - / دوران شك و ترديد كامل در همه حقايق مذهبى .\r\n4 - / گرايش به تحقيق در قرآن ، تنها با انگيزه ادبى .\r\n5 - / بازگشت به خويشتن پس از آشنايى با مفاهيم قرآنى و بازيافت و تقويت ايمان مذهبى و التزام عملى به مبادى اسلام . « 1 » پس از مرحلهء اخير ، سيد رسما اعلام كرد كه من متولد 1950 م هستم !\r\nسيد در مقدمهء تفسير « فى ظلال القرآن » « 2 » مىنويسد : « من بنده كوچك و ناتوان خداوند ، قرآن را چنان مىخوانم و مىيابم كه گويا\r\n\r\n\r\n","description":"","footnote":"\r\n( 1 ) . مذكرات سانح فى النشر العربى ، تأليف استاد ندوى چاپ قاهره .\r\n( 2 ) . ج 1 ، چاپ سوم ، ص 3 .\r\n","page_name":" 58 ","page_number":58},
  {"content":"\r\n\r\nخداوند خود با من سخن مىگويد و براى يك انسان ، چه مقام و منزلتى بالاتر از اين لطف و عنايت الهى مىتوان يافت ؟ . . . » .\r\nسيد به علت فعاليت‌هاى اجتماعى به دستور عبدالناصر دستگير و به زندان رفت و در يك دادگاه فرمايشى به حبس ابد و محروميت از خواندن و نوشتن محكوم گرديد ! . . . اما پس از 8 سال ، به علت بيمارى سخت و وساطت عبدالسلام عارف ، رئيس جمهورى عراق آزاد شد . . ولى چند ماه بعد ، باز به اتهام « اقدام عليه امنيت كشور و توطئه ترور عبدالناصر » دستگير و به دادگاهى ديگر سپرده شد . اين بار ، به دستور سرهنگ ناصر ، محكوم به اعدام گرديد كه علت اين حكم را در يادداشت‌هاى باقىمانده از وى كه تحت عنوان « لماذا اعدمونى ؟ » - چرا اعدام مىشوم ؟ - منتشر شده مىتوان يافت كه درواقع ماهيت ضدبشرى رژيم سرهنگ‌ها در مصر را نشان مىدهد .\r\nسرانجام سيد قطب در 7 جمادىالاولى 1386 هجرى ، همراه دو هم‌رزمش از رهبرى اخوان ، به نام‌هاى : محمد حواش و عبدالفتاح اسماعيل در زندان قاهره به دار آويخته شد !\r\nاز سيدقطب آثار گرانسنگ و پرمحتوا و ارزشمندى به يادگار مانده است كه تعدادى از آنها به فارسى نيز ترجمه شده است از جمله :\r\n1 - / المستقبل لهذا الدين - / آينده در قلمرو اسلام - / ترجمهء :\r\nآيت‌الله سيدعلى خامنه‌اى .\r\n2 - / العدالة الاجتماعية فى الاسلام - / عدالت اجتماعى در اسلام - / ترجمهء : آيت الله محمدعلى گرامى و سيد هادى خسروشاهى .\r\n3 - / السلام العالمى و الاسلام - / اسلام و صلح جهانى - / ترجمهء :\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nآيت‌الله زين‌العابدين قربانى و سيد هادى خسروشاهى .\r\n4 - / الاسلام و مشكلات الحضارة - / اسلام و مشكلات تمدن - / ترجمهء : شادروان على حجتى كرمانى . و ترجمه‌اى ديگر توسط :\r\nسيدهادى خامنه‌اى .\r\n5 - / دراسات اسلامية - / بررسىهاى اسلامى - / كه بخشى از آن تحت عنوان : ما چه مىگوييم توسط اينجانب ترجمه و ده‌ها بار تاكنون در ايران ، افغانستان و آمريكا ، تجديد چاپ شده است .\r\n6 - / فى ظلال القرآن - / در سايه قرآن - / در سى جلد كه ده‌ها بار به عربى چاپ شده و به زبان‌هاى : اردو ، انگليسى ، تركى و فارسى نيز ترجمه شده است . . . مجلداتى از اين تفسير گرانسنگ توسط آيت‌الله سيد على خامنه‌اى ، احمد آرام ، محمدعلى عابدى سال‌ها پيش ترجمه و منتشر شده و خوشبختانه مجموعه كامل آن در چند سال اخير توسط استاد دكتر مصطفى خرم دل ترجمه و توسط « نشر احسان » در تهران ، چاپ و منتشر گرديده است . . . .\r\nسيدقطب به تناسبى در اين تفسير ، شهادت امام حسين عليه السلام را مورد تحليل و بررسى قرار مىدهد كه ما فقط خلاصه ترجمه اين بخش را به تناسب موضوع اين كتاب ، در ادامه نقل مىكنيم : « 1 »\r\n\r\n\r\n","description":"","footnote":"\r\n( 1 ) . براى آشنايى بيشتر با زندگى و مبارزه شهيد سيد قطب ، به مقدمه اينجانب در ترجمه بخشى از كتاب « دراسات اسلامية » - / ما چه مىگوييم - / كه اخيراً تجديد چاپ شده است ، مراجعه شود .\r\n","page_name":" 60 ","page_number":60},
  {"content":"\r\n\r\n\r\nشهادت حسين ( رض ) پيروزى يا شكست\r\nإِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ . يَوْمَ لا يَنْفَعُ الظَّالِمِينَ مَعْذِرَتُهُمْ وَ لَهُمُ اللَّعْنَةُ وَ لَهُمْ سُوءُ الدَّارِ . وَ لَقَدْ آتَيْنا مُوسَى الْهُدى وَ أَوْرَثْنا بَنِي إِسْرائِيلَ الْكِتابَ . هُدىً وَ ذِكْرى لِأُولِي الْأَلْبابِ . فَاصْبِرْ إِنَّ وَعْدَ اللَّهِ حَقٌّ وَ اسْتَغْفِرْ لِذَنْبِكَ وَ سَبِّحْ بِحَمْدِ رَبِّكَ بِالْعَشِيِّ وَ الإِبْكارِ « 1 » ما قطعاً پيغمبران خود و مؤمنان را در زندگى دنيا و در آن روزى كه شاهدان به پا مىخيزند ، يارى مىدهيم و كمك مىكنيم . آن روزى كه عذرخواهى ستمگران به آنان سودى نمىرساند و لعنت ( و طرد از رحمت خدا ) بهرهء آنان خواهد بود و سراى بد ( دوزخ ) از آنِ ايشان خواهد شد . ما به موسى هدايت هايى ( در مسير انجام رسالتش ) اعطاء كرديم و بنى اسرائيل را وارثان كتاب ( تورات ) نموديم . ( كتابى كه ) راهنما و اندرزگوى خردمندان بود . پس ( اى محمّد ! بر اذيّت و آزار كفّار و ناملايمات روزگار ) شكيبائى كن . چرا كه وعدهء خدا ( در امر كمك به پيغمبران خود و مؤمنان ، تخلّف‌ناپذير و ) حق است . و آمرزش گناهانت را بخواه ، و بامدادان و شامگاهان به سپاس و ستايش پروردگارت بپرداز .\r\nاين وعدهء قاطعانه ، با آن جايگاه حسّاس ، مناسبت دارد . از دريچهء آن ، انسان‌ها ، به سرانجام حقّ و باطل همزمان مىنگرند ، به سرانجام\r\n\r\n\r\n","description":"","footnote":"\r\n( 1 ) . سورهء غافر ، آيهء 55 ، 54 ، 53 ، 52 ، 51 .\r\n","page_name":" 61 ","page_number":61},
  {"content":"\r\n\r\nحقّ و باطل در دنيا و همچنين در آخرت . انسان‌ها مىبينند كه سرانجام فرعون و فرعونيان در زندگى دنيا به كجا انجاميده ، و همزمان نهايت كار ايشان در اين دنيا و نيز در آخرت چه بوده است ؟\r\nدر واقع انسان‌ها سرنوشت فرعون و فرعونيان را در زندگى دنيوى ديده و مشاهده كرده‌اند در آخرت هم فرجام و سرنوشت فرعون و فرعونيان را خواهند ديد و ملاحظه خواهند نمود كه در آتش دوزخ با يكديگر مىستيزند و به ذكر دليل و برهان مىپردازند ! و عاقبت به دست فراموشى و خوارى سپرده مىشوند و بى نام و نشان و حقير و پريشان به خود واگذار مىگردند . اين البته فرجام هر كارى در هر مسأله‌اى است ، همان گونه كه قرآن بيان و مقرّر مىدارد :\r\n« ما قطعاً پيغمبران خود و مؤمنان را در زندگى دنيا و در آن روزى كه گواهان به پا مىخيزند ، يارى مىدهيم و كمك مىكنيم . آن روزى كه عذرخواهى ستمگران به آنان سودى نمىرساند ، و نفرين ( و طرد از رحمت خدا ) بهرهء آنان خواهد بود و سراى بد ( دوزخ ) از آنِ ايشان خواهد شد . »\r\nو امّا در آخرت ، هيچ كسى از مؤمنان چه بسا دربارهء همچون پايانى مجادله و ستيز ننمايد و اصلًا علّتى را نمىيابد كه آنان را به همچون مجادله و ستيزى بكشاند و بدان نيازمند گرداند . و امّا پيروزى در زندگى دنيوى چه بسا به مجادله و بيانى نياز داشته باشد .\r\nوعدهء خدا حتمى و قطعى است :\r\nإِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا . ما قطعاً پيغمبران خود و مؤمنان را در زندگى دنيا يارى مىدهيم و كمك\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nمىكنيم . . .\r\nدر صورتى كه مردمان مىبينند كه پيغمبران برخى كشته شده‌اند و بعضى از سرزمين خود آواره گشته و از ميان قوم خود هجرت نموده‌اند ، درحالىكه مورد تكذيب قرار گرفته‌اند و رانده و مانده گرديده‌اند . در ميان مؤمنان هم برخى درد كشيده و شكنجه شده‌اند .\r\nبعضى به گودال‌هاى پر از آتش افكنده شده و برخى شهيد گشته‌اند .\r\nبعضى با غم و اندوه و شدت و سختى و تحت فشار ، زندگى نموده‌اند . . . پس وعدهء خدا بر آنان ، دربارهء پيروزى آنان در زندگى دنيوى كجا و چگونه است ؟ . . اهريمن از اين سوراخ به درون دل‌ها مىخزد و وسوسه‌ها و دغدغه‌ها را بر مىانگيزد !\r\nالبته مردم در واقع ظواهر امور را مىبينند و از روى ظواهر حكم صادر مىكنند و كارها را مىسنجند ، و غافل از ارزش‌ها و حقايق بسيارى ، وارد ميدان ارزيابى و سنجش مىشوند .\r\nمردمان ، كارها را با ترازوى كوتاه مدت از زمان ، و در گسترهء محدودى از مكان ، مىسنجند . اين‌ها هم مقياس‌ها و معيارهاى كوچك بشرى هستند . ولى مقياس كامل و معيار شامل ، مسأله را در پهنهء فراخ‌تر از زمان و مكان نشان مىدهد و پيش چشمان همگان مىنهد ، و حدود و ثغور را ميان عصرى و دوره‌اى و ميان مدّتى و زمانى ، و ميان مكانى و مكانى ، محدود نمىسازد و مرزبندى نمىكند .\r\nاگر به مسألهء اعتقاد و ايمان در اين جولانگاه بنگريم ، خواهيم ديد كه مسألهء اعتقاد و ايمان بدون شك و ترديد پيروز است . پيروزى مسألهء عقيده و ايمان نيز پيروزى صاحبان اعتقاد و ايمان است . چه صاحبان عقيده و ايمان داراى وجود خارجى و جداى از اعتقاد و\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nايمان نيستند . نخستين چيزى را هم كه عقيده و ايمان از آنان ، مىخواهد اين است كه در اعتقاد و ايمان فانى بشوند و خودشان در ميان نمانند و اعتقاد و ايمان را بنمايانند !\r\nمردمان نيز معنى پيروزى را در شكل‌هاى مشهور و معيّن خودشان مختصر و محدود مىكنند و آن هم شكل‌هاى نزديك به چشمانشان كه در بُرد ديدگانشان است . ولى شكل‌هاى پيروزى داراى انواع و اقسام گوناگونى است . برخى از آن شكل‌ها چه بسا از ديدگاه نگاه كوتاه بينانه شكست به‌شمار آيد . . .\r\nابراهيم عليه السلام در آن هنگام كه به آتش انداخته مىشود و او از عقيدهء خود بر نمىگردد و از دعوت بدان دست نمىكشد ، آيا در موقعيّت پيروزى يا در موقعيّت شكست قرار داشت ؟ بدون شكّ - از لحاظ منطق عقيده - او در اوج پيروزى بود ، بدان هنگام كه داشت به آتش انداخته مىشد . همچنين ابراهيم دگر باره پيروز بود ، بدان هنگام كه از آتش نجات پيدا كرد . اين شكلى از پيروزى ، و آن شكل ديگرى از پيروزى است . در صورتى كه اين دو شكل پيروزى ، به ظاهر بسى دور و جداى از همديگرند . ولى در حقيقت اين دو شكل پيروزى ، بسى نزديك به هم و در كنار همديگرند . . .\r\nحسين - رضى اللَّه عنه - از يك سو با آن شكل بزرگ و سترگ شهيد مىشود ، و البته از ديگر سو شهادت او فاجعهء بسيار عظيمى است ، ولى آيا همچون شهادتى پيروزى است يا شكست ؟ . . .\r\nبه صورت ظاهر و با معيار كوچك انسان ، اين امر شكست به‌شمار مىآيد . ولى در اصلِ حقيقت و با معيار بزرگ الهى ، پيروزى است . زيرا در روى كرهء زمين شهيدى نيست كه همچون حسين - رضى اللَّه عنه -\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nدل‌ها به عشق او بتپد و قلب‌ها لبريز از مهر و محبت او شود و جان‌ها شيداى او گردد و از غيرت و فداكارى او به جوش و خروش درآيد ، چه دل‌ها و قلب‌ها و جان‌هاى شيعيان مسلمان و چه مسلمانان غير شيعه و حتى دل‌ها و درون‌ها و جان‌هاى بسيارى از غيرمسلمانان !\r\nچه بسا شهيدى كه اگر هزار سال زنده مىماند ، نمىتوانست عقيدهء خود و دعوت خود را يارى دهد و پيروز گرداند ، آن گونه كه با شهادت خود عقيدهء خود را و دعوت خود را يارى داده و پيروز گردانده است و نمىتوانسته است با هيچ سخنرانى اى ، مفاهيم و الا و بالا را در دل‌ها به وديعت نهد و هزاران نفر را به انجام كارهاى بزرگ و سترگ برانگيزد ، آن گونه كه - حسين عليه السلام - با واپسين قيام و سخنرانى خود چنين كرده و آن را با خون خود نوشته است و سرمشق و انگيزهء حركت و نهضت و قيام فرزندان و نوادگان - آيندگان - گرديده است و در واقع برانگيزانندهء جنبش و قيام در خطّ سير سراسر تاريخ در ميان همهء نسل‌ها شده است .\r\nپيروزى كدام است ؟ و شكست كدام است ؟ ما نيازمند مراجعه به شكل‌ها و صورت‌ها و انواع و اقسام ارزش‌ها و معيارها هستيم ، پيش از آن كه بپرسيم : وعدهء يارى و پيروزى خدا در دنيا بر پيغمبران خود و به مؤمنان ، چگونه و كجا بوده است ؟ !\r\nهرچند هم حالت‌هاى زيادى بوده است كه يارى و پيروزى به شكل ظاهرى نزديك خود صورت گرفته و به اتمام رسيده است . اين نيز وقتى بوده است كه شكل ظاهرى نزديك ، به شكل باقى و ثابت پيوسته است .\r\nمحمد صلى الله عليه و آله در زندگى خود پيروز گرديد ، چون اين پيروزى با مفهوم\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nپابرجائى اين عقيده در حقيقت كامل خود ارتباط و پيوند داشت . زيرا اين عقيده به صورت كامل و شامل خود به اتمام نمىرسيد مگر اين كه بر زندگى جماعت بشرى و تمام امور و شؤون ايشان حاكم مىگرديد ، از دلِ تنها گرفته تا دولت فرمانروا . اين بود كه خدا خواست صاحب اين عقيده را در مدّت زندگى خود پيروز گرداند ، تا بتواند اين عقيده را به صورت كامل و شامل خود تحقّق بخشد و پياده كند ، و اين حقيقت را مقرّر و مشخّص در يك رخداد تاريخى محدود و مشهود برجاى گذارد . بدين جهت ، شكل پيروزى نزديك با شكل دور ديگرى پيوند پيدا كرد و صورت ظاهرى با صورت حقيقى اتّحاد حاصل نمود ، آن گونه كه قضا و قدر خدا و نظم و ترتيب او مىخواست .\r\nاعتبار ديگرى هم در ميان است و زيبا است كه آن هم مراعات گردد . قطعاً وعدهء خدا به پيغمبران خود و به مؤمنان برجا و برپا است .\r\nلازم است حقيقت ايمان در دل هايى ايجاد شود و جاى گيرد كه اين وعده بر آنها منطبق مىگردد . در بسيارى از اوقات ، مردمان دربارهء حقيقت ايمان به خطا مىروند و دچار اشتباه مىشوند . حقيقت ايمان يافته نمىشود مگر زمانى كه جان دل انسان از شرك پالايش بيابد ، آن هم شرك به هر شكلى از اشكال فراوانش كه باشد . شرك داراى شكل‌ها و صورت‌هاى نهان و پنهان است . دل از آن‌ها نمىپالايد و رهايى نمىيابد مگر وقتى كه تنها رو به خداى يگانه آورد و تنها بر او توكّل و تكيه كند و به قضا و قدر او در حقّ خود رضايت دهد و خشنود شود ، و احساس كند تنها خداى يگانه است كه او را راه مىبرد و امور او را مىچرخاند و هيچ گونه گزينش و انتخابى ندارد مگر آنچه كه خدا براى او بر مىگزيند و انتخاب مىكند و اين امر را با اطمينان و\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nيقين و رضا و قبول دريافت مىدارد و بر ديدهء منّت مىنهد . زمانى كه قلب بدين درجه و بدين مرتبه برسد ، چيزى را به خدا پيشنهاد نمىكند و بر سخن او چيزى نمىگويد . شكل و صورت مشخّصى از شكل‌ها و صورت‌هاى پيروزى يا خير و صلاح به خدا پيشنهاد نمىدهد . همهء اين‌ها را به خدا وا مىگذارد و ملتزم اين امر مىماند ، و هر چيزى كه بر سر او بيايد و هر بلا و مصيبتى كه به دو اصابت نمايد ، آن را خير و صلاح مىداند و به صورت خير و صلاح دريافت مىدارد . . . اين يك معنى و مفهوم از معانى و مفاهيم پيروزى است . . .\r\nپيروزى بر ذات خود و بر شهوات است . اين پيروزى داخلى است و پيروزى خارجى بدون آن به هيچ وجه صورت نمىپذيرد و تحقّق نمىيابد .\r\nإِنَّا لَنَنْصُرُ رُسُلَنا وَ الَّذِينَ آمَنُوا فِي الْحَياةِ الدُّنْيا وَ يَوْمَ يَقُومُ الْأَشْهادُ . يَوْمَ لا يَنْفَعُ الظَّالِمِينَ مَعْذِرَتُهُمْ وَ لَهُمُ اللَّعْنَةُ وَ لَهُمْ سُوءُ الدَّارِ .\r\nما قطعاً پيغمبران خود و مؤمنان را در زندگى دنيا و در آن روزى كه شاهدان به پا مىخيزند ، يارى مىدهيم و كمك مىكنيم . آن روزى كه عذرخواهى ستمگران به آنان سودى نمىرساند ، و لعنت ( و طرد از رحمت خدا ) بهرهء آنان خواهد بود و سراى بد ( دوزخ ) از آنِ ايشان خواهد شد .\r\nدر صحنهء پيشين ديديم چگونه عذرخواهى ستمگران سودى به آنان نمىرساند و چگونه نفرين خدا را مىبرند و از رحمت او بى بهره و نصيب مىمانند و چگونه سراى بد ( دوزخ ) از آنِ ايشان خواهد شد .\r\nو امّا شكلى و صورتى از شكل‌ها و صورت‌هاى فراوان پيروزى كه در داستان موسى است ، اين است :\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nوَ لَقَدْ آتَيْنا مُوسَى الْهُدى وَ أَوْرَثْنا بَنِي إِسْرائِيلَ الْكِتابَ هُدىً وَ ذِكْرى لِأُولِي الْأَلْبابِ .\r\nما به موسى هدايت هايى ( در مسير انجام رسالتش ) عطاء كرديم و بنى اسرائيل را وارثان كتاب ( تورات ) نموديم . ( كتابى كه ) راهنما و اندرزگوى خردمندان بود .\r\nاين نمونه‌اى از نمونه‌هاى پيروزى و يارى خدا است : دادن كتاب و هدايت ، و به ارث بردن كتاب و هدايت . اين نمونه‌اى است كه خدا آن را به عنوان مثالى در داستان موسى بيان فرموده است . اين مثال پهنهء فراخى را در برابر ديدگانمان جلوه گر مىسازد . در اين پهنهء فراخ شكل و صورت ويژه‌اى از شكل‌ها و صورت‌هاى پيروزى و يارى خدا را مىبينيم ، و ملاحظه مىكنيم كه به جهت « مقصود » اشاره دارد .\r\nدر اينجا واپسين آهنگ در اين بند به گوش مىرسد . اين آهنگ راهنمايى مىكند پيغمبر خدا صلى الله عليه و آله و كسانى از مؤمنان را كه در مكّه در خدمتش بوده‌اند و موقعيّت سخت و دشوار و پر رنج و مشقتى داشته‌اند . گذشته از آنان ، اين آهنگ راهنمائى مىكند هر كسى از امّت پيغمبر صلى الله عليه و آله را كه بعد از ايشان مىآيند ، و با همان موقعيّتى روياروى مىشوند كه پيغمبر صلى الله عليه و آله و ياران او در آن بوده‌اند و بدان گرفتار آمده‌اند :\r\nفَاصْبِرْ إِنَّ وَعْدَ اللَّهِ حَقٌّ وَ اسْتَغْفِرْ لِذَنْبِكَ وَ سَبِّحْ بِحَمْدِ رَبِّكَ بِالْعَشِيِّ وَ الْإِبْكارِ .\r\nپس ( اى محمّد ! بر اذيّت و آزار كفّار و ناملايمات روزگار ) شكيبائى كن ، چرا كه وعدهء خدا ( در امر كمك به پيغمبران خود و مؤمنان ، تخلّف‌ناپذير و ) حق است . و آمرزش گناهانت را بخواه و بامدادان و شامگاهان به سپاس و ستايش پروردگارت بپرداز .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\nواپسين آهنگ ، دعوت به صبر و شكيبائى است ، صبر و شكيبائى در برابر اذيّت و آزار ، و صبر و شكيبائى در برابر باد نيروى قدرت باطل ، به سبب چيره شدن و سلطه پيدا كردن آن در دوره‌اى از زمان .\r\nصبر و شكيبائى در مقابل سرشت‌هاى مردمان و اخلاق و كارهاى ايشان در اين سو و يا آن سوى جهان . صبر و شكيبائى در برابر هواها و هوس‌ها و آرزوهاى نفس ، و ناراحتىها و پريشانىهاى نفس و چشم دوختن و رغبت ورزيدن و علاقه داشتن آن به پيروزى زودرس و به علائق و آمالى كه پيروزى به همراه دارد . صبر و شكيبائى بر چيزهاى زيادى كه در راه است و گاهى از جانب دوستان به انسان مىرسد پيش از اين كه از جانب دشمنان به انسان برسد !\r\nفَاصْبِرْ إِنَّ وَعْدَ اللَّهِ حَقُّ .\r\nپس شكيبائى كن . چرا كه وعدهء خدا حقّ است .\r\nوعدهء خدا تخلّف‌ناپذير است ، هر اندازه هم به طول انجامد و هر اندازه هم كارها پيچ بخورد و هر اندازه هم اسباب و علل زير و رو گردد . چرا كه وعده ، وعدهء كسى است كه مىتواند آن را تحقّق بخشد و اجرا كند و وعدهء كسى است كه خود وعده داده و خود آن را خواسته است و اراده كرده است .\r\nتو در راه هستى ، پس توشهء راه را برگير :\r\nوَ اسْتَغْفِرْ لِذَنْبِكَ وَ سَبِّحْ بِحَمْدِ رَبِّكَ بِالْعَشِيِّ وَ الْإِبْكارِ .\r\nو آمرزش گناهانت را بخواه ، و بامدادان و شامگاهان به سپاس و ستايش پروردگارت بپرداز .\r\nتوشهء راه دور و دراز و لبريز از رنج و درد ، صبر و شكيبائى ، طلب آمرزش گناهان ، و زبان به تسبيح و تقديس و حمد و ثناى يزدان\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nگشودن است . طلب آمرزش همراه با تسبيح و تقديس هرچه زودتر پذيرفته مىشود . اين كار در عين حال وسيلهء تربيت نفس و آمادگى بخشيدن بدان است . و پاك داشتن و تميز ساختن دل است . اين شكل پيروزى است ، شكلى كه در دل اتمام مىپذيرد و كامل مىشود . آن گاه شكل ديگرى كه مربوط به واقعيت زندگى است به دنبال آن مىآيد .\r\nانتخاب شامگاهان و بامدادان ، يا كنايه از همهء اوقات شبانه روزى است ، و شامگاهان و بامدادان دو سوى اوقات شبانه روزى است يا بدان جهت است كه دل در اين دو وقت صاف و پاك است ، و مجال تدبّر و تفكّر و به ياد خدا بودن و ذكر خدا كردن فراخ است .\r\nاين برنامه‌اى است كه خدا آن را براى تهيّه و افزايش توشه و زادراه صبر و شكيبائى برگزيده است . هر پيكارى هم توشه و زاد مىخواهد و اسباب و ابزار ويژهء خود را مىطلبد . « 1 »\r\n\r\n\r\n","description":"","footnote":"\r\n( 1 ) . « في ظلال القرآن » تأليف سيد قطب ، تفسير سوره مؤمن يا « غافر » ، ج هفتم ، چاپ پنجم ، قاهره ، ص 75 - 80 ، 1386 ه ؛ ترجمه تفسير توسط دكتر مصطفى خرم دل ، ج 5 ، چاپ سوم ، تهران ، نشر احسان ، ص 549 - 553 ، 1385 ش .\r\n","page_name":" 70 ","page_number":70},
  {"content":"\r\n\r\n\r\n3 - تاريخ حادثهء كربلامولانا ابوالكلام آزاد\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nنمايش تصوير\r\nمولانا ابوالكلام آزاد\r\n\r\n","description":"","footnote":"","page_name":" 72 ","page_number":72},
  {"content":"\r\n\r\n\r\nابوالكلام آزاد\r\nمحيى الدين احمدبن خيرالدين ، در سال 1306 ه . ق - 1888 م - در مكهء مكرمه به دنيا آمد و به علت آنكه سخنور ماهرى بود و آزادى را دوست داشت ، لقب « ابوالكلام » را برگزيد و « آزاد » را براى تخلص شعرى خود انتخاب نمود .\r\nخانوادهء ابوالكلام از افغانستان به هند آمده بودند و پدر او خيرالدين كه گرايشى به تصوف و نفرتى از استعمار انگليس داشت ، در مكهء مكرمه ازدواج نمود و ابوالكلام در آن‌جا به دنيا آمد و به تحصيل پرداخت و ادبيات عرب و منطق و فلسفه و رياضيات را آموخت و به موازات آن علاوه بر عربى ، زبان‌هاى فارسى ، اردو و انگليسى را هم فرا گرفت و با همان روح آزاديخواهانه‌اى كه داشت ، از قيد و بند زندگى مرفّه در جزيرةالعرب خود را آزاد ساخت و به هند آمد و سپس سفر به كشورهاى عربى و اسلامى را آغاز نمود و به تركيه ، فرانسه و مصر سفر كرد و در سفر به مصر ، با شيوخ الازهر تماس گرفت و با افكار سيد جمال‌الدين حسينى ، شيخ محمد عبده ، رشيد رضا و مصطفى كامل آشنا شد و سپس به هند بازگشت و\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nفعاليت‌هاى فرهنگى و سياسى خود را آغاز كرد و نخست جمعيت حزب الله را تشكيل داد و سپس مدرسه‌اى به نام دارالرشاد تأسيس نمود و آنگاه به گفتهء خود ، تحت تأثير انديشه‌هاى سيد جمال‌الدين و محمد عبده و رشيد رضا و مطالعهء مجلهء العروة الوثقى و المنار ، نشريه‌اى به نام « الهلال » را بطور هفتگى منتشر ساخت و در واقع نشر اين مجله را براى روشن ساختن افكار مسلمانان هند ، آغاز كرد كه انگليسىها آن را توقيف كردند ولى او مجلهء ابلاغ را به جاى آن منتشر نمود . . و استعمار كه خستگىناپذيرى وى را ديد ، او را بازداشت نمود و به زندان انداخت كه سه سال تمام در زندان باقى ماند .\r\n. . . پس از سه سال ، وقتى ابوالكلام آزاد شد ، به حزب گاندى پيوست و مسلمانان را به همكارى هندوها براى بيرون راندن استعمارگران انگليسى دعوت نمود .\r\nابوالكلام با قدرت بيان و قلم توانائى كه داشت به مبارزه ادامه داد و به علت اختلاف هندوها دربارهء پاره‌اى از امور با مسلمانان ، گروهى از رهبران مسلمانان از حزب گاندى جدا شدند ، ولى ابوالكلام در حزب باقى ماند و به مبارزه ادامه داد و در جريان نافرمانى سال 1349 ه . ق باز بازداشت شد و باز به زندان رفت و يك سال ديگر در زندان استعمارگران باقى ماند . . و سرانجام پس از 11 سال زندانى شدن ، و به دنبال بحران جنگ جهانى دوم ، ابوالكلام در ماجراى تقسيم شبه قاره به دو كشور هند و پاكستان ، در كنار مسلمانان مقيم هند باقى ماند و به عنوان يكى از چهار ركن حكومت جديد هند ، وزارت معارف هند را به مدت ده سال به عهده گرفت . . . و همچنان به ايراد سخنرانى و نشر مقالات علمى - دينى ادامه داد و « جواهر لعل نهرو » او را صاحب‌نظر\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nدر مقام : رهبرى دينى و رهبرى سياسى ، ناميد .\r\n* * * . . . سيد نظير حسين وابستهء فرهنگى اسبق هند در ايران ، در شرح حال : « امام الهند مولانا ابوالكلام » مطالبى را مطرح ساخته كه ترجمهء آن در مقدمهء كتاب : « كوروش كبير » ترجمهء استاد دكترابراهيم باستانى پاريزى نقل شده و ما خلاصه‌اى از آن را در اين مقال مىآوريم .\r\n. . . مولانا ابوالكلام آزاد در سال 1888 ميلادى در سرزمين مكه در يك خانوادهء روشن‌فكر به دنيا آمد چنان كه خودش در « تذكره » ( كتابى كه خود آن را در سال 1335 هجرى در زندان نوشته بود ) مىگويد : « از طرف نياكان ، ميهن من دهلى است و از طرف مادر ، وطن بنده سرزمين مُطهّر طيّبه و دارالهجرة سيد الكَونَين و شهرستان نبوت و وحى مىباشد يعنى آن سرزمينى كه قبلهء عبادت‌گزاران عشق و كعبهء نيازمندان شوق به‌شمار است . مولد و منشأ طفوليّت من « وادى غير ذى زرع » عندالبيت الحرام يعنى مكهء معظمه زاده اللَّه شرفاً و كرامة ، محلهء قدوة متصل به باب‌السلام بوده است » .\r\n. . . مولانا درس نظاميّه را در جامعهء الازهر قاهره شروع كرد و دورهء ده ساله را در مدت چهار سال به انجام رسانيد و در سنّ چهارده سالگى ، روزنامهء « لسان الصدق » را اداره مىكرد . زمانى كه مولانا 16 ساله بود شخصيت وى از شخصيت‌هاى برجستهء سياسى هندوستان به‌شمار مىرفت ، در كتاب « قول فيصل » كه تأليف مولانا است مىگويد كه بهترين سال‌هاى زندگى خود يعنى روزهاى شباب را فداى آن عشق كردم كه براى جدّ و جهد استقلال هندوستان در دل\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nمىپروردم . در آن موقع وجود مولانا براى حكومت انگليس در هندوستان خيلى خطرناك شد و مولانا براى اولين مرتبه محبوس گرديد . سن مولانا در آن وقت 26 سال بود ، هنگامى كه مولانا از حبس بيرون آمد ، فداكارىهاى وى هر روز بيشتر مىشد و طولى نكشيد كه در سال 1923 ميلادى رياست حزب « كنگرهء ملى » را به‌دست گرفت .\r\nدر آن موقع سن وى 34 سال بود .\r\nدر تاريخ كنگرهء ملّى هندوستان وجود مولانا بى نظير است ، زيرا هيچ‌كس غير از مولانا در سن 34 سالگى نتوانسته است رئيس كنگره ملى بشود .\r\nالبته مولانا در سن 24 سالگى مجلهء هفتگى « الهلال » را منتشر مىساخت و سه سال بعد تفسيرى بر قرآن كريم نوشت ، تمام علماى هند به اين تفسير به نظر حيرت و تحسين نگريسته و مولانا را با اكثريت آراء « امام الهند » ناميدند .\r\nدر سال 1914 ميلادى در جنگ اول بين‌المللى مهاتما گاندى پشتيبان انگليس‌ها بود و در مساعى جنگ به آن‌ها كمك مىكرد و اين مولانا آزاد بود كه با مخالفت شديد ، فرياد اعتراض را بر ضدّ گاندى بلند كرد و حقيقت اينست كه در سال‌هاى اول قرن بيستم ، كسى كه نخستين بار در راه آزادى هند نداى استقلال را بلند كرد ، مولانا آزاد بود . از اين لحاظ او را « امام انقلاب » خواندند .\r\n\r\nآراء مشاهير دربارهء مقام مولانا\r\nپروفسور معروف انگليسى ولفريد اسميت در كتاب خود « اسلام\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nجديد در هند » ، مولانا آزاد را پيشواى بزرگ دومين نهضت مسلمانان ناميده است . و جان گنتر در كتاب معروف خود : « درون آسيا » كه شرحى دربارهء كنگرهء ملى هندوستان است ، مولانا را به منزلهء روح كنگره و پيشواى عاليمقام روحانى مىخواند . علامه سيد سليمان ندوى شاگرد رشيد علامه شِبْلى نُعمانى هندى ، مؤلف كتاب معروف « شعر العَجَم » نوشته است كه در شرح حال زندگانى مولانا ابوالكلام آزاد ذهن من به ياد ابن تيميه و ابن‌قيم الجوزيه و اميةبن عبدالعزيز اندلسى و امام محمد غزالى و صدوق ابن‌بابويه و شيخ مفيد مىافتد .\r\nجواهر لعل نهرو نخست وزير هند ، خصايص مولانا را يك به يك مىشمارد و مىنويسد :\r\nهر وقت مولانا را مىبينم به ياد مؤلفين دائرةالمعارف فرانسوى كه قبل از انقلاب در اروپا بودند مىافتم ، در مشورت امور مهمه دانش و تدبير و فهم و فراست ، مولانا فوق العاده قوى و نيرومند است .\r\nمهاتما گاندى در جلد اول كتاب « دورى از تشدّد در امنيت و جنگ » اين‌طور مىنويسد : « مولانا آزاد از بزرگترين انديشمندان دنيا است و مطالعهء وسيع و ذهن عميق و فراست بلند دارد . كمتر كسى را ديده‌ام كه در ادبيات عرب و فارسى مثل مولانا تبحر داشته باشد و اين باعث افتخار من است كه در مبارزهء ملى هندوستان از 1920 ميلادى با مولانا رفيق هستم . مولانا از لحاظ تبيين مبانى اسلام نظير ندارد و عقيدهء ايشان در وطن‌دوستى همان‌طور نيرومند است كه در دين اسلام » .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nمنشى مخصوص مهاتما گاندى كتابى در شرح حال مولانا آزاد به زبان انگليسى نوشته و در آن مىگويد : « مولانا ابوالكلام آزاد در جنگ ملى هندوستان قبل از مهاتما گاندى شهرتى بسزا داشت و از شخصيت‌هاى برجسته و ممتاز هند به‌شمار مىرفت و در سال 1916 ميلادى زمانى كه جنگ اول بين المللى در جريان بود ، مهاتما گاندى از انگليسىها طرفدارى مىكرد و به نفع انگليسىها تبليغ مىنمود و سربازان هندى را براى كمك انگليس‌ها مىفرستاد . مولانا آزاد در آن موقع مخالفت شديد خود را نسبت به انگليسىها نشان داد . » بعد دبير مخصوص گاندى اين‌طور مىنويسد :\r\n« مولانا آزاد در سال 1912 ميلادى مجلهء نامى هفتگى « الهلال » را منتشر ساخت و در اكناف هندوستان ، انقلابى عظيم برپا كرد . در اين مجله نسبت به انگليسىها عداوت و مخالفت نشان داد و انتقاد بىباكانه و جوانمردانهء او ادامه داشت . نتيجه اين شد كه انگليسىها مولانا را « ياغى حكومت » ناميدند و او را در زندان « رانچى » حبس كردند . اين حبس به جاى اينكه مولانا را افسرده و نرم كند ، جرأت و حوصلهء مولانا را بيشتر كرده و عداوت و بدبينى او را نسبت به اشغالگران انگليسى تندتر و شديدتر كرد » .\r\nمولانا بعد از چهارسال از زندان بيرون آمد و ديد صدائى كه به‌وسيله « الهلال » به عموم مردم رسانده بود ، بىنتيجه و رايگان نبود .\r\nآن صداها به صورت يك انقلاب شديدى در عموم مسلمانان هند مؤثر و جلوه‌گر بود ، روى هم رفته پيغام مولانا به مسلمين اين بود كه\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nاگر براى برادران هندوى ما استقلال و آزادى هندوستان از نظر ميهن‌دوستى ضرورى است ، براى ما كه پيروان اسلام هستيم ، گذشته از حقوق وطن‌دوستى ، از بطن اسلام لازم و واجب است كه براى آزادى هند سعى مىنماييم كه اسلام هيچگاه بندگى را روا نداشته است .\r\n* * * مولانا مجله‌اى هم به نام « نيرنگ عالم » منتشر مىساخت كه بيشتر به چاپ اشعار شعراى معاصر مىپرداخت و شعرهاى خود به زبان اردو را نيز در آن منتشر مىنمود . بعضىها گفته‌اند كه ابوالكلام در اين دوران تخلص آزاد را براى خود انتخاب كرد .\r\nتحريمِ آموختن زبان انگليسى از طرف علماء در واقع به تصور اين بود كه آن را زبان استعمار مىدانستند ، ولى دانشگاه عليگر كه اين سد را شكست ، گروه كثيرى از مسلمانان شبه قاره و نواحى مجاور را با علوم و فنون جديده توسط اين زبان آشنا ساخت و بيم مردم هند از زبان انگليسى كم كم فرو ريخت ، در واقع دانشگاه عليگر در توسعهء معارف جديد و هم‌چنين پراكندن افكار سياسى در طبقهء فضلاى هند اثرى مستقيم داشت .\r\nپايهء اساسى افكار سياسى كنگرهء هند - كه بعدها بزرگترين حزب آن كشور شد و هنوز همچنين است - در اين مؤسسه ريخته شده است . . . با مرور زمان و روشن شدن توانائىهاى گونه‌گون مولانا ، او در اوج كمال و شهرت در سياست و ادب هند قرار گرفت\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nو پس از انقلاب و تفكيك شبه قاره به دو بخش پاكستان و هندوستان ، سمت وزير فرهنگ هندوستان را يافت ، و تا به سال 1958 م / 1378 ه . ق / 1377 ش در همين سمت باقى ماند و در سن هفتاد سالگى درگذشت .\r\n* * * مولانا ابوالكلام آزاد داراى آثار و اشعار بسيارى است كه از آن جمله است تفسير قرآن كريم به زبان اردو ، و به نام « ترجمان القرآن » ، يا « البيان في مقاصد القرآن » كه تا سورهء « المؤمنون » ادامه يافته است .\r\nمولانا ابوالكلام هيچوقت از قرآن دور نشد و همواره در تفسير و تبيين مفاهيم آن مىكوشيد و با روشى نوين به فهم و درك و نشر مبانى قرآنى مىپرداخت او در آيهء شريفهء مربوط به ذوالقرنين در سورهء « كهف » ، ديدگاه تاريخى جديدى را مطرح ساخت و روشن نمود كه ذوالقرنين ، همان كوروش كبير ، شاه ايرانى است و در مورد يأجوج و مأجوج هم با نقشه‌ها و تصاوير تاريخى و باستانى ، محل آن سد را روشن نمود .\r\nاستاد باستانى پاريزى در مقدمهء ترجمهء اين بخش از تفسير ابوالكلام مىنويسد :\r\n« مرحوم ابوالكلام نظر ذوالقرنين بودن كوروش را در تفسير خود بيان داشته است . اينكه نظر ابوالكلام آزاد صحيح باشد يا نه ؟ مطلبى است كه همهء مفسران با آن همرأى و همراه نيستند . ولى البته همه نيز دلائل او را بى پايه نمىشمارند و رد نمىكنند .\r\nآن روزها كه استاد علامه مرحوم طباطبائى تفسير الميزان را مرقوم مىفرمودند ، چون نسخه‌هاى كتاب ناياب بود ، طى مرقومه‌اى كه با\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nدست لرزان نوشته بودند - و من آن را براى چاپ سوم تحويل چاپخانه دادم و چاپ نشد و متأسفانه اكنون هم در دسترس نيست - از من خواسته بودند كه نسخه‌اى از كتاب را به ايشان برسانم و مخلص نيز تقديم كردم ، وصول آن نامه به امضاى حجةالاسلام آقاى سيد هادى خسروشاهى - كه با آقاى طباطبائى همكارى داشته‌اند - اعلام شد . »\r\nمرحوم طباطبائى در تفسير الميزان ، در اين‌باره مرقوم داشته‌اند :\r\n« بعضى گفته‌اند ذوالقرنين همان كوروش يكى از ملوك هخامنشى در فارس است كه در 539 - 560 ق . م . مىزيسته ، و همو بوده كه امپراطورى ايرانى را تأسيس و ميانهء دو مملكت فارس و ماد را جمع نمود . بابل را مسخر كرد ، و به يهود اجازهء مراجعت از بابل به اورشليم را صادر كرد ، و در بناى هيكل كمك‌ها كرده ، مصر را به تسخير خود در آورد . . . آنگاه رو به سوى مشرق نهاده تا اقصى نقاط مشرق پيش رفت .\r\nاين قول را بعضى از علماى نزديك به عصر ما ، يعنى سر احمد خان هندى ابداع و مولانا ابوالكلام آزاد در ايضاح و تقريب آن سخت كوشيده است ، . . . » « 1 » مرحوم طباطبائى طى هشت صفحه ، كليهء نظرات ابوالكلام را به‌طور خلاصه آورده‌اند ، و در پايان نوشته‌اند :\r\n« . . . اين بود خلاصه‌اى از بيان ابوالكلام ، هر چند بعضى اطرافش خالى از اعتراضاتى نيست ، لكن از هر گفتار ديگرى ، انطباقش با\r\n\r\n\r\n","description":"","footnote":"\r\n( 1 ) . تفسير الميزان ، ترجمه موسوى همدانى ، ج 26 ، ص 204 .\r\n","page_name":" 81 ","page_number":81},
  {"content":"\r\n\r\nآيات قرآنى روشن‌تر و قابل قبول‌تر است . . . » « 1 »\r\nمرحوم مولانا ابوالكلام آزاد ، رساله‌اى نيز در تاريخ حركت و نهضت امام حسين عليه السلام نوشته‌اند كه به زبان‌هاى مختلف ، بارها در كشورهاى مختلف عربى و اسلامى منتشر گشته است . . . و ما به تناسب موضوع اين كتاب : « نهضت حسينى » - از ديدگاه اهل سنت - خلاصه‌اى از نوشتار استاد مولانا ابوالكلام آزاد رحمه اللَّه را هم ، جهت تكميل بحث ، نقل مىكنيم :\r\n\r\n\r\n","description":"","footnote":"\r\n( 1 ) . ايضاً ، ص 311 ، در تفسير كشف الحقايق عن نكت الآيات و الدقايق ، تصنيف مير محمد كريم نجل حاج مير جعفر علوى كه به ترجمه حاج عبدالمجيد صادق نوبرى به چاپ رسيده است ، صحبت ذوالقرنين را مربوط به اسكندر مقدونى ياد كرده ، ولى در حاشيه كتاب نوشته است كه « احوال ذوالقرنين با شرح حال كوروش كبير مطابقت دارد و ذكر نام اسكندر اشتباه تاريخ است . . . » ( ج 2 ، ص 427 ) ، و در ابتداى كتاب چاپ اول نيز ياد كرده است كه از ترجمه باستانى پاريزى در اين مورد استفاده شده .\r\nآقاى تابنده گنابادى نيز نوشته‌اند : « . . . نظريه‌اى كه اخيراً مورد تأييد دانشمندان واقع شده ، اين است كه ذوالقرنين همان كوروش كبير است هرچند همانطورى كه قبلًا ذكر كرديم بيشتر مفسرين او را با اسكندر مقدونى يكى مىدانستند و عده‌اى هم او را يكى از اذواء و تبع‌هاى يمن مىگفتند و اين دو نظريه بيشتر از ديگران شهرت داشت ولى اخيراً طبق استدلالات و مطابق مجسمه‌اى كه از كوروش با مشخصات آيات ، راجع به ذوالقرنين پيدا شده ، اين عقيده بر همهء نظريه‌ها رجحان پيدا كرده است . . » ( سه داستان اسرارآميز عرفانى در قرآن كريم ، تأليف آقاى تابنده ، ص 167 ) .\r\n","page_name":" 82 ","page_number":82},
  {"content":"\r\n\r\n\r\nاشاره‌اى به تاريخ حادثه كربلا\r\nهمه مىدانند كه شهرت بعضى از اشخاص به ندرت متناسب با بزرگى حقيقى آنهاست - « گوته » - شاعر آلمانى اين حقيقت را چنين بيان كرده و مىگويد : « وقتى كه عظمت كسى به اوج اعلى رسيد ، اسطوره مىشود » !\r\nمقام مهمى را كه امام حسين عليه السلام در تاريخ اسلام احراز نموده ، نيز به خوبى معلوم و معروف است و نيازى به توضيح نيست .\r\nبه دنبال دوران خلفاى راشدين كه جانشين پيغمبر صلى الله عليه و آله شدند ، حادثه‌اى كه ارتباط عميق و عجيبى با تاريخ مذهبى و سياسى اسلام پيدا كرد ، فاجعهء شهادت امام حسين عليه السلام است . اگر بگوييم كه هيچ فاجعه‌اى در كل تاريخ اين جهان مانند اين حادثه روى نداده كه بشريت را وادار به اشك ريختن نمايد و آنقدر مهيج و سوزناك باشد ، اغراق نگفته‌ايم .\r\nدر تاريخ اسلام بيشتر از هزار و سيصد سال از وقوع اين حادثهء مهيج و روح گداز مىگذرد و با اين حال ماه محرم هر سال كه تجديد مىشود ، خاطرهء اندوهبار شهادت پرافتخار امام حسين عليه السلام را در ذهن\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nهر مسلمانى بيدار مىكند ! عليرغم اين وضع ، بسى جالب است كه يك چنين حادثهء فجيعى با آن همه اهميت ، بيشتر از آنكه به صورت واقعهء تاريخى درآمده باشد ، شكل داستان را به خود گرفته است ! اگر پژوهشگرى بخواهد اين حادثه را در پرتو شواهد حقيقى تاريخ بررسى كند ، در بسيارى از موارد مأيوس خواهد شد . مواد موجود فعلى راجع به اين موضوع صرفاً براى نقل در مجالس مذهبى است ، تا اينكه احساسات حزن و تأسف را براى شهدا تحريك كند .\r\nدر اين رساله مقدارى از شرح اين حادثه كه منتهى به شهادت امام حسين عليه السلام مىگردد توضيح داده خواهد شد . بايد متذكر بود كه اين توضيح و تشريح به منظور نقد تاريخى نيست ، بلكه هدف و مقصود ، ارائه دادن وقايع مربوط به شهادت امام حسين عليه السلام ، بر اساس ترتيب حوادث تاريخ است .\r\n\r\nعلت اختلاف بين امام حسين عليه السلام و يزيد\r\nاهل بيت ، يعنى افراد خاندان پيغمبر صلى الله عليه و آله خلافت را حق خود مىدانستند و بلافاصله پس از مرگ معاويه بن ابى سفيان ، پسرش يزيد كه در حيات پدر نامزد وليعهدى ! و جانشينى پدرش شده بود ، خليفه شدن خود را اعلام كرد ! ولى چون نامزدى وى ، مخالف روح قانون اساسى اسلام شناخته مىشد ، حسين بن على عليه السلام مخالفت خود را ابراز نمود و از بيعت كردن با يزيد خوددارى كرد و چون مردم كوفه از امام حسين عليه السلام دعوت كرده بودند ، امام به اين شهر مسافرت نمود ، و پيام دعوت حاكى از اين بود كه مردم كوفه براى خلافت آن\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nحضرت آماده‌اند . در ضمن مسافرت ، فرزدقِ شاعر كه در مدح اهل بيت اشعارى سروده بود ، در منزل « سفاح » با آن حضرت ملاقات كرد .\r\nپس از آنكه امام راجع به مردم كوفه و نظر آنها ، از فرزدق استفسار كرد ، شاعر چنين پاسخ داد كه : قلب آن مردم با شما است ، ولى شمشير به روى شما خواهند كشيد ! . امام پاسخ او را تأييد نمود و فرمود : كارها در اختيار خداست ، و هرچه خدا بخواهد همان خواهد شد و احكام الهى هميشه و در هر دقيقه نافذ است ، اگر ارادهء خدا به نفع ما باشد ، او را سپاسگزار خواهيم بود ، اگر اميدها مبدل به يأس شود ، اجر صابرين را خواهيم برد و تحمل خواهيم كرد .\r\nهمراهان امام حسين عليه السلام اندكى از قادسيه گذشته بودند كه به ناگاه حربن يزيد رياحى با لشكرى مركب از هزار تن ظاهر شد و آن حضرت را تعقيب كرد و منظورش مراقبت از حضرت بود ، تا اينكه در اين منزل با عبيدالله بن‌زياد و حاكم كوفه و افراد وى روبه‌رو شد . پس از اداى نماز ظهر امام حسين عليه السلام براى اصحاب خود و همچنين لشكريان حرّ خطابه‌اى ايراد فرمود : « اگر اعمال نيك از شما صادر شود و پيرو مردان نيكوكار باشيد خدا از شما راضى خواهد بود . ما افراد خاندان پيامبر براى خلافت شايسته‌تر از ديگرانيم . آنها با ستمگرى بر شما حكومت مىكنند . اگر شما ما را دوست نداشته باشيد و حق ما را ادا نكنيد ، و اگر به وعده‌اى كه به من داده‌ايد ، وفا نكنيد ، من با كمال رغبت برخواهم گشت » .\r\nدر طول مسافرت چند بار « حر » امام حسين را تهديد كرد كه اگر دست به كار جنگ شود ، قطعاً كشته خواهد شد . يك بار كه « حر » با\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nلحن خاصى سخن گفت ، امام در مقابل تهديد او فرمود :\r\n« آيا مرا از مرگ مىترسانى ؟ آيا ستمگرى به آن حد رسيده كه شما مرا به قتل تهديد مىكنى ؟ متحيرم و نمىدانم چگونه به تو پاسخ دهم ! من مىخواهم همان كلماتى را كه يكى از اصحاب پيغمبر صلى الله عليه و آله هنگامى كه به جهاد مىرفت ، در پاسخ هشدار برادرش گفت را به تو بگويم :\r\nآرى ! من مىروم ! . . . براى مرد شجاعى كه قصد و نيت پاكى داشته باشد و در راه خدا جهاد كند ، مرگ افتخار است » .\r\nدر نقطه‌اى ديده شد كه چهار نفر سوار از كوفه مىآيند . امام راجع به اوضاع شهر كوفه از آنها پرسيد ، آنها در جواب گفتند : هنگام عزيمت آنها از كوفه مردم به وسيلهء رشوه ، تطميع شده بودند قلباً طرفدار امام حسين عليه السلام هستند ، ولى شمشيرهاى خود را عليه او به كار خواهند برد .\r\n\r\nنامهء ابن زياد\r\nروز بعد ، امام حسين عليه السلام بر اسب سوار شد و به همراهانش امر كرد تا براى دفاع ، در نقطه‌هاى معينى مستقر شوند . « حر » سر راه قرار گرفت و براى مدتى طولانى مشاجره هايى بين دو گروه به‌عمل آمد .\r\nهمان موقع مرد سوارى ديده شد كه از كوفه مىآيد . اين مرد حامل ابلاغى بود از طرف ابن زياد - حاكم كوفه - به عنوان « حر » به اين شرح :\r\n« به حسين اجازه نده كه در جايى مستقر شود . نبايد به او اجازه داد در جايى اقامت كند ، مگر در محلى باز و وسيع . مواظب باش در قلعه\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nيا در محل حاصلخيزى توقف نكند ، مأمور من همراه شما خواهد بود ، تا ببيند چگونه امر مرا اجراء مىكنى ! » .\r\n. . . در نقطهء دور دستى به نام « كربلا » فرود آمدند . كربلا با رود فرات فاصلهء زيادى نداشت و فقط يك تپه بين فرات و كربلا واقع شده بود .\r\nروز بعد عمر بن سعد بن ابى وقاص با لشكرى مركب از چهار هزار تن از كوفيان وارد شد . عبيداللَّه بن زياد او را به فرماندهى اين لشكر منصوب نموده بود . عمر به هيچ وجه راضى نبود كه وضع بحرانى ، صورت جدى به خود بگيرد و مىكوشيد كه مطلب ، دوستانه حل شود . عمر بن سعد به محض ورود به كربلا قاصدى نزد امام حسين عليه السلام فرستاد و علت ورود حضرتش را جويا شد ؟\r\nامام در پاسخ عمر فرمود : كه كوفيان از وى دعوت كرده‌اند و اضافه فرمود : كه اگر مايل به ورود وى به كوفه نيستند ، مراجعت خواهد كرد .\r\nپس از تبادل نظر و گفت‌وگو با امام حسين عليه السلام ، عمر بن سعد به ابن زياد چنين نوشت :\r\n« خدا آتش اشتباه و خطا را خاموش كرده است . خدا اختلافات را از بين برده و اتحاد را آفريده است . خداوند كار امت را اصلاح كرده است . حسين عليه السلام وعده‌اى داده است كه شرط ما را بپذيرد . صلاح شما و صلاح امت در اين امر نهفته است » .\r\nابن زياد در پاسخ عمر بن سعد چنين نوشت :\r\n« اگر حسين با همهء اصحابش تسليم شود ، جنگى روى نخواهد داد و او را نزد من بفرستيد و اگر موافقت نكند ، جز جنگ راهى نيست » . و نيز به شمر مأموريت داد و گفت : « مادامى كه عمر بن سعد احكام مرا\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nاجرا كند ، فرماندهى با او خواهد بود و در غير اين صورت بايد فرماندهى لشكر را به تو واگذار كند . حسين بايد كشته شود و سرش نزد من فرستاده شود » .\r\nعمر بن سعد با وصول اين نامه ، به شدت دچار مشكلاتى شد و احساس كرد كه نمىتواند از حسين دفاع كند و به نفع او اقدامى به عمل آورد . صرف نظر از اين قسمت ، نامه حاوى دستوراتى به اين شرح بود :\r\n« احكام من صريح است و واضح ، اگر او خودش را تسليم كند ، بايد نزد من فرستاده شود و در صورتى كه امتناع كند ، فوراً بايد مورد حمله قرار گيرد ، خونش را بريزيد و بدنش را خرد كنيد ، به طوريكه استحقاق آن را دارد . پس از كشتن ، بدنش را زير سم ستوران نابود كنيد ، زيرا كه او ياغى است و در ميان امت اختلاف ايجاد كرده است .\r\nمن تصميم گرفته‌ام كه او كشته شود ، همه اين دستورها اجراء شود ، اگر شما اوامر مرا اطاعت كنى ، درخور پاداش خواهى بود و اگر تعلل بورزى ، معزول خواهى شد » .\r\n\r\nحركت مقدماتى لشكر\r\nپس از اداى نماز عصر ، ابن سعد به لشكر خودش دستور داد حركت كنند ، از جبههء مخالف ، عباس با 20 نفر سوار به ميدان آمد ، عمر بن سعد پاسخى را كه از عبيد اللَّه بن زياد دريافت كرده بود ، به عباس اطلاع داد ، تا او به حسين عليه السلام ابلاغ كند .\r\nدر اين اثنا گفت‌وگوهايى بين نمايندگان دو گروه رقيب مبادله\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nمىشد . از طرف امام حسين عليه السلام حبيب بن مظاهر جلو آمد و گفت :\r\n« بدترين مردم در نظر خدا كسانى هستند كه در حضور او حاضر مىشوند ، در حالى كه دستهايشان به خون فرزندان پيغمبرشان و مردم با تقواى كوفه آلوده است » . اربعه بن عبث از طرف مخالفين در جواب گفت : « هرچه مىتوانيد لاف و گزاف به كار ببريد ، هرچه مىتوانيد راجع به تقوا و طهارت خود تبليغ كنيد » . در برابر اين اظهارات زهير گفت : « خدا خودش اين اشخاص را پاك و پاكيزه ساخته و آنها را به راه راست هدايت كرده ، از خدا بترسيد و با كشتن مردان خدا از خطاكاران پيروى نكنيد » .\r\nپس از آنكه امام حسين عليه السلام از محتواى نامهء ابن زياد مطلع شد ، فرمود كه آن روز از مواجههء دو لشكر خوددارى شود تا بتوانند نماز بخوانند و خدا را عبادت كنند و از او طلب عفو بنمايند و افزود : « خدا مىداند چقدر عاشق عبادت و تلاوت قرآن كريم هستم » . وقتى كه اين پيام ابلاغ شد ، لشكر دشمن عقب نشينى كرد .\r\nبا فرارسيدن شب ، حسين عليه السلام به همراهان فرمود كه دشمن فقط او را در نظر دارد و پس از كشتن وى ، به ديگران كارى نخواهد داشت ، در اين صورت خوب است آنها متفرق شوند و بروند . به وابستگان مسلم بن عقيل نيز توصيه شد تا برگردند ، زيرا فداكارى مسلم شهادتى است بزرگ . اصحاب همه در جواب گفتند : اگر ما متفرق شويم ، مردم ما را محكوم خواهند كرد كه ما رهبر و رئيس و عموى خود را تنها گذاشته‌ايم و ما را توبيخ خواهند كرد كه تيرى به طرف دشمن پرتاب نكرده‌ايم و نيزه‌اى را بر كسى فرود نياورده‌ايم و شمشيرى را بر روى\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nكسى نكشيده‌ايم . هرگز ! هيچوقت ما چنين كارى نخواهيم كرد . ما جان و مال و فرزند خود را فداى تو خواهيم نمود و در ركاب تو خواهيم جنگيد و در مقدرات تو شريك خواهيم شد . خدا نكند كه ما پس از تو زنده بمانيم .\r\nساير اصحاب حسين عليه السلام نيز بپاخاسته و با تأكيد به آن حضرت اطمينان دادند كه به قيمت جانشان از آن حضرت دفاع خواهند كرد .\r\n. . . امام حسين عليه السلام و همراهانش تمام شب را به عبادت گذراندند و از خدا تقاضاى عفو و رحمت مىكردند و با مناجات اشك مىريختند . يك دستهء چند نفرى از سواران دشمن اطراف خيمه‌هاى امام را محاصره كرده بودند . روز جمعه دهم محرم ، عمر بن سعد با لشكرش آمادهء جنگ شد . افراد وابستهء به امام حسين 32 سرباز سواره و 40 سرباز پياده بود . پرچم در دست برادرش عباس بن على بود . همين كه قواى دشمن جلو آمد ، امام عليه السلام دستش را براى دعا و نيايش به سوى آسمان بلند كرد . پس از آنكه دشمن نزديكتر آمد ، بر شترى سوار شد و قرآن را در دست گرفت و به دشمن چنين خطاب كرد :\r\nاى مردم ! گوش دهيد ! بى پروا و نسنجيده نباشيد ، بگذاريد شما را موعظه كنم ، بگذاريد چند كلمه راجع به حقانيت خودم سخن بگويم .\r\nاى مردم ! خاندان مرا به خاطر آوريد ، و اندكى فكر كنيد .\r\nآيا براى شما جايز است هتك حرمت بنماييد ؟ آيا من پسر دختر پيغمبر شما و پسر عموزادهء او نيستم ؟ آيا سيد الشهداء حمزه عموى پدر من نبود ؟ آيا جعفر طيار عموى من نيست ؟ آيا سخن مشهور\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nپيغمبر را به خاطر نمىآوريد كه فرمود : « حسن و حسين سرور جوانان بهشتند » . . . اگر گفتهء من درست است - كه البته درست است - به من بگوييد حق آن را داريد كه شمشير به روى من بكشيد ؟ اگر حرف مرا باور نداريد ، در ميان شما كسانى هستند كه صحت گفتار مرا تصديق مىكنند . از آنها بپرسيد ، آيا اين مطلب را از پيغمبر دربارهء من و برادرم نشنيده‌اند ؟ آيا همين حقيقت مانع از آن نيست كه شمشير بر روى من نكشيد ؟ به خدا سوگند در سراسر زمين جز من پسرى از پيغمبر وجود ندارد . من پسر پيغمبر شما هستم . آيا شما به من نامه ننوشتيد كه زمين سرسبز شده و جويبارها جارى است و اگر به سوى ما بيايى به سوى سربازان خودت خواهى آمد . هرچه زودتر بياييد ؟\r\n. . . هنگامى كه ابن سعد به لشكرش فرمان حمله داد ، « حرّ » از او پرسيد : آيا به راستى مىخواهى با حسين عليه السلام بجنگى ؟\r\nابن سعد در جواب حر گفت : « بلى ! چنان جنگى صورت خواهد گرفت ، كه سرها قطع شود و دست‌ها از شانه‌ها جدا گردد » !\r\n« حرّ » با شنيدن اين مطلب به سوى خيمه‌هاى امام حسين عليه السلام شتافت . يكى از افراد قبيلهء حرّ ، به نام مهاجر بن اوس پرسيد : آيا مىخواهى بر حسين حمله كنى ؟\r\nحر جواب نداد . مهاجر با احتياط تمام به حرّ گفت : در هيچ جنگى شما را با چنين حالت بحرانى نديده‌ام . و اگر از من بپرسند كه شجاع‌ترين مرد كوفه كيست ، من جز نام شما ، نام كسى را بر زبان\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nنخواهم آورد . در اين صورت مىخواهم بدانم اين حالت و نگرانى ناشى از چيست ؟\r\n« حرّ » با اندك تأملى در جواب گفت : « به خدا سوگند ، مىكوشم تا از جهنم و بهشت يكى را انتخاب كنم . به خدا سوگند من بهشت را انتخاب كردم و اگر بدنم را تكه تكه كنند ، اهميت نمىدهم » .\r\nحر با بيان اين كلمات شلاقى بر اسبش نواخت و به لشكر حسين عليه السلام ملحق شد . « حرّ » خود را به حضور امام معرفى كرد و گفت :\r\n« اى پسر پيامبر من همان بدبختى هستم كه راه را بر شما بستم و نگذاشتم برگرديد من در تمام طول راه شما را تعقيب كردم و شما را مجبور ساختم تا در اين نقطه فرود آييد . هيچگاه گمان نمىكردم كه اين مردم شرايط شما را نپذيرند ، و چنين راه خطرناكى را در پيش گيرند ، به خدا سوگند اگر مىدانستم كه اين مردم چنين اقدامى خواهند كرد ، هيچوقت به آن كار اقدام نمىكردم . من از رفتار نارواى خود پشيمانم و براى استغفار و توبه ، اينك به حضور شما مشرف شده‌ام . من مىخواهم خود را قربانى راه شما سازم ، شايد اين عمل موجب بخشش من گردد » .\r\nامام عليه السلام با كمال محبت او را پذيرفت و رحمت و بركات خدا را براى او درخواست كرد ، سپس فرمود : « اميدوارم خدا پشيمانى شما را بپذيرد و شما را عفو كند . همانطور كه مادرتان شما را « حرّ » ناميده است ، حرّ هستى و آزاد ، و در دنيا و آخرت آزاد خواهى بود » .\r\n. . . پس از آنكه كوشش‌هاى صادقانهء امام براى راهنمايى دشمنان با شكست روبه‌رو شد ، برخورد دو گروه قابل احتراز نبود ،\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nامام عليه السلام جمعاً 72 مرد همراه داشت ، در صورتى كه عده دشمن به شمار نمىآمد .\r\nدر آغاز امر ، مقاومت لشكريان حسين عليه السلام بسيار مؤثر بود ، ولى اين مقاومت به واسطهء برترى تعداد افراد دشمن ، نتوانست ادامه يابد .\r\nياران حسين چه خويشاوندان و چه نوجوانان و جوانان ، هر يك پس از اداى تكليف شجاعانه‌اى در ميدان جنگ كشته شدند و سرانجام حسين عليه السلام براى مواجه شدن با اين وضع تيره و تار ، تك و تنها ماند .\r\n\r\nچه كسى امام را به شهادت مىرساند ؟\r\nحالا زمان شهادت حسين عليه السلام رسيده ضرة بن تميمى ضربتى به‌دست چپ امام زد ، و سپس ضربتى ديگر بر شانه‌اش وارد آورد ، سنان بن عنس نجفى جلو آمد ، و با نيزه‌اى بر حسين عليه السلام حمله ور شد ، حسين عليه السلام روى زمين افتاد و به شهادت رسيد .\r\nجعفر بن محمد بن على روايت مىكند كه : 32 ضربت و 34 جراحت در بدن امام ، به وسيلهء نيزه و شمشير وارد آمده بود .\r\n\r\nوظيفهء اصحاب حسين عليه السلام\r\nاين خلاصه‌اى از چگونگى تاريخ فاجعه‌اى است كه از چند قرن پيش به ما رسيده و اهميت آن را نمىتوان تخمين زد و اگر كسى بخواهد آن را فراموش كند ، هر سال كه ماه محرم تازه مىشود ، اين حادثهء بزرگ را در خاطر ما زنده مىسازد . ولى افسوس تعداد كسانى\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nكه اين فاجعه را با نظرى دقيق بنگرند و معناى آن را درك كنند تا در تلاش و نبرد بين حق و باطل ، زشت و زيبا كه در جهان امروز هم ادامه دارد ، از آن بهره‌مند گردند ، بسيار كم است .\r\nحادثهء كربلا در واقع براى تثبيت و تحكيم اساس حقيقت است .\r\nفداكارى و قربانى باشكوهى است كه قرن‌ها از آن گذشته است . كسى كه ادعا مىكند پيرو صادق و مخلص حسين عليه السلام است ، بايد هميشه آماده باشد ، تا از اين روش انسانى پيروى كند و در محدودهء مخصوص به خود ، در راه حق و عدالت فداكارى را پيشه سازد .\r\nدر اين جهان مادى همه چيز فناپذير است ، ولى يك شهيد ، هميشه براى افراد پاك و عادل منبع الهام بخش زنده‌اى خواهد بود .\r\nالبته براى تصوير ماهيت حكومت اموى چند نكته بايد توضيح داده شود كه حكومت بنى اميه ، يك حكومت اسلامى نبود و هر نوع حكومتى كه اساسش بر زور و تعدى باشد ، هيچوقت نمىتواند حكومت اسلامى باشد . اموىها ، روح آزادى انسان‌ها را در هم كوبيدند و اساس قدرت خود را بر اصول غير انسانى و روش‌هاى تجاوزكارانه قرار دادند . سبك و سيرهء حكومت اموى ، بطور كلى با حكومت الهى تطبيق نمىكرد ، بلكه همواره تحت تأثير عوامل و مقاصد سياسى و مادى بود . و آن چنان تهديد جدى براى نابودى ارزش‌هاى اساسى اسلام ، نيازمند جهادى مردانه و تلاشى شجاعانه عليه استبداد ، و جان فشانى براى تأمين حكومت حق و آزادى بود .\r\n- كه حسين عليه السلام به آن پرداخت - .\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n\r\nنقش حسين عليه السلام\r\nسيد الشهداء ، امام حسين عليه السلام عليه رژيم متجاوز اموى ، نبرد مقدسى را آغاز نمود و از بيعت كردن با آن سلطهء استبدادى امتناع فرمود .\r\nحسين عليه السلام ميراث مقدسى از خود براى نسل‌هاى آينده باقى گذاشت ، به اين معنى كه مسلمانان هيچگاه نبايد تسليم زور و خودكامگى بشوند كه به قيمت آزادى فطرى بشر تمام مىشود . تلاش و كوشش در اين راه مستلزم تجهيزات قواى انسانى يا تهيهء پول و موادى از آن قبيل نيست كه به ميزان قدرت و سيطره‌اى كه دشمن يا دستگاه استبدادى در اختيار دارد ، شخص بر عهده گيرد .\r\nحسين بن على عليه السلام داراى يك قدرت نظامى و جنگى نبود ، بلكه پشتيبانان و ياران او يك گروه كوچك بىسلاح بودند ولى كسى كه پاى در سنگر حق پرستى مىگذارد ، به نتايج و عواقب كار نمىانديشد . نتيجه و محصول جهاد و تلاش در اختيار قدرتى است كه هميشه طرفدار حق و عدالت است . ستمگرى بالاخره دچار بازگشت و شكست مىشود و با وجود غلبه و برترى عدد و منابع قدرت ، دچار يأس و افسردگى مىگردد . در آنگونه موارد ، بر اثر تلقين شيطان كه در ذهن مدافعان حقيقت شك و ترديد ايجاد مىكند ، انسان تسليم محافظه كارى مىشود و دچار ترديد مىگردد ، كه آيا نتيجهء عمل و اقدام تا آن حد ارزش دارد كه كسى جان خويش را نثار كند ؟ اين ترديد ، در صورت دقت ، به سهولت مىتواند بر طرف گردد .\r\nصرف نظر از نمونه‌هاى جهاد ، حادثهء صحنهء كربلا نمونهء درخشنده\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nو فروزنده‌اى است از نبردى شجاعانه كه به وسيلهء 62 تا 72 مرد صورت گرفته ، آن هم مردانى با اسلحهء كم در برابر قواى عظيم يك دولت . . .\r\nدرست است كه نهضت حسين به ظاهر خويشان و نزديكانش را گرفتار شديدترين مشكلات و شكنجه‌ها ، گرسنگى و تشنگى نمود و آن‌ها يكى پس از ديگرى در خاك و خون غلطيدند و حتى آنقدر توانائى نبود كه مقدارى نان و آب براى آنان تهيه شود ، با اين حال حسين عليه السلام خود را تسليم ارادهء خداى متعال كرد و آن همه زخم‌هاى سنگين را در بدنش تحمل كرد ولى در بوتهء آزمايش پيروز و موفق گرديد و سر بريده‌اش به عنوان پرچم پيروزى جاودانه ماند . « 1 »\r\n\r\n\r\n","description":"","footnote":"\r\n( 1 ) . اين بحث در رساله‌اى مستقل از طرف مولانا ابوالكلام آزاد منتشر شده و ترجمه كامل آن توسط مرحوم استاد سيد غلامرضا سعيدى انجام شده و ما آن متن را در « مجموعه آثار استاد سعيدى » آورده‌ايم و در اينجا به تناسب موضوع كتاب ، فقط بخشى از ترجمهء رسالهء ابوالكلام را پس از تصحيح و ويرايش ، نقل كرديم .\r\n","page_name":" 96 ","page_number":96},
  {"content":"\r\n\r\n\r\n4 - سرّ حادثهء كربلارمز قرآن ، از حسين آموختيم\r\nمحمد اقبال لاهورى\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nنمايش تصوير\r\nمحمد اقبال لاهورى\r\n\r\n","description":"","footnote":"","page_name":" 98 ","page_number":98},
  {"content":"\r\n\r\n\r\nمحمد اقبال لاهورى\r\nمحمد اقبال در سوم ذى القعده 1294 هجرى قمرى ( 18 آبان 1256 شمسى ) در سيالكوت پنجاب به دنيا آمد . پدر او نورمحمد - مشهور به ميانجى - به سبب شركت در جلسات دينى و بحث‌هاى علما ، از نكات و مسائل شرعى آگاه بود . « ميان جى » در سال ( 1836 م ) در سمبريال سيالكوت با « امام بى » ازدواج نمود و اقبال محصول اين وصلت بود .\r\nمحمد اقبال از دوران كودكى ، نماز مىخواند و روزه مىگرفت و قرآن مجيد را تلاوت مىكرد .\r\nاقبال پس از گذراندن دورهء دبستان در « مدرسهء اسكاتلندىها » ، براى سپرىكردن دورهء متوسطه ، وارد كالج « اسكاچ ميشن » شد .\r\nادبيات اردو ، فارسى و عربى را فرا گرفت . وى در سال 1895 ميلادى از دانشكدهء اسكاچ ميشن در كلاس دوازدهم ، مقام دوم را به دست آورد . در سال 1897 م مدرك ليسانس خود را با درجهء ممتاز و در سال 1899 مدرك فوق ليسانس خود را در رشتهء فلسفه كسب نمود . پس از اتمام اين دوره ، اقبال به مدت 4 سال در دانشكدهء زبان‌هاى شرقى\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمشغول به كار شد . اقبال در اين ايام ، از نوشتن نيز غافل نبود و فعاليت‌هاى پژوهشى فراوانى انجام داد . اقبال در سال 1905 ميلادى ، به توصيهء مترجم معروف قرآن مجيد به انگليسى سرتوماس آرنولد براى ادامهء تحصيل به دانشگاه كمبريج رفت و به تحصيل در رشتهء فلسفه ادامه داد . وى در سال 1908 رسالهء دكترى خود را با عنوان « سير فلسفهء ماوراء طبيعت در ايران » به رشتهء تحرير درآورد .\r\nدر همان سال نيز امتحانات درس حقوق را با موفقيت سپرى كرد و در ژوئيهء سال 1908 با اخذ درجهء دكتراى فلسفه و گواهى نامه عالى در حقوق و علوم قضايى ، به ميهن بازگشت و به فعاليت‌هاى علمى ، فرهنگى و سياسى پرداخت .\r\nبا آغاز جنگ جهانى اول و اعمال سياست‌هاى جديد از سوى دولت انگلستان در شبه قاره ، كه منجر به ايجاد ناآرامىهاى فراوانى شد ، اقبال ترجيح داد تا راه سكوت در پيش گرفته و كناره‌گيرى خود را از سال 1914 به‌طور علنى آغاز كند ، تا اين كه سرانجام به اصرار فراوان دوستان ، در آوريل 1926 خود را نامزد حضور در انتخابات شوراى قانون‌گذارى پنجاب كرد . اين انتخابات در نوامبر همان سال برگزار و در آن ، اقبال با رأى اكثريت به عنوان نمايندهء مردم انتخاب گرديد . وى در ژانويه 1927 به عنوان عضو كميتهء مالى و آموزشى شورا انتخاب شد و در هر كميته نيز پيشنهادى را مطرح كرد .\r\nفعاليت‌هاى اقبال در طول اين چهار سال ، منجر به ارائهء تصويرى جديد از كشورهاى اسلامى در سطح شبه قاره گرديد . همين اقدامات سبب شد تا در سال 1930 و همزمان با اتمام مدت عضويت اقبال در\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nشوراى پنجاب ، او به عنوان يك چهرهء مهم سياسى كه افكار و برنامه‌هاى انكارناپذيرى را ارائه داده است ، شناخته شود . او در ژانويهء 1929 در سفرى به جنوب هند ، با ارائهء چندين سخنرانى ، به بيان نظرات خود پرداخت . وى در سال 1933 به دعوت نادرشاه ، پادشاه افغانستان ، به اين كشور رفت . پس از بازگشت اقبال از افغانستان ، دانشگاه پنجاب در تاريخ چهارم دسامبر 1933 به وى دكتراى افتخارى داد .\r\nاز اقبال لاهورى آثار و ديوان‌هاى شعرى متعددى به فارسى و اردو بر جاى مانده كه از آن جمله است :\r\n- آثار فارسى و ديوان‌هاى اشعار او :\r\n1 - يادداشت‌هاى پراكنده : ( اولين اثر اقبال پس از بازگشت از اروپا )\r\n2 - اسرار خودى : شامل حدود 870 بيت .\r\n3 - رموز بيخودى : 840 بيت .\r\n4 - پيام مشرق : اقبال اين اشعار را در پاسخ به « ديوان غربى » گوته ، شاعر و متفكر آلمانى سروده است .\r\n5 - زبور عجم : اين اثر داراى 4 بخش : راز و نياز با آفريدگار ، افكار انسان دربارهء انسان ، گلشن راز جديد و بندگىنامه است .\r\n6 - احياى فكر دينى و اسلام : ( مجموعه‌اى از سخنرانىهاىاقبال )\r\n7 - جاويدنامه : اين كتاب كه اقبال ، آن را « كمدى الهى » آسيا ناميده بود ، در حدود 2000 بيت دارد .\r\n8 - مسافر : اقبال پس از بازگشت از سفر افغانستان ، يافته‌هاى خود را در اين مثنوى كوتاه منتشر نمود .\r\n\r\n","description":"","footnote":"","page_name":" 101 ","page_number":101},
  {"content":"\r\n\r\n9 - پس چه بايد كرد اى اقوام شرق : كه در آن ، در مورد مسائل سياسى و اجتماعى و مشكلاتى كه به سبب پيشرفت غربىها نصيب شرقىها شده است ، سخن مىگويد .\r\n10 - ارمغان حجاز : آخرين اثر اقبال است كه پس از درگذشت وى ، منتشر گرديد . يك چهارم اين كتاب به زبان اردوست . اين كتاب ، مجموعه دوبيتىهاى اقبال است كه بيشتر شوق شاعر را به زيارت اماكن متبركه نشان مىدهد .\r\nاقبال ، اشعار و آثارى نيز به زبان اردو دارد كه از آن جمله است :\r\n- بانگ درا ، باب جبرئيل ، ضرب كليم .\r\nاز جمله آثار نيمه‌تمام اقبال مىتوان به منطق الطير جديد ، سرگشت قلب و فكر ، تاريخ تصوف ، پيغمبر فراموش شده ، احياى مقررات فقه اسلامى اشاره كرد .\r\n* * * دربارهء اقبال لاهورى ، اينجانب سخنرانى مبسوطى در هفتهء بزرگداشت اقبال در اسلامبول - كه به دعوت آقاى رجب طيب اردوغان از اعضاى حزب سلامت ملى و از ياران استاد نجم‌الدين اربكان بود - ايراد كردم كه در تبيين ديدگاه‌هاى وى ، مباحث خوبى در آن مطرح شده است . متن اين سخنرانى چند سال قبل در روزنامه « اطلاعات » چاپ شد و اكنون به تناسب موضوع كتاب « اسلام سياسى در تركيه » ، در پيوست آن نقل شده است كه ان‌شاءاللَّه به زودى چاپ خواهد شد .\r\n\r\n","description":"","footnote":"","page_name":" 102 ","page_number":102},
  {"content":"\r\n\r\n\r\nسرّ حادثهء كربلا\r\n هركه‌پيمان با هوالموجود بست * گردنش ازبند هرمعبود رست\r\nمؤمن از عشق است و عشق از مؤمنست * عشق راناممكن ماممكن است\r\nعقل سفاك است و او سفاكتر * پاكتر چالاكتر بىباكتر\r\nعقل در پيچاك اسباب و علل * عشق چوگان باز ميدان عمل\r\nعشق صيد از زور بازو افكند * عقل مكار است و دامى مىزند\r\nعقل راسرمايه ازبيم و شك است * عشق راعزم و يقين لاينفك است\r\nآن كند تعمير تا ويران كند * اين كند ويران كه‌آبادان كند\r\nعقل چون باد است ارزان درجهان * عشق كمياب وبهاى اوگران\r\nعقل محكم ازاساس چون و چند * عشق عريان ازلباس چون و چند\r\nعقل مىگويد كه خود را پيش كن * عشق گويد امتحان خويش كن\r\nعقل باغيرآشنا ازاكتساب * عشق ازفضل است و با خود درحساب\r\nعقل گويد شاد شو آباد شو * عشق گويد بنده شو آزاد شو\r\nعقل را آرام جان حريت است * ناقه‌اش را ساربان حريت است\r\nآن شنيدستى كه هنگام‌نبرد * عشق با عقل هوس پرور چه‌كرد \r\n\r\n","description":"","footnote":"","page_name":" 103 ","page_number":103},
  {"content":"\r\n\r\n آن امام عاشقان پور بتول * سرو آزادى ز بستان رسول\r\nاللَّه اللَّه باى بسم اللَّه پدر * معنى ذبح عظيم « 1 » آمد پسر\r\nبهر آن شهزادهء خيرالملل * دوش ختم‌المرسلين نعم‌الجمل « 2 »\r\nسرخ رو عشق غيور از خون او * شوخى اين مصرع از مضمون او\r\nدر ميان امت آن كيوان جناب * همچو حرف قل هواللَّه در كتاب\r\nموسى وفرعون وشبير و يزيد * اين دو قوت ازحيات‌آيد پديد \r\n زنده حق از قوت شبيرى است * باطل آخر داغ حسرت ميرى است\r\nچون خلافت رشته از قرآن‌گسيخت * حريت را زهر اندركام‌ريخت\r\nخاست آن سر جلوهء خيرالامم * چون سحاب قبله باران در قدم\r\nبر زمين كربلا باريدورفت * لاله در ويرانه‌ها كاريدورفت\r\nتا قيامت قطع استبداد كرد * موج خون او چمن ايجاد كرد\r\nبهرحق‌درخاك و خون غلتيده‌است * پس بناى لا اله‌گرديده‌است « 3 » \r\n\r\n\r\n","description":"","footnote":"\r\n( 1 ) . اشاره به آيه 107 سوره صافات : وَ فَدَيْنهُ بِذِبْحٍ عَظِيمٍ .\r\n( 2 ) . حديث نبوى : نعم الجمل جملكما و نعم العدلان انتما .\r\n( 3 ) . مضمون اين مصرع از خواجه معين الدين چشتى است : « حقّا كه بناى لا إله است حسين » .\r\n","page_name":" 104 ","page_number":104},
  {"content":"\r\n\r\n مدعايش سلطنت بودى اگر * خود نكردى با چنين سامان سفر\r\nدشمنان چون‌ريگ‌صحرا لاتُعدّ * دوستان او به‌يزدان‌هم‌عدد\r\nسرّ ابراهيم و اسمعيل بود * يعنى آن اجمال راتفصيل‌بود\r\nعزم او چون كوهساران استوار * پايدار و تندسير و كامكار\r\nتيغ بهر عزت دين است و بس * مقصد او حفظ آئين است‌وبس\r\nماسوى اللَّه را مسلمان بنده نيست * پيش فرعونى سرش‌افكنده‌نيست\r\nخون او تفسير اين اسرار كرد * ملت خوابيده را بيدار كرد\r\nتيغ لاچون ازميان بيرون كشيد * از رگ ارباب باطل خون كشيد\r\nنقش الااللَّه بر صحرا نوشت * سطر عنوان نجات ما نوشت\r\nرمز قرآن از حسين‌آموختيم * ز آتش او شعله‌ها اندوختيم\r\nشوكت شام و فر بغدادرفت * سطوت غرناطه هم‌ازيادرفت\r\nتار ما از زخمه‌اش لرزان هنوز * تازه ازتكبيراو ايمان هنوز\r\nاىصبا اىپيك دور افتادگان * اشك ما بر خاك پاك او رسان « 1 » \r\n\r\n\r\n","description":"","footnote":"\r\n( 1 ) . رموز بى خودى ، از اقبال لاهورى ( كليات اشعار اقبال چاپ لاهور ) .\r\n","page_name":" 105 ","page_number":105},
  {"content":"\r\n\r\n\r\nجام عشق\r\n. . . اقبال در تفسير اهميت معنوى فاجعهء كربلا و شهادت حسين عليه السلام - نوهء پيامبر - مىگويد كه جام وجود امام لبالب از ناب‌ترين بادهء عشق بوده است - يعنى عشق به حق - و همين عشق بوده است كه در او شهامت و مقاومتى فوق بشرى به وجود آورد و سبب شد كه بتواند بر نيروهاى پليد و شيطانى به ظاهر شكست‌ناپذير فائق آيد . در رموز بيخودى مىگويد :\r\n مؤمن از عشق است و عشق از مؤمن است * عشق را ناممكن ما ممكن است \r\n عقل سفاك است و او سفاك تر * پاك‌تر ، چالاك‌تر ، بى باك تر\r\nعقل در پيچاك اسباب و علل * عشق چوگان باز ميدان عمل\r\nعقل صيد از زور بازو افكند * عقل مكار است و دامى مىزند\r\nعقل را سرمايه از بيم و شك است * عشق را عزم و يقين لاينفك است\r\nآن « 1 » كند تعمير تا ويران كند * اين « 2 » كند ويران كه آبادان كند\r\nعقل چون باد است ارزان در جهان * عشق كمياب و بهاى آن گران \r\n\r\n\r\n","description":"","footnote":"\r\n( 1 ) . آن ، اشاره به عقل .\r\n( 2 ) . اين ، اشاره به عشق .\r\n","page_name":" 106 ","page_number":106},
  {"content":"\r\n\r\n عقل محكم از اساس چون و چند * عشق عريان از لباس چون چند\r\nعقل مىگويد كه خود را پيش كن * عشق گويد امتحان خويش كن\r\nعقل با غير آشنا از اكتساب * عشق از فضل است و با خود در حساب\r\nعقل گويد شاد شو ، آباد شو * عشق گويد بنده شو ، آزاد شو\r\nعشق را آرام جان حريت است * ناقه‌اش را ساربان ، حريت است « 1 » \r\nپس ، عشق در بالاترين مراتب تجلى خود ، نيرو و توان خارق العاده‌اى به انسان‌هاى فانى مىدهد كه حتى مىتوانند بر مرگ نيز غلبه كنند ، يعنى از خود رها شوند و به جاودانگى دست يابند . از نظر اقبال ، غلبه عشق بر مرگ به هيچ روى موضوعى استعارى و تمثيلى نيست ، بلكه واقعيتى بسيار مهم است كه بايد در تعليم و تربيت مورد توجه قرار گيرد نه آنكه اعتنايى بدان نشود . نظر او در باب مسأله جاودانگى ، كاملًا تازه و بى سابقه است و اساساً با نظر ماده گرايان كه اين انديشه را به سخره مىگيرند و نيز با عقيدهء كسانى كه آن را بى هيچ تأمل و تعمقى مىپذيرند ، تفاوت دارد . « 2 »\r\n\r\n\r\n","description":"","footnote":"\r\n( 1 ) . ابيات 1 ، 5 ، 6 و 11 در متن اصلى نيامده است .\r\n( 2 ) . تصوف در تصور اقبال ، دكتر محمد بقائى ( ماكان ) چاپ تهران ، ص 122 - 123 ، 1380 .\r\n","page_name":" 107 ","page_number":107},
  {"content":"\r\n\r\n\r\nمسلك شبير 1\r\n تير و سنان 2 و خنجر و شمشيرم آرزوست * با من ميا كه مسلك شبيرم 3 آرزوست\r\nاز بهر آشيانه ، خس اندوزيم نگر * باز اين نگر كه شعلهء درگيرم 4 آرزوست\r\nگفتند : لب ببند و ز اسرار ما مگو * گفتم كه : خيرنعرهء تكبيرم 5 آرزوست\r\nگفتند : هرچه در دلت آيد ، زما بخواه * گفتم كه : بى حجابى تقديرم آرزوست\r\nاز روزگار خويش ندانم ، جز اين قدر * خوابم زياد رفته و تعبيرم آرزوست\r\nكو آن نگاه ناز كه اول دلم ربود * عمرت دراز باد ، همان تيرم 6 آرزوست \r\n\r\n","description":"","footnote":"","page_name":" 108 ","page_number":108},
  {"content":"\r\n\r\nتوضيحات\r\n1 - اين غزل از مجموعه مى باقى و در استقبال از غزل معروف مولوى است با مطلع :\r\n بنماى رخ كه باغ و گلستانم آرزوست * بگشاى لب كه قند فراوانم آرزوست \r\nبراى اطلاع از تأثير مولوى بر اقبال ، به كتاب : مولوى ، نيچه و اقبال ، از آقاى ماكان رجوع شود .\r\n2 - سنان : ( به كسر اول ) : سرنيزه .\r\n3 - شبير ( بروزن فعيل ) يكى از نام‌هاى امام حسين عليه السلام است .\r\nگفته‌اند كه‌پيامبر صلى الله عليه و آله او را بدين نام مىخوانده و در اصل ، نام پسران هارون نبى است . در ارمغان حجاز مىگويد :\r\n اگر پندى ز درويشى پذيرى * هزار امت بميرد تو نميرى\r\nبتولىباش وپنهان شو ازاين‌عصر * كه در آغوش ، شبيرى بگيرى \r\nاقبال در سروده‌هاى خود به كرات از مسلك حسين عليه السلام ستايش كرده است . به نظر او اين مسلك همان فقر عريان است .\r\nدر چه بايد كرد مىگويد :\r\n فقر عريان گرمى بدر و حنين * فقر عريان بانك تكبير حسين\r\nفقر را تا ذوق عريانى نماند * آن جلال اندر مسلمانى نماند \r\n( ابيات 181 - 180 )\r\nدر جاويدنامه مىگويد :\r\n بگذر از مرگى كه سازد با لحد * زانكه آن مرگ است ، مرگ دام و دد \r\n\r\n","description":"","footnote":"","page_name":" 109 ","page_number":109},
  {"content":"\r\n\r\n گرچه هر مرگ است بر مؤمن شكر * مرگ پور مرتضى ، چيزى دگر\r\nجنگ شاهان جهان غارتگرى است * جنگ مؤمن سنت پيغمبرى است\r\nآنكه حرف شوق با اقوام گفت * جنگ را رهبانى اسلام گفت \r\n4 - درگيرانيدن : روشن كردن ، برافروختن . درگير ( مصطلح اقبال ) :\r\nسوزاننده و شعله ور . در جاى ديگر مىگويد :\r\n يك شرر مىافكند اندر دلش * شعله ئى درگير مىگردد گلش \r\nدر غزلى مىگويد :\r\n شعله ئى درگير زد بر خس و خاشاك من * مرشد رومى كه گفت : « منزل ما كبرياست » \r\n5 - نعرهء تكبير : بانگ تكبير ؛ با توجه به بيت نخست ، فرياد مبارزه‌طلبى حسين عليه السلام در روز عاشورا ، كه پس از آن واقعه ، به صورت نشانه‌ئى براى مبارزه‌طلبى در جنگ‌هاى مسلمانان درآمد . اللَّه اكبر ، كه گواهى دادن بر عظمت و بزرگى خداست ، به‌طور ضمنى ، نفى كارآئى علت‌هاى ثانوى را هم معنا مىدهد .\r\nاقبال ، شخصيت حسين عليه السلام را در سروده‌هايش مورد ستايش قرار مىدهد :\r\nتار ما از زخمه‌اش لرزان هنوز تازه از تكبير او ايمان هنوز\r\n6 - تير آن نگاه . « 1 »\r\n\r\n\r\n","description":"","footnote":"\r\n( 1 ) . لعل روان ، شرح غزليات اقبال لاهورى ، از دكتر محمد بقائى ( ماكان ) چاپ تهران ، ص 187 - 189 ، 1382 .\r\n","page_name":" 110 ","page_number":110},
  {"content":"\r\n\r\n\r\nسرمايهء ايمان على\r\nاقبال به بزرگان دين ، از جمله مولاى متّقيان على بن ابى طالب عليه السلام و خاندان آن بزرگوار ارادتى خاص دارد . او ضمن اين كه آن حضرت را نمونهء كامل مقام ولايت و خلافت مىداند ، مسلمان را به كسب ارزش‌هاى و الا تشويق و تحريض مىكند :\r\n مسلم اوّل شه مردان على * عشق را سرمايهء ايمان على\r\nاز ولاى دودمانش زنده ام * در جهان مثل گهر تابنده ام\r\nنرگسم وارفتهء نظّاره ام * در خيابانش چو بو آواره ام\r\nزمزم ارجو شد ز خاك من از اوست * مىاگر ريزد ز تاك من از اوست\r\nخاكم و از مهر او آيينه ام * مىتوان ديدن نوا در سينه ام\r\nاز رخ او فال پيغمبر گرفت * ملّت حق از شكوهش پر گرفت\r\nقوّت دين مبين فرموده اش * كاينات آيين‌پذير از دوده اش\r\nمرسل حق كرد نامش‌بوتراب * حق يداللَّه خواند در امّ الكتاب \r\n\r\n","description":"","footnote":"","page_name":" 111 ","page_number":111},
  {"content":"\r\n\r\n هركه در آفاق گردد بوتراب * باز گرداند ز مغرب آفتاب\r\nزيرپاش اين جا شكوه خيبر است * دست او آن جا قسيم كوثر است\r\nاز خودآگاهى يداللّهى كند * از يداللّهى شهنشاهى كند\r\nذات او دروازهء شهر علوم * زير فرمانش حجاز و چين و روم \r\n خاك گشتن مذهب پروانگى است * خاك را آب شوكه اين مردانگى است « 1 »\r\nاز گلِ خود آدمى تعمير كن * آدمى را عالمى تعمير كن\r\nدر جهان نتوان اگر مردانه زيست * همچو مردان جان سپردن زندگى است \r\n* * * همچنين است توجه اقبال به دخت گرامى رسول اكرم ، حضرت فاطمه زهرا عليها السلام كه اسوهء زنان عالم است :\r\n\r\n\r\n","description":"","footnote":"\r\n( 1 ) . اشاره به كنيه « ابوتراب » امام على است .\r\n","page_name":" 112 ","page_number":112},
  {"content":"\r\n\r\n\r\nسيدة نساء العالمين\r\n مريم از يك نسبت عيسى عزيز * از سه نسبت ، حضرت زهرا عزيز\r\nنور چشم رحمةُ للعالمين * آن امام اوّلين و آخرين\r\nبانوى آن تاجدار « هَلْ أتى » * مرتضى مشكل گشا شير خدا\r\nمادرِ آن مركز پرگار عشق * مادرِ آن كاروان سالار عشق\r\nآن يكى شمع شبستان حرم * حافظ جمعيّت خيرالامم\r\nدر نواى زندگى سوز از حسين * اهل حق حرّيت‌آموز از حسين\r\nمزرع تسليم را حاصل بتول * مادران را اسوه كامل بتول\r\nآن ادب پروردهء صبر و رضا * آسيا گردان و لب قرآن سرا\r\nگريه‌هاى او ز بالين بى نياز * گوهر افشاند به دامان نماز\r\nاشك او برچيد جبريل از زمين * همچو شبنم ريخت بر عرش برين \r\n\r\n","description":"","footnote":"","page_name":" 113 ","page_number":113},
  {"content":"\r\n\r\nچه زيباست اشارهء اقبال ب سرور عاشقان عالم ، حسين بن على عليه السلام چنان كه در سطور قبلى گفته شد - و نيز بيان اين كه خون اين امام بزرگ در راه هدف و اعتقادش تفسيرى است بر مسأله حيات و دليلى بر حقانيت اسلام :\r\n ماسوى اللَّه را مسلمان بنده نيست * پيش فرعونى سرش افكنده نيست\r\nخون او تفسير اين اسرار كرد * ملّت خوابيده را بيدار كرد\r\nتيغ « لا » چون از ميان بيرون كشيد * از رگ ارباب باطل خون كشيد\r\nرمز قرآن از حسين آموختيم * ز آتش او شعله‌ها اندوختيم\r\nشوكت شام و فرِ بغداد رفت * سطوت غرناطه هم از ياد رفت\r\nتارِ ما از زخمه‌اش لرزان هنوز * تازه از تكبير او ايمان هنوز\r\nاى صبا اى پيك دورافتادگان * اشك ما بر خاك پاك او رسان \r\nبدين ترتيب اسلام در نظر اقبال - با توجّه به اسوه‌هاى كاملش - مستلزم نوعى بازشناسى است . در اين بازشناسى است كه اقبال موضوع عشق را مطرح مىكند ، چنان كه حضرت حسين عليه السلام را مركز پرگار عشق مىخواند . انسانى كه از جوهر اصيل اسلام بهره‌مند شده است ، در توحيد غرق مىشود و در دژ محكم دين و ايمان حصار\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nمىگيرد تا به كمال عبوديّت راه يابد . شناخت و آگاهى ، عشق و خداپرستى ، وقتى در يك فرد تجلّى پيدا كرد ، همهء ارزش‌ها در او به وجود مىآيد . عشق ، به تعبير اقبال همان آدميّت است كه عاملى است هستى بخش :\r\n عشق سوهان زد مرا آدم شدم * عالِمِ كَيْف و كَمِ عالَم شدم \r\n* * *\r\n در بود و نبود من انديشه گمانها داشت * از عشق هويدا شد اين نكته كه هستم من \r\nدر همهء عالم آثار عشق وجود دارد ، لكن مظهر عشق تنها آدمى است به شرط آنكه در حقيقت آدمى عاشق شود و از شور و نشاط عشق دل و جان را گرمى بخشد :\r\n در دو عالم هر كجا آثار عشق * ابن آدم سرّى از اسرار عشق\r\nحرف « انّى جاعِل » تقدير او * از زمين تا آسمان تفسير او\r\nاو امام و او صلات و او حرم * او مداد و او كتاب و او قلم « 1 » \r\n\r\n\r\n","description":"","footnote":"\r\n( 1 ) . اقبال با چهارده روايت ، از دكتر محمد بقائى ماكان ، چاپ تهران ، ص 216 - 218 ، 1379 .\r\n","page_name":" 115 ","page_number":115},
  {"content":"\r\n\r\n\r\nفقر عريان\r\nاقبال لاهورى در ضمن شعرى بلند ، تحت عنوان « فقر عريان » از على و حسين عليهما السلام چنين مىسرايد :\r\n چيست فقر ، اى بندگان آب و گل ؟ * يك نگاه را بين ، يك زنده دل\r\nفقر ، كار خويش را سنجيدن است * بر دو حرف لا إله پيچيدن است\r\nفقر ، ذوق و شوق و تسليم و رضاست * ما امينيم اين متاع مصطفاست\r\nفقر ، بر كروبيان شبخون زند * بر نواميس جهان شبخون زند\r\nبر مقام ديگر اندازد تو را * از زجاج ، الماس مىسازد تو را\r\nبرگ و ساز او زقرآن عظيم * مرد درويشى نگنجد در گليم\r\nفقر قرآن احتساب هست و بود * نى رباب و مستى و رقص و سرود\r\nفقر مؤمن چيست ؟ تسخير جهات * بنده از تأثير او مولا صفات\r\nفقر كافر خلوت دشت و در است * فقر مؤمن لرزهء بحر و براست \r\n\r\n","description":"","footnote":"","page_name":" 116 ","page_number":116},
  {"content":"\r\n\r\n زندگى آن را ، سكون غار و كوه * زندگى اين را ، زمرگ باشكوه\r\nآن ، خدا را جستن از ترك بدن * اين ، خودى را برفسان حق زدن\r\nآن ، خودى را كشتن و واسوختن * اين ، خودى را چون چراغ افروختن\r\nفقر ، چون عريان شود زير سپهر * از نهيب او بلرزد ماه و مهر\r\nفقر عريان ، گرمى بدر و حنين * فقر عيان ، بانگ تكبير حسين\r\nفقر را تا ذوق عريانى نماند * آن جلال اندر مسلمانى نماند \r\n واى ما ، اى واى اين دير كهن * تيغ لا در كف ، نه تو دارى نه من\r\nدل زغير اللَّه ، بپرداز اى جوان * اين جهان كهنه در بازار اى جوان\r\nتا كجا بىغيرت دين زيستن * اى مسلمانان ! اين زيستن\r\nمرد حق باز آفريند خويش را * جز به نور حق نبيند خويش را\r\nبر عيار مصطفى خود را زند * تا جهان ديگرى پيدا كند « 1 » \r\n\r\n\r\n","description":"","footnote":"\r\n( 1 ) . كليات اشعار اقبال : چه بايد كرد .\r\n","page_name":" 117 ","page_number":117},
  {"content":"\r\n\r\nنمايش تصوير\r\nمحمد اقبال لاهورى\r\n\r\n","description":"","footnote":"","page_name":" 118 ","page_number":118},
  {"content":"\r\n\r\n\r\n5 - سياست حسينى - / چرا امام حسين عليه السلام قيام كرد ؟ -\r\nسيد هادى خسروشاهى\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nنمايش تصوير\r\nسيد هادى خسروشاهى\r\n\r\n","description":"","footnote":"","page_name":" 120 ","page_number":120},
  {"content":"\r\n\r\nبسم اللَّه الرحمن الرحيم « 1 »\r\n تا ابد ، جلوه گه حق و حقيقت ، سرِ تست * معنىِ مكتب تفويض ، على اكبر تست\r\nطفل شش ماهه تبسّم نكند ، پس چه كند ؟ ! * آنكه بر مرگ زند خنده ، على اصغر تست \r\n\r\nمقدمه :\r\nكتاب حاضر « 2 » و نشريّهء سوم از سلسله انتشاراتِ « در راه حق » « 3 » نيز ، از آثار مرحوم آيةاللَّه كاشف الغطاء است . اين كتاب ، از چند ماه قبل ترجمه شده و آماده چاپ بود و كثرتِ مشغلهء تحصيلى و نبودِ\r\n\r\n\r\n","description":"","footnote":"\r\n( 1 ) . . . اين بخش ، متن كامل مقدمهء اينجانب بر ترجمه كتاب « السياسة الحسينيّة » مرحوم آيةاللَّه شيخ محمدحسين آل كاشف الغطاء است كه در ماه رمضان 1376 هجرى در تبريز چاپ و منتشر شده است .\r\nدر واقع اين مقدمه 58 سال پيش و در دوران جوانى ! نوشته شده و نشان دهندهء روحيه و ديدگاه و چگونگى انديشه سياسى نويسنده است كه در بخش آخر اين كتاب : « فلسفهء نهضت حسينى » به تناسب موضوع و با ويرايشى مختصر ، نقل مىشود .\r\n( 2 ) . ترجمه كتاب : السياسة الحسينيّة .\r\n( 3 ) . در آن تاريخ هنوز نشريات « در راه حق » قم راه نيفتاده بود . . .\r\n","page_name":" 121 ","page_number":121},
  {"content":"\r\n\r\nوقت كافى براى نوشتن مقدمه ، از جمله عللى بودند كه موجب تأخير در انتشار اين كتاب گرديد .\r\nاكنون با استفاده از فرصت و از توفيقات حاصله از فيوضات ماه رمضان ، اين مقدّمه نوشته مىشود ، از خوانندگان محترم انتظارى جز اين نيست كه : نخوانده و سطحى قضاوت ننمايند .\r\n\r\nسكوت و جمود\r\nحضرت امام حسين عليه السلام را همه ما مىشناسيم و شرح زندگى انفرادى و اجتماعى آن امام را ، تاكنون خيلى از نويسندگان شيعه و سنّى و خارجى ، با عناوين مختلف نوشته‌اند . براى رعايت اختصار ، ما در اينجا به شرح مطالبى كه ارتباطى با نهضت كربلا ندارد ، نمىپردازيم . مقصود از اين مقدّمه ، اين است كه : به طور اجمال بدانيم كه چرا امام حسين عليه السلام قيام كرد ؟ و هدف او از اين قيام چه بود ؟ ! و تكليف ما با شرايط و امكانات موجود ، چيست و چه بايد كرد ؟\r\nآيا راهى را كه حسين عليه السلام رفت ، بايد برويم ، يا بايد به « سكوت » ، « ركود » و « جمود » فعلى مسلمين جهان ، در قبال اين همه ظلم و ستم ، قتل و غارت ، چپاولِ بيت المال ، تجاوز و حمله‌هاى مستقيم و غير مستقيم دشمنان اسلام و كفّار و صليبىها و كمونيست‌ها به ممالك و سرزمين هاىِ عزيز اسلام ، و توهين و استهزاء علنى و عملى به مقدّسات مذهبى و اصول اسلامى ، و اشاعهء مظاهر كفر و بُت‌پرستى ، ادامه داد ؟ !\r\nآيا بايد همهء مسلمانان سراسرِ روى زمين ، با جنبشى عالم‌گير به\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nپاخيزند ، يا عكس‌العملِ عدمِ اجراى احكامِ نورانى خدا و عاطل و باطل ماندن حدود و قوانين مقدس و جاويد قرآن و توسعهء فساد و منكرات و انحراف جوانان و فرزندان مسلمان ، بايد سكوت باشد ؟ !\r\nآيا اسلام هميشه ما را امر به سكوت مىكند ؟ و با ازدياد منكرات ، امر به معروف با قلم و قدم و زبان و عمل ، بر هر كس - از كوچك و بزرگ ، بازارى و كارگر ، محصل و مجتهد - لازم نيست ؟\r\nآنچه مسلم است ، اين است كه : سكوت ما در مقابل منكرات و اعمال ضدّ اسلامى ، بر خلاف رضاى خدا بوده و با دستورات اسلامى سازگار نيست . مثلًا اسلام دستورى داده كه در زمان غيبت امام عليه السلام هر حمله و هجومى كه بر اسلام و مسلمين و بيضهء اسلام ( به اصطلاح فقهى ) ضرر داشته باشد ، بر همهء مسلمين ؛ اعم از زن و مرد ، واجب است كه دفاع كنند . آيا ما به آن عمل مىكنيم ؟\r\nبنابراين اصل مسلم ، تنها اختلافى كه شايد بين ما و عدّه‌اى ديگر وجود دارد ، عدم درك روح زمان و شناخت سرعت سير قهقرائى اوضاع مادى و معنوى مسلمين در وضع كنونى است . يعنى آن‌ها اگر تعمّق بيشترى در جريانات عادى زندگى بنمايند ، خواهند ديد چه خطر و حمله و هجومى بر اسلام و مسلمين ، بالاتر از اين است كه در دنياى اسلام ، از اسلام و مسلمانى ، جز نام و شناسنامهء « مسلمان بودن » و چند عملى كه صورت عادت به خود گرفته و يا براى « ريا » و « تظاهر » است ، چيزى باقى نمانده است !\r\nچه توهين و حمله‌اى بر اسلام و مسلمين ، بزرگ‌تر از تهيه شدن بخشى از بودجهء ممالك و دولت‌هاى مسلمان ، از ربا ، مالياتِ\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nمشروبات الكلى و منحرفين و بدبختان است ؟\r\nآرى ! اگر كسى عميقانه فكر كند ، مىفهمد خطرى مهم‌تر و بزرگ‌تر از اين نمىشود كه امروز جوانان ما ، در اثر اعتياد به مشروبات الكلى و مواد مخدر و تماشاى فيلم‌هاى بىشرمانه و ضدّاخلاقى در سينماها ، دين و ايمان خود را بر باد داده و از مبانى اسلامى رويگردان گشته و به سوى خدانشناسى و شهوات گرائيده‌اند .\r\nآيا تجاوز و هجوم بالاتر از اينكه امروزه مسلمين خوار و زبون شده و مجبور به گدائى از كفار و دشمنان خدا گشته‌اند ؟ انسان وقتى به اين مسائل فكر مىكند ، آتش مىگيرد و مىسوزد ! . . . و از طرفى وقتى به مسئلهء نهضت حسين عليه السلام مىرسد ، مىبيند قسمت عمدهء مسئوليت ، بر عهدهء اشخاصى است كه تاكنون ساكت نشسته و در مقابل اعمال ضدّ اسلامى ، جز حرف ، عكس‌العملى از خود نشان نداده‌اند .\r\nمتأسفانه اگر به بحث بيشترى در اين موضوع بپردازيم ، « مقدمه » از « ذى المقدمه » زيادتر خواهد شد و « فرع » مزيد بر « اصل » . . . لذا از بحث در اصل موضوع كتاب دور نمىشويم و از افزودن پاورقى زياد هم بر مطالب متن كتاب خوددارى مىكنيم و اكنون مختصرى پيرامون مسئلهء نهضت حسين عليه السلام بحث كرده و تفصيل بيشتر را - اگر توفيقى بود - به كتاب « درس هايى از رهبر مكتب انقلابى اسلام » واگذار مىكنيم .\r\n\r\nمسئله نهضت\r\nمسئله نهضت و شهادت حضرت حسين عليه السلام را اگر به صورت كامل\r\n\r\n","description":"","footnote":"","page_name":" 124 ","page_number":124},
  {"content":"\r\n\r\nتجزيه و تحليل كنيم ، مىبينيم كه نهضت او يكى از مهم‌ترين و ارزنده‌ترين نهضت‌هاى نجات بخش تاريخ بشريت است و مسلّماً در صفحات تاريخ و افكار انسان‌ها ، قرن‌ها باقى خواهد ماند و اهميّت آن هرگز فراموش نخواهد شد ، زيرا نهضت حسين عليه السلام برضدّ يزيد و دستگاه ظلم و ظالم‌پرور و حكومت ضدّاسلامى اموى ، درسى فناناپذير است كه طبعاً تا ابد تازگى دارد و هيچ وقت كهنه نخواهد شد و بلكه مىتوان گفت : با تعالى سطح افكار و با تكامل طرز تفكّر در طرق جهاد فكرى و عملى بشرى ، عمق نهضت او بيشتر و بهتر فهميده و درك خواهد شد .\r\nدر واقع اين نهضت ، درسى عملى و آموزنده است ، براى انسانى كه مىخواهد آزاد و سربلند و شرافتمندانه زندگى كند و البته هميشه و در همه‌جا مىتواند سرمشق همگان باشد .\r\nكسانى كه لذّت زندگى را در محيطى دور از عوالم مادى و در خدمت به اسلام و جامعهء مسلمين و اصلاح اوضاع آشفتهء كنونى تشخيص داده‌اند ، ولى قدرت شان در مقابل نيروهاى پر زرق و برق پول و سرنيزه ، به مثابه سرمايهء يك رنجبر در مقابل ميليون‌ها ثروت يك سرمايه‌دار مىماند ، و همين نكته موجب سستى اراده‌ها و يأس سرهاى پرشور و ازدياد بهانهء سكوت و تن دادن به قبول هر عمل ضدّ بشرى و اسلامى مىگردد .\r\nولى اگر منطقى و عميقانه فكر كنيم ، از مكتبى كه حسين عليه السلام باز كرد و از درسى كه او عملًا بر همه آموخت ، به خوبى مىتوان سرمشق گرفت و مرعوب دبدبه و كبكبهء قدرت‌هاى توخالى نگشت و از\r\n\r\n","description":"","footnote":"","page_name":" 125 ","page_number":125},
  {"content":"\r\n\r\nحوادث شوم زندگانى و عدم پيروزى در مسائل مقدّماتى جنبش‌ها ، و يا شكست عده‌اى از مسلمين جهان در مبارزات و جنبش‌ها و . . . هيچ يأس و دلسردى و سستى به خود راه نداده و بلكه سرسختانه‌تر ، اوقات خود را صرف جهاد و مبارزه در راه تحقّق يافتن آرمان بزرگ و هدف بسيار عالى و مقدس خود - كه برتر و بالاتر گشتن عملى اسلام بر همه چيز است - خواهيم نمود .\r\nمسئلهء نهضت حضرت حسين عليه السلام ، به ما مىآموزد : قلّت افراد و يا عدم وجود كامل وسائل مادّى ، نبايد باعث تن دادن به ذلّت ، خوارى ، و اسارت و بندگى اجانب و ننگ و خفّت گردد . پروردگار بزرگ در قرآن مجيد فرموده : كَم مّن فِئَةٍ قَلِيلَةٍ غَلَبَتْ فِئَةً كَثِيرَةَ بِإِذْنِ اللَّهِ وَاللَّهُ مَعَ الصبِرِينَ - چه بسيار از گروه‌هاى اندك ، كه بر گروه بسيار به اذن خدا ، غلبه كرده‌اند « خداوند با صابران است » - و روى همين اصل و همين پشتيبانىهاى خداى مقتدر ، مسلمان نبايد از كمى افراد هم‌فكر و مجاهد و نقص وسائل ظاهرى جهاد ، ترس و هراسى داشته باشد .\r\nبه طور كلّى : طرفداران راه حق ، در همهء زمان‌ها نيز در اقليّت بوده‌اند ، ولى همانگونه كه تجربه و تاريخ نشان مىدهد ، پيروزى نهايى و قطعى ، هميشه از آنِ طرفداران حق بوده است .\r\nشما صفحات تاريخ را ورق بزنيد و ببينيد در كدام دوره ، فتح و نصرت‌ها از آنِ اقليت طرفدار حق نبوده است ؟ ! ! بنابراين ، ما و همهء برادران مسلمان ، نبايد از جلال و جبروت ظاهرى قدرت‌هاى پوشالى\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nباك داشته باشيم و تن به پذيرش زورگوئى و ظلم و ستم بدهيم .\r\nاگر تن به قبول ظلم و ستم و . . . بدهيم ، فردا در دادگاه عدل الهى مورد مؤاخذهء سخت قرار خواهيم گرفت ، چنان كه پيشواى اسلامى مىفرمايد : «\r\nيؤخذ من المظلوم كما يؤخذ من الظّالم\r\n» ، در روز رستاخيز ، از مظلوم نيز بازپرسى مىشود ، همانطور كه ظالم مورد مؤاخذه قرار مىگيرد .\r\n\r\nقيام مظهر حق\r\nامام حسين عليه السلام پس از پيغمبر اسلام صلى الله عليه و آله و اميرالمؤمنين على عليه السلام و برادرش امام حسن عليه السلام ، مظهر و مصداق واقعى طرفدار حق بود . اين حقيقتى است كه كوچكترين شك و شبهه‌اى در آن وجود ندارد و از اين لحاظ ، قيام حسين عليه السلام قيام مظهر حق بود ، عليه مظهر باطل ، مظهر پستى و پليدى ، مظهر عيّاشى و شهوت‌رانى ، مظهر حكومت جابرانه و ظالمانه يزيد كه به « ناحق » بر مسند رياست و جايگاه مقدس پيغمبر خدا و خانواده‌اش نشسته بود و دستگاه عدالت بار حكومت اسلامى را به دستگاه و دربار ضد اسلام ، تبديل كرده بود .\r\nقيام حسين عليه السلام و ياران وفادارش ، قيام صاحبان سرهاى پرشور از عشق به معشوق ، دل‌هاى مشتاق ، و قلب‌هاى روشن و فروزان از نور ايمان به آفرينندهء طبيعت بود ؛ برضدّ يزيد پليد و اطرافيان دنياپرست و ستمگر او ، عليه صاحبان سرهاى مست و بى خبر از عالم انسانيت كه در لجن‌زار شهوت و حيوانيت غوطه مىخوردند .\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nحسين عليه السلام فرمانده عالى و پرچمدار اين نهضت و رهبر ايثاركنندگان ، با قيام خود ، به دنيا ثابت كرد كه : « مسلمان » بايد برضدّ ناكسانى كه بدون لياقت ، بر جان و مال مردم مسلمان حكومت كرده و بيت‌المال مسلمين را مورد دستبرد و غارت قرار مىدهند ، قيام كند .\r\n\r\n« فرمانرواى جائر ! »\r\nحسين عليه السلام در خبرى كه از آن حضرت نقل شده و ذيلًا نقل مىشود ، تكليف همهء مسلمان‌ها را به وضوح روشن كرده است . اين خبر ، مبنا و علّت‌العلل قيام حسين عليه السلام را بر همه ملل محروم ، با صراحت روشن ساخته و مىرساند : هرگز نبايد تسليم حكومت زر و زور شد .\r\nامام حسين عليه السلام مىفرمايد : رسول خدا صلى الله عليه و آله فرمود : هركس فرمانرواى ظالمى را ببيند كه حرام خدا را حلال كرده ، ناقض عهد و پيمان خدا بوده ، مخالف سنّت رسول خدا عمل كرده ، در ميان بندگان خدا بدرفتارى مىكند و برضدّ او با فعل و قول خود عملى انجام ندهد ، براى خدا حق است آن شخص را مانند او قرار داده و به كيفرش برساند .\r\nو بدانيد كه اينان به اطاعت شيطان گرائيده و از اطاعت خدا رو گردانده‌اند . فساد را آشكار و حدود را معطل نموده و اموالى را كه از آنِ همهء مسلمين است ، حيف و ميل كرده و حرام را حلال ، حلال را حرام نموده‌اند . و من بر اينكه با گفتار و رفتار با يزيد ستمكار\r\n\r\n","description":"","footnote":"","page_name":" 128 ","page_number":128},
  {"content":"\r\n\r\nمخالفت كنم ، سزاوارترم . » « 1 » و روى همين اصل امام حسين عليه السلام به گفتار جدّ بزرگوارش عمل كرد و حاضر نشد زنده بماند و حدود الهى را جارى نشده و احكام اسلام را اجرا نگرديده ببيند .\r\nحسين عليه السلام آن روز با قيام خود ، و با نثار خون خويش و خون يارانش و با رضايت به اسير شدن اهل‌بيت و خاندانش ، نهال اسلام را بارور ساخت . دكتر اقبال لاهورى ، ضمن چند بيت ، طى قطعه‌اى در اين باره مىگويد :\r\n چون خلافت رشته از قرآن گسيخت * حريّت را زهر اندر كام ريخت\r\nخواست آن سر جلوهء خير الامم * چون سحاب قبله باران در قدم\r\nبر زمين كربلا باريد و رفت * لاله در ويرانه‌ها كاريد و رفت \r\n\r\n\r\n","description":"","footnote":"\r\n( 1 ) . رجوع شود به : كتاب‌هاى « نفس المهموم » ، « تاريخ طبرى » ، « حياة الحسين » / تأليف عبدالحميد جودة السّحار - نويسنده معروف مصرى - ، « جنگ و صلح در اسلام » / تأليف دكتر خدورى - استاد علوم شرقى دانشگاه پكنس امريكا - و ماهنامه « گنج شايگان » ، نشريه انجمن اسلامى دانشجويان دانشگاه تهران . متن عربى خبر از اين قرار است :\r\n« ايّها النّاس ! انّ رسول اللَّه صلى الله عليه و آله قال : من رأى سلطاناً جائراً مستحلًا لحرام اللَّه ناكثاً لعهد اللَّه ، مخالفاً لسنة رسول اللَّه صلى الله عليه و آله يعمل فى عباده بالاثم والعدوان ، فلم يغيّر عليه بفعل و لا قول كان حقاً على اللَّه ان يدخله مدخله الا وانّ هولاء قد لزموا طاعة الشّيطان وتركوا طاعة الرّحمن واظهروا الفساد وعطّلوا الحدود واستأثروا بالفئى واحلوا حرام اللَّه وحرّموا حلاله وانا احقّ من غير » .\r\n","page_name":" 129 ","page_number":129},
  {"content":"\r\n\r\n تا قيامت قطع استبداد كرد * موج خون او ، چمن ايجاد كرد\r\nبهر حق در خاك و خون غلطيده است * پس بناى « لا إله » گرديده است\r\nمدّعايش سلطنت بودى اگر * خود نگردى با چنين سامان سفر\r\nدشمنان چون ريگ صحرا لا تعُد * دوستان او به يزدان هم عدد\r\nتيغ بهر عزّت دين است و بس * مقصد او حفظ آئين است و بس\r\nما سوى اللَّه را مسلمان بنده نيست * پس فرعونى سرش افكنده نيست\r\nخون او تفسير اين اسرار كرد * ملّت خوابيده را بيدار كرد\r\nتيغ « لا » چون از ميان بيرون كشيد * از رگ ارباب باطل خون كشيد\r\nنقش « الّا اللَّه » بر صحرا نوشت * سطر عنوان نجات ما نوشت\r\nشوكتِ شام و فرّ بغداد رفت * سطوت غرناطه هم از ياد رفت \r\n تار ما از زخمه‌اش لرزان هنوز * تازه از تكبير او ايمان هنوز \r\n\r\n","description":"","footnote":"","page_name":" 130 ","page_number":130},
  {"content":"\r\n\r\n اى صبا اى پيك دور افتادگان * اشك ما بر خاك پاك او رسان « 1 » \r\nآرى حسين عليه السلام علاوه بر اينكه باعث استحكام « لا إله الا اللَّه » گشت ، دربار ستمگر خاندان معاويه را ويران و كاخ‌هاى فرعون‌منشانهء دودمان دنائت و رذالت بنىاميّه را براى ابد درهم كوفت و ويران ساخت .\r\n\r\nزندگى چيست ؟ !\r\nعبدالحميد جودة السّحار ، نويسنده مصرى و مولف كتاب « ابوذر غفارى » و « مبانى اقتصادى در اسلام » ، در « حياة الحسين » - كه از طرف هيئت نشر و تأليف دانشگاه قاهره منتشر شده است - مىنويسد :\r\n« . . . حسين عليه السلام نمىتوانست با يزيد بيعت كند و به حكومت او تن بدهد ، زيرا در اين صورت بر فسق و فجور صحّه مىگذاشت و اركان و پايه‌هاى ظلم و طغيان را محكم مىكرد و از حكومت باطل تمكين مىنمود . ولى حسين عليه السلام راضى به اين كارها نمىشد ، ولو اينكه اهل و عيالش به سختى و شدّت بيفتند و خود و يارانش زنده نمانند » .\r\nعلاوه بر اين ، حسين عليه السلام زندگى را از دريچهء چشم حقيقت‌بين خود بررسى نموده و قضاوت مىكرد . افرادى كه حب دنيا ، رياست و مقام ، چشم باطن‌شان را كور و گوش‌شان را كر كرده ، نمىتوانند عقيده و\r\n\r\n\r\n","description":"","footnote":"\r\n( 1 ) . نقل از قطعهء « آزادى اسلامى و سرّ حادثه كربلا » / ديوانِ « اسرار و رموز » ، محمد اقبال لاهورى ، چاپ پاكستان .\r\n","page_name":" 131 ","page_number":131},
  {"content":"\r\n\r\nراه حسين عليه السلام را درك نموده و در آن راه گام بردارند .\r\nامام حسين عليه السلام روى اصل طرزِ تفكّر صحيح خود مىفرمايد كه :\r\n« انّما الحيوة الدنيا عقيدة و جهاد » - زندگى دنيا ، عبارت است از عقيده و جهاد در راه آن - و با صداى رسا اعلام مىدارد كه : « لا ارى الموت الّا سعادة و لا الحيوة مع الظّالمين الّا برماً » . مرگ را جز سعادت و زندگى با ظالمين را جز ذلّت و عدم سعادت نمىبينم .\r\nاز طرف ديگر مىفرمايد :\r\n فان تكن الابدان للموت أنشئت * فقتل امرء بالسيف فى اللَّه افضل \r\n- هرگاه بدن‌ها براى مرگ آماده شده‌اند ، كشته شدن با شمشير در راه « حقّ » و « خدا » ، فضيلت بارتر است -\r\nصاحب چنين ديدگاه و فكرى ، نمىتواند با حكومت يزيد بسازد و يزيد را زمامدار مردم مسلمان ببيند ، اين است كه مردانه به پا مىخيزد و با جهاد و انقلاب خونين خود ، به دنيا نشان مىدهد كه :\r\nيزيد و اطرافيان پست او ، حقّ حكومت ندارند و حكومت ، حقّ خاندان پاك پيغمبر خدا و تربيت شدگان مكتبِ پر افتخار اسلام است .\r\nحسين عليه السلام در اين نبرد آشتىناپذير ، حتى حاضر شد كه اهل و عيالش به عنوان « خارجى ! » به اسيرى بروند ، ولى امروز دنيا به حسين عليه السلام درود مىفرستد و نام جاويد او با افتخار و احترام ذكر مىشود ، اما يزيد و جيره خواران و غلامان حلقه به گوش او ، با ننگ و نفرت و انزجار هميشگى قرين شده‌اند و مسلماً يزيد صفتان قرون\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nديگر نيز سرنوشتى بهتر از ارباب اصلى خود نخواهند داشت .\r\nياران حسين عليه السلام\r\n اى بسا انبوه لشگرها كه با ايمان لرزان * روز بازى حوادث جرئت ميدان ندارد\r\nاى بسا سرباز جان بر كف كه با نيروى ايمان * باك از سرلشگر و فرمانده و فرمان ندارد\r\nبشكند بازوى تقوى مشت فولادين بىدين * گرچه مرد متقى سر پنجهء طغيان ندارد \r\nحسين عليه السلام وقتى از مدينه خارج شد ، عدّه زيادى از افراد طمع كار ، به خيال اينكه حكومت و رياستى در كار است ! همراه امام حسين عليه السلام بودند و تا شب عاشورا نيز ، حداقل هزار سرباز سواره و يكصد نفر پياده در ركاب حضرت ماندند ، ولى شب عاشورا امام حسين عليه السلام همه را جمع كرد و با قيافه و چهرهء دُرفِشان و ملكوتى و خاصّ خويش - كه در پرتو شمع‌هاى لرزان خيره كننده بود - فرمود :\r\n« خدايا ! من تو را حمد مىكنم كه ما را با نبوّت مكرّم كردى و قرآن را به ما آموختى و در دين ، فقيهمان نمودى . اينجا كربلاست ، فردا ميدان گاهى است براى مردان خدا ، مردانى كه دنيا را با تمام مظاهرش با تمام خوشىها و زيبائىها ، براى مبارزه با فساد يزيد وداع مىگويند . . . واى به حال كسى كه فردا اينجا باشد ، صداى ما را بشنود ، گريه و ضجّهء زنان و كودكان به گوش او برسد و از كمك به ما كوتاهى بكند . من بيعت را از شما برداشتم ، اينك تاريكى شب همه‌جا را فرا\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nگرفته است ، دست زن و بچه‌هاى خود را بگيريد و به شهرها و آبادىهاى خود برويد . زيرا اين قوم ، تنها مرا مىخواهند . . . »\r\n. . . حضرت شمع‌ها را خاموش كرد ، آنانى كه به ظاهر ، مرد جلوه مىكردند ! ولى بوئى از مردانگى و انسانيّت نبرده بودند ، فرزند زهرا عليه السلام را تنها گذاشته و رفتند . . . و سرانجام براى حسين عليه السلام 40 نفر پياده و 32 نفر سواره ، يار وفادار و سرباز فداكار باقى ماند . . .\r\nالبته 72 نفر در مقابل متجاوز از 45 هزار نفر ؟ ! خيلى عجيب است ، ولى تاريخ مىگويد نيروى ايمان 72 نفر ، انبوه لشگرهاى كفر را به لرزه در آورده بود . برادر امام حسين عليه السلام ، حضرت عباس عليه السلام پس از آن ماجرا گفت : برادر چرا اين كار را بكنيم ؟ ! براى اينكه پس از تو زنده بمانيم ؟ ! خدا آن وقت را هيچ وقت بر ما نشان ندهد . . .\r\nحضرت رو به بنىعقيل كرد و فرمود :\r\nيا بنى عقيل ! من به شما اجازه مىدهم كه همه‌تان برويد . بنىعقيل گفتند : مردم چه مىگويند ؟ ! مىگويند : ما آقا و بزرگ و بهترين پسر عم‌ّهاى خود را ترك كرديم و با دشمنان او مبارزه و جهاد ننموديم ؟ ! لا واللَّه ! ما اين كار را نمىكنيم ، ما خود را ، مال و اهل خود را فداى تو مىكنيم و همراه تو جهاد مىكنيم تا هميشه با تو باشيم ، زندگى پس از تو براى ما فايده ندارد .\r\nيكى از انصار حسين عليه السلام برخاست و گفت :\r\nآيا ما تو را تنها بگذاريم ؟ آن وقت براى تو چه عذرى بياوريم ؟\r\nنه به خدا ، تا نيزه‌ام را در سينهء آنها نشكنم و تا آنها را با شمشير خود آن هنگام كه در دستم مىباشد ، نزنم ، از تو جدا نمىشوم و\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nهرگاه سلاحى نداشته باشم ، با سنگ با آنها جهاد مىكنم ، تا در پيشگاه تو بميرم .\r\nيكى ديگر گفت :\r\nبه خدا سوگند ، ما تو را تنها نمىگذاريم ، تا خداوند شاهد باشد ما در غيبت رسول خدا صلى الله عليه و آله حق تو را اداء كرديم . به خدا اگر بدانم من كشته شده و دوباره زنده مىشوم و بعد مرا زنده مىسوزانند و دوباره زنده مىشوم و هفتاد مرتبه هم تكرار شود ، باز از تو جدا نمىشوم . در پيشگاه تو كشته مىشوم ، و چطور اين كار را نكنم ، در حالى كه مرگ بيش از يك بار نيست ، ولى پس از آن افتخار و شرافتى است كه پايان ندارد . . .\r\n. . . اين است نمونه‌اى از طرز تفكّر ياران حسين عليه السلام كه تا آخرين نفس ، وفادارى خود را به خدا و مكتب مردان خدا ، با جان و هستى ثابت كردند .\r\nاين 72 نفر ، پروانه وار گردِ شمع حقيقت گرديدند و تا در راه وصال به معشوق خود ، بال و پرشان نسوخت ، از پاى ننشستند .\r\nاينان براى اينكه زودتر شهيد شوند ، از خدا مىخواستند شب عاشورا زودتر تمام شود . از شدّت شوق گريه مىكردند ، در روز نبرد در ميدان خونين ، براى اينكه زودتر به لقاء حق برسند ، لباس جنگى را بيرون آورده و دور مىانداختند و در جلو حسين عليه السلام مىايستادند ، سينه و سر خود را سپر قرار مىدادند ، تا تيرهاى زهرآلود دشمن به آنها بخورد و به حسين عزيز عليه السلام صدمه‌اى نرسد .\r\nاينها به راستى « مرد » بودند و مردانه هم جنگيدند و نام و افتخار\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nجاويد در دنيا و نجاتى خدائى درآخرت ، براى خود كسب كردند .\r\nاينها در جواب حسين عليه السلام كه مىفرمودند : « بياييد و برويد من بيعت را از شما برداشتم » ، گريه مىكردند و مىگفتند : آيا ما را از پيشگاه مقدّست رانده و طرد مىكنى ؟ ! . . .\r\nالبتّه ما هم امروز به صورت ظاهر مىگوئيم : « اى كاش با شما بوديم و با شما به فوز و مقام بزرگى مىرسيديم » ! ولى بياييد درست فكر كنيم و ببينيم : آيا اگر ما آن روز در صحنه بوديم ، واقعاً حاضر به عمل هم مىشديم ؟ ! شوخى نيست : سر و تن ، نيزه و شمشير ، تير و خنجر ، سنگ و آهن ، بيابانى سوزان ، جگرى عطشان ، زخم از روى زخم . . . و نثار خون .\r\nمگر از جان و تن گذشتن بازى است ؟ ! مگر نثار خون در نزد همه بى ارزش است ؟ ! مگر گذشت از جان ، مردانگى نمىخواهد ؟ ! مگر همه مىتوانند چون گلگون‌كفنان و شهيدان كربلا ، مردانه از تمام مظاهر و لذّات دنياى مادّى صرف نظر كنند ؟ ! . . .\r\nخوشا به حال آنان كه با شجاعت و شهامت ، و با كمال افتخار و سربلندى ، شربت شهادت نوشيدند و واى به حال كسانى كه از ترس كشته شدن ، و از ترس از دست رفتن مقام و جاه خود ، قشرهاى وسيع مسلمين را بنده و برده ظالمين و دشمنان اسلام كرده و مىكنند .\r\nو درود به آنانى كه با خون خود ، نهالِ اسلام را آبيارى كرده و براى يارى دين خدا قيام نمودند ، درود بر آنها كه به صورت ظاهر و براى چند روزى شكست خوردند ، ولى تا ابد فاتح و پيروز گشتند .\r\nسلام بر آنها ، بر خون‌هاى به ناحق ريخته شدهء آنها .\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nسلامى سوزان ، گرم و آتشين . . .\r\nسلام بر آنها . . و بدن‌هاى پاره پاره و به خون آغشته شدهء آنان كه تا آخرين قطرهء خون و تا آخرين لحظهء حيات از حق و عدالت ، آزادى و انسانيّت ، و از اصول نجات‌بخش اسلام دفاع كردند . . .\r\nو ننگ و نفرت ابدى بر پست فطرتان و دون‌صفتانى كه براى دنيا و براى حكومت رى ، براى پول و مقام ، فرزندان عزيز زهرا و مردان پاك و مسلمان را كشتند و خيال كردند كه هميشه دنيا بر وفق مراد آنها بوده و هميشه بر روى يك پاشنه خواهد چرخيد و آن‌ها هميشه در رأس حكومت باقى مانده و عهده‌دار رياست « شبه مردان ! » خواهند بود ، غافل از اينكه دنيا چند روزى بيش نيست و ما عند ربك خيرو أبقى .\r\n\r\nدفاع از عقيده . . .\r\n ما زنده از آنيم كه آرام نداريم * موجيم به دريا كه توقف عدم ماست \r\nبراى اينكه دفاع از عقيدهء خود و جواب تهمت‌ها و اشكال‌تراشىهاى جاهلانه را در هر نشريه‌اى عنوان نسازيم ، در مقدمهء اين كتاب ، قدرى مفصل‌تر جوابى براى همه مىنويسيم تا همگان بدانند كه : « 1 » هيچ فحش و توطئهء ناجوانمردانه و بىشرمانه‌اى ، در روحيهء خلل‌ناپذير تربيت‌يافتگان مكتب انقلابى اسلام ، نه تنها تأثير منفى ندارد ، بلكه آنها را در مبارزه‌اى كه براى اجراى احكام قرآن\r\n\r\n\r\n","description":"","footnote":"\r\n( 1 ) . اين جملات در پاسخ كسانى بود كه كارهاى ما نوجوانان را دور از عقل و خرد ! مىپنداشتند و مىناميدند و از سرزنش و نكوهش عملكرد ما ، ابائى نداشتند ! . . .\r\n","page_name":" 137 ","page_number":137},
  {"content":"\r\n\r\nدر سرزمين‌هاى عزيز اسلام شروع كرده‌اند ، پابرجاتر و مصمم‌تر نيز مىگرداند .\r\nما از هرگونه سختى و مصيبتى استقبال كرده و هيچ گله‌اى از رضا و قضاى خدا نداريم و به قول شاعر :\r\n ما نداريم از رضاى حق گله * عار نايد شير را از سلسله \r\nبديهى است كه مصائب بزرگ ، مردان بزرگ را پرورش مىدهد و ناهموار بودن راه ، دليل مقدّس بودن هدف و استقامت در پيمودن اين راه ، مقدمهء پيروزى قطعى است .\r\nبنابراين ، تشبّثات جاهلانه و حسودانه ، ما را از ادامهء راهى كه در پيش گرفته‌ايم ، باز نمىدارد و ما به جهاد همه‌جانبهء خود عليه دشمنان داخلى و خارجى اسلام ، تا سر حدّ وصال به خدا ، يعنى تا سر حدّ « شهادت » ادامه خواهيم داد . اين راه شرافتمندانه و پر افتخارى كه ما در پيش گرفته‌ايم ، در پيمودنش ، از هيچ كوششى فروگذارى نكرده و از جلال و عظمت ظاهرى هيچ نيرو و قدرتى ترس و هراسى به خود راه نداده و مردانه به جانب مقصود پيش خواهيم رفت ، زيرا على عليه السلام در نهج البلاغه به ما تعليم مىدهد كه :\r\nپيكار جويان در وظيفهء دشوارى كه بر عهده گرفته‌اند ، هرگز خسته نمىشوند و وسوسهء زشت‌گويان ، در ارادهء آهنين ايشان اثر نمىكند .\r\nسرزنش‌ها و ملامت‌ها را از دهان هر كس كه خارج شود ، ناچيز مىپندارند و هم‌چنان به فعّاليّت خود ادامه داده و پروانه‌وار به جانب مقصود پيش مىروند .\r\n\r\n","description":"","footnote":"","page_name":" 138 ","page_number":138},
  {"content":"\r\n\r\nو قرآن مىفرمايد : فَاصْبِرْ كَما صَبَرَ أُولُوا الْعَزْمِ مِنَ الرُّسُلِ وَ لا تَسْتَعْجِلْ لَهُمْ كَأَنَّهُمْ يَوْمَ يَرَوْنَ ما يُوعَدُونَ لَمْ يَلْبَثُوا إِلَّا ساعَةً مِنْ نَهارٍ بَلاغٌ فَهَلْ يُهْلَكُ إِلَّا الْقَوْمُ الْفاسِقُونَ . « 1 »\r\n\r\nسازش با دشمنان اسلام\r\nپس منتهى اليه راه ما ، راه حسين عليه السلام است و ما با كمال افتخار ، در اين راه گام بر مىداريم و كسى كه منطقى و عاقلانه فكر كند ، به وضوح خواهد ديد : در شرايط فعلى ، براى اصلاح جامعه پر از فساد امروز ما ، جز از راهى كه حسين عليه السلام رفت ، راه ديگرى وجود ندارد .\r\nبه طور كلّى ، قوانين قرآن و اسلام ، اعمال و رفتار پيشوايان ما ، ما را از « همزيستى مسالمت‌آميز » با دشمنان اسلام منع كرده‌اند ، آرى همكارى و همزيستى ما با دول استعمارگر و عمّال آنها ، امرى محال است و مخالفت قلمى و زبانى ما با آنها ، يك مسئله شخصى نيست كه قابل عفو و اغماض و حل و فصل بوده و صلح‌پذير باشد .\r\nمخالفت ما با دشمنان اسلام و با كسانى كه مستقيم و غير مستقيم به نفع اجانب كار مىكنند ، آشتىناپذير است و البته ما با كسانى كه از لحاظ فكرى مخالف هستيم ، غرض شخصى و فردى نداريم ، بلكه آنها را باعث فساد اجتماع و انحطاط اخلاق و سيرِ نزولى جامعه مسلمين مىدانيم كه ملّت ما را دو اسبه به سوى سقوط ، به سوى\r\n\r\n\r\n","description":"","footnote":"\r\n( 1 ) . احقاف ، آيهء 35 .\r\n","page_name":" 139 ","page_number":139},
  {"content":"\r\n\r\nاروپائىگرى و بىدينى سوق مىدهند .\r\nوضع كنونى مسلمين جهان ، به‌قدرى رقّت‌آور است كه هر مسلمانى اگر در علل پيدايش اين وضع دقيقاً بررسى كند ، مىبيند براى اصلاح اوضاع حادّ ضد دينى فعلى ، جز يك جنبش حادّ دينى ، هيچ كارى و امرى ، هيچ موعظه و نصيحتى ، تأثيرى نداشته و وضع را به حد اعتدال در نخواهد آورد .\r\nروى همين اصل ، ما با خداى خود پيمان بسته‌ايم ؛ پيمانى اصيل و پابرجا ، پيمانى محكم و خلل‌ناپذير كه در راه او تا آخرين نفس بكوشيم ، و به قول اقبال لاهورى :\r\n هر كه پيمان با هو الموجود بست * گردنش از بند هر معبود رست . \r\n\r\nراه و هدف\r\nالبتّه ما انتظار نداريم حتماً خود به نتايج مطلوب برسيم ، بلكه ترجيح مىدهيم كه بكوشيم و بيكار ننشينيم و ثمرهء كوشش ما را نسل آينده و فرزندان فردا ببينند .\r\nما ترجيح مىدهيم به جاى زندگى با اين مردم ! ( چنان كه حسين عليه السلام فرمود ) شاهين‌وار به آسمان شهادت پرواز كنيم و چه سعادتى بالاتر از اين مىتوان براى يك بشر سعادتمند ( واقعى ) تصوّر كرد ؟ !\r\nو هزار ضربت شمشير - چنانچه على عليه السلام فرموده است - براى ما خوش‌تر و راحت‌تر و آسان‌تر از مرگ در بستر نرم و گرم است . . . و نثار\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nجان خود در راه حق ، در راه خدا ، در نظر ما سخت بى بهاست .\r\n. . . و البته راه ما ، و هدف ما ، راه و هدفى كه در پيش داريم ، بسيار پر نشيب و فراز است ، ولى به قدرى مقدّس و نورانى و خدائى است كه هيچ توافقى با عوامل مادّى و دنيوى ، ظاهرسازى و رياكارى ندارد .\r\nو رهروان و رزمندگان راه حقّ و حقيقت ، دلباختگان اجراى احكام اسلام و قرآن ، در پيشروى در راه پرخطر خويش ، انتظار هيچ تشويق و تقديرى را از هيچ مقامى جز « خدا » ندارند ، زيرا كسى كه عاشق اسلام و تجديد عظمت جهانى مسلمين باشد و اين عشق با تار و پود او آميخته گردد ، احتياج به تشويق و تقريظ ! ندارد .\r\n. . . و هدف و مرام و مقصد ما ، عالىتر از آن است كه منتظر تشويقى باشيم ، يا با تقدير و تقريظى ! شاد و خرّم شويم و هيچ تقدير و تقريظى ، ما را مغرور نمىكند ، چنان كه هيچ فحش و ناسزائى ، تأثير بدى در روحيه و افكار ما ندارد و ما راهى را كه وظيفهء خود تشخيص داده‌ايم و مىپيمائيم ، تا آخر خواهيم رفت .\r\nو خلاصه : فكر ما و روح ما ، بالاتر از آن است كه با انتقادى ناروا متزلزل و يا با تشويق و تقديرنامه‌اى ، استوار گردد .\r\nما اگر به لحاظ سنّى نيز كوچك باشيم ! به لحاظ روحى ، خود را بزرگ مىدانيم و بايد هم از لحاظ روحى و فكرى بزرگ باشيم ، زيرا كه منبع الهام‌بخش ما قرآن و مكتب اسلام است و قرآن و اسلام بزرگ‌ترين و ارجدارترين مكتب‌ها و منبع‌ها را داراست .\r\nبنابراين ، اگر در راه بزرگى قدم گذاشته‌ايم ، تعجّب ندارد و بايستى\r\n\r\n","description":"","footnote":"","page_name":" 141 ","page_number":141},
  {"content":"\r\n\r\nدر اين راه ، چون كوه استوار در مقابل تندباد حوادث بايستيم و تكان نخوريم ، زيرا حسين عزيز عليه السلام هم اينطور بود . اقبال لاهورى باز مىگويد :\r\n عزم او چون كوهساران استوار * پايدار و تند سير و كامكار \r\nو ما هم :\r\n رمز قرآن از حسين آموختيم * زآتش او شعله‌ها اندوختيم \r\n\r\nفداى راه او\r\nهر كسى ، هر نيرو و قدرتى كه مىتواند ، عليه ما اقدامى انجام دهد ! ، ما باكى از آنها و اقدامات آنها نداريم ، زيرا مىدانيم : وَ مَن يَتَوَكَّلْ عَلَى اللَّهِ فَهُوَ حَسْبُهُ و اين نيروهاى پوشالى ، اين هو و جنجال‌هاى توخالى ، در مقابل منطق و حق ، مقاومت و ارزشى ندارند و اگر هم در گذشته داشته‌اند ، ديگر نمىتوانند داشته باشند و مردم چشم و گوش دارند ، و مىفهمند كه قضيّه از چه قرار است !\r\nمردم مىفهمند چه افرادى براى حفظ موقعيّت خود از انجام امر به معروف و نهى از منكر ؛ اين دو اصل مسلّمى كه وظيفهء فرد فرد مسلمانان است ، خوددارى مىنمايند .\r\nو بر فرض اگر هم نفهمند ، خدا مىداند و مىبيند كه ما جاه و جلال و موقعيّت و وجهه‌اى نمىخواهيم و نظرى جز خدمت به اسلام و مسلمين نداريم كه ما همه چيز را فداى راه او كرده‌ايم و عقيده داريم كه وجهه داشتن ، در زمانى كه وجههء اسلام عملًا از بين رفته و مىرود ، پشيزى ارزش ندارد .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\nما اتّكائى در زندگى و در دنيا جز به خدا ، به هيچ مقام و به هيچ كسى نداريم و ايمان داريم كه خدا به حكم : وَ كَانَ حَقًّا عَلَيْنَا نَصْرُ الْمُؤْمِنِينَ ، هميشه از مجاهدين راه خود پشتيبانى كرده و مىكند .\r\nبگذار دشمنان ما ، به توطئه‌هاى نانجيبانهء خويش ادامه دهند .\r\nبگذار ماهيّت كثيف و شرم‌آور خود را - آن‌طور كه هست - به جامعهء مسلمين نشان دهند .\r\nعمل معرّف همه است و دنيا ، دنياى عمل است و فريب و نيرنگ ، ديگر كارى نمىتواند بكند و عملى كه براى اسلام باشد ، از اوّل هويداست . و ما در مقابل اين شكنجه‌هاى روحى - كه بالاتر از شكنجه‌هاى جسمى است - « آخ » هم نخواهيم گفت ، زيرا براى خدا و در راه خداست و هرچه كه در راه خدا باشد ، براى ما « نوش جان » است . دسته گلى است كه از هيچ بستانى و گلستانى فرادست‌نمىآيد .\r\n\r\nحسين عليه السلام چرا قيام كرد ؟\r\n. . . حسين عليه السلام چرا قيام كرد ؟ ! آيا نمىتوانست با يزيد پليد « همزيستى مسالمت‌آميز » ! داشته باشد ؟ ! مسلماً اگر حسين عليه السلام حاضر به سازش با يزيد مىشد ، زر و سيم ، درهم و دينار ، كاخ و آپارتمان ! ، وكالت و امارت به او مىرسيد ، امّا حسين عليه السلام مانند من و تو نبود كه ببيند در مملكت اسلامى در مركز تشيّع رباخوارى رواج دارد و مشروب مىخورند ، قمار بازى مىكنند ، مرتكب فحشاء مىشوند ، دين و ايمان مردم مسلمان را بر باد مىدهند و . . . ، ساكت بنشيند و تماشا كند ! حسين عليه السلام روح داشت و مظهر شهامت ، غيرت ، و\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nاسلاميّت بود ، و نمىتوانست با دشمنان واقعى اسلام كه به صورت ظاهر مسلمان جلوه مىكنند ، سازش كند .\r\nحسين عليه السلام « اپورتونيست » و « سازش كار » نبود كه نان را به نرخ روز بخورد ! و با هر دسته و فرقه‌اى ، بند و بست داشته باشد . حسين عليه السلام پاىبند آئين جدّش بود و نمىتوانست احكام آئين او را بلااجراء ببيند و ساكت بنشيند !\r\nحسين عليه السلام « مقبول العامه » ! شدن و وجهه در جامعه پيدا كردن را مىخواهد چه كند ؟ ! در حالى كه دين جدّ او از بين مىرفت ؟ زر و سيم ، كاخ و باغ ، براى حسين عليه السلام و پيروان او ارزشى ندارد و «\r\nانّما الدنيا عقيده و جهاد\r\n» . \r\nطرز تفكر ما\r\nراه ما ، بنا به دلايل خلل ناپذيرى ، افتخارآميزترين راهى است كه يك بشر متفكر كه تمام جوانب كار و زندگى را در نظر گرفته و ابتدا و انتهاى دورهء حياتش را بررسى كرده ، نمىتواند براى خود ، جز آن را انتخاب كند .\r\nاين راه را ، ما بايد برويم ، زيرا وظيفه خود را در قبال عزّت اسلام چنين تشخيص داده‌ايم و مسلّماً در پيشگاه خداى بزرگ هم ، بيش از اندازه دركِ عقلمان ( در مسائل غير تقليدى ) مسئول نخواهيم بود .\r\nاين راه ، بايستى پيموده شود و آنچه كه در انتظار رهروان اين راه است يا فتح و پيروزى است و يا شهادت و پرواز به سوى او و وصال\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nبه معشوق حقيقى . معشوقى كه حق است عشق به او ورزيدن و جان در راه او باختن و سر در كف گذاشتن . . .\r\nو در پيشروى به سوى هدف عالى خود ، هيچ تهديد و تحديدى - اين اسلحه‌هاى پوسيده و ارتجاعى - در روحيهء ما تأثير سوئى نخواهد داشت . دشمنان ما ، در مقابل بدىها ، جز خوبى و در مقابل ناسزا جز « سلام » از ما نديده و نخواهند شنيد ، زيرا قرآن فرموده است : وَ إذَا خَاطَبَهُمُ الْجهِلُونَ قَالُواْ سَلمًا و اسلام به ما دستور داده كه در مقابل بدى جاهلان ، خوبى و احسان كنيم ، و ما روح و فكر خود را ، با مجادله و منازعه براى كارهاى بسيار كوچك و بى اهميّت ، ضايع و بىارزش نخواهيم كرد .\r\n\r\nوظيفه امروزى\r\nاكنون ، ما جز گفتن و نوشتن وظيفه‌اى نداريم ، اگر وظيفهء ما امر ديگرى باشد ، اقدام خواهيم كرد و روز عمل ، آن‌هائى كه باور نمىكنند ، خواهند ديد كه آنچه گفته بوديم ، براى « اسلام » و به خاطر « اسلام » بود . اگر وظيفه ما ايجاب كند ، شما خواهيد ديد آنچه كه در نظر ما ارزش ندارد ، آنچه كه در نظر ما بى اهميّت است ، آنچه كه قابل اعتنا نيست ، جان است ، مال است ، خون است و همه چيز است . آرى ، همه چيز فداى راه حق ، فداى پيروزى اسلام ، و تجديد عظمت جهانى مسلمين .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\n\r\nما و اقدامات ما\r\nعدهء زيادى به ما مىگويند : شما چرا اقدام به اين كارها - فعاليت فرهنگى و اجتماعى - مىكنيد ، مگر ديگران به اندازهء شما درك و شعور ندارند ؟ در جواب بايد گفت : اولًا يكى از علل عدم اقدام ديگران ، كثرتِ صبر ! آنهاست ، ولى ما صبور نيستيم و نمىتوانيم باشيم ، ما چگونه صبور و زنده باشيم ، در حالى كه در مملكت اسلام ، در مركز تشيّع ، در هتل‌هاى اسلام بر بادده تهران ، رقّاصه‌هاى خارجى و زنان كثيف اروپا و امريكا ، لختِ مادرزاد ، - آرى لخت و عريان - رقص مىكنند و اخلاق و روح ديانت مردم مسلمان ما را نابود مىسازند !\r\nما چگونه صبور و زنده بمانيم و با چشم خود ببينيم كه اگر « ربا » نباشد ، بازارِ مسلمين راكد مىشود و يا بسيارى از برادران ما علاوه بر قمارخانه‌هاى رسمى ، ندانسته و نفهميده با خريد « بليطهاى بخت آزمائى » ، قمار مىكنند و يا نيروهاى جوانان ما ؛ نيروهاى ارزنده‌اى كه بايستى در ترويج اسلام در جهان مصرف شوند ، در كافه و كاباره ، در هتل و سينما به هدر مىرود .\r\nو از سوى ديگر ، نوشتن و انتشار نشريّات مختلفه در مقابل صدها هزار نشريهء ضد اسلامى - كه مبلّغ و بلندگوى اجانب و اروپائى گرى هستند - اگر براى كسى مقدور باشد ، لازم و واجب است . اگر ديگران اقدام نمىكنند يا نمىتوانند بكنند ، دليل نمىشود كه ما هم به جرم اينكه « سنّمان كم است » سكوت كرده و اقدامى ولو مختصر و كوچك نكنيم .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nما نيز ميدانيم كه اين كارها ، وظيفهء از ما بزرگترها بوده و يك وظيفه كفائى است ، ولى وقتى كه آنها اقدامى نكنند ، براى ما يك وظيفه عينى مىشود و ما هم ، تا آنجا كه مقدورمان باشد ، حقايق را نوشته و منتشر مىسازيم و : «\r\nلَا تُكَلَّفُ نَفْسٌ إِلَّا وُسْعَهَا\r\n« 1 »\r\n\r\n\r\n","description":"","footnote":"\r\n( 1 ) . اين مقدمه ، پس از اعدام شهيد نواب صفوى و ديگر برادران « فدائيان اسلام » نوشته شد كه در واقع نشان دهندهء روحيهء مبارزه جويى و فدايى اسلامى نويسنده بود . . . و از سوى ديگر ، پاسخى بر بعضى از اهل تحجّر در « تبريز » بود كه « سكوت » در مقابل رژيم حاكم را به عنوان « تقيّه » واجب مىدانستند و حركت يك طلبه نوجوان را ، در مبارزه با مفاسد ، كه با نوشتن و نشر مقالاتى انجام مىگرفت ، برنمىتابيدند ! و حتى هشدار مىدادند كه با اين اقدامات ! - فعاليت فرهنگى - اجتماعى - سياسى - « وجههء » خود را از دست مىدهيم و آن را بر خلاف روش « علماء عظام » ! مىدانستند كه البته واقعيت‌ها چنين نبود و به هرحال ، ما ! عليرغم « صغر سن » - بيش از نيم قرن پيش - به وظيفهء خود ، عمل مىكرديم و با روحيه « فدائى اسلامى » به كار خود ادامه مىداديم و بى ترديد ، شهادت نواب صفوى به دست رژيم ضدّ بشرى پهلوى ، در اين نوع تفكر ، تأثير خاصى داشت . . . محرم 1434 ه . ق - روز عاشورا - تهران ، سيدهادى خسروشاهى .\r\n","page_name":" 147 ","page_number":147},
  {"content":"\r\n\r\nنمايش تصوير\r\nروى جلد كتاب سياسة الحسينية چاپ تبريز - 1376 ه . ق\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nنمايش تصوير\r\nپشت جلد كتاب سياسة الحسينية چاپ تبريز - 1376 ه . ق\r\n\r\n","description":"","footnote":"","page_name":" 149 ","page_number":149},
  {"content":"\r\n . \r\n","description":"","footnote":"","page_name":" 150 ","page_number":150},
  {"content":"\r\n\r\n\r\nفهارس\r\nاعلام ، كتب ، اماكن\r\n\r\n","description":"","footnote":"","page_name":" 151 ","page_number":151},
  {"content":"\r\n . \r\n","description":"","footnote":"","page_name":" 152 ","page_number":152},
  {"content":"\r\n\r\n\r\nفهرست اعلام\r\nابدال چشتى ، 21\r\nابراهيم ، 64\r\nابراهيم باستانى ، 75\r\nابن تيميه ، 77\r\nابن خلدون ، 29\r\nابن زياد ، 85 ، 86 ، 87 ، 88 ، 89\r\nابن سعد ، 88 ، 91\r\nابن عبد ربّه ، 15\r\nابن‌قيم الجوزيه ، 77\r\nابن كثير ، 12 ، 13\r\nابوالاعلى مودودى ، 17 ، 19 ، 20 ، 21 ، 22 ، 23 ، 24 ، 25 ، 26 ، 27 ، 28 ، 29 ، 30 ، 31 ، 32\r\nابوالحسن الندوى ، 58\r\nابوالحسن على بن محمد بن حبيب المارودى ، 29\r\nابوالخير ، 21\r\nابوالكلام آزاد ، 16 ، 71 ، 73 ، 75 ، 76 ، 77 ، 78 ، 79 ، 80 ، 81 ، 82\r\nابوبكر ، 13 ، 38\r\nابوحنيفه ، 28\r\nابوذر غفارى ، 131\r\nابوسعيد خدرى ، 13\r\nاحمد آرام ، 60\r\nاحمد حامدى ، 25\r\nاحمد خان هندى ، 81\r\nاربعه بن عبث ، 89\r\nاقبال لاهورى ، 108 ، 109 ، 111 ، 112 ، 115 ، 116 ، 129 ، 140 ، 142\r\nامام الهند ، 76\r\nامام حسن عليه السلام ، 12 ، 21 ، 91\r\nامام حسين عليه السلام ، 9 ، 10 ، 11 ، 12 ، 13 ، 14 ، 15 ، 16 ، 17 ، 20 ، 32 ، 36 ، 37 ، 38 ، 39 ، 53 ، 54 ، 55 ، 60 ، 61 ، 64 ، 65 ، 82 ، 83 ، 84 ، 85 ، 86 ، 87 ، 88 ، 89 ، 90 ، 91 ، 92 ، 93 ، 94 ، 96 ، 108 ،\r\n\r\n","description":"","footnote":"","page_name":" 153 ","page_number":153},
  {"content":"\r\n\r\n109 ، 110 ، 113 ، 114 ، 119 ، 122 ، 124 ، 125 ، 126 ، 127 ، 128 ، 129 ، 131 ، 132 ، 133 ، 134 ، 135 ، 139 ، 140 ، 142 ، 143 ، 144\r\nامام خمينى رحمه الله 27\r\nامام على عليه السلام ، 13 ، 127 ، 139 ، 141\r\nامام مالك ، 44\r\nامام هادى عليه السلام ، 20\r\nامينه ، 57\r\nاميةبن عبدالعزيز اندلسى ، 77\r\nانوشيروان ، 43\r\nايوب خان ، 27\r\nبراء بن عاذب ، 13\r\nبلاذرى ، 14\r\nبنىعقيل ، 134\r\nبوتراب ، 111\r\nپيغمبر صلى الله عليه و آله ، 10 ، 11 ، 13 ، 40 ، 61 ، 65 ، 68 ، 83 ، 84 ، 86 ، 91 ، 109 ، 111 ، 127 ، 128 ، 132 ، 135\r\nجان گنتر ، 77\r\nجعفر بن محمد بن على ، 93\r\nجعفر طيار ، 90\r\nجمال‌الدين حسينى ، 73 ، 74\r\nجواهر لعل نهرو ، 77\r\nحبيب بن مظاهر ، 89\r\nحر ، 14 ، 85 ، 91 ، 92\r\nحربن يزيد رياحى ، 85\r\nحسن البناء ، 29\r\nحسن مثّنى ، 21\r\nحسين بن على ، 11\r\nحضرت عباس عليه السلام ، 88 ، 134\r\nحضرت على اصغر عليه السلام ، 121\r\nحضرت على اكبر عليه السلام ، 121\r\nحضرت فاطمه عليها السلام ، 13 ، 40 ، 112 ، 134\r\nحمزه ، 90\r\nحميده ، 57\r\nخليل احمد حامدى ، 26\r\nخليل الحامدى ، 29\r\nخوارزمى ، 14\r\nخيرالدين ، 73\r\nرشيد رضا ، 73 ، 74\r\nزهير ، 89\r\nزيد بن على ، 11\r\nزين‌العابدين ، 59\r\nسرتوماس آرنولد ، 100\r\nسفاح ، 85\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nسليمان بن احمد ، 15\r\nسنان ، 108\r\nسنان ابن عنس نجفى ، 93\r\nسيد ابوالاعلى مودودى ، 16\r\nسيدقطب ، 16 ، 29 ، 55 ، 57 ، 59 ، 60\r\nشاه ولى الله دهلوى ، 29\r\nشِبْلى نُعمانى هندى ، 77\r\nشبير ، 108\r\nآية اللَّه شريعتمدارى ، 31\r\nشمر ، 87\r\nشيخ احمد سعيد ، 22\r\nشيخ غلام محمد ، 29\r\nشيخ مفيد ، 77\r\nشيد ، 12\r\nشيوخ الازهر ، 73\r\nصدوق ابن‌بابويه ، 77\r\nضرة بن تميمى ، 93\r\nطباطبائى ، 80 ، 81\r\nطبرسى ، 13\r\nعباس بن على ، 90\r\nعبدالحميد جودة السّحار ، 131\r\nعبدالفتاح اسماعيل ، 59\r\nعبدالناصر ، 59\r\nعثمان ، 13\r\nعلى بن ابى طالب ، 10\r\nعلى حجتى كرمانى ، 60\r\nعلى خامنه‌اى ، 59 ، 60\r\nعمر ، 13\r\nعمر بن سعد ، 87 ، 88 ، 90\r\nعيسى ، 113\r\nغلامرضا سعيدى ، 25\r\nفرزدقِ ، 85\r\nفرعون ، 62\r\nقربانى ، 59\r\nقطب الدين چشتى ، 21\r\nقيصر روم ، 43\r\nكاشف الغطاء ، 16\r\nكفايت الله مفتى الديار ، 22\r\nكوروش ، 81\r\nگاندى ، 74 ، 76 ، 77 ، 78\r\nگوته ، 83 ، 101\r\nمحمد اقبال لاهورى ، 16 ، 97 ، 99 ، 101 ، 102\r\nمحمد بن جرير طبرى ، 15\r\nمحمد حواش ، 59\r\nمحمد عبده ، 73 ، 74\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nمحمد على جوهر ، 22 ، 24\r\nمحمدعلى عابدى ، 60\r\nمحمدعلى گرامى ، 59\r\nمحمد غزالى ، 29 ، 77\r\nمحمد قطب ، 29 ، 57\r\nمحيى الدين احمدبن خيرالدين ، 73\r\nمختار ثقفى ، 11\r\nمرتضى ، 109 ، 113\r\nمريم ، 113\r\nمسلم بن عقيل ، 89\r\nمصطفى خرم دل ، 60\r\nمصطفى كامل ، 57 ، 73\r\nمعاويه ، 14 ، 15 ، 38 ، 44 ، 84 ، 131\r\nمنصور عباسى ، 44\r\nموسى ، 12 ، 61 ، 68\r\nمولانا ، 24\r\nمولوى ، 108\r\nمهاتما گاندى ، 11 ، 22\r\nميانجى ، 99\r\nنادرشاه ، 101\r\nندوى ، 77\r\nنظير حسين ، 75\r\nنفيسه ، 57\r\nنورمحمد ، 99\r\nنيچه ، 108\r\nولفريد اسميت ، 76\r\nهادى خامنه‌اى ، 60\r\nهادى خسروشاهى ، 16 ، 17 ، 30 ، 31 ، 32 ، 59 ، 81 ، 119\r\nهارون ، 12 ، 109\r\nيزيد ، 39 ، 41 ، 44 ، 53 ، 84 ، 125 ، 127 ، 128 ، 131 ، 132 ، 133 ، 143\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nفهرست اماكن\r\nآمريكا ، 58 ، 60\r\nاروپا ، 146\r\nافغانستان ، 12 ، 60 ، 73 ، 101\r\nامريكا ، 146\r\nانگليس ، 22 ، 23 ، 26 ، 76\r\nاورشليم ، 81\r\nاورنگ آباد ، 20\r\nايران ، 60 ، 75\r\nبابل ، 81\r\nبجنور ، 21\r\nپاكستان ، 26 ، 28 ، 29 ، 30 ، 31 ، 80\r\nتبريز ، 16\r\nتهران ، 32 ، 146\r\nجبلپور ، 22\r\nجزيرةالعرب ، 73\r\nچشت ، 21\r\nچين ، 112\r\nحجاز ، 109 ، 112\r\nحيدرآباد كن ، 20\r\nدهلى ، 22 ، 24 ، 75\r\nروم ، 112\r\nرى ، 137\r\nسمبريال سيالكوت ، 99\r\nسيالكوت ، پنجاب ، 99\r\nسيوط ، 57\r\nعراق ، 12\r\nفارس ، 81\r\nفرات ، 87\r\nفرانسه ، 73\r\nفلسطين ، 12\r\n\r\n","description":"","footnote":"","page_name":" 157 ","page_number":157},
  {"content":"\r\n\r\nقادسيه ، 85\r\nقاهره ، 30 ، 57 ، 59 ، 75 ، 131\r\nقدس ، 24\r\nقم ، 16\r\nكربلا ، 87 ، 122 ، 130 ، 136\r\nكوفه ، 14 ، 84 ، 85 ، 86 ، 87\r\nماد ، 81\r\nمدينه ، 9\r\nمصر ، 30 ، 57 ، 59 ، 73 ، 81\r\nمكه ، 68 ، 73 ، 75\r\nميانمارو ، 12\r\nهرات ، 21\r\nهند ، 11 ، 21 ، 22 ، 58 ، 73 ، 74 ، 75 ، 76 ، 78 ، 79 ، 80\r\n\r\n","description":"","footnote":"","page_name":" 158 ","page_number":158},
  {"content":"\r\n . \r\n","description":"","footnote":"","page_name":" 159 ","page_number":159},
  {"content":"\r\n . \r\n\r\n","description":"","footnote":"","page_name":" 160 ","page_number":160}
  ]