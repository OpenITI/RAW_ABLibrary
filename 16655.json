[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\n333\r\nنظام سياسى ، اجتماعى\r\nاسلام\r\nنمايندگى ولى فقيه در سپاه\r\nمركز تحقيقات اسلامى\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nنمايندگى ولى فقيه در سپاه\r\nمركز تحقيقات اسلامى\r\nشناسنامه\r\nنام كتاب : نظام سياسى اجتماعى اسلام\r\nموضوع : سياسى\r\nكد : 6 / 101\r\nتهيه كننده : مركز تحقيقات اسلامى - حوزهء نمايندگى ولى فقيه در سپاه\r\nناشر : ادارهء آموزشهاى عقيدتى سياسى - نمايندگى ولى فقيه در سپاه\r\nنويسندگان : محمدرضا مؤمن - قدرت الله بهرامى\r\nحروفچينى وصفحه آرايى : مركز تحقيقات اسلامى\r\nليتوگرافى وچاپ : مركز چاپ ستاد نمايندگى ولى فقيه در سپاه\r\nنوبت چاپ : سوم\r\nتاريخ انتشار : پاييز 1380\r\nتيراژ : 4500 جلد\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\nپيشگفتار\r\nانقلاب اسلامى ايران ، بزرگترين وعميق ترين انقلاب ارزشى و فكرى بود كه در عصر حاضر رخ داد .\r\nبنيانگذار اين نهضت مقدس اسلامى ، حضرت امام خمينى رضوان الله عليه با پيروى از حضرت سيد الشهداء عليه السلام و با كوتاه كردن دستهاى ستم و سلطه قدرتهاى استكبارى ونوكران آنان از كشور امام زمان ( عج ) به احياى سيره جد خود ، رسول الله - صلى الله عليه وآله - واصلاح امور امت وتحكيم پايه هاى حكومت اسلامى پرداخت و با دستهاى پرتوان خود ، نهالها ونهادهاى پرثمر را يكى پس از ديگرى در سرزمين حاصلخيز جامعهء اسلامى ايران بنا نهاد .\r\nسپاه پاسداران انقلاب اسلامى از خجسته نهادهايى است كه همزمان با شكل گيرى نظام مقدس اسلامى به دستور آن پير عارف ودورانديش تأسيس شد و رسالت عظيم پاسدارى از انقلاب اسلامى وارزشهاى الهى آن و دفاع از حريم ولايت فقيه را به عهده گرفت .\r\nتحقق اين مأموريت مهم وخطير ، در گرو برخوردارى اين نهاد مقدس از \" بينش اسلامى \" و \" آگاهى سياسى \" است كه \" آموزش \" يكى از راههاى تأمين كننده آن است .\r\nاز اين رو ، ارتقاء بينش اعتقادى - سياسى سپاه و \" تداوم آموزش \" براى اين نيروى نظامى مكتبى ، امرى ضرورى ونيازى اجتناب ناپذير است .\r\nولى امر مسلمانان جهان ، حضرت آية الله العظمى خامنه اى ، براين امر مهم تأكيد كرده چنين مى فرمايد :\r\nسپاه پاسداران انقلاب اسلامى يك نيروى انقلابى است كه بر پايهء دين وتقوا و درك و عمل\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nانقلابى به وجود آمده و وظيفه اساسى نماينده اين جانب در آن عبارت از : نظارت مستمر بر حفظ واستحكام اين پايه اساسى وبرخورد با تخلفات وپيشگيرى از آنهاست . ( 1 )\r\nآموزشهاى عقيدتى - سياسى گرچه از ابتداى تأسيس سپاه به شكلهاى مختلف وجود داشته است ، ليكن اهميت مسأله ونقش زيربنايى آن ودستيابى سپاه به اهداف تعيين شده ، موجب شد تا اين مهم در چارچوب \" نظام آموزشى \" جامع و فراگير كه در برگيرندهء سطوح مختلف علمى وتخصصهاى گوناگون باشد - تحقق يابد .\r\nدر پى اين حركت ، آموزشهاى عقيدتى - سياسى در قالب \" نظام آموزشى \" از سال 1364 شروع شد و بيش از نيمى از پرسنل را تحت پوشش دوره هاى مختلف \" تداوم آموزش \" قرار داد .\r\nاما با گذشت بيش از شش سال و كسب تجارب مفيد به هنگام اجرا و نيز با توجه به تحولات سالهاى اخير در اين نهاد مقدس ، از جمله تشكيل نيروهاى پنجگانه سپاه ، تصويب قانون استخدامى آن واعطاى درجات و . . . . ، ضرورت بازنگرى به \" نظام آموزشى \" احساس شد و \" نظام آموزشى \" فعلى جايگزين نظام قبلى گرديد .\r\n* ( مشخصات \" نظام آموزشى \" عقيدتى - سياسى ) *\r\nبا توجه به تفاوت سطح معلومات كلاسيك پرسنل سپاه و تقسيم بندى آنان به دو سطح \" سيكل \" و \" ديپلم \" ، نظام آموزشى\r\nدربرگيرندهء دو سطح زير است :\r\n1 - ورودى سيكل\r\n2 - ورودى ديپلم\r\nبراى سطح يك ، آموزش عمومى و سه مرحله آموزش ضمن خدمت ( شامل دوازده دوره ) و سه دورهء آموزش تخصصى ( تخصصى اوليه ، تخصصى تكميلى وسرپرستى ) در نظر گرفته شده است .\r\n\r\n\r\n","description":"","footnote":"\r\n1 - بخشى از حكم مقام معظم رهبرى به نماينده ولى فقيه در سپاه ( مورخه 6 / 4 / 69 ) .\r\n","page_name":" 10 ","page_number":10},
  {"content":"\r\n\r\nسطح دو ، شامل دوره هاى : كاردانى ، كارشناسى ، مقدماتى رسته اى ، عالى رسته اى ، دافوس ، عالى جنگ و چهار مرحله آموزش ضمن خدمت ( در دوازده دوره ) مى باشد .\r\nبراى هر يك از دوره ها كد مخصوصى در نظر گرفته شده است كه مشخص كننده سطح ، مرحله و دوره است . به عنوان مثال : در كد ( 4 / 102 ) رقم سمت چپ نشانگر سطح ، رقم وسط ، بيانگر مرحله ورقم سمت راست گوياى دوره است .\r\nاز آنجا كه دوره هاى عمومى ، تخصصى وسرپرستى مرحله ندارند ، رقم وسط با صفر مشخص شده است . به عنوان مثال كد \" 102 \" ، نشانگر سطح يك و دوره دوم از دوره هاى غير تداوم است .\r\nموضوعات آموزشى شامل موارد زير است :\r\n1 - اصول عقايد\r\n2 - اخلاق اسلامى\r\n3 - احكام\r\n4 - معارف قرآن\r\n5 - تاريخ اسلام\r\n6 - دانش سياسى - اجتماعى\r\n7 - نظام دفاى\r\nاز آنجا كه موضوعات مختلف مى باشد ، به منظور سهولت كار ، براى هر موضوعى نيز كد خاصى مشخص شده است كه در پى كد هر دوره پس از علامت ( / ) مى آيد . براى مثال عدد \" 6 \" در كد \" 6 / 101 \" بيانگر اين است كه موضوع دورهء ياد شده ، دانش سياسى - اجتماعى است .\r\nدر مورد دوره هاى تخصصى و سرپرستى براى رسته هاى مختلف كد جداگانه اى در نظر گرفته شده كه با گذاشتن خط تيره ( - ) پس از كد گروه نوشته مىشود . مثلا تخصصى تكميلى ، ورودى سيكل از گروه عقايد در رسته بهدارى با كد ( 5 - 1 / 103 ) مشخص مىشود .\r\nمركز تحقيقات اسلامى ، عهده دار تدوين متون آموزشى مورد نياز حوزه نمايندگى ولى فيه در سپاه است كه با توجه به سطح معلومات وتخصص نيروهاى آموزشى ونوع و حوزهء مأموريت آنان ، متن مورد نياز را تهيه و تدوين مى نمايد .\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nمتون و جزوات اين مركز توسط گروههاى تخقيقاتى ، تدوين و پس از طى مراحل بررسى و نظارت به تأييد \" هيأت علمى \" كه جمعى از فضلا و اساتيد حوزه عمليه قم هستند مى رسد .\r\nكتابى كه در پيش رو دارند ، كد 6 / 101 شامل 17 درس از نظام آموزشى عقيدتى - سياسى سپا پاسداران انقلاب اسلامى مى باشد .\r\nنظرات ، پيشنهادها وتجربيات شما مربيان ارجمند وبرادران عزيز متربى راهگشا و مشوق ما در رفع نقايص وكاستيهاى متون آموزشى خواهد بود .\r\nاز خدا مى خواهيم كه بر بينش و آگاهيهاى اسلامى ما روز به روز بيفزايد ، و آنها را عميق تر سازد .\r\nمركز تحقيقاتى اسلامى\r\nنمايندگى ولى فقيه در سپاه\r\n\r\n","description":"","footnote":"","page_name":" 12 ","page_number":12},
  {"content":"\r\n\r\n\r\nمقدمه . . .\r\nتاريخ ، حكايت از زندگى اجتماعى بشر دارد ، اين زيست مستمر اجتماعى باعث شده ؛ است تا او را موجودى فطرتاً اجتماعى بدانند . اجتماعات بشرى هميشه داراى نظامها و مقرراتى براى ادارهء خويش بوده‌اند و در هر اجتماعى ، دولت و حكومت ، هر چند به ابتدايىترين شكل خود ، وجود داشته است .\r\nوجود اين مقررات و نظامها ضرورى و در مجموع مورد قبول تمام افراد بشر است .\r\nدرجوامع دينى ، حكومت و اصول مربوط به آن متكى به شريعت آسمانى است . اسلام به عنوان يك دين جامع ، داراى مقررات و اصول جامع و مستمرى در تمام زمينه‌هاست كه جاودانى است .\r\nجامعيت و خاتميت اسلام اقتضا مىكند كه اين مكتب بخصوص در زمينهء حكومت و مسائل مربوط به آن ، شيوهء كامل و جامعى ارائه دهد .\r\nيكىاز اهداف گستردهء مكتب اسلام ، تأمين سعادت دنيا و آخرت بشر است و قواعد و مقررات آن در زمينهء نظام سياسى ، اجتماعى در راستاى همين هدف پىريزى شده است .\r\nاسلام در ارائه نظام سياسى اجتماعى خود كاملًا مستقل بوده و داراى حاكميت ، حكومت ، قانونگذارى ، قضاوت ، نظام اقتصادى ، شيوهء تعليم و تعلّم ، مقررات بين المللى و ساختار ويژه‌اى در تشكيل و ترتيب نيروهاى مسلح است . حاكميت در اسلام ، حاكميت الهى است و همهء امور بر محور آن تنظيم مىشود .\r\nبرخى از اصول و قواعد نظام سياسى اجتماعى اسلام به عنوان اصولى ثابت مطرح شده است و در بسيارى ديگر ، مقتضيات زمان نقش مهمّى دارد . در اين دوره به شرح و تفسير ابعاد مختلف نظام سياسى اجتماعى اسلام پرداخته مىشود .\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\n\r\nدرس اوّل : اسلام و اجتماع\r\nاجتماعى زيستن انسان ، مسأله‌اى است كه ريشه در قرون بسيار دور حيات بشر دارد .\r\nتاريخ بشر همواره گوياى زندگى اجتماعى انسان بوده و جز افراد استثنايى كه در هر زمان نمونه‌هاى اندكى از آنها به چشم مىخورد ، بشر در هيچ دورانى به صورت انفرادى زندگى نكرده است ؛ اين مسأله مورد پذيرش قريب به اتفاق دانشمندان مىباشد . « 1 » \r\nبشر در ادامهء زندگى خود به اين شكل برخورد كه مانند ديگر موجودات نمىتواند بدون كمك\r\nو يارى ديگران به نيازها و مشكلات خود پاسخ گويد و هر چه را كه او از ديگران مىخواست ، آنان نيز همان را از او مطالبه مىكردند و بناچار اين مطلب را پذيرفت ، همانطور كه او مىخواهد ديگران را استخدام و مورد بهره كشى قرار دهد ، بايد اين اجازه را به ديگران نيز بدهد و نيز دريافت كه اين تعاون و همكارى بايد به نحوى انجام پذيرد كه عدالت اجتماعى ، تحقق يابد . حكم بشر به اجتماع مدنى و عدل اجتماعى ، حكمى است كه اضطرار ، بشر را مجبور كرد به اينكه آن را بپذيرد ، چون اگر اضطرار نبود هرگز هيچ انسانى حاضر نمىشد ، دامنهء اختيار و آزادى خود را محدود كند و اين معناى عبارت معروف « الانسان مدنى بالطبع » است . « 2 » \r\nاز آيات مختلف قرآن بر مىآيد كه اجتماعى بودن انسان در متن خلقت و آفرينش او پىريزى شده است . « 3 » \r\nكلمه اجتماع به گرد آمدن ، تجمع ، اتفاق كردن بر چيزى و يا دسته‌اى كه براى هدفى مشترك گرد هم جمع شوند گفته مىشوند . اين كلمه در مقايسه با بعضى از كلمات مانند جامعه و امت از هيچ گونه بار سياسى و عقيدتى برخوردار نيست .\r\n\r\n","description":"","footnote":" ( 1 ) - درآمدى بر جامعه شناسى اسلامى ، دفتر همكارى حوزه و دانشگاه ، ج 1 ، ص 205 ، چاپ دوّم ، 1367 .  ( 2 ) - الميزان ، ج 2 ، ص 117 .  ( 3 ) - ر . ك : حجرات ( 49 ) ، آيه 13 ؛ فرقان ( 25 ) ، آيهء 54 ؛ زخرف ( 43 ) ، آيهء 32 ؛ اعراف ( 7 ) ، آيه 34 ؛ بقره ( 2 ) ، آيهء 79 ؛ آل‌عمران ( 3 ) ، آيه 112 . ","page_name":" 15 ","page_number":15},
  {"content":"\r\n\r\n\r\nعوامل زندگى اجتماعى انسان\r\n« اين مسأله از قديم الايام مطرح است كه زندگى اجتماعى انسان تحت تاثير چه عواملى به وجود آمده است ، آيا انسان اجتماعى آفريده شده است ؛ يعنى طبيعتاًبه صورت جزئى از كل آفريده شده است و در نهاد انسان گرايش پيوستن به كل خود هست و يا اجتماعى آفريده نشده ، بلكه اضطرار و جبر بيرونى انسان را مجبور كرده است كه زندگى اجتماعى بر او تحميل شود ؛ يعنى انسان به حسب طبع اول خود مايل است كه آزاد باشد و هيچ قيد و بند و تحميلى را كه لازمه زندگى جمعى است ، نپذيرد . امّابه حكم تجربه دريافته است كه به تنهايى قادر نيست به زندگى خود ادامه دهد و بالاجبار به محدوديت زندگى اجتماعى تن داده است و يا انسان اجتماعى آفريده نشده و عاملى كه اورا به زندگى اجتماعى وادار كرده ، اضطرارنبوده و لااقل اضطرار عامل منحصر نبوده است . انسان به حكم عقل فطرى و قدرت حسابگرى خود به اين نتيجه رسيده كه با مشاركت و همكارى و زندگى اجتماعى بهتر از مواهب خلقت بهره مىگيرد ، از اين رو شركت را انتخاب كرده است .\r\nبنابر نظريه اوّل عامل اصلى ، طبيعت درونى انسان بوده و اجتماعى بودن يك غايت كلى و عمومى است كه طبيعت انسان بالفطره به سوى او روان است .\r\nبراساس نظريه دوّم عامل اصلى ، امرى بيرونى و خارج از وجود انسان است كه از قبيل اتفاقى و عرضى است كه غايت ثانوى ناميده مىشود .\r\nبنابر نظريه سوّم عامل اصلى ، نيروى عقلانى و حسابگرانه است كه ازنوع غايات فكرى است نه طبيعى « 1 »  . »\r\nآنچه كه به عنوان علل زندگى اجتماعى انسان ذكر شد ، از جنبه‌هاى درونى و بيرونى انسان و جهات فطرى و مادى او بود . امّا نوع ديگرى از همبستگى وجود دارد كه در بعد معنوى حيات بشر جريان دارد و مورد توجّه دانشمندان علوم اجتماعى قرار گرفته است .\r\nناديده گرفتن بعد معنوى وحدت انسانها در واقع ، نفى حقيقت وجود انسان وجامعهء انسانى و تنزل رتبه او در ميان مخلوقات است . اين همبستگى معنوى كه در اديان الهى از\r\n\r\n","description":"","footnote":" ( 1 ) - جامعه و تاريخ ، شهيد مرتضى مطرى ، ص 13 ، انتشارات صدرا ، قم . ","page_name":" 16 ","page_number":16},
  {"content":"\r\n\r\nجمله اسلام مورد تأكيد واقع شده ، نشأت گرفته از عامل ايدئولوژى است بر اساسى بينش اسلامى ، وحدت معنوى تنها مىتواند در سايه ايدئولوژى صحيح به دنبال يك جهان بينى توحيدى تحقق يابد .\r\nبراثر اين عامل معنوى نوعى الفت و وحدت در بين معتقدان به وجود مىآيد كه اوّلًا در سايهء هيچ عامل ديگرى پديد نخواهد آمد و ثانياً مرزهاى زمانى ، خويشاوندى ، جغرافيايى و نژادى را در نورديده و تحت الشعاع قرار مىدهد « 1 »  ( وَاعْتَصِموُا بِحَبْلِ اللَّهِ جَميعًا وَ لا تَفَرَّقوُا ) « 2 »  اجتماعاتى كه بدون اين عامل گرد هم آيند ، وحدتشان ظاهرى و صورى است . ( تَحْسَبُهُمْ جَميعاً وَ قُلُوبُهُمْ شَتى ) . « 3 » \r\n\r\nجامعه\r\nجامعه از ريشهء جمع و به معناى گرد آوردن است و چون اسم فاعل است به معناى جمع كننده و گردآورنده خواهد بود و در معناى اسمى از آن به گروه مردم يك شهر ، يك كشور ، جهان يا صنفى از مردم تعبير مىشود . « 4 » \r\nتعريفهاى گوناگونى از جامعه ، ارائه شده است و اين بدان دليل است كه هر كسى با بينش و گرايش فكرى خويش به جامعه مىنگرد . بيشتر جامعه شناسان ، جامعه را چنين تعريف كرده‌اند :\r\nجامعه مجموعه بزرگ و خود بسنده از افراد انسان است كه روابط گوناگون مشترك و متقابل و نسبتاً پايدارى آنها را به هم پيوند دهد . « 5 » \r\nاستاد شهيد مطهرى جامعه را « مجموعه‌اى از افراد انسانى كه با نظامات و سنن و آداب و قوانين خاص به يكديگر پيوند خورده و زندگى دسته جمعى دارند » تعريف\r\n\r\n","description":"","footnote":" ( 1 ) - در آمدى بر جامعه شناسى اسلامى ، دفتر همكارى حوزه و دانشگاه ، ص 252 .  ( 2 ) - آل عمران ( 3 ) ، آيهء 103 .  ( 3 ) - حشر ( 59 ) ، آيهء 14 .  ( 4 ) - درآمدى بر جامعه شناسى ، ص 255 .  ( 5 ) - در آمدى بر جامعه شناسى اسلامى ، دفتر همكارى حوزه و دانشگاه ، ص 269 . ","page_name":" 17 ","page_number":17},
  {"content":"\r\n\r\nمىكند و در تعبير ديگرى جامعه را « مجموعه‌اى از انسانها كه در جبر يك سلسله نيازها و تحت نفوذ عقيده‌ها و ايده‌ها و آرمانها در يكديگر ادغام شده و در يك زندگى مشترك غوطه‌ورند » مىداند . « 1 » \r\nاز آنچه گفته شد ، معلوم مىشود كه ماهيت زندگى اجتماعى انسان با حيوانات متفاوت است . زندگى اجتماعى انسان كه از اراده و اختيار وى نشأت مىگيرد ، به تشكيل جامعه منجر مىشود ؛ در صورتى كه زندگى جمعى حيوانات به حكم غريزه بوده و آنها در اين زندگى جمعى بدون در نظر گرفتن جمع به دنبال اعمال فردى خود هستند .\r\n\r\nاصالت فرد يا جامعه\r\nبحث اصالت فرد يا جامعه يكى از بحث‌هاى اساسى در جامعه شناسى است . همبستگى منافع و تاثير متقابل فرد و اجتماع در يكديگر و به تعبير ديگر ، اجتماعى شدن يا فرهنگ‌پذيرى و متقابلًا تشكيل جامعه از افراد انسانى يكى از واقعيات غير قابل انكار است .\r\nاينكه چه اندازه براى فرد يا جامعه اصالت قائل شويم ، بسيار مهم خواهد بود ، چرا كه مبناى بسيارى از قواعدى كه روابط اجتماعى را تنظيم مىكند از همين جا سر چشمه مىگيرد .\r\nبرخى ، فرد را اصيل دانسته و براى جامعه وجودى اعتبارى و انتزاعى قائلند . اينان جامعه را به عنوان يك موجود واقعى خارجى نپذيرفته و معتقدند كه آنچه در خارج به عنوان يك موجود عينى وجود دارد ، فرد است و جامعه از تركيب آنها به وجود آمده است . اين نظريه را « اصالة الفردى » محض مىگويند . « 2 »  مىتوان گفت انديشه‌هايى نظير « اومانيسم » و « ليبراليسم » خمير مايهء فكرى خود را از همين نظريه گرفته‌اند .\r\nعده‌اى ديگر براى جامعه ، تركيب حقيقى صناعى قائلند كه مرتبط الاجزا بوده و افراد انسانى در اين تركيب ، اصالت خود را از دست نداده‌اند . « 3 » \r\nگروه سوّم براى جامعه ، تركيب حقيقى طبيعى قائلند كه از تركيب روحها ، انديشه‌ها عاطفه‌ها ، خواستها و اراده‌ها به وجود آمده ، نه از تركيب تن‌ها و اندامها . براساس اين\r\n\r\n","description":"","footnote":" ( 1 ) - جامعه و تاريخ ، مرتضى مطهرى ، ص 11 .  ( 2 ) - همان ، ص 20 .  ( 3 ) - همان ، ص 17 . ","page_name":" 18 ","page_number":18},
  {"content":"\r\n\r\nنظريه ، هم فرد اصيل است و همه جامعه . « 1 »  گروه چهارمى هم وجود دارند كه جامعه را مركب حقيقى كه بالاتر از مركب طبيعى است مىدانند . در تركيب طبيعى ، اجزا قبل از تركيب از خود هويت و آثار دارند . مطابق اين نظريه ، انسان اصالتاً اجتماعى محض است .\r\nاو مانند ظرف خالى است كه فقط استعداد پذيرش روح جمعى را دارد و هر چه هست روح جمعى ، وجدان جمعى ، شعور ، اراده و خواست جمعى است . « 2 » \r\nاعتقاد به اصالت فرد يا جامعه ، هر كدام مىتواند نتايج مهم و متفاوتى دربرداشته باشد . در يك نظام اجتماعى مبتنى بر اصالت جامعه ، در هنگام تعارض بين منافع فرد و جامعه ، هميشه مصالح‌جامعه مقدّم خواهد بود . طرفداران اين نظريه مىگويند : با رعايت مصالح فرد ، مصالح جامعه تأمين نمىشود ، بلكه در بسيارى از مواقع بايد منافع فرد را فداى مصالح جامعه كرد و نيز لازم است محدوديتهايى ايجاد شود تا مصالح جامعه تأمين گردد .\r\nسوسياليسم و ماركسيسم از جمله نظامهاى مبتنى بر اصالت جامعه هستند كه مىگويند : فداكردن منافع و مصالح فردى براى تحقق جامعهء ايده‌آلى آنان لازم است .\r\nدر مقابل ، فرد گرايان معتقدند كه هدف بايد تأمين منافع و مصالح فرد باشد و وقتى منافع و مصالح افراد تامين شد ، خود به خود منافع جامعه نيز تأمين مىشود . كاپيتاليسم يك نظام مبتنى بر اصالت فرد است .\r\nقرآن كريم نظريهء سوّم را تأييد مىكند .\r\nقرآن « 3 »  براى امتها ( جوامع ) سرنوشت مشترك ، نامه عمل مشترك ، فهم و شعور ، عمل ، طاعت و عصيان قائل است . بديهى است كه اگر امّت ، وجود عينى نداشته‌باشد ، سر نوشت ، فهم و شعور ، طاعت و عصيان معنا ندارد . اينها دليل است كه قرآن به نوعى حيات قائل است كه حيات جمعى و اجتماعى است ، حيات جمعى يكى تشبيه و تمثيل نيست ، همچنان كه مرگ جمعى نيز يك حقيقت است . « 4 » \r\n\r\n","description":"","footnote":" ( 1 ) - جامعه و تاريخ ، ص 18 و 21 .  ( 2 ) - همان ، ص 19 .  ( 3 ) - ر . ك : اعراف ( 7 ) ، آيهء 34 ؛ جاثيه ( 45 ) ، آيهء 28 ؛ انعام ( 6 ) ، آيهء 108 ؛ غافر ( 40 ) ، آيهء 5 .  ( 4 ) - جامعه و تاريخ ، ص 322 . ","page_name":" 19 ","page_number":19},
  {"content":"\r\n\r\nكسانى كه باايده‌ئولوژى اسلامى آشنا هستند ، مىدانند كه هدف آفرينش انسان ، هدايت هر چه بيشتر او به سوى كمال و تقرب به خدا و فراهم كردن زمينهء رشد و تكامل افراد است و چنين زمينه‌اى جز با ايجاد جامعه‌اى بر مبناى عدالت اجتماعى ، ميسر نخواهد شد .\r\nبنابراين ، در صورت تزاحم بين منافع فرد و جامعه ، براى ترجيح يكى از آنها ، بايد با در نظر گرفتن هدف خلقت ؛ يعنى رشد ، تعالى و تكامل انسان ، به سراغ احكام الهى و دستورات شرع مقدس رفت .\r\n\r\nسنتهاى اجتماعى\r\nبر اساسى نظريه سوّم‌كه مورد تأييد اسلام است ، جامعه وجود حقيقى داشته و بناچار ، قوانين و سنن مخصوص به خود دارد كه مستقل از افراد و اجزا خود است . اسلام به وجود اين قوانين و سنتها معتقد است و آيات و روايات متعددى در اين زمينه وجود دارد . علاوه بر آن دلايل عقلى و تجربى نيز وجود قانون خاصى براى زندگى اجتماعى را تأييد مىكند . واژهء خاصى كه در متون اسلامى براى قانونمندى جامعه و تاريخ به كار مىرود « سنت » است . « 1 » \r\nقرآن كريم براى بسيارى از اقوام و ملتها ، سرنوشت مشترك بر شمرده و داشتن سر نوشت مشترك يعنى سنت داشتن جامعه و اعتلاها و انحطاطها را نتايج قطعى رفتارهاى مشخصى دانسته كه درجامعه به وقوع مىپيوندد ، اين نظم و رابطهء منطقى ، همان وجود سنتهاست . « 2 » \r\nبرخى از سنتهايى كه در قرآن از آنها به اهميّت ياد شده عبارتنداز : سنت ظهور و سقوط امّتها ، سنت ارسال رسل ، سنت هدايت و اضلال ، سنت پيروزى حق بر باطل ، سنت مجازات ، سنت امتحان و ابتلا ، سنت مهلت دادن و سنت عبرت آموزى .\r\n\r\n","description":"","footnote":" ( 1 ) - جامعه و تاريخ ، ص 21 .  ( 2 ) - اسراء ( 17 ) ، آيات 4 - 8 . ","page_name":" 20 ","page_number":20},
  {"content":"\r\n\r\n\r\nاجتماعى بودن اسلام\r\nاسلام تنها دينى است كه اساس و شالوده اش را بر اجتماع بنا نهاده است و اين معنا را بصراحت اعلام كرده و در هيچ شانى از شوون بشرى ، مسأله اجتماع را مهمل نگذاشته است . اجراى بسيارى از وظايف و تكاليف اسلامى ، نياز به تشكيل اجتماع داشته و ظرف اجتماعى مىخواهد . از دهها بابى كه در فقه اسلامى مورد مطالعه قرار مىگيرد ، بجز چند مورد ، بقيه آنها جنبه‌هاى سياسى اجتماعى دارد و مسلمانان را براى دخالت در امور اجتماعى مكلّف مىسازد ؛ حتى آنچه كه به عنوان اخلاق اسلامى و عبادات فردى مورد بحث واقع مىشود ، داراى جنبه‌هاى اجتماعى است .\r\nانسان در اسلام به عنوان واحد مستقل و مجزا كه فقط داراى وظايف و مسؤوليت فردى باشد نيست ، بلكه روابط او با اجتماع و جامعهء بشريت گره خورده است . « 1 »  حتّى در مواردى كار يك فرد از افراد جامعه به همهء آن جامعه نسبت داده شده « 2 »  و اين به خاطر آن است كه روح جمعى و تفكر و ارادهء اجتماعى را افراد جامعه به وجود مىآورند .\r\nپيامبراكرم ( ص ) در باره نكوهش ترك اجتماع مسلمانان مىفرمايد :\r\n« مَنْ خَلَعَ جَماعَةَ الْمُسلِمين قَدْرَ شِبْرٍ ، خَلَعَ رَبَقَ اْلِاسْلامِ مِنْ عُنُقِهِ » « 3 » \r\nكسى كه يك وجب از جماعت مسلمانان فاصله بگيرد ، از دايرهء اسلام خارج شده است .\r\nامام صادق ( ع ) اجتماعى بودن را از ضروريات زندگى انسان دانسته و فرموده است :\r\n« . . . انَّهُ لابُدَّ لَكُمْ مِن‌َالنّاسِ ، انَّ احَداً لايَسْتَغْنى عَن‌ِالنّاسِ حَياتَهُ وَ النّاسِ لابُدَّ لِبَعْضِهِمْ مِنْ بَعْضٍ » « 4 » \r\n. . . شما بناچار محتاج مردميد و هيچ كس در زندگى بى نياز از مردم نيست و مردم بعضى به بعضى ديگر محتاجند .\r\n\r\n","description":"","footnote":" ( 1 ) - آل عمران ( 3 ) ، آيات 104 تا 109 ؛ انعام ( 6 ) ، آيه 153 و بقره ( 2 ) ، آيه 143 .  ( 2 ) - بقره ( 2 ) ، آيهء 79 ؛ آل عمران ( 3 ) ، آيهء 112 .  ( 3 ) - بحارالانوار ، ج 2 ، ص 267 .  ( 4 ) - وسائل الشيعه ، ج 8 ، ص 399 . ","page_name":" 21 ","page_number":21},
  {"content":"\r\n\r\nامام خمينى ( ره ) بنيانگذار جمهورى اسلامى ايران در مورد اجتماعى بودن اسلام مىفرمايد :\r\nنسبت اجتماعيات قرآن با آيات عبادى آن ، نسبت صد به يك هم بيشتر است . از يك دوره كتاب حديث كه حدود پنجاه كتاب است و همهء احكام اسلام را دارد سه چهار كتاب مربوط به عبادات و وظايف انسان نسبت به پروردگار است ، مقدارى از احكام هم مربوط به اخلاقيات است ، بقيه همه مربوط به اجتماعيات ، اقتصاديات ، حقوق ، سياست و تدبير جامعه است . « 1 » \r\nنگاهى اجمالى بر احكام و قوانين اسلام و بسط آنها در همهء شؤون جامعه اعمّ ازاحكام عبادى و قوانين اقتصادى ، حقوقى ، اجتماعى و سياسى ما را براين واقعيّت آگاه مىسازد كه اين آيين آسمانى تنها در احكام عبادى و دستورات اخلاقى خلاصه نمىشود . . . حتّى احكام عبادى اسلام كه همانا وظايف خاص بندگاه خدا در قبال آفريدگارشان است نيز عارى از عنصر سياست نيست . به عنوان نمونه در احكام صرفاً عبادى همچون نماز و حج نيز وجوه سياسى و اجتماعى مربوط به زندگى دنيا لحاظ شده است . . . . « 2 » \r\nازنماز به عنوان پايهء دين و باز دارنده انسان از فحشا و منكر ياد شده است ؛ يعنى نماز نقش بزرگى در اصلاح جامعه و برقرارى دين دارد و در اقامه آن به جماعت ، تأكيد بسيارى شده است .\r\nاز امام صادق ( ع ) اين گونه نقل شده است .\r\n« مَنْ تَرَكَها رَغْبَةً عَنْها وَ عَنْ جَماعَةٍ الْمُؤْمِنينَ مِنْ غَيْرِ عِلَّةٍ فَلا صَلاةَ لَهُ » « 3 » \r\nهركس بدون علت ، نماز جماعت و حضور در اجتماع مسلمانان را ترك كند ، نماز ( فراداى ) او به درد نمىخورد .\r\nهمچنين امام رضا ( ع ) در مورد فضيلت و فزونى ثواب جماعت فرمود :\r\n« فَضْلُ الْجَماعَةِ عَلَى الْفَرْدِ بِكُلِّ رَكْعَةٍ الْفا رَكْعَةٍ » « 4 » \r\nبرترى نماز جماعت بر فرادا هر ركعت برابر دو هزار ركعت است .\r\n\r\n","description":"","footnote":" ( 1 ) - ولايت فقيه ، امام خمينى ( ره ) ، ص 8 .  ( 2 ) - كتاب البيع ، امام خمينى ، ج 2 ، ص 459 .  ( 3 ) - وسائل الشيعه ، ج 5 ، ص 371 .  ( 4 ) - همان ، ص 374 . ","page_name":" 22 ","page_number":22},
  {"content":"\r\n\r\nذكر ثواب بسيار ، براى نماز جماعت ، لزوم عدالت براى امام جماعت و حرمت حاضر نشدن در جماعت مسلمانان و خروج ترك كنندگان جماعت از اسلام و عدالت ، دليل بر اهميت اجتماع مسلمانان در اسلام است .\r\nيكى ديگر از واجباتى كه انجام آن تنها به صورت اجتماعى امكان پذير است ، نمازجمعه است كه در قرآن كريم و احاديث نسبت به آن تأكيد زياد شده است .\r\nهمه فقهاء اقامه و شركت در نماز جمعه را در زمان حضورامام ( ع ) واجب مىدانند ، ولى برخى از آنان در زمان غيبت آن را مستحب مؤكد مىدانند . امام خمينى در مورد محتواى خطبه مىفرمايد :\r\nسزاوار است امام جمعه در ضمن خطبه آنچه را كه مصلحت دين و دنياى مسلمانان است خاطر نشان سازد وآ نان را نسبت به آنچه كه در بلاد مسلمانان جريان دارد و ديگر اوضاع و احوالى كه براى آنان داراى نصرت و منعفت است و مسلمانان در دنيا و دين خود به آن احتياج دارند ، و امور سياسى و اقتصادى كه دخالت در استقلال و حاكميت آنها دارد ، و كيفيت معامله آنها با ساير ملل و تنبه از دخالت كردن دولتهاى استعمارى ظالم در امور سياسى و اقتصادىاشان كه منجر به استعمار و استثمار مسلمانان مىشود ، آگاه سازد .\r\nبطور كلى نماز جمعه و خطبه‌هاى آن براى مسلمانان داراى جايگاه مهمى هستند ؛ همچون ساير اعمال مهم مانند حج و اعمالى كه در آن است و نمازهاى عيدين و مانند اينها . . . . « 1 » \r\nدر مسائل سياسى و حكومتى اسلام ، مى توان به اهميت امامت و رهبرى در جامعه اشاره كرد و اينكه هيچ عملى بدون اعتقاد به ولايت و رهبرى اسلامى پذيرفته نيست .\r\nدرجنبه‌هاى مالى مىتوان به خمس ، زكات ، جزيه ، خراج و ديگر مالياتها و اموال عمومى و انفال اشاره كرد كه براى ادارهء امور اجتماع و تأمين نيازمندان در نظر گرفته شده است .\r\nبراى تنظيم روابط اجتماعى ، روابط خانوادگى و حفظ حقوق مردم ، موازينى را در قالب عقد و ايقاعات وضع كرده و براى حفظ نظم عمومى و جلوگيرى از قانون شكنى ، مقررات جزايى از قبيل حدود ، قصاص ، ديات و تعزيرات را مقرر كرده است .\r\n\r\n","description":"","footnote":" ( 1 ) - تحريرالوسيله ، ج 1 ، ص 234 . ","page_name":" 23 ","page_number":23},
  {"content":"\r\n\r\nبراى آنكه مسلمانان با كسانى كه ارتباط و رفت و آمد دارند ، روابط حسنه داشته باشند ، مسائل‌بسيارى از جمله شيوه‌هاى معاشرت باافراد مختلف ازقبيل پدر ، مادر ، فرزندان ، بزرگترها ، كوچكترها ، معلم ، شاگرد ، همسايگان وافراد كوچه و بازارتعين شده است .\r\nمسلمانان براى دفاع از احكام اسلامى و ارزشهاى انسانى مكلف به امر به معروف و نهىاز منكر شده‌اند و مىدانيم كه اجراى امر به معروف و نهى از منكر اولًا ظرف اجتماعى مىخواهد ، ثانياً خود براى حفظ سلامت اجتماع و جلوگيرى از تسلط اشرار ، بر جامعه است .\r\nبنابراين ، آنچه در مورد فردى و شخصى بودن اديان ؛ بخصوص دين اسلام گفته مىشود ، چيزى جز توطئه مخالفان دين و استعمارگران و ناآگاهان نبوده است و با بررسى كوتاه در آيات و روايات و آثار فقها ، كه نظر اسلام را در مورد كوچكترين مسائل مورد نياز بشر بيان داشته‌اند ، بطلان ادعاى مخالفان دين بخصوص مذهب شيعه مشخص مىشود .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nخلاصه\r\nانسان موجودى « مدنى بالطبع » است و براى اين خصلت وى ، برخى عامل اضطرار و عده‌اى حكم عقل فطرى وحسابگرانهء بشر را منشأ دانسته‌اند . گروهى ديگر نقش عوامل معنوى را مهمتر از همه دانسته‌اند .\r\nبيشترجامعه شناسان ، جامعه را مجموعه‌اى از افراد انسانى كه با نظامها و سنن و آداب و قوانين خاصى به يكديگر پيوند خورده‌اند و زندگى دسته جمعى دارند ، تعريف كرده‌اند .\r\nدر اينكه فرد اصيل است يا جامعه ، نظرات مختلفى ابراز شده است . برخى فرد و عده‌اى ديگر جامعه را اصيل پنداشته‌اند . نظامهاى سياسى نيز بر همين مبنا شكل گرفته است اسلام ، هم فرد و هم جامعه را اصيل مىداند و به وجود سنتها و قوانين اجتماعى خاص براى جامعه معتقد است .\r\nهيچ دينى مانند اسلام به مسائل اجتماعى توجه نكرده است . اسلام كسانى را كه از اجتماع مسلمانان فاصله مىگيرند ، سخت مورد توبيخ و نكوهش قرار داده است . با نگاهى گذرا به احكام و مقررات اسلام به جنبه‌هاى اجتماعى تكاليف انسان مسلمان پى مىبريم . اهميت اسلام به تشكيل حكومت ، مسأله رهبرى و امامت ، برپايى جمعه و جماعات ، بيان جزئيات آداب معاشرت با اقشار مختلف و وجوب امر به معروف و نهى ازمنكر براى دفاع از استقلال و كيان اجتماع اسلامى ، همه و همه دليل بر اجتماعى و سياسى بودن دين اسلام است ، در عين حال كه به جزئىترين مسائل فردى انسان نيز توجه كرده است .\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nپرسش\r\n1 - با بيان عوامل زندگى اجتماعى انسان ، نظر اسلام را در اين باره شرح دهيد .\r\n2 - جامعه را تعريف و تشريح كنيد .\r\n3 - فرد يا جامعه كدام اصيلند و نظر اسلام در اين زمينه چيست ؟\r\n4 - منظور از سنتهاى اجتماعى چيست ؟\r\n5 - منظور از اجتماعى بودن اسلام چيست ؟\r\n6 - نظر اسلام را در مورد جماعت و جمعه بنوسيد .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\nدرس دوّم : اسلام و سياست\r\nبراى درك سياست در اسلام ابتدا بايد مفاهيم دين ، اسلام و سياست را توضيح داد .\r\n\r\nمفهوم دين\r\nدين در لغت به معناى كيش ، وجدان ، قانون وحى و داورى ، آيين ، راه و روش ، اطاعت ، حساب ، ملّت و تدبير آمده است . « 1 »  معناى اصطلاحى دين تعبّد و تديّن به يك مرام ( دانَ بِاْلاسْلامِ ديناً يعنى تَعَبَّد وَ تَدَيَّنَ بِهِ ) و يا مجموعه‌اى از اصول عقايد ، احكام و مقررات اخلاقى ، سياسى ، اجتماعى و اقتصادى مىباشد . « 2 » \r\nعلامه طباطبايى در تعريف معناى اصطلاحى دين مىنويسد :\r\nدين عقايد و دستورهاى عملى و اخلاقى است كه پيغمبران از طرف خدا ، براى راهنمايى و هدايت بشر آورده‌اند . « 3 » \r\nوى در جاى ديگر مىنويسد ؛\r\nدين در عرف قرآن عبارت است از سنت اجتماعى كه در بين مجتمع داير است و سنت اجتماعى عبارت است از دين حق و فطرى يعنى اسلام و يا دينى كه از دين حق و راه خدا منحرف شده و به كژى گراييده است . « 4 » \r\n\r\nمفهوم اسلام\r\nكلمهء اسلام از مادهء « سِلْم » و به معناى گردن نهادن ، فرمان بردن ، فروگذاردن ، باز\r\n\r\n","description":"","footnote":" ( 1 ) - فرهنگ معين و مفردات راغب .  ( 2 ) - مجمع‌البحرين ، فخرالدين الطريحى ، كلمهء دين .  ( 3 ) - آموزش دين ، علامهء طباطبايى ، ص 6 ، انتشارات اسلامى ، بى تا .  ( 4 ) - تفسيرالميزان ، علامه طباطبايى ، ترجمه ، سيدمحمدباقر موسوى ، ج 19 ، ص 229 ، انتشارات دارالعلم . ","page_name":" 27 ","page_number":27},
  {"content":"\r\n\r\nگذاشتن ، پذيرفتن دين ، پذيرفتن شريعت حضرت محمدبن عبداللَّه ( ص ) و نام دين آن حضرت در فرهنگهاى فارسى و عربى آمده است . « 1 » \r\nعلامه طباطبايى دربارهء مفهوم كلمهء اسلام در ذيل آيه « رَبَنَّا وَاجْعَلْنا مُسْلِمينِ لَكَ وَ مِنْ ذُرِّيَتِنا امَّةً مُسْلِمَةً لَكَ » « 2 »  مىنويسد :\r\nاصولًاكلمهء « اسلام » كه از باب « افعال » و كلمهء « تسليم » كه از باب « تفعيل » كلمهء « استسلام » كه از باب « استفعال » است هر سه يك معنا را مىدهند و آن اين است كه كسى يا چيزى در برابر كس ديگر حالتى داشته باشد كه هرگز او را نافرمانى نكند واو را از خود دور نسازد و اين حالت ، اسلام ، تسليم و استسلام است . « 3 » \r\nمعناى اصطلاحى اسلام همان معناى اصطلاحى دين است و به مجموعهء عقايد و دستورات عملى و اخلاقى اطلاق مىشود كه بطور صريح در قرآن و سنت بيان شده و يا از آنها استنباط مىشود .\r\n\r\nمفهوم سياست\r\nواژهء سياست از ريشهء « سوسَ » و « ساس » گرفته شده و به معناى تأديب ، تربيت ، سرپرستى امور ، حكم راندن بر رعيّت ، اداره كردن امور ، رياست كردن ، عدالت ، داورى ، سزا ، جزا و تنبيه آمده است . « 4 » \r\nدر اصطلاح به علم حكومت بر كشور ، فن حكومت بر جوامع انسانى ، علم قدرت تصميم‌گيرى دربارهء مسائل ناهمگون جامعه ، مطالعه و اعمال قدرت و نفوذ سياست گفته مىشود . « 5 » \r\nسياست در اقرب الموارد چنين تعريف شده است :\r\n\r\n","description":"","footnote":" ( 1 ) - فرهنگ معين و المنجد .  ( 2 ) - بقره ( 2 ) ، آيهء 128 .  ( 3 ) - ترجمهء تفسيرالميزان ، ج 2 ، ص 152 .  ( 4 ) - فرهنگ فارسى معين و المنجد .  ( 5 ) - فرهنگ علوم سياسى ، على آقا بخشى ، انتشارات منذر ، واژهء سياست . ","page_name":" 28 ","page_number":28},
  {"content":"\r\n\r\n« السِّياسَةُ اسْتِصْلاحُ الْخَلْقَ بِارْشادِهِمْ الىَ الطَّريقِ الْمُنْجى فى الْعاجِلِ وَ اْلآجِلِ » « 1 » \r\nسياست عبارت از اصلاح خلق با ارشاد و هدايت آنان به راهى كه در دنيا و آخرت سبب نجاتشان مىگردد .\r\nسياست در فرهنگ علوم سياسى ، بررسى كاركردهاى حكومت يا دولت ، مديريت امور همگانى ، احزاب سياسى و تدابيرى است كه حكومت به منظور ادارهء امور كشور اتخاذ مىكند و اين تدابير شامل سياست داخلى و خارجى مىباشد . « 2 » \r\nامام خمينى ( قدس سره ) در مورد سياست مىفرمايد :\r\nسياست اين است كه جامعه را هدايت كند و راه ببرد و تمام اين مصالح جامعه را مدّنظر بگيرد و اينها هدايت كند به آن چيزى كه صلاحشان‌است . « 3 » \r\n\r\nسياست در اسلام\r\nدر اسلام هميشه جنبه‌هاى معنوى عمل ، بر ديگر جنبه‌ها غلبه دارد و در سياست اسلامى نيز روح معنويت ، حاكم است . بر خلاف آنچه كه درجهان امروز وجود دارد و موضوع اصلى سياست ، حفظ قدرت و يا اعمال قدرت براى دنيا دارى است ، در اسلام قدرت جزئى از حوزهء كار سياست بوده و هدف سياست ، هدايت بشر به سوى كمال و تعالى ، ايجاد نظم و عدالت و جلوگيرى از ظلم و ستم است . اين مطلب تاآنجا اهميّت دارد كه امام على ( ع ) ملاك سياست را عدل دانسته ، مىفرمايد :\r\n« مِلاكُ السِّياسَةِ عَدْلٌ » « 4 » \r\nملاك سياست عدالت است .\r\nواژه « سياست » و « سياستمدارى » در منابع و متون اسلامى زياد به كار رفته و از ائمه معصومين ( ع ) به عنوان « سياستمداران مردم » و « عارف به مسائل سياسى » ياد شده است :\r\n\r\n","description":"","footnote":" ( 1 ) - اقرب الموارد ، طريحى ، ماده سوس .  ( 2 ) - فرهنگ علوم سياسى ، على آقا بخشى ، انتشارات منذز ، واژهء سياست .  ( 3 ) - روزنامهء اطلاعات ، 4 / 10 / 1359 .  ( 4 ) - غررالحكم ، آمدى ، ج 7 ، ص 757 ، دانشگاه تهران ، 1361 . ","page_name":" 29 ","page_number":29},
  {"content":"\r\n\r\nدر زيارت جامعه كبيره چنين آمده است :\r\n« السَّلامُ عَلَيْكُمْ يا اهْلَ بَيْتِ النُبُوَّةِ وَ مَوْضِعِ الرِّسالَةِ . . . وَ ساسَةَ الْعِبادِ وَ ارْكانَ الْبِلادِ » « 1 » \r\nدرود بر شما اى خاندان نبوت و جايگاه رسالت . . . و سياستمداران مردم و بزرگان بلاد .\r\nاز امام رضا ( ع ) نقل شده است :\r\n« الِامامُ عالِمٌ لا يَجْهَلُ وَ راعٍ لا يَنْكَلُ . . . عالِمٌ بِالْسِّياسَةِ ، مَفْروُضُ الطّاعَةِ » « 2 » \r\nامام عالمى است كه جهالت در او راه ندارد و سرپرستى است كه نمىترسد . . . آگاه به سياست و واجب الاطاعه است .\r\nحضرت على ( ع ) در زمينهء ردّ سياست بر مبناى دروغ ، تزوير و نيرنگ مىفرمايد :\r\n« وَاللَّهِ ما مُعاوِيَةُ بِادْهى مِنّى ، وَ لكِنَّهُ يَغْدِرُ وَ يَفْجُرُ ، وَ لَوْ لا كَراهِيَةُ اْلغَدْرِ لَكُنْتَ مِنْ ادْهىَ النّاسِ » « 3 » \r\nبه خدا سوگند ، معاويه هرگز از من زيركتر و سياستمدارتر نيست . امّا او براساس فريب و فساد عمل مىكند ( و حيله‌گرى و حقه بازى را در صحنهء سياست جايز مىشمارد ) و اگر نبود زشتى غدر و حقه بازى البته كه من سياستمدارترين مردم مىبودم .\r\nهمو در مورد « حسن سياست » به عنوان عامل تربيت صحيح اجتماع مىفرمايد :\r\n« بِالْعَقْلِ اسْتُخْرِجَ غَوْرُ الْحِكْمَةِ وَ بِاْلحِكْمَةِ اسْتُخْرِجَ غَوْرُ الْعَقْلِ وَ بِحُسْنِ السِّياسَةِ يَكُونُ اْلَادَب‌ُالصَّالِحُ » « 4 » \r\nبا عقل و خرد ، اصول عميق حكمت به دست مىآيد و باحكمت ، عقل ژرف انديش مورد بهره‌بردارى قرار مىگيردو با حسن سياست تأديب و تربيت نيكو انجام مىگيرد .\r\n\r\n","description":"","footnote":" ( 1 ) - مفاتيح الجنان .  ( 2 ) - اصول كافى ، شيخ كلينى ، ج 1 ، ص 202 ، چاپ اسلاميه .  ( 3 ) - نهج‌البلاغه ، فيض‌الاسلام ، خطبه 191 .  ( 4 ) - اصول كافى ، ج 1 ، ص 21 . ","page_name":" 30 ","page_number":30},
  {"content":"\r\n\r\n\r\nانديشه جدايى دين از سياست\r\nتفكيك دين از سياست يا « لائيك گرى » و يا « سكولاريسم » اصطلاحى است كه در انديشه غربى داراى مفهومى خاص است . بنابراين عقيده ، مسائل دنيوى مانند سياست ، اقتصاد و معيشت بايد از مسائل دينى و مذهبى مستقل باشد و مذهب كه عبادت و مراسم مخصوصى است ، امرى شخصى بوده و نبايد درسياست مداخله كند . « 1 » \r\nافراد به سبب داشتن فكر و شعور بر حسب ضرورت داراى عقيده هستند و بدون شك ، فعاليتهاى اجتماعى خود را با توجه به نظرات و عقيده خود انجام مىدهند و بر جامعه تأثير مىگذارند و از آن متأثر مىشوند . سكولاريسم نيز خود نوعى عقيده است ، اما عقيده‌اى باطل .\r\nبر خلاف تصور اين انديشه ، مذهب مشتى حركات عبادى بى روح نيست و اين تعبير ناشى از عدم شناخت آنان از اديان راستين و نتيجه منفى عملكرد كليساست .\r\nيكى از اصول اساسى « سكولاريسم » اتكا به قوانين موضوعهء بشرى به جاى شريعت الهى است ، اما همانطور كه در بحث قانگذارى خواهد آمد ، منبع قانونگذارى بايد الهى باشد كه علاوه بر علم به مصالح و مفاسد واقعى ، از هر گونه خطا ، نسيان و هوى و هوس نيز مبّراست .\r\nاسلام ، مجموعه‌اى هماهنگ و غير قابل تفكيك است و در تمام زمينه‌هاى حيات انسانى ونيازهاى فردى و اجتماعى ، رهنمودهاى هماهنگ با فطرت انسان ارائه داده است .\r\nرابطه دين و سياست ، رابطه‌اى موازى ، آن طور كه در غرب يا توسط غربزده‌گان مطرح مىشود ، نيست بلكه دين شامل دين و دنياى تمام نهادهاى اجتماعى ، اقتصادى ، سياسى و فرهنگى است و سخن معروف شهيد مدرس كه گفته است « سياست ما عين ديانت و ديانت ما عين سياست ماست » تاييد كنندهء اين يگانگى است .\r\n\r\n","description":"","footnote":" ( 1 ) - جامعه شناسى غربگرايى ، على محمد نقوى ، ج 2 ، ص 108 ، اميركبير ، 1363 . ","page_name":" 31 ","page_number":31},
  {"content":"\r\n\r\nانديشهء جدايى دين از سياست از القائات استعمارگران در كشورهاى اسلامى است .\r\nاستعمار كه اسلام را بزرگترين مانع و سدّ راه چپاول خود ديده ، در مقابلهء با آن به دو طريق عمل كرده است :\r\n1 - حذف دين از متن زندگى مردم و رواج بى دينى و الحاد .\r\n2 - تهى كردن دين از محتوا و جنبه تشريفاتى و فرعى دادن به آن .\r\nاستعمار در صورتى كه موفق به حذف دين نشود يا حذف آن را به صلاح خود نداند به طريق دوم عمل مىكند .\r\nبا نگاهى به سيره و آثار فقهاى اسلام ، در مىيابيم كه آنان هيچگاه سياست را از ديانت جدا ندانسته‌اند . « شهداء الفضيله » نام كتابى است كه علامهء امينى در شرح حال و آثار دانشمندان شيعه نوشته است كه در دفاع از حقوق سياسىاجتماعى مردم و مبارزه با ظلم وجور به شهادت رسيده‌اند .\r\nتاريخ معاصر ايران كه مبارزات بسيارى را به رهبرى هبران دينى گواه بوده ، مصداقى بارز براين مطلب است .\r\nبيش از 80 درصد آثار فقها مربوط به سياست و اجتماع است .\r\nتفكّر جدايى دين از سياست كه منشأ خارجى دارد اغلب به وسيلهء عوامل داخلى مانند حكام و سلاطين جور ، عافيت طلبان ضعيف الاعتقاد ، مقدس نمايان متحجر و احزاب و گروهاى غربزده و الحادى ترويج شده است .\r\n\r\n","description":"","footnote":"","page_name":" 32 ","page_number":32},
  {"content":"\r\n\r\nخلاصه\r\nدين در اصطلاح به معناى تعبّد و تدّين به يك مرام است و متدّين كسى است كه خدايى را براى جهان اثبات كند و براى خشنودى او اعمال مخصوصى را انجام دهد .\r\nاسلام در لغت به معناى تسليم در برابر كسى يا چيزى است ، امّا مفهوم آن مجموعه دستورات ، قوانين و مقررات اخلاقى ، سياسى ، اجتماعى ، اقتصادى و . . . است كه در قرآن و سنت پيامبر ( ص ) و ائمه ( ع ) بيان شده است و نيز اعتقاد و عمل به اين دستورات نيز اسلام است .\r\nسياست عبارت است از اصلاح مردم ، انجام امور آنان و هدايت آنان به سوى كمال و بطور كلى تدابيرى كه دولت براى ادارهء امور كشور اتخاذ مىكند .\r\nدراسلام به سياست و سياستمدارى اهميت داده شده و از ائمه معصومين ( ع ) به نام « ساسة العباد » ، « عارف بالسياسيه » و « عالم بالسياسه » ياد شده است . در سياست اسلامى جنبه‌هاى معنوى سياست غلبه دارد و عدل ملاك سياست صحيح معرفى شده است و مردم از سياستى كه در آن دروغ ، تزوير و نيرنگ باشد ، نهى شده‌اند .\r\nبرخى انديشه‌هاى غربى دين را امرى فردى تلقى كرده‌اند كه معتقدان به آن ، حق دخالت دادن باورهاى دينى خود در مسائل اجتماعى و سياسى را ندارند ، امّا در اسلام چنين نظرى هرگز پذيرفته نيست ، سياست در اسلام آميخته با تمام مسائل و دستورات آن است و جدايى بين مسائل سياسى اجتماعى و اعتقادات دينى در اسلام ناب محمدى ( ص ) غير قابل تصور است .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nپرسش\r\n1 - مفاهيم دين ، اسلام و سياست را توضيح دهيد .\r\n2 - مفهوم سياست در اسلام را با ذكر احاديث شرح دهيد .\r\n3 - ملاك سياست و آفت رهبرى در اسلام چيست ؟\r\n4 - جدايى دين از سياست به چه معناست ؟\r\n5 - مروّجان انديشهء جدايى دين از سياست را بطور مفصل شرح دهيد .\r\n\r\n","description":"","footnote":"","page_name":" 34 ","page_number":34},
  {"content":"\r\n\r\n\r\nدرس سوّم : حكومت و رهبرى در اسلام\r\n\r\nمفهوم حكومت\r\nحكومت از در ريشهء حكم و به معناى قضاوت كردن ، فرمان دادن و فرمانروايى است . « 1 »  بنابراين ، حاكم ؛ يعنى كسى كه فرمان مىدهد ، قضاوت و حكومت مىكند .\r\nوقتى از اين واژه سخن گفته مىشود ، ممكن‌است يكى از سه معناى زير اراده شود : « 2 » \r\n1 - عمل حكومت و رهبرى : يعنى اعمال حاكميت به وسيلهء رژيم سياسى .\r\n2 - رژيم سياسى : بيانگر نوع رژيم حاكم است ، مانند حكومت ايران كه جمهورى اسلامى است .\r\n3 - ارگانهايى كه در عمل ، حكومت را در اختيار دارند ، مانند آنچه كه از معناى خاص دولت اراده مىشود ، مثل قوهء مجريه ، شوراى وزيران يا كابينه .\r\nبطور كلى ، حكومت مجموعه‌اى از نهادها و سازمانهاى سياسى اجتماعى است كه براى اداره امور كشور و حفظ انتظام جامعه به وجود مىآيد . دولت به مفهوم عام آن ، به وسيله اين نهادها تجلى يافته و اعمال حاكميت مىكند .\r\n\r\nضرورت وجود حكومت\r\nتاريخ ، گوياى آن است كه بشر بنابر هدايت الهى و براى رفع نيازهايش به زندگى اجتماعى روى آورده است . جوامع انسانى در طول زمان ، تغيير فراوان كرده و از اجتماعات كوچك و ساده به جامعه‌هاى بزرگ و پيچيده كنونى تغيير يافته‌اند . دراين\r\n\r\n","description":"","footnote":" ( 1 ) - فرهنگ معين .  ( 2 ) - حقوق اساسى و نهادهاى سياسى ، ابوالفضل قاضى ، ج 1 ، ص 315 ، دانشگاه تهران ، 1368 . ","page_name":" 35 ","page_number":35},
  {"content":"\r\n\r\nجوامع ، احتياج به قوانين و مقررات ، واقعيتى غير قابل ترديد است . زيرا لازم است كه در يك جامعه متشكل ، حدود آزاديها ، تكاليف و حقوق افراد مشخص شود .\r\nوجود قانون در يك جامعه به تنهايى كافى نيست ؛ زيرا برخى از امور مانند دفاع ، بهداشت ، آموزش و پرورش و نظم عمومى به تنهايى از دست افراد برنمىآيد . از سويى ديگر ، در زندگى اجتماعى به دلايل مختلف از جمله ناآگاهى و جلب منافع بيشتر ممكن است اختلافاتى بروز كرده يا عده‌اى به حقوق ديگران تجاوز كنند . بنابراين ، بايد تأسيسات و سازمانهايى وجود داشته باشد كه قانون را اجرا ، اختلاف را رفع ، متخلف و متجاوز را تنبيه و امور عمومى جامعه را تصدى كند .\r\nوجود حكومت در جامعه آن قدر اهميت دارد كه حكومت ظالم با تمام پيامدهايش بر هرج و مرج و بى نظمى ، ترجيح داده شده است ؛ چنان كه اميرالمؤمنين على ( ع ) فرمود :\r\n« والٍ ظَلُومٌ غَشوُمٌ ، خَيْرٌ مِنْ فِتْنَةٍ تَدُومُ » « 1 » \r\nحاكم ظالمى كه بر مردم حكومت كند ، از آشوب مداوم بهتر است .\r\nو نيز مىفرمايد :\r\n« هؤُلاءِ يَقُولوُنَ : لا امْرَةَ الَّا لِلَّهِ وَ انَّهُ لابُدَّ لِلْنّاسِ مِنْ اميرٍ بَرٍّ اوْ فاجِرٍ يَعْمَلُ فى امْرَتِهِ الْمُوْمِنُ وَيَسْتَمْتِعُ فيها الْكافِرُ » « 2 » \r\nآنان ( خوارج ) مىگويند : نبايد حكومت و فرمانروايى باشد ، در حالى كه مردم ناچار از داشتن حاكم و حكومت هستند ، نيكو كار باشد يا بدكردار ، كه در سايهء آن مؤمنان به كار خويش پردازند و كافران از زندگى برخوردارشوند .\r\n\r\nضرورت تشكيل حكومت در اسلام\r\nباتوجه به اهميت حكومت ، اسلام تشكيل آن را از مهمترين وظايف و تكاليف شناخته است . دلايل لزوم تشكيل حكومت از نظر اسلام عبارت است از :\r\n\r\n","description":"","footnote":" ( 1 ) - غررالحكم ، آمدى ، ج 6 ، ص 236 .  ( 2 ) - نهج البلاغه ، فيض الاسلام ، خطبهء 40 . ","page_name":" 36 ","page_number":36},
  {"content":"\r\n\r\n\r\n1 - كامل بودن دين\r\nاسلام يك دين جامع و كامل است و به همهء مسائل عبادى ، سياسى و اجتماعى انسان توجه كرده است . مسأله حكومت از مهمترين مسائل جامعه است و دين اسلام به دليل جامعيت و كامل بودن ، به اين مساله اهميت بسيارى داده است .\r\nامام صادق ( ع ) در اين باره فرمود :\r\n« انَّ اللَّهَ تَبارَكَ وَ تَعالى انْزَلَ فىِ الْقُرْآنِ تِبْيانَ كُلِّ شَىءٍ حَتَّى وَ اللّهِ ما تَرَكَ اللَّهُ شَيْئاًيَحْتاجُ الَيْه‌ِالْعِبادُ « 1 » \r\nبراستى كه خداى تبارك و تعالى در قرآن ، بيان هر چيزى را نازل كرده است و سوگند به خداوند ، كه هيچ چيز را ترك نكرده است كه مردم به آن نياز داشته باشند .\r\nامام خمينى ( ره ) نيز در اين باره مىفرمايد :\r\nاسلام براى انسان پيش از آنكه نطفه اش منعقد شود تا پس از آنكه به گور مىرود قانون وضع كرده است . همانطور كه براى وظايف عبادى قانون دارد . براى امور اجتماعى و حكومتى ، قانون و راه رسم دارد « 2 »  :\r\n\r\n2 - تعيين حاكم و رهبر\r\nتعيين رهبر و امام براى جامعه از ناحيه خدا و پيامبر ( ص ) تنها براى بيان عقايد و احكام نيست ، بلكه براى اجراى احكام و تنفيذ قوانين نيز هست براى اجراى قوانين ، وجود سازمان‌ها و نهادهايى ضرورت دارد كه همان حكومت است .\r\n\r\n3 - كيفيت قوانين اسلام\r\nاحكام اسلامى ، اعم از قوانين اقتصادى و سياسى و حقوقى ، تا روز قيامت باقى و لازم الاجراست . هيچ يك از احكام الهى نسخ نشده و از بين نرفته است . اين بقا و دوام هميشگى احكام ، نظامى را ايجاب مىكند كه اعتبار و سيادت اين احكام را تضمين كرده ،\r\n\r\n","description":"","footnote":" ( 1 ) - اصول كافى ، ج 1 ، ص 59 .  ( 2 ) - ولايت فقيه ، امام خمينى ( ره ) ، ص 9 ، انتشارات آزادى . ","page_name":" 37 ","page_number":37},
  {"content":"\r\n\r\nعهده‌دار اجراى آنها شود ؛ چرا كه اجراى احكام الهى جز از رهگذر برپايى حكومت اسلامى امكان پذير نيست . در غير اين صورت ، مسلماً جامعه به سوى هرج و مرج رفته ، اختلال و بىنظمى در همهء امور آن مستولى خواهد شد . « 1 » \r\nيك بررسى كوتاه و گذرا در مجموعهء قوانين و احكام اسلام ، ما را به اين حقيقت مىرساند كه وجود حكومت ، يكى از مقدمات و لوازم اجراى بسيارى از اين احكام است . جمع آورى و مصرف زكات ، خمس و خراج نياز به دستگاه اجرايى دارد . همچنين مسائل مربوط به روابط با كشورهاى ديگر ، جنگ و صلح ، دفاع از كيان اسلام ، اجراى احكام حقوقى و جزايى ( حدود ، قصاص ، تعزيرات و ديات ) ، برپايى جمعه و جماعات به طور شايسته ، اقامهء امر به معروف و نهى از منكر و كمك به محرومان و مستضعفان در سايه وجود حكومت و دولت اسلامى امكان پذير است .\r\n\r\n4 - اجراى عدالت و رفع ستم\r\nيكى از هدفهاى انبيا ، ايجاد قسط و عدل در جامعه است ، همانطور كه در قرآن كريم و سنت معصومين ( ع ) نيز تأكيد بسيار بر آن شده است . امام على ( ع ) هدف خود را از قبول حكومت ، احقاق حق و رفع باطل ذكر مىكند :\r\n« . . . الَّا انْ اقيمَ حَقًّا اوْ ادْفَعَ باطِلًا » « 2 » \r\nمگر اينكه حقى را بر پا دارم يا باطلى را از بين ببرم .\r\nتحقق اين هدف در جامعه جز در پرتو حكومت امكان پذير نيست .\r\n\r\n5 - برقرارى توحيد و نفى شرك\r\nحاكميت بر جهان از آن خداست و حكومت ديگران ، در صورتى كه از ناحيه او نباشد ، حكومت طاغوت و شرك است . بنابراين ، تشكيل حكومت و اجراى احكام الهى براى نفى حاكميت غيرالهى ضرورى است ، چنان كه امام خمينى ( ره ) مىفرمايد :\r\n\r\n","description":"","footnote":" ( 1 ) - كتاب البيع ، امام خمينى ره ، ج 2 ، ص 461 ، چاپ مهر قم .  ( 2 ) - نهج البلاغه ، فيض الاسلام ، خطبهء 33 . ","page_name":" 38 ","page_number":38},
  {"content":"\r\n\r\nهر نظام سياسى غير اسلامى ، نظامى شرك آميز است ، چون حاكمش طاغوت است ، موظفيم ماآثار شرك را از جامعه مسلمانان و از حيات آنان دور كنيم و از بين ببريم . « 1 » \r\n\r\n6 - تشكيل حكومت به وسيلهء پيامبران الهى\r\nبا بررسى آيات قرآن مجيد « 2 »  به اين نتيجه مىرسيم كه بسيارى از پيامبران الهى داراى حكومت بوده ، به مسائل مردم رسيدگى و با طاغوتهاى زمان مبارزه مىكردند .\r\nسنت و رويه پيغمبراكرم ( ص ) ، دليل بر لزوم حكومت است . زيرا اوّلًا خود تشكيل حكومت داد و تاريخ گواهى مىدهد كه تشكيل حكومت داده و به اجراى قوانين و نظامات و به اداره جامعه برخاسته است . . . ثانياً براى پس از خود به فرمان خدا تعيين حاكم كرده است . وقتى خداوند متعال براى جامعه پس از پيامبر تعيين حاكم مىكند ، به اين معناست كه حكومت پس از رحلت رسول اكرم ( ص ) نيز لازم است و چون رسول اكرم با وصيت خويش فرمان الهى را ابلاغ مىنمايد ، ضرورت تشكيل حكومت را نيز مىرساند . « 3 » \r\n\r\nشكل حكومت در اسلام\r\nاز دير زمان حكومتها را به سه نوع سلطنتى ، اريستوكراسى ( حكومت اشراف ) و جمهورى تقسيم كرده‌اند كه ممكن است از نظر ساخت حقوقى به دو نوع بسيط و فدرال ، اداره شوند .\r\nدانشمندان اسلامى در مورد شكل حكومت اسلامى اتفاق نظر ندارند ، اما اكثريت قابل توجهى از آنان ، نوع حكومت اسلامى را غير منطبق با نظامهاى سياسى متداول دانسته و نظام خلافت و امامت را شكل اختصاصى حكومت اسلامى ذكر كرده‌اند . « 4 » \r\nيك نظام حكومتى در صورتى اسلامى است كه قوانين و مقررات آن مغاير با احكام اسلام نباشد و اعمال حاكميت ؛ يعنى اجراى قوانين مذكور از طرف مقام صلاحيتدار و به شيوهء اسلامى صورت پذيرد ، خواه اين حكومت به شكل جمهورى باشد يا غير آن .\r\n\r\n","description":"","footnote":" ( 1 ) - ولايت فقيه ، امام خمينى ، ص 40 .  ( 2 ) - ر . ك ، بقره ( 2 ) ، آيات 247 و 251 ؛ حديد ( 57 ) آيهء 25 ؛ يوسف ( 12 ) آيهء 101 ؛ نساء ( 4 ) آيهء 54 ؛ ص ، آيات 20 و 35 و مادئده ( 5 ) ، آيهء 20 .  ( 3 ) - ولايت فقيه ، امام خمينى ، ص 29 - 28 .  ( 4 ) - فقه سياسى ، عباسعلى عميد زنجانى ، ج 2 ، ص 234 - 233 ، اميركبير ، 1366 . ","page_name":" 39 ","page_number":39},
  {"content":"\r\n\r\nسيتم حكومت اسلامى نه حكومت فردى است كه بر مبناى زور استوار است مانند حكومت شاهان و زورمندان پيشين و نه حكومت مردمى به طور آزاد كه در غرب معمول است ، بلكه نوع ديگرى از حكومت است . حكومتى آميزه از حكومت مردمى و الهى و يا حكومت خدا بر مردم از طريق مردم و يا به عبارت روشنتر « دمكراسى مكتبى » است كه اساس آن را آراى مردم تشكيل مىدهد اما نه به هر صورت و بدون قيد و شرط ، بلكه در چارچوبهء قوانين اسلام . « 1 » \r\n\r\nضرورت وجود رهبرى\r\nمسأله رهبرى هميشه مورد توجه ملتها و انديشمندان بوده و شايد مهمترين نقش را در ظهور و سقوط ملتها و پيشرفت و انحطاط آنان داشته است . بزرگترين حركتهاى جاودانه و حوادث تلخ تاريخ را رهبران جامعه به وجود آورده‌اند .\r\nلزوم رهبرى در هر جامعه‌اى ، از بديهىترين مسائلى است كه مورد اتفاق تمامى صاحب نظران است . روشنترين دليل بر لزوم رهبرى ، زعامت پيامبر ( ص ) در صدراسلام و تعيين رهبر براى زمان پس از خود مىباشد .\r\nاميرمؤمنان ( ع ) مردم را ناچار از داشتن رهبرى مىداند . « 2 »  در روايت فضل بن شاذان نيز از امام رضا ( ع ) نقل شده است كه فرمود :\r\n« انّا لانَجِدُ فِرْقَةً مِنَ الْفِرَقِ وَ لا مِلَةً مِنَ الْمِلَلِ بَقَوْا وَ عاشُوا الاّ بِقَيِّمٍ وَ رِئيسٍ لِما لابُدَّ لَهُمْ مِنْهُ فىامْرِ الدّيْنِ وَ الدُّنْيا « 3 »  »\r\nما هيچ گروهى از گروهها و ملتى از ملتها را نمىيابيم كه بدون زمامدار و سرپرست زندگى كرده و ادامهء حيات داده باشند ؛ زيرا ادارهء امور دينى و دنيوى آنان به زمامدارى نيازمند است .\r\nهمچنين حضرت صديقهء طاهره ( س ) در خطبهء خود فرمود :\r\n« فَفَرَضَ اللَّهُ الْايمانَ تَطْهيِراً مِنَ الشِّرْكِ . . . وَ الطَّاعَةَ نِظامَاً لِلْمِلَّةِ وَ اْلِامامَةَ لِمّاًمِن‌َالْفُرْقَةِ » « 4 » \r\n\r\n","description":"","footnote":" ( 1 ) - مبانى حكومت اسلامى ، جعفر سبحانى ، ترجمه داوود الهامى ، ص 195 ، انتشارات توحيد ، قم .  ( 2 ) - نهج‌البلاغه ، صبحى صالح ، خطبهء 40 .  ( 3 ) - بحارالانوار ، علامه مجلسى ، ج 6 ، ص 60 ، دارالاحياء التراث العربى ، بيروت .  ( 4 ) - كتاب البيع ، امام خمينى ( ره ) ، ج 2 ، ص 464 . ","page_name":" 40 ","page_number":40},
  {"content":"\r\n\r\nپس خداوند ايمان را به جهت پاك ساختن انسانها از شرك . . . و اطاعت را به جهت نظام‌بخشيدن به امور مردم وامامت و رهبرى رابراى جلوگيرى ازتفرقه واجب كرده است .\r\n\r\nرهبرى در اسلام\r\nدر اسلام ، حاكميت حق مخصوص خداوند است و كسى بدون اذن و اجازهء او حق حاكميت ندارد . اوست كه مىتواند كسى را به عنوان حاكم تعيين كند . قرآن‌كريم مىفرمايد :\r\nانِ الْحُكْمُ الاّ لِلَّهِ « 1 » \r\nحكومت و فرمانروايى جز براى خدا نيست .\r\nأَلا لَهُ الْحُكْمُ وَ هُوَ اسْرَعُ الْحاسِبينَ « 2 » \r\nهمانا حكم از آن اوست و او سريعترين حسابگران است .\r\nهدايت جهان با حكمت و قدرت الهى يكى از تعاليم توحيدى است و دراين راستا هدايت انسان و جامعهء انسانى توسط انبياى الهى صورت مىگيرد ، هدايت و رهبرى صحيح انسان به دليل پيچيدگى او و جهانى كه در آن زندگىمىكند ، جز ازطريق الهى امكان پذيرنيست و تنها برگزيدگان الهى مىتوانند انسان را بطور حكيمانه به سعادت حقيقى برسانند . « 3 » \r\nدر قرآن به اعطاى حكم از طرف خداوند به پيامبران تصريح شده « 4 »  و به مؤمنان تكليف شده است كه از خداوند و پيامبر ( ص ) و اولى الامر اطاعت كنند . « 5 » \r\nرهبرى سياسى و اطاعت از اولى الامر در اسلام ، چنان داراى اهميّت است كه ملاك صحت رفتار و عبادات انسان بوده و آن كس كه در حكومت باطل زندگى مىكند و فرمان ستمگر را مىبرد ، اعمالش بيهوده و بىارزش است . امام باقر ( ع ) مىفرمايد :\r\n\r\n","description":"","footnote":" ( 1 ) - يوسف ( 12 ) ، آيهء 59 .  ( 2 ) - انعام ( 6 ) ، آيهء 40 .  ( 3 ) - فقه سياسى ، عميد زنجانى ، ج 2 ، ص 123 .  ( 4 ) - ر . ك . انعام ( 6 ) ، آيات 85 - 90 ؛ ص ( 38 ) ، آيهء 26 و مائده ( 5 ) ، آيهء 48 .  ( 5 ) - نساء ( 4 ) ، آيهء 59 . ","page_name":" 41 ","page_number":41},
  {"content":"\r\n\r\nبُنِىَ اْلِاسْلامُ عَلى خَمْسٍ ؛ عَلىَ الصَّلاةِ وَ الزَّكاةِ وَ الصَّوْمُ وَ الْحَجِّ وَ الْوِلايَةِ وَ لَمْ يُنادِ بِشَيْىءٍ ما نُودِىَ باْلوِلايَةِ « 1 » \r\nاسلام برپنچ چيز بنا نهاده شده : نماز ، زكات ، روزه ، حج و ولايت و به چيزى مثل ولايت ندا داده نشده است .\r\nهمچنين در تأكيد بر ولايت ، جامعهء بدون ولى و رهبر به دانه هاى تسبيحى بدون نخ تشبيه شده است . « 2 » \r\nبنابراهميّت رهبرى تا آنجاست كه پيامبر بدون تعيين رهبر براى بعداز خود رسالتش را به اتمام نرسانده بود . « 3 »  دلايل نقلى و عقلى رهبرى در زمان غيبت امام معصوم ( ع ) بر عهده ولى فقيه عادل است .\r\n\r\n","description":"","footnote":" ( 1 ) - وسائل الشيعه ، شيخ حر عاملى ، ج 1 ، ص 10 ، چاپ اسلاميه .  ( 2 ) - نهج‌البلاغه ، فيض‌الاسلام ، خطبه 146 .  ( 3 ) - مائده ( 5 ) ، آيه 67 . ","page_name":" 42 ","page_number":42},
  {"content":"\r\n\r\nخلاصه\r\nحكومت مجموعه‌اى از نهادها و سازمانهايى است كه ادارهء امور جامعه را برعهده دارد . وجود حكومت از ضروريات زندگى اجتماعى است كه به دلايل عقلى و نقلى ، ثابت شده است .\r\nاسلام نيز وجود حكومت را ضرورى دانسته ، جامعيت اسلام ، كيفيت قوانين آن ، سنت پيامبر ( ص ) و اميرالمومنين ( ع ) از دلايل ضرورت تشكيل حكومت در اسلام است .\r\nدر حكومت اسلامى ، اجراى قوانين و اعمال حاكميت الهى ، داراى نقش ويژه‌اى است و شكل حكومت كه نظام امامت و ولايت است ناشى از همين دو اصل بوده و مردم داراى نقش جانشينى خداوند در زمين هستند .\r\nرهبرى نيز مانند حكومت ، از ضرورياتى است كه به حكم عقل و با توجه به سنت معصومين ( ع ) مى توان به اهميت آن پى برد و اعمال حاكميت از طرف كسانى جايز است كه اذن الهى دارند .\r\nحاكميت و رهبرى ، بر اساس عقيدهء شيعه در زمان غيبت امام ( ع ) بنابه تصريح معصومين ( ع ) با فقيه عادل جامع الشرايط است .\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nپرسش\r\n1 - مفهوم و ضرورت حكومت را بيان كنيد .\r\n2 - دلايل وجوب تشكيل حكومت در اسلام را شرح دهيد .\r\n3 - شكل حكومت در اسلام چگونه است ؟\r\n4 - ضرورت رهبرى در اسلام را توضيح دهيد .\r\n5 - با استناد به آيات و روايات ، اهميت رهبرى در اسلام را توضيح دهيد .\r\n\r\n","description":"","footnote":"","page_name":" 44 ","page_number":44},
  {"content":"\r\n\r\n\r\nدرس چهارم : مبانى نظرى ولايت فقيه\r\nمقصود از مبانى نظرى ولايت فقيه ، بررسى اين اصطلاح ، دلايل مشروعيت و حاكميت ، شرايط و اختيارات ولى فقيه است .\r\n\r\nمفهوم ولايت\r\nولاء ، ولايت ( به فتح واو ) ، ولايت ( به كسر واو ) ، ولى ، مولى ، اولى و امثال اينها همه از ماده « ولى » ( و ، ل ، ى ) اشتقاق يافته‌اند . اين واژه از پراستعمال‌ترين واژه‌هاى قرآن كريم است كه به صورتهاى مختلف به كار رفته است . « 1 » \r\nراغب در مفردات آورده است كه معنى اصلى اين كلمه ، قرار گرفتن چيزى در كنار چيز ديگر است ، بگونه‌اى كه فاصله‌اى در كار نباشد . اين كلمه در مورد قرب و نزديكى - اعم از قرب مكانى و قرب معنوى - و نيز در مورد دوستى ، يارى ، تصدى امر و تسلط استعمال شده است . « 2 » \r\nمعناى اصطلاحى ولايت نيز از معناى لغوى آن دور نشده و به معناى سرپرستى ، تصدى امر و زعامت و رياست مىباشد و گاهى نيز به منطقه تحت حكومت ، ولايت گفته مىشود . « 3 » \r\n\r\nمفهوم فقه و فقيه\r\nواژهء فقه به معناى فهميدن و درك كردن و تفقه به معناى تلاش و جستجو براى فهميدن و\r\n\r\n","description":"","footnote":" ( 1 ) - ولاء و ولايتها ، شهيد مرتضى مطهرى ، ص 6 ، انتشارات صدرا ، 1365 .  ( 2 ) - مفردات ، راغب اصفهانى ، كتاب الواو ، مادهء ولى .  ( 3 ) - فرهنگ عربى المنجد ، مادهء ولى . ","page_name":" 45 ","page_number":45},
  {"content":"\r\n\r\nدريافتن است و در اصطلاح ، علم به احكام شريعت است ، « 1 »  چنان كه تعريف كرده‌اند :\r\n« هُوَ الْعِلْمُ بِاْلَاحْكامِ الشَّرعيَّةِ الْفَرْعيَةِ عَنْ ادِلَّتِهَا الْتَفْصيليَهُ » « 2 » \r\nفقه عبارت است از علم به احكام فرعى شرع اسلام ( غيراز اصول عقايد و اخلاق ) از روى منابع تفصيلى .\r\nفقه در اصطلاح قرآن و سنت ، علم وسيع و عميق به معارف و دستورات اسلامى است ، ولى بتدريج اين اصطلاح به احكام شرعى فرعى اختصاص يافت « 3 »  و استخراج احكام چهارگانه وجوب ، حرمت ، كراهت و استحباب از ادلّه چهارگانه - قرآن ، سنت ، عقل و اجماع - فقه ناميده شد .\r\nفقيه كسى است كه در علم‌فقه ، صاحب نظر و متخصص باشد و بتواند حكم هر موضوعى را از منابع معتبر استنباط كند . بنابراين ، ولايت فقيه يعنى تصدى و سرپرستى و حكومت كسى كه داراى ملكهء فقاهت و اسنتباط است .\r\n\r\nوجوب تشكيل حكومت توسط فقها\r\nبيان و اجراى احكام الهى غير قابل تعطيل است و اين امر تنها از عهده فقيه اسلام شناس عادل و توانا بر مىآيد . بنابراين ، براو واجب است كه به اقامهء حكومت و ترويج احكام دين بپردازد . امام خمينى ( ره ) در اين باره مىفرمايد :\r\nامر ولايت و سر پرستى امت به فقيه عادل راجع است و اوست كه شايسته رهبرى مسلمانان است ؛ چه حاكم اسلامى بايد متصف به فقاهت و عدالت باشد . پس اقامه حكومت و تشكيل دولت اسلامى بر فقهاى عادل واجب كفايى است . بنابر اين اگر يكىاز فقهاى زمان به تشكيل حكومت توفيق يافت بر ساير فقها لازم است كه از او پيروى نمايند و چنانچه امر تشكيل حكومت اسلامى جز با هماهنگى و اجتماع همهء آنها ميسر نباشد بر همگى آنان واجب است كه مجتمعاً به اين امر اهتمام ورزيده و در صدد تحقق آن برآيند . « 4 » \r\n\r\n","description":"","footnote":" ( 1 ) - المفردات فى غريب القران ، راغب اصفهانى ، ماده فقه .  ( 2 ) - معالم الدين ، شهيد ثانى ، ص 27 ، مركز انتشارات علمى و فرهنگى ، 1362 .  ( 3 ) - آشنايى با علوم اسلامى ، شهيد مرتضى مطهرى ، ج 3 ، ص 54 ، صدرا ، قم .  ( 4 ) - كتاب البيع ، امام خمينى ره ، ج 2 ص 465 . ","page_name":" 46 ","page_number":46},
  {"content":"\r\n\r\n\r\nحاكميت ولى فقيه\r\nحكومت و حاكميت از آن خداست و كسانى مىتوانند اين حاكميت را اعمال كنند كه ماذون از طرف خداوند باشند . اعمال حاكميت الهى در جامعه بشرى از طريق پيامبران و امامان معصوم ( ع ) است و اعتقاد به امامت امام عادل از ضروريات است . امام صادق ( ع ) دراين‌باره فرمود :\r\n« انَّ اللَّهَ اجَلُّ وَ اعْظَمُ مِنْ انْ يَتْرُكَ اْلَارْضَ بِغَيْرِ امامٍ عادِلٍ » « 1 » \r\nخداوند برتر و بزرگتر از آن است كه زمين را بدون امام عادل واگذارد .\r\nبا شهادت امام حسن‌عسكرى ( ع ) در سال 260 ه . ق ، بنابر مصلحت الهى ، غيبت امام دوازدهم آغاز شد و در مدت 69 سال از طريق چهار نفر از نوّاب خاص خود با شيعيان ارتباط داشت و پس از آن ( كه دوران غيبت كبرى ناميده مىشود ) فقهاى عادل در سرپرستى امت و زعامت مسلمانان نايب عام آن حضرت هستند .\r\n\r\nدلايل حاكميت ولى فقيه\r\n\r\nالف - دليل عقلى\r\nسيرهء عقلا و حكم عقل اين است كه انسان در هر كارى به اهل فنّ مراجعه كند .\r\nخبره‌ترين و آگاهترين افراد به احكام اسلام ، فقها هستند . احكام مربوط به جهاد و دفاع ، اجراى حدود و تعزيرات ، گرفتن و مصرف مالياتهاى اسلامى ، تنظيم روابط سياسى با دولتها ، هدايت جريان امر به معروف و نهىاز منكر ، حلّ و فصل دعاوى و صدور حكم و بطور كلى فعّاليّتهاى حكومت اسلامى كه بايد منطبق با موازين اسلام باشد ، بدون تصدى ونظارت فقيه كه احاطهء بر احكام اسلام دارد ، امكان پذير نيست ، البته اين حكم عقل ، شامل همه فقها نمىشود و فقط فقهاى عادل و توانا را در بر مىگيرد .\r\n\r\n","description":"","footnote":" ( 1 ) - اصول كافى ، ج 1 ، ص 137 . ","page_name":" 47 ","page_number":47},
  {"content":"\r\n\r\n\r\nب - دلائل نقلى\r\nآيات و روايات بسيارى بر لزوم تصدى فقيه بر حكومت ، دلالت دارد :\r\n1 - قرآن كريم مىفرمايد :\r\n« يا ايَّهَا الَذّينَ امَنُوا اطيعوُا اللّهَ وَ اطيعوُا الرَّسوُلَ وَ اوُلىِ اْلَامْرِ مِنْكُمْ » « 1 » \r\nاى كسانى كه ايمان آورده‌ايد ، خدا و رسول و صاحبان امر را اطاعت كنيد .\r\nهمهء مفسران شيعه اتفاق نظر دارند كه منظوراز « اولى الامر » امامان معصوم هستند .\r\nبنابراين به استناد اين آيه اطاعت از آنان واجب است . از جملهء موارد اطاعت ، پذيرش حاكميت ولى فقيه است كه در روايات متعدد و معتبر به آن دستور داده شده است . « 2 » \r\nدر آيات ديگرى نيز « حكومت » و قضاوت به غير ماانزل‌الله كفر و ظلم تلقى شده است « 3 »  و روشن است كه كسى مىتواند به « ما انزل الله » حكم كند كه فقيه عادل باشد .\r\n2 - پيامبر از فقها به عنوان جانشينان خود ياد كرده است :\r\n« اللَّهُمَ ارْحَمْ خُلَفائى - ثَلاثَ مَرّاتٍ - قيلَ يا رَسوُل اللّهِ مَنْ خُلَفائُكَ ؟\r\nقالَ : الَّذينَ يَأْتوُنَ بَعْدى وَ يَروُونَ حَديثى وَ سُنَّتى ثُمَّ يُعَلِّمُوُنَهَاالنّاسَ مِن‌ْبَعْدى » « 4 » \r\nخدايا جانشينان مرا بيامرز - اين سخن را سه بار تكرار كرد - گفته شد اى پيامبر خدا جانشينان شما چه كسانى هستند ؟ فرمود : آنان كه پس از من مىآيند و حديث و سنت مرا روايت مىكنند و آن را به مردم ياد مىدهند .\r\nبطور قطع ، راوى حديث در اين اولويت فقط نقل كنندهء آن نيست ، بلكه كسى مىتواند حديث و سنت پيامبر را آموزش دهد كه صحيح را از سقيم تشخيص داده و آنچه را براى فهم روايات لازم است ، بداند و اين شخص همان فقيه اسلام شناس است كه جانشين پيامبر ( ص ) مىباشد .\r\n\r\n","description":"","footnote":" ( 1 ) - نساء ( 4 ) ، آيهء 59 .  ( 2 ) - ر . ك . تفاسير مجمع البيان ، الصافى و نمونه در تفسير آيهء مذكور .  ( 3 ) - مائده ( 5 ) ، آيات 44 - 45 .  ( 4 ) - وسائل الشيعه ، ج 18 ، ص 65 . ","page_name":" 48 ","page_number":48},
  {"content":"\r\n\r\n3 - سكونى از امام صادق ( ع ) نقل مىكند كه رسول خدا ( ص ) فرمود :\r\n« الْفُقَهاءُ امَناءُالرُّسُلِ مالَم‌ْيَدْخُلوُا فِىالدُّنْيا « 1 »  »\r\nفقها امانتداران پيامبرانند تا وقتى كه در دنيا وارد نشوند .\r\nقدر مسلم و روشنترين مصداق امانتدارى فقها ، رهبرى امت و گسترش عدالت در جامعه است . « 2 » \r\n4 - در حديثى كه امام حسين ( ع ) از حضرت على ( ع ) نقل كرده ، آن حضرت فقها را صاحب اختيار امور جامعه ذكر مىكند :\r\nمَجارِى اْلُاموُرِ وَ اْلَاحْكامِ عَلى ايْدِى الْعُلَماءِ بِاللَّهِ ، اْلُامَناء عَلىَ حَلالِهِ وَ حَرامِهِ « 3 » \r\nجريان امور و احكام به دست دانشمندان‌الهى است كه آگاه و امين بر حلال و حرام خداوند هستند .\r\n5 - از امام صادق ( ع ) درباره دو نفر از ياران خود كه بين آنها منازعه‌اى بود ، سؤال شد :\r\nآيا جايز است براى قضاوت به سلطان يا قضات حكومت جائر رجوع كنند ؟ امام ( ع ) در پاسخ فرمود :\r\n« . . . يَنْظُرانِ مَنْ كانَ مِنْكُمْ مِمَّنْ قَدْ رَوى حَديثًا وَ نَظَرَ فِى حَلالِنا وَ حَرامِنا وَ عَرَفَ احْكامَنا ، فَلْيَرْضُوا به حَكَماً فَانى قَدْ جَعَلْتُهُ عَلَيْكُمْ حاكِماً . فَاذا حَكَمَ بِحُكْمِنا فَلَمْ يُقْبَلْ مِنْهُ فَانَّما اسْتَخَف‌َّبِحُكْمِ اللَّهِ وَ عَلَيْنا رَدَّ ، الرَّادُّ عَلَيْنا الرّادُّ عَلَى اللَّهِ وَ هُوَ عَلَى حَّدِ الشِّرْكِ بِاللَّهِ » « 4 » \r\nبنگريد كه كدام يك از شما راوى حديث ما و در حلال و حرام ما صاحب نظر است و احكام ما را به خوبى مىشناسد ؛ پس ( حكم خود را به او واگذار كنند و ) به نتيجه داورى او خشنود باشند ، زيرا من چنين شخصى را بر شما حاكم قرار داده‌ام . هرگاه چنان حاكمى ميان شما حكم كرد و سخن او پذيرفته نشد . بيقين حكم خدا را كوچك شمرده و فرمان ما را رد كرده است و كسى كه ما را رد كند ، گويى كه خدا را رد كرده است و چنين كسى در حد شرك به خداست .\r\n\r\n","description":"","footnote":" ( 1 ) - اصول كافى ، ج 1 ، ص 46 .  ( 2 ) - كتاب البيع ، امام خمينى ( ره ) ، ج 2 ، ص .  ( 3 ) - تحف‌العقول ، باب ما روى عن الحسين ( ع ) ، ص 172 ، بيروت .  ( 4 ) - همان ، ص 99 . ","page_name":" 49 ","page_number":49},
  {"content":"\r\n\r\nچنان‌كه در اين حديث آمده‌است ، امام ( ع ) آشنا و صاحب نظر در حلال و حرام ( فقيه ) را حاكم بر مردم قرار داده است .\r\n6 - يكى از رواياتى كه به نيابت فقيه از سوىامام ( ع ) در تصدىامور جامعه به آن استدلال مىشود ، توقيع شريف حضرت ولى عصر ( عج ) در پاسخ به نامهء محمدبن‌عثمان عمرىاست :\r\nوَامَّاالْحَوادِثُ الْواقِعَةُ فَارْجِعوُا فيها الى رُواةِ حَديثِنا فَانَّهُمْ حُجَّتى عَلَيْكُمْ وَ انَا حُجَةٌ اللّهِ عَلَيْهِمْ « 1 » \r\nدر حوادثى كه رخ مىدهد ، به راويان حديث ما رجوع كنيد ، پس آنان حجت ما بر شمايند و ما حجت خدا بر آنان هستيم .\r\n« راويان حديث » حجت امام بر مردمند و امر آنان مطاع است . آنان علماى عادلى هستند كه بتوانند با مراجعه به آيات و روايات ، حكم « حوادث واقعه » را بيان كنند .\r\nبنابراين « رواة حديث » روايت كنندگان حديث نيستند ، بلكه فقهاى اسلام شناس هستند .\r\n\r\nوجوب اطاعت مردم از ولى فقيه\r\nولى فقيه داراى همان ولايت و اختيارات معصومين ( ع ) در ادارهء جامعه است و مردم بايد به اين ولايت گردن نهند . بر اساس حكم عقل نيز چنين اطاعتى براى ايجاد نظم عمومى و ادارهء امور جامعه و كسب رضاى خداوند لازم است و از آيهء مربوط به اطاعت ازاولى الامر نيز چنين نتيجه‌اى گرفته شد و عباراتى نظير « فَانّى قَدْ جَعَلْتُهُ حاكِماً » و « فَانَّهُمْ حُجَّتى عَلَيْكُمْ » در احاديث امامان ( ع ) بر همين مسأله دلالت دارد .\r\nامام حسن عسكرى ( ع ) نيز فرمود :\r\n« فَامّا مَنْ كانَ مِنْ الْفُقَهاءِ ، صائِناً لِنَفْسِهْ ، حافِظًا لِدينِهْ ، مُخالِفاً عَلَى هَواهُ ، مُطيعاً لِامْرِ مُوْلاهُ ، فَلِلْعَوامِ انْ يُقَلِّدوُهُ » « 2 » \r\nپس هر كدام از فقها كه خويشتندار ، حافظ دينش ، مخالف هواى نفسش و مطيع امر مولايش باشد ، بر مردم است كه از او اطاعت كنند .\r\n\r\n","description":"","footnote":" ( 1 ) - وسائل الشيعه ، ج 18 ، ص 101 .  ( 2 ) - الاحتجاج ، طبرسى ، ج 2 ، ص 263 . ","page_name":" 50 ","page_number":50},
  {"content":"\r\n\r\nخلاصه\r\nولايت درلغت به معناى دوستى ، يارى ، تصدى امر و در معناى اصطلاحى به معناى سرپرستى ، زعامت و رياست است .\r\nواژه فقه نيز به معناى فهميدن عميق احكام شرعيه است و فقيه كسى است كه احكام شرعى را از منابع و مصادر آن استنباط كند .\r\nبر فقها واجب است كه براى پاسدارى از احكام اسلام و دفاع از حاكميت موازين اسلام به تشكيل حكومت اقدام كنند . تصدى حكومت اسلامى و رهبرى جامعه با ولى فقيه عادل است .\r\nحق حاكميت ولى فقيه به دلايل عقل ، كتاب و سنت معصومين ثابت شده است و در روايات از فقهابه عنوان « حصون اسلام » ، « ورثة الانبياء » ، « خليفة الرسول » ، « امناء الرسل » ، « حكّام على النّاس » ، « حكّام على الملكوك » و « حجت معصومين بر مردم » ياد شده است .\r\nمردم نيز به دليل عقلى و نقلى ، براى تأمين سعادت خود و جامعه ، ملزم به اطاعت از ولى فقيه هستند .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nپرسش\r\n1 - اصطلاحات ولايت ، فقاهت ولايت فقيه را شرح دهيد .\r\n2 - دليل عقلى حاكميت ولى فقيه را تشريح كنيد .\r\n3 - دو دليل نقلى بر حاكميت ولى فقيه بيان كنيد .\r\n4 - چرا مردم بايد از ولى فقيه اطاعت كنند ؟\r\n\r\n","description":"","footnote":"","page_name":" 52 ","page_number":52},
  {"content":"\r\n\r\n\r\nدرس پنجم : ويژگيها و اختيارات ولى فقيه\r\nدر درسهاى گذشته دانستيم كه وجود رهبر ، از ضروريات هر جامعه است . حكومت و رهبرى از نظر شيعه بعد از پيامبر ( ص ) بر عهده ائمه معصومين ( ع ) مىباشد . در زمان غيبت امام دوازدهم ( عج ) ولايت امر در اختيار ولى فقيه عادل است .\r\nدو سؤال در اينجا مطرح مىشود : اول اينكه يك فرد با داشتن چه ويژگيهايى در مسند رهبرى قرار مىگيرد ؟ دوّم اينكه پس‌از تصدى امر ، اختيارات و وظايف او چيست ؟\r\n\r\nويژگيهاى ولى فقيه\r\nشيوهء عقلا اين است كه هنگامى كه بخواهند كارى را به شخصى واگذار كنند ، حداقل چند شرط را رعايت مىكنند :\r\nالف - آن شخص عاقل باشد .\r\nب - به چگونگى كارى كه مىخواهد انجام دهد آگاه باشد .\r\nج - توانايى و قدرت انجام آن را داشته باشد .\r\nد - از نظر امانت و تقوا به گونه‌اى باشد كه بتوان به او اعتماد كرد كه در انجام كار خيانت نكند .\r\nدر حكومت اسلامى ، ولايت و رهبرى ، از مهمترين و دقيقترين كارهاست . بنابراين ، رهبر بايد اين شرايط را در عاليترين مراتب خود داشته باشد . اگر مردم معتقد به ايدئولوژى خاصى باشند كه متضمن قوانين و معيارهاى ويژه‌اى در زندگى بشرى است ، كسى بايد اين سرپرستى را برعهده بگيرد كه به آن ايدئولوژى معتقد بوده و به اصول و مقررات آن علم كافى داشته و حتى داناترين فرد باشد .\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nنگاهى به هدفها و وظايف حاكم اسلامى به خوبى به ما مىفهماند كه وى بايد داراى ويژگيهاى خاصى باشد . مهمترين اين ويژگيها عبارتند از : عقل ، اسلام و ايمان ، عدالت و تقوا ، فقاهت و قدرت .\r\n\r\n1 - عقل\r\nشرط مسؤوليت ، وجود عقل است و زمامدار بايد داراى قدرت تعقل قوى باشد .\r\nاميرالمؤمنين ( ع ) فرمود :\r\n« يَحْتاجُ اْلِامامُ الى قَلْبٍ عَقوُلٍ وَ لِسانٍ قَؤُولٍ وَ جَنانٍ عَلى اقامَةِ الْحَقِّ مَؤُولٍ » « 1 » \r\nزمامدار و پيشوا به قلبىانديشمند ، زبانى گويا ودلى نيرومند براقامهء حق نيازمند است .\r\nعقل داراى مراتبى است و رهبر بايد از مراتب بالاى آن برخوردار باشد . پيامبراكرم ( ص ) در اين باره فرمود :\r\n« وَ لا بَعَثَ اللَّهُ رَسوُلًا وَ لانَبيّاً حَتىّ يَسْتَكْمِلَ الْعَقْلَ وَ يَكُونَ عَقْلُهُ افْضَلَ مِنْ عُقوُلِ جَميع‌ِامَّتِهِ » « 2 » \r\nهيچ پيامبرى از طرف خداوند به رسالت يا نبوت مبعوث نشد ، مگر آنكه واجد عقل كامل بود ، بحدّى كه عقل وى بر عقلهاى جميع امتش برترى داشت .\r\nافراد صغير ، غير رشيد تلقى مىشوند و از آنان رفع تكليف شده است و بايد تحت سرپرستى ولى و قيّم اداره شوند و در صورت احراز برخى از شرايط مانند فقاهت نمىتواند به عنوان والى تعيين گردد . پيامبران و ائمه به دليل نصب خاص از اين شرط مستثنا هستند .\r\n\r\n2 - اسلام و ايمان\r\nبراساس نص قرآن كريم و روايات ، غير مسلمانان نمىتوانند بر امور مسلمانان تسلط داشته باشند . حرمت تولى كفّار به صورت يك قاعده در آمده است كه از آن به قاعده « نفى سبيل » تعبير مىشود . در قرآن مجيد اين گونه آمده است :\r\n\r\n","description":"","footnote":" ( 1 ) - غررالحكم ، آمدى ، ج 6 ، ص 472 .  ( 2 ) - سفينةالبحار ، محدث قمى ، ج 2 ، بيروت ، دارالمرتضى ، بى تا ، ص 214 . ","page_name":" 54 ","page_number":54},
  {"content":"\r\n\r\n« لَنْ يَجْعَلَ اللَّهُ لِلْكافِرينَ عَلَى الْمُؤْمِنينَ سَبيلًا » « 1 » \r\nخداوند هرگز براى كافران بر مؤمنان سلطه‌اى قرار نداده است .\r\nدر روايت « عمربن حنظله » از امام صادق ( ع ) چنين خوانديم :\r\n« يَنْظُرانِ مَنْ كانَ مِنْكُمْ . . . »\r\nضمير « كم » در اين روايت شريفه اشاره به شيعه اماميّه است .\r\nدر روايت مشهورى ، پيامبراكرم ( ص ) مىفرمايد :\r\n« الْاسْلامُ يَعْلوُا وَ لايُعْلى عَلَيْه » « 2 » \r\nاسلام برترين عقيده است و چيزى برتر از آن نيست .\r\nفقها علاوه‌بر مسلمان‌بودن ، شيعه‌بودن حاكم و رهبر را از ضروريات مذهب دانسته‌اند . « 3 » \r\n\r\n3 - عدالت و تقوا\r\nعدالت ، ملكه‌اى است نفسانى كه شخص عادل را از ارتكاب گناهان كبيره و اصرار بر صغيره باز مىدارد . تقوا ملكهء خويشتندارى در برابر گناه و تمايلات نفسانى است . فرد متقى در همه حال ، بر هواى نفس خويش مسلط بوده و جز اطاعت فرمان خدا تحت تأثير انگيزه ديگرى واقع نمىشود . تقوا مقدمهء عدالت است .\r\nدر كلام معصومين ( ع ) از عدل به عنوان « حياة الاحكام » ، « خير السياسات » ، « نظام الامره » و « قوام‌الرعيه » ياد شده است . « 4 » \r\nدر قرآن كريم ، به صراحت بيان شده است كه امامت به ستمگران نمىرسد و افراد از اطاعت ظالمان و بى تقوايان منع شده‌اند و بهترين مردمان ، با تقواترين آنها هستند .\r\n« لايَنالُ عَهْدى الظَّالِمينَ » « 5 » \r\n\r\n","description":"","footnote":" ( 1 ) - نساء ( 4 ) ، آيهء 141 .  ( 2 ) - من لا يحضره الفقيه ، شيخ صدوق ج 4 ، ص 334 ، جامعه مدرسين قم .  ( 3 ) - جواهرالكلام ، شيخ محمدحسن نجفى ، ج 4 ، ص 713 ، داراحياء التراث العربى ، بيروت .  ( 4 ) - غررالحكم ، آمدى ، ج 7 ، باب العدل .  ( 5 ) - بقره ( 2 ) ، آيه 124 . ","page_name":" 55 ","page_number":55},
  {"content":"\r\n\r\nپيمان من ( امامت ) به ظالمان نمىرسد . « 1 » \r\n« وَ لاتَرْكَنوُا الىَ الّذينَ ظَلَموُا فَتَمَسَّكُمُ النّار » « 2 » \r\nبر ستمگران تكيه نكنيد كه موجب مىشود آتش دامنگير شما شود .\r\nبه استناد آيه مزبور اطاعت از ولى امرى لازم است كه عالم و عادل بوده و بتواند جانشين عام پيامبر ( ص ) و امام ( ع ) محسوب شود . « 3 » \r\nپيامبراكرم ( ص ) ضمن بيان شروط پيشوايى در مورد تقوا و پرهيزكارى مىفرمايد :\r\n« وَرَعٌ يَحْجُزُهُ عَنْ مَعاصِىَ اللَّهِ » « 4 » \r\nپرهيزكارى ، كه او را از ارتكاب گناه باز دارد .\r\nامام على ( ع ) در ضمن حديثى فرمود :\r\n« لايَصْلَحُ الْحُكْمُ وَ لَا الْحُدوُدُ وَ لا الْجُمْعَةُ الاّ بِامامٍ عَدْلٍ » « 5 » \r\nحكمرانى و اقامهء حدود و بر پايى نماز جمعه بدون پيشواى عادل سامان نمىگيرد .\r\n\r\n4 - فقاهت\r\nزمامدار جامعه‌اسلامى ، بايد كليه‌امور كشور را براساس موازين اسلامى اداره كند . به حكم عقل و سيرهء عقلا لازم‌است كه چنين شخصى ، اسلام‌شناسى دقيق‌باشد تا بتواند حكم‌شرعى مسائل را از منابع فقهى استخراج كند . در كتاب و سنت نيز به چنين شرطى تصريح‌شده‌است .\r\n« افَمَنْ يَهْدى الىَ الْحَقِّ احَقُّ انْ يُتَّبَعَ امَّنْ لايَهدى الَّا انْ يُهْدى » « 6 » \r\nآيا كسى كه به سوى حق هدايت مىكند . براى پيروى شايسته‌تر است يا آن كس كه خود هدايت نمىشود ، مگر هدايتش كنند .\r\n\r\n","description":"","footnote":" ( 1 ) - ر . ك . تفسير نمونه ، تفسير آيهء مذكور .  ( 2 ) - هو ( 11 ) ، آيهء 113 .  ( 3 ) - ر . ك : تفسير نمونه ، تفسيرآيه فوق .  ( 4 ) - اصول كافى ، ج 1 ، ص 407 .  ( 5 ) - همان ، ص 314 .  ( 6 ) - يونس ( 10 ) ، آيهء 35 . ","page_name":" 56 ","page_number":56},
  {"content":"\r\n\r\nاميرالمؤمنان ( ع ) در مورد ويژگيهاى زمامدار شايسته مىفرمايد :\r\n« ايُّهَا النَّاسُ ، انَّ احَقَّ النّاسِ بِهذا اْلَامْرِ اقْواهُمْ عَلَيْهِ وَاعْلَمُهُمْ بِامْرِ اللَّهِ فِيهِ » « 1 » \r\nاى مردم ، شايسته ترين مردم به زمامدارى ، نيرومندترين آنها بر اين امر و داناترين ايشان به حكم خداوندى در آن است .\r\nهمچنين آنچه كه در احاديث مربوط به حاكميت و لايت فقيه آمده ، نظير « رواةحديثنا » ، « من كان من الفقها » ، « نظر فى حلالنا و حرامنا و عرف احكامنا » و « الفقهاءحكام على الناس » دلالت بر لزوم شرط فقاهت در زمامدار مىكند .\r\n\r\n5 - قدرت و حسن رهبرى\r\nبا حصول فقاهت و اجتهاد و داشتن عدالت ، صلاحيت تصدى مقام رهبرى براى شخص ايجاد نمىشود ، بلكه چنين كسى بايد داراى قدرت و حسن ولايت نيز باشد .\r\nمنظور از قدرت ، توانايى جسمى و روحى لازم مىباشد و منظوراز حسن ولايت ، مديريت ، تدبير ، شجاعت و صفاتى از اين قبيل است .\r\nدر قرآن كريم برداشتن قدرت و كفايت لازم براى هركارى تأكيد شده است . « 2 » \r\nپيامبراكرم ( ص ) در مورد ضرورت وجود حسن ولايت در زمامدار مىفرمايد :\r\n« لا تُصْلَح‌ُاْلِامامَةُ الَّا لِرَجُلٍ فيهِ ثَلاثُ خِصالٍ : . . . وَ حُسْنُ الْوِلايَةِ عَلىَ مَنْ يَلى » « 3 » \r\nپيشوايى و رهبرى سامان نمىيابد ، مگر با شخصى كه داراى سه ويژگى باشد : . . . و حسن زمامدارى بر كسى كه بر او حكومت مىكند .\r\nاميرمؤمنان ( ع ) نيز قدرت را يكى از شرايط رهبرى ذكر كرده است .\r\n« انَّ احَقَّ النَّاسَ بِهذا اْلَامْرِ اقْواهُمْ عَلَيْهِ » « 4 » \r\nشايسته ترين مردم به امر زمامدارى نيرومندترين آنها به اين امر است .\r\n\r\n","description":"","footnote":" ( 1 ) - نهج‌البلاغه ، صبحى صالح ، خطبهء 173 .  ( 2 ) - ر . ك . بقره ( 2 ) آيهء 247 ؛ يوسف ( 12 ) ، آيهء 55 ؛ قصص ( 28 ) ، آيهء 26 و نمل ( 27 ) آيهء 39 .  ( 3 ) - اصول كافى ، ج 1 ، ص 407 .  ( 4 ) - نهج البلاغه ، صبحى صالح ، خطبهء 173 . ","page_name":" 57 ","page_number":57},
  {"content":"\r\n\r\n« مَنْ احْسَنَ الْكِفايَةَ اسْتَحَقَّ بِالْوِلايَةِ » « 1 » \r\nكسى كه كفايت و كاردانى بهترى داشته باشد ، مستحق حكومت و ولايت است .\r\nبرخى ، علاوه بر عدالت و تقوا بر نبودن صفت بخل و طمع در رهبرى تأكيد كرده‌اند . « 2 »  و نيز بنا بر روايات ، رجوليّت و طهارت موْلد از شرايط رهبرى است .\r\n\r\nاختيارات ولى فقيه\r\nهدف اسلام از تشكيل حكومت ، تأمين سعادت دنيا و آخرت مردم است . بنابراين ، حاكم اسلامى بايد داراى اختياراتى باشد كه بتواند در وصول به اين هدف تكليف خود را به انجام رساند .\r\nامام‌خمينى ( ره ) حدود ولايت واختيارات ولىفقيه‌را در زمان‌غيبت ، همان ولايت واختيارات امام ( ع ) مىداند ، مگر آنچه كه به جهات و مراتب شخصى و معنوى امام ( ع ) مربوط است . « 3 » \r\nبطور كلى مهمترين اختيارات ولى فقيه را مىتوان به صورت زير بيان كرد :\r\n\r\n1 - ولايت در افتا\r\nاز ولىفقيه به عنوان وارث‌انبيا ، خليفهء رسول‌خدا ( ص ) و حجت امام‌زمان برمردم ، ياد شده است . براين اساس ولى فقيه بايد طبق ادلّهء شرعى و موازين فقهى حكم مسائل را بيان كرده و در مسائلى كه مربوطبه حكومت و اموركشور است ، احكام ثانويه را نيز صادر كند . و نيز در مواردى كه بنا بر مصالح مهمترى اجراى احكام اوليه و ثانويه ممكن نباشد ، احكام حكومتى را بيان كند .\r\n\r\n2 - قضاوت\r\nقضاوت از شؤون ولى فقيه است ؛ به اين معنا كه وى مىبايست براى اجراى صحيح عدالت و فصل حضومت و رسيدگى به دادخواهى مردم ، امكانات لازم را فراهم كند .\r\nمنصب مهم قضاوت از سوى خداوند متعال به نبى اكرم ( ص ) و از ناحيهء ايشان به امامان\r\n\r\n","description":"","footnote":" ( 1 ) - غررالحكم ، آمدى ، ج 5 ، ص 349 .  ( 2 ) - حكمت اصول سياسى اسلام ، محمد تقى جعفرى ، ص 284 ، بنياد نهج‌البلاغه .  ( 3 ) - كتاب البيع ، ج 2 ، ص 496 . ","page_name":" 58 ","page_number":58},
  {"content":"\r\n\r\nمعصوم ( ع ) و از طرف ائمه ( ع ) به فقيه جامع الشرايط واگذار شده است و دخالت كسانى كه اهليت امر قضاوت را ندارند ، حرام است .\r\nامروزه كه اجتماعات مسلمانان گسترده شده و ولى امر خود بطور مستقيم نمىتواند به تمام مسائل قضايى رسيدگى كند ، مىتواند ، اين حق را به ديگران تفويض كند .\r\n\r\n3 - رهبرى سياسى و ولايت در نظارت و اذن\r\nاين اختيار كه از مفاهيم حكومت ، امامت و قطبيت برداشت مىشود ، به مفهوم حق تعيين خط مشى سياسى امت و دولت اسلامى و نظارت در كليه امور كشور است .\r\nادارهء جامعهء اسلامى نياز به مراكز تصميم گيرى ، قانونگذارى ، تأسيس سازمانها و نهادها ، سازماندهى و فرماندهى نيروهاى مسلح ، تصميم گيرى در مسائل جنگ و صلح و روابط بين المللى دارد و همهء اين امور از شؤون حكومت و ولى فقيه محسوب مىشود دخالت در اين‌امور ، جز با اذن ولى فقيه مشروعيت نخواهد داشت .\r\n\r\n4 - ولايت در امور حسبيه\r\nكلمهء حسبيه به معناى اجر و ثواب است و امور حسبيه عبارت از كارهايى است كه از نظر شرع ، مطلوب و موجب پاداش اخروى بوده و از نظر زندگى اجتماعى ، ضرورى واجتناب ناپذير است و شارع مقدس راضى به وانهادن آنها به حال خود نيست و حتماً بايد مسؤولى عهده دار تصدى آن باشد . « 1 » \r\nهماهنگى امور مربوط به دفاع ، امر به معروف و نهى از منكر ، تأمين امنيت و نظم عمومى و بهداشت عمومى ، كنترل بازار و ارزاق عمومى ، ادارهء مشتركات و كليه امورى كه بدون آنها هرج و مرج لازم مىآيد ، از امور حسبيه شمرده مىشوند .\r\nاين موارد را در فقه واجبات و مستحبات كفايى مىنامند و گاه از آن به مسؤوليتهاى ضرورى و مما لابد منه و احياناًبه حفظ نظم عمومى تعبير مىكنند . معنى ولايت فقيه در امور حسبيه آن است كه وى در انجام اين امور بر ديگران اولويت دارد و كسى حق مزاحمت با اورا ندارد . « 2 » \r\n\r\n","description":"","footnote":" ( 1 ) - فقه سياسى ، ج 1 ، ص 267 .  ( 2 ) - همان ، ص 375 . ","page_name":" 59 ","page_number":59},
  {"content":"\r\n\r\nخلاصه\r\nبراساس عقل وسيرهء عقلا ، عامل هركارىبايد عاقل ، امين و عالم و قادر به انجام كار مورد عمل باشد .\r\nولى فقيه به استناد عقل ، كتاب و سنت بايد عاقل ، فقيه ، عادل و با تقوا و داراى قدرت ، تدبير ، مديريت ، شجاعت و آگاه به مقتضيات زمان بوده ، داراى اسلام و ايمان و به دور از حرص و طمع باشد .\r\nولى فقيه براى هدايت جامعه به سوى اهداف خلقت ، داراى همان ولايت و اختيارات ائمه معصومين ( ع ) است . بنا براين ، تعيين احكام اوليّه ، ثانويه و حكومتى بر عهده اوست و با داشتن حق قضاوت بايد نسبت به اجراى عدالت و رفع ظلم قيام كند .\r\nهمچنين رهبرى سياسى جامعه از آن اوست و كليهء امور بايد با اجازه و نظارت او انجام شود . رهبر هر حكومت اسلامى ، در امور حسبيه نيز كه مطلوب شرع و ضرورت زندگى اجتماعى است ، داراى ولايت است .\r\nپرسش\r\n1 - شرايط و ويژگيهاى ولى فقيه را بيان كنيد .\r\n2 - چرا اسلام و ايمان يكى از شرايط لازم در ولى فقيه است ؟\r\n3 - عدالت و تقوا را تعريف و يك آيه و روايت در مورد آن بيان كنيد .\r\n4 - چرا رهبر بايد فقيه باشد ؟\r\n5 - قدرت و حسن ولايت را شرح دهيد .\r\n6 - اختيارات ولى فقيه را بطور مختصر شرح دهيد .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\n\r\nدرس ششم : قانونگذارى در اسلام ( 1 )\r\n\r\nتعريف قانون\r\nقانون در لغت به معناى رسم ، قاعده ، روش و آيين است . « 1 »  ريشهء كلمهء قانون يونانى است كه از راه زبان « سريانى » وارد زبان عرب شده و دراصل به معناى خط كش به كار رفته و بعد به معناى قاعده برگشته است . « 2 » \r\nمفهوم قانون ، امرى است كلى كه بر همهء جزئياتش منطبق گردد و احكام جزئيات از آن شناخته شود . قانون در حقوق به قاعده‌اى اطلاق مىشود كه توسط مقام صلاحيتدار ، وضع و ابلاغ شود و مبتنى بر مصلحت همهء افراد جامعه باشد . « 3 » \r\nواژهء قانون كمتر مورد استعمال فقها قرار گرفته و آنان مقررات الزام‌آور را تحت عناوين واجب و حرام و احكام خمسه را تحت عناوين ، شرع ، شريعت و حكم شرعى آورده‌اند .\r\nقانون در اسلام ، همان احكام تكليفى است كه تحت عنوان واجب و حرام ، بايدها ونبايدهاى رفتار انسان را در زندگى اجتماعى و فردى مشخص كرده است ؛ البته در معناى رايج ، به آنچه كه مربوط به تكاليف فردى بوده و ربطى به اجتماع و رابطهء شخص با جامعه ندارد ، قانون گفته نمىشود .\r\n\r\nضرورت قانون براى جامعه\r\nانسان موجودى « مدنىالطبع » بوده و همواره به صورت اجتماعى زيسته است . يكى\r\n\r\n","description":"","footnote":" ( 1 ) - فرهنگ معين .  ( 2 ) - قانگذارى در اسلام ، صبحى محمصانى ، ترجمه اسماعيل گلستانى ، ص 12 ، انتشارات اميركبير ، 1360 .  ( 3 ) - ترمينولوژى حقوق ، محمد جعفر ، جعفرى لنگرودى ، گنج دانش ، كلمهء قانون . ","page_name":" 61 ","page_number":61},
  {"content":"\r\n\r\nاز عوامل اين زندگى اجتماعى ، رفع نيازهاى مادى و معنوى است و دراين راه ، انگيزه‌هاى سود جويى و استخدام ديگران ، بدون ترديد تعارض و تزاحم منافع را در پى خواهد داشت .\r\nتجاوز به حقوق ديگران ، نزاع و فساد را در پى داشته و در نتيجه انسان از اهداف عالى خلقت دور خواهد شد . بنابراين ، براى تأمين سعادت انسانها و تعديل تمايلات آنان ، وجود قواعد و مقررات كه حدود وظايف ، تكاليف و حقوق افراد را معين‌كند ، ضرورى است .\r\n\r\nويژگيهاى قانون مطلوب\r\nقانون براى تأمين مصالح فرد و جامعه وضع مىشود و بايد بگونه‌اى باشد كه اين هدف مهم تحقق يابد . بنا براين يك قانون مطلوب بايد ويژگيهاى زيرا داشته باشد :\r\n1 - عموميت و فراگيرى : قانون بايد همه افراد ، اقشار و گروههاى جامعه و منافع و مصالح گوناگون آنان اعم از مادى ، معنوى ، فردى واجتماعى را با توجه به اصل مساوات دربرگيرد .\r\n2 - الزام آور بودن : يعنىرعايت و اجراى آن بر تمام افراد واجب باشد تا بتواند نظم عمومى را تأمين كرده و به اهداف خود برسد . در صورتى كه قانون ، فاقد جنبهء الزام آورى باشد ، نمىتوان آن را يك قاعده حقوقى به حساب آورد .\r\n3 - داشتن ضمانت اجرا : ضمانت اجرا نتيجه الزام‌آور بودن قانون است . تضمين اجراى قانون ، برعهدهء دولت است . ضمانت اجرا به وسيله قانون تعيين مىشود و فلسفهء آن تنبيه متجاوزان به حقوق جامعه ، و وادار كردن افراد به اجراى تعهدات خويش است . « 1 » \r\nبراى اينكه قانونى ضمانت اجرا داشته باشد ، بايد :\r\n1 - براى افراد جامعه مقبوليت و جاذبه داشته باشد .\r\n2 - مجرى ازلياقت و شايستگى كافى برخوردار باشد .\r\n3 - قانون متضمن موادى باشد كه مجازات متخلفين را در نظر گرفته باشد . « 2 » \r\n\r\n","description":"","footnote":" ( 1 ) - مبانى و كليات علم حقوق ، سيد جلال الدين مدنى 30 - 39 ، نشر همراه ، 1370 .  ( 2 ) - در آمدى بر حقوق اسلامى ، ج 1 ، ص 218 ، دفتر همكارى حوزه و دانشگاه ، 1364 . ","page_name":" 62 ","page_number":62},
  {"content":"\r\n\r\n\r\nشرايط قانونگذار\r\nقانونگذار بايد به مصالح و مفاسد فرد و جامعه اطلاع كافى داشته و در تشخيص خود از هر گونه خطا مصون باشد . براساس بينش اسلامى ، قانونگذار اصلى ، خداوند است .\r\n« انِ الْحُكْمُ الَّا لِلَّهِ » « 1 » \r\nحكومت و فرمانروايى جز براى خداوند نيست .\r\n« افَحُكْمَ الْجاهِليَّةِ يَبْغوُنَ وَ مَنْ احْسَنُ مِنْ اللَّهِ حُكْماً لِقَوْمٍ يُوقِنوُنَ » « 2 » \r\nآيا آنان حكم جاهليت را ( ازتو ) مىخواهند ؟ و چه كسى بهتر از خدا براى گروهى كه اهل‌يقين هستند ، حكم مىكند ؟\r\n« وَ مَنْ لَمْ يَحْكُمْ بِما انْزَلَ اللَّهُ فَاوُلئِكَ هُمُ الظَّالِموُنَ » « 3 » \r\nو هر كس بر خلاف آنچه خداوند فرستاده حكم كند ، چنين كس از ستمكاران خواهد بود .\r\nبطور كلى شرايط لازم براى يك قانونگذار صالح چنين است : « 4 » \r\n1 - انديشهء فوق بشرى : اجتماعات مختلف بشرى داراى افكار ، عقايد و انديشه‌هاى گوناگون هستند و هر گروه در صورتى كه بخواهد براساس عقيده و انديشه خود به وضع قانون بپردازد ، باعث برهم خوردن نظم و تعادل اجتماعى خواهد شد . بنابراين ، لازم است منشأ قانون ، فوق گروهها و انديشه‌هاى انسانى باشد .\r\n2 - شناخت انسان و جهان : شناخت انسانها از جهان و انسان ، محدود است و بيشتر دانشمندان به اين مطلب معترفند در نتيجه ، هر گونه قانونگذارى بدون شناخت دقيق انسان و نيازهاى واقعى او ناقص خواهد بود .\r\n3 - حبّ ذات : نفع طلبى و انحصار طلبى انسانها باعث تجاوز گروه قانونگذار بر ديگران مىشود .\r\n\r\n","description":"","footnote":" ( 1 ) - انعام ( 6 ) ، آيهء 57 .  ( 2 ) - مائده ( 5 ) ، آيهء 50 .  ( 3 ) - همان ، آيهء 45 .  ( 4 ) - درآمدى بر حقوق اسلامى ، ج 2 ، ص 299 - 310 ، دفتر همكارى حوزه و دانشگاه ، انتشارات سمت ، 1368 . ","page_name":" 63 ","page_number":63},
  {"content":"\r\n\r\n4 - وجود ، خطا ، نسيان و غفلت در افراد بشر باعث نقص قوانين مىگردد .\r\nمطلبى كه در اينجا قابل ذكر است اينكه حكومت‌هاى بشرى ، صلاحيت و مشروعيت خود را براى وضع قوانين محدود كننده و مجازاتها از كجا كسب مىكنند ؟ عمده‌ترين جوابى كه براى اين سوال داده شده است ، اينكه در حكومتهاى دموكراسى ، مردم با شركت در انشخاب كارگزاران به اعمال آنها مشروعيت مىدهند .\r\nعلاوه برآنكه اشكالات گذشته برشيوهء دموكراسى ، هم وارد است ، اصولًا نظام دموكراسى بر حاكميت اكثريت استوار است و اغلب تحقق پيدا نمىكند و در صورت تحقق ، دفع افسد به فاسد است ، چون نظريات اكثريت بر اقليت تحميل مىشود . « 1 » \r\n\r\nضرورت الهى بودن قانون\r\nبنا بر آنچه كه در ويژگيهاى قانون مطلوب و قانونگذار صالح گفته شد ، كسى جز خداوند حكيم بر تمامى مصالح و نيازهاى بشر آگاهى كامل ندارد . ازاين رو ، كاملترين و بهترين قانون ، قانون الهى است .\r\nقانون در نظام اسلامى ، برپايهء اصول و ارزشهاى اسلامى استوار است . در قرآن به اين مطلب تصريح‌شده‌است كه خداوند ، همراه‌پيامبران ، كتاب نيز فرستاد تابر اساس آن به اقامهء قسط بپردازند .\r\n« لَقَدْ ارْسَلْنا رُسُلَنا بِالْبَيِّناتِ وَ انْزَلْنا مَعَهُمُ الْكِتابَ وَ الْميزانَ لِيَقوُم‌َالنَّاسُ\r\nبِالْقِسْطِ » « 2 » \r\nما رسولان خود را با دلايل روشن فرستاديم و با آنها كتاب ( آسمانى ) و ميزان ( شناسايى حق و قوانين عادلانه ) نازل كرديم تا مردم عدالت را به پا دارند .\r\n« فَاْحكُمْ بَيْنَهُمْ بِما انْزَلَ اللَّهُ وَ لا تَتَّبِعْ اهْوائَهُمْ عَمَّا جائَكَ مِنَ الْحَقِّ » « 3 » \r\nبرطبق احكامى كه خدا نازل كرده ، در ميان آنان حكم كن و از هوا و هوسهاى آنها پيروى مكن و از احكام الهى روى مگردان .\r\n\r\n","description":"","footnote":" ( 1 ) - در آمدى بر حقوق اسلامى ، ج 2 ، ص 310 .  ( 2 ) - حديد ( 57 ) ، آيهء 25 .  ( 3 ) - مائده ( 5 ) ، آيهء 48 . ","page_name":" 64 ","page_number":64},
  {"content":"\r\n\r\nاز امام صادق ( ع ) در بارهء حلال و حرام سوال شد ، فرمود :\r\n« حَلالُ مُحَمَّدٍ حَلالٌ ابَداً الى يَوْمِ الْقِيامَةِ وَ حَرامُهُ حَرامٌ ابَداً الى يَوْمِ الْقِيامَةِ لا يَكُونُ غَيْرُهُ وَ لا يَجىءُ غَيْرُهُ « 1 » \r\nحلال محمد ( ص ) تا روز قيامت حلال و حرام او تا روز قيامت حرام است . نه چيزى غير از آن هست و نه چيزى غير از آن خواهد آمد .\r\n\r\nشيوهء قانونگذارى دراسلام\r\nقوهء مقننه ، نهادى است كه قواعد كلى و لازم الاجرا را وضع مىكند . ساختار قوهء مقننه بر اساس نوع رژيمهاى حاكم ، متفاوت است . شكل ، شيوهء تشكيل و كار قوهء مقننهء هر كشورى ، درقانون اساسى آن كشور معين شده است .\r\nقوهء مقننه در نظامهاى دموكراسى بايد بگونه‌اى تأسيس شود كه زمينهء تمام نماى افكار و خواسته‌هاى مردم باشد . در چنين نظامهايى هيچ ملاك و معيار محدود كننده‌اى .\r\nجز خواست مردم ، براى وضع قانون ، وجود ندارد .\r\nدراين نظامها كار قانونگذارى بر عهدهء يك يا دو مجلس است . در كشورهاى فدرالى به علت ساختار ويژه كشور ، دو مجلس انتخابى وجود دارد ، ولى در كشورهاى بسيط در صورت وجود مجلس دوّم ، بطور معمولى به صورت انتصابى است .\r\nاز نظر اسلام ، قانونگذارى تنها به خداوند سبحان اختصاص داشته و هرگز انسانها حق قانگذارى ندارند . همهء افراد حتّى رسول اللّه نيز بايد تابع اين قوانين باشند .\r\nبطور كلى ، مىتوان گفت : قانونگذارى دريك نظام اسلامى داراى سه مرحله است :\r\n1 - مرحلهء تشريع كه اختصاص به خداوند دارد و توسط پيامبر ( ص ) صورت مىگيرد .\r\n2 - مرحلهء تشخيص احكام الهى كه بر عهده فقهاى عادل است .\r\n3 - مرحلهء برنامه ريزى توسط مجلس نمايندگان . « 2 » \r\n\r\n","description":"","footnote":" ( 1 ) - اصول كافى ، ج 2 ، ص 58 .  ( 2 ) - مفاهيم القران ، جففر سبحانى ، ج 2 ، ص 301 ، انتشارات اسلامى ، 1364 . ","page_name":" 65 ","page_number":65},
  {"content":"\r\n\r\nمجلس وظيفه دارد كه بر اساس احكام اسلامى كه در مرحلهء دوّم به وسيلهء اسلام‌شناسان استخراج شده است ، به برنامه ريزى بپردازد و در اين راه مىتواند از افراد آگاه و متخصص درامور مختلف استفاده كند .\r\nبا رحلت پيامبر ( ص ) مرحله تشريع پايان يافت و فقها براى تشخيص احكام اسلام دو گونه مقررات در دست دارند ، مقررات ثابت و مقررات متغير . فقيه بر اساس ضرورت و اقتضاى زمان ومكان درچارچوب احكام ثابت ، مقررات متغير را استنباط و فروع را به اصول بر مىگرداند .\r\nامام‌صادق ( ع ) دراين‌باره فرمود :\r\n« انَّما عَلَيْنا انْ نُلْقِىَ الَيْكُمُ اْلُاصوُلَ وَ عَلَيْكُمْ انْ تَفْرَّعُوا » « 1 » \r\nبر ماست كه اصول را بر شما ارائه كنيم و شما وظيفه داريد كه مسائل فرعى را از آنها اتخاذ و استنباط كنيد .\r\nامام خمينى ( ره ) دربارهء قانونگذارى در اسلام مىفرمايد :\r\nفرق اساس حكومت اسلامى با حكومتهاى مشروطهء سلطنتى و جمهورى در همين است . در اين رژيمها نمايندگان مردم يا شاه به قانونگذارى مىپردازند ، در صورتى كه قوهء مقننه و اختيار تشريع در اسلام به خداوند متعال اختصاص يافته است . شارع مقدس اسلام يگانه قدرت مقننه است . هيچ كس حق قانونگذارى ندارد و هيچ قانونى را جز حكم شارع نمىتوان به اجرا گذاشت . به همين سبب در حكومت اسلامى به جاى مجلس قانگذارى ، مجلس برنامه ريزى وجود دارد كه براى وزارتخانه‌هاى مختلف در پرتو احكام اسلام برنامه ترتيب مىدهد و با اين برنامه‌ها كيفيت انجام خدمات عمومى را در سراسر كشور تعيين مىكند . « 2 » \r\n\r\n","description":"","footnote":" ( 1 ) - وسائل الشيعه ، ج 18 ، ص 41 .  ( 2 ) - حكومت اسلامى و ولايت فقيه ، ص 53 . ","page_name":" 66 ","page_number":66},
  {"content":"\r\n\r\nخلاصه\r\nقانون به معناى رسم ، قاعده و روش است و به مقررات الزام‌آورى گفته مىشود كه توسط مقام صلاحيتدار وضع و ابلاغ مىشود .\r\nزندگى اجتماعى ، وجود نيازها و تمايلات درانسانها ، غريزهء سودجويى و استخدام ديگران ودرنتيجه وجود نزاع و درگيرى بر سر استفاده بيشتر و يا نزاع به خاطر تجاوز به حقوق ديگران از مسائلى است كه وجود قانون را ضرورى مىسازد .\r\nقانون بايد شامل وفراگير بوده ، به نفع تمامى اقشار و داراى ضمانت اجرايى باشد . ضمانت اجرايى قانون با هماهنگى آن با فطرت و فرهنگ مردم ، تعيين مجرى امين وتعيين مجازات براى متخلفان حاصل مىشود .\r\nباتوجه به افكار و عقايد مختلف مردم ، وجود تعصّبات فردى و قومى و ملى و تحزّب ، شناخت ناقص انسان از خود و جهان و وجود خطا و نيسان در انسانها ، ضرورت دارد كه قوانين ؛ منشأ الهى داشته باشند ، همچنان كه در آيات قرآن و احاديث معصومين به اين امر تأكيد شده است .\r\nقانونگذار اصلى از نظر اسلام ، خداوند سبحان است و هر قاعده‌اى كه بر اساس اصول الهى و توسط مقام صلاحيتدار وضع شود ، مشروعيت خواهد داشت .\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nپرسش\r\n1 - معناى لغوى و اصطلاحى قانون را بنويسيد .\r\n2 - چرا وجود قانون ضرورت دارد ؟\r\n3 - ويژگيهاى يك قانون مطلوب را شرح دهيد .\r\n4 - شرايط كلى قانونگذار را توضيح دهيد .\r\n5 - شيوهء قانونگذارى در اسلام چگونه است ؟\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nدرس هفتم : قانونگذارى در اسلام ( 2 )\r\n\r\nمنابع قانونگذارى دراسلام\r\nواژهء منبع در لغت به معناى چشمه ، اصل و منشأ است . « 1 »  پس منابع قانونگذارى به معناى سر چشمه‌ها و محل جوشش و نشأت قواعد حقوق است . حقوقى اسلام از منبع واحدى سرچشمه مىگيرد و آن وحى است آنچه كه ما را به اين منبع لايزال رهنمون مىسازد در اصطلاح فقها به نام ادلّه ياد شده است و شايد به همين دليل است كه به جاى منابع از ادلّه استفاده كرده‌اند .\r\nمنابع فقه يا ادله استنباط عبارتند : از قرآن ، سنت ، عقل و اجماع .\r\n\r\nالف - قرآن\r\nقرآن كه در فقه و اصول از آن با عنوان كتاب ياد مىشود ، شامل 114 سوره و بيش از شش هزار آيه است كه در طول 23 سال نبوت پيامبر اسلام ، توسط وحى الهى برايشان نازل شد و يكى از معجزات آن حضرت به شمار مىآيد .\r\nقرآن از لحاظ صدور از ناحيه خداوند متعال ، « قطعىالسند » است ، امّااز نظر دلالت به دليل وجود محكمات و متشابهات درآن ، « ظنّى الدلالة » است . « 2 » \r\nمهمترين بخش از آيات قرآن مربوط به احكام عملى و مقررات اجتماعى است ، كه به آيات الاحكام معروف است . در واقع نسبت اجتماعيات قرآن نسبت با آيات عبادى آن از نسبت صد به يك هم بيشتر است . « 3 » \r\n\r\n","description":"","footnote":" ( 1 ) - فرهنگ فارسى معين و فرهنگ عربى المنجد .  ( 2 ) - اصول الفقه ، محمدرضا مظفر ، ج 2 ، ص 47 ، نشر دانش اسلامى ، 5 - 14 .  ( 3 ) - ولايت فقيه ، امام خمينى ( ره ) ، ص 8 . ","page_name":" 69 ","page_number":69},
  {"content":"\r\n\r\nقرآن براى تمامى مردم درهمه زمانها ومكانها نازل شده است .\r\n« وَ ما هُوَ الَّا ذِكْرٌ لِلْعالَمينَ » « 1 » \r\nاين قرآن جز مايهء بيدارى براى جهانيان نيست .\r\n« وَ ما ارْسَلْناكَ الَّا كافَّةً لِلْنَّاسِ بَشيراً وَ نَذيراً » « 2 » \r\nو ما تو را جز بشير و بيم رسان براى همهء مردم نفرستاديم .\r\nبهره‌گيرى كامل از قرآن با تمسك به سنت و سيرهء معصومين ( ع ) امكان پذيراست .\r\n\r\nب - سنت\r\nسنت در نزد فقهاى اماميه به قول ، فعل و تقرير معصوم گفته‌مىشود . « 3 »  منظور از قول و فعل ، گفتار و كردار و منظور از تقرير ، سكوت و رفتار تأييد آميز معصوم است ، نسبت به فعل يا عقيده‌اى كه در حضور ايشان مطرح شود . قول ، فعل و تقرير در صورتى حجت است كه ناشى از تقيه نباشد . « 4 » \r\nاعتبار سنت بدين دليل است كه در قرآن امر به اطاعت پيامبر ( ص ) و ائمه ( ع ) شده است .\r\n« وَ ما اتيكُمُ الرَّسوُلُ فَخُذوُهُ وَ ما نَهيكُمْ عَنْهُ فَانْتَهوُا » « 5 » \r\nو آنچه را پيامبر ( ص ) براى شما آورده ، بگيريد و از آنچه نهى كرده خوددارى نماييد .\r\n« يا ايُّهَا الذينَ آمَنوُا اطيعوُا اللَّهَ وَ اطيعوُا الرَّسوُلَ وَ اوُلِىاْلَامْرِ مِنْكُمْ » « 6 » \r\nاى كسانى كه ايمان آورده‌ايد ، اطاعت كنيد خدا را و اطاعت كنيد پيامبر خدا و صاحبان امر را ( امامان معصوم ( ع ) ) .\r\n\r\n","description":"","footnote":" ( 1 ) - قلم ( 68 ) ، آيهء 52 .  ( 2 ) - سبأ ( 34 ) ، آيه 27 .  ( 3 ) - اصول الفقه ، مظفر ، ج 2 ، ص 57 .  ( 4 ) - مبانى استنباط حقوق اسلامى ، محمدى ، ص 154 .  ( 5 ) - حشر ( 59 ) ، آيهء 7 .  ( 6 ) - نساء ( 5 ) ، آيهء 59 . ","page_name":" 70 ","page_number":70},
  {"content":"\r\n\r\n« مَنْ يُطِعِ الرَّسوُلَ فَقَدْ اطاعَ اللَّهَ » « 1 » \r\nكسى كه از پيامبر اطاعت كند ، اطاعت خدا كرده است .\r\nپيامبراكرم ( ص ) در احاديث متعددى به اطاعت از اهل بيت ( ع ) دستور داده است . در حديث معروف ثقلين كه در نزد شيعه و سنى معتبر است ، فرمان داده تا به همراه قرآن به اهل‌بيت ( ع ) تمسك جسته شود . پيامبر در حديث ديگرى مىفرمايد :\r\n« كُلَّ ما لَمْ يَخْرُجْ مِنْ هذا الْبَيْتِ فَهُوَ باطِلٌ » « 2 » \r\nهرآنچه كه از اهل بيت من صادر نشده باشد ، باطل است .\r\nاستفاده از سنت معصومين ( ع ) در قانونگذارى اهميت بسزايى دارد ؛ زيرا نص قرآن در مسائل حقوقى كم است و به عكس ، در احاديث ، مسائل حقوقى بسيار ديده مىشود . « 3 » \r\n\r\nج - عقل\r\nانسانها با توجه به فطرت پاك خود مىتوانند نظر شارع را در نيكى يابدى برخى از اعمال كشف كنند ؛ يعنى ، حتىّ اگر پيامبر ( ص ) هم نيامده و يا كتابى نازل نشده باشد ، برخى از مسائل مانند خوبى عدل و بدى ظلم را همه مىتوانند درك كنند .\r\nاز نظر دانشمندان اصول ، در يافتهاى عقل دو گونه است : آنچه كه عقل ، بطور مستقل حسن و قبح آن را درك مىكند كه مستقلات عقليه ناميده مىشود و آنچه كه عقل آن را باتوجه به حكم شارع به عنوان واجب يا حرام درك مىكند ، مانند مقدمهء واجب كه غير مستقلات عقليه ناميده مىشود . « 4 » \r\nچون احكام شرعى ، تابع مصالح و مفاسد واقعى موضوعات و متعلقات آنها مىباشد و عقل نيز مىتواند مصالح و مفاسد را درك كند . بين حكم عقل و حكم شرع ملازمه است و گفته مىشود : « كل ما حكم به العقل حكم به الشرع » .\r\n\r\n","description":"","footnote":" ( 1 ) - نساء ( 5 ) ، آيهء 80 .  ( 2 ) - وسائل الشيعه ، ج 18 ، ص 50 .  ( 3 ) - مكتبهاى حقوقى در حقوق اسلام ، محمد جعفر جعفرى لنگرودى ، ص 227 ، گنج دانش ، 1370 .  ( 4 ) - اصول الفقه ، مظفر ، ج 2 ، ص 109 . ","page_name":" 71 ","page_number":71},
  {"content":"\r\n\r\nامام صادق دربارهء حجت بودن عقل فرمود :\r\n« يا هُشامُ انَّ لِلَّهِ عَلىَ النَّاسِ حُجَّتَيْنِ حُجَّةٌ ظاهِرَةٌ وَ حُجَّةٌ باطِنَةٌ فَامَّا الظَّاهِرَةُ فَالرُّسُلُ وَالانْبِياءُ وَ اْلْائِمَةُ وَ امَّا الْباطِنَةُ فَالْعُقُولُ » « 1 » \r\nاى هشام ! خداوند در بين مردم دو حجت دارد يكى ظاهرى و ديگرى باطنى . حجت ظاهرى خداوند ، رسولان ، انبيا و ائمه هستند و حجت باطنى عقلهاى مردم است .\r\n\r\nد - اجماع\r\nاجماع به معناى اتفاق است ، آن هم اتفاق خاص و از نظر فقهاى شيعه اتفاق فقهاى شيعه بر يكى از احكام شرعى بگونه‌اى كه كاشف از رأى معصوم باشد . « 2 »  منبع بودن عقل واجماع در صورتى است كه هيچ نصّى در آن موضوع از كتاب و سنت نباشد . كتاب ، سنت و عقل به عنوان منابع اصلى و اجماع به عنوان منبع فرعى است .\r\n\r\nقوانين ثابت\r\nمقررات اسلام از سوى خداوند حكيم بنابه مصالح بندگان وضع شده است . اين مصالح ممكن است دائمى و يا موقت باشد . قوانينى كه در وضع آنها واقعيت انسان و فطرت آدمى بدون در نظر گرفتن زمان ، مكان و ويژگيهاى فردى در نظر گرفته شده است ، قوانين ثابت ناميده مىشود . بسيارى از اعتقادات ، اخلاقيات ، قوانين فردى ، اجتماعى ، سياسى ، حقوقى و جزايى از اين نوع هستند . اين نوع قانون به نام دين و شريعت ناميده شده است كه بر اساس فطرت انسانى پايه ريزى شده است و هيچ گونه تغيير و تبديلى در آن راه ندارد . قرآن در اين زمينه مىفرمايد :\r\n« فَاقِمْ وَجْهَكَ لِلدينِ حَنيفاً فِطْرَتَ اللَّهِ الَّتىِ فَطَرَ النّاسِ عَلَيْها لاتَبْديلَ لِخَلْقِ اللَّهِ ذلِكَ الدينُ الْقَيِّمُ » « 3 » \r\n\r\n","description":"","footnote":" ( 1 ) - اصول كافى ، ج 2 ، ص 16 و تحف العقول ، ص 386 .  ( 2 ) - اصول الفقه ، مظفر ، ج 2 ، ص 87 و 94 .  ( 3 ) - روم ( 30 ) ، آيه 30 . ","page_name":" 72 ","page_number":72},
  {"content":"\r\n\r\nروى خود رامتوجه آيين خالص پروردگار خود كن‌اين فطرتىاست كه خداوند انسانها را بر آن آفريده است . دگرگونى در آفرينش خدا نيست . اين است دين وآيين محكم واستوار .\r\nدر اسلام اصل بر بيان كامل هر چيز بوده است . امام صادق ( ع ) در اين مورد فرمود :\r\n« انَّ اللَّهَ تَبارَكَ وَ تَعالى لَمْ يَدَعْ شَيْئاً يَحْتاجُ الَيْهِ اْلُامَّةُ الَّا انْزَلَهُ فِى كَتابِهِ وَ بَيِّنَهُ لِرَسوُلِهِ ( ص ) وَجَعَلَ لِكُلِّ شَيْىءٍ حَدّاً وَ جَعَلَ عَلَيْهِ دَليلًا يَدُّلُ عَلَيْهِ وَ جَعَلَ عَلىَ مَنْ تَعَدّى ذلِكَ الْحَدُّ حَدّاً » « 1 » \r\nخداوند متعال فروگذار نكرده است چيزى را كه امت بدان نياز دارند ، مگر اينكه در كتابش و براى پيامبرش بيان نموده و براى هر چيزى حدّى معين كرده و بر آن نيز دليلى قرار داده و بر هركسى كه از آن حد تجاوز كند مجازاتى مقرر داشته است .\r\nبر همين اساس است كه عدم تغيير و تبديل دين مطرح گرديده است .\r\nهمو دراين باره فرموده است :\r\n« شَريعَةُ مُحَمَّدً لاتَنْسَخُ الى يَوْمِ الْقِيامَةِ » « 2 » \r\nدين و آيين محمد ( ص ) تا روز قيامت نسخ نخواهد شد .\r\nامام صادق ( ع ) در مورد استمرار و هميشگى بودن حلال و حرام اعلام شده ، مىفرمايد :\r\n« حَلالُ مُحَمَّدٍ حَلالٌ ابَداً الى يَوْمِ الْقِيامَةِ وَ حَرامُهُ حَرامٌ ابَداً الى يَوْمِ الْقِيامَةِ لا يَكُونُ غَيْرُهُ وَ لا يَجِىءُ غَيْرُهُ » « 3 » \r\nحلال محمد تا روز قيامت حلال و حرام او نيز تا روز قيامت حرام خواهد بود . نه چيزى غير آن است و نه غيراز آن چيزى خواهد آمد .\r\nقوانين ثابت كه اساس و پايه دين اسلام را تشكيل مىدهند و بطور صريح بيان شده‌اند ، بى كم و كاست بايد اجرا شوند . امام صادق ( ع ) مىفرمايد :\r\n\r\n","description":"","footnote":" ( 1 ) - اصول كافى ، ج 2 ، ص 59 .  ( 2 ) - وسائل الشيعه ، ج 18 ، ص 555 .  ( 3 ) - اصول كافى ، ج 1 ، ص 58 . ","page_name":" 73 ","page_number":73},
  {"content":"\r\n\r\n« مَنْ حَكَمَ فى دِرْهَمِيْنِ بِغَيْرِ ما انْزَلَ اللَّهُ عَزَّوَجلّ فَهُوَ كافِرٌ بِاللَّهِ الْعَظيمِ » « 1 » \r\nكسى كه حتى در دو درهم به غير « ما انزل الله » حكم كند ، منكر خداوند بزرگ است .\r\nقواعد حقوقىاسلام بر دو گونه است :\r\n1 - مقرراتى كه حكم موضوعات ثابت و خاصى را بيان مىكنند و احكام آنها را نمىتوان به موضوعات ديگر سرايت داد .\r\n2 - اصول و قواعدى كه به صورت كلى بيان شده و قابل تسرّى از موضوعى به موضوعات ديگرند .\r\nتشريع قواعد حقوقى اسلامى ممكن است به دو طريق صورت گرفته باشد :\r\n1 - آنچه كه از ناحيه خداوند سبحان تشريع و به صورت وحى به پيامبر نازل شده است .\r\n2 - آنچه كه خدا امر قانونگذارى آن را به پيامبر ( ص ) و ائمه معصومين ( ع ) واگذار كرده و آنها نيز حكم لازم را در آن موارد خاص بيان داشته‌اند . « 2 » \r\nدر الزام به اين مقررات هيچ فرقى بين دو گروه نيست و هر دو در ثواب و عقاب يكسانند .\r\n\r\nقوانين متغيّر\r\nمقررات متغير و غير ثابت آن سلسله مقرراتى است كه بر اساس نيازها و مصالح تدريجى بشر وضع مىشود و بر اساس تغيير مصالح و نيازها تغيير مىكند . بطور مثال ، مقررات راهنمايى و رانندگى ، حقوق هوايى و دريايى ، حقوق بين‌الملل و تجارت بين‌الملل در زمانى مورد حاجت نبوده و امروزه از ضروريات شمرده مىشوند و هر اجتماعى ناچار از وضع مقرراتى در اين زمينه‌هاست . « 3 » \r\nاين سخن به آن معنا نيست كه اسلام در مورد اين موضوعات مستحدث هيچ اظهارى نكرده است چرا كه حقوق اسلام شامل تمام زمينه‌هاى ثابت و متحول است . در مورد موضوعاتى كه در صدر اسلام نيازى به بيان احكام جزئى آنها نبوده شارع مقدس اصول\r\n\r\n","description":"","footnote":" ( 1 ) - وسايل الشيعه ، ج 18 ، ص 18 .  ( 2 ) - مصدر التشريع و نظام الحكم الاسلام - سيد محمود هاشمى ، ص 42 ، انتشارات نمونه - قم 1408 .  ( 3 ) - ولايت فقيه و حاكميت ملت ، طاهرى خرم آبادى ، ص 29 - 30 . ","page_name":" 74 ","page_number":74},
  {"content":"\r\n\r\nحقوقى وضع نموده است كه چارچوب هر نوع قانونگذارى را معين مىكند .\r\nقوانين متغير و موقت كه براساس نيازها و مصالح متغير ، ضرورت تدوين پيدا مىكند ، بايد توسط ولىامر مسلمين يعنى كسى كه از طرف خدا اين اختيار به او محول شده است ، تدوين گردد . البته ضرورت ندارد كه او خود بدون هيچ واسطه‌اى وضع قانون كند ، بلكه مىتواند توسط افراد متخصص اين قوانين را وضع نمايد « 1 »  .\r\nدو شرط اساسى براى اين گونه قوانين در نظر گرفته شده است :\r\n1 - مخالف اصول و مبانى مكتب اسلام نباشد .\r\n2 - چون‌اختيار وضع چنين قوانينىبا ولىامراست ، باتنفيذ اومشروعيت‌خواهد داشت « 2 »  .\r\nاز مواردى كه حكومت اسلامى مجاز است براى آن به وضع قانون بپردازد به « منطقه الفراغ » تعبير شده است كه در زير به آنها اشاره مىشود :\r\n1 - دايره مباحات : محدوده‌اى از اعمال و رفتارهاى انسانى را تشكيل مىدهد كه هيچ حكم وجوب و حرمتى براى آن بيان نشده است و اصل اباحه بر آن محدوده حاكم است ؛ يعنى انجام هر عملى مجاز است ، مگر آنكه از طرف شارع منعى وارد شده باشد .\r\nولى امر يا كسانى كه از طرف او مأذون هستند مى توانند به عنوان مقننى اسلامى بر\r\nاساس مصالح و مقتضيات نسبت به وضع مقررات در دايرهءمباحات اقدام كنند .\r\n2 - برخى از امور كه شارع تعيين آن را به عهدهء ولّى امر گذاشته است مانند : تعيين و مقدار تعزيرات ، وضع ماليات و عوارض يا عفو بخشودگى در آن .\r\n3 - احكام ضرورى يا ثانوى : ممكن است اوضاع و احوال سياسى ، اقتصادى ، اجتماعى ، فرهنگى و نظامى ضرورياتى را ايجاب كند كه حكم الزامى ثابت ، قابل اجرا نباشد يا اجراى آن باعث ضرر و زيان جبران ناپذير و نيز ازبين رفتن مصلحت مهمترى گردد و ولى امر در چنين حالت استثنانى ، با در نظر گرفتن مصلحت مهمتر ، بطور موقت دستور اجراى حكم اهم را صادر مىكند « 3 »  . امام خمينى قدس سره در اين‌باره مىفرمايد :\r\n\r\n","description":"","footnote":" ( 1 ) - ولايت فقيه و حاكميت ملت ، ص 31 .  ( 2 ) - همان ، ص 32 .  ( 3 ) - مصدرالتشريع و نظام الحكم فى الاسلام ، هاشمى ، ص 18 . ","page_name":" 75 ","page_number":75},
  {"content":"\r\n\r\n« . . . ( حكومت ) مىتواند هر امرى را چه عبادى و يا غير عبادى كه جريان آن مخالف مصالح اسلام است ، از آن ، مادامى كه چنين است جلو گيرى كند . . . . » « 1 » \r\n4 - تغيير موضوع : احكام براى موضوعات تحت شرايط و قيودى صادر مىشوند و ممكن است با ايجاد شرايط جديد يا از بين رفتن برخى از قيود ، نتوان همان حكم را بر موضوع جديد بار كرد . بطور مثال خون كه خريد و فروش آن ممنوع و حرام اعلام شده خونى است كه نجس بوده و هيچ گونه « منفعت محلّله و عقلايى » نداشته باشد ، در حالى كه مىبينيم با پيشرفت علم پزشكى و اهميت و ارزش انتقال خون در نجات جان انسانها ، اين خون داراى منفعت بسيار مهمى شده است . در اين صورت ، مىتوان گفت : اين خون همان خونى كه محكوم به حرمت بود ، نمىباشد . در اين گونه موارد كه از مسائل مستحدثه محسوب مىشوند ، فقيه بايد با توجه به اصولى حكم موضوع جديد را بيان كند . فقيه مىتواند و در مواردى لازم است كه نظر متخصصين را ملاك شناخت موضوع قرار دهد .\r\n\r\n","description":"","footnote":" ( 1 ) - صحيفه نور ، ج 20 ، ص 171 . ","page_name":" 76 ","page_number":76},
  {"content":"\r\n\r\nخلاصه\r\nمنبع به معناى سرچشمه و مصدر است . منابع قانونگذارى در اسلام به دو دستهء اصلى و فرعى تقسيم مىشوند . منابع اصلى ، كتاب ، سنت و عقل و منابع فرعى اجماع ، شهرت ، سيرهء متشرعه ، بناى عقلا وعرف است .\r\nمنطور از كتاب ، قرآن است كه توسط وحى بر پيامبر اسلام ( ص ) نازل شده است . سنت ، گفتار ، كردار و تقرير معصوم است ، تقرير ، امضا و تصويب عملى ، فعل يا عقيده‌اى از سوى معصوم است .\r\nقوانين اسلام بردو گونه است : ثابت و متغير .\r\nقوانين ثابت با توجه به واقعيت و فطرت انسانى وضع شده و براى هميشه غير قابل تغييرند ، ولى قوانين متغير كه جنبه ديناميك قانونگذارى اسلامى است ، براساس نيازهاى زمان ، توسط ولى امر وضع مى شوند و نبايد با اصول ثابت مخالف باشند .\r\nمحدودهء قوانين متغير عبارت است از : دايرهء مباحات ، اختيارات ويژه ولىّ امر ، موارد ضرورت و مصلحت و موضوعات جديد .\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nپرسش\r\n1 - منظور از منبع در قانونگذارى چيست ؟ منابع اصلى و فرعى را نام بريد .\r\n2 - قرآن يكى از منابع حقوقى اسلام است در اين مورد توضيح دهيد .\r\n3 - منظور از سنت چيست و چرا داراى حجيت شرعى است ؟\r\n4 - چرا عقل در اسلام داراى حجت است ؟\r\n5 - منظور از قوانين ثابت و متغير كدام است ؟\r\n6 - محدوده عمل در قوانين متغير كدام است ؟ توضيح دهيد .\r\n\r\n","description":"","footnote":"","page_name":" 78 ","page_number":78},
  {"content":"\r\n\r\n\r\nدرس هشتم : تعليم و تربيت در اسلام\r\nآموزش و پرورش يكى از اهداف اساسى اسلام است . تزكيه و تعليم و هدايت مردم به سوى آن ، يكى از وظايف پيامبران الهى بوده است . قرآن كريم مىفرمايد :\r\n« كَما ارْسَلْنا فيكُمْ رَسوُلًا مِنْكُمْ يَتْلُوا عَلَيْكُمْ اياتِنا وَ يُزَكّيكُمْ وَ يُعَلِّمُكُمُ الْكِتابَ وَ الْحِكْمَةَ وَ يُعَلِّمُكُمْ ما لَمْ تَكُونُوا تَعْلَمُون » « 1 » \r\nهمان گونه رسولى در ميان شما از نوع خودتان فرستاديم تا آيات ما را بر شما بخواند و شما را تزكيه كند و كتاب و حكمت بياموزد و آنچه نمىدانستيد به شما ياد دهد .\r\n« هُوَ الَّذى بَعَثَ فِى اْلُامِّيينَ رَسُولًا مِنْهُمْ يَتْلُوا عَلَيْهِمْ اياتِهِ وَ يُزَكيهِمْ وَ يُعَلِّمُهُمُ الْكِتابَ وَالْحِكْمَةَ » « 2 » \r\nاو كسى است كه در ميان جمعيت درس نخوانده رسولى از خودشان برانگيخت تا آياتش را بر آنهابخواند و آنها را پاكيزه كند و كتاب و حكمت بياموزد .\r\nپيامبر اكرم ( ص ) نيز انگيزهء بعثت خود را تكميل برنامه‌هاى اخلاقى اعلام مىكند :\r\n« بُعِثْتُ لُاتَمِّمَ مَكارِمَ اْلَاخْلاقِ » « 3 » \r\nدو شرط لازم كه براى تصدى امور مهم در نظر گرفته مىشود ، علم و تقواست كه هر دوى آنهابر اثر تعليم و تربيت حاصل مىشود .\r\nاصل تبليغ و دعوت كه مهمترين عامل گسترش اسلام و از تكاليف مهم مسلمانان است ، با شناخت اسلام و علم به احكام آن وشيوه هاى تبليغ عملى مىشود .\r\n\r\n","description":"","footnote":" ( 1 ) - بقره ( 2 ) ، آيهء 151 .  ( 2 ) - جمعه ( 62 ) ، آيهء 2 .  ( 3 ) - سفينه البحار ، ج 1 ، ص 410 ، ماده خلق . ","page_name":" 79 ","page_number":79},
  {"content":"\r\n\r\n\r\nروش تربيتى اسلام\r\nاسلام براى تربيت انسانها ، به اساسى ترين عنصر توجه مىكند و آن فطرت است . در آيات قرآن‌كريم ، خلقت انسان بر فطرتى الهى و ثابت بنا شده « 1 »  و در روايات نيز آمده است كه انسان بر فطرت‌الهى خلق‌مىشود . « 2 »  امام‌صادق ( ع ) درپاسخ‌به‌اين‌سؤال كه‌دين‌حنيف چيست ، مىفرمايد :\r\n« هِىَ الفِطْرَةُ الَّتى فَطَرَ النَّاسَ عَلَيْها ، فَطَرَهُم‌ْاللَّهُ الْخَلْقَ عَلَى مَعْرِفَتِهِ » « 3 » \r\nدين حنيف فطرت است ، فطرتى كه خداوند در نهاد تمام افراد بشر آفريده است . خداوند انسان را با فطرت معرفت خويش خلق كرده است .\r\n\r\nعوامل اصلى تربيت\r\nعوامل مؤثر در تربيت انسان ، سه عامل وراثت ، تعليم و تربيت و محيط است . اسلام در هر سه مورد برنامه‌هاى دقيقى ارائه داده است . مختخصصان علوم تربيتى و روان شناسى ، دوران طفوليت را بهترين وقت براى آغاز تربيت مىدانند ، در حالى كه اسلام به ازدواج و انعقاد نطفه و حتى قبل از آن توجه دارد . قرآن كريم اين مطلب را در ضمن مثالى آورده و بر قابليت و استعداد ، تأكيد كرده است .\r\n« وَ الْبَلَدُ الطِّيِّبُ يَخْرُجُ نَباتُهُ بِأِذْنِ رَبِّهِ وَ الَّذى خَبُثَ لايَخْرُج‌ُالَّا نَكِداً » « 4 » \r\nو سرزمين پاكيزه ( و شيرين ) گياهش به فرمان پروردگار مىرويد ، اما سرزمينهاى بدطينت ( و شوره زار ) جز گياه ناچيز و بى ارزش از آن نمىرويد .\r\nدر برنامه‌هاى تربيتى اسلام تأكيد مىشود كه با تشكيل خانوادهء صحيح ، پايه‌هاى شخصيت كودك بر اصولى استوار ، بنيان نهاده شود .\r\nدوران كودكى نسبت به دوره‌هاى ديگر نقش زير بنايى دارد و بايد اصول و روشهاى صحيحى در راه تربيت كودكان به كار گرفته شود . تعليم و تربيت در دوران كودكى بسيار\r\n\r\n","description":"","footnote":" ( 1 ) - روم ( 30 ) ، آيهء 30 .  ( 2 ) - بحارالانوار ، ج 3 ، ص 282 - 276 .  ( 3 ) - همان . ص 279 .  ( 4 ) - اعراف ( 7 ) ، آيهء 58 . ","page_name":" 80 ","page_number":80},
  {"content":"\r\n\r\nراحت صورت مىگيرد . اميرالمؤمنين ( ع ) در وصيت به فرزندش امام حسن ( ع ) مىفرمايد :\r\n« انَّما قَلْبُ الْحَدَثِ كَاْلَارْضِ الْخالِيَةِ ماالْقِىَ فيها مِنْ شَيْىءٍ قَبِلَتْهُ فَبادَرْتُكَ بِاْلَادَبِ قَبْلَ ان‌ْيَقْسُوَقَلْبكَ وَ يَشْتَغِلَ لُبُّكَ » « 1 » \r\nقلب نوجوان مانند زمين خالى از بذر و گياه است كه هر چه در آن افشانده شود ، از دوران كودكى اقدام به پرورش تو كردم بيش ازآنكه دل تو سخت شود و عقل تو مشغول گردد .\r\nو نيز :\r\n« الْعِلْمُ مِنَ الْصِّغَرِ كَالْنَّقْشِ فِى الْحَجَرِ » « 2 » \r\nآموختن در كودكى مانند ، كندن نقش بر روى سنگ است ( كه بسيار پايداراست ) .\r\nپس از خانواده ، رسالت سنگين تعليم و تربيت بر عهدهء جامعه است كه در مدرسه ، مسجد ، . . . دانشگاه و مواضع ديگر نقش خود را ايفا كند .\r\nنونهالان امروز ، متصديان امور جامعهء فردا هستند . بخش مهمى از شخصيت آنان در مدرسه شكل مىيابد . دولت اسلامى بايد با استفاده از مربيان عالم و مهذّب و تأمين امكانات آموزشى به ايفاى صحيح مسؤوليت خود بپردازد .\r\nدر متون اسلامى بر اغتنام فرصت دروان كودكى و نوجوانى سفارش بسيار شده است . اميرالمؤمنين ( ع ) مىفرمايد :\r\n« مَنْ لَمْ يَتَعَلَّمْ فِى الْصِّغَرِ لَم‌ْيَتَقَدَّمْ فِى الْكِبَرِ » « 3 » \r\nكسى كه در كودكى درس نخواند ، در بزرگى رهبر و پيشواى مردم نمىشود .\r\nامام صادق ( ع ) در بارهء زمينهء مساعد رشد و تربيت در نوجوانان فرمود :\r\n« عَلَيْكَ بْاحْداثِ فَانَّهُمْ اسْرَعُ الى كُلِّ خَيْرِ » « 4 » \r\nبه نوجوانان توجه كن كه آنان سريعتر به هر خير و صلاحى متوجه مىگردند .\r\n\r\n","description":"","footnote":" ( 1 ) - نهج‌البلاغه ، فيض ، نامهء 31 ، ص 912 .  ( 2 ) - بحار الانوار ، ، ج 1 ، ص 224 .  ( 3 ) - غررالحكم ، ج 5 ، ص 401 ، دانشگاه تهران .  ( 4 ) - اصول كافى ، ج 6 ، ص 93 . ","page_name":" 81 ","page_number":81},
  {"content":"\r\n\r\nتربيت صحيح مىتواند زمينه‌هاى پستى و ناپاكى خانوادگى و تمايلات نامطلوب را از بين ببرد . معاوية بن‌يزيد و عمربن‌عبدالعزيز از خلفاى بنىاميه هستند . معاويه بن‌يزيد در روز چهلم حكومتش بر منبر رفت و يزيد و معاوية ابى سفيان را لعن كرده و از خلافت به علت اينكه حق او نيست ، كناره گيرى كرد . عمربن‌عبدالعزيز نيز در زمان خلافت خود لعن بر اميرالمؤمنين را كه از سوى خلفاى اموى براى تحقير ائمه ( ع ) و شيعيان آنان مرسوم شده بود ، ممنوع اعلام كرد . رفتار دو خليفهء اموى به علت تأثير تعليمات معلّمين متعهد آنان در دوران كودكى بوده است . « 1 » \r\nمحيط وسيع اجتماع نيز در شكل گيرى شخصيت انسان ، نقش مهمى دارد و افراد بسيارى الگوهاى رفتارى خود را از آن دريافت مىكنند .\r\nاسلام براى سازنده بودن محيط از اهرمهاى مختلفى استفاده مىكند . از سويى به وسيله قانون نظارت عمومى و امر به معروف و نهى ازمنكر ، سعى در سالم نگاه داشتن محيط اجتماع دارد و از سوى ديگر با بر حذر داشتن افراد از همنشينى و معاشرتهاى بد آنها را از گزند پليديها و زشتيها محفوظ مىدارد .\r\nامربه معروف و نهى از منكر به عنوان يك وظيفهء واجب همگانى اعلام شده است و از آن به عنوان فريضه‌اى كه به سبب آن واجبات ديگر اقامه شده و از تسلط اشرار جلوگيرى مىشود ، ياد شده است .\r\nفرد مسلمان بايد بر اساس تعليمات رهبران دينى از رفاقت و معاشرت با افراد احمق ، ناپاك ، ظالم ، خائن ، سخن چين ، دروغگو ، چاپلوس و شرور پرهيز كند و در مقابل به همنشينى با افراد پاك ضمير ، عاقل ، روشنفكر و عالم توصيه شده است . تأكيد معصومين ( ع ) در بارهء رفيق ، به دليل تأثير مهم اوست .\r\nپيامبر اكرم ( ص ) فرمود :\r\n« الْمَرْءُ عَلى دينِ خَليلِهِ وَ قَرينِهِ » « 2 » \r\nروش آدمى بر طبق مذهب و سيرهء دوست و همنشين خويش است .\r\n\r\n","description":"","footnote":" ( 1 ) - تاريخ فرهنگ و تمدن اسلامى ، زين العابدين قربانى ، ص 327 ، 333 ، دفتر نشر فرهنگ اسلامى .  ( 2 ) - وسائل الشيعه ، ج 4 ، ص 207 . ","page_name":" 82 ","page_number":82},
  {"content":"\r\n\r\nامام صادق ( ع ) فرموده است :\r\nمَنْ يَصْحَبُ صاحِبِ السُوءِ لايَسْلَمُ » « 1 » \r\nكسى كه با رفيق بد همنشين شود ، سالم نمىماند و سرانجام به ناپاكى آلوده مىشود .\r\nپيامبراكرم ( ص ) يكى از سعادتهاى انسان را داشتن رفقاى خوب مىداند . « 2 » \r\n\r\nاهميت تحصيل علم در اسلام\r\nدر برنامه‌ها و مسؤوليتهاى حكومت اسلامى ، آموزش ، بعداز پرورش از اهميت بسيار زيادى برخودار است . مردم مسلمان با صراحت و شدت به تحصيل علم به هر وسيلهء ممكن و با هر گونه سختى و تلاش ترغيب و تشويق شده‌اند . امام سجاد ( ع ) فرمود :\r\n« لَوْ يَعْلَمُ النَّاسُ ما فى طَلَبِ الْعِلْمِ لَطَلَبوُهُ وَ لَوْ بِسَفْكِ الْمُهَجِ وَ خُوْض‌ِالْلُّجَجِ » « 3 » \r\nاگر مردم از آنچه در دانش آموزى است ، آگاهى داشتند ، حتى با خون دل خوردن و رفتن در اعماق درياها آن را طلب مىكردند .\r\nدر مورد اهميت‌دادن اسلام به علم‌نظير همين بس كه وحىالهى و بعثت پيامبراسلام ( ص ) با ذكر مسائل مربوط به علم نظير آموختن ، قرائت و قلم آغاز شده است . بر خلاف نظامهاى آموزشى امروز كه محدود به قيودى است ، نظام‌آموزشى دراسلام داراىويژگيهاى زير است :\r\n1 - عموميت : تأكيد اسلام بر فراگيرى علم ، همه رشته‌هاى علمى مشروع را دربرمىگيرد و تحصيل در تمام علوم مورد نياز جامعه ، واجب شمرده شده است .\r\n2 - نبودن شرط صنفى : همه افراد ، گروهها و اصناف مختلف مردم مىتوانند و حق دارند كه به تحصيل علم بپردازند . پيامبر ( ص ) فرمود :\r\n« انَّ اللَّهَ يُحِّبُ بِغاةَ الْعِلْم » « 4 » \r\nخداوند دانش‌پژوه را دوست دارد .\r\n\r\n","description":"","footnote":" ( 1 ) - مستدرك الوسائل ، ج 2 ، ص 65 .  ( 2 ) - بحارالانوار ، ج 23 ، ص 217 .  ( 3 ) - اصول كافى ، ج 1 ، ص 35 .  ( 4 ) - همان ، ص 30 . ","page_name":" 83 ","page_number":83},
  {"content":"\r\n\r\n3 - نبودن شرط سنى : براى فراگيرى علم ، شرط سنى وجود ندارد . رسول خدا ( ص ) فرمود :\r\n« اطْلُبُوا الْعِلْمَ مِنَ الْمَهْدِ الىَ اللَّحْدِ » « 1 » \r\nاز گهواره تا گور دانش بجوييد .\r\n4 - غيرموقت بودن : تحصيل علم ، محدود به اوقات خاصى نشده است .\r\nامام صادق ( ع ) مىفرمايد :\r\n« طَلَبُ الْعِلْمِ فَريضَةٌ فى كُلِّ حالٍ » « 2 » \r\nتحصيل علم درهر حال واجب است .\r\n5 - عدم شرط جنسيّت : پيامبراكرم ( ص ) فرمود :\r\n« طَلَبُ الْعِلْمِ فَريضَةٌ عَلى كُلِّ مُسْلِمٍ » « 3 » \r\nطلب علم در هر حال واجب است .\r\n6 - نبودن محدوديت مكانى : امام صادق ( ع ) دستور به كسب علم حتى در دورترين سرزمينها مىدهد :\r\n« اطْلُبُوا الْعِلْمَ وَلَوْ بِالْصين » « 4 » \r\nدانش بجوييد اگر چه در چين باشد .\r\nدر مكتب اسلام به منظور حفظ و گسترش علوم سفارش مؤكد بر فراگيرى نوشتن و ضبط وثبت علوم شده است .\r\n\r\nآموزش و پرورش و ساير نهادها\r\nامروزه منظور از آموزش و پرورش يك نهاد اجتماعى و يك مجموعهء برنامه ريزى\r\n\r\n","description":"","footnote":" ( 1 ) - سفينه البحار ، مادهء لحد .  ( 2 ) - بحارالانوار ، ج 1 ، ص 172 .  ( 3 ) - همان ، ص 177 .  ( 4 ) - همان . ","page_name":" 84 ","page_number":84},
  {"content":"\r\n\r\nشده است . نهادى كه با ساير نهادهاى اجتماعى ارتباط دقيق و متقابل دارد و از آنها اثر مىپذيرد و در آنها تأثير مىگذارد .\r\nبرخى عقيده دارند كه مقصود از نهاد آموزش و پرورش ، تنها آن كارى نيست كه سازمانها و مؤسسات پيرو وزارت آموزش و پرورش و فرهنگ و آموزش عالى بر عهده دارند بلكه شامل هر گونه فعاليتى است كه در زمينهء تعليم و تربيت و فرهنگ جامعه صورت مىگيرد . بنا براين كارهايى كه توسط راديو ، تلوزيون ، روزنامه‌ها و مجلات ، كتابها و رساله‌ها ، سينما ، تئاتر ، خطبه‌هاى نماز جمعه ، آداب و مراسم ملى ، شعاير و مناسك دينى و مذهبى ، سخنرانيها ، تظاهرات سياسى ، فعاليتهاى هنرى و . . . انجام مىيابد ، همه در چارچوب آموزش و پرورش قرار مىگيرد . « 1 » \r\nبطور كلى ، با نهاد آموزش و پرورش مىتوان ساير نهادها را تثبيت يا تحكيم و تقويت يا اصلاح كرد و جامعه را به اهداف دور و نزديكش سوق داد . اگر تعليم و تربيت جامعه‌اى در مسير صحيح نباشد ، دير يا زود ساير نهادها دستخوش بى نظمى و اختلال مىشوند و همه امور و شؤون زندگى اجتماعى در خطر فساد و نابودى قرار مىگيرند .\r\nبنابر آنچه كه گفته شد ، آموزش و پرورش برحكومت ، اقتصاد ، صنعت و روند رشد و توسعه تأثير مستقيم دارد و از بسيارى از نهادهاى اجتماعى تأثير پذيرى دارد و روابط ناسالم اقتصادى ، برنامه‌هاى غلط امور ادارى و استخدامى و عدم استقلال قواى حاكم مىتواند تأثيرات منفى بر آن داشته باشد .\r\n\r\n","description":"","footnote":" ( 1 ) - جامعه و تاريخ ، محمد تقى مصباح ، ص 319 ، سازمان تبليغات اسلامى ، 1368 . ","page_name":" 85 ","page_number":85},
  {"content":"\r\n\r\nخلاصه\r\nتعليم و تزكيه از اهداف اساسى پيامبران بوده و در قرآن نسبت به آن تأكيد بسيار شده است . روش تربيتى اسلام بر فطرت انسانها استوار است .\r\nاسلام به سه عامل مهم تربيت انسانها يعنى وراثت ، محيط و فرهنگ اهميت بسيارى زيادى داده است .\r\nتحصيل علم و آموزش بقدرى اهميت دارد كه بر هر مسلمانى واجب شمرده شده است .\r\nدراحاديث ، طلب علم مقيد به هيچ شرطى مانند نوع علم ، مرد يازن بودن دانش پژوه ، وقت و سن او ، دور يا نزديك بودن محل تحصيل نشده است .\r\nاسلام بااهرمهايى نظير تكليف پدر به آموزش نوشتن به فرزند ، وجوب طلب علم بر هر فرد ، موظف نمودن حكومت و مكلف نمودن عالمان به تدريس ، به مبارزه با جهل و بىبيسوادى پرداخته است . در اسلام كسب علم همراه با تعهد مورد نظر است و علم بدون تعهد موجب گمراهى است .\r\nنوشتن مورد توجه اسلام بوده و از عوامل حفظ و نگهدارى علوم شمرده شده است .\r\nآموزش و پرورش به يك معنا اعم از مدارس و دانشگاهها بوده و مربوط به كل فرهنگ جامعه است و از نهادهاى اجتماعى تأثير پذيرفته و برآنها اثر مىگذارد و نقش مهمى در اصلاح جامعه و تثبيت و تحكيم حكومت دارد .\r\nپرسش\r\n1 - وظيفهء اساسى انبيا چه بوده است ؟ با استناد به آيات قرآن بنوسيد .\r\n2 - روش تربيتى اسلام بر چه ويژگى استواراست ؟\r\n3 - عوامل اصلى رشد و تكامل شخصيت انسان كدام است ؟\r\n4 - اهميت آموزش را در اسلام شرح دهيد .\r\n5 - چه ارتباطى بين آموزش و پرورش با ساير نهادها وجود دارد ؟\r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nدرس نهم : سياستهاى اجتماعى اسلام ( 1 )\r\n\r\nاحزاب\r\nحزب در لغت به معناى دسته و گروه است و در تعريف كلى به گروهى از مردم كه داراى مرام و مسلك خاصى باشند ، گفته مىشود . اين گروه براى دستيابى به قدرت و يا مشاركت در اجراى آن تلاش مىكنند . در جامعهء اسلامى در يك تقسيم بندى كلى ، احزاب را بر اساس اهداف مىتوان چنين تقسيم كرد :\r\nالف - حزب اللَّه يعنى گروهى كه داراى اهداف الهى و حق مىباشند .\r\nب - حزب‌الشيطان گروهى كه داراى اهداف غير الهى و باطل مىباشند .\r\n\r\nحزب در قرآن\r\nدر قرآن حزب در دو مفهوم عام و خاص آمده است ؛ به مفهوم خاص در سورهء كهف چنين آمده است :\r\n« ثُمَّ بَعَثْناهُمْ لِنَعْلَمَ اىُّ الْحِزْبَيْنِ احْصى لِما لَبِثُوا أَمَداً » « 1 » \r\nپس از آن ، آنان را برانگيختيم تا بدانيم كدام يك از آن دو گروه مدت درنگ در آن غار را بهتر حساب كرده‌اند .\r\nاستعمال مفهوم‌عام آن ، بعنوان حزب‌اللَّه در مقابل حزب‌الشيطان است ، آنجاكه مىفرمايد :\r\n« الا انَّ حِزْبَ اللَّهِ هُمُ الْمُفْلِحُونَ » « 2 » \r\nاى اهل ايمان بدانيد كه حزب خدا رستگار هستند .\r\n\r\n","description":"","footnote":" ( 1 ) - كهف ( 18 ) ، آيهء 12 .  ( 2 ) - مجادله ( 58 ) ، آيهء 22 . ","page_name":" 87 ","page_number":87},
  {"content":"\r\n\r\nدر مورد كفار نيز كه بر ضد مسلمانان متحد شده بودند ، كلمهءاحزاب به كار رفته است :\r\n« وَ لَمَّا رَا الْمُوْمِنُونَ اْلَاحْزابَ قالُوا هذا ما وَعَدَنَا اللَّهُ وَ رَسُولُهُ . . . » « 1 » \r\nو چون مؤمنان لشكر احزاب را ديدند ، گفتند : اين همان ( جنگى ) است كه خدا و رسولش به ما وعده دادند .\r\nدر آيه ديگرى مىفرمايد :\r\n« اولئِكَ حِزْبُ الشَّيْطانِ الا انَّ حِزْبَ الشَيْطانِ هُمُ الْخاسِرُونَ » « 2 » \r\nآنان حزب شيطان هستند و آگاه باشيد كه بدرستى حزب شيطان از زيان كارانند .\r\n\r\nحزب در انديشهء اسلامى\r\nممكن است تصور شود كه چون انديشهء اسلامى ، يك انديشهء همگون و منسجم بوده و تفرقه نيز در اسلام محكوم است ، بنابراين وجود انديشه‌هاى حزبى و تعدد احزاب در جامعهء اسلامى بى معناست و در جامعهء اسلامى بايد يك حزب وجود داشته باشد و آن حزب‌اللَّه است ، ولى اين تصور ، تصور صحيحى نيست ، چرا كه تحزب اگر به صورت منطقى و در چارچوب اصول و مبانى اسلامى و گروه بنديهاى سياسى براى ارائه الگوهاى بهتر باشد ، نه تنها بد نيست ، بلكه بهترين وسيله براى تحقق آرمانهاى اسلامى از جمله امر به معروف و نهى از منكر است . مفهوم نظارت عمومى ، ايجاب مىكند كه افراد جامعه به صورت فردى يا گروهى ناظر اعمال يكديگر باشند . بنابراين ، ارشاد مىتواند به صورت گروهى يا حزبى انجام شود و آنچه كه ممنوع است تجاوز از چارچوب « اصول اسلامى » است .\r\nاصول انتخاب احسن ، فتح باب اجتهاد ، تعاون و همكارى ، ضرورت امر به معروف و نهى از منكر ، گروه گرايى و تحزب را مشروعيت مىبخشد .\r\n\r\n","description":"","footnote":" ( 1 ) - احزاب ( 33 ) ، آيهء 22 .  ( 2 ) - مجادله ( 58 ) ، آيهء 19 . ","page_name":" 88 ","page_number":88},
  {"content":"\r\n\r\nتحزّب از نظر اسلام مىتواند در راه ارائه نظرات اسلامى باشد ، براى مثال عدالت اجتماعى را هر حزبى بگونه‌اى ارائه دهد و يا براى تحقق آن هر گروهى ، راه مختلفى پيشنهاد دهد .\r\nحزب و تشكيلات در تفكر غربى مبتنى بر نظرات روزمرّه بوده و اهداف احزاب ، كسب قدرت و پاسدارى از منافع اعضا مىباشد ، امّادر اسلام تشكيلات حزبى بايد مبتنى بر اصول اسلامى بوده و هدفش پاسدارى از ارزشها باشد .\r\nاسلام طرفدار تبادل افكار ، رشد فكرى جامعه ، همكارى و تعاون عمومى است و مىخواهد كه مردم درسر نوشت خود دخالت داشته باشند و هر نوع تشكّلى كه در اين راه باشد ، پسنديده است ، امّا تشكّل براى « اثم و عدوان » مشروعيت ندارد .\r\n\r\nسيرهء پيامبر اسلام ( ص )\r\nسيرهء پيامبراكرم ( ص ) نشان‌مىدهد كه تشكيل گروهها و احزاب براى مقاصد اجتماعى و سياسى مثبت ، لازم است . در دوران جوانى پيامبر ( ص ) گروهى از جوانان غيرتمند گردهم آمدند تا از محرومان و مظلومان در برابر متجاوزان دفاع و حمايت كنند .\r\nپيامبر ( ص ) كه خود عضو اين جمعيت بود ، بعداز بعثت فرمود :\r\n« لَقَدْ شَهِدْتُ فى دارِ عَبْدِ اللَّه بْنِ جُذْعانِ حِلْفاً ما احَبُّ الَىَّ بِهِ حِمَرُ النِعَمْ وَ لُوْادَّعىَّ بِهِ فى اْلِاسْلامِ لَاجَبْتُ » « 1 » \r\nدر خانه عبداللَّه بن جدعان ، شاهد پيمانى بودم كه آنقدر براى من گرامى است كه هرگز حاضر نيستم آن را با انبوهى از شتران گران قيمت ، معاوضه كنم . هرگاه در اسلام نيز بدان پيمان دعوت شوم ، بى درنگ اجابت مىكنم .\r\nگفتار بالا ، دليل روشنى بر جواز تشكيل جمعيت و حزب در اسلام است و در صورتى كه دفاع از اسلام و مسلمانان و حكومت اسلامى ، تشكيل حزب و گروهى را ايجاب كند ، ضرورى و لازم خواهد بود .\r\n\r\n","description":"","footnote":" ( 1 ) - سيرهء ابن هشام ، ج 1 ، ص 141 - 142 . ","page_name":" 89 ","page_number":89},
  {"content":"\r\n\r\n\r\nشورا در اسلام\r\nشورا عبارت است از اظهار نظر خواستن از ديگران و دخالت دادن آنان در يك امر و پرهيز از تكروى و استبداد رأى .\r\nعمل به مشورت و تشكيل شورا براى درك حقايق و كشف مجهولات ، يك طريقه عقلايى است كه در همهء جهان و در تمام دوره‌هاى تاريخ بين تمامى انسانها معمول بوده و هست ، چرا كه عقلها ، دركها و تجربيات فردى و اجتماعى افراد متفاوت است و بدين جهت ، شورا و استشاره يك سيرهء عقلايى بوده و عدول از آن از نظر عقلا محكوم است .\r\nعلاوه بر عمل پيامبر ( ص ) و امامان معصوم ( ع ) در قرآن دو آيه و در منابع روايى حدود دويست روايت در بارهء شورا آمده است .\r\nدر قرآن سوره‌اى به نام شورا وجود دارد و خداوند سبحان در آن مىفرمايد :\r\n« . . . و امْرُهُمْ شَورْى بَيْنَهُمْ . . . » « 1 » \r\nكارهاى عمومى را به مشورت مىگذارند .\r\nدرآيهء ديگرى از قرآن ، خداوند به پيامبرش دستور مىدهد كه بامسلمانان درامورمشورت كند .\r\n« . . . وَ شاوِرْهُمْ فىِ اْلَامْرِ . . . » « 2 » \r\nدر كارها با آنان مشورت كن .\r\nبراساس روايات اسلامى ، مسلمانان از استبداد رأى و تكروى ، سخت منع شده و به استشاره و مشاوره تشويق شده‌اند . اميرمؤمنان على ( ع ) در اين باره مىفرمايد :\r\n« مَنْ اسْتَبَدَّ بِرَأْيِهِ هَلَكَ ، وَ مَنْ شاوَرَ الرِّجالَ شارَكَها فى عُقُولِها » « 3 » \r\nهركس استبداد برأى داشته باشد هلاك مىشود و نابود مىگردد و هركس با مردم مشورت كند در عقلهاى آنان شريك شده است .\r\nو نيز فرمود :\r\n\r\n","description":"","footnote":" ( 1 ) - شورا ( 42 ) ، آيهء 38 .  ( 2 ) - ال عمران ( 3 ) ، آيهء 159 .  ( 3 ) - الحياة ، محمد رضا حكيمى و ديگران ، ج 1 ، ص 165 . ","page_name":" 90 ","page_number":90},
  {"content":"\r\n\r\n« لا ظَهيرَ كَالْمُشاوَرَةِ » « 1 » \r\nپشتيبانى همانند مشاوره نيست .\r\nدر تاريخ زندگى پيامبر ( ص ) موارد بسيارى وجود دارد كه آن حضرت با ياران خود دربارهء امور مشورت مىكرد . در حالى كه خود ايشان بيش از هر كس ديگر به مصلحت اسلام و مسلمانان ، آگاهى داشت . اين سيرهء پيامبر ( ص ) حجتى است بر پيروان اسلام كه از استبداد راى و خود محورى پرهيز كنند .\r\n\r\nشرايط مشاوران\r\nاسلام براى مشاوران ؛ يعنى اعضاى شورا و كسانى كه با آنان مشورت مىشود ، شرايطى تعيين كرده‌است :\r\n1 - اسلام : در دو آيه‌اى كه به شورا فرمان داده شده ، اشخاص مورد مشورت مسلمانان هستند و در آيات بسيارى از اينكه مؤمنان ، كفّار و مشركين را « بطانه » و همراز خود گيرند ، نهى شده‌اند و در مواردى كه به خاطر ضرورت ناچار باشند در امورى از تخصص كفّار استفاده كنند ، تصميم نهايى با مسلمين خواهد بود .\r\n2 - عقل : امام صادق ( ع ) از نبى اكرم ( ص ) چنين روايت مىكند :\r\n« مُشاوِرَةُ الْعاقِلُ النَّاصِح ، يُمْنٌ وَ رُشْدٌ وَ تَوْفيقٌ مِن‌َاللَّهِ عَزَّوَجَلَّ » « 2 » \r\nمشورت فرد انديشمند خير خواه بركت ، رشد و پيروزى از سوى خداست .\r\n3 و 4 و 5 - حلم ، نصح و تقوا : امام صادق ( ع ) فرمود :\r\n« شاوِرْ فى امُورِكَ مِمّا يَقْتَضى الدّينُ مَنْ فيهِ خَمْسُ خِصالٍ : عَقْلٍ وَ حِلْمٍ وَ تَجْربَةٍ وَنُصْحٍ وَ تَقْوى » « 3 » \r\n\r\n","description":"","footnote":" ( 1 ) - الحياة ، محمد رضا حكيمى و ديگران ، ج 1 ، ص 165 .  ( 2 ) - الحياة ، ج 1 ، ص 169 .  ( 3 ) - بحارالانوار ، 75 ، ص 103 . ","page_name":" 91 ","page_number":91},
  {"content":"\r\n\r\nدر آن امورت كه دين تو اقتضا مىكند ، با كسانى مشورت كن كه در آنها پنج خصلت باشد : عقل ، بردبارى ، تجربه ، ناصح بودن و تقوا .\r\nداشتن حلم ؛ يعنى تعادل روحى و سلامت روانى و عدم تندخويى و ظرفيت شنيدن اقوال مختلف ؛ ناصح بودن ؛ يعنى قصد نصيحت و ارشاد و رشد و دلسوزى داشتن ؛ تجربه ؛ يعنىآگاهى و كار آزمودگى وآشنايى با رموز دقيقىكه جزبا ممارست حاصل نمىشود .\r\nوجود شرايط مذكور و نيز مشورت با افراد آراسته به آن ، چنان داراى اهميّت است كه اميرالمؤمنين ( ع ) مىفرمايد :\r\n« . . . فَانَّ مَعْصيةَ الْنَّاصِح‌ِالشَّفيقِ ، الْعالِمِ الُمجَرَّبِ تُوَرِثُ الْحِيَرَةَ وَ تُعْقِبُ النِّدامَةَ » « 1 » \r\nبدرستى كه مخالفت با نظر نصيحت كنندهء دلسوز وآگاه با تجربه موجب سرگردانى وحيرت و باعث پشيمانى خواهد شد .\r\nآنچه گفته شد صفات ثبوتى بود كه مشاوران و اعضاى شورا بايد داشته باشند ، ولى ، برخى از خصلتها و ويژگيهاست كه مشاوران و مستشاران به عنوان صفات سلبى بايد فاقد آنها باشند كه عبارتند از :\r\n1 - جبن به معناى ترسو بودن كه ضد شجاعت است .\r\n2 - بخل به معنى بخيل بودن ، و آن صفت رذيله‌اى است كه دارنده‌اش تنگ نظر بوده و از رساندن خير به ديگران امساك مىكند .\r\n3 - حرص ؛ يعنى طمع و آزمندى و وابستگى شديد به ماديات .\r\n4 - استبداد رأى ؛ يعنى تكروى و بىاعتنايى به سخنان و نظرات ديگران .\r\n5 - وغد ؛ يعنى سستى خرد .\r\n6 - تَلَوُّن ؛ يعنى نفاق و دورويى .\r\n7 - لجاجت ؛ يعنى اصرار كردن در موضع به ناحق خود .\r\n8 - جهل و نادانى .\r\nدارندهء چنين صفاتى نمىتواند طرف مشورت و يا عضو شوراى مشورتى و تصميم‌گيرى باشد .\r\n\r\n","description":"","footnote":" ( 1 ) - الحياة ، ج 1 ، ص 170 . ","page_name":" 92 ","page_number":92},
  {"content":"\r\n\r\nامام على ( ع ) در فرمان خود به مالك مىنويسد : « هرگز شخص بخيل را مورد مشاوره قرار مده ، چون او تو را از بذل و بخشش باز داشته و از فقر و بى چيزى مىترساند . همچنين از مشورت با شخص بى دل و ترسو بپرهيز ، چون او تو را در كارها سست مىگرداند . از شخص آزمند و حريص نيز بپرهيز چون كه او ستمگرى را در نظرت موجه جلوه مىدهد . » « 1 » \r\nامام صادق ( ع ) نيز مىفرمايد :\r\n« وَ لا تُشِرْ عَلى مُسْتَبِدٍ بِرَأْيِهِ وَلا عَلى وَغْدٍ وَ لا عَلى مُتَلَوِّنٍ وَ لا عَلى لَجُوجٍ . . . » « 2 » \r\nبا مستبد و با سست خرد و با كسى كه رنگ عوض مىكند و نيز با شخص لجوج مشورت نكنيد .\r\n\r\nمورد مشورت\r\nمشورت بطور معمول بايد در جايى صورت بگيرد كه موضوع در هاله‌اى از ابهام فرو رفته و از طريق مشورت رفع ابهام شود . در صورتى كه حكم موضوعى از نظر عقل يا شرع ، مشخص و روشن باشد ، جايى براى مشورت در مورد آن وجود ندارد . قرآن در اين مورد مىفرمايد :\r\n« وَ ما كانَ لِمُؤْمِنٍ وَ لا مُؤْمِنَةٍ اذا قَضى اللَّهُ وَ رَسُولُهُ امْراً انْ يَكُونَ لَهُمُ الْخِيَرَةُ مِن‌ْامْرِ هِمْ وَ مَنْ يَعْصِ اللَّهَ وَ رَسُولَهُ فَقَدْ ضَلَّ ضَلالًا مُبينا » « 3 » \r\nهيچ مرد و زن مؤمن را در كارى كه خدا و رسولش حكم كنند ، اراده و اختيارى نيست ( كه رأى خلافى اظهار نمايند ) و هر كس نافرمانى خدا و رسول كند ، به گمراهى سختى افتاده است .\r\nدر تاريخ نيز نمونه‌هايى وجود دارد كه وقتى پيامبر ( ص ) فرمانى مىداد ، برخى سؤال مىكردند كه اين مطلب امر است يا رأى و در صورتى كه امر بود ، بى چون و چرا اطاعت\r\n\r\n","description":"","footnote":" ( 1 ) - نهج البلاغه ، فيض الاسلام ، ص 998 ، نامه 53 .  ( 2 ) - الحياة ، ج 1 ، ص 169 .  ( 3 ) - احزاب ( 33 ) ، آيهء 36 . ","page_name":" 93 ","page_number":93},
  {"content":"\r\n\r\nمىكردند و آن را قابل مشورت ندانسته ، دخالت نمىكردند ، امّا نسبت به برخى ديگر از دستورات ، شور و مشورت مىكردند ؛ چنان كه آورده‌اند ، در برابر يكى از دستورات پيامبر ( ص ) حباب بن منذر به پيامبر ( ص ) گفت : « فان كان عن امر سلمنا و ان كان عن الرّأىِ فالتأخير عن حصنهم » : يعنى : پس اگر از فرمان الهى است ، ما تسليم هستيم و اگر اظهارنظراست صلاح اين است كه مقر فرماندهى را از حدود قلعهء دشمن عقب ببريم . « 1 » \r\nپس بطور كلى امور جامعهء مسلمين دو گونه است :\r\n1 - امور « توقيفى » كه مربوط به خداست و غير او كسى در بارهء آن حق اظهار نظر ندارد . ممكن است اين امر الهى به صورت وحى باشد يا آن را پيامبر ( ص ) و ائمه ( ع ) بيان كرده باشند ، مانند آنچه كه در آيهء 36 سورهء احزاب يا آيهء 159 سوره آل‌عمران آمده است .\r\n2 - امور « عام اجتماعى » كه صلاحيت براى مشاوره دارند و انجام آنها با مشورت ، نتايج بهترى خواهد داشت ، مانند برخى از امور فردى نظير انتخاب همسر ، شغل ، خانه و يا امور اجتماعى مانند جنگ ، صلح ، عمران و آبادى كه همگى نيازمند شور و مشورت مىباشند . « 2 » \r\nشورا ممكن است شوراى تصميم‌گيرى باشد يا شوراى مشورتى . در قانون اساسى جمهورى اسلامى ايران براى تصميم‌گيرى و ادارهء امور كشور از شوراهاى متعددى بهره‌گيرى شده است مانند مجلس شوراى اسلامى ، شوراى نگهبان ، مجمع تشخيص مصلحت نظام ، شوراى عالى امنيت ملى شوراى سياست گذارى صدا و سيما ، شوراهاى استان ، شهر و روستا ، شوراهاى مختلف براى حل‌اختلاف و شوراى وزيران ( هيأت دولت ) .\r\n\r\n","description":"","footnote":" ( 1 ) - مغازى ، واقدى ، ج 3 ، ص 925 .  ( 2 ) - تفسيرالميزان ، علامه طباطبايى ، ترجمه سيد محمد باقر موسوى ، ج 7 ، ص 99 . ","page_name":" 94 ","page_number":94},
  {"content":"\r\n\r\nخلاصه\r\nبر اساس تعاليم اسلامى ، فعاليت احزاب در كشور اسلامى جايز و در مواردى ضرورت دارد و مشروعيت آن به دليل انتخاب احسن ، فتح باب اجتهاد ، تعاون بر نيكى و تقوا ، ضرورت امر به معروف و نهى از منكر مىباشد گروههاى حامى اسلام در تحت عنوان « حزب الله » و مخالفين آنها در گروه « حزب الشيطان » جاى مىگيرند .\r\nشورا در اسلام بسيار مورد تأكيد واقع شده و به علت اهميّت آن ، شرايط سلبى و ايجابى براى مشاوران در نظر گرفته شده است ، شرايط ثبوتى آن ، اسلام ، عقل ، حلم ، نصح ، تقوا و تجربه مىباشد و شرايط سلبى ، ترس ، بخل ، حرص ، استبداد راى ، سستى خرد ، نفاق ، لجاجت وجهل و نادانى است مورد مشورت ، امور عام اجتماعى است و امور توقيفى كه مربوط به خدا و احكام الهى است غير قابل مشورتند .\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nپرسش\r\n1 - حزب در آيات قرآنى به چه معنايى آمده است ؟\r\n2 - ديدگاههاى مطرح شده در مورد فعاليت احزاب در جامعهء اسلامى را بنويسد .\r\n3 - اهميت شورا در اسلام را توضيح دهيد .\r\n4 - مشاوران بايد چه صفاتى را دارا باشند .\r\n5 - محدودهء مشورت در اسلام را شرح دهيد .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\n\r\nدرس دهم : سياستهاى اجتماعى اسلام ( 2 )\r\n\r\nحقوق و آزاديهاى اساسى در اسلام\r\nدر نظامهاى مختلف حقوقى ، نگرش متفاوتى نسبت به حقوق و آزاديهاى اساسى وجود دارد كه مهمترين آنها « نظريهء حقوق طبيعى و فطرى » و « نظريهء حقوق موضوعه » است .\r\nبراساس بينش اوّل ، حقوق و آزادى انسانها از طبيعت و فطرت انسان و جامعه سرچشمه مىگيرد ، در حالى كه نظريه دوّم اين حقوق را مجموعهء مقرراتى مىداند كه از طرف خود افراد بشر وضع مىشود و با توجه به زمان و مكان متغير است . « 1 » \r\nدر بينش اسلامى ، انسان خليفهء خداست « 2 »  و حق آزادى و اختياراو محفوظ و غير قابل سلب است . از نظر اسلام ، ارزش انسان و بهره‌مندى او از حقوق و آزاديها بدان دليل است كه خداوند اين حق را به او اعطا كرده است .\r\nبطور اجمال ، بايد بگوييم اين حقوق از طرف خداوند متعال به بندگان اعطا شده است و هيچ كس حق ندارد نسبت به آنها تجاوز كند ، حتى خود شخص نيز نمىتواند حيات ، كرامت ، و آزادى خود را محدود يا از بين ببرد . قرآن كريم در مورد اعطاى كرامت به انسانها مىفرمايد :\r\n« وَلَقَدْ كَرَّمْنا بَنى آدَمَ وَ حَمَلْناهُمْ فىِ الْبَرِّ وَ الْبَحْرِ وَ رَزَقْناهُمْ مِنَ الطَّيِّباتِ وَ فَضَّلْناهُمْ عَلىَ كَثيرٍ مِمَّنْ خَلَقْنا تَفْضيلًا » « 3 » \r\n\r\n","description":"","footnote":" ( 1 ) - اسلام و حقوق بشر ، زين العابدين قربانى ، ص 16 ، كتابخانه صدر ، تهران .  ( 2 ) - بقره ( 2 ) ، آيهء 30 .  ( 3 ) - اسراء ( 17 ) ، آيهء 70 . ","page_name":" 97 ","page_number":97},
  {"content":"\r\n\r\nو ما فرزندان آدم را بسيار گرامى داشتيم و آنها را به مركب خشكى و دريا سوار كرديم و از هر نوع غذاى لذيذ و پاكيزه روزى داديم و بر بسيارى از مخلوقات خود برترى و فضيلت بزرگ بخشيديم .\r\nحق حيات ، آزادى و كرامت انسانى ، منشأ حقوق ديگرى براى او شده و اصولى اساسى را در زندگى اجتماعى بنيان نهاده است كه عبارتند از : اصل مساوات و برابرى ، اصل امنيت ، آزاديهاى اساسى ، حق دادخواهى ، حق آموزش و پرورش و حقوق اجتماعى و اقتصادى .\r\n\r\nاصل مساوات و برابرى\r\nبشريت در طول تاريخ ، گرفتار سنتهاى غلط اجتماعى بوده كه براساس شخصيت قبيلگى ، ثروت ، زبان ، نژاد ، رنگ و غيره امتيازاتى براى برخى انسانها نسبت به ديگران ايجاد كرده است و منشأ جنگ و تجاوز و استعماربرخىنسبت به برخى ديگر شده است .\r\nبا آنكه افراد از لحاظ استعداد و كششهاى روحى متفاوتند ، ولى اسلام آن را مايهء تبعيض و ملاك برترى نمىداند و اصل مساوات و برابرى را به عنوان نخستين پايهء نظام اجتماعى ضرورى مىداند .\r\nبطور كلى ، مساوات داراى سه جنبه است كه اسلام نيز بدان تأكيد بسيار دارد :\r\n* مساوات در اصل انسانيت\r\n* مساوات در حقوق و تكاليف\r\n* مساوات در برابر قانون « 1 » \r\n\r\n1 - مساوات در اصل انسانيت\r\nعوامل گوناگون طبيعى و جغرافيايى از قبيل : آب و هوا ، تغذيه ، وراثت ، شرايط زندگى و . . . ممكن است افراد بشر را از لحاظ رنگ ، زبان ، نژاد ، ثروت ، شغل و عقايد سياسى و مذهبى متفاوت سازد ، ولى در « حقيقت و ذات انسانيت » آنها تأثيرى ندارد .\r\n\r\n","description":"","footnote":" ( 1 ) - اسلام و حقوق بشر ، زين العابدين قربانى ، ص 139 . ","page_name":" 98 ","page_number":98},
  {"content":"\r\n\r\nقرآن كريم در مورد خلقت انسانها از نفس واحد مىفرمايد :\r\n« ياايُّهَاالنَّاسُ اتَّقُوا رَبَّكُمُ الَّذى خَلَقَكُمْ مِنْ نَفْسٍ واحِدَةٍ وَ خَلَقَ مِنْها زَوَجَها وَبَثَّ مِنْهُما رِجالًا كَثيراً وَ نِساءً » « 1 » \r\nاى مردم ، از خدايى كه شما را از يك پدر و مادر آفريد و از آنها نسلهاى بعدى را پديد آورد ، بپرهيزيد .\r\nو نيز مىفرمايد :\r\n« يا ايُّهَاالنَّاسُ انَّا خَلَقْناكُمْ مِنْ ذَكَرٍ وَ انْثى وَ جَعَلْناكُمْ شُعُوبًا وَ قَبائِلَ لِتَعارَفُوا انَّ اكْرَمَكُمْ عِنْدَاللَّهِ اتْقيكُمْ » « 2 » \r\nاى مردم ما شما را از يك پدر و مادر آفريديم و شما را ملتها و قبيله‌هايى مختلف قرار داديم تا يكديگر را بشناسيد ، گرامىترين شما نزد خدا ، پرهيزكارترين شماست .\r\nپيامبر گرامى اسلام ( ص ) همواره بر اين مطالب تأكيد داشته ، مىفرمايد :\r\n« لَيْسَ لِعَرَبى عَلى عَجَمى فَضْلٌ الَّا بِالتَّقْوى » « 3 » \r\nعرب هيج گونه فضيلت و برترى بر عجم ندارد ، مگر از راه شايستگى و پرهيزكارى .\r\nپيامبر اسلام ( ص ) هنگامى كه به احترام جنازهء يك يهودى از جاى برخاست ، فرمود :\r\nدرست است كه مسلمان و برادر دينى ما نبوده است ، اما انسان كه بوده و ما به خاطر انسانيت ، به او احترام مىكنيم . « 4 » \r\nامام على ( ع ) در فرمان تاريخى خود به مالك اشتر فرمود :\r\nمهربانى و خوشرفتارى و نيكويى با رعيت را دردل خود جاى ده و مبادا با ايشان ، چون جانور درّنده بوده ، خوردنشان را غنيمت دانى ، آنان دو دسته‌اند : يا با تو برادر دينىاند و يا در آفرينش مانند تو هستند ( يعنى ، يا حق برادرى به گردن تو دارند ، ياحق انسانى . ) « 5 » \r\n\r\n","description":"","footnote":" ( 1 ) - نساء ( 4 ) ، آيهء 1 .  ( 2 ) - حجرات ( 49 ) ، آيهء 13 .  ( 3 ) - تحف العقول ، ص 31 ، خطبه حجة الوداع .  ( 4 ) - حقوق الانسان فى الاسلام ، ص 38 .  ( 5 ) - نهج البلاغه ، نامه 54 . ","page_name":" 99 ","page_number":99},
  {"content":"\r\n\r\n\r\n2 - مساوات در حقوق و تكاليف\r\nاز آنجا كه افراد بشر از لحاظ خلقت انسانى با هم برابر و برادرند ، اسلام آنها را در حقوق و تكاليف انسانى برابر و يكسان دانسته است و اختلاف حالات و استعداد و لياقت آنها ، باعث امتياز در حقوق و تكاليف بشرى نخواهد شد .\r\nپيامبراسلام ( ص ) در چهارده قرن پيش به اين مطلب اشاره كرده و فرمود :\r\n« الْخَلْق‌ُامامَ الْحَقِّ سَواءٌ » « 1 » \r\nمردم در پيشگاه حق ، مساوى هستند .\r\nو نيز فرمود :\r\n« النَّاسُ كُلُّهُمْ سَواءٌ كَاسْنانِ الْمُشْطِ » « 2 » \r\nمردم مانند دندانه هاى شانه با هم برابرند .\r\nحضرت على ( ع ) نيز در برخوردارى مردم از حقوق مساوى مىفرمايد :\r\n« الْحَقُّ لايَجْرى لَاحَدٍ الَّا جَرى عَلَيْهِ وَ لايَجْرى عَلَيْهِ الَّا جَرى لَهُ » « 3 » \r\nقانون به نفع كسى اجرا نمىشود ، مگر اينكه به ضرر او نيز اجرا مىشود و به ضرر كسى اجرا نمىشود ، مگر اينكه به نفع او نيز اجرا مىگردد .\r\nآن حضرت در جاى ديگر در بارهء مساوات در حقوق و تكاليف مىفرمايد :\r\n« فَلْيَكُنْ امْرُ النَّاسَ عِنْدَكَ فِى الْحَقِّ سَواءً » « 4 » \r\nبايد وضع مردم ، در مورد حق ، در نزد تو برابر و يكسان باشد .\r\n\r\n3 - مساوات در برابر قانون\r\nمنظور از اين اصل آن است كه قانون بدون توجه به دورى و نزديكى افراد با مجريان\r\n\r\n","description":"","footnote":" ( 1 ) - جنگ و صلح در اسلام ، مجيد خدّورى ، ص 448 .  ( 2 ) - من لا يحضره الفقيه ، ج 4 ، ص 272 ، دارالكتب الاسلاميه ، 1390 ه ق .  ( 3 ) - نهج‌البلاغه ( عبده ) ، ج 2 ، ص 223 ، خطبه 211 .  ( 4 ) - نهج البلاغه ، فيض الاسلام ، نامه 59 . ","page_name":" 100 ","page_number":100},
  {"content":"\r\n\r\nقانون ، توانگرى و فقر آنان ، شغل ، زبان ، نژاد ، محل سكونت و . . . بطور دقيق در مورد آنان اجرا شود . در اين مسأله روش اسلام بر اساس واقع بينى ، قاطعيت و صراحت است و هر نوع تبعيض و جانبدارى ظالمانه را محكوم مىكند .\r\nدرآيات بسيارى از قرآن و نيز سيرهء معصومين ( ع ) بر رعايت عدالت و مساوات مردم در پيشگاه قانون تأكيد شده است ، تا آنجا كه امام على ( ع ) فرمود :\r\n« لَنْ تُقَدَّسَ امَّةٌ لايُؤْخَذُ لِلْضَّعيفِ فيها حَقُّهُ مِنَ الْقَوِىُّ غَيْرَ مُتَتَعْتَعٍ » « 1 » \r\nملتى كه حق ناتوانهايش از توانگران بدون لكنت و ترس و نگرانى گرفته نشود ، هرگز روى سعادت و خوشبختى نخواهد ديد .\r\nو نيز به شريح چنين فرمان مىدهد :\r\nهنگام قضاوت ميان‌مسلمانان مساوات در سخن‌گفتن و نگاه‌كردن و نشستن را رعايت‌كن تا نزديكان از تو در جانبدارى از حق خود طمعىنداشته و دشمن از دادگرى تو مأيوس نباشد . « 2 » \r\n\r\nاصل امنيت\r\nمفهوم « امنيت » مصونيت از تعرض و تصرف اجبارى و بدون رضايت است ، بدين صورت كه افراد جامعه هيچ بيم و هراس و نگرانى نسبت به حقوق و آزاديهاى مشروع خود نداشته باشند . به عبارت ديگر شهروند از هرگونه تعرض و تجاوز مانند قتل ، جرح ، ضرب ، توقيف ، شكنجه و ساير مجازاتهاى غير قانونى و خود سرانه و يااعمالى كه منافى شؤون و حيثيت انسانى اوست ، در امان باشد . اهميّت امنيّت بدان حد است كه افراد به را حتى آزادى و گاه حيثيات انسانى خود را فداى آن مىكنند . در نظامهاى استبدادى تهديد امنيت افراد ، از جملهء عواملى است كه آنها را به سازش و يا سكوت وامىدارد .\r\nقرآن يكى از اهداف استقرار حاكميت خدا در زمين را در نهايت ، تأمين امنيّت و آسايش امّت ذكر كرده است و مىفرمايد :\r\n\r\n","description":"","footnote":" ( 1 ) - نهج‌البلاغه ، فيض الاسلام ، نامه 53 ، ص 1021 .  ( 2 ) - همان ، نامهء 53 . ","page_name":" 101 ","page_number":101},
  {"content":"\r\n\r\n« . . . وَ لَيُبَدِّلَنَّهُمْ مِنْ بَعْدِ خُوْفِهِمْ امْناً » « 1 » \r\nو به همهء مؤمنان پس از خوف و انديشه از دشمنان ، ايمنى كامل دهد .\r\nو نيز امنيّت را موهبتى الهى مىداند كه به مؤمنان عطا شده است :\r\n« هُوَ الَّذىّ انْزَلَ الْسَّكينَةَ فى قُلُوبِ الْمُؤْمِنينَ » « 2 » \r\nاوست خدايى كه طمانينه و آرامش را بر دلهاى مؤمنان فرود آورد .\r\nدر قرآن كريم ، امنيّت يكى از صفات شهرهاى الگو و حرم الهى ذكر شده است « 3 »  و امام على ( ع ) يكى از هدفهاى قبول حكومت و نيز قيام صالحان را تأمين امنيّت دانسته ، مىفرمايد :\r\n« فَيَأْمَنَ الْمَظْلُومُونَ مِنْ عِبادِكَ » « 4 » \r\n. . . تا بندگان مظلوم تو امنيّت يابند .\r\nمسلمان و غير مسلمان در برخوردارى از حق زندگى و امنيّت با هم فرقى ندارند و كفّار تا زمانى كه در صدد نابودى و جنگ با مسلمانان نباشند ، جان ، مال و حيثيت آنها محفوظ خواهد بود . پيامبر اكرم ( ص ) در بارهء حرمت خون و اموال مردم مىفرمايد :\r\n« ايُّها النَّاسُ انَّ دِمائَكُمْ وَ امْوالَكُم‌ْعَلَيْكُمْ حَرامٌ الى انْ تَلْقَوْا رَبَّكُمْ » « 5 » \r\nاى مردم خونها و اموال شما تا روز قيامت بر يكديگر حرام است .\r\nپيامبراسلام ( ص ) ترساندن بندگان خدا و سلب آسايش آنان را ظلمى عظيم دانسته و مىفرمايد :\r\n« لاتَرْعُوا الْمُسْلِمَ فَانَّ رَوْعَةَ الْمُسْلِمَ ظُلْمٌ عَظيم » « 6 » \r\nمسلمانان را نترسانيد ؛ زيرا ايجاد وحشت در مسلمانان ظلمى بس بزرگ است .\r\n\r\n","description":"","footnote":" ( 1 ) - نور ( 24 ) ، آيهء 55 .  ( 2 ) - فتح ( 48 ) ، آيهء 4 .  ( 3 ) - نحل ( 16 ) ، بقره ( 2 ) ، آيهء 125 ؛ قصص ( 28 ) ، آيهء 57 و آل عمران ( 3 ) ، آيه 97 .  ( 4 ) - نهج البلاغه ، خطبه 131 .  ( 5 ) - سيره‌ابن هشام ، ج 2 ، ص 603 .  ( 6 ) - اصول كافى ، ج 2 ، ص 274 . ","page_name":" 102 ","page_number":102},
  {"content":"\r\n\r\nاصول كلى اسلام ، مدافع حقوق و امنيت انسانهاست . اصل اباحه به افراد اجازه مىدهد كه در همه امور فردى و اجتماعى خود آزاد باشند ، مگر آنكه عمل آنان بوسيلهء شرع ممنوع شده باشد و يا اصل برائت مىگويد : اصل بر درستكارى و سلامت افراد جامعه است ، مگر آنكه خلاف آن با ادلهء قانونى توسط مراجع صلاحيت دار به اثبات برسد . رسيدگى به تخلفات افراد و صدور حكم مجازات را فقط به افراد خاصى كه واجد صلاحيت بوده و طبق قانون شرع حكم‌مى كنند ، اختصاص داده است .\r\nاسلام براى مسكن و شغل افراد نيز مصونيت قائل شده است ، ورود بدون اجازه به مسكن ديگران را ممنوع ساخته و تعرض ، حتى با نگاه كردن به داخل خانه و محل سكونت مستور مردم را از مجوزات دفاع مىشمارد ، تا آنجا كه اگر شخص متعرض به هنگام دفاع صاحب خانه كشته شود ، خونش هدر خواهد بود . « 1 »  در صورتى كه مجرمى در خانه‌اى پناهنده شود و يا در خانه‌اى عليه اسلام و اجتماع مسلمين توطئه صورت گيرد ، حكومت اسلامى براساس موازين شرع ، مىتواند براى دستگيرى مجرم و بازرسى منزل اقدام كند .\r\nدر مورد كار اجبارى نيز امير مؤمنان فرمود :\r\n« لَسْتُ ارى انْ اجْبِرَ احَداً عَلى عَمَلٍ يَكْرَهُهُ » « 2 » \r\nمن صحيح نمىدانم كسى را به كارى كه دوست ندارد وادارم .\r\nگفتنى است كه درشرع مقدس اسلام ، نسبت به مشاغل حرام ، ممنوعيّت وجود دارد ؛ اين مشاغل بر خلاف مصالح اجتماع بوده و براى مرتكبين آنها مجازاتهايى در نظر گرفته مىشود .\r\n\r\n","description":"","footnote":" ( 1 ) - تحريرالوسيله ، ج 1 ، ص 491 .  ( 2 ) - نهج‌السعاده فى مستدرك نهج‌البلاغه ، محمد باقر محمودى ، ج 5 ، ص 359 ، نجف‌اشرف ، مطبعة التعمان . ","page_name":" 103 ","page_number":103},
  {"content":"\r\n\r\nخلاصه\r\nدر باب حقوق بشر و آزاديهاى اساسى دو نظر عمده وجود دارد كه يكى حقوق طبيعى و فطرى و و ديگرى نظريهء حقوق موضوعه است كه ما آنها را ناشى از حق حيات ، كرامت و آزادى انسان دانستيم كه خدا به انسان اعطا كرده است .\r\nكرامت ، حيات و آزادى اعطا شده از سوى خداوند منشأ حقوق و آزاديهاى ديگرى براى انسان شده است . اوّلين اصل كه زير بناى زندگى اجتماعى است اصل مساوات و برابرى است كه داراى سه جنبهء مساوات در حقوق و تكاليف ، مساوات در اصل انسانيت و مساوات در برابر قانون است . دومين اصل ، امنيّت است كه لازمه بهره بردارى شخص از آزاديهاى ديگراست و منظور از آن مصونيت از هر نوع تعرض به جان ، مال ، مسكن ، حيثيت و شرف افراد است .\r\nبراساس اصل اباحه هيچ منعى براى فعاليت‌هاى افراد وجود ندارد ، مگر آنكه قانون آن را ممنوع ساخته باشد و بنابر اصل برائت ، هيچ كسى را نمىتوان به جرمى متّهم كرد مگر آنكه قانون عمل وى را جرم دانسته باشد و بر همين اساس مسكن و شغل افراد مصون از تعرّض است .\r\nپرسش\r\n1 - منشأ حقوق و آزاديهاى عمومى از نظر اسلام را با نظريات موجود مقايسه كنيد .\r\n2 - اصل مساوات را توضيح داده و جنبه‌هاى مختلف آن رانام ببريد .\r\n3 - مساوات در انسانيت و ارتباط آن را با مساوات در حقوق و تكاليف توضيح دهيد .\r\n4 - مساوات دربرابر قانون را شرح دهيد .\r\n5 - اصل امنيّت يعنى چه ؟\r\n\r\n","description":"","footnote":"","page_name":" 104 ","page_number":104},
  {"content":"\r\n\r\n\r\nدرس يازدهم : سياستهاى اقتصادى اسلام\r\nمسائل اقتصادى از مسائل حياتى و مهم زندگى بشر است و اسلام نيز به آن اهمّيت زيادى داده است . رسالت اسلام تنها به مسائل اخلاقى و تكميل جهات معنوى انسانها محدود نمىشود ، بلكه به جنبه‌هاى مادى زندگى و نيازهاى طبيعى آنان نيز توجه دارد .\r\nپيوند اقتصاد با معنويّت و آخرت پيوندى ناگسستنى است ( مَنْ لامَعاشَ لَهُ لامَعادَ لَهُ ) .\r\nدرتأييد اين موضوع به دو حديث زير استناد مىكنيم :\r\nپيامبر اكرم ( ص ) فرمود :\r\n« فَلَوْلَا الْخُبْزُ ما صَلَّيْنا وَ لا صُمْنا وَ لاادَّيْنا فَرائِضَ رَبِّنا » « 1 » \r\nاگر نان نبود ، نه نماز مىگزارديم ، نه روزه مىگرفتيم و نه واجبات الهى را به جاى مىآورديم .\r\nاميرالمومنين على ( ع ) در ارتباط تنگاتنگ دنيا با آخرت مىفرمايد :\r\n« وَ بِالدُّنْيا تُحْرَزُ اْلآخِرَةُ » « 2 » \r\nبا دنيا ، آخرت كسب مىشود .\r\n\r\nاهداف اقتصاد اسلامى\r\nدو ديدگاه كلى در زمينه اقتصاد اسلامى وجود دارد ، يكى اينكه اقتصاد فقط وسيله است و بايد در راه رشد و تكامل انسان به كار گرفته شود . ديگر آنكه ، اقتصاد و\r\n\r\n","description":"","footnote":" ( 1 ) - وسائل الشيعه ، ج 12 ، ص 17 .  ( 2 ) - نهج البلاغه ، صبحى صالح ، خطبهء 156 . ","page_name":" 105 ","page_number":105},
  {"content":"\r\n\r\nبرنامه‌هاى اقتصادى و در نهايت تأمين قسط ، دومين هدف از بعثت انبياست . « 1 » \r\nبا توجه به دو نظريه ياد شده مىتوان اهداف اقتصاد اسلامى را چنين بيان كرد :\r\n1 - برآوردن نيازهاى مادّى انسان در مسير رشد و تعالى او ( الدُّنْيا مَزْرَعَةُاْلآخِرَةِ ) .\r\n2 - تأمين استقلال اقتصادى جامعه مسلمانان و نفى هرگونه وابستگى اقتصادى و سلطهء اقتصادى بيگانه .\r\n3 - ريشه كن كردن فقر و محروميت به عنوان يكى از موانع رشد « 2 »  .\r\nاميرمؤمنان ( ع ) در مذمت فقر مىفرمايد :\r\n« انَّ الْفَقْرَ مَنْقَصَهءُ لِلدينِ ، مَدْهَشَةٌ لِلْعَقْلِ ، داعِيَةٌ لِلْمَقْتِ » « 3 » \r\nفقر ناقص كنندهء دين ، محل سرگردانى خرد و سبب دشمنى است .\r\n\r\nپايه‌هاى نظام اقتصادى اسلام\r\nجامعهء سرمايهء دارى به مالكيت خصوصى ، اصالت و ارزش خاصى داده و آن را به عنوان يك اصل و قاعدهء عمومى پذيرفته است . اطلاق سرمايه‌دارى به اين جوامع نيز بر همين اساس است . در جوامع سرمايه دارى ، در مقابل اصالت مالكيت فردى ، ملى كردن و مالكيت دولتى يك حالت استثنايى تلقى گشته و فقط براى رفع ضرورتهاى اجتماعى بايد به آن توجه شود . « 4 » \r\nدر جوامع سوسياليستى بر خلاف سرمايه‌دارى ، اصل بر مالكيت عمومى است و مالكيت اشتراكى به عنوان يك قاعدهء صحيح و عام پذيرفته شده است . مالكيت فردى در اين جوامع ، خلاف قاعده تلقى شده و در موارد استثنايى و ضرورى قابل طرح است . « 5 » \r\n\r\n","description":"","footnote":" ( 1 ) - مبانى فقهى قانون اساسى جمهورى اسلامى ايران ، عباسعلى عميد زنجانى ، ص 112 ، دفتر مركزى جهاد دانشگاهى .  ( 2 ) - همان ، ص 112 - 113 .  ( 3 ) - نهج‌البلاغه ، صبحى صالح ، حكمت 319 .  ( 4 ) - اقتصاد ما ، شهيد سيد محمد باقر صدر ، ترجمه محمد كاظم موسوى ، ج 2 ، ص 355 ، انتشارات اسلامى ، 1350 .  ( 5 ) - همان . ","page_name":" 106 ","page_number":106},
  {"content":"\r\n\r\nنظام اقتصادى اسلام با هيچ يك از دو نظام ياد شده موافقت ندارد و با توجه به اعتقاد به اصالت فرد و جامعه ، نظام اقتصادى خاصى را ارائه كرده است . نظام اقتصادى اسلام بر سه پايهء مالكيت خصوصى ، مالكيت امام ( حكومت اسلامى ) و مالكيت عمومى استوار است و هر يك داراى ميدان و محدودهء عمل خاصى است .\r\n\r\n1 - مالكيت خصوصى\r\nمالكيت خصوصى در قلمرو آزادى هدايت شدهء فردى ، به انسان فرصت مىدهد تا خود را از تنگناها و اسارتها رهايى بخشد و آزادى و رشد و خلاقيت خود را به ظهور رساند . مقصود از مالكيت خصوصى ، مالكيتى است كه شى ء را به شخص و يا اشخاص معيّنى اختصاص مىدهد . به اين نوع مالكيت ، در قرآن و روايات تصريح شده است .\r\nمالكيت خصوصى ، ريشه در فطرت آدمى دارد و هر كسى مىتواند حاصل دسترنج خويش را به خود اختصاص دهد . « 1 »  اين مالكيت ، ممكن است به صورت فردى و يا جمعى باشد و چنان كه عده‌اى مىپندارند ، بى حد و حصر نيست و داراى حدود و مقرراتى است .\r\nدراسلام ، تملّك و مالكيت قانونى و حلال ، مقيد به شرايط بسيارى است ، استمرار اين مالكيت مشروع نيز شرايطى دارد ، از جمله اينكه استمرار مالكيت مشروع نبايد با مصالح عمومى و احكام حكومتى مغايرتى داشته باشد . « 2 » \r\nمالكيت خصوصى به طور كلى ، از طريق حيازت مباحات و انتقال ( اختيارى و قهرى ) حاصل مىشود .\r\n\r\n2 - مالكيت امام ( حكومت اسلامى )\r\nمقصود از مالكيت امام ، مالكيت منصب امامت و رهبرى امت اسلامى است . اين مالكيت شامل انفال و نيز ديگر ثروتهايى است كه به دولت اسلامى منتقل مىشود و يا\r\n\r\n","description":"","footnote":" ( 1 ) - همان .  ( 2 ) - در آمدى بر اقتصاد اسلامى ، دفتر همكارى حوزه و دانشگاه ، ص 109 . ","page_name":" 107 ","page_number":107},
  {"content":"\r\n\r\nپس از فعاليتهاى اقتصادى دولت به دست مىآيد . فلسفهء وجودى مالكيت حكومت ، مبتنى بر مسؤوليت حكومت در انجام وظايف و خدمات عمومى ، ايجاد رفاه و عدالت اجتماعى واقتصادى و حفظ استقلال و تماميت ارضى كشور و آزادى امت اسلامى است .\r\n\r\n3 - مالكيت عمومى\r\nمالكيت عمومى ، مالكيت همهء مسلمانان است ، اين مالكيت خارج از حوزهء مالكيت فرد ودولت است . اراضى « مفتوحة العنوه » كه از راه جنگ و يا پيمان صلح به مسلمين منتقل شده در دايرهء اين مالكيت قرار دارد . « 1 »  همچنين مشتركات عمومى نظير موقوفات عام ، مساجد ، مدارس ، راهها ، خيابانهاو . . . مربوط به همه مسلمانان است . ذكر اين نكته ضرورى است كه مالكيت عمومى و مالكيت دولت جدا از يكديگر است . در امورمربوط به مالكيت عمومى ، دولت فقط متصدى ادارهء اين اموال بنابه مصلحت مسلمين است .\r\n\r\nتوليد در اسلام\r\nتوليد ؛ يعنى به فعليت رساندن و قابل مصرف ساختن و ايجاد فايده از منابع اوّليه و طبيعى خدادادى است . « 2 »  دراسلام ، توليد نيز در جهت ادامهء حيات و رشد و سعادت انسان مطرح مىشود . بنابراين ، هرگونه توليدى كه براى انسان مفيد بوده و داراى ثمره‌اى عقلايى باشد ، مجاز است ، اما اسلام به لحاظ مصالحى ، برخى از مشاغل را واجب و بعضى از آنها را حرام دانسته است .\r\n\r\n1 - توليدات واجب\r\nحفظ حيات انسان ، نظم جامعه مسلمين و حفظ و دفاع از كشور اسلامى واجب‌است .\r\nبنابراين ، تهيّه و توليد اشيايى كه اهداف ياد شده با وجود آنها تأمين مىشود بر آحاد مسلمانان واجب كفايى است . تهيهء مواد غذايى ، دارويى ، حمل و نقل ، ارتباط جمعى ،\r\n\r\n","description":"","footnote":" ( 1 ) - فقه سياسى ، عباسعلى عميد زنجانى ، ج 1 ، ص 514 امير كبير ، 1366 .  ( 2 ) - درآمدى بر اقتصاد اسلامى ، دفتر همكارى حوزه و دانشگاه ، ص 281 . ","page_name":" 108 ","page_number":108},
  {"content":"\r\n\r\nابزارهاى نظامى براى تأمين امنيت و جهاد و دفاع از مصاديق توليدات واجب مىباشد .\r\n\r\n2 - توليدات و مشاغل حرام\r\nدر اسلام توليد برخى از اشياء و يا اشتغال به برخى از كارها به خاطر وجود مصالح و پيشگيرى از مفاسد ، ممنوع شده است . برخى از مصاديق اين گونه توليدات و مشاغل عبارتنداز : خريد و فروش اعيان نجس مانند شراب ، سگ و خوگ ، ساخت و خريد و فروش ابزارهاى كارهاى حرام مانند بت ، آلات قمار و موسيقى ، تأسيس قمارخانه و انجام آن ، غنا و لهو ولعب ، جادوگرى ، شعبده‌بازى و كهانت و چهره بينى ، همراهى و همكارى با حاكمان ظالم ، فروش سلاح به دشمنان دين و تأليف ، چاپ و نشر كتابهاى گمراه كننده . « 1 » \r\n\r\nكار در فرهنگ اسلامى\r\nكار يكى از عوامل مهم در اقتصاد و توليد است . اسلام براى ايجاد فرهنگ كار از يك طرف ، انسان را به كار و توليد ، تشويق كرده و آن را به عنوان بهترين عبادت ، « 2 »  امرى واجب « 3 »  و مجاهدت در راه خدا « 4 »  ياد مىكند و توصيه كرده كه مسلمانان داراى كار مستقل باشند و اجير ديگران نشوند . « 5 » \r\nاز سوى ديگر هم به شدت با سستى و تنبلى مبارزه مىكند ؛ در روايات نيز از بيكارى و سربار ديگران بودن به سختى نهى شده است . « 6 » \r\n\r\nتوزيع در اسلام\r\nهدف از توزيع در اقتصاد اسلامى ، تحقق عدالت اقتصادى و اجتماعى ، رفاه عمومى\r\n\r\n","description":"","footnote":" ( 1 ) - تحرير الوسيله ، امام خمينى ره ، ج 1 ، ص 493 ، مطبعة الآداب ، نجف اشرف ، 1390 .  ( 2 ) - وسائل الشيعه ، شيخ حر عاملى ، ج 12 ، ص 13 ، چاپ اسلاميه .  ( 3 ) - بحارالانوار ، ج 100 ، ص 9 ، دارالاحيا التراث العربى ، بيروت .  ( 4 ) - همان .  ( 5 ) - فروع كافى ، شيخ كلينى ، ص 103 ، ج 5 ، ص 90 ، چاپ اسلاميه ، تهران 1378 .  ( 6 ) - وسائل الشيعه ، ج 12 ، ص 18 و 36 . ","page_name":" 109 ","page_number":109},
  {"content":"\r\n\r\nو محو ظلم و استثمار و ريشه كنى فقر است . براى رسيدن به اين هدف ، در اسلام برنامه‌هاى توزيع قبل از توليد و توزيع پس از توليد وجود دارد .\r\nمنابع اوّليهء توليد نظير آب ، زمين ، معادن ، درياها ، صيد و امثال آن از انحصار اشخاص خارج شده و به عنوان انفال در اختيار حكومت اسلامى قرار گرفته تا حق بهره بردارى را بر طبق مصالح مسلمين و در راستاى عدالت اجتماعى به افراد واجد شرايط واگذار كند .\r\nكار يكى از عوامل مؤثر و مهمّ در توليد است كه سهم زيادى براى آن در مواد توليد شده و منافع به دست آمده قرار داده شده است .\r\nاسلام پس از توليد نيز با وضع مقررات و تعيين تكاليف ، در صدد توزيع عادلانه ثروت و جلوگيرى از تمركز و تراكم آن است . برخى از اين برنامه‌ها عبارتند از : وضع مالياتهايى نظير خمس ، زكات ، ماليات در حال ضرورت ، انفاق ، صدقه ، ممنوعيت احتكار و ربا و احكام حكومتى در تعديل ثروت . چنانچه قرآن مىفرمايد :\r\n« كَىْ لا يَكُونَ دَوْلَةً بَيْنَ اْلَاغْنِياءِ مِنْكُمْ » « 1 » \r\nتا اموال ، تنها و بطور منحصر در دست ثروتمندان در گردش نباشد .\r\n\r\nمصرف در اسلام\r\nتوليد و توزيع ، مقدماتى براى مصرف محسوب مىشوند . اسلام با دستورات سازندهء خود سعى دارد براى مصرف ، انگيزه هاى مثبتى در افراد ايجاد كند . از نظر اسلام ، مىتوان مصرف را به انواع لازم ، راجح ، حرام و مكروه تقسيم كرد .\r\n\r\n1 - مصارف لازم و راجح\r\nمصرف براى ادامهء حيات ، تأمين نفقهء افراد تحت تكفل ، نجات جان انسانها ، مصرف در راه دفاع از جامعهء اسلامى و تأمين راههاى رشد و پيشبرد اهداف اسلام ، از مصارف واجب هستند . بطور كلى ، استفاده از نعمت هاى الهى با رعايت شرايط و ضوابط آن ،\r\n\r\n","description":"","footnote":" ( 1 ) - حشر ( 59 ) ، آيهء 7 . ","page_name":" 110 ","page_number":110},
  {"content":"\r\n\r\nمانند حلال بودن ، عدم اسراف و تبذير و رعايت حقوق ديگران از نظر شرع ، پسنديده و مطلوب است . « 1 »  قرآن كريم مىفرمايد :\r\n« كُلُوُا مِنْ رِزْقِ رَبِّكُمْ وَ اشْكُرُوا لَهُ » « 2 » \r\nاز روزى پروردگارتان بخوريد و براى او شكر كنيد .\r\n\r\n2 - مصارف حرام و مكروه\r\nدر اسلام ، مصرف مال جز در موارد ممنوع ، آزاد است . از نظر فقه اسلامى ، مصرف مال عليه دين ، عليه انسانيت ، در راه ارتشا و ربا و نيز مصرف اشياى حرام مانند نجاسات ، اشياى مضر مانند سم و هرويين ، اسراف ( مصرف بيش از حد شايسته ) ، تبذير ( مصرف‌بدون جهت ) ، استعمال در راه تفاخر و تقليد از كفّار ( تشابه به آنان ) ممنوع است . همچنين مصرف بيش از حد متعارف در صورت نياز ديگران و ايجاد تنگنا در زندگى در صورت داشتن ، نكوهش شده است . « 3 » \r\n\r\nمنابع در آمد حكومت اسلامى\r\nاسلام وظايف سنگينى را بر عهدهء حكومت اسلامى گذارده است ، تعليم و تربيت ، رفاه عمومى ، بهداشت و درمان ، تأمين امنيت و نظم و انتظام جامعه ، برنامه ريزى براى دفاع و جهاد از جمله وظايف حكومت است . اسلام براى تأمين مخارج حكومت ، منابع زير را اختصاص داده است : « 4 » \r\n1 - انفال : جنگلها ، مراتع ، معادن ، آبها ، زمينهاى موات ، اموال بلا وارث ، اقطاع‌الملوك « 5 »  و سواحل درياها از انفال بوده و متعلق به حكومت اسلامى است كه مىتواند خود از آنها بهره‌بردارى كرده يا امتياز بهره بردارى آن را با رعايت مصالح مردم به بخش خصوصى واگذار كند .\r\n\r\n","description":"","footnote":" ( 1 ) - در آمدى بر اقتصاد اسلامى ، دفتر همكارى حوزه و دانشگاه ، ص 377 - 383 .  ( 2 ) - سبأ ( 34 ) ، آيهء 15 .  ( 3 ) - در آمدى بر اقتصاداسلامى ، دفتر همكارى حوزه و دانشگاه ، ص 388 - 402 .  ( 4 ) - ولايت فقيه ، جعفركريمى ، ص 35 - 60 ، تهران اداره آموزشهاى عقيدتى سياسى نمايندگى ولى فقيه در سپاه ، 1373 .  ( 5 ) - اقطاع به اموال پادشاهانى گفته مىشود كه در جنگ با مسلمين مغلوب مىشوند . ","page_name":" 111 ","page_number":111},
  {"content":"\r\n\r\n2 - زكات : كه يك نوع ماليات مستقيم است ، با نصاب خاصى از حيوانات سه گانه ( شتر ، گاو و گوسفند ) يا نقدين ( طلا و نقرهء مسكوك و رايج ) و غلات اربعه ( گندم ، جو ، خرما ، كشمش ) دريافت مىگردد .\r\n3 - خمس : كه با ضريب 20 درصد به درآمد سالانه ، غنايم جنگى ، معادن ، گنج و دفينه ، جواهر استخراج شده از دريا ، اموال مخلوط به حرام و اموال غير منقول خريدارى شده توسط اهل كتاب تعلق مىگيرد .\r\n4 - زكات فطره : كه به زكات ابدان معروف است و از طرف مسلمانان پرداخت مىشود و جنبه‌هاى معنوى آن بسيار قوى است .\r\n5 - خراج و مقاسمه : دو نوع ماليات ارضى است كه از طرف حكومت اسلامى برزمينهايى كه مربوط به دولت اسلامى است ، تعلق مىگيرد .\r\n6 - جزيه : مالياتى است كه اهل كتاب در كشور اسلامى در برابر مسؤوليتى كه دولت به منظور تأمين امنيّت جانى ، مالى و عرضى آنان برعهده مىگيرد ، به دولت مىپردازند .\r\n7 - دولت مىتواند براى كسب درآمد به فعاليتهاى اقتصادى بپردازد و يابراساس مصلحت نظام ، برخى از صنايع و خدمات مهمّ مانند بازرگانى خارجى ، معادن بزرگ ، سدّها و آبرسانى ، بانكها ، هواپيمايى و صنايع سنگين را در اختيار خود بگيرد .\r\n8 - در صورتى كه درآمدهاى مزبور كفاف مخارج دولت را ندهد ، مىتواند براساس اختيارات حكومتى به وضع ماليات و عوارض بپردازد .\r\n9 - دولت اسلامى ممكن است در آمدهايى از راه مظالم ، كفّارات ، لُقطه ، وقف ، صدقات ، نذورات و . . . داشته باشد .\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nخلاصه\r\nهدف اقتصاد اسلامى تأمين عدالت اجتماعى ، استقلال مسلمانان و ريشه كنى فقر است .\r\nاقتصاد داراى جنبه‌هاى تشريعى ( موازين مكتبى ) تحليلى ( تجزيه و تحليل اقتصادى ) و تدبيرى ( برنامه ريزى ) است .\r\nاقتصاد اسلامى بر خلاف مكتبهاى شرقى و غربى ، مختلط بوده و برمبناى مالكيت‌هاى خصوصى ، دولتى و عمومى بنا نهاده شده است .\r\nدراسلام توجه شديدى به شيوه‌هاى توليد ، توزيع و مصرف مىشود و توليد و مصرف به انواع واجب ، راجح ، حرام و مكروه تقسيم مىشود . چارچوب توليد و مصرف با امر و نهى شارع مشخص مىشود توليد در غير از موارد نهى شده ، جايز و يا لازم است .\r\nبراى تامين عدالت اجتماعىتوزيع منابع ، قبل‌ازتوليد و سرمايه بعداز توليد در نظر گرفته شده است .\r\nمنابع مالى دولت اسلامى عبارت است از : خمس ، زكات ، زكات فطره ، ماليات ويژه ، خراج وجزيه .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nپرسش\r\n1 - اهداف اقتصاد اسلامى را تشريح كنيد .\r\n2 - انواع مالكيت در اسلام را با سرمايه دارى و سوسياليسم مقايسه كنيد .\r\n3 - ضوابط حاكم بر توليد و مصرف را بيان نماييد .\r\n4 - چگونگى توزيع در اسلام براى تحقق عدالت اجتماعى را شرح دهيد .\r\n5 - حكومت اسلامى نيازهاى مالى خود را چگونه تأمين مىكند ؟\r\n\r\n","description":"","footnote":"","page_name":" 114 ","page_number":114},
  {"content":"\r\n\r\n\r\nدرس دوازدهم : اصول و اهداف سياست خارجى در اسلام\r\nدر جهان هيچ كشورى نمىتواند سياست انزوا اختيار كند ، بخصوص حكومت اسلامى كه داراى رسالت و اهداف بلند نجات جامعهء بشر و تحقق عدالت جهانى است پيامبر اكرم پس از تشكيل حكومت به برقرارى روابط با كشورهاى ديگر دست زدكه بيشتر جنبهء « دعوت به اسلام » داشته است .\r\n\r\nتعريف سياست خارجى\r\n« سياست » در لغت به دو مفهوم به كار رفته است يكى علم و هنر و ديگرى تدبير ، روش وبرنامه . « 1 »  در مورد سياست خارجى ، بيشتر معناى دوّم مورد نظر است و در اصطلاح به مجموعهء خط مشيها ، تدابير و روشهايى گفته مىشود كه يك دولت با توجه به اهداف خود در بر خورد با امور و مسائل خارجى به كار مىبندد . « 2 » \r\n\r\nتعريف اصول و اهداف\r\nهدف به مقصود و غايتى گفته مىشود كه براى رسيدن به آن تلاش مىشود و اصل ، ريشه و بنيادى است كه امور ديگر بر اساس آن استوار شوند . « 3 »  بنابراين ، اصول درسياست خارجى ؛ يعنى ارزشها ، معيارها و قواعدى كه مبناى تنظيم سياست خارجى است .\r\nبطور معمول اهداف سياست خارجى رابه‌اهداف‌ملى و ما فوق ملى تقسيم\r\n\r\n","description":"","footnote":" ( 1 ) - فرهنگ معين ، ج 2 ، واژه سياست .  ( 2 ) - اصول سياست خارجى جمهورى اسلامى ايران ، منوچهر محمدى ، ص 23 ، انتشارات اميركبير .  ( 3 ) - فرهنگ معين . ","page_name":" 115 ","page_number":115},
  {"content":"\r\n\r\nمىكنند . « 1 »  ولى در حكومت اسلامى كه بر مبناى مكتب اسلام به تنظيم سياست پرداخته مىشود و به همهء اهداف با يك ديد كلى نگريسته مىشود ، چنين تفكيكى صحيح به نظر نمىرسد اهداف در يك نظام مكتبى در مقام اجرا ، اولويت بندى مىشوند .\r\n\r\nاصول و اهداف سياست خارجى در اسلام\r\nدر نظام مكتبى ، اصول و اهداف قابل تفكيك قطعى از يكديگر نيستند وبسيارى از اصول و ارزشها خود هدفند . در اينجا به شرح مهمّترين اصول و اهداف درسياست خارجى اسلام مىپردازيم .\r\n\r\n1 - حفظ دارالاسلام\r\nدارالاسلام ، يعنى خانهء اسلام ، كشوراسلامى . دارالاسلام به آن قسمت از جهان گفته مىشود كه در قلمرو اسلام بوده و زندگى در آن منطقه تحت نفوذ احكام اسلام باشد . « 2 »  نقطهء مقابل دارالاسلام ، دارالكفر است كه احكام اسلام در آن پياده نمىشود و حاكميت با قانون غير الهى است .\r\nباتوجه به اينكه اسلام ، تكاليف افراد را براساس وابستگى آنها به مكتب تعيين مىكند ، در مورد سرزمين و كشور ، طبعاًنظريه جهان وطنى دارد و مرز بندى بين كشورهاى اسلامى نمىتواند حقيقى باشد . به همين دليل است كه مى گوييم : كشور و سرزمين در اسلام ، ارزش ذاتى ندارد ، بلكه از نظر اسلام ارزش كشور بدان جهت است كه شريعت الهى و خواستهاى او در آن حكمفرما باشد .\r\nحفظ دارالاسلام به عنو ان ام القرى ، پايگاه اسلام و نقطهء صدور و تبليغ اسلام ، از اولين و ضرورى ترين وظيفهء مسلمانان و حكومت اسلامى است . بدون وجود دارالاسلام ، تشكيل حكومت ، احياى شعائر الهى ، اجراى حدود و احكام اسلام ، تشكيل امت اسلامى و رسيدن به اهداف سياست خارجى اسلام ، غير ممكن خواهد بود .\r\n\r\n","description":"","footnote":" ( 1 ) - سياست خارجى جمهورى اسلامى ايران ، محمدى ، ص 26 .  ( 2 ) - فقه سياسى ، عباسعلى عميد زنجانى ، ج 3 ، ص 215 ، انتشارات اميركبير 1367 . ","page_name":" 116 ","page_number":116},
  {"content":"\r\n\r\nفقها در اصطلاح خاص خودشان مىگويند ، اگر بيضهء اسلام ؛ يعنى اساس آن و اساس مجتمع آن در يك منطقه به خطر بيفتد بر دولت اسلامى و آحاد مسلمين فرض است كه از آن دفاع كنند ، حتى بدون استجازه از امام . « 1 » \r\nبنابراين ، وظيفهء دولت اسلامى و مسلمانان است كه سياست خارجى خود را بگونه‌اى تنظيم كنند كه استقلال و تماميت ارضى دارالاسلام حفظ شود و در صورتى كه مانند فلسطين اشغالى مورد تجاوز قرار گيرد ، تمام سياستها و روابط بر محور آزاد سازى آن باشد .\r\n\r\n2 - اصل دعوت\r\nاز مهمترين و ابتدايى ترين وظايف و اهداف حكومت اسلامى ، دعوت غير مسلمانان به اسلام است . دعوت به اسلام ، در فقه يكى از وظايف واجب مسلمانان و حكومت اسلامى شمرده شده و از واجبات تعبدى است كه بايد با قصد قربت و جلب رضايت خداوند انجام شود .\r\nدين جامع و كامل اسلام ، مربوط به تمام انسانها ، و در همهء زمانها و مكانهاست و بايد احكام حياتبخش آن به گوش تمامى جهانيان رسانيده شود . خداوند در قرآن‌كريم مىفرمايد :\r\n« ما ارْسَلْناكَ الَّا كافَّهً لِلنَّاسِ بَشيراً وَ نَذيراً » « 2 » \r\nما تو را جز براى بشارت و بيم دادن تمامى مردم نفرستاديم .\r\n« قُلْ يا ايُّهَا النَّاسُ انّى رَسُولُ اللَّهِ الَيْكُمْ جَميعاً » « 3 » \r\nبگو : اى مردم من فرستادهء خدا به سوى همهء شما هستم .\r\nپيامبر گرامى اسلام ( ص ) رسالت خود را دعوت و هدايت تمامى مردم مىداند ومىفرمايد :\r\n\r\n","description":"","footnote":" ( 1 ) - فقه سياسى ، ابوالفضل شكورى ، ج 1 ، ص 155 . نشر حرّ ، قم 1361 .  ( 2 ) - سبأ ( 34 ) ، آيهء 28 .  ( 3 ) - اعراف ( 7 ) ، آيهء 58 . ","page_name":" 117 ","page_number":117},
  {"content":"\r\n\r\n« . . . فَانّى رَسوُلُ اللَّهِ الى النَّاسِ كَافَّةً لُانْذِرَ مَنْ كانَ حَيًّا وَ يَحِقَّ الْقَولُ عَلَى الْكافِرينَ » « 1 » \r\nمن پيامبر خدا براى تمامى بشريّت هستم ، وظيفه دارم زنده‌ها را انذار و هشدار دهم و فرمان عذاب بركافران مسلّم گردد .\r\nيك فكر و انديشه ، هر چند كه مترقى و پيشرفته باشد ، براى گسترش و اشاعه ، نيازبه تبليغ دارد . از سنت پيامبر ( ص ) در دعوت آن حضرت از سران كشورها و طايفه‌ها و مكتبهاى مختلف در آن زمان ، اهميّت وجوب دعوت روشن مىشود .\r\n\r\n3 - اصل نفى سبيل\r\nنفى سبيل به معناى بستن راه سلطه است . با توجه به عزّت و سيادتى كه خداوند براى اسلام و مسلمانان قرار داده است ، هر گونه سلطهء غير مسلمانان بر مسلمانان منع شده است . بنابراين ، برقرارى هر گونه رابطه و انجام هرگونه اعمالى كه منجر به سلطهء كافران بر مسلمانان شود ، حرام است . خداوند در قرآن كريم مىفرمايد :\r\n« وَ لَنْ يَجْعَلَ اللَّهُ لِلْكافِرينَ عَلَى الْمُؤْمِنينَ سَبيلًا » « 2 » \r\nو خداوند هرگز كافران را بر مؤمنان تسلطى نداده است .\r\nاصل وفاى به عهد ، الزام به بقا و دوام قراردادها را اقتضا مىكند ، امّا در صورتى كه قراردادى باعث سلطهء كفار شود . اصل نفى سبيل آن را لغو مىكند .\r\nامام خمينى ( ره ) رهبر آگاه و بيدار مسلمانان ، احياگر اسلام ناب محمدى ( ص ) ، دراين‌باره مىفرمايد :\r\nاگر روابط تجارتى با كفار موجب ترس بر حوزهء اسلام شود ، ترك اين روابط بر تمام مسلمانان واجب است . دراينجا فرقى ميان استيلاء سياسى يا فرهنگى و معنوى دشمن وجود ندارد .\r\nاگر روابط سياسى كه بين دولتهاى اسلامى و دول بيگانه بسته مىشود و برقرار مىگردد\r\n\r\n","description":"","footnote":" ( 1 ) - مكاتيب الرسول ، على احمدى ميانجى ، ص 90 ، بيروت ، دار المهاجر .  ( 2 ) - نساء ( 4 ) ، آيهء 141 . ","page_name":" 118 ","page_number":118},
  {"content":"\r\n\r\nموجب تسلط كفار بر نفوس و بلاد و اموال مسلمانان شود يا باعث اسارت سياسى اينها گردد ، برقرارى روابط حرام است و پيمانهايى كه بسته مىشود باطل است و برهمهء مسلمين واجب است كه زمامداران را راهنمايى كنند و وادارشان نمايند بر ترك روابط سياسى اين چنانى ، هر چند به وسيلهء مبارزهء منفى باشد . « 1 » \r\nواگذارى امتياز خريد و فروش تنباكوى ايران به شركت رژى باعث تسلط و نفوذ بيگانه بر كشور مسلمان ايران مىشد و خريد تنباكو و توتون از سوى مردم ، مقدمه و كمك به اين امر بود . از اين رو ، مرحوم ميرزاى شيرازى ضمن رّدقرارداد دستور مبارزهء منفى با آن را صادر كرد و استعمال توتون و تنباكو را حرام و در حكم محاربه با امام زمان ( عج ) دانست .\r\nقرارداد استعمارى شاه با آمريكا تحت عنوان كاپيتولاسيون ، حق قضاوت كنسولى به آمريكا و مصونيت قضايى به اتباع آنان مىداد . امام خمينى ( ره ) با صدور اعلاميه‌اى و با ذكر آيهء « ولن يجعل الله للكافرين على المؤمنين سبيلا » در صدراعلاميه ، حكم به بطلان قرارداد كاپتيولاسيون داد . « 2 » \r\nخداوند به مؤمنان عزت داده است و آنان بايد اين عزت و سرفرازى را حفظ كنند .\r\nقرآن كريم مىفرمايد :\r\n« وَلِلَّهِ الْعِزَّةُ وَلِرَسُولِهِ وَلِلْمُؤْمِنينَ وَ لكِنَّ الْمُنافِقينَ لا يَعْلَمُونَ » « 3 » \r\nعزّت ويژهء خداوند و پيامبرش و مؤمنان است و لكن منافقان نمىدانند .\r\nپيامبر اكرم ( ص ) فرمود :\r\n« الْاسْلامُ يَعْلُو وَ لا يُعْلى عَلَيْهِ . . . » « 4 » \r\nاسلام هميشه بلند مرتبه است و هيچ چيزى بر آن برترى ندارد .\r\nبراساس اين اصل مهم ، هيچ غير مسلمانى نمىتواند بر افراد و اجتماع مسلمانان ،\r\n\r\n","description":"","footnote":" ( 1 ) - تحريرالوسيله ، ج 1 ، ص 485 .  ( 2 ) - بررسى و تحليلى از نهضت امام خمينى ، سيد حميد روحانى ، ج 1 ، ص 729 ، انتشارات اسلامى ، قم .  ( 3 ) - منافقون ( 63 ) ، آيهء 8 .  ( 4 ) - من لا يحضره الفقيه ، ج 4 ، ص 334 ، باب ميراث اهل ملل . ","page_name":" 119 ","page_number":119},
  {"content":"\r\n\r\nولايت و سرپرستى داشته باشد و نيز مسلمانان حق ندارند در امور مربوط به سرنوشت خويش با كفّار مشورت كنند . برهمين اساس است كه استخدام نيروهاى خارجى درارتش اسلام ممنوع است .\r\n\r\n4 - تولّى و تبرّى\r\nتولى و تبرّى عبارت است از محبت و علاقهء شديد قلبى نسبت به خداوند ، پيامبران ، ائمه معصومين ( ع ) جانشينان به حق آنان و اولياء الله و بغض و كينه نسبت به دشمنان آنان . تولى و تبرى از لحاظ سياسى ، يعنى پذيرفتن سرپرستى و رهبرى حكومت الهى و بر حق ، و دورى جستن از حكومت دشمنان خدا و اسلام .\r\nتولّى و تبرّى يكى از اصول حاكم بر سياست خارجى اسلام است . خداوند در قرآن مىفرمايد :\r\nهركس كه ولايت خدا ، پيامبر خدا و مؤمنان را داشته باشد ، پيروز است . چرا كه حزب‌اللَّه در نهايت غالب و پيروز هستند . اى مؤمنان ، با آن دسته از كفار و اهل كتاب كه دين شما را مورد تمسخر و بازيچه قرار دهند ، دوستى نكنيد و از خدا بترسيد ، اگر ايمان آورده‌ايد . « 1 » \r\nو نيز مىفرمايد :\r\n« . . . به منافقان عذاب دردناك الهى را مژده بده ، همان كسانى كه به جاى مؤمنان ، كافران را به دوستى مىگيرند . آيا از پيش آنان عزّت مىطلبند با اينكه تمامى عزّت‌هامخصوص خداست . « 2 » \r\nدر متون اسلامى تحت عنوان ، « الحبُّ فِى اللَّه و البغضُ فِى اللَّه » احاديث بسيارى آمده است . پيامبراسلام در اين باره فرمود :\r\n« . . . اوْثَقُ عُرَى اْلايمانَ الْحُبُّ فِى اللَّهِ وَ الْبُغْضُ فِى اللَّهِ وَ تَوالِىَ اوْلِياءِ اللَّهِ وَالتَّبَرّى مِنْ اعْداءِ اللَّهِ » « 3 » \r\n\r\n","description":"","footnote":" ( 1 ) - مائده ( 5 ) آيات 56 - 57 .  ( 2 ) - نساء ( 4 ) ، آيهء 138 - 139 .  ( 3 ) - اصول كافى ، ج 2 ، ص 102 . ","page_name":" 120 ","page_number":120},
  {"content":"\r\n\r\nمحكمترين حلقهء ايمان عبارت است از اينكه انسان براى خدا دوست بدارد و براى خدا كينه بورزد و با اولياءاللَّه پيوند برقرار سازد و از دشمنان خدا دورى گزيند . ( تولى و تبرى )\r\nاصل تولى و تبرى اقتضا مىكند كه آحاد مسلمانان و حكومت اسلامى نسبت به نظامهاى اسلامى و مسلمانان و دوستان آنان ، دوستى و محبت داشته و از آنان حمايت كنند و در مقابل نسبت به نظامهاى كفر آميز و نيز كفار و منافقين و ستمگران و دشمنان خدا و رسول خدا ( ص ) كينهء مقدس داشته باشند . سياست نه شرقى و نه غربى جمهورى اسلامى ايران ، علاوه بر نفى سلطهء بيگانگان ، تبلور اصل تولى و تبرى نيز هست .\r\n\r\n5 - تلاش در جهت تشكيل امت واحد\r\nيكى از اصول اساسى تعاليم مكتب اسلام ايجاد و حدت و پرهيز از تفرقه است .\r\nخداوند در قرآن مىفرمايد :\r\n« وَ اْعتَصِمُوا بِحَبْلِ اللَّهِ جَميعاً وَ لاتَفَرَّقُوا » « 1 » \r\nبه ريسمان الهى چنگ زنيد و متفرق نشويد .\r\nاز سوى ديگر ، عمل تفرقه‌افكنان را مورد سرزنش و نكوهش قرار مىدهد و خطاب‌به پيامبر ( ص ) مىفرمايد :\r\n« انَّ الَّذينَ فَرَّقُوا ديْنَهُمْ وَ كانُوا شِيَعاً لَسْتَ مِنْهُمْ فى شَىءٍ » « 2 » \r\nآنان كه دين خود را پراكنده ساختند وفرقه ، فرقه شدند هيچ گونه ارتباطى با آنان ندارى .\r\nبر اساس انديشهء اسلامى ، تشكيل امت بزرگ اسلامى از انسانهاى موّحد و همفكر يكى از آرمانهاى بزرگ اسلامى است . قرآن كريم دربارهء اين اتحاد و ائتلاف مسلمانان مىفرمايد :\r\n« انَّ هذِهِ امَّتُكُمْ امَّةً واحِدَةً وَ انَا رَبُّكُمْ فَاْعبُدُونِ » « 3 » \r\nاين ( پيامبران بزرگ و پيروان آنها ) همه امّت واحدى بودند و من پروردگار شما هستم ، مرا پرستش كنيد .\r\n\r\n","description":"","footnote":" ( 1 ) - آل عمران ( 3 ) ، آيهء 103 .  ( 2 ) - انعام ( 6 ) ، آيهء 159 .  ( 3 ) - انبياء ( 21 ) آيهء 92 . ","page_name":" 121 ","page_number":121},
  {"content":"\r\n\r\nمسلمانان و دولت اسلامى در سياست داخلى و خارجى خود ، بايد هميشه اين هدف را تعقيب كنند و به ايجاد روح اخوت و برادرى پرداخته ، از هرگونه عملى كه منجر به اختلاف و تفرقه شود خوددارى ورزند . استراتژى وحدت جهان اسلام ، جزء بينش انقلابى تشيع است كه عقيده دارد ، بايد زمينه حكومت متحد جهانى براى ظهور امام‌عصر ( عج ) فراهم شود .\r\n\r\n6 - حمايت از مستضعفان و مظلومان\r\nمكتب حياتبخش اسلام ، سعادت انسان در كل جامعهء بشرى را يكى از اهداف خود مىداند و استقلال و آزادى و عدالت اجتماعى را حق همهء انسانهاى جهان مىشناسد .\r\nبراين اساس ، يك فرد مسلمان و يا حكومت اسلامى نمىتواند و نبايد نسبت به تجاوز به حقوق انسانها ، محروميت و مظلوميت انسانهاى بى گناه و ظلم و ستمگرى ظالمان ، بى تفاوت و بى طرف باشد .\r\nقرآن كريم مىفرمايد :\r\n« وَ ما لَكُمْ لاتُقاتِلُونَ فى سَبيلِ اللَّهِ وَ الْمُسْتَضْعَفينَ مِنَ الْرِّجالِ وَ النِّساءِ وَ الْوِلْدانِ ، الَّذينَ يَقُولُونَ رَبَّنا اخْرِجْنا مِنْ هذِهِ الْقَرْيَةِ الْظّالِمِ اهْلُها . . . » « 1 » \r\nچرا در راه خدا و در راه مردان و زنان و كودكان مستضعف پيكار نمىكنيد ، همان افرادى كه ( اسير ظلم هستند ) مىگويند : خدايا ما را از اين شهرى كه مردمش ستمكارند ، بيرون آور .\r\nو در آيه ديگرى به مبارزه با ستمگران و از بين‌بردن ريشهء فتنه و فساد دستور مىدهد :\r\n« وَ قاتِلُوهُمْ حَتىَّ لاتَكُونَ فِتْنَةٌ وَ يَكُون‌َالدينُ كُلُّهُ لِلِّهِ . . . » « 2 » \r\nو با كافران جهاد كنيد تا فتنه بر چيده شود و دين همه مخصوص خدا باشد .\r\nاميرمؤمنان على ( ع ) مىفرمايد :\r\n« كُونُوالِلْظَّالِمِ خَصْماً وَ لِلْمَظْلُومِ عَوْناً »\r\nدشمن ستمگر و ياور مظلوم باشيد .\r\n\r\n","description":"","footnote":" ( 1 ) - نساء ( 4 ) آيهء 75 .  ( 2 ) - انفال ( 8 ) ، آيهء 39 . ","page_name":" 122 ","page_number":122},
  {"content":"\r\n\r\nهمچنين امام صادق ( ع ) ازپيامبر اكرم اين گونه نقل مىكند .\r\n« مَنْ اصْبَحَ وَ لَمْ يَهْتَمَّ بِامُورِ الْمُسْلِمينَ فَلَيْسَ مِنْهُمْ وَ مَنْ سَمِعَ رَجُلًا يُنادى يا لَلْمُسْلِمينَ فَلَمْ يُجِبْهُ فَلَيْسَ بِمُسْلِمْ » « 1 » \r\nهركس صبح كند و به امور مسلمانان همت نگمارد ، از آنها نيست و هركس بشنود كه مردى فرياد مىزند « مسلمانها به دادم برسيد » و جوابش را ندهد مسلمان نيست .\r\nبنابراين ، بر هر مسلمان بالغ و عاقلى واجب عينى است كه با توجه به شروط ذيل به كمك مظلومين بشتابد .\r\n1 - احراز ظلم و تعدى و نقض حقوق و آزاديهاى اساسى مردم مظلوم و عدم رسيدگى از سوى مقامات صلاحيتدار آن كشور\r\n2 - درخواست كمك و يارى از سوى افراد ستمديده\r\n3 - احتمال كسب نتيجه . « 2 » \r\n\r\n","description":"","footnote":" ( 1 ) - وسائل الشيعه ، ج 18 ، ص 59 ؛ و اصول كافى ، ج 2 ، ص 163 .  ( 2 ) - اسلام و حقوق بين الملل ، محمدرضا ضيايى بيگدلى ، ص 146 ، شركت سهامى انتشار ، 1368 . ","page_name":" 123 ","page_number":123},
  {"content":"\r\n\r\nخلاصه\r\nسياست به معناى تدبير ، روش و برنامه است ، مفهوم سياست خارجى مجموعهء اهداف ، اصول و شيوه‌هاى رسيدن به اهداف مىباشد .\r\nاهداف و اصول سياست خارجى در اسلام عبارتنداز : حفظ دارالاسلام ، اصل دعوت ، قاعدهء نفى سبيل ، تولّى و تبرّى ، تشكيل امت واحد و حمايت از مستضعفان و مظلومان جهان .\r\nحفظ دارالاسلام و نظام اسلامى از مهمترين واجبات الهى است و بر هر عمل الزامى ديگر تقدم دارد .\r\nمسلمانان مكلفند رسالت جهانشمول دين اسلام و احكام آن را تبليغ كنند و در تمامى روابط خود اين مسأله را مورد توجه قرار دهند دعوت از واجباتى است كه نياز به قصد قربت و جلب رضاى الهى دارد . يكى از وظايف مسلمانان و حكومت اسلامى ، حفظ استقلال امّت و جلوگيرى از سلطه كفار است و هر گونه قراردادى كه منجر به سلطه و نفوذ اجانب گردد باطل است .\r\nيكى از وظايف آحاد مسلمانان و نظام اسلامى ، تولى و تبرى است يعنى بايد با دوستان خدا ، دوست و با دشمنان خدا ، دشمن باشند . اين وظيفه در سياست خارجى يك اصل است .\r\nتشكيل امت واحد يكى از آرمانهاى مهم تعليمات اسلامى است . مسلمانان وظيفه دارند از مستضعفان و مظلومان به خاطر كرامت انسانى آنها و رفع ظلم دفاع كنند .\r\nپرسش\r\n1 - ضمن تعريف سياست خارجى ، اهدافى را كه دولتها درسياست خارجى تعقيب مىكنند بيان كنيد .\r\n2 - دارالاسلام و دارالكفر را تعريف كرده و جايگاه آن را درسياست خارجى بنويسيد .\r\n3 - منظور از اصل دعوت چيست ؟ دو آيه در اين مورد ذكر كنيد .\r\n4 - قاعدهء نفى سبيل چيست ؟ نظرامام خمينى ( ره ) را در اين باره بنويسيد .\r\n5 - وحدت جهان اسلام يعنى چه ؟ وظيفهء دولت اسلامى در اين رابطه چيست ؟\r\n6 - تكليف مسلمانان و دولت اسلامى در رابطه با مظلومان جهان چيست ؟\r\n\r\n","description":"","footnote":"","page_name":" 124 ","page_number":124},
  {"content":"\r\n\r\n\r\nدرس سيزدهم : اسلام و روابط بين‌الملل\r\nحكومت اسلامى به حكم ضرورت و تكليف ، بايد با دولتها و ملتهاى ديگرى روابط سياسى ، اقتصادى ، فرهنگى و نظامى داشته باشد . در مقابل ، كشورهاى ديگر نيز به برقرارى روابط با حكومت اسلامى خواهند پرداخت . اسلام براى تحقق اهداف مهم خود وايجاد روابطى عادلانه و منطقى و دور از هر گونه استعمار و استثمار ، دستورات صريح و روشنى دارد كه به بررسى مهمترين آنها مىپردازيم .\r\n\r\n1 - همزيستى مسالمت آميز\r\nهمزيستى مسالمت آميز به شيوه مناسبات بين كشورهايى كه داراى نظامهاى سياسى اجتماعى مختلف هستند ، اطلاق شده است و منظور از آن رعايت اصول حق حاكميت ، برابرى حقوق ، مصونيت ، تماميت ارضى ، عدم مداخله در امور داخلى كشورها و حل اختلافات از طريق عدم توسل به زور مىباشد . « 1 » \r\nاسلام در روابط بين المللى خود ، اصل همزيستى مسالمت آميز را به عنوان نخستين و مهمترين اصل حاكم عرضه داشته « 2 »  و سياست صلح جويانه را هميشه به پيروان خود توصيه كرده است ، چنان كه مقتضاى فطرت انسان نيز برخورد مسالمت آميز ديگران بااوست .\r\nدراينجابه برخى از دستورات مهم اسلام براى تأمين همزيستى مسالمت آميز اشاره مىشود .\r\n\r\n","description":"","footnote":" ( 1 ) - فرهنگ علوم سياسى ، على آقا بخشى ، ص 92 و 193 ، انتشارات تندر 1364 .  ( 2 ) - حقوق بين الملل‌اسلامى ، سيد خليل خليليان ، ج 1 ، ص 206 ، دفتر نشر فرهنگ اسلامى ، 1362 . ","page_name":" 125 ","page_number":125},
  {"content":"\r\n\r\n\r\nالف - عدم تحميل عقيده\r\nدر اسلام هيچ گونه تحميل عقيده‌اى از سوى امت اسلام به ملتهاى ديگر وجود ندارد تا زمينه‌اى براى ايجاد تشنج و درگيرى باشد و بطور كلى ، عقيده با اكراه قابل تحميل نيست .\r\n« لا اكْراهَ فِى الدّين » « 1 » \r\nهيچ جاى اكراهى در دين نيست .\r\n« وَ لَوْ شاءَ رَبُّكَ لامَنَ مَنْ فِى اْلَارْضِ كُلُّهُمْ جَميعاً افَانْتَ تُكْرِهُ النَّاسَ حَتَّى يَكُونُوا مُؤْمِنينَ » « 2 » \r\nاگر پروردگارت مىخواست همه آنهايى كه در زمين زندگى مىكنند ، يكسره ايمان مىآوردند ، اينك آيا تو بر مردم فشار مىآورى تا با بى ميلى مؤمن شوند .\r\n\r\nب - تبليغ مسالمت آميز\r\nيكى از رسالتهاى مهم حكومت‌اسلامى ، معرفى دين حق ( ما عَلىَ الرَّسُولِ الَّا الْبَلاغُ ) است و در اين راه شيوه‌هاى مسالمت‌آميز ارائه شده است ؛ چنان كه قرآن مىفرمايد :\r\n« ادْعُ الى سَبيلِ رَبِّك‌َبِالْحِكْمَةِ وَ الْمَوْعِظَةِ الْحَسَنَةِ وَ جادِلْهُمْ بِالَّتى هِى احْسَنُ » « 3 » \r\nبا حكمت و با اندرز نيكو ( مردم را ) به پروردگارت فرا خوان و به شيوه‌اى كه بهتر است ، با آنان بحث و گفتگو كن .\r\n« وَ مَنْ احْسَنُ قَوْلًا مِمَّنْ دَعا الَى اللَّهِ وَ عَمِلَ صالِحاً » « 4 » \r\nو چه‌كسى خوش گفتارتر است از آن كس كه به سوى خدا دعوت‌كند و عمل‌صالح انجام دهد ؟\r\nهمچنين دربارهء شيوهء بحث و گفتگو با مردم ساير اديان مىفرمايد :\r\n\r\n","description":"","footnote":" ( 1 ) - بقرهء ( 2 ) ، آيهء 256 .  ( 2 ) - يونس ( 10 ) ، آيهء 99 .  ( 3 ) - نحل ( 16 ) ، آيهء 125 .  ( 4 ) - فصلت ( 41 ) ، آيهء 33 . ","page_name":" 126 ","page_number":126},
  {"content":"\r\n\r\n« وَ لا تُجادِلُوا اهْلَ الْكِتابِ الَّا بِالَّتى هِىَ احْسَنُ . . . » « 1 » \r\nو شما مسلمانان با اهل كتاب جز به نيكوترين طريق بحث و مجادله نكنيد .\r\nدر قرآن كريم ، حكمت ، موعظهء حسنه ، نيكوترين جدل ، تمثيل و عمل صالح از اصول دعوت و تبليغ رسالت شمرده شده و هيچ گاه رفتار خصمانه و قهرآميز به عنوان يك شيوه براى تبليغ از عقيده ذكر نشده است .\r\n\r\nج - اولويت صلح و سازش\r\nبه هنگام بروز اختلافها ميان بندگان خدا ، اسلام نخست و بيش از هر چيز آنان را وادار به صلح و سازش مىكند .\r\n« يا ايُّهَا الَّذينَ امَنُوا ادْخُلُوا فِى السِّلْمِ كافَّةً وَ لاتَتَّبِعُوا خُطُواتِ الشَّيْطانِ انَّهُ لَكُم‌ْعَدُوٌّ مُبينٌ » « 2 » \r\nهان ! اى كسانى كه ايمان آورده‌ايد ، همگى به صلح در آييد و پابر جاى پاى شيطان منهيد كه او براى شما دشمنى آشكار است .\r\nهمچنين قرآن به مسلمانان دستور مىدهد كه از صلح و همزيستى مسالمت آميزاستقبال كنند :\r\n« وَ انْ جَنَحُوا لِلسَّلْمِ فَاجْنَحْ لَها » « 3 » \r\nهر گاه ( كفار ) به صلح و ( همزيستى ) گراييدند ، تو نيز بر آن تمايل نشان ده .\r\nاميرالمؤمنين على ( ع ) دربارهء صلح به مالك مىفرمايد :\r\n« وَ لا تَدْفَعَنَّ صُلْحاً دَعاكَ الَيْهِ عَدُوُّكَ وَ لِلَّهِ فيهِ رِضىً » « 4 » \r\nهرگز صلحى را كه دشمنت دعوت به آن مىكند و رضايت خدا در آن است ، دفع نكن .\r\nبرخى براى مخدوش كردن چهرهء صلح جويى اسلام و خشن جلوه دادن اين دين\r\n\r\n","description":"","footnote":" ( 1 ) - عنكبوت ( 29 ) ، آيهء 46 .  ( 2 ) - بقره ( 2 ) ، آيهء 208 .  ( 3 ) - انفال ( 8 ) ، آيهء 61 .  ( 4 ) - نهج‌البلاغه ، فيض الاسلام ، نامهء 54 . ","page_name":" 127 ","page_number":127},
  {"content":"\r\n\r\nالهى ، به جريان برخورد پيامبر ( ص ) با يهود بنى قريظه استناد مىكنند . اين گروه بدون آنكه واقعه را بطور كامل بيان كنند ، به تحريف آن مىپردازند . يهود بنى قريظه پيمانى با پيامبرخدا ( ص ) بسته بودند كه از جملهء مفاد آن ، عدم همكارى با دشمنان اسلام بود ، ولى در محاصره مدينه توسط ده هزار نفر از كفار در جنگ احزاب ، عهد خود را شكستند و با پذيرش پيك كفار با آنان هم سوگند شدند . پس‌از خاتمهء جنگ و پيروزى مسلمانان بايد به مسأله خيانت و پيمان شكنى آنان رسيدگى مىشد . آنان خود حاضر شدند كه مسأله به داورى گذاشته شود و در ضمن سعدبن معاذ را كه دوست ديرينهء آنان بود ، به عنوان داور تعيين كردند . پيامبر ( ص ) هم اين انتخاب را تأييد كرد . سعد پس از داورى حكم به اعدام خائنان داد . بنابراين ، همهء جريان بدون دخالت مستقيم پيامبر ( ص ) و بامشاركت خود آنان به وقوع پيوست . « 1 » \r\nط\r\n\r\nنكته :\r\nرسالت جهانى براى اسلام يعنى اسلام كاملترين و بهترين دينى است كه مىتواند سعادت بشريت را تأمين كند ؛ رسالت جهانى براى مسلمانان يعنى تعهد براى معرفى اسلام كه آيين فطرت است ، در تمام زمانها و مكانها . برخى گمان كرده‌اند كه براساس اصل رسالت جهانى ، حكومت اسلامى و مسلمانان بايد همواره با كفر و كفار در حال جنگ و ستيز باشند . در حالى كه اسلام بهترين شيوه هاى تبليغ و نمايش ارزشهاى والاى بشرى را ذكر مىكند وآرامش ، تفاهم ، صلح و همزيستى را به عنوان بهترين زمينه براى آن مىداند . روشن است كه يكى از موانع گسترش حق ، وجود آشوب ، بلوا و جنگ است و از بين بردن تجاوز و جنگ خود مقدمه‌اىبراى رسيدن به صلح و همزيستى پايداراست .\r\n\r\n2 - اعتزال\r\n« اعتزال » وبىطرفى عبارت است‌از : سلب مسؤوليت و عدم مداخلهء يك‌كشور درامور\r\n\r\n","description":"","footnote":" ( 1 ) - براى اطلاع بيشتر از اين جريان ر . ك . به سيرهء ابن هشام ، ج 2 ، ص 234 به بعد ، انتشارات ايران ، 1363 . ","page_name":" 128 ","page_number":128},
  {"content":"\r\n\r\nسياسى يا نظامى مورد نزاع دو يا چند كشور . « 1 » \r\nكشوراسلامى با در نظر گرفتن مصالح امت ، مىتواند سياست بىطرفى و عدم مداخله ، بطور كلى و يا در مواردى خاص را در پيش گيرد . كشورهاى غيرمسلمان نيز مىتوانند در مقابل دارالاسلام چنين وضعيتى داشته باشند . كشورهايى كه پيمان عدم مداخله و بى طرفى با دارالاسلام امضا مىكنند ، « دارالحياد » ناميده مىشوند . « 2 » \r\nواژهء اعتزال در قرآن كريم در موارد مختلفى به كار برده شده ، از جمله :\r\nالف - كناره گيرى از مناقشات بىثمر عقيدتى و آن در صورتى است كه صاحبان عقيده ايمان ، نتوانند مخالفان را قانع كنند - كه آنان را تحمل كنند - و يا تحمل مناقشات غير منطقى مخالفان براى آنان امكان پذير نباشد . جريان حضرت ابراهيم ( ع ) حضرت موسى ( ع ) و اصحاب كهف در قرآن ناظر به همين مورد است . « 3 » \r\nب - بىطرفى سياسى كه براساس آن كشور اسلامى نمىتواند به ضرر كشورهايى كه عليه دارالاسلام يا به نفع دشمنان دارالاسلام موضعى نگرفته‌اند ، اقدامى انجام دهد . « 4 » \r\nقرآن كريم در مورد بىطرفى سياسى مىفرمايد :\r\n« فَانِ اعْتَزَلُوكُمْ فَلَمْ يُقاتِلُوكُمْ وَالْقَوْا الَيْكُمُ السَّلَمَ فَما جَعَلَ اللَّهُ لَكُمْ عَلَيْهِمْ سَبيلًا » « 5 » \r\nهرگاه از شما كناره گرفتند و با شما درگير نشدند و پيشنهاد صلح دادند ، خداوند به شما اجازه نمىدهد كه متعرض آنان شويد .\r\nج - بىطرفى در جنگ كه براساس آن دارالاسلام نمىتواند عليه كسانى كه نسبت به درگيرى نظامى موضع بىطرفى دارند ، وارد جنگ شود و يا در مناقشات نظامى كه به مصلحت دارالاسلام نيست مداخله كند . قرآن در صورت نقض بى طرفى براى رفع فتنه ،\r\n\r\n","description":"","footnote":" ( 1 ) - اسلام و حقوق بين‌الملل عمومى ، ج 1 ، ص 412 ، دفتر همكارى حوزه و دانشگاه ، سمت ، 1372 .  ( 2 ) - فقه سياسى ، عميد زنجانى ، ج 3 ، ص 279 .  ( 3 ) - همان ، ص 280 .  ( 4 ) - حقوق بين‌الملل اسلام ، خليليان ، ص 229 .  ( 5 ) - نساء ( 4 ) ، آيهء 90 . ","page_name":" 129 ","page_number":129},
  {"content":"\r\n\r\nدستور جنگ داده ، مىفرمايد :\r\n« فَانْ لَمْ يَعْتَزَلُوكُمْ وَ يُلْقُوا الَيْكُمُ السَّلَمَ وَ يَكْفُوُّا ايْدِيَهُمْ فَخُذُوهُمْ وَ اقْتُلُوهُمْ حَيثُ ثَقِفْتُمُوهُمْ » « 1 » \r\nاگر آنها از درگيرى با شما كنار نرفتند و پيشنهاد صلح نكردند و دست از شما برنداشتند آنها را هر كجا يافتيد اسير كنيد و يا به قتل برسانيد .\r\nدر سيرهء پيامبر ( ص ) موارد متعددى ديده مىشود كه آن حضرت ، بى طرفى برخى از قبايل و طوايف را پذيرفته و با برخى از آنان پيمان عدم مداخلهء دو جانبه امضا كرده است .\r\nپيمان‌پيامبر ( ص ) با بنو ضمره در سال دوّم هجرت يك پيمان عدم مداخلهء دو جانبه بود . « 2 » \r\nهمچنين قبول اعلاميهء بى طرفى قبيلهء بَنُو غَنَمْ در جنگ موته و قبول ضمنى سياست بىطرفى در پيمان حديبيه از مصاديق بى طرفى است .\r\n\r\n3 - وفاى به عهد\r\nمعاهده توافقى است كه بين اشخاص يا موضوعات حقوق بين‌الملل نظير كشورها و سازمانهاى بين‌المللى منعقد مىشود و آثار حقوقى بر آن مترتب است . « 3 » \r\nتعهدات ، اساس زندگى اجتماعى را تشكيل مىدهد و وفاى به آن از ضروريات زندگى اجتماعى است . احترام به ميثاق و عمل به پيمان از امور فطرى است كه در سرشت و خلقت انسان به وديعه نهاده شده است . اين امر ، آنقدر بديهى است كه حتى كودكان نيز خُلف وعده از اولياى خود را عملى زشت مىدانند .\r\nقرارداد از نظر اسلام ، تعهد در برابر خلق و خالق بوده و وفاى به عهد واجب شمرده شده است و پيمان شكنى از گناهان كبيره‌اى است كه بسيار نكوهش شده است .\r\nقرآن كريم وفاى به عهد را از صفات مؤمنين برشمرده ، مىفرمايد :\r\n\r\n","description":"","footnote":" ( 1 ) - نساء ( 4 ) آيهء 91 .  ( 2 ) - مكاتيب الرسول ، على احمدى ميانجى ، ج 2 ، ص 385 .  ( 3 ) - حقوق بين‌الملل عمومى ، محمد رضاضيايى بيگدلى ، ص 78 ، چاپ رشديه ، 1367 . ","page_name":" 130 ","page_number":130},
  {"content":"\r\n\r\n« . . . وَالَّذينَهُمْ لَاماناتِهِمْ وَعَهْدِهِمْ راعُونَ » « 1 » \r\nو آنان ( مؤمنان رستگار ) كسانى هستند كه امانتها و پيمانهاى خويش را رعايت مىكنند .\r\nپيامبر گرامى اسلام ( ص ) در بارهء افراد پيمان شكن فرمود :\r\n« لا دينَ لِمَنْ لا عَهْدَ لَهُ »\r\nكسى كه به پيمان خود پايبند نيست ، از دين و ايمان بهره‌اى ندارد .\r\nعمل به پيمان ، آنقدر اهميّت دارد كه شخصيت طرف معاهده اثرى بر وفاى به عهد ندارد . و بايد به عهد با سرسخت ترين دشمنان نيز پايبند بود ، چنانچه قرآن مىفرمايد :\r\n« . . . الَّا الَّذينَ عاهَدْتُمْ عِنْدَالْمَسْجِدِالْحَرامِ فَااسْتَقامُوا لَكُمْ فَاسْتَقيمُوا لَهُمْ » « 2 » \r\nمگر با آن ان كه نزد مسجدالحرام پيمان بستيد ، تا آنان به پيمان خود وفا دارند شما نيزبه پيمان خويش وفادار باشيد .\r\nدر سيرهء عملى پيامبر ( ص ) در بسيارى از موارد ، اجراى اين اصل مهم ديده مىشود .\r\nاز نمونه‌هاى بارز آن ، اقدام پيامبر ( ص ) در باز گرداندن فراريان از مكه به قريش بر اساس يكى از مواد پيمان صلح حديبيّه بود . « 3 » \r\nقراردادهايى كه مسلمانان منعقد مىكنند ، نبايد با مقررات ، شؤون ، اخلاق‌اسلامى و اصول حاكم بر سياست خارجى مغايرت داشته باشد . اين قراردادها بايد به تاييد ولىامر مسلمين يا نمايندهء او برسد . تعهدات بين‌المللى ممكن است يك جانبه ، دوجانبه ، چندجانبه ، موقت و يا دائم باشد و با اتمام مدت ، انجام تعهد ، توافق طرفين ، فسخ و از بين‌رفتن موضوع ، خاتمه يابد .\r\n\r\n4 - مصونيت ديپلماتيك\r\nامروزه مصونيت ديپلماتها و سفيران در حال جنگ و صلح ، داراى اهميت خاصى\r\n\r\n","description":"","footnote":" ( 1 ) - مومنؤن ( 23 ) ، آيهء 8 .  ( 2 ) - توبه ( 9 ) ، آيه 7 .  ( 3 ) - سيرةالنبى ، ابن هشام ، ج 2 ، ص 323 - 321 . ","page_name":" 131 ","page_number":131},
  {"content":"\r\n\r\nاست و سفير بايد جان و مالش مصون و محفوظ باشد .\r\nروابط ديپلماتيك از ابتداى ظهور اسلام وجود داشته و پيامبر ( ص ) ، نيز براى تبليغ رسالت الهى خود و انجام امور جامعه مسلمانان از آن استفاده كرده است . باگسترش اسلام ، روابط ديپلماتيك نيز گسترده و سازمان يافته شد .\r\nنمايندگان و سفرا در حدود اختيارات تفويض شده از سوى ولى امر مسلمين مىتوانند مذاكره كرده و قرارداد امضا كنند . در صدر اسلام ، وظايف مهم سفيران ، دعوت به اسلام و مذاكره براى صلح ، تبادل اسرا و انعقاد پيمان همكارى و دوستى بوده است .\r\nدر نظام ديپلماسى اسلام ، مصونيت سفير به شكل روشنى به چشم مىخورد . حقوق و مزايايى كه براى سفيران در اسلام در نظر گرفته شده است ، غرب مدّعى تمدن پس از چهارده قرن آنها را به عنوان حقوق بشر و حقوق بين الملل پذيرفته است ماجراى مسيلمهء كذاب معروف است . او از افرادى بود كه در سال نهم هجرى مسلمان شد و به سرزمين خود برگشت و ادعاى پيامبرى كرد . نامه اى به رسول خدا ( ص ) نوشت و خود را با پيامبر ( ص ) در رسالت شريك دانست . سفير مسيلمه نامه را تسليم پيامبر كرد .\r\nحضرت محمد ( ص ) پس از اطلاع از مضمون نامه از فرستاده مسيلمه ( كه قبلا مسلمان شده بود و در آن حال به خاطر اعتقاد به رسالت مسيلمه مرتد محسوب مىشد ) پرسيد :\r\nشما چه مىگوييد ؟ او گفت من همان را مىگويم كه مسيلمه مىگويد . پيامبر ( ص ) فرمود :\r\nاگر نبود كه سفيران مصونيت دارند ، گردن تو را ( به علت ارتداد ) مىزدم . « 1 » \r\nدر زمان حكومت اميرالمؤمنين على ( ع ) معاويه يكى از افراد قبيلهء بنى عس را نزد امام ( ع ) فرستاد . حضرت على ( ع ) پرسيد چه خبر ؟ فرستاده گفت : در امانم ! امام ( ع ) فرمود : آرى فرستادگان در امانند و كشته نشوند . « 2 » \r\nاصل مصونيت نمايندگان سياسى ، چه مسلمان و چه كافر ، بطور صريح در آراى فقهاى بزرگ به چشم مىخورد و مورد قبول واقع شده است . « 3 » \r\n\r\n","description":"","footnote":" ( 1 ) - السيرةالنبويه ، ابن هشام ، ج 2 ، ص 601 .  ( 2 ) - تاريخ طبرى ، محمدبن جرير طبرى ، ترجمه ابوالقاسم پاينده ، ج 6 ، ص 2348 ، بنياد فرهنگ ايران .  ( 3 ) - جواهرالكلام ، ج 21 ، ص 77 . ","page_name":" 132 ","page_number":132},
  {"content":"\r\n\r\n\r\n5 - اصل حكميت\r\nاسلام نه تنها بر زندگى مسالمت آميز در صحنهء بين المللى تأكيد دارد و هميشه از صلح استقبال مىكند ، بلكه در صورت وقوع درگيرى ، مايل است نزاع و كشمكش با موافقت طرفين ازطريق صلح و سازش خاتمه يابد .\r\nحكميت از احكام امضايى اسلام است كه در صدر اسلام نيز وجود داشته است .\r\nنمونه‌هاى آن حكميت سعدبن معاذ در درگيرى مسلمانان و يهود بنى قريظه و نيز حكميّت ابوموسى اشعرى در واقعهء صفين بين على ( ع ) و معاويه است .\r\nحكميت علاوه بر حقوق بين الملل در حقوق عمومى داخلى و حقوق خصوصى نيز به كار برده مىشود و حَكَم بايد در چار چوب مورد توافق طرفين ، حكم را صادر كند .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nخلاصه\r\nهمانطور كه اسلام به مسائل خصوصى و روابط فردى توجه كرده ، در زمينه روابط بين المللى نيز داراى مقرراتى است . اسلام در روابط بين الملل ، اولويت را به همزيستى مسالمت آميز داده است و علاوه بر آنكه عقيده را بوسيلهء اكراه وزور ، قابل تحميل و گسترش نمىداند ، براى انجام رسالت جهانى خود به شيوه‌هاى حكمت و اندرز نيكو و عمل صالح توصيه بسيار كرده است .\r\nاستقبال از صلح و همزيستى مسالمت آميز يكى از دستورات مؤكد اسلام است و حل اختلاف از طريق توسل به زور ، جز در موارد ضرورت ، مشروعيت ندارد .\r\nاصل عدم مداخله و يا بى طرفى تحت عنوان اعتزال پذيرفته شده است و درسه مفهوم كناره گيرى از مناقشات بى ثمر عقيدتى ، كناره گيرى از مناقشات سياسى و بى طرفى در جنگ آمده و در اسلام مورد استفاده واقع شده است .\r\nدر قرآن و روايات اهميت بسيار زيادى به پيمانها و وفاى به عهد داده شده است . اين اصل از اصولى است كه زير بناى حيات معقول اجتماعى شمرده شده‌اند و در قرآن به عنوان يكى از صفات مؤمنين آمده است . در وفاى به عهد ، شخصيت طرف ميثاق ، دخالتى ندارد . قراردادهابايد در چارچوب موازين اسلام و براساس اصول سياست خارجى و با توجه به نظر ولى امر مسلمين تنظيم شود .\r\nسفرا در اسلام از مصونيت ديپلماتيك نسبت به جان و مال بر خوردارند .\r\nپرسش\r\n1 - آيا مبناى اسلام بر جهاد استوار است يا به همزيستى مسالمت آميز ؟ در اين مورد توضيح دهيد .\r\n2 - آيا رسالت جهانى اسلام با همزيستى مسالمت آميز مغايرت دارد ؟ توضيح دهيد .\r\n3 - اصل اعتزال را توضيح داده و موارد كاربرد آن را نام ببريد .\r\n4 - شرايطى كه در انعقاد معاهدات بايد در نظر گرفته شوند كدامند ؟\r\n5 - با توجه به آيات و روايات وفاى به عهد را شرح دهيد .\r\n6 - دو نمونه از اعمال مصونيت نمايندگان را در صدر اسلام بيان كنيد .\r\n\r\n","description":"","footnote":"","page_name":" 134 ","page_number":134},
  {"content":"\r\n\r\n\r\nدرس چهاردهم : جنگ و صلح در اسلام\r\n\r\nصلح در اسلام\r\nصلح به معناى ترك مخاصمه و به توافق رسيدن است . راغب اصفهانى در مفردات مىنويسد :\r\n« الصُّلْحُ تَخْتَصُّ بِازالَةِ النِّفارِ بَيْنَ النَّاسِ »\r\nصلح به زدودن كدورت از ميان مردم اختصاص دارد .\r\nصلح بطور معمول براى رفع تنازع موجود يا پيشگيرى از تنازع احتمالى است . دولتها درصحنه بين‌المللى اغلب براى توجيه اعمال خود ، به صلح و همزيستى توسل مىجويند .\r\nاسلام از آغاز دعوت خود همواره بر اين امر مهم تأكيد داشته ، اصولى رابراى صلح بيان كرده و خواهان گسترش صلح جهانى بوده است .\r\nخداوند به پيامبر ( ص ) دستور مىدهد كه چنانچه دشمن تو از در مسالمت وارد شد تو نيز با آن موافقت كن .\r\n« وَ انْ جَنَحُوا لِلسَّلْمِ فَاجْنَحْ لَها » « 1 » \r\nاگر تمايل به صلح نشان دهند ، تو نيز از در صلح در آى .\r\n\r\nپذيرش صلح\r\nدر تفسير آيه فوق برخى بر اين عقيده‌اند كه اگر كفار پيشنهاد صلح دادند ، اجابت آنان واجب است . بعضى ديگر معتقدند كه واجب نيست به هر حال در مورد پذيرش صلحى\r\n\r\n","description":"","footnote":" ( 1 ) - انفال ( 8 ) ، آيهء 61 . ","page_name":" 135 ","page_number":135},
  {"content":"\r\n\r\nكه به صلاح مسلمين باشد ، اتّفاق نظر وجود دارد . « 1 » \r\nشهيد ثانى در شرح لمعه در پنج صورت قبول صلح از سوى مسلمانان را واجب دانسته است :\r\n1 - تأمين : در صورتى كه به يكى از كفار يا عده‌اى از آنان قبل از اسارت ، امان داده شود و مفسده‌اى در اين امان نباشد ، مانند كسب تأمين به منظور جاسوسى .\r\n2 - پذيرش حكميت از سوى امام يا نماينده او .\r\n3 - اسلام آوردن كفّار .\r\n4 - در صورتى كه كافران قرار داد ذمّه را بپذيرند .\r\n5 - انعقاد قراردادصلح بين مسلمين و كفّار . « 2 » \r\nبطور كلى ، در عقد قرارداد صلح بايد مصلحتى براى مسلمانان وجود داشته باشد ؛ اين مصلحت ممكن است به خاطر ضعف سپاه اسلام ، اميدوارى به مسلمان شدن دشمنان و نظاير اينها باشد .\r\n\r\nنمونه‌هاى صلح درصدر اسلام\r\n1 - پيامبر اكرم ( ص ) با اهل كتاب در مدينه معاهده بست و طى منشور مدينه ، بر اصل همزيستى مسالمت آميز صحه گذاشت .\r\n2 - پيامبر ( ص ) با مشركان قريش قرارداد صلح موقت بست . دستاورد اين صلح كه صلح حديبيّه نام گرفت ، از همهء غزوه‌هاى رسول اكرم ( ص ) بالاتر بود ، بگونه‌اى كه گسترش اسلام در جزيرةالعرب و فتح مكّه از نتايج اين صلح بود .\r\n3 - رسول خدا ( ص ) با برخى از قبيله هاى مشرك عرب ، همچون بنى غفار و بنى ضمره براى دفاع مشترك نظامى وارد مذاكره شد و پيمان بست .\r\n4 - پذيرش حكميت در جنگ صفين كه هرگز مورد موافقت امام على ( ع ) نبود و بر او تحميل شد .\r\n\r\n","description":"","footnote":" ( 1 ) - فقه سياسى در اسلام ، محمد صالح انطالمى ، ترجمه رضارجب زاده ، ص 57 ، پيام آزادى ، 1359 .  ( 2 ) - الروضة البهيه فى شرح اللمعة الدمشقيه ، الشهيد الثانى ، ج 2 ، ص 396 ، دارالعلم الاسلامى ، بيروت . ","page_name":" 136 ","page_number":136},
  {"content":"\r\n\r\n5 - صلح امام حسن ( ع ) كه صلح تحميلى بود و از اتلاف نيروهاى مؤمن و اندك باقيمانده سلف صالح ، جلوگيرى كرد .\r\n\r\nجهاد در اسلام\r\nهر موجودى در اين جهان از هستى و منافع خود به هر شكل ممكن ، دفاع مىكند .\r\nاين موضوع در فطرت انسان وسنت هر جامعه‌اى وجود دارد . اعمال تجاوز كارانه و خصمانه‌اى كه امروزه تحت عنوان جنگ ، دردنيا معمول است ، در فرهنگ اسلامى جايى ندارد . آنچه در اسلام ، مقامى دارد جنگ مقدس يا جهاد است كه داراى معناى خاص و اهداف متفاوت با جنگهاى ديگر است .\r\nكلمه جهاد ( به كسر جيم ) در اصل به معنى تلاش و كوشش است و از ماده جهد ( به فتح جيم يابه ضم جيم ) گرفته شده‌است . « 1 »  در معارف‌اسلامى ، جهاد در دومفهوم كلى آمده است :\r\n1 - جهاد اكبر يا جهاد با نفس كه شامل تصفيهء روح از طريق انجام عبادات ، تكامل اخلاق و رشد تقوا و پرهيزكارى است و انسان را به درجات يقين مىرساند .\r\n2 - جهاد اصغر كه داراى جنبه هاى نظامى است و از نظر شرع به « بذل جان و مال و تلاش در راه اعتلاى كلمهء توحيد و بر پايى شعاير مذهب » « 2 »  اطلاق مىشود .\r\n\r\nاهميت جهاد\r\nيكى از اركان مهم اسلام ، جهاد در راه خداست . فقهاى اسلام در تقسيم بندى فقهى ، جهاد را جزء عباداتى آورده‌اند كه نياز به قصد قربت دارد ؛ يعنى مجاهد بايد « قربةالىاللَّه » اسلحه به دست گيرد و جنگ كند . در قرآن نيز كلماتى كه بر جهاد صدق مىكند ، اغلب موارد همراه با « فى سبيل اللَّه » است . از جمله در آيات زير :\r\n1 - « يُجاهِدُونَ فى سَبيلِ اللَّهِ وَ لايَخافُونَ لَوْمَةَ لائِمٍ ذلِكَ فَضْلُ اللَّهِ يُؤْتيهِ مَنْ\r\n\r\n","description":"","footnote":" ( 1 ) - المفردات ، راغب اصفهانى ، ماده جهد .  ( 2 ) - جواهرالكلام ، ج 21 ، ص 3 . ","page_name":" 137 ","page_number":137},
  {"content":"\r\n\r\nيَشاءُ وَاللَّهُ واسِعٌ عَليمٌ » « 1 » \r\nمؤمنان كسانى هستند كه در راه خدا پيكار مىكنند و از سرزنش سرزنش كنندگان نمىترسند ، اين فضل خداست و به هر كه بخواهد ، مىدهد .\r\n2 - « انَّ اللَّهَ يُحِبُّ الَّذينَ يُقاتِلُونَ فى سَبيلِهِ صَفًّا كَانَّهُمْ بُنْيانٌ مَرْصُوصُ » « 2 » \r\nخداوند آنهايى را كه در راه خدا پيكار مىكنند و مانند سدّى آهنين ، در مقابل دشمن ايستادگى مىنمايند ، دوست مىدارد .\r\nامير مؤمنان على ( ع ) در يكى از خطبه‌هاى نهج‌البلاغه مىفرمايد :\r\n« فِانَّ الْجِهادَ بابٌ مِنْ ابْوابِ الْجَنَّةِ فَتَحَهُ اللَّهُ لِخاصَّةِ اولِيائِهِ وَ هُوَ لِباسُ التَّقْوى وَدِرْعُ اللَّهِ الْحَصينَةُ وَ جُنَّتَهُ الْوَثيقَةُ ، فَمَنْ تَرَكَهُ رَغْبَةً عَنْهُ الْبَسَهُ اللَّهُ ثَوْبَ الذُّلِّ وَ شَمْلَةَ الْبَلاءِ . . . » « 3 » \r\n« جهاد » درى از درهاى بهشت است كه خدا آن را به روى دوستان خاص خود گشوده است و آن لباس تقوا وزره محكم حق تعالى و سپر محكم اوست هر كه از روى ميل و رغبت ، جهاد را ترك كند ، خداوند جامه ذلت و خوارى به او بپوشاند ، و مشمول بلا گردد .\r\n\r\nانواع جهاد\r\n1 - جهاد ابتدايى و آن عبارت است از جهاد با كفّار در راه گسترش اسلام و اعتلاى كلمهء حق . چون اين جهاد ابتدا از طرف مسلمانان شروع مىشود ، جهاد ابتدايى ناميده شده است .\r\n2 - جهاد دفاعى كه عبارت است از پيكار مسلمانان با كفّار ، متجاوزان و بغات كه قصد سلطه بركشور مسلمانان يا اسارت آنان يا تجاوز به امور و حريم و ذريهء آنان را دارند . « 4 » \r\n\r\n","description":"","footnote":" ( 1 ) - مائده ( 5 ) ، آيهء 54 .  ( 2 ) - صف ( 61 ) ، آيهء 5 .  ( 3 ) - نهج‌البلاغه ، خطبهء 27 .  ( 4 ) - جواهرالكلام ، شيخ محمدحسن نجفى ، ج 21 ، ص 18 ، دارالاحياء التراث العربى ، بيروت ، چاپ هفتم . ","page_name":" 138 ","page_number":138},
  {"content":"\r\n\r\n\r\nجهاد ابتدايى\r\nدرمورد وجوب جهاد ابتدايى در قرآن كريم آيات بسيارى وجود دارد . آيات زير از آن جمله است :\r\n« كُتِبَ عَلَيْكُمُ الْقِتالُ وَ هُوَ كُرْهٌ لَكُمْ وَعَسى انْ تَكْرَهُوا شَيْئاً وَ هُوَ خَيْرٌ لَكُمْ . . . » « 1 » \r\nحكم جهاد بر شما مقرر شد در حالى كه بر شما ناگوار و مكروه است ، ليكن چه بسيار شود كه چيزى را شما ناگوار شماريد ولى بحقيقت خير و صلاح شما در آن بوده است .\r\n« يا ايُّهَا النَّبِىُّ جاهِدِ الْكُفَّارَ وَ الْمُنافِقينَ وَاغْلُظْ عَلَيْهِمْ . . . » « 2 » \r\nاى پيامبر با كافران و منافقان جهاد كن و بر آنها بسيار سخت بگير .\r\nجهاد ابتدايى با وجود شرايطى ، مشروعيت مىيابد ؛ اين شرايط عبارتنداز :\r\n1 - جهاد ابتدايى با حضور « امام معصوم ( ع ) » و يا « نايب خاص او براى جهاد » و يا « نايب خاص او بر جهاد و غير جهاد » واجب است و در زمان غيبت امام كه اختيار امور به دست ولى فقيه عادل است ، واجب نيست و بر اين مطلب ، ادعاى اجماع شده است .\r\n2 - احتمال كسب نتيجه ، چون براى انسان عاقل جايز نيست كه وارد معركه‌اى شود كه هيچ احتمال كسب نتيجه در آن نمىبيند . « 3 » \r\n3 - دعوت به اسلام قبل از شروع جنگ « 4 » \r\n\r\nدشمنان اسلام در جهاد\r\nبطور كلى ، كسانى كه دشمن اسلام و مسلمانان بوده و واجب است با آنها به جهاد پرداخته شود ، سه گروه هستند :\r\n\r\n","description":"","footnote":" ( 1 ) - بقره ( 2 ) ، آيهء 216 .  ( 2 ) - توبه ( 9 ) ، آيهء 73 .  ( 3 ) - فقه سياسى در اسلام ، محمد صالح الظّالمى ، ترجمه رجب زاده ، ص 30 .  ( 4 ) - جواهر الكلام ، ج 21 ، ص 51 . ","page_name":" 139 ","page_number":139},
  {"content":"\r\n\r\n\r\n1 - كفار\r\nكافر به كسى گفته مىشود كه يا به خدا اعتقاد ندارد و يا براى خدا شريك قائل است .\r\nاين گروه كفّار حربى هستند . قرآن در مورد ضرورت پيكار با اين افراد مىفرمايد :\r\n« وَ اقْتُلُوهُمْ حَيْثُ ثَقِفْتُمُوهُمْ » « 1 » \r\nبكشيد آنان را هر جا كه بيابيدشان .\r\n« فَخُذُوهُمْ وَ اقْتُلُوهُمْ حَيْثُ وَجَدْتُمُوهُمْ . . . » « 2 » \r\nبگيريدشان و هر جا كه آنان را يافتيد بكشيد .\r\nصاحب لمعه مىگويد : جنگ با اين افراد واجب است تا اينكه يا مسلمان شوند و يا كشته شوند و غير از اين از آنان پذيرفته نيست . « 3 » \r\nاستثنايى كه بر اين اصل كلى وارد است ، مربوط به كفّار معاهد مىشود كه با مسلمانان پيمان بسته اند .\r\n\r\n2 - گروهى از اهل كتاب\r\nاهل كتاب عبارتنداز يهوديان ، مسيحيان و زرتشتيان كه خدا پرست و داراى كتاب الهى هستند و وضعيّت آنان با گروه اول متفاوت است . اينان اختيار دارند كه يكى از امور زير يعنى قبول اسلام يا پرداختن جزيه و زندگى تحت حكومت قوانين اسلام يا جنگ را انتخاب كنند . و در صورت قبول جزيه ، ملزم به رعايت شرايطى در كشور اسلامى هستند و در مقابل ، از حقوقى برخوردارند .\r\n\r\n3 - بغاة و توطئه گران داخلى\r\nباغى كسى است كه بر امام معصوم ( ع ) يا نايب بر حق او و عليه حكومت اسلامى خروج كند . چنين شخصى در حكم كافر است ، چون با اين عمل با خدا و رسول خدا\r\n\r\n","description":"","footnote":" ( 1 ) - بقره ( 2 ) ، آيهء 191 .  ( 2 ) - نساء ( 4 ) ، آيه 89 .  ( 3 ) - شرح لمعه ، ج 2 ، ص 388 . ","page_name":" 140 ","page_number":140},
  {"content":"\r\n\r\nاعلان جنگ كرده است . اين افراد ، محارب و مفسد فى الارض هستند و كيفر آنان در آيهء 32 سورهء مائده مشخص شده است .\r\n\r\nجهاد دفاعى\r\nجهاد دفاعى يا جنگ تدافعى در اسلام ، همان دفاع مشروعى است كه هر كس حق دارد در مقابل مهاجم انجام دهد . قرآن در اين مورد مىفرمايد :\r\n« و قاتِلُوا فِى سَبيلِ اللَّهِ الَّذينَ يُقاتِلُونَكُمْ . . . » « 1 » \r\nو در راه خدا قتال كنيد با كسانى كه با شما مىجنگند .\r\n« وَ اْقتُلُوهُمْ حَيْثُ ثَقِفْتُمُوهُمْ وَاخْرِجُوهُمْ مِنْ حَيْث‌ُاخْرَجُوكُمْ . . . » « 2 » \r\nهر جا مشركان را يافتيد ، بكشيد و از شهر و ديارشان برانيد ، چنان كه آنان شما را از وطن آواره كردند .\r\nامام خمينى قدس سره در مورد انواع دفاع و شرايط آن مىفرمايد :\r\nو آن بر دو قسم است :\r\n« 1 - دفاع از اسلام و حوزه اسلام .\r\n2 - دفاع ازجان خود و چيزهايى مانند آن .\r\nاگر دشمنى متوجه كشور اسلامى و شهرهاى اسلامى يا مرزهاى آن شد بطورى كه موجب خوف براساس اسلام و جامعهء اسلامى باشد دفاع كردن از اسلام واجب است به هر وسيله‌اى كه ممكن باشد مانند فداكردن جان و مال . »\r\n« . . . اگرترس آن رود كه يك كشور مسلمان مورد هجوم و حملهء بيگانگان و اجانب قرار بگيرد بر تمام دولتهاى اسلامى واجب است كه از آن كشور مسلمان حمايت و دفاع كنند باهر وسيله كه ممكن باشد . چنانچه برآحاد مسلمين چنين وظيفه‌اى واجب است . »\r\n« واجب بودن دفاع ، مشروط به حضور امام معصوم و اجازه او نمىباشد . چنان كه اجازهء نايب\r\n\r\n","description":"","footnote":" ( 1 ) - بقره ( 2 ) آيهء 190 .  ( 2 ) - همان ، آيهء 191 . ","page_name":" 141 ","page_number":141},
  {"content":"\r\n\r\nخاصّ و يا نايب عام آن حضرت نيز لازم نمىباشد . بنابراين دفاع بر هر مكلفى واجب مىشود ، بدون قيد و شرط با هر وسيله‌اى كه داشته باشد . » « 1 » \r\nامام خمينى قدس سره در مورد قسم دوم دفاع يعنى دفاع شخصى مىفرمايد :\r\n« هيچ اشكالى نيست در اينكه براى هر انسانى در مقابل دشمن محارب يعنى كسى كه به او اعلان جنگ داده و دشمن مهاجم و دزد و امثال اينها حق دفاع هست . چه دفاع از خود و چه دفاع از حريم خانواده و چه دفاع از مال شخص به هر مقدارى كه مىتواند انجام دهد . اگر دزد يا غير دزد هجوم آورد در خانه و يا خارج خانه براى كشتن شخص ، واجب است به هر وسيله كه ممكن باشد ، آن شخص از خود دفاع كند هر چند كه كار به قتل مهاجم منجر شود و جايز نيست تسليم شدن و تن به ظلم دادن . » « 2 »  دفاع بايد در صورت وجود وقت كافى ، به شكل مقتضى و با رعايت مراتب صورت گيرد . براى مثال ، در مورد مظلومان و ستمديدگان كشورى كه تقاضاى كمك كرده‌اند ، ممكن است با صدور اعلاميه شديداللحن و يا قطع روابط و نظاير آن مؤثر افتد و نيازى به مداخله نظامى نباشد .\r\n\r\n","description":"","footnote":" ( 1 ) - تحرير الوسيله ، ج 1 ص 485 - 486 .  ( 2 ) - همان ، ص 487 ، چاپ اسماعيليان ، قم . ","page_name":" 142 ","page_number":142},
  {"content":"\r\n\r\nخلاصه\r\nجهاد ، جنگ مقدسى است كه با اعمال خصمانه‌اى كه امروزه بعنوان جنگ معمول مىباشد ، متفاوت است . بطور كلى ، جهاد بر دو نوع است ، جهاد با نفس و جهاد به معناى خاص كه بذل جان و مال و تلاش در راه اعتلاى كلمه توحيد و برپائى شعاير الهى است .\r\nجهاد از عباداتى است كه در انجام آن بايد قصد قربت شود و يكى از درهاى بهشت تلقى شده است . جهاد اصطلاحى ، خود بر دو قسم است : جهاد ابتدايى و جهاد دفاعى .\r\nجهاد ابتدايى براى گسترش اسلام صورت مىگيرد و با حضور امام معصوم ( ع ) و با احتمال كسب نتيجه و پس‌از انجام دعوت به اسلام ، صورت مىگيرد .\r\nدر جهاد ابتدايى ، كسانى كه جنگ با آنان رواست ، عبارتنداز : كفّار ، برخى از اهل كتاب و بغاة .\r\nجهاد دفاعى همان دفاع مشروع است كه بر همه افراد واجب است و بر دو قسم مىباشد : دفاع از اسلام و حوزه اسلام ، دفاع شخصى .\r\nبراى يارى مظلومان ديگر كشورها ، در صورتى كه وجود ظلم احراز شود ، و آنها درخواست كمك نمايند و احتمال كسب نتيجه وجود داشته باشد ، واجب است اقدام مقتضى صورت گيرد .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nپرسش\r\n1 - ضمن تعريف صلح ، توضيح دهيد كه فقها در چه مواردى پذيرش آن را واجب دانسته‌اند ؟\r\n2 - آيا در سيرهء معصومين ( ع ) توسل به صلح وجود دارد ؟ نمونه‌هاى آن را بيان كنيد .\r\n2 - انواع جهاد و اهميت آن را توضيح دهيد .\r\n4 - جهاد ابتدايى و شرايط آن را بيان كنيد .\r\n5 - در جهاد ابتدايى عليه چه كسانى جنگيده مىشود ؟\r\n6 - جهاد دفاعى و موارد جواز آن را توضيح دهيد .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n\r\nدرس پانزدهم : جايگاه نيروهاى مسلح در نظام اسلامى\r\nاستراتژى نيروهاى مسلح هر كشورى از استراتژى كل نظام جدا نيست و تشكيلات نظامى به عنوان بازوى قدرتمند حكومتها انجام وظيفه مىكنند .\r\nنطر به اسلامى بودن نظام جمهورى اسلامى و گره خوردن اهداف آن با اهداف مقدس اسلام ، نخست بايد ديدگاه اسلام را پيرامون نيروهاى نظامى دانست ، سپس جايگاه ، اهداف ، وظايف و ويژگيهاى آن را در قوانين جمهورى اسلامى جستجو كرد .\r\n\r\nمفهوم نيروهاى مسلح\r\nبه مجموعهء قواى منظم نظامى كه براى دفاع از سرزمين در مقابل بيگانگان و يا مقابله با آشوبهاى داخلى و حفظ منافع ملى تشكيل مىشوند ، نيروهاى مسلح گفته مىشود .\r\nمنظور از نيروهاى مسلح در جمهورى اسلامى ايران ارتش ، سپاه ، بسيج و نيروى انتظامى است كه وظايف آنها به تفكيك عبارت است از :\r\nالف - ارتش جمهورى اسلامى ايران به مجموعه ستاد مشترك ، نيروهاى زمينى ، هوايى ، دريايى و سازمانهاى وابسته اطلاق مىشود و پاسدارى از استقلال و تماميت ارضى و نظام جمهورى اسلامى ايران را به عهده دارد . « 1 » \r\nب - سپاه پاسداران به مجموعه ستاد كل سپاه ، حوزهء نمايندگى ولى فقيه ، سازمان حفاظت ، نيروهاى زمينى ، هوايى ، دريايى ، مقاومت بسيج ، و قدس و سازمانهاى وابسته اطلاق مىشود و وظيفهء آن نگهبانى از انقلاب و دستاوردهاى آن مىباشد . مأموريتهاى\r\n\r\n","description":"","footnote":" ( 1 ) - قانون اساسى جمهورى اسلامى ايران ، اصل 143 . ","page_name":" 145 ","page_number":145},
  {"content":"\r\n\r\nمتنوع ديگرى مثل مبارزه با عوامل خرابكار و كسانى كه در پى نفى حاكميت نظام هستند و همكارى با سازمان اطلاعاتى ، ارتش و نيروىانتظامى است . به عبارت ديگر ، سپاه نهادى چند منظوره ( نظامى ، انتظامى ، سياسى ، و اجتماعى ) است . « 1 » \r\nبراى اينكه از توانايى مردم در صورت لزوم استفاده شود ، بايد به همه افراد ، آموزشهاى لازم دفاعى و تأمينى داده شود ، بطورى كه همهء افراد ، همواره توانايى دفاع مسلحانه از كشور و نظام را داشته باشند . « 2 » \r\nج - نيروى انتظامى ، سازمان مسلح در تابعيت فرماندهى كل قوا و وابسته به وزارت كشور است كه هدف آن استقرار نظم و امنيت داخلى ، تأمين آسايش عمومى و فردى و پاسدارى از دستاوردهاى انقلاب اسلامى ايران مىباشد . « 3 » \r\n\r\nديدگاه اسلام\r\n\r\nالف - قرآن كريم\r\nقرآن مجيد در كنار بعثت پيامبران و فرستادن كتاب و قانون الهى ، از آهن - به عنوان پديده‌اى حياتى و دفاعى - ياد كرده ، سپس تذكر مىدهد كه آن را وسيله آزمايش مؤمنان قرار داديم تا آشكار كنيم چه كسانى به غيب ايمان دارند و پيامبران و دين ما را به وسيله اسلحه يارى مىدهند .\r\nبه همين جهت ، در قرآن كريم آيات زيادى در باره اهميت و ارزش نيروهاى مسلح آمده است :\r\n« لَقَدْ ارْسَلْنا رُسُلَنا بِالْبَيِّناتِ وَ انْزَلْنا مَعَهُم‌ُالْكِتابَ وَالْميزانَ لِيَقُوم‌َالنَّاسُ بِالْقِسْطِ وَانْزَلْنَاالْحَديدَ فيهِ بَأْسٌ شَديدٌ وَّ مَنافِعُ لِلْنَّاسِ وَ لِيَعْلَمَ اللَّهُ مَنْ يَّنْصُرُهُ وَ رُسُلَهُ بِالْغَيْبِ » « 4 » \r\n\r\n","description":"","footnote":" ( 1 ) - حقوق اساسى جمهورى اسلامىايران ، سيد محمد هاشمى ، ج 1 ، ص 480 - 483 ، تهران ، انتشارات شهيدبهشتى ، 1370 .  ( 2 ) - همان ، ص 484 .  ( 3 ) - همان ، ص 485 .  ( 4 ) - حديد ، ( 57 ) ، آيهء 25 . ","page_name":" 146 ","page_number":146},
  {"content":"\r\n\r\nما پيامبران خود را با دلايل روشن و استوار فرستاديم و همراه آنها كتاب و ميزان نازل كرديم ، تا مردم به قسط و عدل برخيزند ، و آهن « 1 »  را در اختيار آنها قرار داديم كه در آن نيرو و شدتّى است و منافعى براى مردم ، تا معلوم شود چه كسى خدا و رسولش را با ايمان قلبى يارى خواهد كرد .\r\nاينكه در كنار فرستادن رسولان و حاكميت قسط و عدالت از « قدرت » سخن به ميان آمده ، شايد بدان دليل است كه اگر قدرت نباشد پيامبران به هدفهاى الهى و انسانى خود نخواهند رسيد . به عبارت ديگر ، نيروهاى مسلح بازوان اجرايى پيامبران براى برپايى عدالت هستند تا موانعى را كه مخالفان ، زراندوزان وزورمداران در راه نشر دين خدا ايجاد مىكنند ، بر طرف سازند . از اين رو ، در آيه اى ديگر از نيروهاى مسلح به عنوان محبوبان خدا ياد كرده و مىفرمايد :\r\n« انَّ اللَّهَ يُحِبُّ الَّذينَ يُقاتِلُونَ فى سَبيلِهِ صَّفاًكَانَّهُمْ بُنْيانٌ مَرْصُوصُ » « 2 » \r\nخداوند كسانى را دوست مىدارد كه در راه او پيكار مىكنند ، همچون بنايى آهنين و سدى فولادين .\r\nنيروى مسلح مؤمن ، پيكار گر راه خداست و جان و مال خويش را با خدا معامله مىكند و خريدار حان او كسى جز خدا نمىتواند باشد و كمترين بهايى كه به او مىپردازد ، بهشت برين است :\r\n« انَّ اللَّهَ اشْتَرى مِنَ الْمُؤْمِنينَ انْفُسَهُمْ وَ امْوالَهُمْ بِانَّ لَهُمُ الْجَنَّةَ يُقاتِلُونَ فى سَبيلِ اللَّهِ فَيَقْتُلُونَ وَيُقْتَلُونَ و . . . » « 3 » \r\nخداوند از مؤمنان ، جان و مالشان را در برابر بهشت مىخرد . آنان در راه خدا پيكار مىكنند و مىكشند و كشته مىشوند . . . .\r\nدر آيه‌اى ديگر آنان را بمراتب از ديگران برتر دانسته ، درجات والاى معنوى برايشان\r\n\r\n","description":"","footnote":" ( 1 ) - طبق تفاسير ، منظور از آهن ، ابزار قدرت و اسلحه و شمشير است .  ( 2 ) - صف ( 61 ) ، آيهء 4 .  ( 3 ) - توبه ( 9 ) ، آيهء 110 . ","page_name":" 147 ","page_number":147},
  {"content":"\r\n\r\nدر نظر گرفته فرموده است :\r\n« فَضَّلَ اللَّهُ الُمجاهِدينَ عَلىَ الْقاعِدينَ اجْراً عَظيماً » « 1 » \r\nخداوند مجاهدان را برقاعدين اجر عظيمى بخشيده است .\r\nو نيز مأموريت در زمان صلح را آمادگى رزمى در حدّ اعلا دانسته است ، بگونه اى كه نيروهاى مسلح كشور اسلامى بايد همواره برترى نظامى خويش را بر ديگران حفظ كنند تا دشمنان اسلام از بيم قدرت آنها در هراس باشند .\r\n« وَ اعِدُّوا لَهُمْ مَّااسْتَطَعْتُمْ مِنْ قُوَّةِ وَ مِنْ رِّباطِ الْخَيْلِ تُرْهِبُونَ بِهِ عَدُوَّ اللَّهِ وَ عَدُوَّكُمْ . . . » « 2 » \r\nو در برابر دشمنان هر قدر توانايى داريد ، از نيرو و قدرت آماده سازيد و همچنين به اندازهء كافى اسبهاى ورزيده براى ميدان جهاد فراهم سازيدتا به وسيله آن دشمن خدا و دشمن خويش را بترسانيد .\r\n\r\nب - روايات\r\nپيشوايان معصوم ( ع ) نيز در سخنان گهربار خويش ، نيروهاى مسلح نظام اسلامى را كه با نيّت خالص در راه خدا مىجنگند با تعبيرهاى گوناگونى ستوده‌اند .\r\nاميرمؤمنان صلوات‌ا . . . عليه نيروهاى مسلح را دژهاى محكم و نفوذ ناپذير امت‌اسلامى معرفى كرده و فرموده است :\r\n« فَالْجُنُودُ بِاذْنِ اللَّهِ ، حُصُونُ الرَّعيَّةِ وَ زَيْنُ الْوُلاةِ وَ عِزُّ الدّينِ وَ سُبُلُ اْلَامْنِ وَ لَيْسَ تَقُومُ الرَّعِيَّةِ الَّا بِهِمْ » « 3 » \r\nلشگريان به اذن خدا ، سنگرها و دژهاى مردمند ، زينت‌بخش واليان ، عزت‌بخش دين و مكتب ، آرام‌بخش راهها و ( موجب ثبات كشورند ) قوام و بر پايى مردم به پشتوانهء ارتش است .\r\n\r\n","description":"","footnote":" ( 1 ) - نساء ( 4 ) ، آيهء 95 .  ( 2 ) - انفال ( 8 ) ، آيهء 60 .  ( 3 ) - نهج البلاغه ، نامهء 53 ، ( عهدنامه مالك اشتر ) . ","page_name":" 148 ","page_number":148},
  {"content":"\r\n\r\nحضرت باقر ( ع ) نيز فرمود :\r\n« الْخَيْرُ كُلُّهُ فِى السَّيْفِ وَ تَحْتَ السَّيْفِ وَ فى ظِلِّ السَّيْفِ » « 1 » \r\nهمهء خيرها در شمشير ، زير شمشير و در سايهء شمشير است .\r\nدر آخرت نيز مجاهدان راه خدا از امتيازات ويژه‌اى برخوردارند . امام صادق از رسول‌اكرم ( ص ) چنين نقل كرده است :\r\n« لِلْجَنَّةِ بابٌ يُقالُ لَهُ : بابُ الُمجاهِدينَ يَمْضُونَ الَيْهِ فَاذا هُوَ مَفْتُوحٌ وَ هُمْ مُتَقَلِّدُونَ سُيُوفَهُمْ وَالْجَمْعُ فِى الْمَوْقِفِ وَ الْمَلائِكَةُ تُرَحِّبُ بِهِمْ » « 2 » \r\nبهشت درى دارد به نام « در مجاهدان » آنها به سوى آن مىروند ، در حالى كه باز است و آنان شمشيرهاى خود را حمايل كرده اند و در موقف قيامت گردهم آمده‌اند و فرشتگان به آنها خوشامد مىگويند .\r\n\r\nدر قانون اساسى\r\nنيروهاى مسلح در اغلب كشورهاى جهان به همان اندازه كه در حفظ و حراست نظام سياسى نقش دارند ، به همان اندازه در داخل كشور براى دولت خطر جدى هستند ، به همين جهت ، در هر يك از نظامهاى سياسى جهان به تناسب معيار و مشروعيت و ارزشهاى حاكم برآن جوامع ، راه حلها و تدابير قانونى پيچيده اى براى مهار قدرت و خطر آنها در نظر گرفته‌اند .\r\nدر جمهورى اسلامى ايران كه مشروعيت آن از دو جنبهء الهى و مردمى گرفته و ارزشهاى معنوى بيشتر از ارزشهاى مادى حاكم است ، اين خطر احساس نمىشود ، همچنين فرماندهى نظاميان به نهادى سپرده شده كه از حد اعلاى مشروعيت الهى و مردمى بر خوردار است . « 3 » \r\n\r\n","description":"","footnote":" ( 1 ) - فروع كافى ، ج 5 ، ص 8 ، تهران ، دارالكتب اسلاميه ، 1350 .  ( 2 ) - وسائل الشيعه ، ج 11 ، ص 5 ، چاپ اسلاميه و فروع كافى ، ج 5 ، ص 2 .  ( 3 ) - فقه سياسى ، عباسعلى عميد زنجانى ، ج 1 ، ص 477 ، تهران ، انتشارات اميركبير ، 1366 . ","page_name":" 149 ","page_number":149},
  {"content":"\r\n\r\nهر چند جايگاه نيروهاى مسلح در قانون اساسى به دنبال بحث قوه مجريه آمده ، ليكن قوهء مجريه ، حق امر و نهى به نيروهاى مسلح را ندارد . در قانون اساسى فرماندهى آنها به مقام معظم رهبرى واگذار شده است .\r\nبا توجه به كلى گويى و اختصار كه از خصايص قانون اساسى است در نظر گرفتن يك بحث جداگانه با 9 اصل و از همه مهمتر ، سپردن فرماندهى كل نيروهاى مسلح به رهبرى ، بيانگر اهميت بسيار زياد نيروهاى مسلح از نظر قانون اساسى است . به عبارت ديگر ، نقش رهبرى در كليهء امور مملكت ، هدايتگرى است و تنها در مورد نيروهاى مسلح ضمن هدايت ، نقش اجرايى و فرماندهى نيز دارد ؛ يعنى كليهء نيروهاى مسلح با سازمانها و اركانش بطور مستقيم با نظر رهبرى انجام وظيفه مىكنند . « 1 » \r\n\r\nاهداف و وظايف نيروهاى مسلح جمهورى اسلامى ايران\r\n\r\nالف - حفظ استقلال و تماميت ارضى كشور\r\nپاسدارى از استقلال و تماميت ارضى كشور و حفظ نظام جمهورى اسلامى از اهداف متعالى حكومت اسلامى است كه به عهده آحاد ملت گذاشته شده است . با اين حال ، قانون اساسى ايران بطور مشخص اين وظيفه را به دوش ارتش گذاشته تا براساس ضوابط مقرر انجام وظيفه كند .\r\n« ارتش جمهورى اسلامى ايران پاسدارى از استقلال و تماميت ارضى و نظام جمهورى اسلامى ايران را بر عهده دارد . » « 2 » \r\nارتش براى انجام اين مأموريت مهم ، موظف است مردم را براى دفاع مسلحانه از كشور و نظام جمهورى اسلامى در چارچوب قانون خدمت وظيفهء عمومى ، بسيج نمايد . « 3 » \r\nسپاه نيز موظف است كه در مواقع لزوم همكارى لازم را با ارتش در جهت پاسدارى از استقلال و تماميت ارضى و نظام جمهورى اسلامى بنمايد . « 4 » \r\n\r\n","description":"","footnote":" ( 1 ) - فقه سياسى ، عباسعلى عميد زنجانى ، ج 1 ، ص 482 .  ( 2 ) - قانون اساسى ، اصل 143 .  ( 3 ) - ر . ك ، قانون ارتش ، ماده 7 بند ز .  ( 4 ) - ر . ك ، اساسنامه سپاه ، 1361 ، فصل دوم ، ماده 7 . ","page_name":" 150 ","page_number":150},
  {"content":"\r\n\r\nيكى از اهداف تشكيل بسيج نيز دفاع از تماميت ارضى كشور و نظام جمهورى اسلامى ايران است ؛ از اين‌رو ، بسيج نيز موظف است آموزشهاى لازم را بدين منظور كسب كند . « 1 » \r\n\r\nب - نگهبانى از انقلاب و دستاوردهاى آن\r\nهر چند سپاه پاسداران انقلاب اسلامى ، جزئى از نيروهاى مسلح جمهورى اسلامى ايران است ، ولى هدف تشكيلاتى آن با ارتش متفاوت است . از آنجا كه سپاه بر اساس ضرورتهاى انقلاب شكل گرفت ، قانون اساسى نيز وظايفى جدا از وظايف ارتش براى آن در نظر گرفته است .\r\n« سپاه پاسداران انقلاب اسلامى كه در نخستين روزهاى پيروزى اين انقلاب تشكيل شد ، براى ادامه نقش خود در نگهبانى از انقلاب و دستاوردهاى آن پابرجا مىماند . . . . » « 2 » \r\nدر راستاى اين اصل ، اساسنامه سپاه مأموريتهاى متنوعى را براى اين نهاد در نظر گرفته است كه مهمترين آنها عبارتنداز : مبارزهء قانونى با عوامل خرابكار يا كسانى كه در صدد براندازى نظام هستند ، مبارزه با كسانى كه با قوّهء قهريه در صدد نفى حاكميت قوانين مىباشند ، همكارى با نيروهاى انتظامى در جهت خلع سلاح ، برقرارى نظم و امنيت ، حفاظت ازاماكن‌و شخصيتها ، همكارىبا ارتش درجهت‌پاسدارى از استقلال و تماميت‌ارضى كشور ، همكارى با ارگان اطلاعاتى كشور ، همچنين برنامه ريزى ، سازماندهى و فرماندهى و . . . ارتش بيست ميليونى و انجام كارهاى امدادى ، توليدى ، آموزشى و جهاد سازندگى . « 3 » \r\nمواد مذكور سپاه را به عنوان يك نهاد انقلابى و چند منظوره نشان مىدهد تابتواند توقع جامعه در نگهبانى از انقلاب و دستاوردهاى آن را عملى كند .\r\n\r\nج - يارى رساندن به مستضعفان جهان « 4 » \r\nاز جمله وظايف حكومت اسلامى ، رها ساختن مستضعفان از زير سلطهء مستكبران و\r\n\r\n","description":"","footnote":" ( 1 ) - اساسنامه بسيج ، 1359 ، مواد 35 و 36 .  ( 2 ) - قانون اساسى ، اصل 150 .  ( 3 ) - اساسنامه سپاه ، 1361 ، فصل دوم ، مواد 2 ، 3 ، 4 ، 5 ، 6 ، 7 ، 8 ، 9 ، 10 .  ( 4 ) - اين وظيفه براساس آيه 75 از سوره نساء برعهده نيروهاى مسلح گذاشته شده كه « وَ ما لَكُمْ لاتُقاتِلُونَ فى سَبيلِ اللَّهِ وَالْمُسْتَضْعَفينَ مِنَ الْرِّجالِ وَ النِّساءِ وَ الْوِلْدانِ . . . » ","page_name":" 151 ","page_number":151},
  {"content":"\r\n\r\nستمگران است . براى انجام چنين كارى نياز به نيروى مسلح توانمند و مجهزى است كه در صورت لزوم با جهاد آزاديبخش خود به يارى آنها در هر گوشه از جهان بشتابد .\r\nدراين‌باره در قانون اساسى چنين آمده است :\r\n« جمهوى اسلامى ايران . . . در عين خوددارى كامل از هر گونه دخالت در امور داخلى ملتهاى ديگر از مبارزه حق‌طلبانه مستضعفين در برابر مستكبرين در هرنقطه از جهان حمايت‌مىكند . » « 1 » \r\nدراين راستا ارتش جمهورى اسلامى ايران موظف است ، در عين اعتقاد به اصل عدم تعرض ، ملل جهان يا مستضعف غير معارض با اسلام را براى دفاع از خود ، يارى كند . « 2 » \r\n\r\nويژگيهاى نيروهاى مسلح در نظام اسلامى\r\n\r\nالف - مكتبى بودن\r\nويژگى اصلى نيروهاى مسلح در نظام اسلامى مكتبى بودن آنهاست ؛ بطورى كه مقررات شرع بايستى بر همه شؤون و ابعاد سازمانهاى نظامى حاكميت داشته باشد .\r\nنيروهاى مسلح رسالت مكتبى جهاد در راه خدا را برعهده داشته ، پيروزى اصول اخلاقى اسلام و احترام به شخصيت انسانى افراد را وظيفه خود مىدانند . در قانون اساسى در مورد مكتبى بودن نيروهاى مسلح آمده است :\r\n« ارتش جمهورى اسلامى ايران بايد ارتشى اسلامى باشد كه ارتش مكتبى و مردمى است و بايد افرادى شايسته را به خدمت بپذيرد كه به اهداف انقلاب اسلامى مؤمن و در راه تحقق آن فداكار باشد . » « 3 » \r\nدر قانون مقررات استخدامى سپاه نيز پاسدار به فردى اطلاق مىشود كه براى جهاد همه جانبه در راه خدا و نگهبانى از انقلاب و دستاوردهاى آن و نظام جمهورى اسلامى ايران به عضويت سپاه در آمده است . « 4 » \r\n\r\n","description":"","footnote":" ( 1 ) - قانون اساسى ، اصل 154 .  ( 2 ) - ر . ك ، قانون ارتش ، 1366 ، ماده 6 .  ( 3 ) - قانون اساسى ، اصل 144 .  ( 4 ) - ر . ك ، قانون مقررات استخدامى سپاه ، 1370 ، ماده 8 . ","page_name":" 152 ","page_number":152},
  {"content":"\r\n\r\nمشخصهء مكتبى بودن موجب آن است كه سازماندهى نيروهاى مسلح از هر جهت حتى تأمين نيروى انسانى ، ماهيت اسلامى به خود بگيرد . در اين راستا يكى از شرايط عمومى استخدام در نيروهاى مسلح متدين بودن به دين اسلام بيان شده و با توجه به اين اصل ، اقليتهاى مذهبى از امتياز استخدام در نيروهاى مسلح محروم هستند . « 1 » \r\n\r\nب - اطاعت از ولايت فقيه\r\nنيروهاى مسلح اسلامى رابطهء ويژه‌اى با ولايت فقيه دارند كه تنها در اطاعت از مقام سياسى يا نظامى برتر به عنوان « فرماندهى كل نيروهاى مسلح خلاصه نمىشود ، بلكه اطاعت از ولىفقيه در زمان غيبت را « واجب دينى » تلقى كرده و رابطه قلبى و عشق به رهبر را پديد مىآورد . اين دلبستگى و عشق ، منشأ بسيارى از فداكاريها و جانبازيها شده ، و باعث وحدت و يكدلى در نيروهاى مسلح مىگردد . « 2 »  در قانون ارتش آمده است :\r\n« نيروهاى مسلح تحت فرمان فرماندهى كل بوده و اصل وحدت فرماندهى در تمامى رده‌هاى آن حاكم مىباشد . . . دستورفرمانده در صورتى كه مغاير با دستورات مسلم شرع ، فرمانهاى فرمانده كل و . . . نباشد لازم‌الاجرا است . پرسنل نيروهاى مسلح در خط سياسى مقام رهبرى بوده و وابستگى آنها در تشكّلهاى سياسى با توجه به فرمان مقام رهبرى مطلقاً ممنوع مىباشد . » « 3 » \r\nاين اصل از يك طرف باعث ايجاد انضباط و جلوگيرى از تشتت و پراكندگى امور شده و از طرف ديگر باعث مىشود تا مقام رهبرى نظرات خود را از طريق پيامهاى عمومى به صفوف مختلف نيروهاى مسلح برساند . « 4 » \r\n\r\nج - مردمى بودن\r\nمردمى بودن نيروهاى مسلح از مشخصاتى است كه قانون اساسى نيز بر آن تأكيد\r\n\r\n","description":"","footnote":" ( 1 ) - ر . ك ، قانون ارتش ، 1366 ، ماده 29 ، تبصره 2 .  ( 2 ) - ولايت فقيه ، امام خمينى ، 45 - 46 ، نشر آزادى ، بىتا ، قم .  ( 3 ) - قانون ارتش ، 1366 ، ماده 6 بند ب .  ( 4 ) - حقوق اساسى جمهورى اسلامى ايران ، ج 2 ، سيد محمدهاشمى ، ص 474 . ","page_name":" 153 ","page_number":153},
  {"content":"\r\n\r\nكرده است . منظور از مردمى بودن اين است كه نيروهاى مسلح همواره در كنار مردم و در جهت مصالح و آرمانهاى امت اسلامى به انجام وظيفه بپردازند و ملت نيز از آنها جدا نيست . اين ويژگى باعث شده كه قانون مقرر كند كه در زمان صلح از افراد و تجهيزات‌فنى نيروهاى مسلح در كارهاى امدادى ، آموزشى ، توليدى ، جهاد سازندگى استفاده شود . « 1 » \r\n\r\nد - آگاهى داشتن\r\nاهداف و وظايفى كه در قانون براى نيروهاى مسلح پيش‌بينى شده ، نيازمند داشتن آگاهى سياسى و عقيدتى و اطلاع از دانش فنى و علم روز براى نيروهاى مسلح است . و بدون آن ، انجام‌اين ماموريتها مشكل است . براى مثال ، يكى از وظايف نيروهاى مسلح ، پاسدارى از نظام جمهورى اسلامى ايران است . افراد نظامى بايد اين آگاهى و شناخت را داشته باشند كه نظام جمهورى اسلامى بر روى چه پايه‌هايى قرار گرفته تا بتوانند از آن دفاع كنند . « 2 » \r\nبه عبارت ديگر ، دو ويژگى « مكتبى بودن » و « مردمى بودن » نيروهاى مسلح كه در قانون پيش بينى شده موجب مىشود كه از يك طرف اسلام ، رهبرى ، مردم و جامعه را بشناسند تا از آنها دفاع كنند و از طرف ديگر ترفندهاى دشمنان را بشناسند تا با آنها مقابله كنند و انجام اين وظايف بدون داشتن آگاهى كافى ميسر نيست .\r\nويژگيهاى ديگرى نيز مانند ساده زيستى ، اقتدار ، انضباط ، خودكفايى و . . . براى نيروهاى مسلح ذكر شده كه به خاطر محدوديت كتاب از توضيح آنها خوددارى مىشود .\r\n\r\n","description":"","footnote":" ( 1 ) - ر . ك ، قانون اساسى ، اصل 147 .  ( 2 ) - پايه‌هاى نظام جمهورى اسلامى ايران شامل اصول دين ، كرامت و ارزش والاى انسانى ، حاكميت اسلام ، ولايت فقيه ، امر به معروف و نهى ازمنكر ، استقلال و آزادى و . . . مىشود . ","page_name":" 154 ","page_number":154},
  {"content":"\r\n\r\nخلاصه\r\nنيروهاى مسلح در نظام‌اسلامى از جايگاه بسيار بالايى برخوردار هستند كه از نظر اهمّيت ، ارزش ، قانون ، اهداف ، وظايف و ويژگيها مورد بحث قرار مىگيرد .\r\nدر قرآن كريم آيات بسيار زيادى در بارهء اهمّيت و ارزش نيروهاى مسلح آمده تا جايى كه از آنها به عنوان كسانى كه محبوب خدا و معامله گران با خدا و . . . هستند ياد شده است .\r\nروايات اسلامى نيز بيانگر آن است كه امامان معصوم ( ع ) ارزش فراوانى براى نيروهاى مسلح قائل بودند .\r\nدر قانون اساسى نيز توجه ويژه اى به نيروهاى مسلح شده بطورى كه فرماندهى كل نيروهاى مسلح هم از نظر هدايت و هم از نظر اجرا به مقام معظم رهبرى واگذار شده است .\r\nاهداف و وظايف پيش‌بينى شده در قانون اساسى براى نيروهاى مسلح شامل حفظ استقلال ، تماميت ارضى كشور و نظام جمهورى اسلامى ايران ، نگهبانى از انقلاب و دستاوردهاى آن و يارى رساندن به مستضعفان جهان است .\r\nبا توجه به وظايف بسيار سنگينى كه به عهده نيروهاى مسلح گذاشته شده ، قانون ، ويژگيهايى براى افراد نظامى شاغل در نظر گرفته كه مكتبى بودن ، مردمى بودن ، پيروى از ولايت فقيه و آگاهى داشتن از جمله آنهاست . اين ويژگيها باعث مىشود كه آنها از يك طرف اسلام ، رهبرى ، مردم و جامعه را بشناسند تا در موقع لزوم از آنها دفاع كنند و از طرف ديگر ترفندهاى دشمنان را بشناسند تا بتوانند با آنها مقابله نمايند .\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nپرسش\r\n1 - اهميّت و ارزش نيروهاى مسلح را از نظر قرآن كريم و روايات بنويسيد .\r\n2 - جايگاه نيروهاى مسلح در ديدگاه قانون اساسى جهمورى اسلامى را توضيح دهيد .\r\n3 - وظايف نيروهاى مسلح در قانون اساسى را بنويسيد .\r\n4 - نگهبانى از انقلاب و دستاوردهاى آن شامل چه نوع مأموريتهايى است ؟ كدام يك از نيروهاى مسلح اين وظيفه را به عهده دارد ؟\r\n5 - ويژگىهاى نيروهاى مسلح اسلامى را نام برده و مكتبى بودن را توضيح دهيد .\r\n\r\n","description":"","footnote":"","page_name":" 156 ","page_number":156},
  {"content":"\r\n\r\n\r\nدرس شانزدهم : ضرورت آگاهى نيروهاى مسلح از مسائل سياسى\r\nنيروهاى مسلح در هر كشور حافظ كيان كشور و ملت هستند كه بايد در هنگام خطر با تمام توان از آنها دفاع كنند . لازمه انجام چنين مأموريتى ، علاوه برورزيدگى نظامى ، آگاهى كامل از اوضاع سياسى - اجتماعى داخلى از يكسو و داشتن بينش سياسى كافى نسبت به اوضاع همسايگان ، منطقه و جهان از سوى ديگر است .\r\nپيش از شرح بيشتر مطالب ، بهتر است شناختى اجمالى نسبت به نيروهاى مسلح و مأموريت آنها در جمهورى اسلامى داشته باشيم :\r\n\r\nضرورت بينش سياسى\r\n\r\nآيات و روايات\r\nوظايف سنگين و متعددى مثل دفاع از دين ، جان ، مال ، و ناموس مردم ، استقلال سياسى كشور ، حمايت از مظلومان و محرومان مناطق ديگر و احقاق حق الهى و برداشتن مواضع از سر راه هدايت توده‌هاى ناآگاه ، به عهده نيروهاى مسلح اسلامى است . « 1 » \r\nانجام اين وظايف ، نيازمند اسباب و شرايطى است كه در قرآن به بعضى از آنها اشاره شده است . يكى از اين شرايط بالابردن سطح آگاهى و معرفت رزمندگان و تقويت انگيزه‌هاى متعالى است كه در پيروزى آنها نقش بسزايى دارد و حتى كمبود نيروى انسانى را نيز جبران مىكند .\r\n« يا ايُّهَاالنَّبِىُّ حَرِّض‌ِالْمُؤْمِنينَ عَلىَ الْقِتالِ انْ يَّكُنْ مِّنْكُمْ عِشْرُونَ صابِرُونَ يَغْلِبُوا\r\n\r\n","description":"","footnote":" ( 1 ) - بازشناسى جنبه‌هاى تجاوز و دفاع ، مقالات ارائه شده به كنفراس بين‌المللى تجاوز و دفاع ، ج 1 ، ص 226 ، تهران ، بىنا ، 1368 ( نويسنده محمد تقى مصباح يزدى ) . ","page_name":" 157 ","page_number":157},
  {"content":"\r\n\r\nمِاتَيْنِ وَ انْ يَّكُنْ مِنْكُمْ مِائَةٌ يَغْلِبُوا الْفاً مِنَ الَّذينَ كَفَرُوا بِانَّهُمْ قَوْمٌ لايَفْقَهُونَ » « 1 » \r\nاى رسول ! مؤمنان را بر جنگ ترغيب كن كه اگر بيست نفر از شما صبور و پايدار باشيد ، بر دويست نفر از دشمنان غالب خواهيد شد و اگر صد نفر بوده ، بر دو هزار نفر كافران غلبه خواهيد كرد ؛ زيرا آنها گروهى بى دانش هستند .\r\nشهيد مطهرى در تفسير اين آيه مىنويسد قرآن نمىخواهد بگويد كه زور بازوى مسلمانها بيشتر است ، بلكه مىگويد : كفار مردمى نفهم و بىبصيرت هستند و برعكس ، مؤمنين مردمى فهيم و با بصيرت هستند . « 2 » \r\nهشيار بودن در برابر نقشه‌ها و شگردهاى دشمن و نقض قراردادها و خيانتهاى دشمن در مقابل راستى ، درستى و وفاى به عهد مسلمانان ، نياز به بصيرت و بينش سياسى نظامى رزمنده دارد كه بتواند بموقع تصميم لازم را بگيرد ، قرآن دراين باره مىفرمايد :\r\n« وَامَّا تَخافَنَّ مِنْ قَوْمٍ خِيانَةً فَانْبِذْ الَيْهِمْ عَلَى سَواءٍ انَّ اللَّهَ لا يُحِبُّ الْخائِنينَ » « 3 » \r\nاگر مى دانى كه گروهى درپيمان خيانت مىورزند ، به آنها اعلام كن كه همانند خودشان عمل خواهى كرد ؛ زيرا خدا خائنان را دوست ندارد .\r\nروايات اسلامى نيز بر آگاهى داشتن و بصيرت نيروهاى مسلح مسلمان تأكيد دارد .\r\nحضرت على ( ع ) در بارهء خصوصيات رزمندگان مسلمان فرمود :\r\n« حَمَلُوا بَصائِرَهُمْ عَلى اسْيافِهِمْ » « 4 » \r\nبصيرت آنها بر شمشيرهايشان حمل مىشد ( حاكم بود ) .\r\nشمشيرزدن يك‌رزمنده بايد بابصيرت همراه‌باشد ؛ اين‌بصيرت او را به‌مقاومت‌مىخواند ؛ يعنى حتى اگر اسير هم شد ، مىتواند فكرش را حفظكند و در صورت‌ممكن آن را ترويج‌كند .\r\nبدون شك انجام وظايفى كه به عهدهء نيروهاى مسلح گذاشته شده است از يكسو\r\n\r\n","description":"","footnote":" ( 1 ) - انفال ( 8 ) ، آيهء 65 .  ( 2 ) - آشنايى با قرآن ، شهيد مطهرى ، ج 3 ، ص 81 - 82 ، انتشارات صدرا ، 1365 .  ( 3 ) - انفال ( 8 ) ، آيهء 58 .  ( 4 ) - نهج البلاغه ، خطبه 150 . ","page_name":" 158 ","page_number":158},
  {"content":"\r\n\r\nنيازمند آگاهى كامل نسبت به وظايف و از سوى ديگر نيازمند شناخت دشمن و ترفندهاى اوست و كسانى در اين امر ، موفق هستند كه آگاهى سياسى داشته باشند ، انحرافها را بشناسند و علل حادثه ها را بدانند و . . . در غير اين صورت ، نه تنها نمىتوانند وظيفهء خود را انجام دهند ، بلكه فلسفه وجودى خويش را از دست مىدهند .\r\n\r\nبينش سياسى در سخنان امام - ره - و مقام معظم رهبرى\r\nدفاع از مرز وبوم دارالاسلام بر همه مسلمانان واجب است و نوك اين پيكان متوجه نيروهاى مسلح مىباشد . امام خمينى - ره - در وصيتنامه الهى - سياسى خود از نيروهاى مسلح به عنوان بازوان قوى نظام ياد مىكند كه بايد مظهر شوكت ، ملت و دولت باشند و انجام اين وظايف نيازمند آگاهى نيروهاى مسلح از مسائل سياسى است .\r\nامام امت - ره - در وصيتنامه الهى - سياسى خود دراين رابطه مىفرمايد :\r\n« . . . بيدار باشيد و هوشيار كه بازيگران سياسى و سياستمداران حرفه‌اى غرب و شرق زده و دستهاى مرموز جنايتكاران پشت پرده ، لبه تيز سلاح خيانت و جنايت كارشان از هر سو و بيشتر از هر گروه متوجه شماست . و از شما عزيزان كه با جانفشانى خود انقلاب را پيروز نموديد و اسلام را زنده كرديد ، بهره‌گيرى كرده و جمهورى اسلامى را براندازند . » « 1 » \r\nاز سخنان امام ( ره ) مشخص مىشود كه در صورت عدم آگاهى نيروهاى مسلح ، غرب و شرق به وسيلهء خود آنها نظام را برمىاندازد . بنابراين ، بينش سياسى لازمهء كارنيروى نظامى است ، چرا كه نيروى نظامى با اعتقاد مىجنگد . از اين‌رو بايد موضعگيريهاى دشمنان را بشناسد و با آگاهى بجنگد . « 2 » \r\nتأكيد حضرت امام ( ره ) برعدم تحزب در نيروهاى مسلح به معناى نداشتن بينش سياسى نيست ؛ چرا كه ، نداشتن درك سياسى خطراتى بمراتب بيشتر از خطرات تحزب به دنبال دارد . امام ( ره ) بينش سياسى را لازم دانسته ، موضعگيرى سياسى را ممنوع مىدانستند . به همين جهت در پيامى مىفرمايد :\r\n\r\n","description":"","footnote":" ( 1 ) - وصيت نامه الهى ، سياسى حضرت امام - ره - ، ص 42 .  ( 2 ) - پيام انقلاب ، شماره 126 ، ص 28 . ","page_name":" 159 ","page_number":159},
  {"content":"\r\n\r\n« قواى مسلح از هر قشرى كه هستند ، بايد داراى ديد سياسى باشند و هرگز كوركورانه عمل نكنند . » « 1 » \r\nمقام معظم رهبرى نيز برآگاه بودن نيروهاى مسلح تأكيد دارند . ايشان در پيامهاى مختلف نسبت به بر خوردارى ارتش و سپاه از شمّ سياسى تاكيد كرده و در اين مورد فرموده است :\r\n« سپاه بايد روشن بين باشد . بايد شمّ سياسى داشته باشد . بايد از زمان و مكان آگاهى داشته باشد و الّا اشتباه خواهد كرد و سرش كلاه خواهد رفت . » « 2 » \r\n« عناصر سپاه بايد به اقتضاى وظيفه اى كه براى آنان تعريف شده داراى درك ، تشخيص و شم سياسى بار آيند و . . . . » « 3 » \r\nمعظم له فهم و درك سياسى را براى همه مسلمانان و از جمله نيروهاى نظامى لازم دانسته و در پيامهاى مكرر به اين مطلب اشاره كرده است :\r\n« ما در شأن يك مسلمان نمىدانيم كه مسائل سياسى را درك نكند چه برسد به يك انقلابى مجاهد مسلمان ، بايد همه بفهمند كه چرا ما با امريكا مبارزه مىكنيم و قدرت درك و فهم و تحليل مسائل سياسى را همه داشته باشيم . » « 4 » \r\nاز فرمايشات امام ( ره ) و مقام معظم رهبرى چنين برمىآيد كه به همان مقدار كه دخالت در معارضات و جناح بنديهاى سياسى براى نيروهاى مسلح خطرناك است ، به همان مقدار نيز داشتن آگاهى سياسى و حضور سياسى در صحنه انقلاب لازم است .\r\n\r\nضرورت آگاهى نيروهاى مسلح از لحاظ عملى\r\nنقش آگاهى سياسى به دليل وظايف مشخص و محدود قواى مسلح ، سياستمداران و حاكمان كشورها اجازه نمىدهند كه نيروهاى نظامى داراى آگاهى سياسى باشند ، چرا كه اين آگاهى براى آنها مشكل آفرين است . امّا چون براى نيروهاى مسلح در نظام جمهورى\r\n\r\n","description":"","footnote":" ( 1 ) - ممنوعيت گروه‌گرايى در نيروهاى مسلح ، مركزتحقيقات اسلامى سپاه ، ص 30 ، قم 1370 .  ( 2 ) - روزنامه جمهورى اسلامى ، 5 آبان 1370 .  ( 3 ) - ممنوعيت گروه گرايى در نيروهاى مسلح ، مركزتحقيقات اسلامى ، ص 33 .  ( 4 ) - همان ، ص 31 . ","page_name":" 160 ","page_number":160},
  {"content":"\r\n\r\nاسلامى مأموريتهاى متنوع و زيادى پيش بينى شده كه انجام آنها بدون آگاهى سياسى غير ممكن است ، بنابراين نيروهاى نظامى بايد وظايف و مأموريتهاى محوله را بشناسند تا بتوانند از عهده آنها به خوبى برآيند .\r\nيكى از مأموريتهاى نيروهاى مسلح در نظام جمهورى اسلامى ، حفظ و دفاع از انقلاب اسلامى و دستاوردهاى آن است . لازمه اينكه انسان بتواند وظيفه خود را در قبال چيزى كه مأمور دفاع و حراست از آن است ، به خوبى انجام دهد ، شناخت آن چيز است .\r\nدر اين باره نيز ضرورى است كه نيروهاى مسلح ، انقلاب اسلامى وآفات آن را بطور كامل شناخته و نسبت به وظايف خود آگاهى كامل داشته باشند .\r\nنيروهاى مسلح از نظر سياسى بايد به موقعيت حساس جغرافيايى جهمورى اسلامى آگاه بوده ، به امنيت منطقه و نقش ايران به عنوان ام‌القراى اسلام توجّه داشته باشند و دشمنان اسلام و ايران را بشناسند تا بتوانند با آنها مقابله كنند .\r\nقواى نظامى بايد سازمانهاى اطلاعاتى دشمنان را بشناسند و با توجه به شگردهاى سازمانهاى اطلاعاتى و شركت آنها در تحولات و حوادث و آشوبهاى سياسى بزرگ و كوچك جهان و دامهايى كه اين سازمانها به شكلهاى گوناگون براى نظام اسلامى ما مىگسترانند آگاه شوند .\r\nنيروهاى مسلح بايد نسبت به قانون اساسى و اساسنامه‌هاى مربوط به آن آگاهى كامل داشته باشند . براى مثال ، سپاه علاوه بر مسؤوليتهاى مشترك خود با ارتش ، وظيفه آموزش و سازماندهى ارتش بيست ميليونى را به عهده دارد . به همين دليل ، نيرويى كه با ميليونها جوان سرو كار دارد ، نمىتواند از آگاهى سياسى بى بهره باشد . البته اين اصل نبايد فراموش شود كه داشتن بصيرت و آگاهى سياسى نيروهاى مسلح بايد همواره در راستاى فرامين رهبرى و مصالح نظام باشد .\r\n\r\nآثار ناهنجار نا آگاهى سياسى نيروهاى مسلح\r\n\r\nالف - در زمان حضرت على ( ع )\r\nاز رهبر صحيح و فداكارى حضرت على ( ع ) انتظارى جز پيروزى سپاه اسلام و\r\n\r\n","description":"","footnote":"","page_name":" 161 ","page_number":161},
  {"content":"\r\n\r\nنابودى درخت نفاق‌نمىرفت و ليكن به خاطر سرپيچى از دستورهاى ايشان و خودسرى سپاهيان آن حضرت ، نتايج وخيمى متوجه اسلام و مسلمانان شد . اين نتايج ناگوار ، گوياى اين حقيقت است كه عامل اصلى انحراف ، ضعف آگاهى و عدم بينش سياسى آنها بوده است .\r\nجنگ صفين نمونه‌اى از ساده لوحى و بى اطلاعى نيروهاى نظامى است . براثر جهل سپاه شام بود كه معاويه توانست دهها هزار نفر را تحت عنوان سپاه اسلام به جنگ با حضرت على ( ع ) وادارد و از طرف ديگر نداشتن آگاهى و تحليل سياسى اصحاب حضرت على ( ع ) وفقدان تبعيت لازم از آن حضرت بود كه ضايعه جبران ناپذيرى را به اسلام وارد ساخت . آنها حتى دشمن شناس نيز نبودند ، بطورى كه در لحظات پيروزى ، نيرنگ معاويه مبنى بر « سر نيزه كردن قرآن » كارگر افتاد و اصرار آن حضرت براى ادامهء جنگ به جايى نرسيد و سرانجام كار به حكميت انجاميد و سرنوشت ملت اسلام با اين توطئه دگرگون شد .\r\nپيدايش خوارج « 1 »  و آغاز جنگ نهروان از سوى آنها ، نمونهء ديگرى از ناآگاهى و جمود فكرى نيروهاى مسلح در زمان امام بود . جهل و نادانى بيش از حدّ آنها باعث شد تا امنيت جامعه را به خطر اندازند . و در نهايت ، با قيام مسلحانه عليه امام ( ع ) آن حضرت را مجبور كنند كه سپاه آماده جنگ با معاويه را به جنگ با آنها گسيل دارد . هر چند خوارج بر اثر اين جنگ ، شكست سختى خوردند ، ولى بروز چند دستگى و اختلاف در بين مسلمانان و بدبينى نسبت به امام و افزايش روح تمرد و عصيان در ارتش اسلام از عواقب جنگ نهروان بود بگونه‌اى كه امام ديگر نتوانست آنها را براى جنگ آماده كند ، و شهادت آن بزرگوار به دست خوارج آغازى بود بر پايان حكومت عدل اسلامى . « 2 » \r\nاگر خوارج اهل تحليل بودند و معيارى براى سنجش حق و باطل داشتند و علل و عوامل حوادث را پيگيرى مىكردند هرگز كار به جنگ كشيده نمىشد . ناآگاهى آنها باعث شد كه حكومت اسلامى به دست خاندان بنى اميه بيفتد .\r\n\r\n","description":"","footnote":" ( 1 ) - گروهى از سپاهيان على ( ع ) در جنگ صفين از ادامهء جنگ با معاويه سرباز زدند و آن حضرت را مجبور به توقف جنگ وحكميت كردند . اين گروه بعدها به خوارج معروف شدند .  ( 2 ) - خوارج در تاريخ ، يعقوب جعفرى ، ص 68 - 71 ، بى جا ، دفتر نشر فرهنگ‌اسلامى ، 1371 . ","page_name":" 162 ","page_number":162},
  {"content":"\r\n\r\n\r\nب - در زمان امام حسن ( ع )\r\nنداشتن آگاهى همراه با كج فهمى سپاه امام مجتبى ( ع ) باعث تفرقه و سستى و در نتيجه بى وفايى آنها نسبت به امام خود شد . كار به آنجا كشيد كه با فريب معاويه و و عدهء مال و ثروت ، فرمانده سپاه امام با هزاران نفر از لشگر به معاويه پيوستند . سپاهيان آن حضرت خيمه ايشان را غارت كرده ، امام را مجروح كردند و حتى نسبت كفر به ايشان دادند و به معاويه قول دادند كه امام را تحويل او دهند و سرانجام امام را مجبور به صلح كردند . « 1 » \r\nاين حوادث تلخ نشان دهنده اين است كه اگر بصيرت بر شمشيرهاى آنها حاكم بودو به فكر آينده بودند ، اين چنين آلت دست معاويه قرار نمىگرفتند و سرنوشت جامعهء اسلامى را براى قرنها تباه نمىكردند .\r\n\r\nدر تاريخ معاصر\r\nنيروهاى مسلح در كليه كشورهاى جهان اعم از صنعتى و در حال توسعه به صورت مستقيم يا غير مستقيم وارد عرصه سياست مىشوند . با اين حال ، در كشورهايى كه با نظام استبدادى اداره مىشود نقش نيروهاى مسلح در سياست بسيار بيشتر است ، بطورى كه در بعضى مواقع اين نيروها به مهمترين نهاد سياسى تصميم گيرنده تبديل مىشوند .\r\nحاكميت نظاميان و كودتاهاى پىدرپى آنان در كشورهاى امريكاى لاتين و فساد و تباهى كه از پياده كردن سياستهاى امريكا در اين كشورها بوجود آمده ، نتيجه عدم آگاهى نظاميان است . سياست امريكا در مورد اين كشورها چنين است :\r\nامريكا براى حفظ حكومتها از سرنگونى ، به كشورهاى امريكاى لاتين كمك نظامى مىدهد تا ارتشهاى آنها تمامى كسانى را كه با سياست امريكا موافق نيستند ، تخت آزار وتعقيب قرار دهند . كمكهاى نظامى امريكا به خاطر اين است كه از منافع و سياست اين\r\n\r\n","description":"","footnote":" ( 1 ) - تاريخ اسلام در عصر امامت امام حسن و امام حسين ( ع ) ، مركز تحقيقات اسلامى ، ص 71 ، قم ، 1370 . ","page_name":" 163 ","page_number":163},
  {"content":"\r\n\r\nكشور در آن منطقه دفاع كرده و مواد خام استراتژيك امريكا تأمين شود . در مقابل اين كمكها امريكا حق دارد به اين كشورها دستور دهد كه با كدام كشور و چگونه داد و ستد داشته باشند . همچنين نيروهاى نظامى حق دارند هر لحظه قانون اساسى را زير پاگذاشته و آزاديها را محدود كنند و خود قدرت سياسى را به دست گيرند . « 1 » \r\nنمونهء ديگرى از فقدان بينش سياسى نيروهاى مسلح در تاريخ معاصر ، ارتش عراق است . اين ارتش در يكى دو دهه گذشته ، دو جنگ خانمان سوز را عليه همسايگان خود به راه انداخت . نتيجه اين جنگها علاوه بر ويرانى كشورهاى همسايه ، ضربه بسيار شديد مردم عراق بود در حالى كه اگر كمى آگاهى و تحليل سياسى در نيروهاى نظامى عراق بود اين گونه آلت دست صدام واقع نمىشدند و كشورشان را با دست خود به ورطهء نابودى نمى كشاندند .\r\nبنابراين ، نيروهاى مسلح بايد از آگاهى و هوشيارى بيشترى برخوردار باشند ، در غير اين صورت سلاح آنها باعث تحريك كشورها و تسلط بيگانگان بر منافع حياتى آنها خواهد شد .\r\n\r\n","description":"","footnote":" ( 1 ) - وحشت در امريكاى لاتين ، جان گراسى ، ترجمه محمد على آقايىپور و محمدعلى صفريان ، ص 401 - 408 ، تهران ، انتشارات خوارزمى ، 1357 . ","page_name":" 164 ","page_number":164},
  {"content":"\r\n\r\nخلاصه\r\nبه مجموعه‌اى از قواى منظم نظامى و انتظامى كه وظيفهء دفاع از كشور در مقابل هجوم بيگانگان و آشوبهاى داخلى را به عهده دارند ، نيروهاى مسلح گفته مىشوند . اين نيروها شامل ارتش ، سپاه ، بسيج و نيروى انتظامى است .\r\nنيروهاى مسلح بايد داراى آگاهى و بينش سياسى باشند تا بتوانند وظايف خود را به خوبى انجام دهند . ضرورت داشتن اين آگاهى در آيات قرآن و روايات اسلامى و نيز رهنمودهاى امام خمينى - ره - و مقام معظم رهبرى بيان شده است .\r\nبالا بردن سطح آگاهى ، معرفت و تقويت انگيزه‌هاى متعالى رزمندگان كه در پيروزى آنها نقش بسزايى دارد ، مورد تأكيد قرآن كريم است . اين آگاهى رزمنده را در هر حال بيمه مىكند . ، به همين جهت عمل نيروهاى مسلح در نظر حضرت على ( ع ) وقتى اهميت دارد كه بصيرت رزمندگان بر شمشيرهايشان حاكم باشد .\r\nامام خمينى - ره - بيدارى و هوشيارى نيروهاى مسلح را مانع نفوذ و خيانت جنايتكاران دانسته‌اند .\r\nمقام معظم رهبرى نيز داشتن شمّ سياسى و آگاهى از زمان و مكان را براى نيروهاى مسلح لازم مىدانند . از طرف ديگر ، در جمهورى اسلامى ايران با توجه به وظايف بسيارى كه در قانون اساسى براى نيروهاى مسلح در نظر گرفته شده ، داشتن آگاهى آنها از اهميت زيادى برخوردار است .\r\nتاريخ اسلام در زمان امام على ( ع ) و امام حسن ( ع ) بيانگر آن است كه فقدان آگاهى ، و شمّ سياسى نيروهاى مسلح باعث ايراد ضربه‌هاى سنگينى بر پيكر اسلام شد ، بطورى كه حكومت اسلامى از مسير اصلى خود خارج گشت .\r\nدر تاريخ معاصر نيز كشورهايى وجود دارند كه به خاطر عدم آگاهى نيروهاى مسلحشان متحمّل ضربه‌هاى شديدى شده‌اند . كشورهاى امريكاى لاتين و عراق از اين نمونه هستند .\r\n\r\n","description":"","footnote":"","page_name":" 165 ","page_number":165},
  {"content":"\r\n\r\nپرسش\r\n1 - نقش آگاهى سياسى نيروهاى مسلح در نظامهاى مردمى را بنويسيد .\r\n2 - وظايف نيروهاى مسلح از ديدگاه امام على ( ع ) چيست ؟ نقش آگاهى سياسى در انجام اين وظايف را توضيح دهيد .\r\n3 - ضرورت بينش سياسى نيروهاى مسلح را از ديدگاه امام خمينى - ره - و مقام‌معظم رهبرى بنويسيد .\r\n4 - نقش آگاهى سياسى درنيروهاى مسلح جمهورى اسلامى ايران را توضيح دهيد .\r\n5 - ضربه‌هاى ناشى از فقدان تحليل سياسى سپاهيان حضرت على ( ع ) بر اسلام را بنويسيد .\r\n\r\n","description":"","footnote":"","page_name":" 166 ","page_number":166},
  {"content":"\r\n\r\n\r\nدرس هفدهم : ورود نيروهاى مسلح در احزاب و گروههاى سياسى\r\nاز آنجا كه نيروهاىمسلح يكى از اركان‌مهمّ هر نظام‌سياسى به شمار مىرود . كيفيت رابطهء نظاميان با مسائل موجود در هر كشورى از جمله موضوعهايى است كه بايد مورد توجه قرار گيرد . نخستين و شايد مهمترين سؤال در اين باره ، دخالت يا عدم دخالت نيروهاى مسلح در فعاليتهاى سياسى است . در درس حاضر ضمن بررسى اين مسأله به تشريح پيامدهاى آن مىپردازيم :\r\n\r\nمفهوم حزب سياسى\r\nحزب سياسى به گروهى از افراد جامعه گفته مىشود كه با اعتقاد و ايمان به برخى اصول و داشتن هدفهاى مشترك در سازمانى به نام « حزب » گردهم آمده و از طريق قسمتهاى مختلف با همديگر ارتباط مستمر داشته و مىكوشند تا براى رسيدن به هدف و اجراى اصول مورد نظر خود حكومت را بطور مستقيم به دست گيرند . « 1 » \r\nهر چند وظيفهء حزب سياسى در ظاهر ، شكل دادن به نگرشها و معتقدات پراكنده ، آشنا ساختن افراد جامعه به وظايف خود و تشويق افراد به شركت در انتخابات ، پرورش رهبران آيندهء جامعه و . . . است ، ولى در واقع ، هدف حزب كسب قدرت است ، كسب مستقيم قدرت سياسى يا مشاركت در آن . « 2 » \r\n\r\nمفهوم گروه سياسى\r\nگروه ، واژهء عامى است كه براى ناميدن هر گونه حزب و جمعيت و . . . برگزيده شده\r\n\r\n","description":"","footnote":" ( 1 ) - احزاب سياسى ، حسن محمدى نژاد ، ج 1 ، ص 41 ، تهران ، انتشارات امير كبير ، 1355 .  ( 2 ) - همان ، ص 40 - 45 . ","page_name":" 167 ","page_number":167},
  {"content":"\r\n\r\nاست . در كشور ما اين واژه براى ناميدن هر گونه سازمان سياسى به كار مىرود . چنانچه در قانون آمده است :\r\n« كليه گروهها موظفند مرامنامه ، هويت ، هيأت رهبرى خود و تغييرات بعدى آنها را به اطلاع وزارت كشور برسانند . » « 1 » \r\nدر نظام جمهورى اسلامى ، ورود نظاميان در هر گونه تشكل سياسى به طور كلى ممنوع است علل و انگيزه‌هاى اين ممنوعيت را در سه محور ، ديدگاه رهبران ، قانون و پيامدهاى ناهنجار ذكر مىنمائيم .\r\n\r\nديدگاه رهبران\r\n\r\nالف - امام خمينى ( ره )\r\nامام خمينى ( ره ) به عنوان معمار انقلاب و نظام جمهورى اسلامى دخالت نظاميان در مسائل سياسى و عضويت آنها در احزاب سياسى را امرى نامطلوب دانسته ، بشدت نهى كرده است و بطور مكرر و مؤكد بر دور بودن نيروهاى مسلح از تحزب و گروه‌گرايى اصرار دانسته و فرموده است :\r\n« اگر ارتش يا سپاه پاسدار ، يا ساير قواى مسلحه در حزب وارد بشود آن روز بايد فاتحه آن ارتش را خواند ! در گروهها وارد نشويد ، در حزب وارد نشويد . » « 2 » \r\nآن حكيم فرزانه ، روى آوردن عناصر نظامى به احزاب سياسى را سبب فرسايش و فساد سازمان نظامى و غير مجاز مىداند و مىفرمايد :\r\n« اصل حزب وارد شدن براى ارتش ، براى سپاه پاسداران ، براى قواى نظامى و انتظامى ، وارد\r\nشدنش جايز نيست ، به فساد مىكشاند آنها را . » « 3 » \r\nآن حضرت در زمان حيات خويش به توسط نمايندگانش در نيروهاى مسلح بشدت\r\n\r\n","description":"","footnote":" ( 1 ) - قانون تشكيلات شوراهاى اسلامى كشورى ، 1361 ، ماده 6 . تبصرهء 1 .  ( 2 ) - صحيفهء نور ، وزارت فرهنگ و ارشاد اسلامى ، ج 16 ، ص 79 ، 1361 .  ( 3 ) - همان ، ص 79 . ","page_name":" 168 ","page_number":168},
  {"content":"\r\n\r\nاز چنين كارى جلوگيرى كرد و نظاميان را از آلوده شدن به تحزب و گروه گرايى بر حذر داشت و با توجه به خطرات خانمان سوز آن ، در وصيت نامه سياسى - الهى خويش نيز اين پيام جاويد را به گوش همه رساند كه :\r\n« وصيت اكيد من به قواى مسلح آن است كه همانطور كه مقررات نظام ، عدم دخول در احزاب و گروهها و جبهه ها است به آن عمل نمايند و قواى مسلح مطلقاً چه نظامى و چه انتظامى و پاسدار و بسيج و غير اينها در هيچ حزب و گروهى وارد نشده و خود را از بازيهاى سياسى دور نگهدارند در اين صورت مىتوانند قدرت نظامى خود را حفظ و از اختلافات درون گروهى مصون بمانند . » « 1 » \r\n\r\nب - مقام معظم رهبرى\r\nمقام معظم رهبرى نيز در سخنرانيها و پيامهاى مكرر خود ، نيروهاى مسلح را از داخل شدن در گروهها و تشكلهاى سياسى منع نموده و از اين پديده به عنوان نوعى تعصب باندى و جريان فاسد كه بايد نابود شود . ياد كرده‌اند .\r\n« . . . گروه گرايى يعنى تعصب باندى و اين خانمان سوزاست . بايد با سلاح معنويت ، اخلاق و نصيحت اين جريان فاسد را نابود كرد . . . . » « 2 » \r\nايشان در جاىديگر ارزش يك ساعت ، سپاهيگرى را بالاتر از ساعتها گفتگوى سياسى بيهوده دانسته و معتقدند كه دخالت در جناحهاى سياسى باعث تباهى نيروهاى مسلح مىشود .\r\n« سياست بايد به وسيله همه آحاد ملت ازجمله نيروهاى نظامى فهميده شود و اما آنچه كه ممنوع است ورود قواى مسلح به دسته بنديها و كارهاى سياسى است ؛ زيرا دخالت در فعاليتها و جنجالهاى سياسى نيروهاى مسلح را تباه مىكند . » « 3 » \r\nبا توجه به اينكه كليه نيروهاى مسلح تحت فرماندهى عالى مقام معظم رهبرى قرار\r\n\r\n","description":"","footnote":" ( 1 ) - وصيت نامه سياسى ، الهى امام خمينى ، ص 68 ، تهران ، مركز نشر فرهنگى رجا ، چاپ اول 1369 .  ( 2 ) - رويدادها و تحليل ، ش 22 ، ص 7 ، ( در جمع مسؤولين دفاتر نمايندگى ، 1365 ) .  ( 3 ) - روزنامه جمهورى اسلامى ، 30 آبان 1368 ، ( ششمين دوره دافوس ) . ","page_name":" 169 ","page_number":169},
  {"content":"\r\n\r\nدارند و فرمانهاى معظم له لازم‌الأجراست ، مىتوان استنباط كرد كه دستور ايشان مبنى بر عدم گروه گرايى ، در حكم قانون بوده و تخلف از آن مستحق مجازات مىباشد .\r\n\r\nقانون\r\nيك فرد آگاه نمىتواند نسبت به موضوعات جامعهء پيرامون خود ، بى تفاوت باشد و همين امر باعث به وجود آمدن تفكرات و عقايد سياسى خاص در هر يك از افراد جامعه مىگردد . اگر اين عقايد سياسى به وابستگى حزبى منجر شود ، داعيهء كسب قدرت و نيل به زمامدارى را به دنبال دارد . حال اگر نظاميان به احزاب سياسى وارد شوند ، نظام سياسى كشور تحت الشعاع خشونت نظامى قرار مىگيرد و چه بسا آنها در جهت تمايلات و گرايشهاى خاص سياسى اعضاى خود از امكانات و قدرت نظامى استفاده كنند . به همين جهت ، قوانين جمهورى اسلامى عضويت و فعاليت نيروهاى مسلح را در گروهها و احزاب سياسى ، ممنوع كرده است .\r\nقانون اساسى جمهورى اسلامى ايران احزاب و گروههاى سياسى را مشروط به اينكه اصول استقلال ، آزادى ، وحدت ملى ، موازين اسلامى و اساس جمهورى اسلامى را نقض نكنند ، آزاد اعلام كرده است . « 1 » \r\nقانون مقررا ت استخدامى سپاه « عدم عضويت و هوادارى از احزاب و گروهها و سازمانهاى سياسى » و همچنين نداشتن سابقهء عضويت يا هوادارى از احزاب و گروههاى سازمانهاى غير اسلامى ، التقاطى ، الحادى و غير قانونى را شرط عمومى استخدام در سپاه دانسته و تأكيد كرده كه ادامهء عضويت آنها موجب اخراج از سپاه خواهد شد . « 2 » \r\nاز شرايط عمومى استخدام در ارتش جمهورى اسلامى عدم سابقهء عضويت يا وابستگى به احزاب سياسى غير قانونى و يا الحادى و حتى احزاب و گروههاى سياسى مجاز مىباشد . « 3 » \r\n\r\n","description":"","footnote":" ( 1 ) - قانون اساسى جمهورى اسلامى ايران ، اصل 26 .  ( 2 ) - قانون مقررات استخدامى سپاه پاسداران انقلاب اسلامى ، مواد 16 و 48 .  ( 3 ) - قانون ارتش ، ماده 29 . ","page_name":" 170 ","page_number":170},
  {"content":"\r\n\r\nقانون نيروى انتظامى نيز استخدام كسانى كه عضويت يا وابستگى به احزاب و گروهكها يا سازمانهاى سياسى داشته باشند را ممنوع كرده است . « 1 » \r\n\r\nپيامدهاى ناهنجار تحزب در نيروهاى مسلح\r\nبطور كلى ، دخالت نظاميان در مسائل سياسى و عضويت آنها در احزاب سياسى امرى نامطلوب است . مهمترين هدف حزب در اختيار گرفتن قدرت يا مشاركت در آن است ، در حالى كه وظيفه اصلى نيروهاى مسلح ، حفظ استقلال و تماميت ارضى كشور و نظام جمهورى اسلامى است و اين دو با هم در تضادند . دخالت ، حمايت و تمايل نيروهاى مسلح نسبت به گروههاى سياسى ، مفاسد و معايب بسيار زيادى دارد كه برخى از آنها عبارت است از :\r\n\r\n1 - تفرقه و درگيرى در نيروهاى مسلح\r\nاستقلال نيروهاى مسلح در برابر كليهء احزاب و گروههاى سياسى ، ضامن فعاليت نيروهاى نظامى در جهت اهداف تعيين شده است و عضويت اعضاى نيروهاى مسلح در احزاب و گروههاى سياسى تعهداتى را بر آنها تحميل مىكند كه موجب سوء استفاده از قدرت نظامى كشور در جهت منافع و مقاصد سياسى حزب يا گروه خاص مىگردد . « 2 » \r\nزمانى كه نيروهاى مسلح بتوانند در احزاب و سازمانهاى سياسى شركت كنند ، چنان نيست كه همه آنان به يك حزب واحد گرايش پيدا كنند ؛ « 3 »  بلكه گرايش به احزاب مختلف ، سبب از بين رفتن وحدت و نظام و انضباط در نيروهاى نظامى شده و در نهايت ، منجر به رويارويى آنها با يكديگر مىشود ، در نتيجه انسجام و وحدت سازمانى و فرماندهى آنها مختل گشته و آنها نمىتوانند وظايف اصلى خود را به خوبى انجام دهند . رقابت در كسب قدرت نيز ميان احزاب سياسى ، امرى مثبت و پذيرفته شده است ، در حالى كه چنين پديده اى در بين نظاميان ، امرى منفى است و باعث مىشود ،\r\n\r\n","description":"","footnote":" ( 1 ) - قانون نيروهاى انتظامى ، مصوب 1369 ، ماده 7 .  ( 2 ) - فقه سياسى ، عباسعلى عميد زنجانى ، ج 1 ، ص 486 ، تهران ، انتشارات اميركبير ، 1366 .  ( 3 ) - چنانچه اعضاى نيروهاى مسلح به يك حزب واحد گرايش پيدا كنند ، امكان دارد يك ديكتاتورى نظامى به وجود آيد . ","page_name":" 171 ","page_number":171},
  {"content":"\r\n\r\nاساس كار نظاميان را كه با وحدت و سلسله مراتب فرماندهى ميسر است ، به هم ريخته و موجب تفرقه و درگيرى آنها شود .\r\nامام خمينى - ره - مبتلا شدن نيروهاى مسلح به سياست را مثل مبتلا شدن انسانها به هرويين دانسته است . همانگونه كه هرويين انسان را بى اراده زندگى و هستى او را تباه مىكند و عده‌اى ديگر براى او تصميم مىگيرند ، امور سياسى نيز اراده و نظم نيروهاى مسلح را مختل مىسازد ، ابتدا باطن نيروهاى نظامى را از بين برده و موجب پوسيدگى آنها مىشود و سپس كسانى كه در متن سياست ، ورزيده شده‌اند ، هر گروه را به يك طرف كشانده و بنيان نيروهاى مسلح را به هم مىزنند . « 1 » \r\n\r\n2 - به كار گيرى زور و خشونت براى رسيدن به قدرت سياسى\r\nهر چند نقش نيروهاى نظامى را درسرنوشت قدرت سياسى نمىتوان نا ديده گرفت ، ولى اين نقش بايد به عنوان پشتيبان سياسى در پشت سر قانون اساسى قرار گيرد ، نه اينكه آنها خود قدرت سياسى را به دست بگيرند .\r\nبا توجه به پيچيدگى قدرت سياسى ، نظاميان صلاحيت و توانايى لازم براى اين كار را ندارند . بعلاوه انحصار قدرت سياسى دردست آنها ، مرگ آزادى و حقوق سياسى مردم و در نتيجه ضعف حيات سياسى جامعه را به دنبال خواهد داشت . « 2 » \r\nانگيزه نظاميان در مسند قدرت ممكن است به بهانه هاى فساد هيأت حاكم ، جلوگيرى از دخالت قدرتهاى بيگانه ، واكنش دربرابر نارساييهاى جامعه و . . . باشد ولى همين حضور ، بطور موقت نيز ، خطر بروز استبداد را به دنبال دارد ، چرا كه آنها ممكن است ابتدا قول دهند كه هر چه زودتر قدرت را به برگزيدگان مردم واگذار كنند ، اما وقتى مدتى بر سر قدرت ماندند آن را ترك نكنند . و بدين ترتيب ، استبداد طولانى شكل گيرد .\r\nآنها ممكن است براى ماندن بر سر قدرت دلايل موجهى مثل در خطر بودن استقلال ، ضرورت نظم و امنيت كشور و جلوگيرى از هرج و مرج را بهانه قرار دهند . « 3 » \r\n\r\n","description":"","footnote":" ( 1 ) - صحيفهء نور ، ج 15 ، ص 5 .  ( 2 ) - فقه سياسى ، عميد زنجانى ، ج 1 ، ص 492 .  ( 3 ) - حقوق اساسى جمهورى اسلامى ايران ، سيد محمد هاشمى ، ج 2 ، ص 468 ، تهران ، انتشارات دانشگاه شهيد بهشتى ، 1372 . ","page_name":" 172 ","page_number":172},
  {"content":"\r\n\r\nنتيجه به كار گيرى زور و خشونت اين است كه مأموريت اصلى نيروهاى مسلح فراموش مىشود و نظاميان سياسى مىشوند ؛ يعنى آنها هستند كه حكومت مىكننديا پشت پرده يك دستگاه غير نظامى را رهبرى مىكنند ، مثل ارتش سودان كه نخست با كودتا حكومت را در دست گرفت . پس از مدتى و براى يك دوره ، حكومت را به غير نظاميان واگذار كرد و دوباره اداره كشور را در دست گرفت . « 1 » \r\nالبته دخالت نظاميان در مسائل سياسى تنها از طريق شركت در احزاب سياسى شكل نمىگيرد ، بلكه نظاميان مىتوانند با در اختيار گرفتن پستها و مشاغل حساس در روند مسائل سياسى كشور ها مؤثر باشند . براى مثال ، هر چند در كشورهاى پاكستان و تركيه ، ورود به احزاب براى قواى مسلح ممنوع است ، ولى تاريخ اين دو كشور گواه آن است كه در دورانهايى نظاميان وارد سياست شده و ايفاى نقش كرده اند . « 2 » \r\n\r\n3 - مخدوش شدن فعاليت سياسى سالم در جامعه\r\nدخالت نيروهاى مسلح درسياست باعث به وجود آمدن جّو رعب و وحشت در فضاى جامعه مىشود . اين دخالتها ، موقعيت سياسى ساير گروهها را تضعيف و فعاليت سياسى سالم در جامعه را مخدوش مىسازد .\r\nدر صورتى كه نظاميان حق ورودبه دنياى سياست را داشته باشند ، با توجه به ابزارى كه در دست دارند ، مىتوانند ديدگاههاى خود را به دولت تحميل كنند ؛ چنان كه ساموئل آدامز « 3 »  اظهار مى دارد :\r\n« به هرحال يك ارتش ثابت به هر ميزان كه ممكن است در زمانى مورد نياز باشد ، هميشه براى آزاديهاى مردم خطرناك است . سربازان اين آمادگى را دارند كه خود را هيأتى مجزا از ساير شهر وندان بپندارند آنان همشيه سلاحشان را در دست دارند . . . بايد با چشم نگران مواظب چنين قدرتى بود . » « 4 » \r\n\r\n","description":"","footnote":" ( 1 ) - رويدادها و تحليل ، شماره 48 ، ص 13 .  ( 2 ) - ارتشهاى آسيا ، معاونت حقوقى پارلمانى وزارت سپاه ، ص 39 - 40 ، بى جا ، 1366 .  ( 3 ) -  Saimuel Adims   ( 4 ) - مجله سياست دفاعى ، پژوهشكده علوم دفاعى استراتژيك دانشگاه امام‌حسين ، ش 3 و 4 ، ص 204 . ","page_name":" 173 ","page_number":173},
  {"content":"\r\n\r\nروشن است كه وقتى تلاش نظاميان يراى تأثيرگذارى بر سياست باعث نگرانى سياستمداران و حتى شهروندان مىشود ، دخالت مستقيم آنها اين اضطراب و دلهره را دو چندان مىسازد . « 1 » \r\nاز ديد قانونگذار فعاليت و جهت گيرى سياسى باجنگيدن و پاسدارى از كشور سازگار نيست ، به همين جهت بحث مربوط به قواى مسلح در قانون اساسى در فصل « قوه مجريه » آمده است ؛ يعنى نيروهاى مسلح اجرا كننده قوانين و مقرراتى هستند كه قوهء مقننه و ديگر مراجع صلاحيتدار آنها را تصويب مىكند . به عبارت ديگر ، نيروهاى مسلح ، سازمانهاى اجرايى هستند ، نه مرجع تصميم گيرى به مفهوم سياسى آن . « 2 » \r\nشوكت و اقتدار نيروهاى مسلح به آن است كه همواره تمام مردم پشتيبان آنها باشند .\r\nگرايش نيروهاى مسلح به گروهى خاص اگر چه با دخالت نظامى همراه نباشد ، ليكن باعث مىشود كه نيروهاى نظامى از مردم فاصله بگيرند و بتدريج اعتماد آنها به نيروهاى مسلح كم شود و در نتيجه ، به هنگام ضرورت نتوانند حمايت كليه اقشار مردم را به سوى خود جلب كنند .\r\n\r\n4 - كاهش توان نظامى و فنى نيروهاى مسلح\r\nنظاميگرى ، اصلى ثابت و تغيير ناپذير در نيروهاى مسلح است كه از خصوصيات آن مىتوان به آموزش ، انضباط ، سازماندهى ، سلسله مراتب و . . . اشاره كرد . بدون داشتن اين خصوصيات آن هم به صورت مشخص و معين ، نمىتوان وظايف محوله را به خوبى انجام داد . براى مثال ، بسيارى از جنگ افزارها در نيروهاى مسلح بسيار فنى و پيچيده است و به كار گرفتن آنها نياز به گذراندن دوره هاى آموزش طولانى دارد و لازمهء اين كار داشتن افرادى منظم ، دايمى و تمام وقت است .\r\nجامعه شناسان معتقدند كه دخالت نظاميان در سياست داراى نتايجى بسيار منفى است ؛ زيرا آنها منابعى كه باعث پيشرفت صنعتى كشور مىشود را جذب تداركات\r\n\r\n","description":"","footnote":" ( 1 ) - مجله سياست دفاعى ، پژوهشكده علوم دفاعى استراتژيك دانشگاه امام حسين ( ع ) ، ش 3 و 4 ، ص 204 .  ( 2 ) - مبانى سياست ، عبدالحميد ابوالحمد ، ص 521 ، تهران ، انتشارات توس ، 1368 . ","page_name":" 174 ","page_number":174},
  {"content":"\r\n\r\nنظامى مىكنند ، با نيروهاى فعّال جامعه به مقابله برمىخيزند و در خدمت طبقات - كه همان خودشان هستند - در مىآيند . « 1 » \r\nدخالت نيروهاى نظامى در احزاب ، باعث تفرقه در صفوف آنها شده و در نتيجه توان نظامى و تكنيكى آنها كاهش مىيابد . اين مسأله سبب مىشود امنيت كشور بطور جدى تهديد شود و در مواردى حتى به تجزيه آن بينجامد .\r\n\r\n","description":"","footnote":" ( 1 ) - ر . ك ، « مقاله جامعه شناسى دخالت نظاميان در سياست » اطلاعات ، 9 / 11 / 1364 . ","page_name":" 175 ","page_number":175},
  {"content":"\r\n\r\nخلاصه\r\nنيروهاى مسلح از اركان مهّم هر نظام سياسى به شمار مىروند . رابطه بين نظاميان و مسائل سياسى از جمله موضوعاتى است كه همواره مورد توجه بوده است .\r\nحزب سياسى به گروهى از افراد جامعه گفته مىشود كه با اعتقاد و ايمان به اصول و اهداف مشترك از طريق قسمتهاى مختلف با همديگر ارتباط داشته و براى رسيدن به حكومت تلاش مىكنند .\r\nامام خمينى - ره - و حضرت آيت الله العظمى خامنه‌اى زيد عزه در سخنرانيها و پيامهاى متعدد خود خطاب به نيروهاى مسلح آنها را از داخل شدن در گروههاى سياسى منع كرده و گروه گرايى را باعث تباهى و از بين رفتن قدرت نظامى نيروهاى مسلح مىدانند .\r\nيكى از شرايط استخدام نظاميان ، عدم عضويت در گروهها و احزاب سياسى مجاز و غير مجاز است و ادامه عضويت در اين گروهها ، موجب اخراج از خدمت نظامى است .\r\nدخالت نيروهاى نظامى در احزاب و گروههاى سياسى از لحاظ عملى نيز آثار بسيار نامطلوبى را در پى دارد ، از جمله تفرقه و درگيرى بين نيروهاى مسلح ، به كارگيرى زور و خشونت براى رسيدن به قدرت سياسى ، مخدوش شدن فعاليت سياسى سالم در جامعه و كاهش توان نظامى و فنى نظاميان هر كدام از اين مسائل به تنهايى كافى است كه انسجام نيروهاى مسلح را مخدوش كرده و آنها نتوانند وظايف بسيار سنگينى را كه به عهده دارند ، انجام دهند .\r\nپرسش\r\n1 - حزب سياسى را تعريف كرده ، وظيفه آن را بنويسيد .\r\n2 - آثار و نتايج گروه گرايى در نيروهاى مسلح از ديدگاه امام خمينى - ره - را توضيح دهيد .\r\n3 - ورود به احزاب و گروههاى سياسى از نظر قوانين نيروهاى مسلح چگونه است ؟\r\n4 - پيامدهاى مداخله نظاميان در صحنه سياسى كشور را توضيح دهيد .\r\n5 - چرا با ورود نظاميان به احزاب و گروههاى سياسى از توان نظامى و فنى آنها كاسته مىشود .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\n« فهرست منابع »\r\nقرآن كريم .\r\nنهج‌البلاغه .\r\nآشنايى با علوم اسلامى ، شهيد مرتضى مطهرى ، ج 3 ، قم انتشارات صدرا .\r\nآشنايى با قرآن ، شهيد مرتضى مطهرى ، ج 3 ، انتشارات صدرا ، 1365 .\r\nآموزش دين ، علامه طباطبايى ، انتشارات اسلامى ، بىتا .\r\nاحتجاج ، طبرسى .\r\nاحزاب سياسى ، حسن محمدى نژاد ، تهران ، انتشارات اميركبير ، 1355 .\r\nارتشهاى آسيا ، معاونت حقوقى - پارلمانى سپاه ، 1366 .\r\nاساسنامه سپاه ، مصوب 1361 .\r\nاسلام و حقوق بشر ، زين العابدين قربانى ، كتابخانه صدر ، تهران .\r\nاسلام و حقوق بين الملل عمومى ، دفتر همكارى حوزه و دانشگاه ، ج 1 ، انتشارات سمت ، 1372 .\r\nاصول سياست خارجى جمهورى اسلامى ايران ، منوچهر محمدى ، تهران ، انتشارات امير كبير .\r\nاصول الفقه ، محمد رضا مظفر ، نشر دانش اسلامى .\r\nاصول كافى ، شيخ كلينى ، چاپ اسلاميه .\r\nاقتصاد ما ، سيد محمد باقر صدر ، ترجمه محمدكاظم موسوى ، انتشارات اسلامى ، 1350 .\r\nبحارالانوار ، علامه مجلسى ، داراحياءالتراث العربى ، بيروت .\r\nبررسى و تحليلى از نهضت امام خمينى ، سيدحميد روحانى ، انتشارات اسلامى ، قم .\r\nباز شناسى جنبه هاى تجاوز و دفاع ، مقالات ارائه شده به كنفراس بين المللى تجاوز و دفاع ، تهران ، 1368 .\r\nپاسدار اسلام ( مجله ) ، آبانماه سال 1361 .\r\nپيام انقلاب ، ش 55 و 126 .\r\n\r\n","description":"","footnote":"","page_name":" 177 ","page_number":177},
  {"content":"\r\n\r\nتاريخ طبرى ، محمدبن جرير طبرى ، ترجمه ابوالقاسم پاينده ، بنياد فرهنگ ايران .\r\nتاريخ فرهنگ وتمدن اسلامى ، زين العابدين قربانى ، دفتر نشر فرهنگ اسلامى .\r\nتحريرالوسيله ، امام خمينى ، چاپ اسماعيليان ، قم .\r\nتحف العقول ، حسن شعبه حرّانى ، انتشارات كتابفروشى اسلاميه .\r\nترمينولوژى حقوق ، محمد جعفر لنگرودى ، انتشارات گنج دانش ، تهران .\r\nتفسير الميزان ، علامه طباطبايى ، ترجمه سيد محمد باقر موسوى ، انتشارات دار العلم .\r\nتفسير نمونه ، جمعى از دانشمندان ، تهران ، انتشارات دارالكتب الاسلاميه ، 1353 .\r\nجامعه شناسى غررايى ، على محمد نقوى ، انتشارات امير كبير ، 1363 .\r\nجامعه و تاريخ ، شهيد مرتضى مطهرى ، انتشارات صدرا ، قم .\r\nجامعه وتاريخ ، محمد محمد تقى مصابح ، سازمان تبليغات اسلامى ، 1368 .\r\nجنگ از ديدگاه قرآن و حديث ، سيد محمد خاتمى ، انتشارات سپاه ، 1363 .\r\nجواهرالكلام ، شيخ محمد حسن نجفى ، دارالحياء و التراث العربى ، بيروت .\r\nحقوق‌اساسى جمهورى اسلامى ايران ، سيد محمد هاشمى ، تهران ، انتشارات دانشگاه شهيد بهشتى ، 1372 .\r\nحقوق اساسى و نهادهاى سياسى ، ابوالفضل قاضى ، انتشارات دانشگاه تهران ، 1368 .\r\nحقوق اقليتها ، عباسعلى عميد زنجانى ، دفتر نشر فرهنگ اسلامى ، 1362 .\r\nحقوق بين‌الملل اسلامى ، سيد خليل خليليان ، دفتر نشر فرهنگ اسلامى ، 1362 .\r\nحقوق بين الملل عمومى ، محمد رضا ضيايى بيگدلى ، چاپ رشديه ، 1367 .\r\nحكمت اصول سياسى اسلام ، محمد تقى جعفرى ، بنياد نهج البلاغه .\r\nحكومت اسلامى و ولايت فقيه ، امام خمينى ، انتشارات آزادى قم .\r\nالحياة ، محمد رضا حكيمى و ديگران ، دفتر نشر فرهنگ اسلامى ، 1360 .\r\nدرآمدى بر جامعه شناسى اسلامى ، دفتر همكارى حوزه و دانشگاه ، 1367 .\r\nدرآمدى بر حقوق اسلامى ، دفتر همكارى حوزه و دانشگاه ، 1364 .\r\nدرآمدى بر حقوق اسلامى ، دفتر همكارى حوزه و دانشگاه ، انتشارات سمت ، 1368 .\r\nدر جستجوى راه از كلام امام ، دفتر هيجدهم ، ارتش ، انتشارات امير كبير ، بى تا .\r\nرسالهء نوين عبدالكريم بى آزار شيرازى ، موسسه انجام كتاب ، 1359 .\r\nالروضة البهيه فى شرح اللمعة الدمشقيه ، الشهيد الثانى ، دارالعلم الاسلامى ، بيروت .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\nسفينةالبحار ، محدث قمى ، دار المرتضى ، بيروت ، بى تا .\r\nسيرهء ابن هشام ، انتشارات ايران ، 1363 .\r\nصحيفه نور ، انتشارات وزارت فرهنگ و ارشاد اسلامى .\r\nغررالحكم ، آمدى ، انتشارات دانشگاه تهران .\r\nفرهنگ عربى المنجد .\r\nفرهنگ علوم سياسى ، على آقا بخشى ، انتشارات تندر .\r\nفرهنگ فارسى ، محمد معين ، تهران ، انتشارات امير كبير ، 1360 .\r\nفرهنگ لغات و اصطلاحات نظامى ، اصغر مظاهرى كلهرودى ، تهران ، امير كبير ، 1367 .\r\nفقه سياسى ، ابوالفضل شكورى ، نشر حرّ ، قم ، 1361 .\r\nفقه سياسى ، عباسعلى عميد زنجانى ، انتشارات امير كبير ، 1367 .\r\nفقه سياسى در اسلام ، محمد صالح الظالمى ، ترجمه رضا رجب‌زاده ، پيام آزادى ، 1359 .\r\nقانون ارتش ، مصوب 1366 .\r\nقانون اساسى جمهورى اسلامى ايران .\r\nقانون تشكيلات شوراهاى اسلامى - كشورى ، مصوب 1361 .\r\nقانونگذارى در اسلام ، صبحى محمصانى ، ترجمه اسماعيل گلستانى ، انتشارات امير كبير ، 1360 .\r\nقانون مقررات استخدامى سپاه ، مصوب 1370 .\r\nقانون نيروى انتظامى ، مصوب 1369 .\r\nكتاب البيع ، امام خمينى ، چاپ مهر ، قم .\r\nكشف الاسرار ، امام خمينى ، انتشارات آزادى قم ، بى تا .\r\nمالكيت عمومى ، سيد محمد خامنه‌اى ، انتشارات تك ، 1370 .\r\nمبانى استنباط حقوق اسلامى ، ابوالحسن محمدى ، دانشگاه تهران ، 1364 .\r\nمبانى حكومت اسلامى ، جعفر سبحانى ، ترجمه ابوالفضل موحد ، كتابخانه اميرالمومنين ، اصفهان .\r\nمبانى علم سياست ، عبدالحميد عبدالحمد ، تهران ، نشر قوس ، 1368 .\r\nمبانى فقهى قانون اساسى جمهورى اسلامى ايران ، عباسعلى عميد زنجانى ، دفتر مركزى جهاد دانشگاهى .\r\nمبانى و كليات علم حقوق ، سيد جلال الدين مدنى ، نشر همراه ، 1370 .\r\nمجله سياست دفاعى ، پژوهشكده علوم استراتژيك ، دانشگاه امام‌حسين ، شماره 3 و 4 .\r\n\r\n","description":"","footnote":"","page_name":" 179 ","page_number":179},
  {"content":"\r\n\r\nمصدرالتشريع ونظام‌الحكم فىالاسلام ، سيد محمود هاشمى ، انتشارات نمونه ، قم ، 1408 .\r\nمعالم الحكومة الاسلاميه ، جعفر سبحانى ، انتشارات جامعه مدرسين حوزه علميه قم .\r\nمعالم الدين ، شهيد ثانى ، مركز انتشارات علمى و فرهنگى ، 1362 .\r\nمغازى ، واقدى .\r\nمفاهيم القرآن ، جعفر سبحانى ، انتشارات اسلامى ، 1364 .\r\nالمفردات فى غريب القرآن ، راغب اصفهانى .\r\nمكاتيب الرسول ، على احمدى ميانجى ، ج 2 ، دار المهاجر ، بيروت .\r\nمكتب‌هاى حقوقى در حقوق اسلام ، محمدجعفر جعفرى لنگرودى ، تهران ، گنج دانش ، 1370 .\r\nممنوعيت گروه‌گرايى نيروهاى مسلح ، مركز تحقيقات اسلامى نمايندگى ولىفقيه در سپاه ، قم ، 1370 .\r\nالميزان ، علامه طباطبايى ، قم ، انتشارات جامعه مدرسين حوزه علميه قم ، بى تا .\r\nمن لا يحضره الفقيه ، شيخ صدوق ، تهران ، چاپ آفتاب ، بى تا .\r\nوسائل الشيعه ، شيخ حر عاملى ، چاپ اسلاميه .\r\nوصيت‌نامه سياسى الهى امام خمينى ، چاپ اول ، تهران نشرفرهنگى رجا ، 1369 .\r\nولاءها و ولايتها ، شهيد مرتضى مطهرى ، انتشارات صدرا ، قم ، 1365 .\r\nولايت فقيه و حاكميت ملت ، سيدحسن طاهرى خرم‌آبادى ، قم ، انتشارات اسلامى ، بى تا .\r\nولايت فقيه ، امام خمينى ، نشر آزادى ، قم .\r\nولايت‌فقيه ، جعفر كريمى ، تهران ، ادارهء آموزشهاى عقيدتىسياسى نمايندگى ولىفقيه در سپاه ، 1373 .\r\n\r\n\r\n","description":"","footnote":"","page_name":" 180 ","page_number":180}
  ]