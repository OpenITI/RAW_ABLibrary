[
  {"content":"\r\n\r\nسلسله پژوهش هاى اعتقادى\r\n( 7 )\r\nفدك\r\nدر فراز ونشيب\r\nپژوهشى در مورد فدك در پاسخ به يك دستور\r\nآيت الله سيد على حسينى ميلانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nسرشناسه : حسينى ميلانى ، على ، 1327\r\nعنوان قراردادى : مسأله فدك و حديث انا معاشر الانبياء لا نورث . فارسى .\r\nعنوان و پديدآور : فدك در فراز و نشيب : پژوهشى در مورد فدك در پاسخ به يك دانشور سنى / على حسينى ميلانى ؛\r\nترجمه و ويرايش هيئت تحريريه مركز حقائق اسلامى\r\nمشخصات نشر : قم : حقايق اسلامى ، 1386 .\r\nمشخصات ظاهرى : 152 ص ؛ مصور ( رنگى ) .\r\nفروست : سلسله پژوهش هاى اعتقادى : 7 .\r\nشابك : 3 - 82 - 2501 - 964 - 978\r\nوضعيت فهرست نويسى : فيپا\r\nيادداشت : كتابنامه : ص 141 - 151 ؛ همچنين به صورت زير نويس .\r\nموضوع : فاطمه زهرا ( س ) ، 8 ؟ - 11 ق .\r\nموضوع : فدك .\r\nشناسه افزوده : مركز حقايق اسلامى\r\nرده بندى كنگره : 1386 5041 م 55 ح / 25 / 27 bp\r\nرده بندى ديويى : 973 / 297\r\nشماره كتابشناسى ملى : 1174878\r\nمركز حقائق الاسلاميه\r\nنام كتاب : فدك در فراز و نشيب\r\nمؤلف : آيت الله سيد على حسينى ميلانى\r\nترجمه و ويرايش : هيئت تحريريه مركز حقائق اسلامى\r\nناشر : مركز حقايق اسلام\r\nشمارگان : 1000\r\nنوبت چاپ : سوم / 1387\r\nچاپ : وفا\r\nشابك : 3 - 82 - 2501 - 964 - 978\r\n3 - 82 - 2501 - 964 - 978\r\nحقوق چاپ محفوظ است\r\nمراكز پخش :\r\nقم : خيابان صفائيه ، رو به روى صندوق قرض الحسنه دفتر تبليغات ، تلفن : 7837320 - 0251\r\nتهران : 1 . قيطريه : خيابان برادران سليمانى ( حكمت سابق ) ، پلاك 98 ، نمايشگاه كتاب اعراف ، تلفن : 22208592 - 021\r\n2 . خيابان مجاهدين ، چهار راه آبسردار ، ساختمان پزشكان ، واحد 9 ، مركز فرهنگى انتشارات منير ، تلفن : 77521836 - 021 ( 4 خط )\r\nمشهد : چهار راه شهدا ، پشت باغ نادرى ، كوچهء شهيد خوراكيان ، پاساژ گنجينهء كتاب ، انتشارات نور الكتاب ( ميلانى ) ، تلفن :\r\n2223130 - 0511\r\nاصفهان : چهارباغ پايين ، روبه روى ورزشگاه تختى ، مركز تخصصى حوزه علميه اصفهان ، تلفن 2223423 - 0311\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nآن گاه كه از سوى خداى تعالى اين آيه شريفه نازل شد كه :\r\n* ( وآت ذا القربى حقه ) *\r\n: حق ذوى القربى را بپرداز \"\r\nپيامبر خدا صلى الله عليه وآله فدك را به فاطمه عليها السلام عطا نمود . . . ( 2 ) .\r\n\r\n\r\n","description":"","footnote":"\r\n( 1 ) سورهء اسراء : آيهء 26 .\r\n( 2 ) ر . ك صفحهء 36 همين كتاب .\r\n","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nسرآغاز\r\nبسم اللَّه الرّحمن الرّحيم\r\n. . . آخرين و كامل‌ترين دين الهى با بعثت خاتم الانبياء ، حضرت محمّد مصطفى صلّى اللَّه عليه وآله به جهانيان عرضه شد و آئين و رسالت پيام رسانان الهى با نبوّت آن حضرت پايان پذيرفت .\r\nدين اسلام در شهر مكّه شكوفا شد و پس از بيست و سه سال زحمات طاقت فرساى رسول خدا صلّى اللَّه عليه وآله و جمعى از ياران باوفايش ، تمامى جزيرة العرب را فرا گرفت .\r\nادامهء اين راه الهى در هجدهم ذى الحجّه ، در غدير خم و به صورت علنى ، از جانب خداى منّان به نخستين رادمرد عالم اسلام پس از پيامبر خدا صلّى اللَّه عليه وآله يعنى امير مؤمنان على عليه السلام سپرده شد .\r\nدر اين روز ، با اعلان ولايت و جانشينى حضرت على عليه السلام ، نعمت الهى تمام و دين اسلام تكميل و سپس به عنوان تنها دينِ مورد\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nپسند حضرت حق اعلام گرديد . اين چنين شد كه كفرورزان و مشركان از نابودى دين اسلام مأيوس گشتند .\r\nديرى نپاييد كه برخى اطرافيان پيامبر صلّى اللَّه عليه وآله ، - با توطئه‌هايى از پيش مهيّا شده - مسير هدايت و راهبرى را پس از رحلت پيامبر خدا صلّى اللَّه عليه وآله منحرف ساختند ، دروازه مدينهء علم را بستند و مسلمانان را در تحيّر و سردرگمى قرار دادند . آنان از همان آغازين روزهاى حكومتشان ، با منع كتابت احاديث نبوى ، جعل احاديث ، القاى شبهات و تدليس و تلبيس‌هاى شيطانى ، حقايق اسلام را - كه همچون آفتاب جهان‌تاب بود - پشت ابرهاى سياه شكّ و ترديد قرار دادند .\r\nبديهى است كه على رغم همهء توطئه‌ها ، حقايق اسلام و سخنان دُرَرْبار پيامبر خدا صلّى اللَّه عليه وآله ، توسّط امير مؤمنان على عليه السلام ، اوصياى آن بزرگوار عليهم السلام و جمعى از اصحاب و ياران باوفا ، در طول تاريخ جارى شده و در هر برهه‌اى از زمان ، به نوعى جلوه نموده است . آنان با بيان حقايق ، دودلىها ، شبهه‌ها و پندارهاى واهى شياطين و دشمنان اسلام را پاسخ داده و حقيقت را براى همگان آشكار ساخته‌اند .\r\nدر اين راستا ، نام سپيده باورانى همچون شيخ مفيد ، سيّد مرتضى ، شيخ طوسى ، خواجه نصير ، علّامهء حلّى ، قاضى نوراللَّه ، مير حامد حسين ، سيّد شرف‌الدين ، امينى و . . . همچون ستارگانى پرفروز مىدرخشد ؛ چرا كه اينان در مسير دفاع از حقايق اسلامى و تبيين\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nواقعيّات مكتب اهل بيت عليهم السلام ، با زبان و قلم ، به بررسى و پاسخ‌گويى شبهات پرداخته‌اند . . .\r\nو در دوران ما ، يكى از دانشمندان و انديشمندانى كه با قلمى شيوا و بيانى رَسا به تبيين حقايق تابناك دين مبين اسلام و دفاع عالمانه از حريم امامت و ولايت امير مؤمنان على عليه السلام پرداخته است ، پژوهشگر والامقام حضرت آيت اللَّه سيّد على حسينى ميلانى ، مىباشد .\r\nمركز حقايق اسلامى ، افتخار دارد كه احياى آثار پُربار و گران سنگ آن محقّق نستوه را در دستور كار خود قرار داده و با تحقيق ، ترجمه و نشر آثار معظّمٌ له ، آن‌ها را در اختيار دانش پژوهان ، فرهيختگان و تشنگان حقايق اسلامى قرار دهد .\r\nكتابى كه در پيش رو داريد ، ترجمهء يكى از آثار معظّمٌ له است كه اينك \" فارسى زبانان \" را با حقايق اسلامى آشنا مىسازد .\r\nاميد است كه اين تلاش مورد خشنودى و پسند بقيّة اللَّه الأعظم ، حضرت ولىّ عصر ، امام زمان عجل اللَّه تعالى فرجه الشريف قرار گيرد .\r\nمركز حقايق اسلامى\r\n\r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n\r\nفدك\r\nدر فراز و نشيب\r\n\r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n\r\nبسم اللَّه الرّحمن الرّحيم\r\nالحمد للَّه ربّ العالمين والصلاة والسلام على سيّدنا محمّد وآله الطاهرين المعصومين ولعنة اللَّه على أعدائهم أجمعين من الأوّلين والآخرين\r\n\r\nپيش‌گفتار\r\nچندى پيش ، از طريق اينترنت نامه‌اى از يك دانشور اهل سنّت را دريافت كردم كه در ضمن آن نامه از اين جانب درباره ماجراى فدك درخواست گفت و گو كرده بود . وى در بخشى از نامه خود چنين نوشته بود :\r\n. . . به شرط آن كه ماجراى فدك را تنها از منظرى كه شايسته آن است بنگريم و آن را با معيار احساس و عاطفه - كه شايستگى قضاوت بين دو مدعى را ندارد - نسنجيم ، بلكه نگرشى انديشمندانه\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nبر آن داشته باشيم و با ديدهء انسانِ با انصافى كه بر احساس خود گردن نمىنهد ، آن را نظاره كنيم و نگاه خويش را سوى حق بداريم ، و آن را بپذيريم ، در نزد هر كه باشد . البتّه بايستى اين نگرش در پرتو منابع موثق و اخبار معتبر اهل سنّت باشد .\r\nوى در بخش ديگرى از نامه نوشته بود :\r\nبايسته است كه در اين گفت و گو بىطرف و آزادانديش باشيم و حقايق را آن‌گونه كه هست و با بىطرفى تمام بيان كنيم ؛ مانند هر مشكل ديگرى كه بين دو شخص به وجود مىآيد و نگاهى بر اساس معيارهاى صحيح را مىطلبد ، تا به واقعيت و حقيقت دست يازيده شود .\r\n\r\nپرسش‌هاى مطرح شده\r\nاين دانشور سنّى در بخشى از نامهء خود پرسش‌هايى را مطرح نموده بود كه چكيدهء آن‌ها چنين است :\r\n1 - چرا ماجراى فدك اين همه مورد توجّه علماى شيعه قرار گرفته و حال آن كه در تاريخ اسلام موضوعات شبيه به آن به فراوانى يافت مىشود ؟ . . . آنان در پسِ اين همه تلاش و توجّه در پى يافتن چه چيزى هستند ؟\r\n\r\n","description":"","footnote":"","page_name":" 16 ","page_number":16},
  {"content":"\r\n\r\n2 - ادّعاى زهرا در اين ماجرا چند گونه است : گاهى مدّعى شده كه فدك بخشيدهء پيامبر صلى اللَّه عليه وآله « 1 » است و گاه ادّعا نموده كه فدك ارث است . علّت اين گونه ادّعاها چيست ؟ و چگونه مىتوان همهء آن‌ها را با هم توجيه نمود ؟\r\n3 - با آن كه على [ عليه السلام 
  ] را محترم مىشماريم ، ولى او همسر زهرا [ عليها السلام 
  ] است و گواهى او در اين ماجرا - كه شهادت يك نفر به تنهايى است - دليل كافى نخواهد بود .\r\n4 - بىترديد ابوبكر به گوش خود شنيده بود كه پيامبر صلّى اللَّه عليه وآله فرموده است :\r\nإنّا معاشر الأنبياء لا نورث و ما تركناه صدقة .\r\nما گروه پيامبران ارث نمىگذاريم و آن چه از ما بر جا مىماند صدقه است .\r\nاز اين رو بر او لازم بوده كه به فرمودهء پيامبر صلّى اللَّه عليه وآله عمل كند ، و لذا فرق نمىكند كه مدّعىِ ارث پيامبر ، دختر او باشد يا\r\n\r\n\r\n","description":"","footnote":"\r\n( 1 ) على رغم اين كه در منابع اهل سنّت درود و صلوات پس از نام مبارك‌پيامبر خدا صلى اللَّه عليه وآله به صورت ناقص ( ابتر ) آمده است ، ما طبق فرمايش حضرتش ، درود و صلوات را به صورت كامل آورده‌ايم .\r\n","page_name":" 17 ","page_number":17},
  {"content":"\r\n\r\nشخصى ديگر ؟\r\n5 - حقيقت آن است كه زهرا [ عليها السلام 
  ] زنى همانند ديگر زنان و بشرى مانند ديگران بوده است كه گاه خوشنود مىشود و گاه خشم مىگيرد ؛ حال چه مىشود اگر به سبب واگذار نشدن فدك به او ، بر ابوبكر خشم گرفته باشد ؟\r\n6 - در برخى روايات ما آمده است : كسى كه بر جنازهء زهرا [ عليها السلام 
  ] نماز خوانده ، ابوبكر بوده و اين موضوع نشانه خوشنودى او از ابوبكر است .\r\n7 - شيعيان چيزى از مِلك به عنوان ارث به زن نمىدهند ، چنان كه اين موضوع در روايات آنان نيز مطرح شده است .\r\n8 - كلينى در كتاب كافى از ابو عبداللَّه [ امام صادق عليه السلام 
  ] نقل كرده است كه رسول خدا صلى اللَّه عليه وآله فرموده‌اند :\r\nوإنّ العلماء ورثوا الأنبياء ، إنّ الأنبياء لم يورثوا ديناراً ولا درهماً . . . .\r\nبه راستى كه علما و دانشمندان از پيامبران ارث مىبرند ، همانا پيامبران دينار و درهمى به ارث نمىگذارند . . . .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n9 - اگر در اين ماجرا حق با زهرا [ عليها السلام 
  ] بوده است ، پس چرا هنگامى كه على [ عليه السلام 
  ] به حكومت رسيد فدك را باز پس نگرفت ؟\r\n\r\nمبانى پاسخ‌گويى\r\nدر پاسخ به موارد مطرح شده ، اين گونه نوشتم : بر هر پژوهشگر آزادانديش و منصف ، روشن و آشكار است كه علماى شيعهء دوازده امامى همواره با شرح صدر از هر پرسش و پژوهشى در مورد انديشه و اعتقاد شيعه ، كه در وراى آن دست يازيدن به حق و پرده افكندن از چهرهء حقيقت بوده است ، استقبال نموده‌اند .\r\nآنان پيوسته در گفت و گوها و مناظره‌ها خود را به حفظ شؤون و آداب بحث و مناظره متعهّد دانسته‌اند و جز با استناد به شواهد روشن و استوار ، و برگرفته از دلايل مورد اتّفاق دو طرف و يا اخبار موجود در مصادر و منابع قرون نخست و مورد اعتماد طرف مقابل سخن نرانده‌اند .\r\nبديهى است كه در اين بحث نيز با وجود حساسيت و اهميّت بسيارش ، همين شيوه و سيره ، آشكار و هويدا خواهد بود . به طور كلّى پاسخ ما در چهار بخش بيان مىگردد :\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nبخش يكم : نگاهى كوتاه به ماجراى فدك\r\nبخش دوم : نقد و بررسى حديث انحصارى\r\nبخش سوم : نگاه فاطمهء زهرا عليها السلام به غاصبين فدك\r\nبخش چهارم : بررسى سه مورد مهمّ\r\nاز خداوند مىخواهم كه به حق محمّد و خاندان مطهّرش عليهم السلام مؤمنان را با اين بحث سود بخشد و آن را وسيله‌اى براى كسانى كه شايسته هدايت هستند قرار دهد .\r\nسيّد على حسينى ميلانى\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nبخش يكم\r\nنگاهى كوتاه\r\nبه ماجراى فدك\r\n\r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n\r\n\r\nنگاهى كوتا به ماجراى فدك\r\n\r\nعلّت توجّه خاص به مسائل مربوط به حضرت زهرا عليها السلام\r\nبررسى مسائل صدر اسلام به طور عام ، و مسائل مربوط به پارهء تن رسول خدا صلى اللَّه عليه وآله ، حضرت زهرا عليها السلام به طور خاص همواره مورد اهتمام بزرگان علماى اماميّه بوده و هست ، و البتّه ماجراى فدك از حساس‌ترين آن‌هاست .\r\nحساسيت و اهتمام ويژهء ما به قضايا و مسائل مربوط به حضرت زهرا عليها السلام به دو علت است :\r\nنخست : به سبب يقينى بودن عصمت آن حضرت به استناد كتاب خدا و سنّت رسول او ، و نيز جايگاه و منزلت آن بانوى بزرگوار در پيشگاه خدا ، پيامبر صلى اللَّه عليه وآله و مؤمنان .\r\nدوم : ارتباط جدّى و تنگاتنگ قضاياى ايشان با مسئله امامت و خلافتِ پس از رسول خدا صلى اللَّه عليه وآله .\r\nبسيار واضح است كه توجّه خاص آن بانو و ائمّه اهل البيت عليهم السلام\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nو شيعيان ايشان از همان روز نخست به اين ماجرا ، از آن رو نبوده كه سرزمين فدك در آن زمان باغ و بستانى بوده و ارزش اقتصادى در خور توجّه و محصولات زراعى بسيار از آن به دست مىآمده ، بلكه هدف از اين اهتمام ، آشكار نمودن موضوع ديگرى است كه با اصل و اساس دين و رويكرد مسلمانان تا روز رستاخيز بستگى دارد .\r\nولى خواسته شما در اين پژوهش اين است كه گفت و گو با قطع نظر از جايگاه و منزلت زهراى بتول عليها السلام انجام شود و گفته‌اى كه :\r\nبايستى در اين موضوع بىطرفانه عمل نماييم و فراموش كنيم كه مدّعى اين ماجرا زنى است كه چون دخترِ پيامبر ماست ، ما او را دوست مىداريم و بزرگش مىشماريم و نزد ما و خداى متعال جايگاه و شأنى خاص دارد ؛ همچنين فراموش كنيم كه طرف مقابل او ابوبكر است كه دشمن شيعه است و تا هنگامى كه دشمن به شمار آيد تمام بدىها در او و تمام خطاها در انديشه و نظر اوست ؛ بلكه فقط بايسته است بگوييم : كلام و كردار محمّد صلى اللَّه عليه وآله برتر از گفتار و رفتار همگان است و بس . . . .\r\nآرى بايد به اين مسئله « بىطرفانه » نگاه كنيم و « بايد فراموش كنيم كه مدّعى اين ماجرا زنى است كه ما او را دوست مىداريم و بزرگش مىشماريم » و او جايگاهى خاص دارد . همچنين بايد موقعيّت\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nجغرافيايى ، مساحت ، عايدات و ديگر خصوصيات « فدك » را نيز فراموش كنيم .\r\nامّا در مورد ارتباط اين موضوع با مسئلهء امامت و ولايت و با توجّه به اين ديد ، نمىتوان چند نكته را ناديده گرفت و بايد آن‌ها را در نظر داشت . اكنون ما به اختصار اين مطلب را توضيح مىدهيم .\r\n\r\nارتباط ماجراى فدك با امامت\r\nهمان گونه كه اشاره شد ، قضيّه فدك ارتباط تنگاتنگى با مسئله امامت دارد . از اين رو دانشمندان اسلامى در طول تاريخ به اين موضوع عنايت داشتند . به عنوان نمونه چند مورد را مىآوريم :\r\n1 - نويسنده كتاب شرح المواقف در اين زمينه چنين مىنگارد :\r\nفصل چهارم درباره امام به حق پس از رسول خدا صلى اللَّه عليه وآله است . از نظر ما امام به حق پس از پيامبر خدا صلى اللَّه عليه وآله ابوبكر است و از نظر شيعه على رضى اللَّه عنه . ما بر عقيدهء خود دو دليل داريم :\r\nنخست آن كه راه اثبات امامت يا كلام خدا و سخن صريحى است كه از جانب پيامبر خدا صلى اللَّه عليه وآله باشد و يا اجماع و اتّفاق نظر بر بيعت . سخن صريحى از پيامبر خدا صلى اللَّه عليه وآله [ در مورد امامت ابوبكر 
  ] وجود ندارد ، چنان كه خواهد آمد ، ولى هيچ\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nاتّفاق نظرى نيز از جانب امّت پيامبر جز بر ابوبكر يافت نمىشود . . . « 1 » .\r\nبسيار واضح است كه شريف جرجانى در اين استدلال ، به نبودِ هر گونه سخن صريح و بيان آشكار از سوى خدا و پيامبر خدا صلى اللَّه عليه وآله بر امامت ابوبكر اعتراف دارد . وى تنها دليل بر امامت ابوبكر را اجماع و اتّفاق نظر امت مىداند .\r\n2 - همچنين وى در جاى ديگرى از شرح المواقف چنين مىنويسد :\r\nفصل دوم دربارهء شروط امامت است .\r\nعموم علماى ما بر اين باورند كه كسى اهليّت و استحقاق امامت را دارد كه در اصول و فروع دين مجتهد باشد تا بتواند امور دين را برپا دارد و قادر باشد كه اقامه حجّت نموده و شبهات وارده بر عقايد دينى را حل كند . . . همچنين بايستى شجاع باشد تا قدرت بر دفاع و حمايت از حوزه دين و حفظ حريم اسلام را با ثبات قدم در نبردها داشته باشد . . . .\r\nهمچنين امام بايد عادل باشد تا بر كسى ستم روا ندارد ، چرا كه گاهى فاسق ، اموال مردم را براى اهداف شخصى به كار مىگيرد و حقوق ديگران را تباه مىسازد ؛ و نيز امام بايد عاقل باشد تا\r\n\r\n\r\n","description":"","footnote":"\r\n( 1 ) شرح المواقف : 8 / 354 .\r\n","page_name":" 26 ","page_number":26},
  {"content":"\r\n\r\nصلاحيّت تصرّف در امور شرعى و كشوردارى را داشته باشد ؛ و نيز امام بايد بالغ باشد كه عقل بچگى راه به جايى نبرد . . . .\r\nاين صفات هشتگانه يا پنجگانه ، شروط معتبر امامت هستند كه از طريق اجماع و اتّفاق نظر علما به اثبات رسيده است « 1 » .\r\nآن سان كه روشن است وى در اين سخن نيز تصريح كرده است كه شرط امامت علم و عدالت است و . . . البتّه اين شروط با اتّفاق نظر علما به اثبات رسيده است . . . ؛ هر چند بهتر است كه شرط شجاعت در امام و « با ثبات قدم در نبردها بودن » را از شرايط امامت - كه شريف جرجانى بدان اشاره نموده است - به فراموشى بسپاريم و حال و روز ابوبكر در جنگ احد « 2 » ، خيبر « 3 » و . . . را يادآور نشويم ( ! ! ) « 4 » .\r\n\r\n\r\n","description":"","footnote":"\r\n( 1 ) شرح المواقف : 8 / 349 - 350 .\r\n( 2 ) براى آگاهى از ماجراى ابوبكر در اين جنگ مىتوانيد روايت ابو داوود طيالسى ، ابن سعد ، طبرانى ، ابن حِبّان ، دارقُطْنى ، ابن عساكر ، ضياء مَقْدِسى و ديگران را در كنز العمال : 10 / 424 حديث 30025 ببينيد .\r\n( 3 ) براى آگاهى از ماجراى ابوبكر در جنگ خيبر به روايت احمد ، ابن ابى شيبه ، بزّار ، طبرى ، حاكم ، بيهقى ، ضياء مَقْدِسى ، هيثمى و ديگران در كنز العمال : 10 / 461 حديث‌هاى 30117 - 30135 مراجعه كنيد كه روايات متعددى نقل كرده است .\r\n( 4 ) شايان يادآورى است كه ما در مقابل ترجمهء عبارات مندرج در منابع اهل تسنّن كه محل تأمّل و دقّت نظر مىباشند ، علامت ( ! ! ) را نهاده‌ايم .\r\n","page_name":" 27 ","page_number":27},
  {"content":"\r\n\r\n\r\nبخشش فدك به فاطمه عليها السلام به وسيلهء پيامبر صلى اللَّه عليه وآله\r\nآن چه به روشنى از روايات برمىآيد اين است كه رسول خدا صلى اللَّه عليه وآله فدك را در حالى به فاطمه عليها السلام بخشيده كه مِلك شخصى خودش بوده است ؛ زيرا فدك زمينى نبوده كه با تازاندن اسب و شتر و با جنگ و نبرد به دست آمده باشد .\r\nدر اين جا دو ادّعا وجود دارد :\r\nادعاى نخست\r\nهر چيزى كه اين گونه به دست آمده باشد ، مِلك شخص پيامبر خدا صلى اللَّه عليه وآله خواهد بود .\r\nو اين يك حكم اسلامى است كه همهء علما و دانشمندان بيان كرده‌اند كه اينك براى اثبات اين مطلب به خلاصه‌اى از كلام قُرْطُبى در كتاب تفسيرش الجامع لأحكام القرآن بسنده مىكنيم . در سورهء حشر آمده است :\r\n« وَما أَفاءَ اللَّهُ عَلى رَسُولِهِ مِنْهُمْ فَما أَوْجَفْتُمْ عَلَيْهِ مِنْ خَيْلٍ وَلا رِكابٍ وَلكِنَّ اللَّهَ يُسَلِّطُ رُسُلَهُ عَلى مَنْ يَشاءُ وَاللَّهُ عَلى كُلِّ شَيْءٍ قَديرٌ » « 1 » .\r\n\r\n\r\n","description":"","footnote":"\r\n( 1 ) سورهء حشر : آيهء 6 .\r\n","page_name":" 28 ","page_number":28},
  {"content":"\r\n\r\nو آن چه را خدا از آنان به رسم غنيمت عايد پيامبر خود گردانيد ، [ شما براى تصاحب 
  ] اسب يا شترى بر آن نتاختيد ، ولى خدا فرستادگانش را بر هر كه بخواهد چيره مىگرداند ، و خدا بر هر كارى تواناست .\r\nقُرْطُبى در تفسير اين آيه مىگويد :\r\nخداى تعالى مىفرمايد : « وَما أَفاءَ اللَّهُ عَلى رَسُولِهِ مِنْهُمْ » يعنى : آن چه را خداوند از اموال بنى نضير به رسولش برگرداند « فَما أَوْجَفْتُمْ عَلَيْهِ » يعنى : و شما چهارپا بر آن نرانديد .\r\nواژهء « ايجاف » مترادف « ايضاع » به معناى شتاب نمودن در حركت و سوارى با چهارپايان است ، و مراد از چهارپا ، شتر است .\r\nمىفرمايد : شما براى به دست آوردن آن ، هيچ سختى و زحمتى را تحمّل نكرده‌ايد ، و به خاطر آن با جنگ و مشقّت مواجه نشده‌ايد مگر پيامبر صلى اللَّه عليه وآله كه بر شترى - بعضى گفته‌اند : بر الاغى پوشيده از ليف خرما - سوار شده و آن جا را بدون درگيرى فتح كرده ، آنان را پراكنده نموده و اموالشان را گرفته است .\r\nاز اين رو مسلمانان از پيامبر صلى اللَّه عليه وآله خواستند كه آن اموال را بين آنان تقسيم كنند ، امّا اين آيه نازل شد كه : « وَما أَفاءَ اللَّهُ . . . » .\r\nبه اين ترتيب خداوند متعال اموال بنى نضير را مِلك شخصى\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nپيامبر صلى اللَّه عليه وآله برشمرد و آن‌ها را در اختيار آن كه خواسته بود قرار داد و پس از اين اختصاص ، پيامبر صلى اللَّه عليه وآله آن اموال را ميان مهاجران تقسيم نمود .\r\nدر صحيح مسلم از عمر اين گونه نقل شده است :\r\nاموال بنى نضير از جمله اموالى بود كه خداوند به پيامبرش برگرداند و از آن‌هايى بود كه مسلمانان بر آن اسب و شتر نرانده بودند و به پيامبر صلى اللَّه عليه وآله اختصاص داشت .\r\nاين روايت بيان مىدارد كه آن اموال به شخص رسول خدا صلى اللَّه عليه وآله تعلّق داشته و اصحاب نصيبى از آن نداشته‌اند « 1 » .\r\nنكته مهم در اين جا اين است كه آيه مباركه ادّعاى نخست ما را كه همان كبراى قضيّه است تأييد مىكند ، اگر چه بين مفسّران اين سخن به ميان آمده كه آيا اموال بنى نضير اين گونه بوده است يا نه ؟\r\nدر سخن فخر رازى در تفسير اين آيه همين مسئله آمده ، آن جا كه ردّ اين مطلب را از مفسّران نقل كرده و فقط فدك را مصداق آيه مباركه قرار داده است . در اين صورت ادّعاى دوم به اثبات مىرسد .\r\n\r\n\r\n","description":"","footnote":"\r\n( 1 ) تفسير قُرْطُبى ، الجامع لأحكام القرآن : 9 ، الجزء 18 ، ص 9 - 10 .\r\n","page_name":" 30 ","page_number":30},
  {"content":"\r\n\r\nادّعاى دوم\r\nاكنون براى اثبات ادّعاى دوم متن عبارت فخر رازى را نقل مىنماييم ؛ وى مىنويسد :\r\nدر تفسير آيه مورد بحث اين پرسش مطرح است كه : اموال بنى نضير بعد از جنگ و نبرد به دست آمده است ، زيرا آنان مدّتى را در محاصره به سر برده و جنگيده‌اند و كشته داده‌اند آن گاه بر ترك سرزمين خود مصالحه كرده‌اند . از اين رو لازم است كه آن اموال غنيمت به شمار آيد نه جزء اموال فىء .\r\nدر پاسخ به اين پرسش مفسّران دو وجه را بيان نموده‌اند :\r\n1 - اين آيه دربارهء آبادىهاى بنى نضير نازل نشده است ، چرا كه به وسيلهء مسلمانان بر آن‌ها اسب و شتر تازانده شد و آنان مدّتى را در محاصره رسول خدا صلى اللَّه عليه وآله و مسلمانان بودند ، لذا شايد اين آيه درباره فدك نازل شده است ، زيرا ساكنان فدك سرزمين خود را ترك نمودند و آبادىها و ديگر اموال آن‌ها بدون جنگ و نبرد در اختيار رسول خدا صلى اللَّه عليه وآله قرار گرفت . . . « 1 » .\r\nكوتاه سخن آن كه هر آن چه بدون نبرد و ستيز و به صورت\r\n\r\n\r\n","description":"","footnote":"\r\n( 1 ) التفسير الكبير : 15 / 284 .\r\n","page_name":" 31 ","page_number":31},
  {"content":"\r\n\r\nمصالحه در اختيار رسول خدا صلى اللَّه عليه وآله قرار گرفته ، مِلك شخصى ايشان بوده و فدك نيز از اين قبيل است ؛ همچنان كه رازى به نقل از مفسّران بدان تصريح كرده است .\r\nالبتّه به اين مطلب در سخنان بسيارى ديگر از بزرگان اهل تسنن از جمله حديث نگاران و مغازى نويسانى مانند زُهْرى و ابن اسحاق - چنان كه از جوهرى نقل شده است - « 1 » و مورخان و جغرافى نويسان مانند ياقوت حموى تصريح شده است .\r\nياقوت حموى دربارهء فدك چنين مىنويسد :\r\nدر منطقه حجاز روستايى است كه از آن جا تا مدينه دو يا سه روز راه است . خداوند اين روستا را در سال هفتم بدون نبرد و به صورت فىء در اختيار پيامبرش قرار داد . اين ماجرا هنگامى بود كه پيامبر خدا صلى اللَّه عليه وآله به خيبر رفته و قلعه‌هاى آن را فتح نمود . فقط سه قلعه باقى ماند تا آن كه حضرتش با محاصره كار را بر آنان سخت كرد .\r\nآنان پيكى نزد رسول خدا صلى اللَّه عليه وآله فرستادند و درخواست نمودند كه پيامبر صلى اللَّه عليه وآله آن‌ها را به حال خودشان واگذارد تا سرزمين خود را ترك كنند . پيامبر صلى اللَّه عليه وآله نيز با آنان چنين رفتار كرد .\r\n\r\n\r\n","description":"","footnote":"\r\n( 1 ) شرح نهج البلاغه ابن ابى الحديد : 16 / 210 .\r\n","page_name":" 32 ","page_number":32},
  {"content":"\r\n\r\nاين خبر به اهالى فدك رسيد ، آنان نيز پيكى به جانب پيامبر خدا صلى اللَّه عليه وآله فرستادند و درخواست كردند كه با پذيرفتن نصف محصولات و اموالشان با آنان مصالحه كند . پيامبر خدا صلى اللَّه عليه وآله اين مصالحه را پذيرفت . از اين رو بر آن جا هيچ اسب و شترى تازانده نشد و فدك به شخص رسول خدا صلى اللَّه عليه وآله تعلق گرفت .\r\nدر آن جا چشمه‌اى جوشان و درختان نخل بسيارى است . اين همان جا است كه فاطمه رضى اللَّه عنها در مورد آن به ابوبكر گفت كه رسول خدا صلى اللَّه عليه وآله آن را به او بخشيده است . ابوبكر رضى اللَّه عنه پاسخ داد : بر اين مطلب شاهد مىخواهم .\r\nالبته اين ماجرا خود قصهء جداگانه‌اى دارد ، تا آن كه پس از ابوبكر عمر بن خطّاب حكومت را به دست گرفت و سرزمين‌هايى فتح شد و مسلمانان گشايشى يافتند و توانگر شدند ، و عمر به اجتهاد خود تصميم گرفت كه آن را به ورثه رسول خدا صلى اللَّه عليه وآله باز گرداند . ولى على بن ابى طالب رضى اللَّه عنه و عبّاس بن عبدالمطلب بر سر آن اختلاف پيدا كردند .\r\nعلى مىگفت : پيامبر صلى اللَّه عليه وآله آن را در زمان حياتش براى فاطمه عليها السلام قرار داده است ، اما عبّاس اين سخن را نمىپذيرفت و مىگفت : اين مِلك رسول خدا صلى اللَّه عليه وآله بوده و من وارث او هستم .\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nآنان اختلاف خود را نزد عمر بردند و او از حكم و داورى بين آن دو خوددارى كرد و گفت : شما دو نفر خودتان شأن و موقعيّت خود را بهتر مىدانيد . من اين مسئله را به خود شما واگذار مىكنم .\r\nسرانجام هنگامى كه عمر بن عبدالعزيز حكومت را به دست گرفت نامه‌اى به فرماندار خود در مدينه نوشت و به او دستور داد كه فدك را به فرزندان فاطمه عليها السلام باز گرداند . . . « 1 » .\r\nهمچنين در مراصد الاطلاع آمده است :\r\nفدك روستايى است در حجاز كه از آن جا تا مدينه دو يا سه روز راه است و خداوند آن را بدون نبرد به پيامبرش واگذار نموده است و در آن چشمه‌اى جوشان و . . . است « 2 » .\r\nآرى ، همان گونه كه ملاحظه نموديد در سخن ياقوت حموى در مورد فدك آمده است كه امير مؤمنان على عليه السلام فرمود : « پيامبر در زمان حياتش فدك را براى فاطمه عليها السلام قرار داده است » .\r\nهمچنين از عبّاس نيز نقل كرده كه آن جا مِلك رسول خدا صلى اللَّه عليه وآله بوده و من وارث او هستم .\r\n\r\n\r\n","description":"","footnote":"\r\n( 1 ) معجم البلدان : 4 / 270 - 271 شماره 9053 .\r\n( 2 ) مراصد الاطلاع على الأمكنة والبقاع : 3 / 1020 .\r\n","page_name":" 34 ","page_number":34},
  {"content":"\r\n\r\nاين دو مطلب به حديثى كه مسلم در صحيح آورده اشاره دارد كه در ادامه آن را نقل خواهيم كرد .\r\nواضح است كه نقل كننده قصد داشته است كه به سخن امير مؤمنان على عليه السلام و عبّاس استدلال كند كه فدك مِلك شخصى رسول خدا صلى اللَّه عليه وآله بوده است ، زيرا در غير اين صورت عبّاس نمىتوانسته مدّعى شود كه از باب ارث بردن مستحق آن است .\r\nبه اين ترتيب ، از آن چه بيان داشتيم روشن شد كه به دلالت كتاب خدا و سنّت رسول خدا صلى اللَّه عليه وآله ، فدك مِلك شخصى پيامبر خدا صلى اللَّه عليه وآله بوده است و امير مؤمنان و حضرت زهرا عليها السلام از آن رو آن را مطالبه كرده‌اند كه رسول خدا صلى اللَّه عليه وآله « در زمان حياتش آن را براى فاطمه عليها السلام قرار داده بود » و بدين گونه جاى هيچ شك و ترديدى در اين موضوع نمىماند ، نه در كبراى قضيّه و نه در صغراى آن .\r\nافزون بر اين در روايات آمده است :\r\nبخشش فدك از سوى رسول خدا صلى اللَّه عليه وآله به حضرت صديقه كبرى عليها السلام به فرمان خداى متعال بوده است . . . .\r\nشهرستانى در كتاب ملل و نحل به اين مطلب اشاره نموده است آن جا كه مىنويسد :\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nاختلاف ششم دربارهء فدك و ارث بردن از پيامبر صلى اللَّه عليه وآله و ادّعاى ارث بردن فاطمه عليها السلام و تمليك شدن آن در ادّعاى ديگر اوست « 1 » .\r\nبنا بر اين حضرت زهرا عليها السلام مدّعى بود كه پيامبر صلى اللَّه عليه وآله فدك را به او بخشيده است . اين مطلب در منابع ديگر نيز مانند تفسير رازى ، الصواعق المحرقه ، الرياض النضره ، وفاء الوفا بأخبار دار المصطفى و . . . آمده است .\r\nالبتّه ادّعاى آن بانوى گرامى با دلايلى كه حتّى از طريق اهل تسنن نيز مىتوان بر آن ارائه كرد به يقين صحيح است . زيرا هنگامى كه از سوى خداى متعال اين آيهء شريفه نازل شد كه :\r\n« وَآتِ ذَا الْقُرْبى حَقَّهُ » « 2 » .\r\nحق ذوى القربى را بپرداز .\r\nپيامبر خدا صلى اللَّه عليه وآله فدك را به فاطمه عليها السلام عطا نمود . . . .\r\nاين موضوع را پيشوايان و حافظان نامدار حديث اهل تسنن روايت نموده‌اند كه از جملهء آنان مىتوان افرادى را نام برد :\r\n\r\n\r\n","description":"","footnote":"\r\n( 1 ) الملل والنحل : 1 / 13 .\r\n( 2 ) سورهء اسراء : آيهء 26 .\r\n","page_name":" 36 ","page_number":36},
  {"content":"\r\n\r\nابوبكر بزار ( متوفاى 291 )\r\nابويعلى موصلى ( متوفاى 307 )\r\nابن ابى حاتِم رازى ( متوفاى 327 )\r\nابن مردويه اصفهانى ( متوفاى 410 )\r\nحاكم نيشابورى ( متوفاى 405 )\r\nابوالقاسم طبرانى ( متوفاى 360 )\r\nابن نجّار بغدادى ( متوفاى 643 )\r\nنورالدين هيثمى ( متوفاى 807 )\r\nشمس الدين ذهبى ( متوفاى 748 )\r\nجلال الدين سيوطى ( متوفاى 911 )\r\nعلى متقى هندى ( متوفاى 975 ) و جمعى ديگر « 1 » .\r\nبنا بر آن چه بيان شد ، تا اين جا سه موضوع ثابت شد :\r\n1 - رسول خدا صلى اللَّه عليه وآله فدك را به فاطمه عليها السلام بخشيده است .\r\n\r\n\r\n","description":"","footnote":"\r\n( 1 ) الدر المنثور : 5 / 273 ، مجمع الزوائد : 7 / 49 ، ميزان الاعتدال : 2 / 288 ، كنز العمّال : 3 / 767 .\r\n","page_name":" 37 ","page_number":37},
  {"content":"\r\n\r\n2 - اين بخشش به فرمان خداى متعال بوده است .\r\n3 - ابوبكر فدك را به زور و اكراه از فاطمه عليها السلام گرفته است .\r\nآرى ، از اين روست كه افرادى مانند نويسندهء كتاب الصواعق المحرقه اين ماجرا را قطعى دانسته و نوشته است :\r\nإنّ أبا بكر انتزع من فاطمة فدكاً .\r\nبه راستى ابوبكر فدك را به زور از فاطمه عليها السلام گرفت « 1 » .\r\nهمچنين تفتازانى هنگامى كه موضوع بازگرداندن فدك را به فرزندان فاطمه عليها السلام توسّط عمر بن عبدالعزيز نقل مىكند - كه در ادامه روايتش را نقل خواهيم كرد - مىنويسد :\r\nثمّ ردّها عمر بن عبدالعزيز أيّام خلافته إلى ما كانت عليه .\r\nآن گاه عمر بن عبدالعزيز در روزگار حكومتش فدك را به آنان كه تعلّق داشت بازگرداند « 2 » .\r\nتا اين جا روشن شد كه :\r\nحضرت زهرا عليها السلام مالك و صاحب يد بر فدك بوده و در اين موضوع هيچ معترضى نداشته است ، بلكه تنها ابوبكر شاكى اين ماجرا\r\n\r\n\r\n","description":"","footnote":"\r\n( 1 ) الصواعق المحرقه : 31 .\r\n( 2 ) شرح المقاصد : 5 / 279 .\r\n","page_name":" 38 ","page_number":38},
  {"content":"\r\n\r\nبوده و او نيز اين ملك شخصى را از دست مالك آن به ستم ستانده ، و بايد بر اين كردار خود دليل اقامه كند .\r\n\r\nمطالبه فدك و ارائه دليل\r\nنويسندهء نامه در فرازى ديگر مىنويسد :\r\nما به جهتى ديگر نمىتوانيم اين مطلب را از او ( يعنى حضرت زهرا عليها السلام ) بپذيريم ، و آن جهت لزوم عدالت بين فرزندان است .\r\nدر پاسخ به اين بخش از نامه كافى است بگوييم كه اين سخن اعتراض به رسول خدا صلى اللَّه عليه وآله است در آن چه فرموده و انجام داده ؛ چرا كه روايات و اخبار بسيارى دلالت دارند بر اين كه آن حضرت صلى اللَّه عليه وآله اين كار را به پيروى از كلام خداى متعال كه مىفرمايد : « وَآتِ ذَا الْقُرْبى حَقَّهُ » « 1 » انجام داده است ، چنان كه دانستيد .\r\nافزون بر اين ، بايد گفت كه اين سخن ، مشكل تصرّف فدك توسّط ابوبكر را حل نمىكند ، زيرا به هر حال تصرّف در ملك غير است و همين موضوع بحث كنونى ماست : يعنى مطالبه فدك و ارائه دليل .\r\nهنگامى كه فدك به وسيلهء ابوبكر تصرّف شد ، حضرت زهرا عليها السلام\r\n\r\n\r\n","description":"","footnote":"\r\n( 1 ) سورهء اسراء : آيهء 26 .\r\n","page_name":" 39 ","page_number":39},
  {"content":"\r\n\r\nبر اين رفتار اعتراض كرد و مِلك خويش را طلب نمود . ابوبكر در پاسخ ، از ايشان شاهد و دليل خواست تا ثابت شود كه فدك مِلك شخصى و عطاى پدر بزرگوار ايشان است ( ! ! ) .\r\nبديهى است كه در احكام اسلام - در فقه تمام فرق و مذاهب آن - بيان شده است كه از كسى كه مِلكى در اختيار اوست دليل و شاهد طلب نمىشود ، بلكه ارائه دليل بر آن كسى لازم است كه خلاف آن ملكيّت را ادّعا مىكند .\r\nاين موضوع چنان روشن است كه حتّى كسانى كه اندكى از تعاليم شريعت اسلام را آموخته‌اند نيز آن را مىدانند . از اين رو اگر ابوبكر اين حكم را مىدانسته و خلاف آن عمل كرده است « ظالم » و اگر نمىدانسته « جاهل » است . . . .\r\nالبتّه پيش از اين بيان شد كه به اتّفاق همهء دانشمندان كسى كه ظالم و يا جاهل باشد هرگز شايستگى امامت را ندارد . پس با كمال بىطرفى ملاحظه مىكنيد كه چگونه مسئله فدك به امامت مسلمين ارتباط دارد !\r\nبا اين حال ، آن بانو به عنوان شاهد امير مؤمنان على ، امام حسن و امام حسين عليهم السلام و امّ ايمن را نزد ابوبكر آورد تا آنان گواهى دهند كه رسول خدا صلى اللَّه عليه وآله فدك را به آن گرامى بخشيده است . . . .\r\nالبتّه اين قضيّه در روايت ابو سعيد خُدرى و ابن عبّاس - چنان كه\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nدر مصادر عامه آمده - نيز نقل شده است « 1 » .\r\nآرى فقط اينان بودند كه به چشم خود ديدند كه رسول خدا صلى اللَّه عليه وآله فدك را به حضرت زهرا عليها السلام بخشيده است ، زيرا آن حضرت اين بخشش را در منزل آن بانو و در حضور اين گراميان انجام داده بود ، نه در مسجد و در ميان مردم .\r\n\r\nجايگاه شاهدان مسئلهء فدك\r\n\r\nهمگامى و همراهى على عليه السلام با حق\r\nاز جمله احاديث قطعى كه دربارهء امير مؤمنان على عليه السلام نقل شده اين حديث است كه رسول خدا صلى اللَّه عليه وآله فرموده است :\r\nعلي مع الحق والحق مع علي . . . .\r\nعلى با حق است و حق با على است .\r\nاين حديث از روايات قطعى است كه بيش از بيست تن از صحابه آن را روايت كرده‌اند ، از جمله :\r\nامير مؤمنان على عليه السلام ، ابوبكر ، ابوذر ، عمّار ، عبداللَّه بن عبّاس ، ابو سعيد خُدرى ، سلمان ، ابو ايّوب انصارى ، جابر بن عبداللَّه ، سعد بن ابى وَقّاص ، عايشه ، امّ سَلَمه و . . . .\r\n\r\n\r\n","description":"","footnote":"\r\n( 1 ) الدر المنثور : 5 / 273 و 274 .\r\n","page_name":" 41 ","page_number":41},
  {"content":"\r\n\r\nاين حديث را بيش از يكصد نفر از حافظان ، عالمان و محدّثان اهل تسنن آورده‌اند كه برخى از نامداران و موثّقين آن‌ها در نظر اهل تسنّن عبارتند از :\r\n1 - تِرمذى با سند خود از امير مؤمنان على عليه السلام اين گونه نقل مىكند كه على عليه السلام مىفرمايد : رسول خدا صلى اللَّه عليه وآله در سخنى فرمود :\r\nرحم اللَّه عليّاً ، اللهمّ أدر الحق معه حيث دار .\r\nرحمت خداوند بر على باد ، خداوندا ! حق را بر گرد على قرار ده هر جا كه هست « 1 » .\r\n2 - حاكم نيشابورى اين حديث را با سند خود روايت نموده است . وى پس از نقل آن مىگويد :\r\nاين حديث با شرط مسلم صحيح است ولى مسلم و بُخارى آن را نقل نكرده‌اند « 2 » .\r\nهمچنين با سند خود نقل مىكند كه عمره دختر عبدالرحمان مىگويد :\r\n\r\n\r\n","description":"","footnote":"\r\n( 1 ) صحيح تِرمذى : 5 / 592 حديث 3714 .\r\n( 2 ) المستدرك على الصحيحين : 3 / 134 و 135 حديث 4629 .\r\n","page_name":" 42 ","page_number":42},
  {"content":"\r\n\r\nهنگامى كه على عليه السلام قصد عزيمت به بصره را داشت به منزل امّ سَلَمه ، همسر پيامبر صلى اللَّه عليه وآله آمد تا با او وداع كند .\r\nامّ سَلَمه به او گفت : در سايهء حفظ و حمايت خداوند به سفر برو .\r\nسوگند به خدا ! كه يقيناً تو بر حق هستى و حق با توست ؛ و اگر [ فرمودهء رسول خدا صلى اللَّه عليه وآله 
  ] نبود و دوست نمىدارم فرمان خدا و رسولش را سرپيچى كنم - زيرا كه رسول خدا صلى اللَّه عليه وآله ما را امر فرموده در خانه‌هايمان بمانيم - به طور حتم همراه تو مىآمدم ، امّا به خدا سوگند ! كسى را كه برتر و عزيزتر از جان من است ، پسرم عمر را همراه تو خواهم فرستاد .\r\nحاكم پس از نقل اين حديث - كه سومين حديث در اين مورد است - مىنويسد :\r\nهمهء اين احاديث با شرط مسلم و بُخارى صحيح هستند ، گرچه هيچ يك اين احاديث را نقل نكرده‌اند « 1 » .\r\nالبتّه ذهبى نيز در اين مورد با حاكم هم‌نظر است .\r\n3 - ابويعلى اين حديث را از ابوسعيد خُدرى اين گونه نقل كرده است :\r\n\r\n\r\n","description":"","footnote":"\r\n( 1 ) المستدرك على الصحيحين : 3 / 129 حديث 4611 .\r\n","page_name":" 43 ","page_number":43},
  {"content":"\r\n\r\nهمراه عدّه‌اى از مهاجران و انصار در خانهء رسول خدا صلى اللَّه عليه وآله و در نزد ايشان بوديم كه فرمود :\r\nألا اخبركم بخياركم ؟\r\nآيا به شما خبر بدهم كه بهترين شما چه كسانى هستيد ؟\r\nپاسخ دادند : آرى .\r\nفرمود :\r\nالموفون ، المطيّبون ، إنّ اللَّه يحبّ الحفي التقي .\r\nوفا كنندگان به عهد و پاكيزگان . همانا خداوند تقوا پيشه‌گانِ نكته‌سنج را دوست مىدارد .\r\nابو سعيد مىگويد : در اين هنگام على بن ابى طالب عليه السلام از آن جا عبور كرد و پيامبر صلى اللَّه عليه وآله فرمود :\r\nالحق مع ذا ، الحق مع ذا .\r\nحق با اين شخص است ، حق با اين شخص است « 1 » .\r\n4 - بزّار نيز اين حديث را نقل كرده است . وى مىگويد كه سعد بن ابى وَقّاص در ضمن صحبت با معاويه به وى گفت : از رسول خدا صلى اللَّه عليه وآله شنيدم كه مىفرمود :\r\n\r\n\r\n","description":"","footnote":"\r\n( 1 ) مجمع الزوائد : 7 / 234 .\r\n","page_name":" 44 ","page_number":44},
  {"content":"\r\n\r\nعلي مع الحق .\r\nعلى با حق است .\r\nيا حضرتش فرمود :\r\nالحق مع علي حيث كان .\r\nحق با على است هر گونه كه باشد .\r\nمعاويه پرسيد : چه كسى اين سخن را از پيامبر شنيده است ؟\r\nسعد پاسخ داد : پيامبر صلى اللَّه عليه وآله اين سخن را در خانهء امّ سَلَمه فرموده است .\r\nپس معاويه شخصى را نزد امّ سَلَمه فرستاد و اين موضوع را از وى پرسيد .\r\nاو در پاسخ گفته بود : آرى ، اين سخن را پيامبر خدا صلى اللَّه عليه وآله در خانه من فرمود . . . « 1 » .\r\n5 - طبرانى نيز نقل كرده كه امّ سَلَمه همواره مىگفت :\r\nعلى بر حق است ، هر كه از او پيروى كرد از حق پيروى كرده و هر كه او را رها نموده حق را ترك كرده است ، اين پيمانى است كه پيش از اين گرفته شده است « 2 » .\r\n\r\n\r\n","description":"","footnote":"\r\n( 1 ) مجمع الزوائد : 7 / 235 .\r\n( 2 ) مجمع الزوائد : 9 / 134 بخش « الحق مع على عليه السلام » .\r\n","page_name":" 45 ","page_number":45},
  {"content":"\r\n\r\n6 - خطيب بغدادى نيز با سند خود اين حديث را اين گونه نقل كرده است : ابو ثابت مولا ابىذر مىگويد :\r\nروزى به نزد امّ سَلَمه رفتم و او را ديدم كه على عليه السلام را ياد مىكند و مىگريد و مىگويد : از رسول خدا صلى اللَّه عليه وآله شنيدم كه مىفرمود :\r\nعلي مع الحق والحق مع علي ولن يفترقا حتّى يردا عليَّ الحوض يوم القيامة .\r\nعلى با حق است و حق با على است و اين دو از يكديگر جدا نمىشوند تا آن كه روز رستاخيز كنار حوض بر من وارد شوند « 1 » .\r\n7 - ابن عساكر نيز با سند خويش مانند همين ماجرا را از ابو ثابت نقل كرده است « 2 » .\r\n8 - زمخشرى نيز همين حديث را همراه با عبارات مهمى افزون بر نقل خطيب بغدادى روايت نموده است . وى چنين مىنگارد :\r\nابو ثابت از امّ سَلَمه اجازه ورود خواست . امّ سَلَمه اجازه داد و\r\n\r\n\r\n","description":"","footnote":"\r\n( 1 ) تاريخ بغداد : 14 / 320 شماره 7643 .\r\n( 2 ) تاريخ دمشق : 42 / 449 .\r\n","page_name":" 46 ","page_number":46},
  {"content":"\r\n\r\nگفت : خوش آمدى ابو ثابت !\r\nسپس ادامه مىدهد : اى ابو ثابت ! هنگامى كه دل‌ها به سوى خواستگاه‌هاى خود رو كرد دل تو به كدام سو متمايل شد ؟\r\nابو ثابت پاسخ داد : در پى على بود .\r\nامّ سَلَمه گفت : توفيق يافته‌اى . سوگند به آن كه جانم در دست قدرت اوست ! از رسول خدا صلى اللَّه عليه وآله شنيدم كه مىفرمود :\r\nعلي مع الحق والقرآن ، والحق والقرآن مع علي ، ولن يفترقا حتّى يردا عليَّ الحوض .\r\nعلى با حق و با قرآن است ، و حق و قرآن با على هستند و اين دو از يكديگر جدا نمىشوند تا كنار حوض بر من وارد شوند « 1 » .\r\nبا توجّه به حديث اخير مىتوان گفت كه اين دو حديث يكى است :\r\n« علي مع الحق والحق مع علي » .\r\nو « علي مع القرآن والقرآن مع علي » .\r\nهمچنين مىتوان گفت كه هر يك از اين دو حديث عبارت ديگرى از آن يكى است . البتّه حديث دوم را بسيارى از پيشوايان\r\n\r\n\r\n","description":"","footnote":"\r\n( 1 ) ربيع الابرار : 1 / 828 و 829 .\r\n","page_name":" 47 ","page_number":47},
  {"content":"\r\n\r\nاهل تسنّن نقل نموده‌اند كه از جملهء ايشان حاكم نيشابورى و ذهبى هستند كه هر دو آن را صحيح دانسته‌اند « 1 » .\r\n\r\nحسن و حسين عليهما السلام دو آقا و سرور جوانان اهل بهشت\r\nدربارهء امام حسن و امام حسين عليهما السلام همين بس كه از رسول خدا صلى اللَّه عليه وآله روايت شده است :\r\nالحسن والحسين سيّدا شباب أهل الجنّة .\r\nحسن و حسين دو آقا و سرور جوانان اهل بهشت هستند « 2 » .\r\n\r\nامّ ايمن از بهشتيان است\r\nدر مورد امّ ايمن همين نكته كافى است كه رسول خدا صلى اللَّه عليه وآله بهشتى بودن او را گواهى داده است ، چنان كه ابن سعد با اسناد خود از\r\n\r\n\r\n","description":"","footnote":"\r\n( 1 ) المستدرك على الصحيحين : 3 / 124 ح 4628 .\r\n( 2 ) سنن تِرمذى : 5 / 614 حديث 3768 ، الخصائص ، نَسايى : 99 حديث 124 ، مسند احمد : 3 / 3 ، مستدرك حاكم : 3 / 182 حديث‌هاى 4778 ، 4779 و 4780 ، المعجم الكبير طبرانى : 3 / 35 حديث 2605 ، المعجم الاوسط طبرانى : 1 / 173 حديث 368 ، مسند ابو يعلى : 2 / 359 حديث 1169 ، المصنّف : 7 / 512 حديث 2 ، سنن ابن ماجه : 1 / 44 حديث 118 ، حلية الاولياء : 4 / 139 حديث 206 ، الاحسان : 9 / 55 حديث 118 ، مشكل الآثار طَحاوى : 2 / 269 حديث 2103 ، شرح السنه بغوى : 8 / 104 حديث 3935 و . . . .\r\n","page_name":" 48 ","page_number":48},
  {"content":"\r\n\r\nسُفيان بن عقبه اين گونه نقل مىكند :\r\nامّ ايمن نسبت به پيامبر صلى اللَّه عليه وآله خوش رفتار و مهربان بود و به كارهاى ايشان رسيدگى مىكرد . روزى رسول خدا صلى اللَّه عليه وآله دربارهء او فرمود :\r\nمن سرّه أن يتزوّج امرأة من أهل الجنّة فليتزوّج امّ أيمن .\r\nهر كه خوش داد كه زنى از بهشتيان را به همسرى برگزيند با امّ ايمن ازدواج كند .\r\nپس زيد بن حارثه با او ازدواج كرد و او اسامه را به دنيا آورد « 1 » .\r\nاين روايت را ابن حجر نيز به هنگام معرفى امّ ايمن ، از همين راوى نقل كرده است « 2 » .\r\nالبته بايد تمام اين‌ها را به فراموشى بسپاريم . . . چنان كه نويسندهء نامه خواسته است . . . .\r\nگفتنى است كه تعداد زيادى از نامداران اهل سنّت ، به هنگام مطالبهء حضرت زهرا عليها السلام سپس شهادت دادن امام عليه السلام و ديگران ، حضور امّ ايمن را نزد ابوبكر گزارش كرده‌اند ، از جمله : فخر\r\n\r\n\r\n","description":"","footnote":"\r\n( 1 ) الطبقات الكبرى : 10 / 213 حديث 11899 .\r\n( 2 ) الإصابه : 8 / 172 شماره 11899 .\r\n","page_name":" 49 ","page_number":49},
  {"content":"\r\n\r\nرازى « 1 » ، ابن حجر مكّى « 2 » ، حلبى شافعى « 3 » ، ياقوت حموى « 4 » ، سمهودى مدنى « 5 » ، قاضى ايجى وجرجانى « 6 » و برخى ديگر . آنان به اتفاق گفته‌اند : ابوبكر گواهى و شهادت اهل بيت و امّ ايمن را نپذيرفت و آن را رد كرد .\r\n\r\nچرا ابوبكر شهادت شاهدان را نمىپذيرد ؟\r\nاكنون بار ديگر ماجرا را با دقّت مورد توجّه قرار مىدهيم . البتّه « بايد بىطرف باشيم » . مىپرسيم : چرا ابوبكر شهادت آن‌ها را رد كرد ؟\r\nپاسخ اين پرسش را در سخنان علما جست و جو مىنماييم .\r\nسعدالدين تفتازانى به هنگام بيان ايرادهاى وارده بر امامت ابوبكر مىگويد :\r\nيكى ديگر از ايرادهاى وارده اين است كه ابوبكر مانع تصرّف فاطمه عليها السلام در فدك شد . فدك روستايى در نزديك خيبر بود كه\r\n\r\n\r\n","description":"","footnote":"\r\n( 1 ) التفسير الكبير : 29 / 284 - 286 .\r\n( 2 ) الصواعق المحرقه : 25 .\r\n( 3 ) السيرة الحلبيه : 3 / 486 - 489 .\r\n( 4 ) معجم البلدان 4 / 270 - 273 شماره 9053 .\r\n( 5 ) وفاء الوفاء بأخبار دار المصطفى : 3 / 995 شماره 1001 .\r\n( 6 ) شرح المواقف : 8 / 356 .\r\n","page_name":" 50 ","page_number":50},
  {"content":"\r\n\r\nعلى رغم اين كه فاطمه عليها السلام ادّعا مىكرد كه پيامبر صلى اللَّه عليه وآله آن را به او بخشيده و واگذار نموده است على عليه السلام و امّ ايمن نيز بر اين موضوع گواهى دادند ؛ ابوبكر سخن آنان را نپذيرفت ، امّا ادّعاى همسران پيامبر صلى اللَّه عليه وآله دربارهء مالكيت خانه را بدون شاهد قبول كرد .\r\nبديهى است كه اين گونه ستم و روى گردانى از حق ، شايسته امام و رهبر نيست . از همين رو عمر بن عبدالعزيز در دوران خلافتش فدك را از مروانيان ستانده و به فرزندان فاطمه عليها السلام باز گرداند .\r\nآن گاه تفتازانى اين اشكال را چنين پاسخ مىدهد :\r\nپاسخ اين است كه بر فرض كه صحّت و درستى ماجرا را بپذيريم ، باز هم بر حاكم لازم نيست كه شهادت يك مرد و يك زن را بپذيرد ، گرچه فرض كنيم كه ادّعاكننده و شاهد ، عصمت داشته باشند « 1 » .\r\nشريف جرجانى نيز در اين مورد مىگويد :\r\nشايد ابوبكر معتقد بود كه براى حكم در اين موضوع ، شاهد و سوگند لازم نيست « 2 » .\r\n\r\n\r\n","description":"","footnote":"\r\n( 1 ) شرح المقاصد : 5 / 278 و 279 .\r\n( 2 ) شرح المواقف : 8 / 356 .\r\n","page_name":" 51 ","page_number":51},
  {"content":"\r\n\r\nما در پاسخ اين دو نفر و كسانى كه اين گونه مىانديشند مىگوييم :\r\nما از عصمت ثابت شده و يقينى امير مؤمنان على عليه السلام و حضرت زهرا عليها السلام نيز صرف نظر مىكنيم ، زيرا برخى از كسانى كه به امامت ابوبكر معتقدند ، در اين موضوع ترديد دارند ، با اين حال مىگوييم :\r\nابوبكر مىتوانست تنها با شهادت امير مؤمنان على عليه السلام در اين قضيّه حكم كند ، همچنان كه پيامبر خدا صلى اللَّه عليه وآله فقط با گواهى خزيمة بن ثابت حكم فرمود و او به « ذو الشهادتين » ملقّب شد « 1 » .\r\nدر مورد ديگر آن گرامى فقط با گواهى عبداللَّه بن عمر قضاوت نمود « 2 » .\r\nآيا مقام امير مؤمنان على عليه السلام از خُزَيمه و عبداللَّه بن عمر هم كمتر بود ؟ !\r\nاگر ابوبكر در اين مسئله از رسول خدا صلى اللَّه عليه وآله پيروى\r\n\r\n\r\n","description":"","footnote":"\r\n( 1 ) سنن ابى داوود : 3 / 306 حديث 3607 .\r\n( 2 ) جامع الاصول : 10 / 187 حديث 7686 . در اين منبع آمده است : بُخارى روايت مىكند كه مروان بن حكم همان فردى است كه در داورى فقط شهادت عبداللَّه بن عمر را پذيرفت ، نه پيامبر صلى اللَّه عليه وآله .\r\n","page_name":" 52 ","page_number":52},
  {"content":"\r\n\r\nمىكرد چه زيان مىديد ؟\r\nديگر اين كه بر طبق احكام قضاوت ، ابوبكر مىتوانست علاوه بر شهادت امير مؤمنان على عليه السلام از فاطمه عليها السلام نيز سوگند بخواهد ، همچنان كه در زمان رسول خدا صلى اللَّه عليه وآله در ماجرايى كه فقط يك شاهد داشت ، جبرئيل به نزد آن گرامى فرود آمد « 1 » و حكم آورد كه به همان يك شاهد و با سوگند دادن مدّعى قضاوت نمايد و ايشان نيز همان‌گونه حكم كرد « 2 » . پس چرا ابوبكر اين گونه عمل نكرد ؟\r\n\r\nقرآن از پذيرش شهادت و گواهى امير مؤمنان على عليه السلام‌سخن مىگويد\r\nآرى ، آنان شهادت و گواهى امير مؤمنان على عليه السلام را نپذيرفتند ، در حالى كه خداوند سبحان شهادت و گواهى آن حضرت را به تنهايى پذيرفت .\r\nجلال الدين سيوطى در تفسير آيهء شريفه‌اى كه خدا مىفرمايد :\r\n\r\n\r\n","description":"","footnote":"\r\n( 1 ) كنز العمّال : 5 / 585 حديث 14040 .\r\n( 2 ) جامع الاصول : 10 / 184 و 185 حديث‌هاى 7681 - 7685 . اين حديث را مالك ، مسلم ، ابو داوود و تِرمذى نقل كرده‌اند .\r\n","page_name":" 53 ","page_number":53},
  {"content":"\r\n\r\n« أَفَمَنْ كانَ عَلى بَيِّنَةٍ مِنْ رَبِّهِ وَيَتْلُوهُ شاهِدٌ مِنْهُ » « 1 » .\r\nآيا كسى كه بيّنه‌اى از پروردگارش دارد و شاهدى در پى دارد .\r\nاين گونه نقل مىكند :\r\nابن ابى حاتِم ، ابن مردويه و ابو نعيم نقل كرده‌اند كه على ابن ابى طالب عليهما السلام فرمود :\r\nما من رجل من قريش الّا نزل فيه طائفة من القرآن .\r\nهيچ مردى از قريش نيست مگر آن كه چيزى از قرآن درباره‌اش نازل شده است .\r\nشخصى پرسيد : دربارهء خودت چه نازل شده است ؟ فرمود :\r\nأما تقرأ سورة هود ؟\r\nآيا سورهء هود را نخوانده‌اى [ كه مىفرمايد 
  ] :\r\n« أَفَمَنْ كانَ عَلى بَيِّنَةٍ مِنْ رَبِّهِ وَيَتْلُوهُ شاهِدٌ مِنْهُ » .\r\nآيا كسى كه بيّنه‌اى از پروردگارش دارد و شاهدى در پى دارد ؟\r\nبه راستى كه رسول خدا صلى اللَّه عليه وآله بر بيّنه پروردگارش بود و من شاهد او هستم .\r\n\r\n\r\n","description":"","footnote":"\r\n( 1 ) سورهء هود : آيهء 17 .\r\n","page_name":" 54 ","page_number":54},
  {"content":"\r\n\r\nابن مردويه اين روايت را به صورت ديگرى نيز نقل كرده است :\r\nعلى عليه السلام فرمود :\r\nرسول اللَّه صلى اللَّه عليه وآله « عَلى بَيِّنَةٍ مِنْ رَبِّهِ » وأنا « شاهِدٌ مِنْهُ » .\r\nرسول خدا صلى اللَّه عليه وآله « بيّنه‌اى از پروردگارش دارد » و من « شاهد آن هستم » .\r\nرسول خدا صلى اللَّه عليه وآله فرمود :\r\n« أَفَمَنْ كانَ عَلى بَيِّنَةٍ مِنْ رَبِّهِ » من هستم و « وَيَتْلُوهُ شاهِدٌ مِنْهُ » على است « 1 » .\r\nآرى ، ابوبكر اين گونه فاطمهء زهرا و امير مؤمنان على عليهما السلام و ديگر شاهدان را تكذيب نمود . . . .\r\n\r\nچرا تكذيب على عليه السلام و زهرا عليها السلام ، و تصديق جابر ؟\r\nبه نگارندهء نامه مىگوييم كه اكنون پرسش ديگرى مطرح مىشود :\r\nچگونه ابوبكر ، على و زهرا عليهما السلام را تكذيب مىكند امّا جابر بن عبداللَّه انصارى را تصديق مىنمايد ! ؟\r\nبُخارى در صحيح خود از جابر بن عبداللَّه انصارى اين گونه\r\n\r\n\r\n","description":"","footnote":"\r\n( 1 ) الدر المنثور : 4 / 409 - 412 .\r\n","page_name":" 55 ","page_number":55},
  {"content":"\r\n\r\nآورده است :\r\nإنّ النبي صلّى اللَّه عليه وآله قال :\r\nإذا أتى مال البحرين حثوت لك ثمّ حثوت لك - ثلاثاً - .\r\nماجرا از اين قرار است كه به هنگام رسيدن اموال بحرين نزد ابوبكر ، جابر نيز حضور داشت . جابر رو به ابوبكر كرد و گفت كه پيامبر صلى اللَّه عليه وآله به من فرمود : هنگامى كه اموال بحرين را آوردند ، سه مشت از آن مال توست .\r\nابوبكر به او گفت : جلو بيا و هر مقدار به تو وعده داده‌اند بردار .\r\nجابر بدون شاهد و فقط با ادّعا از بيت المال مسلمانان برداشت كرد « 1 » .\r\nپس چگونه است كه ادّعاى جابر بن عبداللَّه به تنهايى پذيرفته مىشود ، امّا ادّعاى فاطمه عليها السلام دختر رسول خدا صلى اللَّه عليه وآله كه به گواهى آيه تطهير و ديگر شواهد كتاب و سنّت ، معصوم است و فدك نيز در دست اوست و شاهدانى مانند امير مؤمنان ، حسن و حسين عليهم السلام نيز دارد ، پذيرفته نمىشود ؟ !\r\nاگر از تمام اين موارد نيز صرف نظر كنيم اين اشكال مطرح\r\n\r\n\r\n","description":"","footnote":"\r\n( 1 ) صحيح بُخارى : 3 / 57 و 58 كتاب الاجاره باب من تكفّل عن ميّت ديناً . . . .\r\n","page_name":" 56 ","page_number":56},
  {"content":"\r\n\r\nخواهد شد كه جابر يك نفر از صحابه رسول خدا صلى اللَّه عليه وآله بوده و فاطمه عليها السلام نيز فرد ديگرى از صحابه بوده است ؛ در اين صورت آيا براى برخورد دوگانه ابوبكر ، پاسخى عاقلانه و قابل قبول در پيشگاه خدا و رسولش يافت مىشود ؟\r\n\r\nبزرگان حديث به يارى ابوبكر برمىخيزند\r\nحال ، ببينيم كه بزرگان محقّقين اهل حديث در دفاع از ابوبكر چه گفته‌اند :\r\nكرمانى از طَحاوى اين گونه نقل كرده است :\r\nامّا اين كه ابوبكر ادّعاى جابر را تصديق نمود از آن جهت بوده كه پيامبر صلى اللَّه عليه وآله فرموده بود :\r\nمن كذب عليّ متعمّداً فليتبوّأ مقعده من النار .\r\nهر كس به عمد سخن دروغى به من نسبت دهد ، جايگاهش آتش خواهد بود .\r\nروشن است كه اين وعده عذابى است كه گمان نمىرود شخصى مانند جابر سوى آن برود « 1 » .\r\n\r\n\r\n","description":"","footnote":"\r\n( 1 ) شرح كرمانى بر صحيح بُخارى : 10 / 125 .\r\n","page_name":" 57 ","page_number":57},
  {"content":"\r\n\r\nابن حجر عسقلانى نيز در اين مورد مىنويسد :\r\nوجه اين مسئله ، در جواز پذيرش خبر واحد از يك صحابى عادل است ، گرچه اين خبر به نفع او بوده باشد ، زيرا ابوبكر از جابر شاهدى بر ادّعايش نخواست « 1 » .\r\nعينى نيز پس از نقل سخن ابن حجر مىنويسد :\r\nابوبكر از جابر شاهد نخواست ، زيرا كه او بر طبق كتاب و سنّت عادل است . خدا در قرآن فرموده است :\r\n« كُنْتُمْ خَيْرَ أُمَّةٍ أُخْرِجَتْ لِلنَّاسِ » « 2 » .\r\nشما بهترين امّتى بوديد كه به نفع انسان‌ها آفريده شده‌ايد .\r\nو در آيهء ديگر مىفرمايد :\r\n« وَكَذلِكَ جَعَلْناكُمْ أُمَّةً وَسَطًا » « 3 » .\r\nو همين گونه شما را امّت ميانه‌اى قرار داديم .\r\nپس اگر شخصى مانند جابر از بهترين امّت نباشد . پس چه كسى هست ؟\r\n\r\n\r\n","description":"","footnote":"\r\n( 1 ) فتح البارى : 4 / 559 حديث 2296 .\r\n( 2 ) سوره آل عمران : آيه 110 .\r\n( 3 ) سوره بقره : آيه 143 .\r\n","page_name":" 58 ","page_number":58},
  {"content":"\r\n\r\nدر سنّت ، به سبب كلام پيامبر صلى اللَّه عليه وآله كه فرموده :\r\nهر كه از روى عمد به من دروغ نسبت دهد جايگاه او در آتش است .\r\nو چنين كارى از يك مسلمان عادى نيز گمان نمىرود تا چه رسد به يك صحابى . امّا اگر امروزه چنين مسأله‌اى پيش آيد جز با دليل و شاهد پذيرفتنى نيست « 1 » .\r\nپس « بىطرف و منصف باشيم » و بگوييم : اگر اين دو آيه نشانگر عدالت جابر باشد ، به اين دليل كه او از صحابه است ، پس به يقين نسبت به فاطمهء زهرا عليها السلام نيز چنين خواهد بود .\r\nو هر گاه اين سخن صحيح باشد كه « اگر شخصيّتى همانند جابر از بهترين امّت نباشد پس چه كسى هست ؟ » به يقين اين سخن در حق فاطمه زهرا عليها السلام نيز صحيح خواهد بود .\r\nو هر گاه كه در آن حديث « وعدهء عذابى است كه گمان نمىرود شخصى مانند جابر سوى آن برود » به يقين از شخصيّتى مانند فاطمهء زهرا عليها السلام نيز گمان نمىرود كه سوى آن گام نهد .\r\nو هر گاه كه « چنين كارى حتّى از يك مسلمان عادى نيز احتمال\r\n\r\n\r\n","description":"","footnote":"\r\n( 1 ) عمدة القارى : 6 / 120 حديث 5 .\r\n","page_name":" 59 ","page_number":59},
  {"content":"\r\n\r\nنمىرود تا چه رسد به يك صحابى » پس فاطمهء زهرا عليها السلام و جابر هر دو از آن منزه و دور هستند .\r\nسرانجام ، چگونه است كه نسبت دادن سخنى دروغ به پيامبر از جابر - بلكه از يك مسلمان عادى نيز - گمان نمىرود ، امّا دربارهء فاطمهء زهرا عليها السلام چنين نيست ؟\r\nپس « بايد بىطرف باشيم » و اقرار كنيم كه حق با آن بانوى مطهّر عليها السلام بوده و بىگمان بر او ستم شده است . از اين رو بايسته است كه بدانيم در وراى ماجراى فدك ، مسائل ديگرى مطرح بوده كه از خود فدك و قضاياى آن با اهميّت‌تر و بزرگ‌تر بوده است ( ! ! ) .\r\n\r\nمطالبهء فدك به عنوان ارث\r\nآرى ، سخن صدّيقه طاهره عليها السلام پذيرفته نمىشود و شاهدان او نيز رد مىشوند . . . و اين برخورد بدان معناست كه فدك از جملهء آن چيزهايى است كه رسول خدا صلى اللَّه عليه وآله بر جا گذاشته است .\r\nپس اگر آن دلايل پذيرفته نشد ، اكنون اين حق فاطمه عليها السلام است كه آن را به عنوان ارث پدرى مطالبه كند ، زيرا با نپذيرفتن سخن گذشته آن بانو آن سرزمين تا پايان عمر در تملّك پيامبر صلى اللَّه عليه وآله و پس از فوت جزء ماتَرَك ايشان بوده است ، و بىترديد آن چه از شخص\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nفوت شده بر جا مىماند - از مملوكات و حقوق - از آنِ وارث او خواهد بود ، و زهرا عليها السلام يگانه فرزند رسول خدا صلى اللَّه عليه وآله بوده است .\r\nپس چرا بايد از ارث پدرش محروم گردد ؟\r\nابوبكر كه بر ممانعت از اين كار پافشارى داشت ، برايش ممكن نبود كه هيچ يك از اين امور را انكار كند :\r\n- نه مىتوانست بگويد كه فدك از آن آبادىهايى نيست كه بدون نبرد مِلك پيامبر صلى اللَّه عليه وآله شده است .\r\n- نه مىتوانست منكر شود كه زهرا عليها السلام تنها فرزند پيامبر است .\r\n- و نه مىتوانست حق ارث آن بانو را از رسول خدا صلى اللَّه عليه وآله انكار كند . . . .\r\nبا اين حال ، بر منع فدك از آن بانو مصمّم بود . پس براى اين كار چه بايد مىكرد ؟\r\nحضرت زهرا عليها السلام به نزد ابوبكر آمد ، در حالى كه زبان حالش چنين بود :\r\nتو اقرار دارى كه فدك مِلك پدرم بوده ؟ اقرار دارى كه من تنها وارث او هستم ؟ پس چرا بر آن دست گذاشتى با آن كه مىدانى آن جا اكنون به عنوان ارث ، مِلك من است ؟\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nحضرت زهرا عليها السلام رو به ابوبكر كرد و فرمود :\r\nيابن أبي قحافة ! أترث أباك ولا أرث أبي ؟\r\nاى پسر ابو قحافه ! آيا تو از پدر خويش ارث مىبرى ، امّا من از پدر خود ارث نمىبرم ؟\r\nاين سخن در روايات شيعه و اهل تسنن در ضمن فرمايشات طولانى حضرت زهرا عليها السلام خطاب به انصار و گفت و گو با ابوبكر آمده است . استوارى متن ، اين سخن را از پىگيرى سند بىنياز مىكند ؛ و ليكن طبيعى است كه پيروان ابوبكر امثال اين روايات را نقل نكنند ؛ در عين حال ما آن را نزد عدّه‌اى از دانشمندان يافته‌ايم .\r\nآن خطبه را احمد بن ابى طاهر بغدادى مشهور به ابن طيفور ( متوفاى 280 ه ) « 1 » در كتاب بلاغات النساء آورده است « 2 » .\r\nهمچنين ابوبكر احمد بن عبدالعزيز جوهرى ( متوفاى 323 ه ) در كتاب السقيفه و فدك آن را نقل كرده ، آن‌گونه كه ابن ابى الحديد در شرح نهج البلاغه آورده و دربارهء وى گفته است :\r\nابوبكر جوهرى دانشمند و محدّثى اديب ، موثق و پارسا است كه\r\n\r\n\r\n","description":"","footnote":"\r\n( 1 ) شرح حال او را خطيب بغدادى در تاريخ بغداد : 4 / 211 و 212 شماره 1900 آورده و از او تمجيد كرده است ، شرح حال نويسان ديگر نيز از ابن طيفور تمجيد نموده‌اند .\r\n( 2 ) ر . ك بلاغات النساء : 58 .\r\n","page_name":" 62 ","page_number":62},
  {"content":"\r\n\r\nمحدّثين او را ستوده و آثارش را روايت كرده‌اند « 1 » .\r\nابو عبيداللَّه محمّد بن عمران مرزبانى ( متوفاى 384 ه ) نيز آن خطبه را با اسناد خويش از عروه و او از عايشه نقل كرده است ، چنان كه در الشافى فى الامامه و شرح نهج البلاغه آمده است « 2 » .\r\nاحمد بن حنبل نيز حديث ياد شده را با اين عبارت نقل نموده است :\r\nآن بانو خطاب به ابوبكر گفت :\r\nأنت ورثت رسول اللَّه صلى اللَّه عليه وآله أم أهله ؟ !\r\nتو از رسول خدا صلى اللَّه عليه وآله ارث مىبرى يا اهل او ؟ !\r\nاو پاسخ داد : البتّه اهلش « 3 » .\r\nحلبى نيز با اين عبارت حديث را نقل كرده است : در نقلى آمده است : فاطمه رضى اللَّه تعالى عنها به ابوبكر گفت :\r\nمن يرثك ؟\r\nچه كسى از تو ارث مىبرد ؟\r\nابوبكر گفت : خانواده و فرزندانم .\r\n\r\n\r\n","description":"","footnote":"\r\n( 1 ) شرح نهج البلاغه ابن ابى الحديد : 16 / 210 .\r\n( 2 ) الشافى : 4 / 69 و 70 ، شرح نهج البلاغه ابن ابى الحديد : 16 / 249 .\r\n( 3 ) مسند احمد : 1 / 4 .\r\n","page_name":" 63 ","page_number":63},
  {"content":"\r\n\r\nفاطمه عليها السلام گفت :\r\nفمالي لا أرث أبي ؟\r\nپس چرا من از پدرم ارث نمىبرم ؟\r\nحلبى مىنويسد : ابوبكر نامه فدك را برايش نوشت ، در اين هنگام عمر وارد شد و پرسيد : اين چيست ؟\r\nابوبكر پاسخ داد : نامه‌اى براى فاطمه دربارهء ارث پدرش نوشته‌ام ؟\r\nعمر گفت : براى مسلمانان چه خواهى داد ؟ مگر نمىدانى كه عرب عليه تو قيام كرده است ؟ « 1 » آن گاه عمر نامه را گرفت و آن را پاره كرد ( ! ! )\r\nاين قضيّه را بُخارى و مسلم نيز از عايشه نقل كرده‌اند . عبارت بُخارى چنين است : عايشه گويد :\r\nإنّ فاطمة عليها السلام بنت النبي صلى اللَّه عليه وآله أرسلت إلى أبي بكر تسأله ميراثها من رسول اللَّه صلّى اللَّه عليه وآله ، ممّا أفاء اللَّه عليه بالمدينة وفدك و ما بقي عن خمس خيبر ، فقال أبوبكر : إنّ رسول اللَّه قال : « لا نورث ما تركناه صدقة » ، إنّما يأكل آل محمّد في هذا المال ،\r\n\r\n\r\n","description":"","footnote":"\r\n( 1 ) سيرهء حلبيه : 3 / 488 .\r\n","page_name":" 64 ","page_number":64},
  {"content":"\r\n\r\nوإنّي واللَّه لا أُغيّر شيئاً من صدقة رسول اللَّه عن حالها الّتي كان عليها في عهد رسول اللَّه ، ولأعلمنّ فيها بما عمل به رسول اللَّه .\r\nفأبى أبو بكر أن يدفع إلى فاطمة منها شيئاً ، فوجدت فاطمة على أبي بكر فهجرته ، فلم تكلّمه حتّى توفّيت ، وعاشت بعد النبي ستّة أشهر ، فلمّا توفّيت دفنها زوجها علي ليلًا و لم يؤذن بها أبا بكر وصلّى عليها . . . « 1 » .\r\nفاطمه عليها السلام دختر پيامبر صلى اللَّه عليه وآله براى ابوبكر پيغام فرستاد و ارث خود را از رسول خدا صلى اللَّه عليه وآله از آن چيزهايى كه خداوند در مدينه به ايشان بخشيده بود و نيز باقى مانده خمس خيبر ، مطالبه نمود .\r\nابوبكر به او گفت : رسول خدا صلى اللَّه عليه وآله گفته است : « ما چيزى به ارث نمىگذاريم ، آن چه از ما مىماند صدقه است » .\r\nآل محمّد فقط مىتوانند از آن مال استفاده كنند . به خدا سوگند ! من صدقه رسول خدا صلى اللَّه عليه وآله را از همان حال كه در زمان حياتش بوده هيچ تغيير نخواهم داد و دربارهء آن همان كارى را خواهم كرد كه رسول خدا صلى اللَّه عليه وآله انجام مىداد .\r\n\r\n\r\n","description":"","footnote":"\r\n( 1 ) صحيح بُخارى : 5 / 82 ، كتاب المغازي ، باب غزوهء خيبر ، صحيح مُسلم : 5 / 153 ، كتاب الجهاد والسير .\r\n","page_name":" 65 ","page_number":65},
  {"content":"\r\n\r\nبدين وسيله ابوبكر از دادن حتى بخشى از آن‌ها به فاطمه عليها السلام خوددارى كرد ، و فاطمه عليها السلام نيز بر ابوبكر خشم گرفت و او را طرد كرد و با وى سخن نگفت تا از دنيا رفت .\r\nفاطمه عليها السلام بعد از وفات پيامبر صلى اللَّه عليه وآله شش ماه زندگى كرد و هنگامى كه فوت نمود ، همسرش على عليه السلام او را شبانه دفن كرد و به ابوبكر خبر نداد و خود بر او نماز خواند ، و تا وقتى فاطمه عليها السلام در قيد حيات بود على عليه السلام در بين مردم وجهه‌اى داشت ، و چون از دنيا رفت مردم از او روى برگرداندند .\r\n\r\n","description":"","footnote":"","page_name":" 66 ","page_number":66},
  {"content":"\r\n\r\n\r\nبخش دوم نقد و بررسى حديث انصارى\r\n\r\n","description":"","footnote":"","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n\r\n\r\nاقرار به منحصر بودن اين سخن از ابوبكر\r\nدر اين بخش نظر نويسندهء نامه را به اين نكته معطوف مىداريم كه حديث « لا نورث » تنها از سوى ابوبكر نقل شده است و نه هيچ صحابى ديگر :\r\nفقط ابوبكر گفته است كه پيامبر اكرم صلى اللَّه عليه وآله فرمود :\r\nإنّا معاشر الأنبياء لا نورث و ما تركناه صدقة .\r\nما پيامبران ارث نمىگذاريم و آن چه از ما مىماند صدقه است .\r\nو تنها بودن ابوبكر را در نسبت دادن اين كلام به رسول اللَّه صلى اللَّه عليه وآله حافظان و محدّثان بزرگ اهل سنّت تصريح نموده‌اند ، كسانى مانند :\r\nابو القاسم بغوى ( متوفاى 317 ) ، ابوبكر شافعى ( متوفاى 354 ) ، ابن عساكر ( متوفاى 571 ) ، جلال الدين سيوطى ( متوفاى 911 ) ، ابن حجر مكى ( متوفاى 973 ) و متقى هندى ( متوفاى 675 ) .\r\n\r\n","description":"","footnote":"","page_name":" 69 ","page_number":69},
  {"content":"\r\n\r\n\r\nديدگاه حديث شناسان\r\nحافظ جلال الدين سيوطى ( متوفاى 911 ) چنين مىگويد :\r\nابو القاسم بغوى و ابوبكر شافعى در كتاب فوائد خود و همچنين ابن عساكر اين گونه نقل كرده‌اند : عايشه مىگويد : هنگامى كه پيامبر خدا صلى اللَّه عليه وآله از دنيا رفت مسلمانان درباره ميراث پيامبر صلى اللَّه عليه وآله به اختلاف افتادند و هيچ كدام سخنى در اين باره نمىدانستند .\r\nابوبكر گفت : من از رسول خدا صلى اللَّه عليه وآله شنيدم كه فرمود :\r\nإنّا معاشر الأنبياء لا نورث ما تركناه صدقة .\r\nما گروه پيامبران ارثى به جا نمىگذاريم آن چه از ما باقى مىماند ، صدقه به شمار مىآيد « 1 » .\r\nابن حجر مكى نيز در الصواعق مىنويسد :\r\nمسلمانان درباره ميراثِ پيامبر صلى اللَّه عليه وآله به اختلاف افتادند و نزد هيچ كدام سخنى در اين باره يافت نشد .\r\nابوبكر گفت : من از رسول خدا صلى اللَّه عليه وآله شنيده‌ام كه فرمود :\r\n\r\n\r\n","description":"","footnote":"\r\n( 1 ) تاريخ الخلفاء : 86 و ر . ك تاريخ دمشق : 30 / 311 ، در اين منبع آمده است : « ما تركنا » .\r\n","page_name":" 70 ","page_number":70},
  {"content":"\r\n\r\nإنّا معاشر الأنبياء لا نورث « 1 » .\r\nمتّقى هندى نيز پس از نقل اين روايت مىگويد : اين روايت را احمد ، مسلم ، ابى داوود ، ابن جرير و بيهقى نقل كرده‌اند « 2 » .\r\n\r\nديدگاه اصوليون\r\nاز طرفى دانشمندان بزرگ اصولى اهل تسنن نيز در مبحث خبر واحد ، بر انفراد ابوبكر در نقل اين سخن تصريح كرده‌اند و آن را از مهم‌ترين و مشهورترين رواياتى شمرده‌اند كه صحابه به طور انفراد نقل كرده‌اند . اكنون متن عبارت برخى از آن‌ها را ملاحظه نماييد .\r\nقاضى عضد الدين ايجى در شرح عبارت ابن حاجب كه گفته است : عمل به خبر واحد عادل واجب است بر خلاف گفته كاشانى و . . . ؛ مىگويد :\r\nاز نظر ما بسيارى از صحابه و تابعين بارها به چنين خبرى عمل كرده‌اند و اين كار مشهور و آشكار بوده و مخالفى نداشته است .\r\n\r\n\r\n","description":"","footnote":"\r\n( 1 ) الصواعق المحرقه : 19 .\r\n( 2 ) ر . ك كنز العمال : 5 / 604 حديث 1409 به نقل از ابن سعد ، احمد بن حنبل ، بُخارى ، مسلم ، ابى داوود ، ابن الجارود ، ابوعوانه ، ابن حبان و بيهقى و 11 / 20 حديث 30458 به نقل از احمد بن حنبل و بيهقى .\r\n","page_name":" 71 ","page_number":71},
  {"content":"\r\n\r\nوى مىافزايد : جواز پذيرفتن و معتقد شدن به خبر واحد ، ثابت و واقع شده است . . . .\r\nاز جمله اين موارد مىتوان موارد ذيل را برشمرد :\r\n1 - عمل كردن ابوبكر به خبرى كه مغيره دربارهء ميراث جدّه ( مادربزرگ ) نقل كرد كه عمر نيز بدان عمل كرد و . . . .\r\n2 - عمل كردن صحابه به رواياتى كه ابوبكر نقل كرد و گفت :\r\n- الأئمّة من قريش .\r\n- الأنبياء يدفنون حيث يموتون .\r\n- نحن معاشر الأنبياء لا نورث .\r\nو روايات و موارد ديگرى كه نقل آن‌ها موجب طولانى شدن كلام خواهد گرديد « 1 » .\r\nفخر رازى نيز در بحث حجّيت خبر واحد به اجماع صحابه استدلال نموده ، و پس از كلامى طولانى گفته است :\r\nصحابه به روايتى كه ابوبكر از پيامبر صلى اللَّه عليه وآله نقل كرده كه « الأنبياء يدفنون حيث يموتون » و به روايت « الائمّة من قريش » و به روايت\r\n\r\n\r\n","description":"","footnote":"\r\n( 1 ) شرح المختصر : 2 / 58 و 59 .\r\n","page_name":" 72 ","page_number":72},
  {"content":"\r\n\r\n« نحن معاشر الأنبياء لا نورث » عمل كرده‌اند . . . « 1 » .\r\nغزالى نيز در اين باره اظهار نظر كرده است . وى مىگويد :\r\nادّعاى كسى كه منكر خبر واحد است و آن را حجّت نمىداند در نهايت سستى است . به همين جهت ارث بردن فاطمه به دليل نقل ابوبكر حديث « نحن معاشر الأنبياء لا نورث . . . » رد شد « 2 » .\r\nآمِدى نيز در اين مورد سخنى دارد ، وى در بحث حجيّت خبر واحد مىنويسد :\r\nدليل اين مطلب ، خبرهايى است كه در وقايع مختلف بىشمارى از صحابه نقل شده ، كه همگى به اتّفاق به خبر واحد عمل مىكردند و وجوب را در آن لازم مىدانستند ، از جمله اين موارد همان است كه از ابوبكر نقل شده كه وى به حديثى كه مغيره نقل نمود ، عمل كرد ؛ همچنين همه صحابه به روايت ابوبكر كه : « الأئمّة من قريش » و « الأنبياء يدفنون حيث يموتون » و « نحن معاشر الأنبياء لا نورث ما تركناه صدقة » عمل كرده‌اند « 3 » .\r\nعلاء الدين بُخارى در اين باره مىگويد :\r\n\r\n\r\n","description":"","footnote":"\r\n( 1 ) المحصول فى علم الاصول : 2 / 180 و 181 .\r\n( 2 ) المستصفى فى علم الاصول : 2 / 121 و 122 .\r\n( 3 ) الاحكام في اصول الاحكام : 2 / 297 و 298 .\r\n","page_name":" 73 ","page_number":73},
  {"content":"\r\n\r\nاصحاب پيامبر به خبرهاى واحد عمل مىكردند و در موارد بىشمارى به آن‌ها احتجاج مىكرده‌اند و هيچ كس منكر اين عمل نمىشده . . . از جملهء اين موارد عمل صحابه به آن حديثى است كه ابوبكر از پيامبر صلى اللَّه عليه وآله نقل كرد كه حضرتش فرمود : « نحن معاشر الأنبياء لا نورث ما تركناه صدقة » « 1 » .\r\nعبدالعلى انصارى نيز در اين زمينه سخن گفته است . وى مىگويد :\r\nدليل دوم بر نظر ما اين است كه صحابه بر وجوب عمل به خبر عدل اتفاق نظر داشته‌اند . از جمله موارد آن ، عمل كردن صحابه به حديثى است كه خليفه رسول خدا صلى اللَّه عليه وآله ابوبكر نقل كرد كه « الأئمة من قريش » و « نحن معاشر الأنبياء لا نورث . . . » « 2 » .\r\nنظام الدين انصارى در بحث وجوب پذيرش خبر واحد در شرح المنار فى علم الاصول مىنويسد :\r\nدليل ديگر قائلين به حجّيت خبر واحد اجماع و اتّفاق نظر علما است . تفصيل اين موضوع - آن سان كه در كتاب تحرير آمده است - بدين\r\n\r\n\r\n","description":"","footnote":"\r\n( 1 ) كشف الاسرار فى شرح اصول البزدوي : 2 / 688 .\r\n( 2 ) فواتح الرحموت - شرح مسلم الثبوت - هامش المستصفى : 2 / 132 .\r\n","page_name":" 74 ","page_number":74},
  {"content":"\r\n\r\nقرار است : به طور متواتر از صحابه نقل شده كه آن‌ها در موارد بىشمارى به خبر واحد عمل مىكرده‌اند كه مجموع اين موارد ، اجماع و اتّفاق نظر آنان را بر وجوب پذيرش خبر واحد مىرساند . . . و از جمله اين موارد مىتوان برشمرد كه اميرالمؤمنين ابوبكر به حديث مغيره و . . .\r\nعمل كرد .\r\nهمچنين اتّفاق نظر بر پذيرش حديث ابوبكر كه گفت : « الأئمّة من قريش » و « نحن معاشر الأنبياء لا نورث » ثابت شده است .\r\nولى لازمهء پذيرش چنين خبر واحدى ( حديث « لا نورث » ) آن است كه احكام قرآن با خبر واحد نسخ شود ، زيرا حديث ابوبكر - پيش از آن كه اجماع بر آن حاصل شود - صرفاً يك خبر واحد بوده و حال آن كه حكم ارث بردن دختر در قرآن ، اطلاق دارد .\r\nآرى ! وقتى ابوبكر اين سخن را از رسول خدا صلى اللَّه عليه وآله شنيده هيچ ترديدى براى او نمانده ، به طورى كه حجّيت آن از تواتر تمام‌تر بوده پس اين حديث را مخصّص يا ناسخ قرآن قرار داد . . . .\r\n\r\nديدگاه متكلمان\r\nدانشمندان كلام نيز در كتاب‌هاى كلامى خود - مثل علماى فقه و حديث - اقرار نموده‌اند كه نقل اين حديث از رسول خدا صلى اللَّه عليه وآله\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nمنحصر به ابوبكر بوده است . اينك به نقل عبارت برخى از آن‌ها اكتفا مىكنيم .\r\nقاضى ايجى و شارح كتابش ، شريف جرجانى اين گونه مىنويسند :\r\nشرايط امامت همان است كه گفتيم و ابوبكر واجد تمام آن‌ها بوده است و كتاب‌هاى تاريخ و سيره گواه اين مطلب است . ما نمىپذيريم كه ابوبكر ظالم و ستمگر بوده است . . . كه با حكم قرآن در مورد ارث مخالفت كرده است . البته ما پيش‌تر توضيح داديم و گفتيم كه ظالم كسى است كه معصيتى را مرتكب شود كه عدالت از او ساقط گردد و توبه نكند و خود را اصلاح ننمايد ، ولى كسى كه پس از بعثت پيامبر صلى اللَّه عليه وآله ايمان آورده و خود را اصلاح نموده ، ظالم نيست .\r\nاو ادامه مىدهد و مىگويد : ايراد ديگرى كه دربارهء ابوبكر گفته‌اند اين است كه او با ممانعت از ارث ، با آيه قرآن مخالفت نموده است .\r\nدر پاسخ مىگوييم : اين عمل وى به سبب معارض شدن كلام رسول خدا صلى اللَّه عليه وآله با آيه بوده است ؛ چرا كه آن حضرت فرموده بود : « نحن معاشر الأنبياء لا نورث ما تركناه صدقة » .\r\nاگر گفته شود : شما بايستى وجه حجّيت اين حديث را بيان كنيد ، زيرا اين حديث از جمله احاديث آحاد است ، و همچنين بايد وجه\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nترجيح آن بر آيه قرآن روشن شود .\r\nدر پاسخ مىگوييم : ما در اين مورد به حجّيت خبر واحد و وجه ترجيح آن نياز نداريم ، زيرا ابوبكر به مقتضاى آن چه از پيامبر صلى اللَّه عليه وآله شنيده بود عمل كرد و هيچ شبهه‌اى در آن چه شنيده بود ، نداشت « 1 » .\r\nسعدالدين تفتازانى نيز در اين مورد اظهار نظر كرده و مىنويسد :\r\nاز جمله ايرادهايى كه بر امامت ابوبكر گرفته شده اين است كه او با كتاب خدا در جريان ممانعت از ارث پيامبر صلى اللَّه عليه وآله مخالفت كرده است . اينان مىگويند كه او به سبب حديث « نحن معاشر الأنبياء » كه تنها خودش نقل كرده است به اين كار دست يازيده است ، در حالى كه تخصيص كتاب فقط با خبر متواتر جايز است ، نه با خبرهاى آحاد .\r\nدر پاسخ اين اشكال مىگوييم : خبر واحد - گرچه متنش ظنّى است - ولى گاهى دلالت آن قطعى است . در اين صورت عموم كتاب خدا به آن خبر تخصيص مىخورد ، زيرا كه دلالت عموم كتاب ظنّى است ، گرچه صدور متن آن قطعى باشد . اين عمل به هنگام جمع بين دو دليل صورت مىپذيرد .\r\nبديهى است كه تحقيق اين موضوع در اصول فقه آمده است بر\r\n\r\n\r\n","description":"","footnote":"\r\n( 1 ) شرح المواقف : 8 / 355 .\r\n","page_name":" 77 ","page_number":77},
  {"content":"\r\n\r\nاين اساس كه خبرى كه از دهان رسول خدا صلى اللَّه عليه وآله شنيده شود ( ! ! ) اگر آن را فوق متواتر ندانيم به منزلهء متواتر خواهد بود . بنا بر اين براى شنونده‌اى كه مجتهد است جايز خواهد بود كه عموم كتاب را به وسيلهء آن خبر تخصيص زند « 1 » .\r\nآرى - چنان كه نوشته‌ايد - « بايد آزادانديش باشيم » و در اين سخنان بينديشيم تا گوشه‌اى از واقعيّت برايمان آشكار گردد .\r\n\r\nموضوعات محورى حديث « لا نورث »\r\nبا توجّه به آن چه دربارهء حديث مذكور بيان شد و رفتارى كه طبق اين حديث از ابوبكر سر زد اين موضوع در چند محور قابل بررسى است :\r\n\r\nمحور اول : چه كسى بيشتر به اين حديث نياز داشت ؟\r\nمحدّثان ، متكلّمان و اصوليان همگى اتّفاق نظر دارند كه اين حديث را فقط ابوبكر از رسول خدا صلى اللَّه عليه وآله نقل كرده ، و هيچ فرد ديگرى آن را از پيامبر صلى اللَّه عليه وآله نشنيده است . نه دامادش امير مؤمنان على عليه السلام ، نه عمويش عباس ، نه دخترش\r\n\r\n\r\n","description":"","footnote":"\r\n( 1 ) شرح المقاصد : 5 / 278 .\r\n","page_name":" 78 ","page_number":78},
  {"content":"\r\n\r\nفاطمهء زهرا عليها السلام ، و نه همسرانش و نه حتّى عايشه دختر ابوبكر ، بلكه تا آن لحظه هيچ فردى حتّى عايشه نيز چنين حديثى را از ابوبكر نشنيده بود . . . با آن كه آنان به اين موضوع و اين حديث بيشتر از هر كسى نياز داشتند ، و ابوبكر هيچ احتياجى به دانستن آن حكم نداشت .\r\nفخر رازى در اين مورد مىگويد :\r\nبه راستى كسانى كه به دانستن اين حكم نياز داشتند تنها على ، فاطمه عليهما السلام و عبّاس بودند . اينان از زاهدان ، عالمان و دينداران بزرگ بودند . ولى به طور حتم ابوبكر هيچ نيازى به شناخت اين حكم نداشت ؛ زيرا ابوبكر در زمرهء كسانى نبوده است كه حتّى احتمال ارث بردن وى از رسول خدا صلى اللَّه عليه وآله وجود داشته باشد ، و اين مطلب هرگز بر دل او خطور نمىكرد . پس چگونه مىتوان شايسته دانست كه رسول خدا صلى اللَّه عليه وآله اين حكم را به كسى كه هيچ نيازى به آن نداشته است رسانده ، و به كسانى كه كاملًا به آن نياز داشته‌اند نرسانده باشد « 1 » .\r\nبه اين ترتيب ، هنگامى كه در اصل صدور اين خبر شك و ترديد وجود دارد ، چگونه مىتوان به آن چه در قرن‌هاى بعدى نقل شده و\r\n\r\n\r\n","description":"","footnote":"\r\n( 1 ) التفسير الكبير : 5 / 218 .\r\n","page_name":" 79 ","page_number":79},
  {"content":"\r\n\r\nتلاش‌هايى كه براى متواتر جلوه دادن اين خبر از رسول خدا صلى اللَّه عليه وآله انجام گرفته اطمينان كرد . . . ؟ !\r\n\r\nسه حديث انحصارى\r\nدر كتاب‌هاى اصولى سه حديث نقل شده است كه تنها ابوبكر آن‌ها را روايت نموده است :\r\n- حديث يكم ، حديث ارث است كه موضوع نوشتار ماست .\r\n- حديث دوم ، حديث « الأئمّة من قريش » است ، كه به نظر مىرسد اين همان حديثى است كه ابوبكر در ماجراى سقيفه گفت و انصار را بدان مجاب نمود .\r\n- حديث سوم ، حديث « الأنبياء يدفنون حيث يموتون » است .\r\nحديث اول موضوع اصلى بحث است و آن را تكميل خواهيم كرد ، امّا اين جا به اختصار در مورد دو حديث ديگر نيز مطالبى را مطرح مىنماييم .\r\nدرباره حديث دوم جاى بحث مهمّى وجود دارد ، زيرا ظاهر كلمات اهل تسنّن نشان مىدهد كه اين حديث را فقط ابوبكر از پيامبر خدا صلى اللَّه عليه وآله شنيده ، و هيچ فرد ديگرى نشنيده است ، و اين موضوعى شگفت است ، زيرا چگونه ممكن است رسول خدا صلى اللَّه عليه وآله\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nتنها ابوبكر را از اين مطلب - كه به سرنوشت اسلام و مسلمانان تا روز رستاخيز بستگى دارد - آگاه كرده باشد و به ديگر مسلمانان خبر نداده باشد ؟ از طرفى ، چگونه ممكن است اين مطلب را هيچ كس تا آن زمان و تا تشكيل سقيفه از ابوبكر نشنيده باشد ؟\r\nمگر گفته شود : دانشمندانى كه اين حديث را جزء احاديث آحاد شمرده‌اند به خطا رفته‌اند ، چرا كه اين حديث همان حديثى است كه پيامبر خدا صلى اللَّه عليه وآله فرموده :\r\nالائمّة من بعدي اثنا عشر كلّهم من قريش .\r\nپيشوايان پس از من دوازده نفرند كه همگى از قريش هستند .\r\nو همين حديث منظور ابوبكر بوده است . امّا در اين صورت پرسش ديگرى مطرح خواهد شد ، كه اگر انصار اين سخن را از رسول خدا صلى اللَّه عليه وآله شنيده بودند ، چگونه در سقيفه جمع شدند تا براى آن حضرت جانشين تعيين كنند ، آن گونه كه نقل شده است .\r\nاز طرفى ، اگر چنين حديثى را از پيامبر خدا صلى اللَّه عليه وآله شنيده‌اند و مخالفت كرده‌اند پس فاسق و غير عادل خواهند بود ، و اگر تا آن زمان نشنيده بودند همان سؤال نخست باقى است ، زيرا فرض بر اين است كه چنين حديثى دست كم در ميان عدّه‌اى از اصحابى كه در مدينه بودند از سوى رسول خدا صلى اللَّه عليه وآله بيان شده باشد . مگر\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nآن كه در توجيه آن بگوييم : بخشى از حديث - كه عبارت « كلّهم من قريش » است - قطعى نيست ، زيرا راوى به سبب هياهوى حاضران ، آن را از رسول خدا صلى اللَّه عليه وآله نشنيده بوده ، بلكه ديگران به او رسانده‌اند .\r\nچنان كه در كتاب‌هاى صحاح اهل سنّت و منابع ديگر آمده است ، و نقل اين حديث بدون آن عبارت در ديگر كتاب‌ها گواه اين مطلب است .\r\nو يا آن كه بگوييم : گرد هم آمدن انصار در سقيفه براى تعيين جانشين براى رسول خدا صلى اللَّه عليه وآله نبوده است ، و البتّه تحقيق اين موضوع مهم و خطير فرصتى ديگر مىطلبد .\r\nگفتيم كه سومين حديث انحصارى ابوبكر اين روايت است :\r\nالأنبياء يدفنون حيث يموتون .\r\nپيامبران هر جا از دنيا روند همان جا دفن مىشوند .\r\nبه نظر مىرسد كه ابوبكر اين روايت را به مناسبت وفات رسول خدا صلى اللَّه عليه وآله و به منظور تعيين محل دفن آن حضرت گفته است . البتّه ما اين حديث را نيز به چند دليل نمىتوانيم بپذيريم :\r\n- نخست آن كه ابوبكر بيش از على و اهل بيتِ پيامبر عليهم السلام به اين مطلب نياز نداشته است .\r\n- دوم آن كه ابوبكر جنازهء رسول خدا صلى اللَّه عليه وآله را بر زمين رها\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nكرد و به سقيفه رفت تا بر سر رياست نزاع كند ، و از اين ماجرا بيرون نيامد مگر بعد از دفن پيامبر صلى اللَّه عليه وآله . در اين صورت چه كسى از او دربارهء محل دفن پيامبر صلى اللَّه عليه وآله پرسيده ؟ و كجا چنين پرسشى از او شده تا او چنين پاسخى گفته باشد ؟\r\n- سوم آن كه كسى كه كارهاى رسول خدا صلى اللَّه عليه وآله را بر طبق وصيّت آن حضرت بر عهده داشت امير مؤمنان على عليه السلام بود ، او نيز غسل و كفن و دفن آن گرامى را انجام داد و محل دفن پيامبر صلى اللَّه عليه وآله را هنگامى كه بر سر آن اختلاف افتاده بود ، تعيين كرد . چنان كه در روايتى اين گونه آمده است :\r\n« برخى از آنان گفتند : در بقيع دفن شود .\r\nبعضى ديگر گفتند : در صحن مسجد دفن گردد .\r\nامير مؤمنان على عليه السلام فرمود :\r\nإنّ اللَّه لم يقبض نبيّه إلّافي أطهر البقاع فينبغي أن يدفن في البقعة الّتي قبض فيها .\r\nخداوند هيچ پيامبرى را قبض روح نمىكند مگر در پاكيزه‌ترين بقعه‌ها . پس شايسته است در همان بقعه‌اى كه قبض روح گرديده دفن شود .\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nاز اين رو همهء آن گروه بر سخن آن حضرت هم نظر شدند و پيامبر صلى اللَّه عليه وآله در خانهء خودش دفن گرديد » « 1 » .\r\n\r\nمحور دوم : قرآن حديث « لا نورث » را تكذيب مىكند\r\nدومين محور قابل بررسى در مورد حديث ابوبكر اين است كه قرآن كريم آن حديث را تكذيب مىكند . ابوبكر از پيامبر صلى اللَّه عليه وآله نقل مىكند كه حضرتش فرمود : « إنّا معاشر الأنبياء لا نورث » .\r\nدر حالى كه قرآن مجيد مىفرمايد :\r\n« وَوَرِثَ سُلَيْمانُ داوُودَ » « 2 » .\r\nو سليمان وارث داوود شد .\r\nهمچنين قرآن از زبان زكريّا عليه السلام اين گونه نقل مىنمايد :\r\n« وَإِنّي خِفْتُ الْمَوالِيَ مِنْ وَرائي وَكانَتِ امْرَأَتي عاقِرًا فَهَبْ لي مِنْ لَدُنْكَ وَلِيًّا * يَرِثُني وَيَرِثُ مِنْ آلِ يَعْقُوبَ وَاجْعَلْهُ رَبِّ رَضِيًّا » « 3 » .\r\nو من پس از خود از بستگانم بيمناكم و در حالى كه زنم نازا و عقيم است . پس تو از جانب خود ولىّ و جانشينى به من ببخش ،\r\n\r\n\r\n","description":"","footnote":"\r\n( 1 ) تهذيب الاحكام : 6 / 2 و 3 .\r\n( 2 ) سورهء نمل : آيهء 16 .\r\n( 3 ) سورهء مريم : آيات 4 و 5 .\r\n","page_name":" 84 ","page_number":84},
  {"content":"\r\n\r\nكه از من ارث برد و از خاندان يعقوب نيز ارث برده و او را اى پروردگار من مورد پسند و رضايت خود گردان .\r\nبديهى است كه هر چه بر خلاف كتاب خدا باشد به طور حتم و ضرورت مردود است ، زيرا حقيقتِ معناى ميراث در لغت و در شرع عبارت است از انتقال آن چه كه از ارث‌گذارنده بر جاى مانده است به وارثان او بعد از فوتش - چه مِلك باشد چه حق - آن هم مطابق با حكم الهى كه در فقه بيان شده است .\r\nروشن است كه حمل كردن اين موضوع بر نبوّت و علم خلاف ظاهر است . چرا كه نبوّت از امورى نيست كه بتوان آن را از خداوند طلب كرد ، زيرا نبوّت به انتخاب و گزينش الهى است و هيچ فردى در آن نقشى ندارد و درخواست و طلب هيچ فردى نيز در آن اثرى نخواهد گذاشت .\r\nفراتر اين كه در آيات قرآن قرينه‌هاى متعدّدى وجود دارد كه تأكيد مىكند كه مقصود از ميراث ، مال و دارايى است ، نه نبوّت و علم .\r\nدر آيه‌اى از قرآن دربارهء داوود و سليمان عليهما السلام آمده است :\r\n« وَكُلًّا آتَيْنا حُكْمًا وَعِلْمًا » « 1 » .\r\nو به هر يك از آنان داورى و دانش فراوان داديم .\r\n\r\n\r\n","description":"","footnote":"\r\n( 1 ) سورهء انبياء : آيهء 79 .\r\n","page_name":" 85 ","page_number":85},
  {"content":"\r\n\r\nقرآن كريم دربارهء يحيى عليه السلام مىفرمايد :\r\n« وَآتَيْناهُ الْحُكْمَ صَبِيًّا » « 1 » .\r\nو ما در كودكى حكم ( پيامبرى ) به او داديم .\r\nدر آيهء ديگر زكريّا عليه السلام در دعاى خود از خداوند فرزندى خواست تا ولىّ او باشد و موالى او را از ميراث وى محروم نمايد و اين جز در مال و دارايى محقّق نمىگردد ، همچنين زكريّا از خداوند فرزندى خواست كه مورد رضايت باشد ، در حالى كه هيچ پيامبرى نيست مگر آن كه مورد رضايت است « 2 » .\r\nاين جا نظر نگارندهء نامه را به اين نكته جلب مىنماييم كه از چيزهايى كه سخن ما را تأكيد مىكند بيان صريح عدّه‌اى از مفسّران بزرگ اهل تسنن است . آن‌ها مىگويند : مقصود در اين آيات ، ارثِ مال و دارايى است ، نه علم و نبوّت .\r\nاين نكته براى پژوهشگرى كه در ذيل اين آيات به تفسير طبرى ، رازى و ديگر تفاسير نامدار مراجعه كند هويداست . از اين رو ، تلاش برخى از افراد براى منصرف كردن آيات از ظواهرشان در راه دفاع از ابوبكر ساقط شده و بىثمر مىگردد .\r\n\r\n\r\n","description":"","footnote":"\r\n( 1 ) سورهء مريم : آيهء 12 .\r\n( 2 ) اشاره به سورهء مريم : آيات 4 و 5 .\r\n","page_name":" 86 ","page_number":86},
  {"content":"\r\n\r\n\r\nمحور سوم : تكذيب حديث به وسيلهء على عليه السلام و عبّاس\r\nسومين محور بررسى اين روايت اين است كه به طور مسلّم امير مؤمنان على عليه السلام و عبّاس آن را نپذيرفته و تكذيبش كرده‌اند ، چنان كه در حديثى كه مسلم نقل كرده ، آمده است :\r\nعن مالك بن أوس قال : قال عمر لهما : فلما توفّي رسول اللَّه صلّى اللَّه عليه وآله ، قال أبو بكر : أنا ولي رسول اللَّه صلّى اللَّه عليه وآله ، فجئتما تطلب ميراثك من ابن أخيك ، ويطلب هذا ميراث امرأته من أبيها .\r\nفقال أبو بكر : قال رسول اللَّه صلّى اللَّه عليه وآله : لا نورث ما تركناه صدقة ، فرأيتماه كاذباً آثماً غادراً خائناً ، واللَّه يعلم أنّه لصادق بارّ راشد تابع للحقّ . ثمّ توفّي أبو بكر وأنا ولي رسول اللَّه صلّى اللَّه عليه وآله وولي أبي بكر ، فرأيتماني كاذباً آثماً غادراً خائناً .\r\nمالك بن اوس مىگويد : عمر بن خطّاب به على عليه السلام و عبّاس گفت : هنگامى كه رسول خدا صلى اللَّه عليه وآله از دنيا رفت ابوبكر گفت كه من ولىّ رسول خدا صلى اللَّه عليه وآله هستم . شما دو نفر آمديد ، تو ارثِ پسر برادرت را مىخواستى و او ارث همسرش از پدرش را ، ابوبكر گفت : رسول خدا صلى اللَّه عليه وآله فرموده :\r\n« لا نورث و ما تركناه صدقة » .\r\nپس او را دروغگو ، خطاكار ، پيمان‌شكن و خائن دانستيد ، امّا\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nبه خدا سوگند كه او صادق ، درستكار و در راه راست و پيرو حق بود ( ! ! ) . . . » « 1 » .\r\nهمچنين در روايت ديگرى - كه احمد و بزّار نقل كرده‌اند و بزّار آن را حسن الاسناد « 2 » دانسته - اين گونه آمده است :\r\nعن ابن عبّاس ، قال : لمّا قبض رسول اللَّه صلّى اللَّه عليه وآله واستخلف أبو بكر ، خاصم العبّاس عليّاً في أشياء تركها رسول اللَّه صلّى اللَّه عليه وآله .\r\nفقال أبو بكر : شيء تركه رسول اللَّه صلّى اللَّه عليه وآله فلم يحرّكه فلا أُحرّكه ، فلمّا استخلف عمر رضي اللَّه عنه اختصما إليه ، فقال : شيء لم يحرّكه فلا أُحرّكه ، فلمّا استخلف عثمان اختصما إليه ، فأسكَتَ عثمان ونكّس رأسه .\r\nقال ابن عبّاس : فخشيت أن يأخذه ، فضربت بيدي بين كتفي العبّاس ، فقلت : يا أبت أقسمت عليك إلّاسلّمته لعليّ .\r\nابن عبّاس گويد : هنگامى كه رسول خدا صلى اللَّه عليه وآله از دنيا رفت و ابوبكر در جاى او قرار گرفت ، عبّاس با على عليه السلام بر سر چيزهايى كه پيامبر صلى اللَّه عليه وآله از خود به جا گذاشته بود\r\n\r\n\r\n","description":"","footnote":"\r\n( 1 ) صحيح مسلم : 5 / 152 ، كتاب جهاد باب حكم فىء .\r\n( 2 ) حَسَن الاسناد در اصطلاح اهل تسنّن روايتى است كه سند آن حسن باشد ، ولى متن حديث به واسطه شذوذ يا علّت ، حسن نباشد .\r\n","page_name":" 88 ","page_number":88},
  {"content":"\r\n\r\nاختلاف كردند .\r\nابوبكر گفت : چيزى را كه رسول خدا صلى اللَّه عليه وآله به جا گذاشته و اقدامى نسبت به آن نكرده ، من نيز هيچ اقدامى نسبت به آن نمىكنم .\r\nهنگامى كه عمر جانشين او شد ، آن‌ها اختلاف خود را نزد عمر بردند . او گفت : چيزى را كه ابوبكر تغيير نداده ، من هم تغيير نمىدهم .\r\nو آن گاه كه عثمان جانشين او شد آن‌ها اختلاف خود را نزد عثمان بردند ، امّا عثمان سكوت كرد و سرش را پايين انداخت .\r\nابن عبّاس مىگويد : من ترسيدم كه پدرم مال را بردارد ، پس با دست به پشت عبّاس زدم و گفتم : اى پدر ! تو را سوگند مىدهم كه مال را به على عليه السلام واگذارى « 1 » .\r\n\r\nتوجّه به تحريف بُخارى\r\nبُخارى حديث سابق را چند مرتبه نقل كرده ، ولى عبارت : « پس شما او را دروغگو ، خطاكار و خائن دانستيد » را حذف نموده و يا به شكل‌هاى مختلف در آن تصرّف كرده است . وى در باب وجوب\r\n\r\n\r\n","description":"","footnote":"\r\n( 1 ) كنز العمال : 5 / 586 ، حديث 14044 .\r\n","page_name":" 89 ","page_number":89},
  {"content":"\r\n\r\nخمس آن را چنين روايت مىكند :\r\nقال عمر : ثمّ توفّى اللَّه نبيّه صلّى اللَّه عليه وآله ، فقال أبو بكر : أنا ولي رسول اللَّه صلّى اللَّه عليه وآله فقبضها أبو بكر فعمل فيها بما عمل رسول اللَّه صلّى اللَّه عليه وآله ، واللَّه يعلم أنّه فيها لصادق بارّ راشد تابع للحقّ ، ثمّ توفّى اللَّه أبا بكر ، فكنت أنا ولي أبي بكر ، فقبضتها سنتين من إمارتي ، أعمل فيها بما عمل رسول اللَّه صلى اللَّه عليه وآله و ما عمل فيها أبو بكر ، واللَّه يعلم أنّي فيها لصادق بارّ راشد تابع للحق .\r\nعمر بن خطّاب گفت : آن گاه كه خداوند پيامبرش را قبض روح نمود . ابوبكر گفت : من ولىّ رسول خدا صلى اللَّه عليه وآله هستم ؛ پس اموال را در اختيار گرفت و همان گونه رفتار كرد كه پيامبر خدا صلى اللَّه عليه وآله در آنان عمل مىكرد و خدا مىدانست كه او در ادّعايش صادق و درستكار و در راه راست و پيرو حق بود ( ! ! ) . . . « 1 » .\r\nوى در اين جا آن عبارت را اصلًا نياورده ، امّا در كتاب مغازى ، باب حديث بنى نضير و در كتاب نفقات و در كتاب الفرائض و در كتاب الاعتصام به طور گوناگون تحريف كرده است « 2 » .\r\n\r\n\r\n","description":"","footnote":"\r\n( 1 ) صحيح بُخارى : 4 / 108 .\r\n( 2 ) صحيح بُخارى : 5 / 207 ، 7 / 114 ، 8 / 267 و 9 / 187 .\r\n","page_name":" 90 ","page_number":90},
  {"content":"\r\n\r\n\r\nمحور چهارم : تكذيب عملى حديث توسّط عمر بن خطّاب\r\nعمر بن خطّاب با باز گرداندن فدك به على عليه السلام و عبّاس ، در عمل اين حديث را تكذيب نموده است .\r\nدر صحيح بُخارى و مسلم ، در ذيل حديثى كه ما با عنوان « تكذيب حديث به وسيلهء على عليه السلام و عبّاس » بيان كرديم ، اين گونه آمده است :\r\nعمر در زمان حكومت خود فدك را به على عليه السلام و عبّاس باز گرداند .\r\nدر آن روايت آمده است :\r\nعمر على عليه السلام و عبّاس را مخاطب قرار داد و گفت : سپس تو و اين همراهت با هم ، نزد من آمديد در حالى كه كار شما يكى بود و گفتيد : فدك را به ما بده و من گفتم : اگر بخواهيد به شما مىدهم ، امّا با اين شرط كه با خدا عهد كنيد كه دربارهء فدك همان كارى را انجام دهيد كه رسول خدا صلى اللَّه عليه وآله انجام مىداد ؛ و شما نيز آن را به اين شرط گرفتيد ؛ آيا چنين نيست ؟\r\nگفتند : آرى « 1 » .\r\n\r\n\r\n","description":"","footnote":"\r\n( 1 ) صحيح مسلم : 5 / 152 و 153 ، كتاب الجهاد والسير ، باب حكم فىء .\r\n","page_name":" 91 ","page_number":91},
  {"content":"\r\n\r\n\r\nانديشه‌اى در روايت\r\nحال كه اين روايت را به‌گونه‌هاى متفاوت از بُخارى و مُسلم نقل كرديم و از چگونگى تصرّفات و تحريفات بُخارى آگاه شديم ، جا دارد كه ما و نگارندهء نامه در اين نقل‌ها بينديشيم و به نكات آن توجّه نماييم .\r\nنكات جالبى در آن‌ها ديده مىشود :\r\n1 - ظاهر روايت چنين است كه على عليه السلام و عبّاس فدك را مطالبه كرده بودند ، بنا بر اين ، مرجع ضمير « ها » فدك است .\r\n2 - پر واضح است كه مطالبهء امير مؤمنان على عليه السلام به عنوان نيابت از طرف حضرت زهرا عليها السلام ، و مطالبه عبّاس از باب ارث خودش بوده است .\r\nاين موضوع آشكارا در سخن ياقوت حموى در معجم البلدان - آن سان كه نقل كرديم - ديده مىشود و نمىتوان گفت : شايد آنان اموال ديگرِ رسول خدا صلى اللَّه عليه وآله غير از فدك را خواسته بودند .\r\n3 - عمر فدك را به آنان بازگرداند و گفت : « با اين شرط كه با خدا عهد كنيد كه . . . » .\r\nاين رفتار وى دروغ شمردن عملى حديث « إنّا معاشر الأنبياء . . . » است .\r\nهمچنين اين نكته را به ذهن مىآورد كه چرا خود ابوبكر با گرفتن\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nتعهّد فدك را به زهرا عليها السلام باز نگرداند ؟\r\n4 - در اين حديث از اختلاف ميان على عليه السلام و عبّاس دربارهء فدك ، رفتن آن‌ها به نزد ابوبكر و عمر براى داورى و توهين عبّاس به على عليه السلام سخن به ميان آمده است . اين موضوعى است كه هرگز نمىتوان آن را تصديق كرد و پذيرفت .\r\n5 - عمر بن خطّاب در جريان گرفتن فدك و باز نگرداندن آن به حضرت على و حضرت زهرا عليهما السلام شخصاً همكار اصلى ابوبكر بود ، با اين حال چگونه ممكن است در زمان حكومتش آن را باز گردانده باشد ؟\r\nالبتّه بايد گفت : اين مطلب از جمله قراين و شواهدى است كه نشان مىدهد كه مقصود آنان از گرفتن فدك در آن زمان ، خود فدك نبوده ، بلكه غرض ديگرى در ميان بوده است ، چنان كه مطالبهء آن از جانب حضرت على عليه السلام و سيّدة النساء فاطمهء زهرا عليها السلام نيز هدف ديگرى داشته است .\r\n\r\nروايات نقل شده و اضطراب علما\r\nبا توجّه به نكات مطرح شده ، دانشمندان اهل تسنّن در مقابل اين حديث به اضطراب افتاده‌اند ، زيرا اين روايت نقض ماجرا را ، هم\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nتوسّط عمر و هم توسّط على عليه السلام و عباس در خود دارد ، چرا كه هم اقرار و پذيرش روايت « إنّا معاشر الأنبياء . . . » را توسّط آن دو ، و هم مطالبهء فدك را در همان زمان ( ! ! ) در بر دارد . علاوه بر اين‌ها ناسزاگويى عبّاس به على عليه السلام ( ! ! ) را نيز در بر دارد .\r\nنَوَوى مىنويسد كه قاضى عياض از مازرى اين گونه نقل مىكند :\r\nظاهر اين ماجرا شايستهء عبّاس نيست ، و هيهات كه حتّى برخى از اين اوصاف در على عليه السلام باشد .\r\nوى مىافزايد : اگر راهى براى تأويل آن نيابيم ناگزيريم كه راويان آن را دروغگو بدانيم .\r\nدر ادامه مىگويد : و اين باعث شده كه برخى از محدّثين آن الفاظ حديث را از نسخهء خود حذف كرده است « 1 » .\r\nو ابن ابى الحديد در اين مورد مىنويسد :\r\nاين حديث آشكارا نشان مىدهد كه على عليه السلام و عبّاس آمده‌اند تا ارثشان را طلب كنند ، نه ولايت و حكومت را ، و اين موضوع از مشكلات است . چرا كه ابوبكر در همان ابتداى كار موضوع را از ريشه بريد و نزد عبّاس و على عليه السلام و ديگران تأكيد كرد كه پيامبر صلى اللَّه عليه وآله هيچ\r\n\r\n\r\n","description":"","footnote":"\r\n( 1 ) شرح صحيح مسلم : 12 / 59 حديث 1757 ، باب حكم فىء از كتاب الجهاد والسير .\r\n","page_name":" 94 ","page_number":94},
  {"content":"\r\n\r\nارثى نگذاشته ، و عمر نيز او را در اين ماجرا كمك كرد . پس چگونه ممكن است عبّاس و على عليه السلام بعد از وفات ابوبكر بازگشته باشند و براى موضوعى كه تمام شده و اميدى به دست‌يابى آن نيست ، تلاش كنند ؟ !\r\nمگر آن كه بگوييم : على عليه السلام و عبّاس گمان كرده‌اند كه شايد عمر حكم ابوبكر را در اين ماجرا نقض كند كه اين نيز بعيد است ، زيرا على عليه السلام و عبّاس در ماجراى گرفتن فدك ، عمر را به همدستى با ابوبكر متّهم مىكردند .\r\nمگر نمىبينيد كه عمر مىگويد : « من و ابوبكر را به ظلم و خيانت متّهم كرديد » ، بنا بر اين چطور ممكن است كه آن دو گمان كرده باشند كه شايد عمر حكم ابوبكر را نقض كند و ارث آن دو را بدهد ؟ ! « 1 » .\r\n\r\nمحور پنجم : مطالبه ميراث توسّط همسران پيامبر صلى اللَّه عليه وآله\r\nطبق نقل‌هايى ، ثابت شده است كه همسران پيامبر صلى اللَّه عليه وآله عثمان را نزد ابوبكر فرستادند و ارث خودشان از رسول خدا صلى اللَّه عليه وآله را مطالبه كردند . اين ماجرا را عدّه‌اى از بزرگان با سندهايشان نقل كرده‌اند :\r\n\r\n\r\n","description":"","footnote":"\r\n( 1 ) شرح نهج البلاغه ابن ابى الحديد : 16 / 229 و 230 .\r\n","page_name":" 95 ","page_number":95},
  {"content":"\r\n\r\nعبدالرزّاق از معمر از زُهْرى نقل مىكند كه عروه و عمره مىگويند : همسران پيامبر صلى اللَّه عليه وآله شخصى را نزد ابوبكر فرستاده و ارثشان را درخواست كردند .\r\nعايشه كسى را نزد آنان فرستاد و گفت : چرا تقواى خدا پيشه نمىكنيد ؟ مگر رسول خدا صلى اللَّه عليه وآله نگفت كه ما ارث نمىگذاريم و آن چه بر جاى مىگذاريم صدقه است ؟ !\r\nراوى مىگويد : همسران پيامبر خدا صلى اللَّه عليه وآله با اين سخن عايشه راضى شده و درخواست خود را رها كردند « 1 » .\r\nابن راهويه نيز اين گونه نقل مىكند : عبدالرزّاق از معمر از زُهْرى نقل مىنمايد كه عروه و عمره مىگويند : همسران پيامبر صلى اللَّه عليه وآله شخصى را نزد ابوبكر فرستاده و ارث خود را طلب نمودند . . . « 2 » .\r\nاين روايت را رافعى نيز آورده است . وى مىگويد كه از عبدالرزّاق از معمر از زُهْرى نقل شده كه عروه و عمره گفته‌اند : . . . « 3 » .\r\nالبتّه در اين روايات نامى از شخص فرستاده شده نيامده است ، ولى ابن شبه با سند خود از زُهْرى از عروه از عايشه نقل مىكند كه\r\n\r\n\r\n","description":"","footnote":"\r\n( 1 ) المصنّف : 5 / 471 حديث 9773 .\r\n( 2 ) مسند ابن راهويه : 2 / 362 .\r\n( 3 ) التدوين في أخبار قزوين : 4 / 27 .\r\n","page_name":" 96 ","page_number":96},
  {"content":"\r\n\r\nهمسران پيامبر عثمان را فرستادند . . . « 1 » .\r\nبلاذرى « 2 » ، ياقوت حموى « 3 » و برخى ديگر نيز اين چنين نقل كرده‌اند ، پس پنهان نگه داشتن نام « عثمان » نكته‌اى ناپنهان دارد !\r\nنكتهء ديگر اين كه در تمام اين روايات واژه « فرستادند » آمده است . ولى بُخارى ، مسلم ، احمد ، نَسايى و عدّه‌اى ديگر با همين سند چنين نقل كرده‌اند : « آن‌ها قصد داشتند كه عثمان را بفرستند » « 4 » ؛ و البتّه راز تغيير عبارت واضح و آشكار است .\r\nنكتهء ديگر اين كه در تمام اين روايات كسى كه مانع شده و آن‌ها را از اين مطالبه منصرف كرده « عايشه » است ، بلكه در عبارت طبرانى آمده است كه عايشه گفت : و من بودم كه آن‌ها را از اين درخواست منصرف كردم « 5 » .\r\nو در روايت ابن شبه آمده است كه عايشه گفت : تصميم همسران رسول خدا صلى اللَّه عليه وآله در اثر گفته من پايان يافت « 6 » .\r\n\r\n\r\n","description":"","footnote":"\r\n( 1 ) تاريخ المدينة المنورة : 1 / 207 .\r\n( 2 ) فتوح البلدان : 1 / 43 .\r\n( 3 ) معجم البلدان : 4 / 272 .\r\n( 4 ) صحيح بُخارى : 8 / 268 حديث 7 ، صحيح مسلم : 5 / 153 ، مسند احمد : 6 / 262 ، سنن‌نَسايى : 4 / 66 حديث 6311 .\r\n( 5 ) المعجم الاوسط : 4 / 270 و 271 .\r\n( 6 ) تاريخ المدينة المنورة : 1 / 205 .\r\n","page_name":" 97 ","page_number":97},
  {"content":"\r\n\r\nو در روايت رافعى آمده است : پس آنان به سخن او رضايت داده و تصميم خود را رها كردند « 1 » .\r\nاين در حالى است كه ما پيش‌تر مطلبى را از عايشه نقل كرديم كه نشان مىداد عايشه نيز مانند ساير همسران پيامبر از آن چه پدرش ابوبكر به پيامبر صلى اللَّه عليه وآله نسبت داده بود ، بىخبر بود ؛ و اين موضوع جاى تأمّل دارد .\r\n\r\nمحور ششم : تكذيب گفتارى و رفتارى حديث به وسيلهء ابوبكر\r\nما به نگارندهء نامه قول داده‌ايم كه « بىطرف باشيم » و از خودمان چيزى نگوييم ، امّا ابوبكر خودش با گفتار و كردارش اين حديث را تكذيب نمود .\r\nتكذيب رفتارى : تكذيب عملى او آن گونه بود كه هنگامى كه صدّيقه طاهره فاطمهء زهرا عليها السلام از ابوبكر پرسيد :\r\nأفي كتاب اللَّه أن ترثك ابنتك ولا أرث أبي ؟ !\r\nآيا در كتاب خدا آمده است كه دخترت از تو ارث مىبرد و من از پدرم ارث نمىبرم ؟\r\nآن سان كه پيش از اين در روايت نورالدين حلبى نويسندهء\r\n\r\n\r\n","description":"","footnote":"\r\n( 1 ) التدوين فى اخبار قزوين : 4 / 27 .\r\n","page_name":" 98 ","page_number":98},
  {"content":"\r\n\r\nكتاب سيره نقل كرديم ابوبكر در پاسخ ، نامهء فدك را براى آن بانو نوشت .\r\nدر همان زمان عمر وارد شد و پرسيد : اين چيست ؟ پاسخ داد : نوشته‌اى است براى فاطمه دربارهء ارث پدرش .\r\nعمر گفت : به مسلمانان چه خواهى داد در حالى كه مىدانى عرب به ستيز با تو برخواهند خواست ؟\r\nآن گاه عمر نوشته را گرفت و پاره كرد « 1 » .\r\nهمچنين ابوبكر خود با احكامى كه دربارهء اشياى بر جاى مانده از رسول خدا صلى اللَّه عليه وآله صادر كرده ، حديث خود را تكذيب نموده است ؛ از جملهء آن‌ها عبارت است از : حكم ابوبكر - و همچنين عمر - در مورد مَركب ، شمشير و عمامهء پيامبر خدا صلى اللَّه عليه وآله .\r\nاحمد بن حنبل روايتى نقل كرده كه با صراحت بيان مىدارد كه پيامبر خدا صلى اللَّه عليه وآله چيزهايى را نزد اميرالمؤمنين عليه السلام گذاشته بود .\r\nاحمد مىگويد : يحيى بن حَمّاد براى من نقل كرد كه ابو عَوانه از اعمش از اسماعيل بن رجاء از عمير مولى عبّاس نقل كرد كه ابن عبّاس مىگويد : هنگامى كه رسول خدا صلى اللَّه عليه وآله قبض روح شد و ابوبكر\r\n\r\n\r\n","description":"","footnote":"\r\n( 1 ) سيره حلبيه : 3 / 488 .\r\n","page_name":" 99 ","page_number":99},
  {"content":"\r\n\r\nجانشين وى گشت عبّاس با على عليه السلام بر سر چيزهايى كه رسول خدا صلى اللَّه عليه وآله از خود بر جا گذاشته بود اختلاف كرد .\r\nابوبكر گفت : هر چه را رسول خدا صلى اللَّه عليه وآله بر جاى گذاشته و اقدامى نسبت به آن نكرده من نيز هيچ اقدامى نمىكنم .\r\nهنگامى كه عمر جانشين وى شد على عليه السلام و عبّاس اختلاف خود را نزد وى بردند .\r\nعمر گفت : چيزى را كه ابوبكر تغيير نداده ، من نيز تغيير نمىدهم .\r\nو هنگامى كه عثمان جانشين او شد آنان اختلاف خود نزد وى بردند . عثمان سكوت كرد و سر خود را پايين افكند .\r\nابن عبّاس مىگويد : من ترسيدم كه عبّاس آن‌ها را بگيرد . از اين رو با دست به پشت او زدم و گفتم : پدرجان ! تو را سوگند مىدهم كه آن‌ها را به على عليه السلام واگذارى . او نيز چنين كرد « 1 » .\r\nدر اين حديث به آن چه پيامبر خدا صلى اللَّه عليه وآله نزد امير مؤمنان على عليه السلام گذاشته بود ، تصريح نكرده‌اند ، امّا در ديگر روايات و گفتار علما به برخى از اين اموال بر جاى مانده تصريح شده است .\r\n\r\n\r\n","description":"","footnote":"\r\n( 1 ) مسند احمد : 1 / 13 . اين روايت پيشتر نقل گرديد .\r\n","page_name":" 100 ","page_number":100},
  {"content":"\r\n\r\nقاضى عبدالجبّار معتزلى در يك حديث قطعى آن چه را پيامبر صلى اللَّه عليه وآله براى امير مؤمنان عليه السلام گذاشته اين گونه نام برده است : شمشير ، مركب ، عمامه و چيزهايى ديگر . و در اين زمينه سخنى را از ابو على جبّايى نقل كرده كه سيّد مرتضى رحمه اللَّه نيز آن را پاسخ داده است « 1 » . و اين گفت و گو را ابن ابى الحديد در شرح نهج البلاغه آورده است « 2 » .\r\nهمچنين قاضى فقيه ابويعلى ابن فَرّاء حنبلى ( درگذشتهء 458 ) - كه در مواردى مورد اعتماد ابن تيميّه قرار گرفته - در مبحث صدقات رسول خدا صلى اللَّه عليه وآله نوشته است :\r\nصدقات رسول خدا صلى اللَّه عليه وآله معيّن است ، زيرا از او گرفته شده و مشخص شده است و آن‌ها هشت مورد بوده است . سپس آن‌ها را مىشمارد و مىگويد : امّا اموالى كه غير از اين هشت صدقه بوده‌اند ، عبارتند از . . . .\r\nاو آن‌ها را نام مىبرد تا آن كه مىگويد : امّا خانه‌هاى همسران رسول خدا صلى اللَّه عليه وآله در مدينه ؛ آن حضرت به هر كدامشان همان خانه‌اى را كه ساكن بودند بخشيد و نيز آن را برايشان وصيت كرد .\r\n\r\n\r\n","description":"","footnote":"\r\n( 1 ) المغنى فى الامامه : 20 ، ق 1 ، 331 ، والشافى فى الامامه : 4 / 82 .\r\n( 2 ) شرح نهج البلاغه ابن ابى الحديد : 16 / 261 .\r\n","page_name":" 101 ","page_number":101},
  {"content":"\r\n\r\nپس اگر اين بخشش از سوى پيامبر صلى اللَّه عليه وآله به عنوان تمليك بوده ، از صدقات پيامبر صلى اللَّه عليه وآله بيرون است ، و اگر اين بخشش براى سكونت و براى مداراى با آن‌ها بوده از صدقات به شمار مىآيد . امروزه آن‌ها بخشى از مسجد پيامبر صلى اللَّه عليه وآله شده و گمان نمىكنم چيزى از آن‌ها بيرون از مسجد باشد .\r\nوى در ادامه مىنويسد : هُشام كلبى از عَوانة بن الحكم در مورد اسباب سفر رسول خدا صلى اللَّه عليه وآله اين گونه نقل كرده است : ابوبكر از اسباب سفر رسول خدا صلى اللَّه عليه وآله ، بيرق و كفش ايشان را به على عليه السلام داد و گفت : غير از اين‌ها صدقه است .\r\nاسود نيز نقل كرده است كه عايشه مىگويد : رسول خدا صلى اللَّه عليه وآله در حالى از دنيا رفت كه زره خود را در عوض 30 صاع جو نزد يك يهودى به امانت گذاشته بود .\r\nاگر زرهش همان بوده باشد كه به « بتراء » معروف است ، نقل شده كه اين زره در روزى كه حسين بن على عليه السلام كشته شد بر تنش بوده . . . و اما برده . . . ، چوب دستى . . . و انگشتر ايشان . . . .\r\nاين مجموعه چيزهايى است كه به عنوان صدقه و ماترك رسول خدا صلى اللَّه عليه وآله بر جاى ماند . واللَّه اعلم « 1 » .\r\n\r\n\r\n","description":"","footnote":"\r\n( 1 ) الاحكام السلطانيه : 221 - 226 .\r\n","page_name":" 102 ","page_number":102},
  {"content":"\r\n\r\nدر شرح نهج البلاغه - به نقل از ابوبكر جوهرى در كتاب سقيفه - آمده است :\r\nوسايل نبرد رسول خدا صلى اللَّه عليه وآله ، مَركب و كفش او به على داده شد . . . « 1 » .\r\nفضل بن روزبهان نيز به اين روايت اعتراف كرده و منكر آن نشده ، امّا سعى كرده است به اشكال وارد شده پاسخ دهد . البتّه سخن وى از ابن تيميّه كه اصل اين خبر را منكر شده ، به انصاف نزديك‌تر است .\r\nدر اين مورد ابن كثير نيز در تاريخ خودش در بخش « آن چه از لباس ، سلاح و مركب از پيامبر صلى اللَّه عليه وآله بر جا مانده و در دوران حياتش به وى اختصاص داشته است » سخن به ميان آورده و از انگشتر ، شمشير ، كفش ، ظرف ، سرمه‌دان ، لباس ، اسب‌ها و مركب‌هاى پيامبر صلى اللَّه عليه وآله نام برده است .\r\nولى ابن كثير كلامش را بسيار مجمل بيان كرده و نخواسته است كه هيچ سخنى در مورد وضعيّت آن‌ها پس از وفات پيامبر صلى اللَّه عليه وآله به ميان آورد . با اين حال وى از بيهقى نقل كرده كه در روايات آمده است :\r\nپيامبر صلى اللَّه عليه وآله وفات كرد و از او استر سفيد ، سلاح ، قطعه‌اى\r\n\r\n\r\n","description":"","footnote":"\r\n( 1 ) شرح نهج البلاغه ابن ابى الحديد : 16 / 214 .\r\n","page_name":" 103 ","page_number":103},
  {"content":"\r\n\r\nزمين ، لباس و انگشتر بر جا ماند .\r\nآرى ، البته گفته است : استر پيامبر صلى اللَّه عليه وآله - كه همان شهباء باشد - سال‌ها پس از وى زنده بود ، تا اين كه در دوران حكومت على بن ابى طالب عليه السلام نزد وى بود « 1 » .\r\nتكذيب گفتارى : همان گونه كه اشاره شد ابوبكر با گفتار خود حديثى را كه خودش به پيامبر خدا صلى اللَّه عليه وآله نسبت داده بود تكذيب كرد .\r\nدر روايتى آمده است كه هنگامى كه مرگ ابوبكر نزديك شد گفت :\r\nمن براى هيچ چيز از دنيا اندوهگين نيستم جز براى سه كارى كه انجام دادم ، و اى كاش آن‌ها را ترك مىكردم . و سه كارى كه ترك كردم و اى كاش آن‌ها را انجام مىدادم . و سه چيزى كه اى كاش از پيامبر صلى اللَّه عليه وآله مىپرسيدم . سپس ادامه داد :\r\nدوست مىداشتم كه با خانهء فاطمه كارى نداشتم و آن را نمىگشودم اگر چه با اعلام جنگ آن را بر من مىبستند .\r\nو دوست داشتم كه از رسول خدا صلى اللَّه عليه وآله مىپرسيدم كه اين\r\n\r\n\r\n","description":"","footnote":"\r\n( 1 ) البدايه والنهايه : 6 / 2 .\r\n","page_name":" 104 ","page_number":104},
  {"content":"\r\n\r\nامر ( خلافت ) از آنِ كيست تا هيچ كس بر سر آن نزاع نكند ( ! ! ) « 1 » .\r\nبنا بر اين كسى كه در شايستگى خود براى امامت و جانشينى پيامبر خدا صلى اللَّه عليه وآله ترديد دارد ، چگونه به خود اجازه مىدهد در كارها تصرّف كند ، به ويژه در آن چه به ميراث رسول خدا صلى اللَّه عليه وآله تعلّق دارد ؟\r\nاين روايت در كتاب اموال نيز ذكر شده ، امّا دست‌خوش تحريف قرار گرفته است ، و به جاى جملهء : « اى كاش خانهء فاطمه را نمىگشودم » چنين آمده است :\r\n« اى كاش فلان كار و فلان كار را انجام نمىدادم » . البتّه محقّق كتاب متوجّه تحريف شده و در پاورقى اين موضوع را تذكّر داده است .\r\n\r\nمحور هفتم : تكذيب عملى عمر بن عبدالعزيز و ديگران\r\nهفتمين محور مورد بررسى دربارهء اين حديث ، تكذيب عملى برخى زمامداران است . عمر بن عبدالعزيز با باز گرداندن فدك به فرزندان زهرا عليها السلام و به همان صورت اولش ، به طور عملى اين حديث را دروغ شمرد ؛ و البته ماجراى عمر بن عبدالعزيز از قضاياى\r\n\r\n\r\n","description":"","footnote":"\r\n( 1 ) تاريخ طبرى : 2 / 353 و 354 ، الامامه والسياسه : 1 / 36 و 37 ، الاموال تأليف ابى عبيد : 174 و 175 حديث‌هاى 353 و 354 ، العقد الفريد : 3 / 279 و 280 و ديگر منابع .\r\n","page_name":" 105 ","page_number":105},
  {"content":"\r\n\r\nثابت شدهء تاريخ است . همچنين رفتار برخى ديگر از زمامداران كه در كتاب‌هاى مفصّل نقل شده ، گوياى اين مطلب است .\r\n\r\nمحور هشتم : تكذيب صريح حديث توسّط حافظ ابن خراش\r\nمحور پايانى بحث و بررسى اين حديث ، كاوش در راويان اين حديث است .\r\nهمان گونه كه در محور چهارم گفتيم : برخى از حافظان بزرگ ، راويان حديث « إنّا معاشر الأنبياء » را به دروغگويى متّهم كرده‌اند ، و يكى از راويان آن ، مالك بن اوس است .\r\nفراتر اين كه حافظ ابن خراش كه يكى از حافظان بزرگ از دانشمندان اهل تسنّن در قرن سوم است بر بطلان حديث « إنّا معاشر الأنبياء لا نورث . . . » و بر متّهم بودن مالك بن اوس به دروغگويى به طور خاص ، تصريح نموده است .\r\n\r\nنگاهى به شرح حال حافظ ابن خراش\r\nدر اين جا بهتر است كه سخن حافظ ذهبى را در شرح حال حافظ عبدالرحمان بن يوسف بن خراش مرور كنيم . ذهبى در شرح حال اين حافظ بزرگ مىنويسد :\r\nابن خراش ابو محمّد عبدالرحمان بن يوسف بن سعيد بن خراش\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nمَرْوَزى بغدادى ، حافظ ، فاضل و ناقد از فلان و فلان حديث نقل كرده است . ابو سهل قَطّان ، ابو العبّاس ابن عُقده ، بكر بن محمّد صيرفى و برخى ديگر نيز از او حديث نقل كرده‌اند .\r\nبكر بن محمّد دربارهء او مىگويد : از ابن خراش شنيدم كه مىگفت : براى اخذ حديث و به دست آوردن آن ( متحمل رنج‌ها شدم تا جايى كه ) پنج بار ادرار خود را نوشيده‌ام !\r\nابو نعيم در مورد ابن خراش مىگويد : در قدرت حافظه ، كسى را تواناتر از ابن خراش نديدم .\r\nابن عَدى جرجانى نيز دربارهء او اظهار نظر كرده و مىگويد :\r\nاو چيزهايى دربارهء تشيّع بيان كرده كه اميدوارم تعمّدى بر دروغ نداشته باشد . از ابن عُقده شنيدم كه مىگفت : ابن خراش با ما چنان بود كه وقتى چيزى دربارهء شيعه مىنوشت ، مىگفت : اين پيش من و تو بماند .\r\nاز عبدان شنيدم كه مىگفت : ابن خراش دو جلد كتابى را كه در عيوب و مثالب شيخين تأليف كرده بود ، نزد تاجرى كه پيش ما بود بُرد تا به دو هزار درهم مكانى براى او بسازد ، و هنگامى كه تمام شد از دنيا رفت .\r\nابو زُرعه محمّد بن يوسف در مورد ابن خراش مىگويد : عيوب و\r\n\r\n","description":"","footnote":"","page_name":" 107 ","page_number":107},
  {"content":"\r\n\r\nمثالب شيخين را نقل كرده و رافضى بوده است .\r\nابن عَدى نيز دربارهء او اظهار نظر مىكند و مىگويد : از عبدان شنيدم كه مىگفت : به ابن خراش گفتم : حديث « ما تركناه صدقة » چگونه است ؟\r\nگفت : باطل است . مالك بن اوس به جعل اين حديث متّهم است .\r\nذهبى در ادامه خطاب به ابن خراش مىنويسد :\r\nاز جاهلان رافضى كه نه حديث مىفهمند و نه سيره ( ! ! ) عجيب نيست ، امّا تو اى حافظ فاضل - كه اگر راست گفته باشى در سفر براى اخذ حديث ادرار نيز نوشيده‌اى - چه عذرى در پيشگاه خدا دارى ؟ با اين كه به مسائل آگاه بوده‌اى ؟ پس تو يك زنديق و دشمن حق هستى كه خدا از تو راضى نباشد ( ! ! )\r\nآن گاه ذهبى در پايان شرح حال ابن خراش اين گونه مىنگارد :\r\nابن خراش در سال 283 مُرد و به غير رحمت خدا پيوست ( ! ! ) « 1 » .\r\nذهبى در كتاب سير اعلام النبلاء نيز به نگارش شرح حال ابن خراش مىپردازد و پس از بيان آن چه كه نقل كرديم اين گونه مىنويسد :\r\nاين شخص لغزيده و خوار شده است . علم و آگاهى او موجب\r\n\r\n\r\n","description":"","footnote":"\r\n( 1 ) تذكرة الحفاظ : 2 / 684 .\r\n","page_name":" 108 ","page_number":108},
  {"content":"\r\n\r\nبدبختى ، و تلاشش سبب گمراهى او گشته است . از سوء عاقبت به خدا پناه مىبريم ( ! ! ) « 1 » .\r\nوى در ميزان الاعتدال نيز نامى از ابن خراش به ميان آورده و اين گونه مىنگارد :\r\nبه خدا سوگند ! اين مرد شيخى است كه لغزيده و تلاشش به گمراهى رفته است . او حافظ روزگار خود بوده ، ( براى اخذ علم و دانش ) سفرهاى بسيارى نموده و آگاهى و احاطه زيادى داشته است ، و با اين حال از دانش خود نفعى نبرده است . . . « 2 » .\r\n\r\nدو نكته دربارهء حافظ ابن خراش\r\nبا توجّه به شرح حالى كه از حافظ ابن خراش آورديم ، اكنون نظر نگارندهء نامه ، و همچنين خوانندگان را در مورد او به دو نكته جلب مىنماييم :\r\nنكته يكم : عدم اعتماد مصلحتى\r\nحافظ خطيب بغدادى نيز به شرح حال ابن خراش مىپردازد . وى پس از ذكر مشايخ و راويان در توصيف وى چنين مىنويسد :\r\n\r\n\r\n","description":"","footnote":"\r\n( 1 ) سير اعلام النبلاء : 13 / 510 .\r\n( 2 ) ميزان الاعتدال : 2 / 330 .\r\n","page_name":" 109 ","page_number":109},
  {"content":"\r\n\r\nابن خراش از كسانى است كه براى اخذ حديث سفرهاى زيادى را به عراق ، شام ، مصر و خراسان رفته است . او به قدرت حافظه و شناخت حديث وصف شده است .\r\nگفتنى است كه خطيب بغدادى سخن ابن خراش را دربارهء حديث « إنّا معاشر الأنبياء » نقل نكرده است . فقط همان را كه ذهبى از ابن عَدى و او از عبدان روايت كرده نقل نموده است . البتّه همان روايت را نيز تحريف كرده و متن آن را تغيير داده و چنين نوشته است :\r\nابو سعد مالينى به ما خبر داد كه عبداللَّه بن عَدى به او گفت : از عبدان شنيدم كه او مىگفت : تاجرى دو هزار درهم به ابن خراش بخشيد تا در بغداد مكانى بسازد و در آن جا حديث بگويد . امّا ابن خراش از آن استفاده نكرد ، هنگامى كه تمام شد از دنيا رفت « 1 » .\r\nاين در حالى است كه ابن جوزى هيچ يك از اين دو سخن را نياورده است . وى در شرح حال ابن خراش اين گونه گفته است :\r\nاو از كسانى است كه براى اخذ حديث سفرهاى زيادى را به شهرهاى مختلف رفته ، و به قدرت حافظه و شناخت حديث وصف شده است . تنها عيبى كه دارد اين است كه او به رافضى بودن\r\n\r\n\r\n","description":"","footnote":"\r\n( 1 ) تاريخ بغداد : 10 / 280 .\r\n","page_name":" 110 ","page_number":110},
  {"content":"\r\n\r\nمتّهم است « 1 » .\r\nجلال الدين سيوطى نيز به شرح حال ابن خراش پرداخته و سخن او را دربارهء آن حديث نقل كرده است ، ولى آن را تحريف نموده و نوشته است :\r\nعبدان مىگويد كه به ابن خراش گفتم : حديث « ما تركناه صدقة » چگونه است ؟\r\nپاسخ داد : باطل است .\r\nعبدان گويد : او احاديث مرسل را نقل مىكرد و . . . « 2 » .\r\nسيوطى اين عبارت را كه ابن خراش مالك بن اوس را متّهم به دروغگويى مىنمود ، حذف كرده است .\r\nنكته دوم : اعتماد مصلحتى\r\nدانشمندان اهل تسنّن به ابن خراش در موارد ديگر اعتماد كرده‌اند .\r\nبا وجود تمام اين سخنان ، اين عالم و حافظ مورد بىاعتمادى علماى اهل تسنّن قرار نگرفته است ، بلكه در موضوعات ديگر ، نظرات\r\n\r\n\r\n","description":"","footnote":"\r\n( 1 ) المنتظم : 7 / 291 .\r\n( 2 ) طبقات الحفاظ : 301 .\r\n","page_name":" 111 ","page_number":111},
  {"content":"\r\n\r\nوى در احاديث و جرح و تعديل راويان آن‌ها از درجهء اعتبار ساقط نگرديده و همواره آراء و ديدگاه‌هاى او نقل شده و مورد توجّه قرار گرفته است .\r\nبراى اطمينان بيشتر مىتوانيد به كتاب‌هاى آنان مانند : تهذيب التهذيب و هدى السارى - مقدمه فتح البارى فى شرح صحيح البُخارى - نوشتهء حافظ ابن حجر عسقلانى كه متأخّر از ذهبى نيز مىباشد ، مراجعه كنيد .\r\nبه راستى با اين وصف آيا يك انسان منصف و محقق مىتواند با اين خطاب ذهبى نسبت به ابن خراش موافق باشد كه گفت : « پس تو يك زنديق و دشمن حق هستى كه خدا از تو راضى نگردد » ؟ !\r\n\r\n","description":"","footnote":"","page_name":" 112 ","page_number":112},
  {"content":"\r\n\r\n\r\nبخش سوم نگاه فاطمه زهرا عليهاالسلام به غاصبين فدك\r\n\r\n","description":"","footnote":"","page_name":" 113 ","page_number":113},
  {"content":"\r\n . \r\n","description":"","footnote":"","page_name":" 114 ","page_number":114},
  {"content":"\r\n\r\n\r\nروى برگرداندن زهرا سلام اللَّه عليها از ابوبكر\r\nتا اين جا در بخش‌هاى گذشته نگارندهء نامه را با دو موضوع مهم يعنى جزئيات مربوط به ماجراى فدك و احاديث ساختگى و تحليل آن‌ها آشنا كرديم ، و در ارائهء اين مطالب بىطرفى و انصاف را با نقل مدارك معتبر اهل سنّت همراه كرديم . اينك بخش ديگرى از نامه را توضيح مىدهيم كه در مورد غضب فاطمه عليها السلام پس از غصب فدك است .\r\nآرى ، ابوبكر با حديث ساختگى ، فدك را از فاطمه زهرا عليها السلام ، آن مطهّر و پاره تن رسول خدا صلى اللَّه عليه وآله ربود . آن بانوى بزرگوار همواره تا آخرين لحظات حيات خود حق خويش را خواهان بود و سرانجام - همچنان كه كمى پيش‌تر به نقل از كتاب بُخارى و مسلم بيان كرديم - در حالى از دنيا رفت كه بر ابوبكر خشمناك بوده و از او روى\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nبرمىگرداند . آن حضرت وصيّت نمود كه شبانه دفن گردد و هيچ يك از آن گروه بر او نماز نگزارند .\r\nالبتّه اين ماجرا نيز از مطالب مسلّم تاريخ اسلام است كه برخى از راويان آن عبارتند از :\r\n- بُخارى در باب فرض الخمس « 1 » - مسلم در كتاب الجهاد والسير « 2 » - ابن سعد در الطبقات الكبرى « 3 » - ابو جعفر طَحاوى « 4 » - محمّد بن جرير طبرى « 5 » - حاكم نيشابورى « 6 » - ابوبكر بيهقى « 7 »\r\n\r\n\r\n","description":"","footnote":"\r\n( 1 ) صحيح بُخارى : 4 / 177 و 178 حديث 2 .\r\n( 2 ) صحيح مسلم : 5 / 153 و 154 .\r\n( 3 ) الطبقات الكبرى : 10 / 28 .\r\n( 4 ) شرح معانى الآثار : 2 / 4 و 3 / 308 .\r\n( 5 ) تاريخ طبرى : 2 / 236 .\r\n( 6 ) مستدرك حاكم : 3 / 178 حديث 4764 .\r\n( 7 ) السنن الكبرى : 6 / 300 و 396 .\r\n","page_name":" 116 ","page_number":116},
  {"content":"\r\n\r\n- ابو نعيم اصفهانى « 1 » - ابن عبدالبر قُرْطُبى « 2 » - محى الدين نَوَوى « 3 » - ابوبكر هيثمى « 4 » - ابن اثير جَزَرى « 5 » - ابن حجر عسقلانى « 6 »\r\n\r\nحديث ساختگى ديگر\r\nماجراى غصب فدك به طور مسلّم پيامدهاى ويژه‌اى در پى داشت از آن رو براى آن گروه سخت بود كه پارهء تن رسول خدا صلى اللَّه عليه وآله اين گونه دنيا را ترك كند ، و برايشان ناگوار بود كه آن بانو به خاك سپرده شود و ابوبكر - كه به گمانشان جانشين پدرش بود - و اصحابش حتّى نتوانند بر جنازهء او حاضر شوند و بر او نماز بخوانند . از اين رو ، برخى\r\n\r\n\r\n","description":"","footnote":"\r\n( 1 ) حلية الاولياء : 2 / 43 .\r\n( 2 ) الإستيعاب : 4 / 1897 .\r\n( 3 ) تهذيب الاسماء واللغات : 2 / 353 .\r\n( 4 ) مجمع الزوائد : 9 / 311 .\r\n( 5 ) أُسد الغابه : 6 / 226 .\r\n( 6 ) الإصابه : 8 / 60 .\r\n","page_name":" 117 ","page_number":117},
  {"content":"\r\n\r\nاز آنان حديثى را از زبان فرزندان آن بانو ساختند تا حضور ابوبكر و نماز گزاردن او را بر آن بانوى بزرگوار و حتّى گفتن چهار تكبير را از سوى او نشان دهد . . . ( ! ! ) .\r\nامّا از حسن اتّفاق شخصيتى مانند ابن حجر عسقلانى بر بطلان اين حديث تصريح نموده است . وى به هنگام بيان شرح حال عبداللَّه بن محمّد بن ربيعه بن قدامه قدامى مصيصى مىنويسد :\r\nوى يكى از ضعفاء است ، از مالك احاديث باطلى را نقل كرده ، و از جمله آن‌ها اين حديث است كه از جعفر بن محمّد از پدرش از جدّش آورده :\r\nفاطمه شبانگاه از دنيا رفت . پس ابوبكر ، عمر و عدّه بسيارى آمدند . ابوبكر به على گفت : جلو بايست و نماز بخوان .\r\nعلى پاسخ داد : به خدا سوگند ! چنين نمىكنم و نمىتوانم بر تو مقدّم شوم تو خليفهء رسول خدا صلى اللَّه عليه وآله هستى ( ! ! ) .\r\nپس نماز جنازه به امامت ابوبكر برگزار شد و او چهار تكبير گفت « 1 » .\r\n\r\n\r\n","description":"","footnote":"\r\n( 1 ) لسان الميزان : 3 / 334 .\r\n","page_name":" 118 ","page_number":118},
  {"content":"\r\n\r\n\r\nخشم فاطمه عليها السلام همان خشم خداوند است\r\nبا توجّه به آن چه بيان شد كه فاطمهء زهرا عليها السلام ، پارهء تن پيامبر خدا صلى اللَّه عليه وآله ، همواره تا واپسين لحظه‌هاى زندگى خود خواهان حق خويش بود ، و در حالى از دنيا رفت كه بر ابوبكر خشمناك بود و از او روى برگرداند .\r\nنگارندهء نامه گفته است : زهرا زنى مانند ديگر زنان است . . . حال چه تفاوتى مىكند اگر به سبب واگذار نشدن فدك به او ، بر ابوبكر خشم گرفته باشد ؟\r\nدر اين جا براى روشن شدن ذهن ايشان جا دارد كه به اين حديثِ صحيح توجّه كنيم :\r\nرسول خدا صلى اللَّه عليه وآله - آن‌گونه كه تمام دانشمندان مسلمان روايت نموده‌اند - فرموده بود :\r\nيا فاطمة ! انّ اللَّه تعالى يغضب لغضبك ويرضى لرضاك . . . .\r\nاى فاطمه ! خداوند به غضب تو غضبناك و به خوشنودى تو خوشنود مىگردد . . . .\r\nو بسيارى از بزرگان اهل تسنّن اين حديث را نقل كرده‌اند ، برخى از راويانِ بزرگ اين حديث عبارتند از :\r\n\r\n","description":"","footnote":"","page_name":" 119 ","page_number":119},
  {"content":"\r\n\r\n- حافظ ابو موسى ابن مثنّى بصرى ( 252 ) « 1 » .\r\n- حافظ ابوبكر ابن ابى عاصم ( 287 ) « 2 » .\r\n- حافظ ابو يعلى موصلى ( 307 ) « 3 » .\r\n- حافظ ابو القاسم طبرانى ( 360 ) در « 4 » .\r\n- حافظ حاكم نيشابورى ( 405 ) « 5 » .\r\n- حافظ ابو سعد خركوشى ( 406 ) « 6 » .\r\n- حافظ ابو نعيم اصفهانى ( 430 ) « 7 » .\r\n- حافظ ابو الحسن ابن اثير ( 630 ) « 8 » .\r\n- حافظ محبّ الدين ابن نجّار بغدادى ( 643 ) « 9 » .\r\n\r\n\r\n","description":"","footnote":"\r\n( 1 ) ذخائر العقبى : 82 و 83 .\r\n( 2 ) الإصابه : 8 / 57 ، شرح المواهب الدنيّه : 4 / 330 .\r\n( 3 ) كنز العمّال : 12 / 111 حديث 34238 .\r\n( 4 ) معجم الكبير : 1 / 108 حديث 182 و 22 / 401 حديث 1001 .\r\n( 5 ) مستدرك حاكم : 3 / 167 حديث 4730 .\r\n( 6 ) ذخائر العقبى : 82 و 83 .\r\n( 7 ) فضائل الخلفاى ابى نُعيم : 124 و 125 حديث 140 ، كنز العمّال : 12 / 111 حديث 34238 .\r\n( 8 ) اسد الغابة : 6 / 224 .\r\n( 9 ) كنز العمّال : 13 / 674 حديث 37725 .\r\n","page_name":" 120 ","page_number":120},
  {"content":"\r\n\r\n- حافظ ابو المظفّر سبط ابن جوزى ( 654 ) « 1 » .\r\n- حافظ محبّ الدين طبرى ( 694 ) « 2 » .\r\n- حافظ ابو حَجّاج مزّى ( 742 ) « 3 » .\r\n- حافظ ابن حجر عسقلانى ( 852 ) « 4 » .\r\n- حافظ ابن حجر مكّى ( 954 ) « 5 » .\r\n- حافظ على متّقى هندى ( 975 ) « 6 » .\r\n- حافظ ابو عبداللَّه زرقانى مالكى ( 1122 ) « 7 » .\r\n\r\n\r\n","description":"","footnote":"\r\n( 1 ) تذكرة خواص الامّة : 279 .\r\n( 2 ) ذخائر العقبى : 82 و 83 .\r\n( 3 ) تهذيب الكمال : 22 / 379 .\r\n( 4 ) الإصابه : 8 / 56 ، تهذيب التهذيب : 12 / 442 .\r\n( 5 ) الصواعق المحرقه : 105 .\r\n( 6 ) كنز العمّال : 12 / 111 حديث 34238 و 13 / 674 حديث 37725 .\r\n( 7 ) شرح مواهب الدنيّه : 4 / 3030 .\r\n","page_name":" 121 ","page_number":121},
  {"content":"\r\n . \r\n","description":"","footnote":"","page_name":" 122 ","page_number":122},
  {"content":"\r\n\r\n\r\nبخش چهارم بررسى سه مورد مهم\r\n\r\n","description":"","footnote":"","page_name":" 123 ","page_number":123},
  {"content":"\r\n . \r\n","description":"","footnote":"","page_name":" 124 ","page_number":124},
  {"content":"\r\n\r\nمطالبى در مورد فدك بررسى و حق مطلب آشكار شد امّا از اشكالات و پرسش‌هاى نگارندهء نامه سه مورد بىپاسخ باقى مانده است كه در اين بخش به آن‌ها مىپردازيم .\r\n\r\nشيعه از زمين به زنان ارث نمىدهد\r\nنگارنده در فراز ديگرى از نامه خويش مىنويسد :\r\nشگفت‌تر از همهء اين‌ها نكته‌اى است كه بر بسيارى پنهان مانده و آن نكته چنين است :\r\nدر مذهب شيعهء اماميّه زنان از زمين هيچ ارثى نمىبرند . بنا بر اين چگونه شيعيان امامى ارث برى فاطمه رضوان اللَّه عليها را از فدك روا مىدانند در حالى كه آنان طبق مذهبشان به زنان از زمين ارث نمىدهند ؟\r\nكلينى در كتاب كافى بخش جداگانه‌اى با اين عنوان باز كرده است :\r\n\r\n","description":"","footnote":"","page_name":" 125 ","page_number":125},
  {"content":"\r\n\r\n« زنان از زمين هيچ ارثى نمىبرند » . وى در آن بخش روايت مىكند كه ابو جعفر ( امام باقر سلام اللَّه عليه ) فرمود : « زنان از زمين و ملك هيچ ارثى نمىبرند » « 1 » .\r\nهمچنين طوسى در تهذيب « 2 » و مجلسى در بحار الانوار « 3 » از ميسر . . . و از محمّد بن مسلم . . . و از عبدالملك بن اعين از يكى از آن دو ( امام باقر يا امام صادق سلام اللَّه عليهما ) اين گونه نقل كرده‌اند كه براى زنان هيچ سهمى از خانه‌ها و زمين نيست .\r\n\r\nتوضيح اشتباه\r\nدر پاسخ به اين فراز از نامه مىگوييم : شگفتا از بىتوجّهىِ اين محقق و پژوهشگرِ حقيقت - اگر نگوييم تظاهر به نادانى - زيرا در مذهب شيعهء اماميه زن فقط از همسرش از زمين و ملك ارث نمىبرد ، نه از طرف پدرش و ديگران . پس چگونه اين محقّق و پژوهشگرى كه مدّعى است « بايد آزادانديش و بىطرف باشيم » چنين نسبتى را بر مذهب شيعهء اماميّه روا مىدارد كه آنان قائل به آن نيستند ؟\r\nآرى ، شيعيان زن را از زمين و ملك ، ارث مىدهند ، مگر آن كه\r\n\r\n\r\n","description":"","footnote":"\r\n( 1 ) كافى : 7 / 127 - 130 حديث‌هاى 1 - 11 .\r\n( 2 ) تهذيب الاحكام : 9 / 298 و 299 حديث‌هاى 26 - 31 .\r\n( 3 ) بحار الانوار : 104 / 351 و 352 حديث‌هاى 4 ، 6 و 7 .\r\n","page_name":" 126 ","page_number":126},
  {"content":"\r\n\r\nشخص فوت شده شوهرش باشد ، و كتاب‌هاى فقه و حديث شيعيان - كه نزد همگان يافت مىشود - شاهد اين سخن است .\r\nموضوعى كه در كتاب كافى و ديگر كتاب‌ها نيز آمده از همين موارد است ، زيرا موضوع ارث نبردن زنان ، پس از اين عنوان مطرح شده است كه : « مردى كه بميرد و بازمانده‌اى جز همسرش نداشته باشد » . همچنين در ذيل عنوان « زنان از زمين هيچ ارث نمىبرند » يازده روايت آمده است كه متن روايت دوم آن چنين است .\r\nزراره گويد : ابى جعفر ( امام باقر عليه السلام ) فرمود :\r\nإنّ المرأة لا ترث ممّا ترك زوجها من القرى .\r\nبه زن از آن چه از شوهرش بر جا مانده از زمين‌ها ( ى آباد شده ) ارث داده نمىشود .\r\nمتن روايت سوم نيز اين گونه است : زراره ، بُكِير ، فضيل و محمّد بن مسلم مىگويند كه ابى جعفر و ابى عبداللَّه عليهما السلام - كه برخى از ابى عبداللَّه عليه السلام و بعضى از يكى از آن دو روايت كرده‌اند - فرمود :\r\nإنَّ المرأة لا ترث من تركة زوجها من تربة دار أو أرض .\r\nزن از آن چه شوهرش بر جا گذاشته ، از زمين منزل و از زمين ارث داده نمىشود « 1 » .\r\n\r\n\r\n","description":"","footnote":"\r\n( 1 ) ر . ك كافى : 7 / 126 - 130 .\r\n","page_name":" 127 ","page_number":127},
  {"content":"\r\n\r\n\r\nبررسى حديث « إنّ الأنبياء لم يُورّثوا ديناراً ولا درهماً »\r\nيكى ديگر از مواردى كه نگارندهء نامه اشاره كرده است حديث :\r\n« إنّ الأنبياء لم يورثوا ديناراً ولا درهماً » است . وى مىنويسد :\r\n« كلينى در كافى از ابى عبداللَّه عليه السلام نقل كرده است كه رسول خدا صلى اللَّه عليه وآله فرمود :\r\nوإنّ العلماء ورثة الأنبياء ، إنّ الأنبياء لم يورّثوا ديناراً ولا درهماً و لكن ورّثوا العلم ، فمن أخذ منه أخذ بحظّ وافر .\r\nهمانا علما از پيامبران ارث مىبرند ؛ به راستى كه پيامبران دينار و درهم به ارث نگذاشته‌اند ، بلكه علم به ارث گذاشته‌اند .\r\nپس كسى كه از آن برگيرد سهم بسيار برده است « 1 » .\r\nوى ادامه مىدهد كه مجلسى در مرآة العقول « 2 » از كلينى نقل مىكند و مىگويد :\r\nاين حديث دو سند دارد كه سند نخست آن مجهول و دومين سند آن حسن يا موثّق است كه از صحيح كمتر نمىباشند .\r\nبه اين ترتيب ، اين حديث در يكى از سندهايش موثّق است\r\n\r\n\r\n","description":"","footnote":"\r\n( 1 ) كافى : 1 / 34 حديث 1 ، باب ثواب العالم والمتعلّم .\r\n( 2 ) مرآة العقول : 1 / 111 حديث 1 .\r\n","page_name":" 128 ","page_number":128},
  {"content":"\r\n\r\nو مىتوان به آن احتجاج كرد . پس چرا علماى شيعه علىرغم شهرت اين حديث از آن چشم پوشى مىكنند ؟\r\nو شگفت‌تر آن كه اين حديث در نزد شيعه به حدّى از صحّت رسيده كه خمينى در كتاب خود حكومت اسلامى براى جواز ولايت فقيه بدان استناد كرده است .\r\nپس چرا به حديثى كه انتساب آن به رسول خدا صلى اللَّه عليه وآله صحيح است توجّه نمىشود با آن كه ما اتّفاق نظر داريم كه با وجود نص ، اجتهاد جايى ندارد ؟\r\nو چرا از اين حديث در بحث ولايت فقيه بهره گرفته مىشود ، امّا در مسئله فدك واگذاشته مىشود ؟\r\nپس آيا در اين قضيّه خوش آمدن دل ( مزاج ) قضاوت نمىكند ؟ » .\r\n\r\nپاسخ به اشكال\r\nما در پاسخ اين پرسش مىگوييم :\r\nما به اين حديث عمل مىنماييم و با بودن نص ، اجتهاد نمىكنيم و در قضيّه فدك آن را وا نمىگذاريم ، ولى نگارندهء نامه به معناى روايت نرسيده و به كلمات علماى شيعه دربارهء آن توجّه نكرده است .\r\nوى گمان كرده كه معناى اين حديث مضمون همان حديثى است\r\n\r\n","description":"","footnote":"","page_name":" 129 ","page_number":129},
  {"content":"\r\n\r\nكه به پيامبر صلى اللَّه عليه وآله نسبت داده‌اند : « إنّا معاشر الأنبياء لا نورث » .\r\nالبتّه اين جا يك خطاى بزرگ است ؛ چرا كه در روايت كلينى رحمه اللَّه آمده است : « لم يورّثوا » ؛ « به ارث نگذاشتند » ، در حالى كه در روايتى كه آنان نقل كرده‌اند آمده است : « لا نورث » ؛ « ارث نمىگذاريم » .\r\nچقدر بين اين دو عبارت تفاوت وجود دارد ؟\r\nاين روايت - با توجّه به ظاهر عبارت « لم يورّثوا » ؛ « به ارث نگذاشتند » - خود دليلى است بر اين كه فدك هديه و بخششى از رسول خدا صلى اللَّه عليه وآله به پارهء تنش فاطمهء زهرا عليها السلام بوده است ، و اين دليلى است بر اين كه فدك در زمان حيات پيامبر صلى اللَّه عليه وآله از ملكيّت ايشان خارج شده بود . به اين ترتيب ، اين روايت با رواياتى كه اهل تسنّن در ذيل آيهء شريفه : « وَآتِ ذَا الْقُرْبى حَقَّهُ » « 1 » نقل كرده‌اند ، يكديگر را تصديق مىكنند .\r\nبا اين حال آن گونه كه در روايات و كلمات علماى هر دو طايفه آمده است ، پيامبر ما صلى اللَّه عليه وآله چيزهايى مثل شمشير ، عمامه و . . . را از خود بر جاى گذاشته و ديگران آن‌ها را از او به ارث برده‌اند و اين موضوع نيز از جمله دلايل بطلان سخنى است كه به آن حضرت\r\n\r\n\r\n","description":"","footnote":"\r\n( 1 ) سورهء اسراء : آيه 26 .\r\n","page_name":" 130 ","page_number":130},
  {"content":"\r\n\r\nنسبت داده‌اند . . . .\r\nاحمد بن حنبل با سند صحيح اين گونه نقل مىكند كه ابن عبّاس مىگويد :\r\nهنگامى كه رسول خدا صلى اللَّه عليه وآله از دنيا رفت و ابوبكر جانشين وى شد ، عبّاس و على عليه السلام دربارهء آن چه رسول خدا صلى اللَّه عليه وآله از خود به جا گذاشته بود اختلاف پيدا كردند و . . . « 1 » .\r\nچنان كه ملاحظه مىكنيد در اين نقل تصريح شده است كه آن حضرت چيزهايى از خود به جا گذاشته بود ، گرچه ما دربارهء اختلافات مطرح شده بين امير مؤمنان على عليه السلام و عبّاس و روايات و نظريه‌هايى از اين دست - كه كمى پيش‌تر نيز نقل كرديم - ترديد داريم .\r\nبه اين ترتيب معناى روايت شيخ كلينى رحمه اللَّه - به ويژه به قرينه عبارت نخست كه فرمود : « إنّ العلماء ورثة الأنبياء » ؛ « همانا علما وارثان پيامبرانند » و عبارت پايانى آن كه فرمود : « فمن أخذ منه أخذ بحظٍّ وافرٍ » ؛ « پس هر كس كه از آن برگيرد سهم فراوانى برده است » - چنين مىشود :\r\nپيامبران نيامده‌اند كه مال جمع كنند و دينار و درهم ذخيره نمايند و آن‌ها را پس از خود براى وارثان خويش بگذارند ، بلكه آنان با دانش و\r\n\r\n\r\n","description":"","footnote":"\r\n( 1 ) مسند احمد : 1 / 13 .\r\n","page_name":" 131 ","page_number":131},
  {"content":"\r\n\r\nحكمت به سوى امّت‌هايشان آمده‌اند ، و همواره همّتشان تزكيه جان‌ها و تعليم دانش بوده است « پس كسى كه از آن برگيرد سهم فراوانى برده است » .\r\nالبتّه اين منافاتى ندارد با اين كه پيامبران چيزهايى را كه همچون ديگر مردمان در زندگى دنيايى خويش حتّى در واپسين لحظات آن بدان‌ها نياز داشته‌اند ، مانند شمشير ، مركب و موارد ديگر بر جا گذاشته باشند و پس از آن‌ها وارثان شرعيشان آن‌ها را به ارث برده باشند .\r\nبه اين ترتيب هويداست كه استناد نگارندهء نامه به اين روايت ، براى دفاع از ابوبكر در ماجراى فدك ، هيچ ثمرى ندارد ، بلكه - چنان كه پنهان نيست - زيان اين روايت براى آن چه او قصد نموده بيشتر است .\r\nچه بسا اين روايت و مانند آن اشاره‌اى باشد به اين كه بايستى اصحاب و ياران پيامبر صلى اللَّه عليه وآله نيز در علم ، اخلاق و كردار همچون پيامبران باشند تا عالمانى در امّت باشند كه نقش ايشان را پس از آن حضرت در تزكيهء امّت و تعلّم كتاب و سنّت ايفا كنند ، نه آن كه صحابهء پيامبر بودن را فرصتى براى دستيابى به اهداف دنيايى خويش قرار دهند .\r\nهمچنين اين روايت اشاره دارد به احوال ناپسند برخى از بزرگان صحابه پيامبر صلى اللَّه عليه وآله كه بر خلاف سيرهء نبوى و آموزه‌هاى اسلام ،\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nاموال بسيار و هزاران قطعه طلا و نقره از خود به ارث گذاردند . آن چنان كه در شرح حال كسانى همچون طلحه ، زبير ، عبدالرحمان بن عوف و امثال ايشان سخنان تأسّف‌بارى آمده است .\r\nحافظ ذهبى مىنويسد : ابن سعد به سند خود اين گونه نقل مىكند :\r\nهنگامى كه طلحه كشته شد يك ميليون و دويست هزار درهم نزد خزانه‌دارش بود و درختان و املاكش به سى ميليون درهم قيمت‌گذارى شد .\r\nآن گاه ذهبى مىنويسد :\r\nعجيب‌تر از اين نقل ، سخنى است كه ابن جوزى در ذيل حديثى درباره او آورده كه طلحه سيصد بار شتر طلا از خود به ارث گذاشت « 1 » .\r\nهمچنين ذهبى مىافزايد :\r\nابن قُتَيْبَه گفته است كه محمّد بن عتبه از ابو اسامه ، از هُشام از پدرش روايت نموده كه زبير پنجاه ميليون درهم املاك و پنجاه ميليون درهم أعيان از خود به ارث گذاشت .\r\nو نيز ابن عُيَيْنَه از هُشام از پدرش نقل نموده كه اموال زبير به\r\n\r\n\r\n","description":"","footnote":"\r\n( 1 ) سير اعلام النبلاء : 1 / 39 و 40 .\r\n","page_name":" 133 ","page_number":133},
  {"content":"\r\n\r\nچهل ميليون درهم تقسيم شد « 1 » .\r\nاحمد بن حنبل نيز با سندى كه راويان آن ثقه و مورد اعتماد هستند از شقيق چنين نقل مىكند :\r\nروزى عبدالرحمان نزد امّ سَلَمه رفت و گفت : اى مادر مؤمنان ! من مىترسم كه از دنيا بروم در حالى كه اموالم از اكثر قريش بيشتر است ، زمينى براى خود خريده‌ام به چهل هزار دينار .\r\nامّ سَلَمه گفت : فرزندم ! انفاق كن كه من از رسول خدا صلى اللَّه عليه وآله شنيدم كه مىفرمود :\r\nإنّ من أصحابي من لن يراني بعد أن افارقه « 2 » .\r\nاز ميان اصحاب من كسانى هستند كه بعد از آن كه از آنان جدا شوم هرگز مرا نخواهند ديد .\r\nآرى ، اينان همان كسانى هستند كه هرگز رسول خدا صلى اللَّه عليه وآله را نخواهند ديد ، و هرگز در جهان آخرت با او نخواهند بود ، بلكه از كنار حوض كوثر رانده مىشوند آن سان كه چهارپايان رانده مىشوند . . . ؛ آن گونه كه در حديث صحيح نزد عموم مسلمين آمده است .\r\n\r\n\r\n","description":"","footnote":"\r\n( 1 ) سير اعلام النبلاء : 1 / 65 .\r\n( 2 ) مسند احمد : 6 / 298 ، 312 ، 317 .\r\n","page_name":" 134 ","page_number":134},
  {"content":"\r\n\r\nاين در حالى است كه اينان در آغاز ، از شمار فقيرانى بودند كه هيچ چيزى نداشتند . به عنوان نمونه مىتوانيد وضعيّت زبير را ببينيد .\r\nهمسرش اسماء دختر ابابكر - آن گونه كه در روايت بُخارى و مسلم آمده است - مىگويد :\r\nهنگامى كه زبير مرا به همسرى خود گرفت ، هيچ چيز - جز اسبش - نداشت ، من آن را نگه‌دارى مىكردم و علوفه مىدادم . . . ؛ تا اين كه ابوبكر خدمتكارى برايم فرستاد و رسيدگى اسب از دوشم برداشته شد ، گويا مرا آزاد نمود « 1 » .\r\nامّا آن دسته از اصحاب رسول خدا صلى اللَّه عليه وآله كه خود را از دنيا فارغ كرده بودند و هيچ سيم و زرى از خود به ارث نگذاردند ، تنها آنان پس از پيامبر اكرم صلى اللَّه عليه وآله شايستگى پيش گامى و الگو بودن براى امّت را داشتند و اينان امير مؤمنان على عليه السلام و شيعيان او مانند ابوذر ، سلمان ، مقداد ، عمّار و امثال آن‌ها هستند .\r\nشيعه و سنّى نقل كرده‌اند كه امام حسن عليه السلام فرداى خاكسپارى پدرش حضرت امير عليه السلام خطبه‌اى خواند و فرمود :\r\nلقد فارقكم بالأمس رجل ما سبقه الأوّلون بعلم ولا يدركه الآخرون .\r\n\r\n\r\n","description":"","footnote":"\r\n( 1 ) سير اعلام النبلاء : 2 / 290 .\r\n","page_name":" 135 ","page_number":135},
  {"content":"\r\n\r\nكان رسول اللَّه صلى اللَّه عليه وآله يعطيه الراية فلا ينصرف حتّى يفتح له ، ما ترك بيضاء ولا صفراء ، إلّاسبعمائة درهم فضل من عطائه كان يرصدها لخادم لأهله « 1 » .\r\nديروز مردى شما را ترك كرد كه گذشتگان در علم و دانش بر او پيشى نگرفتند و آيندگان او را درك نمىكنند .\r\nآن گاه كه رسول خدا صلى اللَّه عليه وآله پرچم خويش را به او مىداد ، او باز نمىگشت تا آن كه فاتح و پيروز گردد . او هيچ زر و سيمى از خود بر جاى نگذاشت جز هفتصد درهم كه از فزونى حقوق خود ( از بيت المال ) پس انداز كرده بود تا براى خانواده‌اش خدمتكارى خريدارى كند .\r\n\r\nچرا على عليه السلام در دوران حكومتش فدك را پس نگرفت ؟\r\nسومين نكته‌اى كه بايد بررسى شود اين پرسش است كه چرا على عليه السلام در دوران حكومتش فدك را پس نگرفت ؟\r\nدر پاسخ مىگوييم كه امير مؤمنان على عليه السلام در نامه‌اى كه به سهل بن حنيف نوشته فرموده‌اند :\r\n\r\n\r\n","description":"","footnote":"\r\n( 1 ) سنن نَسايى : 5 / 112 حديث 8418 ، معجم الكبير 3 / 80 حديث‌هاى 2722 - 2725 ، حلية الأولياء : 1 / 65 و ديگر منابع .\r\n","page_name":" 136 ","page_number":136},
  {"content":"\r\n\r\nبلى ، كانت في أيدينا فدك من كلّ ما أظلّته السماء ، فشحّت عليها نفوس قوم وسخت عنها نفوس آخرين ، ونعم الحكم اللَّه ، و ما أصنع بفدك و غير فدك والنفس مظانّها في غدٍ جدث . . . « 1 » .\r\nآرى ، از تمام آن چه آسمان بر آن سايه افكنده بود تنها فدك در دست ما بود . پس عدّه‌اى به همان نيز حرص ورزيدند و عدّه‌اى ديگر سخاوتمندانه از آن گذشتند . البتّه خداوند بهترين حكم كننده است . من با فدك و غير آن چه كارى دارم كه جايگاه فرداى هر كس قبر است . . . .\r\nهمچنين محمّد بن بابويه معروف به شيخ صدوق رحمه اللَّه با سند خود روايت نموده كه ابو بصير مىگويد : به امام صادق عليه السلام گفتم :\r\nچرا امير مؤمنان على عليه السلام هنگامى كه حكومت بر مردم را در دست داشت فدك را باز پس نگرفت ؟ براى چه آن را رها كرد ؟\r\nآن حضرت فرمود :\r\nلأنّ الظالم والمظلوم كانا قدما على اللَّه عزّوجل وأثاب اللَّه المظلوم وعاقب الظالم ، فكره أن يسترجع شيئاً قد عاقب اللَّه\r\n\r\n\r\n","description":"","footnote":"\r\n( 1 ) نهج البلاغة : 417 .\r\n","page_name":" 137 ","page_number":137},
  {"content":"\r\n\r\nعليه غاصبه وأثاب عليه المغصوب « 1 » .\r\nزيرا ظالم و مظلوم هر دو در پيشگاه خداوند عزّوجل قرار گرفتند و خداوند به مظلوم پاداش داد و ظالم را عقاب نمود . او خوش نداشت چيزى را باز ستاند كه خداوند غاصبش را به سبب آن كيفر كرد و آن را كه حقّش غصب شده جزا داد .\r\n\r\nراز مطالبه فدك در دو عبارت\r\nبا توجّه به پژوهشى كه در مورد مسئله فدك انجام يافت بايد گفت : حقيقت امر اين است كه قضيّهء غصب فدك تنها غصب يك باغ و مِلك نبود ، بلكه هدف چيز ديگرى بود .\r\nبه همين جهت وقتى حكمران عبّاسى از امام كاظم عليه السلام مىخواهد كه محدودهء فدك را مشخص كنند ، امام عليه السلام مىفرمايند :\r\nأمّا الحدّ الأوّل : فعريش مصر ، والثاني : دومة الجندل ، والثالث : أُحد ، والرابع : سيف البحر « 2 » .\r\nحد نخست آن صحراى مصر و حدّ ديگرش دومة الجندل ، حدّ سوم آن كوه احد و حدّ چهارم آن كرانه دريا است .\r\n\r\n\r\n","description":"","footnote":"\r\n( 1 ) علل الشرايع : 1 / 185 حديث 1 .\r\n( 2 ) بحار الانوار : 48 / 144 .\r\n","page_name":" 138 ","page_number":138},
  {"content":"\r\n\r\nامام كاظم عليه السلام از راز مطالبهء فدك اين گونه پرده برمىدارند ، و مىتوان آن را در دو عبارت خلاصه كرد :\r\n1 - اعلام حق امير مؤمنان على عليه السلام بر امامت و خلافت پس از رسول خدا صلى اللَّه عليه وآله و اين كه قريش به آن حضرت خيانت كردند و انصار او را وانهادند .\r\n2 - اعلام ناشايستگى ابوبكر براى خلافت و امامت پس از رسول خدا صلى اللَّه عليه وآله به سبب نداشتن شرطهاى لازم آن و محقّق نشدن اجماع بر او . اگر محقّق شدن امامت را به غير نص بپذيريم .\r\nاين همان راز طلب كردن فدك است ، ولى منافقان و دورويان اين نكته را نمىفهمند و يا خود را به نادانى مىزنند ، البته « خداوند بهترين حكم كننده است » . آن سان كه امير مؤمنان على عليه السلام نيز فرمودند « 1 » .\r\n« إنّا للَّه وإنّا إليه راجعون ، وسيعلم الّذين ظلموا أيّ منقلب ينقلبون ،\r\nوالعاقبة للمتّقين ، والحمد للَّه ربّ العالمين » .\r\n\r\n\r\n","description":"","footnote":"\r\n( 1 ) ر . ك صفحه 137 از همين كتاب .\r\n","page_name":" 139 ","page_number":139},
  {"content":"\r\n . \r\n","description":"","footnote":"","page_name":" 140 ","page_number":140},
  {"content":"\r\n\r\n\r\nكتاب نامه\r\n\r\n","description":"","footnote":"","page_name":" 141 ","page_number":141},
  {"content":"\r\n . \r\n","description":"","footnote":"","page_name":" 142 ","page_number":142},
  {"content":"\r\n\r\nكتاب نامه\r\n1 . قرآن كريم .\r\n2 . نهج البلاغه .\r\nحرف « الف »\r\n3 . الاحسان به ترتيب صحيح ابن حبان .\r\n4 . الاحكام السلطانيه : قاضى ابو يعلى ، دار الكتب علميّه ، بيروت ، سال 1403 .\r\n5 . الإحكام فى اصول الأحكام : على بن محمّد آمدى ، دار الكتاب عربى ، بيروت ، چاپ دوم ، سال 1406 .\r\n6 . الإستيعاب : ابن عبدالبرّ ، دار الكتب علميّه ، بيروت ، لبنان ، چاپ اول ، سال 1415 .\r\n7 . أُسد الغابه : ابن الاثير ، دار الكتب علميّه ، بيروت ، لبنان .\r\n8 . الإصابه : ابن حجر عسقلانى ، دار الكتب علميّه ، بيروت ، لبنان ، چاپ اول ، سال 1415 .\r\n9 . الإمامة والسياسه : ابن قتيبه ، مؤسسهء نشر و پخش حلبى و شركاى او .\r\n10 . الأموال : ابو عبيد قاسم بن سلام ، دار الفكر ، بيروت ، چاپ دوم ، سال 1395 .\r\n\r\n","description":"","footnote":"","page_name":" 143 ","page_number":143},
  {"content":"\r\n\r\n11 . انسان العيون : ( السيرة الحلبيه ) حلبى ، دار المعرفه ، بيروت ، سال 1400 و مكتبه تجارى كبرى ، قاهره ، مصر ، سال 1382 .\r\nحرف « ب »\r\n12 . البداية والنهاية : ابن كثير ، دار احياء التراث العربى ومؤسسة التاريخ العربى ، بيروت ، لبنان .\r\nحرف « ت »\r\n13 . تاريخ الخلفاء : سيوطى ، منشورات شريف رضى ، قم ، ايران ، چاپ اول ، سال 1411 .\r\n14 . تاريخ الطبرى : محمّد بن جرير طبرى ، از منشورات كتابفروشى اروميّه ، قم ، ايران .\r\n15 . تاريخ بغداد : خطيب بغدادى ، دار الكتب علميّه ، بيروت ، لبنان ، چاپ اول ، سال 1417 .\r\n16 . تاريخ دمشق الكبير : ابن عساكر ، دار الفكر ، بيروت ، سال 1421 .\r\n17 . التدوين فى اخبار قزوين : ابو القاسم عبدالكريم بن محمّد رافعى قزوينى ، دار الكتب علميّه ، بيروت ، سال 1408 .\r\n18 . تذكرة الحفّاظ : ذهبى ، دار احياء التراث العربى بيروت ، لبنان .\r\n\r\n","description":"","footnote":"","page_name":" 144 ","page_number":144},
  {"content":"\r\n\r\n19 . التفسير الكبير : فخر رازى ، دار الفكر ، بيروت ، لبنان ، سال 1415 و دار احياء التراث العربى ، بيروت ، چاپ سوم .\r\n20 . تفسير قُرْطُبى : ( الجامع لاحكام القرآن ) محمّد بن احمد انصارى قرطبى ، دار احياء التراث العربى ، افست از چاپ دوم .\r\n21 . تهذيب الاحكام : شيخ الطائفه محمّد بن حسن طوسى ، دار الكتب اسلاميه ، تهران ، چاپ سوم ، سال 1364 ش .\r\n22 . تهذيب الأسماء واللغات : نَوَوى ، دار الفكر ، بيروت ، لبنان ، چاپ اول ، سال 1416 .\r\nحرف « ج »\r\n23 . جامع الأُصول : ابن اثير ، دار الفكر ، بيروت ، چاپ اول ، سال 1417 .\r\nحرف « ح »\r\n24 . حلية الأولياء : ابونعيم اصفهانى ، دار الكتب علميّه ، بيروت ، لبنان ، چاپ اول ، سال 1418 .\r\nحرف « خ »\r\n25 . الخصائص : نَسايى ، مجمع إحياء الثقافة الإسلامية ، قم ، ايران ، چاپ اول ، سال 1419 .\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nحرف « د »\r\n26 . الدر المنثور فى التفسير بالمأثور : جلال الدين سيوطى ، دار الكتب علميّه ، بيروت ، چاپ اول ، سال 1421 .\r\nحرف « ر »\r\n27 . ربيع الابرار ونصوص الاخبار : ابو القاسم محمود بن عمر زمخشرى ، از منشورات شريف رضى ، قم ، چاپ اول ، سال 1410 .\r\nحرف « س »\r\n28 . السنن : ابن ماجه قزوينى ، دار الجيل ، بيروت ، لبنان ، چاپ اول ، سال 1418 .\r\n29 . السنن : ابو داود ، دار الكتب العلميّه ، بيروت ، لبنان ، چاپ اول ، سال 1416 .\r\n30 . السنن الكبرى : بيهقى ، دار الكتب العلميّه ، بيروت ، لبنان ، چاپ دوم ، سال 1414 .\r\n31 . سير اعلام النبلاء : ذهبى ، مؤسسه الرساله ، بيروت ، لبنان ، چاپ نهم ، سال 1413 .\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nحرف « ش »\r\n32 . الشافى فى الامامه : سيد مرتضى ، اسماعيليان ، قم ، چاپ دوم ، سال 1410 .\r\n33 . شرح السنه : حسين بن مسعود بغوى ، مكتب اسلامى ، بيروت ، سال 1403 .\r\n34 . شرح المختصر : ابن حاجب ، مكتبه اميريه ، مصر ، چاپ اول ، سال 1316 .\r\n35 . شرح المقاصد : تفتازانى ، منشورات شريف رضى ، قم ، چاپ اول ، سال 1409 .\r\n36 . شرح المواقف : سيّد شريف جرجانى ، منشورات شريف رضى ، قم ، چاپ اول ، سال 1412 .\r\n37 . شرح كرمانى بر صحيح بُخارى : دار احياء التراث ، بيروت ، چاپ دوم ، سال 1401 .\r\n38 . شرح نهج البلاغه : ابن ابى الحديد ، دار احياء التراث العربى ، بيروت ، لبنان ، چاپ دوم ، سال 1387 .\r\n\r\n","description":"","footnote":"","page_name":" 147 ","page_number":147},
  {"content":"\r\n\r\nحرف « ص »\r\n39 . الصحيح : بُخارى ، دار ابن كثير ، دمشق ، بيروت ، يمامه ، چاپ پنجم ، سال 1414 .\r\n40 . الصحيح : ( سنن تِرمذى ) ، دار الفكر ، بيروت ، چاپ دوم ، سال 1403 .\r\n41 . الصحيح : مسلم النيشابورى ، مؤسسه عز الدين ، بيروت ، لبنان ، چاپ اول ، 1407 .\r\n42 . الصواعق المحرقه : ابن حجر هيتمى مكّى ، مكتبه القاهره ، قاهره ، مصر .\r\nحرف « ط »\r\n43 . طبقات الحفّاظ : جلال الدين سيوطى ، دار الكتب علميّه ، بيروت ، لبنان ، چاپ دوم ، سال 1414 .\r\n44 . الطبقات الكبرى : ابن سعد ، دار الكتب علميّه ، بيروت ، لبنان ، چاپ دوم ، سال 1418 .\r\nحرف « ع »\r\n45 . العقد الفريد : ابن عبد ربّه ، دار الكتاب العربى بيروت ، لبنان .\r\n46 . عمدة القارى فى شرح البُخارى : بدر الدين عينى ، دار الفكر ، بيروت ، لبنان .\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nحرف « ف »\r\n47 . فتح البارى فى شرح صحيح البُخارى : ابن حجر عسقلانى ، دار الكتب العلميّة ، بيروت ، لبنان ، چاپ اول ، سال 1410 .\r\n48 فتح القدير : محمّد بن على بن محمّد شوكانى ، عالم الكتب .\r\n49 . فواتح الرحموت : محب اللَّه بن عبدالشكور ، مطبوع در حاشيه المستصفى .\r\nحرف « ك »\r\n50 . الكافى : محمّد بن يعقوب كلينى ، دار صعب ، دار التعارف ، بيروت ، لبنان ، چاپ سوم ، سال 1401 .\r\n51 . كشف الأسرار فى شرح أُصول البزدوي : عبدالعزيز بُخارى .\r\n52 . كنز العمّال : متقى هندى ، دار الكتب علميّه ، بيروت ، لبنان ، چاپ اول ، سال 1419 .\r\nحرف « ل »\r\n53 . لسان الميزان : ابن حجر ، دار الكتب علميّه ، بيروت ، لبنان ، چاپ اول ، سال 1416 .\r\n\r\n","description":"","footnote":"","page_name":" 149 ","page_number":149},
  {"content":"\r\n\r\nحرف « م »\r\n54 . مجمع الزوائد ومنبع الفوائد : هيثمى ، دار الفكر ، بيروت ، لبنان ، سال 1412 .\r\n55 . المحصول فى علم الاصول : محمّد بن عمر بن حسين رازى ، دار الكتب علميّه ، بيروت ، چاپ اول ، سال 1408 .\r\n56 . مراصد الاطلاع على اسماء الأمكنة والبقاع : عبدالمؤمن بن عبدالحق بغدادى ، دار احياء الكتب ، چاپ اول ، سال 1373 .\r\n57 . مرآة العقول : علامه محمّد باقر مجلسى ، دار الكتب اسلاميه ، تهران ، چاپ دوم ، سال 1404 .\r\n58 . المستدرك على الصحيحين : حاكم نيشابورى ، دار الكتب العلميه ، بيروت ، لبنان ، چاپ اول ، سال 1411 .\r\n59 . المستصفى فى علم الاصول : محمّد غزالى ، دار الكتب علميّه ، بيروت ، چاپ اول ، سال 1413 .\r\n60 . المسند : اسحاق بن راهويه .\r\n61 . المسند : حافظ ابو يعلى احمد بن على بن مثنى تميمى موصلى ، دار المأمون للتراث ، دمشق .\r\n62 . المسند : احمد بن حنبل ، دار احياء التراث العربى ، بيروت ، لبنان ، چاپ سوم ، سال 1415 .\r\n\r\n","description":"","footnote":"","page_name":" 150 ","page_number":150},
  {"content":"\r\n\r\n63 مشكل الآثار : ابو جعفر طحاوى مصرى حنفى ، حيدرآباد ، سال 1333 .\r\n64 . المصنّف : ابن ابى شيبه ، دار الفكر ، بيروت ، لبنان ، سال 1414 .\r\n65 . المعجم الاوسط : سليمان بن احمد لخمى طبرانى ، دار الحرمين ، سال 1415 .\r\n66 . معجم البلدان : ياقوت حموى ، دار الكتب علميّه ، بيروت ، لبنان ، چاپ اول ، سال 1410 .\r\n67 . المعجم الكبير : سليمان بن احمد لخمى طبرانى ، دار احياء التراث ، چاپ دوم ، سال 1404 .\r\n68 . المغنى فى الامامه : قاضى عبدالجبار بن احمد معتزلى .\r\n69 . الملل والنحل : شهرستانى ، دار السرور ، بيروت ، لبنان ، چاپ اول ، سال 1368 .\r\n70 . المنتظم في تاريخ الملوك والامم : ابن جوزى ، دار الكتب علميه ، چاپ اول ، سال 1413 .\r\n71 . ميزان الإعتدال : ذهبى ، دار الكتب علميّه ، بيروت ، لبنان ، چاپ اول ، سال 1416 .\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nserles of theologlcal researches\r\n( 7 )\r\nfadak in rising \u0026 falling\r\na research on fadak sith respect to a sunnite scholars question\r\nayatollah sayyid ali husayni milani\r\n\r\n\r\n","description":"","footnote":"","page_name":" 152 ","page_number":152}
  ]