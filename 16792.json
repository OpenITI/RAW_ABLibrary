[
  {"content":"\r\n\r\nپرسش وپاسخ هاى احكام قضايى\r\nبر\r\nمبناى قرآنى\r\n( قصاص ، ديات ، حدود ، تعزيرات و . . . )\r\nتأليف :\r\nآيت الله العظمى محمدصادقى تهرانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nپرسش وپاسخ هاى احكام قضايى بر مبناى قرآنى - آيت الله دكتر محمدصادقى تهرانى - تهران - اميد فردا - 1387\r\nشابك : ISBN 964 - 8698 - 48 - 0\r\nفهرست نويسى براساس اطلاعات فيپا :\r\nموضوع : 1 - قرآن - احكام وقوانين : 2 - فقه جعفرى - رساله عمليه - پرسش ها و پاسخ ها\r\nرده بندى كنگره : 1387 4 پ 2 ص / 6 / 99 bp\r\nرده بندى ديويى : 174 / 297\r\nشماره كتابشناسى ملى : 1535894\r\nپرسش وپاسخ هاى احكام قضايى بر مبناى قرآنى\r\n( قصاص ، ديات ، حدود ، تعزيرات و . . . )\r\nآيت الله دكتر محمدصادقى تهرانى\r\nحروف نگار و صفحه آرا : فاطمه على حسينى\r\nليتوگرافى : نقش\r\nچاپ : غزال\r\nچاپ اول : 1388\r\nشمارگان : 2000 نسخه\r\nقيمت : 1500 تومان\r\nنشانى : تهران - ميدان انقلاب - ابتداى خيابان آزادى - ابتداى خيابان جمالزاده جنوبى - كوچه دانشور - پلاك 2 - واحد 5\r\nتلفكس : 66913568 تلفن : 66917449 - 66949575 همراه : 09123574809\r\n\r\n","description":"","footnote":"","page_name":" 2 ","page_number":2},
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n\r\n\r\nمقدمه\r\nالحمداللَّه رب‌العالمين و صلى اللَّه على محمد و آله الطاهرين المعصومين المكرمين .\r\nاين جزوه پاسخ‌هايى است بر مبناى كتاب و سنت ، پرسش‌هايى كه از طرف افراد مختلف براى حضرت آيت‌اللَّه صادقى تهرانى ارسال گرديده و تمامى اين پاسخ‌ها بر محور تحقيقاتى عميق بر دو مصدر اسلامى كتاب و سنت توسط معظم له بدون توجه به اجماعات يا شهرت‌ها يا سيره‌ها و مانند آن - كه هيچكدام در مقابل كتاب و سنت نقش اسلامى ندارند - پاسخ گفته شده است .\r\nمعظم له آماده پاسخگويى به تمام پرسش‌هاى دينى و فقهى مىباشند .\r\nوالسلام على من اتبع الهدى\r\nجامعة علوم‌القرآن\r\nتلفن : 2934425 - 0251\r\n\r\n","description":"","footnote":"","page_name":" 6 ","page_number":6},
  {"content":"\r\n\r\n\r\nفصل اول‌قصاص\r\nسؤال 1 )\r\nدر مواردى كه اولياى دم تقاضاى عفو قاتل را داشته باشند يا مطالبه ديه نمايند ، ولى با توجه به عوارض سياسى ، اجتماعى ، عفو به صلاح نباشد بفرماييد :\r\nالف - آيا در صورتى كه حكومت بخواهد قاتل را قصاص نمايد امكان اين كار وجود دارد ؟\r\nب - آيا در صورت عدم رضايت اولياى دم مبلغ ديه را مىتوان از بيت‌المال به آنان پرداخت ؟\r\nج ) آيا ولى امر مسلمين با ولايتى كه بر خود « ولى دم » دارد مىتواند بر خلاف وى قاتل را اعدام نمايد ؟\r\nجواب )\r\nحق عفو قصاص يا مطالبه ديه اصولًا حقى است كه در اختصاص اولياى دم است ، مگر در صورتى كه قتل عمدى تجاوز به حق عمومى باشد مانند كسى كه نمونه‌اى از ( يسعون فىالارض فساد ) باشد ، كه قتل\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nعمدش خود از كارهاى مكررش گشته كه در چنان موردى براى حفظ امنيت جانى مسلمانان ، مدعىالعموم بايد قصاص نمايد و ولى دم حق خون بها را هم ندارد ، زيراپذير فتن چنان قصاصى بر او واجب است و در غير اين صورت ، بدون رضايت اولياى دم اگر قصاص شود خون بها برعهده حاكم شرع است و اينجا اگر ولى دم خون بها خود را مطالبه كند قصاص كننده بايد دو خون بها بپردازد كه يكى خون بها مقتول است به اوليايش و ديگرى خون بهاى قاتل‌ست به اولياى قاتل .\r\nسؤال 2 )\r\nدر صورتى كه مردى زنى را به قتل رسانده باشد بفرماييد :\r\nالف - هنگامى كه اولياى مقتول بخواهند براى قصاص نصف ديه را به قاتل بدهند انتخاب نوع ديه با اولياى دم است يا جانى ؟\r\nب - در صورت عدم تمكين اولياى دم از پرداخت اين مبلغ ، و درخواست آنان از دستگاه قضايى ، آيا مىتوان فاضل ديه را از بيت‌المال پرداخت نمود ؟\r\nج - در مواردى كه عدم قصاص ، عوارض سياسى - اجتماعى داشته باشد كه به نوعى بايد حكومت حضور يابد در صورت عدم تمكن اولياى دم آيا مىتوان فاضل ديه را از بيت‌المال پرداخت نمود ؟\r\nجواب )\r\nانتخاب نوع ديه در صورتى كه از هر دو نظر باشد مربوط به قاتل است كه آن را درخور امكانش بپردازد ، و در صورت اختلال ارزش دو نوع\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nديه ، انتخاب مربوط به ولى دم است كه بين يك‌هزار مثقال و پانصد مثقال طلا است و چنانچه تمكن از پرداخت ديه را ندارد ، اولياى مقتول حق مطالبه آن را از بيت‌المال دارند چه اولياى دم خود متمكن باشند يا نه .\r\nدر صورتى كه عدم قصاص ، عوارض سياسى - اجتماعى داشته باشد ، مانند آنجا كه مدعىالعموم حق داشته باشد بر خلاف رضاى ولى دم ، قاتل را قصاص كند ، ديه‌اى در كار نيست . زيرا كه جمع ميان قصاص به حق و ديه ، خلاف عدالت است ، مگر در موردى كه اين قصاص بر خلاف رضاى ولى دم ، نابجا بوده و تقاضاى ديه كند كه اين دو ديه برعهده حاكم شرعى خواهد بود كه اين قصاص را اجرا نموده است ؛ يعنى ديه قاتل و مقتول .\r\nو نصف ديه مرد هرگز مجوز قتل او نيست ، چنان كه گذشت ، زيرا جان ، قابل خريد و فروش نمىباشد . و چون اصولًا ديه مواردش برعهده جانى است ، انتخاب آن هم در صورت مساوى بودن با نظر گيرنده ، با جانى است .\r\nسؤال ) 3\r\nدرباره قصاص اطراف بفرماييد :\r\nالف ) پس از اجراى قصاص اطراف عضو قطع شده ملك كيست ؟ ملك حكومت ، مجنى عليه يا جانى ؟\r\nب ) دفن عضو مقطوع پيوند عضو قطع شده به جانى يا فروش آن براى پيوند به ديگرى چه حكمى دارد ؟\r\n\r\n","description":"","footnote":"","page_name":" 9 ","page_number":9},
  {"content":"\r\n\r\nجواب )\r\nدر صورتى كه جانى عضوى را عمداً قطع كرده در اين صورت عضو جانى ملك مجنى عليه است ، زيرا مبادله دو بعدى است ، يكى درد قطع و دوم عضو مقطوع كه مىتواند آن را به ديگرى بفروشد و يا به خود وصل نمايد . بنابراين قطع يد در سرقت و قصاص فرق مىكند ، در سرقت غرض قطع يد و درد است ولى عضو ، ملك جانى است و در قصاص مقابله به مثل است كه عبارت است از درد و جبران عضو كه در صورت امكان مبادله قهرى است و اين خود از مصاديق اعتداى به مثل است ، درد مقابل درد و عضو ، مقابل عضو ، ولى در سرقت كه حد است اعتداى به مثل وجود ندارد ، زيرا مماثلتى در كار نيست . توضيح بيشتر اين مسأله اين است كه اگر قطع‌كننده عضو ، اضافه بر قطع كارى كند كه عضو قطع شده از انتقاع ساقط شود چون آن را ائلاف كرده عضوى كه در مقابل از او قطع مىشود مربوط به مجنى عليه است ، ولى اگر چنان عملى صورت نگرفته و زمينه وصل مجدد عضو فراهم است ولى مجنى عليه در وصل مجدد عضوش سهل‌انگارى كرده اين عضو مربوط به صاحبش خواهد بود ، زيرا عضو مجنى عليه را اتلاف نكرده تا به مقتضاى اعتداى به مثل ، جبران شود و بالاخره اعتداى به مثل در ملكيت عضو جانى ، براى مجنى عليه تنها در صورت اتلاف آن است كه جانى مالك آن خواهد بود ولى نبايد آن را اتلاف كند مانند مالى را اتلاف كرده‌اند ، صاحب اين مال ، مالك مثلش از تلف‌كننده است ولى هرگز حق اتلاف آن را ندارد .\r\n\r\n","description":"","footnote":"","page_name":" 10 ","page_number":10},
  {"content":"\r\n\r\nسؤال 4 )\r\nدرباره كسى كه قرار است كشته شود ( تيرباران - حلق‌آويز يا . . . ) بفرماييد :\r\nالف : آيا مىتواند با هزينه خود از پزشك بخواهد كه وى را قبل از قتل بىحس يا بيهوش نمايد تا درد كمترى را متحمل شود ؟\r\nب ) آيا بين حد يا قصاص نفس و اطراف فرقى وجود دارد ؟\r\nجواب )\r\nبايد مطابق با دليل شرعى عمل شود ، يعنى در صورتى كه از ادله شرعيه استفاده شود كه علاوه بر كشتن ، تعذيب مجرم هم موضوعيت دارد ، جايز نخواهد بود كه به وسيله‌اى تخفيف دهد و يا درد را نابود كند .\r\nقصاص نفس فقط كشتن محكوم است به هر نحوى كه بايد كشته شود ، در حالى كه حد ، اولًا اعم است از كشتن و در ثانى برخى از اين كشتن‌ها فقط براى اعدام است و در برخى ديگر علاو بر اعدام ، تعذيب نيز موضوعيت دارد .\r\nسوال 5 )\r\nمردى زنى را در اشهر حرام به قتل رسانده است ، با توجه به اين كه وقوع قتل در اين زمان موجب اضافه شدن ثلث ديه مىشود ، بفرماييد :\r\nاگر اولياى دم تقاضاى قصاص جانى را داشته باشند ، بايد نصف ديه يك مرد در ماه حرام را به او بپردازند يا نصف ديه يك مرد در غير ماه حرام ؟\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nجواب )\r\nقتل در اشهر حرام هرگز موجب اضافه ديه نيست و نيز در صورت تقاضاى اولياى خون زن ، با پرداخت تتمه ديه مرد ، قتل مرد جايز نيست ، زيرا خون كلًا يا بعضاً هرگز نمىتواند مورد معامله واقع شود و « الانثى بالانثى » ( بقره / 178 ) دليل قاطع است كه زن را در مقابل زن مىتوان قصاص كرد ، نه مرد را هم با پرداخت بقيه خونبها گرچه زن را در مقابل مرد ، در صورت تقاضاى قصاص بايد با پرداخت نيمه زيادى از خونبهاى مرد قصاص كرد . « الانثى بالانثى » حصر است كه تنها زن را در مقابل زن ، مىتوان كشت و مسلم زن را در مقابل مرد ، ولى مرد را هرگز و به هيچ عنوانى و قيمتى نمىتوان در مقابل مرد قاتل كشت و اينجا روايات متعارض با عرض به آيه مربوطه اين حكم را مسلم دارد .\r\nسؤال 6 )\r\nدر صورتى كه بعد از اعدام ( حلق‌آويز ، رجم يا . . . ) و قبل از دفن در سردخانه يا پزشكى قانونى و . . . در مجرم علائم حياتى ديده شود و با مداوا سلامت خود را بازيابد ، بفرماييد :\r\nالف - اجراى مجدد حكم چه صورتى دارد ؟\r\nب - آيا بين حد و قصاص تفاوتى وجود دارد ؟\r\nج - بر فرض لزوم اجراى مجدد ، حكم ديه خسارات وارده قبلى بر محكوم در دو حالت فوق به عهده كيست ؟\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nجواب )\r\nدر مورد قصاص ، تنها اعدام است ولاغير ، زيرا كه « فمن اعتدى عليكم فاعتدوا عليه به مثل ما اعتدى عليكم » ( بقره / 194 ) و « النفس بالنفس » ( بقره / 194 ) نص در اين حكم است ، ولى در مورد رجم و مانند آن كه منظور كشتن نيست ، اگر با رجم عادى كشته نشود هرگز قتل مجرم جايز نيست تا چه رسد كه اگر سلامت خود را بازيابد ، كه در صورت امكان ، پس از اجراى رجم و مانند آن بايد در اعاده سلامت محكوم ، كوشش به عمل آيد .\r\nبالاخره حد اعم از قصاص است ، زيرا قصاص برحسب نصوص ، فقط قتل است ، و حد مىتواند قتل باشد مانند : حد مرتد و محارب با خدا و رسول و ساعى در افساد كه مجازات آن بين صلب و قتل است - و مىتواند قتل نباشد . مانند : رجم . ولى حد محدود به دليل خاصش مىباشد . مانند : رجم و تازيانه و . . .\r\nسؤال 7 )\r\nدر مورد كسى كه قرار است اعدام شود - حداً يا قصاصاً - بفرماييد :\r\nالف ) اگر حدود يا تعزيزات ديگرى اقل از قتل ، براى او ثابت شود ، مىتوان از آن صرفنظر نمود ؟\r\nب ) آيا بين حق‌اللَّه و حق‌الناس تفاوتى وجود دارد ؟\r\n\r\n","description":"","footnote":"","page_name":" 13 ","page_number":13},
  {"content":"\r\n\r\nجواب )\r\nتمامى حدود غير اعدامى بايد پيش از اعدام بر محكوم اعمال شود و هرگز دليلى بر اسقاط آنها به موجب اعدام نداريم ، بلكه هر يك به دليل خود بايد جارى گردد و در اين جريان فرقى ميان حق اللَّه و حق الناس نيست ، زيرا تزاحمى ميان اين حقوق وجود ندارد .\r\nسؤال 8 )\r\nدر مواردى كه مجرم بايد كشته شود و از طرف شارع مقدس نيز شيوه خاصى براى مجازات معين نشده آيا لازم است حكومت به گونه‌اى حكم را اجرا نمايد كه حداقل درد را براى محكوم دربرداشته باشد ؟\r\nجواب )\r\nدر چنان مواردى صدق اعدام كافى است و تجاوز از آن حرام مىباشد ، بنابراين واجب است حكومت حداقل كيفيت اعدام را انتخاب كند .\r\nسؤال 9 )\r\nدر مورد قصاص اطراف بفرماييد :\r\nالف ) آيا ملاك ، رعايت مماثلت نسبيه است يا عرفيه ؟ معيار هر كدام چه مىباشد ؟\r\nب ) در كدام صورت ، قصاص تبديل به ديه مىشود ؟\r\n\r\n","description":"","footnote":"","page_name":" 14 ","page_number":14},
  {"content":"\r\n\r\nج ) آيا بين طول ، عرض و عمق در اجراى قصاص تفاوتى هست ؟\r\nمثلًا : اگر جانى لاغر و مجنى عليه چاق است و نيمى از بازوى مجنى عليه - به عمق 3 سانتى متر - بريده شده است . آيا در قصاص بايد نيمى از بازوى جانى لاغر را بريد كه 2 سانتى متر است يا بايد همان 3 سانتىمتر بريده شود ، اگر چه بيش از نصف بازو باشد ؟\r\nجواب )\r\nالف - ملاك رعايت ، مماثلت عرفيه است زيرا مثلًا ( العين بالعين و . . . )\r\nمطلق مقابله چشم يا چشم است و نيز « فاعتدوا عليه به مثل ما اعتدى عليكم » به معنى عرفيه است و مماثلت نسبيه نه مقصود است و نه ممكن مىباشد ، معيار مماثلت هم در طول و عرض و عمق ، همان مماثلث عرفيه است كه مثلًا اگر كسى پاى كسى را تا زانو قطع كند ، جاى پاى چه بزرگتر باشد و چه كوچكتر فقط تا زانو قطع مىشود .\r\nب ) در صورتى كه قصاص به مثل ممكن نباشد بلكه در صورت قصاص ، بيشتر از مثل قصاص گردد ، قصاص تبديل به ديه مىشود زيرا فقط اعتدى به مثل جايز است . مگر در صورت امكان قصاص كمتر از مثل ، كه بخشى از قصاص است و تتمه‌اش به ديه منتقل مىگردد ، و در اينجا هم رضايت جانى شرط نيست .\r\nج ) مماثلت در قصاص در طول و عرض و عمق متفاوت نيست ، بلكه تنها مماثلت عرفى شرط است و همانگونه كه اشاره شد ، مثلًا نيمى از بازوى چاق مثلش نيمى از بازوى لاغر است ، كه اگر كل لاغر به اندازه نيمى چاق باشد كل بازوى لاغر قصاص نمىشود .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nسؤال 10 )\r\nدر مورد قصاص نفس بفرماييد :\r\nالف ) آيا اولياى دم مىتوانند به جاى قصاص نفس ، عضوى از بدن قاتل را قطع كنند ؟ مثلًا به جاى كشتن قاتل يكى از پاهاى او را قطع نمايند .\r\nب ) آيا اولياى دم مىتوانند عضوى از بدن قاتل را قطع و نسبت به مابقى طلب ديه نمايند ؟\r\nج ) آيا اوليا مىتوانند عضوى از بدن قاتل را قطع و نسبت به مابقى مصالحه نمايند ؟\r\nد ) آيا رضايت و عدم رضايت قاتل در سه حالت فوق ، تأثيرى خواهد داشت ؟\r\nجواب )\r\nبرمبناى آيات گذشته واجب است حق‌الامكان از قصاص نفس تنزل نمود زيرا حفظ برتر واجب است چه جانى راضى باشد يا نه و بالاخره در هيچ‌يك از موارد تنزل رضايت جانى شرط نمىباشد و هرگونه تنزل اولياى دم واجب‌القبول است .\r\nسؤال 11 )\r\n1 - چنانچه به ادله ذيل حكم قصاص در مورد شخص محكوم اجرا نشده باشد ، آيا مىتوان وى را تا زمان اجراى حكم - هرچند در مدت زمان طولانى - در حبس نگه داشت ؟\r\n\r\n","description":"","footnote":"","page_name":" 16 ","page_number":16},
  {"content":"\r\n\r\nالف ) اولياى دم به دليل فقر مالى يا دلايل ديگر از پرداخت فاضل ديه خوددارى مىكنند .\r\nلازم به ذكر است در مواردى از اين بند ، اجراى حكم از نظر اجتماعى و سياسى ضرورى مىباشد .\r\nب ) عدم تأمين سهم اولياى صغير مقتول از طرف اوليا خواهان قصاص .\r\nج ) عفو برخى از اولياى دم و عدم پرداخت سهم آنان به محكوم عليه از سوى اولياى خواهان قصاص .\r\nد ) عدم شناسايى اولياى دم يا عدم دسترسى به آنان و دستور حاكم شرع مبنى بر اخذ ديه از قاتل و ناتوانى وى از پرداخت ديه .\r\nه . ) مصالحه به ديه و عدم توانايى پرداخت ديه توسط محكوم عليه .\r\nو ) عدم مراجعه اولياى دم به دادگاه براى تعيين تكليف نهايى .\r\nز ) فقدان ابزار لازم براى اجراى دقيق حكم قصاص و استنكاف مجنى عليه و اولياى دم يا افراد خبره از اجراى حكم .\r\nح ) مورد بند « ز » در صورتى كه محكوم عليه استطاعت پرداخت يا جلب رضايت شاكى را ندارد .\r\n2 - در صورت منفى بودن جواب آيا دادگاه‌ها مىتوانند شخص محكوم را بدون قيد و شرط آزاد نمايند يا آزادى وى بايد با اخذ وثيقه يا به قيد ضمانت باشد ؟\r\nجواب )\r\nفاضل ديه برحسب آنچه فقها مىگويند در صورتى است كه قاتل مرد\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nو مقتول زن باشد ولى در اين مورد با پرداخت فاضل ديه ، هرگز حق قصاص وجود ندارد ، زيرا جان يا نيمه جان فروختنى و خريدنى نيست و اگر فاضل ديه هم پرداخت گردد ، قصاص در اين مورد بر خلاف « الانثى بالانثى » و اعتداى به مثل است ، زيرا تنها زن در برابر زن و بالاترش زن در برابر مرد قصاص مىشود و نه مرد در مقابل زن ، و مماثلتى ميان نيمه جان مرد قاتل با پرداختن نصف خونبهايش نيست بلكه در اين مورد فقط با اضافه تأديب غيرقصاص ، خونبهاى زن بر عهده مرد قاتل است و تأديب غيرقصاص هم بايد زير نظر حاكم شرع باشد كه اعم از تعزير ، حبس ، زدن و مقدارى محروميت از مشاغل دولتى و مانند اينها مىباشد و در صورت محكوميت به قصاص يا پرداخت ديه - اگر تأخيرى در كار باشد - زندانى كردن محكوم ، ديگر موضوعى ندارد ، مگر به منظور تأمين اجراى حد و يا پرداخت خونبها ، جز در صورتى كه جانى قادر به پرداخت خونبها نباشد كه تأمينى هم در كار نيست و حكومت اسلامى موظف است خونبهاى مقتول را در حد امكان به اولياى مقتول و ورثه‌اش بپردازد .\r\nسؤال 12 )\r\nالف - چنانچه اولياى دم در مقام مصالحه قصاص با مبلغى زائد بر ديه ، مقدارى را تقاضا كردند كه پرداخت آن براى قاتل ميسر نيست ، آيا دادگاه مىتواند فرصت محدودى براى اجراى قصاص به اولياى دم بدهد پس از\r\n\r\n","description":"","footnote":"","page_name":" 18 ","page_number":18},
  {"content":"\r\n\r\nانقضاى مهلت مذكور و عدم تقاضاى قصاص ، محكوم را آزاد نمايد ؟\r\nب ) در صورت مثبت بودن جواب ، آيا بايد او را بدون قيد آزاد نمود يا با اخذ وثيقه و قيد ضمانت ؟\r\nج ) در صورتى كه مقتول داراى ورثه صغير و كبير باشد ، اگر ورثه كبير خواهان قصاص بودند ولى براى استيفاى قصاص قدرت تأمين سهم صغير را نداشتند ، آيا مىتوان قاتل را تا زمان بلوغ صغير ( اگرچه در مدت طولانى ) در زندان نگه داشت ؟\r\nد ) در صورت مثبت بودن جواب ، آيا تحمل سال‌هاى متمادى در زندان ( مثلًا 14 سال براى بلوغ فرزند صغير مقتول ) و بعد ، اجراى قصاص از مصاديق تحميل دو جريمه به خاطر يك جرم نيست ؟\r\nجواب )\r\nدر مصالحه ، اولياى دم حق مطالبه مقدار بيشتر از ديه را ندارند ، و در صورت اصرار آنان بر اين كه : يا قصاص و يا زايد بر ديه ، بايد به منظور حفظ جان محكوم ، خودش و يا كسانش و در آخر بيت‌المال مسلمين مبلغ زائد را تحمل كند و بالاخره آزادى با اخذ وثيقه در صورت امكان و زندانى كردن جانى براى تأمين پرداخت ديه واجب است مگر اين كه اصلًا قدرت پرداخت ديه و يا قسمتى از آن را نداشته باشد كه چون تأمينى در كار نيست تنها با تأديب مناسب كه كمتر از حد شرعى است او آزاد مىشود ، بلكه طلب كردن مبلغ زائد با عفو از قصاص ، به خودى خود عفو است و پرداخت زائد هم لازم نيست .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nدر فرض مذكور حق قصاص منتفى است ، زيرا اين حق مشترك است بين ورثه كبير و صغير و با دادن حق ورثه صغير ، هرگز قصاصى وجود ندارد ، تا اين كه كبير گردند و مطالبه قصاص كنند و در اين صورت ادامه حبس براى تأمين لازم است و در صورتى كه حق مردد بين قصاص و ديه در انحصار مدتى حبس جانى باشد چون اين حبس براى حفظ حق صاحبان دم است كل مخارج زندان هم برعهده آنان است چه زيادتر از مقدار ديه باشد ، زيرا احتمال قصاص در كار است كه از ديه خيلى گرانبهاتر است ، و در صورت عدم امكان برعهده بيت‌المال است .\r\nسؤال 13 )\r\nدر صورتى كه شخص محكوم به قصاص عضو مماثل نداشته باشد بفرماييد :\r\nالف - با توجه به اين كه عضو ناسالم در برابر عضو سالم قصاص مىشود آيا مثلًا چشم كسى كه به حسب ظاهر سالم است ولى بينايى ندارد عضو ناسالم محسوب مىشود يا چنين فردى فاقد عضو به حساب مىآيد ؟\r\nب - اگر جانى ، فاقد بينايى چشم راست باشد و چشم راست كسى را كور كرده باشد ، آيا چشم چپ او به عنوان قصاص كور مىشود يا خير ؟\r\nج - اگر سلب بينايى با كندن حدقه باشد و خود جانى حدقه چشمش سالم است ولى بينايى ندارد ، هنگام قصاص تكليف چيست ؟ ( آيا حدقه در مقابل حدقه قصاص مىشود و نسبت به سلب بينايى ديه اخذ مىگردد يا حكم ديگرى دارد ) ؟\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nجواب )\r\nمفروض مسئله عضو ناسالم محسوب مىشود و تفاوت ديه بايد پرداخت شود .\r\n- در مفروض مسئله : نمىتوان چشم چپ جانى را بجاى چشم راست كور كرد زيرا در اين مورد اعتداى به مثل در دو بعد منفى است اول اين كه چشم چپ و راست مماثلت كامل ندارند و دوم كه مهمتر است اين است كه جانى با از دست دادن چشم چپ بينايى را بطور كلى از دست مىدهد و حال آن كه جانى نيمى از بينايى مجنى عليه را از بين برده است بنابراين انتقال به ديه مىيابد و درست است كه جانى يك چشم مجنى عليه را كور كرده ولى در مفروض مسئله اگر مجنى عليه چشم بيناى جانى را كور نمايد در اين صور نابيناى مطلق خواهد شد .\r\n- در مفروض مسئله : حدقه در مقابل حدقه است و نقض آن با پرداخت تتمه ديه جبران مىشود .\r\nسؤال 14 )\r\nبا عنايت به اين كه اگر شخصى دست راست ديگرى را قطع نمايد ، به هنگام قصاص چنانچه جانى فاقد دست راست باشد دست چپ او و در صورت فقدان دست چپ ، پاى او قطع مىگردد ، بفرماييد : آيا اين حكم در مورد پا و ديگر اعضاى زوج بدن نيز قابل اجرا مىباشد ؟ ( مثلًا اگر جانى پاى راست ندارد و پاى راست ديگرى را قطع كرده باشد ، آيا اينجا نيز ابتدا پاى چپ وى و در صورت فقدان آن ، دست او قطع مىگردد ) ؟\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nجواب )\r\nدر قصاص شرط اصلى مماثلت است و روى اين اصل در مفروض مسئله چنان كه كار دست چپ برابر يا كمتر از دست راستش باشد قطع مىشود . ولى در صورتى كه پيشتر باشد اعتداى به مثل نيست و تبديل به ديه مىشود . و چون مماثلت بين دست و پا نيست ؛ خصوصاً در صورتى كه جانى داراى يكى باشد آنجا هم قصاص عضو مورد ندارد ، و كلًا در قصاص مماثله يا غيرمماثله يا بايستى برابرى قطعى در كاربرد زندگى باشد و يا كمتر در صورت مهمتر بودن و يا احتمال بيشتر بودن جايز نيست زيرا شرط اصلى اعتداى به مثل است خواه مماثلت در اصل عضو مانند دست راست در مقابل دست راست باشد ، يا كمتر مانند دست چپ در مقابل دست راست ، و نيز كاربرد شخص جانى بيشتر از عضو قطع شده باشد .\r\nسؤال 15 )\r\nدر صورتى كه مجنى عليه از زنده ماندن خود مأيوس شده باشد ، بفرماييد :\r\nآيا مىتواند در مورد تبديل قصاص نفس به ديه يا مصالحه يا عفو جانى وصيت نمايد ؟ آيا چنين وصيتى نافذ خواهد بود ؟\r\nجواب )\r\nوصيت مفروضه در مسئله وصيت در مال ديگرى است زيرا قصاص نفس يا ديه حق وارث است نه مورث روى اصل وصيت در مال ديگر\r\n\r\n","description":"","footnote":"","page_name":" 22 ","page_number":22},
  {"content":"\r\n\r\nهرگز نافذ نيست ، چنان كه وصيت ميت در ثلث خودش هم نافذ نيست ، ولى براى اصل قصاص ثلثى تصور نمىشود تا مورد وصيت باشد بنابراين نفوذ وصيت در انحصار قبول ديه از طرف وراث است .\r\nسؤال 16 )\r\nدرباره محكوم به قصاصى كه به درخواست اولياى دم حلق‌آويز شده و هنوز جان نسپرده است ، بفرماييد :\r\nالف - اگر در اين مرحله برخى از اولياى دم قاتل را عفو كنند ، آيا بايد اجراى حكم را متوقف كرد يا متوقف كردن آن نيازمند به رضايت همه آنهاست ؟\r\nب - اگر در اين مرحله ، عفو به صورت مشروط و معلق - نه منجز - انجام گيرد ، حكم چيست ؟\r\nج - در صورت توقف اجراى حكم و بهبودى قاتل ، اگر اوليا خواهان قصاص سهم‌الديه عفوكنندگان را بپردازند ، آيا مىتوان مجدداً وى را اعدام نمود ؟\r\nد - اگر اين وضع چندين مرتبه تكرار شود ، تكليف چيست ؟\r\nه . - ضمان خسارتها و آسيب‌هايى كه در اثر اجراى اول حكم در مرحله قبل بر جانى وارد شده ، با كيست ؟\r\nجواب )\r\nالف - حتماً در صورت مذكور ، بايد قصاص متوقف گردد ، زيرا : « . . .\r\nفمن عفى له من اخيه شى فاتباغ بالمعروف و اداءاليه باحسان ذلك\r\n\r\n","description":"","footnote":"","page_name":" 23 ","page_number":23},
  {"content":"\r\n\r\nتخفيف من ربكم و رحمه . . . » اين آيه نص است بر اينكه اگر چيزى از قصاص يا خونبها از طرف اولياى دم بخشوده شد بر همگان پيروى از اين عفو لازم است و حتى قاتل نيز نمىتواند خواستار اعدام خود شود ، و حال كه برخى از اولياى دم قاتل را عفو كرده‌اند پيروى از اين عفو بر همگان لازم است و نيازمند به ديگران نيست . ولى پيش از آن برمبناى آيه : « . . . فمن اعتدى عليكم فاعتدوا عليه به مثل اعتدى عليكم . . . » نحوه‌ى قصاص معين شده است كه بايد همانند عمل مجرم باشد نه هر آنچه اولياى دم درخواست كنند و در صورت ، خواست اولياى دم : درباره قصاص قاتل به گونه حلق‌آويز شدن ، معتبر است كه قاتل ، مقتول را حلق‌آويز كرده باشد ولى اگر وى ، مقتول را با اسلحه گرم يا سرد يا چيز ديگرى به قتل رسانده باشد بايد با همان وسيله قصاص شود و حلق‌آويز نمودن وى حرام است مگر در صورتى كه با درخواست اولياى دم ، بتوان با وسيله‌اى كمتر از « مثل » او را قصاص كرد .\r\nب - حكم قصاص در مرحله مذكوره ، بايد تا تحقق شرط ، معلق گردد و اگر شرط محقق شد قصاص به كلى ساقط مىشود و اگر در زمان يا شرط مقرر ، معلق عليه ، انجام نگرديد قصاص محقق است زيرا عفو مزبور ، عفو قطعى نبوده است و اگر مانند مسئله‌ى قبل ، عفو قطعى بود ترك قصاص هم قطعى خواهد بود و لكن چون عفو « معلق » است اگر « معلق عليه » انجام شد قصاص هم قطعاً ساقط است و الا قصاص در حالت عادى خود انجام خواهد شد .\r\n\r\n","description":"","footnote":"","page_name":" 24 ","page_number":24},
  {"content":"\r\n\r\nج - در فرض مذكور هرگز نمىتوان قاتل را اعدام كرد ، زيرا اولياى دم تنها اينكه بعضى قصاص بخواهند و بعضى ديگر نخواهند ، چنان كه مفروض مسئله چنين است خون ( جان ) هم تقسيم‌بردار نيست كه قسمتى از « جانى » را بكشند و بخشى ديگر از آن را نكشند ، كشتن يا نكشتن بيش از دو حكم ايجابى يا سلبى را دربر ندارد ، نمىتوان كسى را بعضاً كشت و بعضاً زنده نگاه داشت وانگهى هرگز « جان » كلًا يا بعضاً ، خريدنى و فروختنى نيست و اينكه گفته مىشود اگر آن دسته از اولياى دم كه خواهان قصاص هستند ، سهم‌الديه عفوكنندگان را بپردازند مىتوان قصاص را انجام داد ، اين خود بر خلاف قاعده اصلى « وجوب احترام خون مسلمان » است زيرا : مسلمان حق ندارد جان خود را بعضاً يا كلًا به فروش رساند و ديگران هم حق ندارند جان كسى را كلًا يا بعضاً خريدارى كنند ، چنان كه « ولاتلقوا بايديكم الى التهلكه » - از طرفى - و نيز آيات ديگرى كه كشتن را در موارد مخصوصى معين كرده‌اند - از طرف ديگر - حق كشتن را در مفروض مسئله به كلى سلب نموده‌اند .\r\nد - اگر اين وضع چندين مرتبه تكرار شود حكم همان است كه بيان شد مگر در صورتى كه مثلًا قاتل چند نفر را بكشد و سر جمع خواسته قصاص خواهان ، به اندازه كشتن يك نفر باشد كه در اينجا صد در صد خون قاتل هدر است و ديگر آنكه اگر قاتل كسى را كشت و از صاحبان دم كه فرضاً دو نفرند يكى وى را عفو كرد و ديگرى خواستار قصاص بود در اينجا به جهت خواستن قصاص ، نيمى از خون قاتل هدر است و اگر\r\n\r\n","description":"","footnote":"","page_name":" 25 ","page_number":25},
  {"content":"\r\n\r\nمجدداً وى كسى ديگر را كشت و قصاص‌خواهى و عفوخواهى تكرار شد نتيجتاً نيم ديگر خون را هدر خواهد بود كه در اين صورت چنان حقى براى وى نخواهد بود زيرا : « . . . فمن اعتدى بعد ذلك فله عذاب اليم » پس از انجام عفو ، هرگونه بازگشتى به قصاص يا ديه را ، كلًا ممنوع كرده است .\r\nه - ضمان خسارات برعهده جانى است ، زيرا خودش موجب اجراى مقدمات قصاص بوده است در نتيجه ، ضمان مقدمات اجراى حكم ، در صورت تحقق قصاص ، به عهده وارثان اوست و در صورت عدم انجام قصاص ، ضمان مذكور به عهده جانى است و در صورت عدم امكان مالى وى ، به عهده دستگاه قضايى و بيت المال مسلمين مىباشد .\r\nسؤال 17 )\r\nآيا مجازات معاونت در قتل عمد ، همچون قتل عمد ، حق‌الناس است و قابل گذشت از سوى اولياى دم ، يا حق‌اللَّه و عفو آن منحصراً در اختيار ولى امر مىباشد ؟\r\nجواب )\r\nمجازات معاونت در قتل عمد ، همچون قتل عمد ، در حق‌الناس بودن يكسان است و از باب « فمن عفى له من اخيه شئ فاتباع بالمعروف . . . » كه بعنوان قاعده‌اى كلى ، جواز عفو را به اولياى دم داده است و نه شخص ديگردر صورت عفو كردن شايسته از اصل قصاص قاتل - با جواز شرعى - بايد عفو پذيرفته گردد و پس از چنان عفوى ، حق قتل ساقط است و اين حكم بطريق اولى راجع به معاونت در قتل هم جارى است ، در\r\n\r\n","description":"","footnote":"","page_name":" 26 ","page_number":26},
  {"content":"\r\n\r\nحقيقت قصاص ، حق الهى است كه در صورت عفو اولياى دم خدا نيز اين حق را ساقط مىكند : « . . . ذلك تخفيف من ربكم و رحمه . . . » پس هم حق اللَّه است هم حق الناس ، و اگر عفو ناس ، عفو شايسته‌اى باشد چنان عفوى از نظر شرعى جايز است و آن در صورتى است كه قاتل توبه كرده و تصميم به تكرار جرم را نداشته باشد كه با عفو وى ديگر هيچ حقى باقى نمىماند و اگر نه تنها قاتل توبه نكرده بلكه از قتل ديگران نيز دست برنمىدارد و به جرم خود ادامه مىدهد در اين صورت ، وى شايسته عفو نيست ، بلكه عفو كردن او حرام است ، و اين حق اللَّه و حق الناس همچنان باقى است يعنى حكم اعدام مماثل ، بر خلاف رضايت و عفو نابجاى ولى يا اولياى دم بايستى اجرا گردد زيرا عفوش به معناى هدر دادن خود و ديگران است و اعدامش براى جلوگيرى از قتل‌هاى بيشتر واجب است و بنابر آيه « ولكم فىالقصاص حياه يا اولى الالباب لعلكم تتقون » كه حكم قصاص را برحسب قاعده كلى « قصاص » و قاعده « امنيت حيات » واجب مىداند هرگز براى صاحبان دم - در فرض مذكور - حق عفوى وجود ندارد بلكه براى حفظ حق اللَّه و حفظ حيات اجتماعى : ( حق الناس ) چنان قاتلى بايد كشته شود ، و فقط در زمينه‌اى ، عفو قاتل ، واجب است ، كه با احراز حاكم شرع عادل عالم يا شهادت دو شاهد عادل نيز وى ، ثابت شود كه قاتل علاوه بر توبه واقعى و اصلاح خود ، در انجام واجبات اجتماعى و ترك محرمات و هدايت مجرمين و منحرفين و بالجمله در انجام امر به معروف و نهى از منكر و حفظ نواميس اسلامى نيز\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nكوشا است چنان كه قوم يونس پس از اعراض حضرتش از آنان و وعده حتمى عذاب ، واقعاً توبه كردند و با آن كه ايمان عند رويه البأس ايمان نيست و لكن در اينجا استثنائاً خدا ايمانشان را پذيرفت و آنان را عذاب نكرد ، « الا قوم يونس لما آمنوا كشفنا عنهم عذاب الخزى فىالحيوه الدنيا . . . »\r\nبنابراين با شرط مذكور ، عفو قاتل بر ولى يا اوليا ، واجب است كه اگر هم عفو نكردند قصاص اجرا نخواهد شد اين حكم برمبناى قاعده كلى فقهى تقدم اهم بر مهم مىباشد كه در اينجا حق اولياى دم حق‌الناس فردى مهم ولى حق حيات جسمانى و روحانى اجتماعى قاتل تائب صالح مصلح اهم است .\r\nسؤال 18 )\r\nدرباره قصاص نفس يا طرف بفرماييد :\r\nالف - آيا ولى امر مىتواند بر خلاف درخواست ولى دم يا مجنى عليه بنابه مصالحى قصاص را به ديه تبديل نمايد ؟\r\nب - چنانچه پاسخ مثبت باشد با توجه به اينكه طبق فتواى مشهور قصاص تنها در صورت رضايت جانى به ديه تبديل مىشود آيا مىتوان عليرغم درخواست جانى قصاص را به ديه تبديل نمود ؟\r\nج - در صورت مثبت بودن پاسخ مسوول پرداخت ديه كيست ؟ جانى يا بيت‌المال ؟\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nجواب )\r\nالف - آرى به شرط توبه قطعى جانى و اينكه ادامه زندگى وى منافع محرز الزامى براى اجتماع داشته باشد در اين گونه موارد از باب دوران امر بين اهم و مهم قصاص تبديل به ديه مىشود و بر ولى دم نيز واجب است چنين گذشتى داشته باشد و گرنه بر حاكم شرع بدون رضايت اولياى دم واجب است اين تبديل را انجام دهد .\r\nب - سؤال غلط است بايد به جاى جانى اولياى دم باشد و در اين صورت اولياى دم حق دارند قصاص را به ديه تبديل كنند و گرنه بايد طبق پاسخ ( الف ) حكم مذكور انجام شود .\r\nج - جانى مسوول پرداخت ديه است .\r\nسؤال 19 )\r\nدر موارد ذيل كه جرح و قتل به طور عمد يا غيرعمد توسط يك نفر صورت مىپذيرد آيا حسب مورد قصاص طرف در قصاص نفس و ديه عضو در ديه نفس تداخل مىكند ؟\r\nالف - جرح و قتل با ضربه واحد انجام شود .\r\nب - جرح و قتل با دو ضربه يا بيشتر انجام شود . ( در اين فرض ممكن است ضربات متعدد در زمان‌هاى متفرق يا متوالى انجام شود )\r\nجواب )\r\nالف - در اين صورت برحسب تقاضاى اولياى دم قصاص يا ديه\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nانجام مىگردد .\r\nب - در اين صورت ضربه‌هاى قبل از قتل موجب قصاص طرف يا ديه و ضربه آخرين كه سبب كشتن شده موجب قصاص نفس يا در صورت رضايت اولياى دم به ديه نفس تبديل مىشود .\r\nسؤال 20 )\r\nدر خصوص استيفاى قصاص عضو يا نفس بفرماييد :\r\nالف - آيا اجراى اين حق فوريت دارد يا مىتوان بدون عذر آن را به تأخير انداخت ؟\r\nب - با عنايت به فرض فوق اگر چند نفر با مشاركت مساوى مرتكب جنايت شوند آيا ولى دم يا مجنى عليه مىتواند در مورد بعضى فوراً تصميم به قصاص يا عفو يا مصالحه بگيرد اما در مورد بعض ديگر اتخاذ تصميم را به آينده موكول نمايد ؟\r\nجواب )\r\nالف - چون اجراى حق مذكور مربوط به مجنى عليه است و او مختار است كه حتى اصل قصاص را عفو كند بنابراين فوريت يا تأخير قصاص هم در اختيار اوست .\r\nب - در مفروض مسئله ولى دم يا مجنى عليه نسبت به برخى از شركت‌كنندگان در جنايت هرگز حق قصاص ندارد چه مشاركتشان در ارتكاب جنايت مساوى باشد و يا نامساوى ، زيرا هيچكدام استقلالى در\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nجنايت نداشته‌اند ، بنابراين قصاص به ديه مبدل مىشود و نابرابرى در مشاركت در ارتكاب جنايت تنها موجب نابرابرى در ديه مجنى عليه است ، و ولى دم به هيچ‌وجه حق قصاص و انجام جنايت مماثل نسبت به جانيان را ندارد زيرا همانندى در كار نيست و چون برحسب مفروض مسئله ، چند نفر در يك جنايت شركت داشته‌اند ، روى اين اصل اين پيگيرى مبدل به ديه يا عفو مىشود و در بخش‌هاى گوناگون اين ديه كه مربوط به جانيان متعدد است اختيار ولى دم و يا مجنى عليه در تقديم و تأخير آن محفوظ است چنان كه گذشت اين خود حق مجنى عليه است .\r\n\r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\nفصل دوم‌ديات\r\nسؤال 21 )\r\nالف - آيا ديه همان خسارت است يا جانى بايد علاوه بر ديه ، خسارت‌هاى وارد آمده به مجنى عليه و كليه هزينه‌هاى درمان را بپردازد ؟\r\nب - جايى كه مقدار ديه از خسارت بيشتر ، مساوى يا كمتر باشد چه حكمى دارد ؟\r\nج - اگر در موارد فوق جواب منفى است ، آيا حكومت مىتواند براى جبران خسارت‌هاى زائد بر ديه ، قانونى وضع كند كه جانى را ملزم به پرداخت آن نمايد ؟\r\nد - آيا بين انواع خسارت‌ها مثل خسارت هزينه درمان يا از كارافتادگى ( مانند فلج شدن دائمى دست خطاط ) تفاوتى وجود دارد يا خير ؟\r\nجواب )\r\nالف - از باب اعتداى به مثل ، كليه زيان‌هايى كه بر مجنى عليه وارد\r\n\r\n","description":"","footnote":"","page_name":" 33 ","page_number":33},
  {"content":"\r\n\r\nشده باضافه مخارج درمانىاش برعهده جانى است ، زيرا اين مخارج دنباله همان جنايت است حتى اگر امكان وصل مجدد عضو باشد نيز مخارجش برعهده جانى است .\r\nب - در هر سه صورت مجموع ديه و خسارت به دليل فوق برعهده جانى است مگر در صورتى كه عضو مجنى عليه به حال اول برگردد كه اينجا تنها مخارج اعاده‌ى عضو برعهده او است ، زيرا عضو برگشته است و ديه‌اى بجز درد قطع عضو ندارد ، و اين هم در مورد جنايت عمدى است و اينجا هم در صورتى مىتواند قصاص كند كه عضو قطع شده جانى قابل اعاده باشد .\r\nسؤال 22 )\r\nچنانچه در اثر ضربه مستوجب ديه چند نقطه از يك استخوان ( مانند استخوان ساق پا ) دچار شكستگى شود ، بفرماييد :\r\nالف - آيا هر شكستگى ديه جداگانه دارد يا پرداخت يك ديه براى همه آنها كافى است ؟\r\nب - در اين فرض ، آيا ايجاد چند شكستگى در اثر يك يا چند ضربه با هم تفاوت دارد ؟\r\nج - اگر در اثر ضربه مستوجب ديه ، علاوه بر شكستگى استخوان تكه‌اى از همان استخوان نيز جدا شود ، آيا براى جدا شدن استخوان ، ديه شكستگى استخوان بايد پرداخته شود يا حكم ديگرى دارد ؟\r\n\r\n","description":"","footnote":"","page_name":" 34 ","page_number":34},
  {"content":"\r\n\r\nجواب )\r\nالف - برمبناى اعتداى به مثل هر شكستگى ديه جداگانه‌اى به اندازه خودش دارد و چون نسبت ارزش محل شكستگى با كل عضو از موضوعات است ، بنابراين بايستى طبق نظر شوراى پزشكان متخصص و متشرع ، ديه كل عضو بر حسب اهميت كاربردى اجزاى آن ، به تمام اجزايش تقسيم گردد ، در نتيجه براى هر شكستگى بخشى از ديه كامله بطور جداگانه درنظر گرفته مىشود .\r\nب - خير ، ايجاد چند شكستگى در اثر يك ضربه يا چند ضربه ، با هم تفاوتى در پرداخت ديه ندارد و اگر با چند ضربه يك جا شكست ، پرداخت بهاى همان يك جا لازم است ولى اگر با يك ضربه چند جا شكست بايد بهاى شكستگى چند جا داده شود ، روى اين اصل پاسخ سؤال ( ج ) هم معلوم است و در هر صورت يك پا مانند يك خانه است كه هر اندازه از آن تخريب گردد به همان اندازه بايد زيانش جبران شود .\r\nسؤال 23 )\r\nهمانگونه كه مستحضريد براساس برخى روايات وارده باب ديات ، خوب شدن بعضى جراحات يا نقض عضوها ( نظير شكستگى استخوان در اعضايى كه ديه مقدره دارد يا شكافتن لب ) ميزان ديه را تغيير مىدهد . با توجه به اينكه امروز به خاطر پيشرفت علم پزشكى تعداد قابل ملاحظه‌اى از جراحات و نقض عضوها قابل درمان مىباشد ، بفرماييد :\r\n\r\n","description":"","footnote":"","page_name":" 35 ","page_number":35},
  {"content":"\r\n\r\nالف ) آيا تأثير درمان در ميزان ديه را به غير موارد مصرح در فقه نيز مىتوان تعميم داد ؟\r\nب ) آيا پيوند عضومقطوع در ميزان ديه تأثير دارد يا خير ؟\r\nدر صورتى كه انگشت يا دست شخصى در اثر جنايت قطع شود ، اگر به موقع اقدام گردد مىتوان عضو مقطوع را پيوند زد ؟\r\nجواب )\r\nدر هر صورت كسى كه نقصى را عمداً و يا سهواً بر ديگرى وارد كند ديه‌اش جبران نقص است ، گرچه اين نقص در اثر جراحى كم و يا بر طرف شود ، و پيوند عضو مقطوع در ميزان ديه تأثيرى ندارد ، مانند كسى كه مال شخص ديگرى را از بين برده ولى از راه ديگرى جبران شده باشد كه اين جبران ، نقصانى در جبران مال كه برعهده بدهكار است وارد نمىكند .\r\nسؤال 24 )\r\nالف ) در مواردى كه براساس دستور شارع مقدس ، خوب شدن جراحت يا نقض عضو ، ميزان ديه را تغيير مىدهد ، مخارج و هزينه‌هاى درمان به عهده جانى است يا مجنى عليه ؟\r\nب ) چنانچه به عهده مجنى عليه باشد در مواردى كه هزينه‌هاى درمان بيش از مقدار ديه مأخوذه است ، آيا راهى براى جبران خسارت زائد بر مقدار وجود دارد يا خير ؟\r\nج ) در مواردى نظير شكستن ستون فقرات كه ديه كامله دارد ، طبق فتواى\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nفقها ، اگر اين شكستگى به گونه‌اى معالجه شود كه اثرى از جنايت باقى نماند ، جانى بايد يكصد دينار بپردازد . در اين گونه موارد فعليت درمان و اصلاح ملاك است يا قابليت آن ؟ به اين معنى كه اگر فعليت ملاك باشد از ابتدا ديه كامله به عهده جانى مىگردد و جانى يا موظف به پرداخت تمام ديه مىباشد - كه پس از اصلاح و خوب شدن ، 90 دينار به او پس داده مىشود - و يا منتظر مىماند كه پس از معالجه ، ديه مقرره ( 100 دينار ) را بپردازد . ( اگرچه ذمه‌اش به كل ديه مشغول است ) . ولى اگر قابليت درمان ملاك باشد از همان ابتدا ، ذمه جانى به يكصد دينار مشغول مىشود .\r\nجواب )\r\nمخارج درمان به عهده جانى است ولى از مقدار ديه كم نمىشود .\r\n- در صورت مفروض اضافه بر مقدار ديه برعهده مجنى عليه است و در غيرصورت امكان برعهده بيت‌المال المسلمين مىباشد ( ظاهر ايشان مفروض بند را قبول ندارند كه شكستگى ستون فقرات ديه كامله داشته باشد ؟ )\r\n- اصولًا در غير موارد قتل ، ديه كامل در كار نيست بلكه ديه كامل ميان اعضا ، بطور عادلانه تقسيم مىشود و مگر قابل قبول است كه عضوى اصلى ، برابر با قيمت كلى ديه انسان باشد و تشخيص آن هم به عهده شوراى پزشكان متدين و متشرع است كه بايد با دقت و مصالحه موضوع حكم را مشخص كنند ، و بالاخره جانى تنها محكوم به پرداخت قيمت عضو است ، چه بهبودى حاصل شود يا نشود و فعليت و قابليت درمان ، در وجوب درمان و ديه نقص برابر است .\r\n\r\n","description":"","footnote":"","page_name":" 37 ","page_number":37},
  {"content":"\r\n\r\nسؤال 25 )\r\nبراساس دستور شارع مقدس ، مهلت پرداخت ديه در قتل و جراحات شبه عمد ( مانند جراحات يا تلفات ناشى از تصادفات رانندگى ) 2 سال مىباشد ، آيا تقاضاى اعسار جانى قبل از انقضاى مهلت مقرر ، مسموع مىباشد يا خير ؟\r\nجواب )\r\nمدت دو سال تأخيرى است از باب ملاحظه نوعى ، به منظور آماده شدن جانى ، براى پرداخت ديه ، و اصل زمان پرداخت ديه از هنگام قتل يا جراحت غيرعمدى است كه حتىالامكان در اسرع وقت بايستى دفعأ يا اقساطاً تأديه شود و در صورت عدم امكان كلى ، ديه بر عهده بيت‌المال مسلمين است ، و بالاخره ديه بدهى فورى است كه مانند خمس احياناً به عللى تأخيرش جايز است ، و نص آيه و « و ديه مسلمه الى اهله » ديه را پس از جرم دانسته و تأخيرش بدون عذر ، مشروع نيست ، و روى اين اصل تقاضاى اعسار جانى ، در صورت ثبوت ، مطلقاً پذيرفته است ، و در صورت عدم اعسار ، تأخيرش پذيرفته نيست .\r\nسؤال 26 )\r\nاگر شخصى كشته شده و جنازه او مثلًا در بيابان ، منزلى يا باغى يافت شود و هيچ‌يك از قاتل و مقتول شناسايى نشوند ، بفرماييد :\r\nالف ) آيا ديه‌اى وجود دارد ؟\r\nب ) بر فرض ثبوت ، پرداخت ديه به عهده كيست و مورد مصرف آن كجاست ؟\r\n\r\n","description":"","footnote":"","page_name":" 38 ","page_number":38},
  {"content":"\r\n\r\nجواب )\r\nديه بطور كلى براى مسلمان كه غيرمهدورالدم است واجب مىباشد .\r\nالبته در صورتى كه وارثى داشته باشد زيرا ( لا يهدر دم المسلم ) كه سنتى است قطعى ، ولى اگر وارثى نداشته باشد در صورت وجود مالى غير از ديه ، و ارش امام مسلمين مىباشد ولى چون در صورت مفروض ، ديه از بيت‌المال بايد پرداخت شود ديه‌اى وجود ندارد زيرا خود ديه از بيت‌المال داده مىشود و در اين صورت دريافت و پرداخت ديه از بيت‌المال ( تحصيل حاصل ) مىباشد .\r\nسؤال 27 )\r\nدر مورد صغار و مجانين كه مورد ضرب و جرح يا توهين قرار گرفته باشند ، بفرماييد :\r\nالف ) آيا اولياى آنان با رعايت غبطه مولى عليه حق گذشت دارند يا خير ؟\r\nب ) ملاك در رعايت غبطه مولى عليه چيست ؟ ( آيا صرف عدم‌الضرر كافى است يا بايد نفع صغير لحاظ گردد ) ؟\r\nجواب )\r\nحق گذشت در مفروض مسئله در موردى است كه اولًا خود مجنون يا صغير فقير نباشد و در ثانى در اين گذشت رجحان يا وجوبى در كار باشد . زيرا فمن عفى و اصلح فأجره على اللَّه ( 40 ، 42 ) و چنان كه شخص مكلف در صورت عدم حاجت ضرورى و مخصوصاً در ضمينه بخشش\r\n\r\n","description":"","footnote":"","page_name":" 39 ","page_number":39},
  {"content":"\r\n\r\nاصلاحيش مأمور است كه اين خود معناى غبطه مىباشد . درباره صغير و مجنون نيز چنين است كه اگر خودشان نيز بالغ بودند شايسته و يا بايسته است چنان كنند ولى در غير اين دو شرط مخصوصاً عدم اصلاح و چه بدتر افساد حق عفو هرگز در كار نيست چه براى بالغين و چه به ولايت از غيربالغين و بالاخره صرف عدم ضرر در غبطه كافى نيست بلكه بايد نفعى در كار باشد كه جانى اصلاح شود .\r\nسؤال 28 )\r\nدر مورد توبه بفرماييد :\r\nالف - در مواردى كه توبه مسقط حد است آيا اظهار لفظ دال بر توبه از طرف مجرم براى سقوط حد كافى است يا بايد عملى دال بر ثبوت توبه از او سر زده باشد ؟\r\nب - در مواردى كه توبه قبل از اقامه بينه مسقط حد است آيا ثبوت توبه قبل از بينه كافى است يا اظهار توبه عندالحاكم نيز بايد قبل از بينه باشد ؟\r\nج - آيا در توبه مسقط حد ، احراز توبه لازم است يا در صورت شبهه توبه نيز حاكم شرع مىتواند با تمسك به قاعده الحدود تدرء بالشبهات ، حد را اجرا نكند ؟\r\nجواب )\r\nدر صورتى كه اظهار لفظى ، مورد تهمت نباشد و در حالت ترس جارى نگردد بلكه در حالت عادى بوده ، اين توبه مورد قبول است . زيرا قول و فعل مسلمان از نظر قاعده اسلامى محكوم به صحت مىباشد ليكن\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nبايستى دو شاهد عادل بر اين توبه لفظى نزد حاكم شرع شهادت دهند ولى هنگامى كه جانى دستگير شد اگر نزد حاكم شرع بگويد من قبل از دستگيرى توبه كردم ، بدون شاهد ، غير قابل قبول است و سخن او درباره توبه قبلى چون بعد از دستگيرى مىباشد پذيرفته نخواهد بود ، زيرا در حالت ترس مىباشد .\r\n- آرى كافى است به دليل « الا الذين تابوا من قبل ان تقدروا عليهم » كه نص است در توبه قبل از بينه ، بلكه توبه بعد از بينه هم خلاف آيه است و هم به حساب خوف متهم مىباشد .\r\n- احراز توبه لازم است و شبهه توبه مانند عدم توبه قطعاً طبق نص اين آيه مردود و مسقط حد نيست و اين حد هم مبناى شبهه ندارد زيرا در مفروض مسئله حد با بينه ثابت شده و مورد شبهه نيست و توبه مزبور هم چون محرز نيست حد را اسقاط نمىكند زيرا طبق نص آيه ، توبه ثابت پيش از امكان دستگيرى فقط مسقط حد است .\r\nسؤال 29 )\r\nچنانچه شخص مقتول از پيروان فرقه ضاله بهائيت باشد ، بفرماييد :\r\nالف - آيا ديه دارد يا خير ؟\r\nب - در صورت مثبت بودن پاسخ ، ديه او چقدر است ؟\r\nجواب )\r\nاولًا : اصولًا اشخاصى كه مهدورالدم نباشند خون بهايشان از نظر\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nاسلامى ثابت است حتى حيوانى كه بدون مجوز شرعى كشته شود ديه دارد تا چه رسد به انسان و بهايى ، اگر به‌حساب ارتداد يا تبليغات گمراه كننده براى گسترش بهائيت ، مهدورالدم نباشد اولًا كشتنش جايز نيست .\r\nثانياً : در مورد كشتن بلا سبب ، ديه‌اش را بايد جانى پرداخت نمايد .\r\nاگر مرد باشد ( صد ) مثقال طلا و اگر زن باشد بدين منوال است كه اين ديه تنها ديه جسم است و نه روح ، زيرا روح آنان ارزشى ندارد .\r\nسؤال 30 )\r\nچنانچه مقتول ، ورثه صغير داشته باشد ، بفرماييد :\r\nالف - آيا همواره اخذ ديه از سوى اولياى صغار ، اصلح به حال صغار است يا اينكه حسب مورد مىتوان جانى را عفو و يا از وى مطالبه قصاص نمود ؟\r\nب - آيا محدود اختيارات ولى با قيم در اين خصوص تفاوتى دارد ؟\r\nجواب )\r\nولايت بر صغير مختص به حال صغر او است و در اين حال صفر اختيار در مرد قصاص يا ديه ندارد بنابراين بايست تا كبير شدن صغير صبر كنند ، مگر اينكه با ولايت و قرائن قطعى بدانند هرچه دو مورد رضاى صغير در حال كبير اوست ولى در اين حال هم اگر ولى به علم خود عفو كرد و يا تبديل به ديه نمود و پس از كبر وارث مطالبه قصاص كرد بايد قصاص شود ، و يا در صورت قبول ديه مطالبه تمام ديه را كرد بايستى كل ديه پرداخت شود ، و اگر هم ولى با علم خود قصاص كرد ،\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nولى صغير پس از كبرش از قصاص صرفنظر نمود ولى بايد عهده‌دار خواهمان او گردد آن كه وارث صرفنظر كند .\r\nسؤال 31 )\r\nالف - درباره تغليظ ديه مختص قتل عمد است يا شامل قتل شبه عمد و خطاى محض نيز مىشود ؟\r\nب - آيا حكم مذكور مختص مسلمين است يا شامل اهل كتاب نيز مىگردد ؟\r\nج - آيا جهل قاتل به حكم يا موضوع ، در تغليظ ديه تأثيرى دارد ؟\r\nجواب )\r\nاصولًا تغليظ در ديه از نظر قداست زمان يا مكان موردى ندارد و اطلاعات و عمومات آيات ديه ظهور مانند نص دارد در برابرى زمانى مكانى راجع ديات ، چنان كه شخصيت‌ها نيز در مورد مقدار ديه برابرند .\r\nقدسيت زمان ، مكان و اشخاص تفاوتى در كم و زيادى ديه ندارد .\r\nسؤال 32 )\r\nدر مورد جراحت كه به فلج عضو مىانجامد و با درمان مىتوان از فلج شدن پيشگيرى كرد بفرماييد :\r\nالف - آيا بر شخص مجروح واجب است خود را درمان كند ؟\r\nب - در صورت درمان آيا مىتوان هزينه‌هاى افزون بر مقدار ديه را از جانى گرفت ؟\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nجواب )\r\nالف - نه تنها مجروح واجب است كه در صورت امكان خود را درمان كند بله بر واردكننده زخم نيز درمان مجروح به تنهايى يا با هماهنگى وى واجب است و اگر در امكان اينان نيز نباشد بر ديگر مسلمان اين درمان واجب است و مثل اين درمان بر مبناى « ولا تلقوا بايديكم الى التهلكه » مىباشد كه با دست خود ، خود يا ديگران را به هلاكت و نابسامانى افكندن حرام است ، ما « خود و ديگران » را از محذوف بودن مفعول « ولا تلقوا » به دست مىآوريم كه نه تنها خود را بلكه ديگران را نيز نبايد به هلاكت افكند ، موجب هلاكت و نابسامانى خود يا ديگران گردد يا اگر خود يا ديگران آسيبى ديده باشند و امكان جبران داشته باشد به آن بىتفاوت باشند ؛ براين مبنا ، چنان كه انسان نبايد خود يا ديگران را مجروح كند ، اگر مجروح شد نيز نبايد بىتفاوت باشد و در حد امكان بايستى در اين مثلث - به ترتيب - درمان گردد .\r\nب - ديه هرگونه جراحتى كه وارد شده برعهده مجروح كننده است و اين جراحت يا قابل درمان مىباشد يا قابل درمان نيست ، در صورت اول تمامى هزينه‌هاى عادل درمان برعهده واردكننده جراحت است اگر چه بيش از ديه جراحت باشد زيرا ديه جراحت ، بعد دوم جبران جراحت است و بعد از آن ، درمان مجروح مىباشد و در صورت دوم اگر قابل درمان نباشد بايستى ديه مقرره پرداخت شود ، و بر مبناى « فاعتدوا عليه به مثل ما اعتدى عليكم » اگر جراحت عمدى است جبرانش وارد كردن\r\n\r\n","description":"","footnote":"","page_name":" 44 ","page_number":44},
  {"content":"\r\n\r\nجراحتى همانند آن است و اگر عمدى نيست و قابل درمان هم نمىباشد بايد ديه پرداخت شود و در صورت قابل درمان بودن ، مخارج عادى درمان اين جراحت - اضافه بر ديه برعهده واردكننده جراحت است ، در هر صورت به مقدار امكان بايستى اين جراحت درمان گردد ، چه به وسيله مجنى عليه و چه به‌وسيله جانى يا ديگر مؤمنان و يا بيت‌المال مسلمين ، گرچه اين حتميت داراى مراتبى است و اگر جبران اين خسارت در امكان جانى باشد جبران آن بر وى - به مقدار توانايى - واجب تعيينى است .\r\nسؤال 33 )\r\nدرباره ماهيت ديه بفرماييد :\r\nالف - آيا جعل ديه از طرف شارع مقدس به عنوان مجازات بوده يا نوعى خسارت تلقى شده است ؟\r\nب - آيا عمد ، شبه عمد يا خطاى محض بودن جنايت در پاسخ به سؤال فوق تأثيرى دارد ؟\r\nجواب )\r\nالف - جعل ديه از طرف شارع مقدس هرگز به عنوان مجازات نيست بلكه به عنوان خسارت مالى است زيرا اجزاى جرم عمدى در صورتى تبديل به ديه مىشود كه مجنى عليه يا صاحب دم ، جانى را ببخشد كه در\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nاين صورت سيئه‌اى هم در كار نخواهد بود و « جراء سيئه سيئه مثلها ) شامل آن نيست .\r\nب - در سه صورت ( جنايت عمدى و شبه عمد يا خطاى محض ) تنها در مورد اول - اگر جانى بخشوده نشود - ديه هم نيست بلكه به مقتضاى اعتداى به مثل ، تنها همان عفو مجنى عليه به همان مقدار كه صدمه ديده بايد يا عضو مماثل جانى جبران شود و اگر قتلى در كار بود بايد جانى اعدام شود و اگر جبران جنايت - با شرط بخشش - تبديل به ديه شد اين ديه نيز همانند موارد شبه عمد و خطاى محض ، تنها به عنوان عضو صدمه ديده است زيرا در صورت بخشش مجنى عليه يا صاحب دم ، جانى هم از طرف خدا بخشيده مىشود و ديه تنها جبران خسارت است .\r\nسؤال 34 )\r\nبا توجه به اين كه طبق فتواى مشهور فقها ، ديه اهل كتاب - كافر ذمى - هشتصد درهم است ، آيا اقليت زرتشتى نيز مشمول اين حكم خواهند بود ؟\r\nجواب )\r\nزيرا زرتشتيان كه به تعبير قرآن ، صابئان مىباشند در آياتى چند ، در رديف موحدان و اهل كتاب محسوب شده‌اند ، مانند : « ان‌الذين آمنوا والذين هادوا و النصارى و الصابيين » يا « والصابئين و النصارى من آمن باللَّه واليوم الاخر فلهم اجرهم ولاخوف عليهم ولاهم يحزنون » در دو آيه مذكور مىبينيم كه مؤمنان و صالحان از چهار گروه ، مورد رحمت\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nپروردگارند ، در آيه اول صابئين بعد از نصارى و در آيه دوم پيش از آنها آمده پس بنابراين : اصل احترامشان نيز همسان است مگر بر مبناى تفاوت ايمان و اعمالشان از نظر رعايت تقوى زيرا : « ان اكرمكم عنداللَّه اتقيكم » پس به طور كلى موحدان مؤمن و صالح در صورت عدم تقصير - درباره مسلمان نشدن - مأجورند و در صورت تقصير هم - اگر معاند نباشند - تا اندازه‌اى مأجور خواهند بود و اگر كسى از اينان معاند باشد از چهار گروه مذكور خارج است چون فاقد شرط ايمان و عمل صالح گرديده است و هيچگونه‌اى ديه‌اى هم ندارد .\r\nسؤال 35 )\r\nاگر دندان طبيعى يا مصنوعى فردى در اثر ايراد صدمه عمدى يا غيرعمدى از سوى ديگرى شكسته شود ، چنانچه شكسته شدن دندان در زيبايى چهره مصدوم يا لحن سخن گفتن وى تأثير منفى داشته باشد ، بفرماييد :\r\n- آيا مجنى عليه مىتواند حسب مورد علاوه بر قصاص ، ديه يا خسارت ، براى از بين رفتن زيبايى چهره يا تأثير منفى در لحن گفتار ، ارش بگيرد ؟\r\nجواب )\r\nدر مفروض مسئله اگر قصاص كاملًا اعتداى به مثل باشد يعنى با ايجاد صدمه به عنوان قصاص علاوه بر شكسته شدن دندان زيبايى چهره نيز از بين برود و لحن گفتار جانى هم تغيير كند ديگر گرفتن ارش جايز\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nنيست . آرى اگر اضافه بر قصاص يكى از دو جهت مذكوره يا هر دو جهت جبران نشود طبعاً به مقتضاى اعتداى به مثل بايستى با ارش جبران گردد مانند اين كه جانى خود زيبا نيست و لكنت زبان نيز دارد و قصاس هم در او نازيبايى و لكنت زبان اضافه‌اى ايجاد نمىكند ، در اين صورت مجنى عليه حق گرفتن ارش را دارد .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\nفصل سوم‌حدود\r\nسؤال 36 )\r\nالف - پس از اجراى حد سرقت ، عضو قطع شده ملك كيست : ملك حكومتى ، كه مجرى حد است ، يا شخص محدود .\r\nب - دفن عضو مقطوع پيوند آن به وسيله عمل جراحى به شخص محدود يا فروش آن براى پيوند به ديگران چه حكمى دارد ؟\r\nجواب )\r\nعضو قطع شده مانند پيش از قطع ، ملك سارق است ، كه در صورت امكان بايد به دست خودش پيوند زند و يا در صورت حاجت اهم مالى ، خودش به ديگرى بفروشد . زيرا برمبناى قاعده عمومى ( هوالذى خلق لكم ما فىالارض جميعا ) لااقل اعضا و اموال هر انسانى ملك خود اوست ، گرچه حق تصرفش محدود به حدود شرعى است .\r\nبه‌طور قطع در صورت مصلحت جايز يا واجب است در اعضا يا\r\n\r\n","description":"","footnote":"","page_name":" 49 ","page_number":49},
  {"content":"\r\n\r\nاموال خود تصرف صالحانه بكند و آيه ( جزآء بما كسبا نكالا من اللَّه ) تنها بعد اول جزاء و نكال را شامل است كه با بريدن دست انجام شده است ، روى اين اصل مىتواند ، بلكه واجب است دست قطع شده را مورد استفاده خود يا ديگرى قرار دهد ، ولى در قطع عضو به عنوان قصاص حكمش فرق دارد كه در مسائل بعدى بيان مىشود .\r\nسؤال 37 )\r\nكسى كه قرار است مورد اجراى حد سرقت قرار گيرد آيا مىتواند هزينه خود را از طبيب بخواهد كه عضو وى را بىحس نمايد ؟\r\nجواب )\r\nبرمبناى ( جزاءً بما كسبا نكالا من اللَّه ) نكال و عذاب حد سرقت موضوعيت دارد و به هيچ وجه نبايد از آن كاست ، چنانچه در ساير حدود نيز چنان است ، مگر در حدودى كه مقصود تنها ، اعدام است ، مانند ارتداد با شرايطش كه تنها مقصود ، دفع فساد و افساد باشد و بالاخره ما پيرو دليل مىباشيم تا دريابيم كه مقصود از مجازات تنها حد است يا اين كه تعذيب هم موضوعيت دارد .\r\nسؤال 38 )\r\nبا توجه به اين كه در زناى محصنه هنگام اثبات جرم با بينه ، در صورت فرار مجرم از حفره مىتوان وى را برگرداند و حكم را اجرا نمود ولى در صورت\r\n\r\n","description":"","footnote":"","page_name":" 50 ","page_number":50},
  {"content":"\r\n\r\nاقرار اين كار را نمىتوان انجام داد ، بفرماييد :\r\nالف - آيا مىتوان حكم رجم را به انواع ديگرى از قتل تبديل نمود يا خير ؟\r\nب - با فرض اينكه جواب مثبت باشد آيا بين انواعى كه احتمال زنده ماندن محكوم در آن وجود ندارد با مواردى كه اين احتمال هست تفاوتى وجود دارد ؟\r\nجواب )\r\nحكم رجم را در صورت ثبوتش نمىتوان به انواع ديگرى از ضرب تبديل نمود ، وانگهى رجم به معنى قتل با سنگباران نيست حتى بايد از سنگ زدن به سر و صورت و يا هر جايى كه موجب قتل است خوددارى كرد و با صدق واقعى سنگباران ادامه دادنش ، تا چه رسد كشتن محكوم ، حرام است . و فرار محكوم اگر پيش از صدق رجم باشد ، وى محكوم به برگردانيدن براى اصل رجم است و نه كشتن و چنانچه رجم - بر خلاف آنچه قبلًا گفتيم - با اقرار هم ثابت شود ! كه هرگز چنان نيست - ميان آن با شهادت فرقى نيست ! و چنانچه فرار محكوم پس از صدق رجم باشد ، نبايد او را برگشت داد زيرا حدش اجرا شده است .\r\nدر سنت قطعيه كه رجم با شرايطش وارد است نامى از قتل ، هرگز پيش نيامده و رجم هم اعم از قتل است و هرگز به قصد قتل نيست مانند دفاع در مقابل مهاجم كه هرگز قصد قتلش جايز نيست ، مگر اين كه بدون قصد ، دفاع منجر به قتل وى گردد .\r\n\r\n","description":"","footnote":"","page_name":" 51 ","page_number":51},
  {"content":"\r\n\r\nسؤال 39 )\r\nالف - سرقت اطلاعات سرى كد شده و رمزدار از شبكه‌هاى كامپيوترى يا كامپيوترهاى شخصى و كشف رمز آنها چه حكمى دارد ؟\r\nب - سرقت و فروش غيرمجاز شماره‌هاى موبايل توسط آشنايان به تكنيك الكترونيكى مركزى آن چه حكمى دارد ؟\r\nج ) آيا با وجود ساير شرايط امكان اجراى حد سرقت وجود دارد ؟\r\nجواب )\r\nسرقت مالى ، حقوقى يا حقيقى ، اگر به حد نصاب ( يك چهارم دينار كه ربع مثقال است ) برسد در صورت وجود دو شاهد عادل ، داراى حد سرقت است و اطلاعات سرى اگر ارزش مالى ندارد مورد تعزير مىباشد .\r\nبالاخره سرقت مالى و حتى سرقت انسان ، مورد حد است و در سرقت‌هاى غيرمالى ، تأديب و تعزير است و چنانچه از نظر دين ، مالى سرقتش با شهادت شرعى حاصل نشود و فقط علم و قطع به آن حاصل شود حدى در كار نيست و تنها مال مسترد مىگردد .\r\nچنانچه اطلاعات سرى مانند شماره‌هاى موبايل ماليت داشته باشد اگر به ارزش يك چهارم دينار طلاى خالص باشد با شهادت شرعيه مورد حد است و گرنه تنها جبران خسارت مالى دارد .\r\nسؤال 40 )\r\nالف ) هزينه درمان و بهبود شخصى كه در اثر اجراى حد يا قصاص اطراف ،\r\n\r\n","description":"","footnote":"","page_name":" 52 ","page_number":52},
  {"content":"\r\n\r\nيكى از اعضاى خود را از دست داده ، به عهده بيت‌المال است يا محكوم عليه ؟\r\nب ) در صورتى كه به عهده بيت‌المال باشد ، حكم اختصاص به معالجات اوليه دارد يا معالجات بعدى را نيز دربرمىگيرد ؟\r\nج ) آيا بين فقير و غنى در حكم مذكور فرقى هست يا نه ؟\r\nد ) آيا تفاوتى بين حد و قصاص وجود دارد ؟\r\nجواب )\r\nبه موجب آيه « فاعتدوا عليه به مثل ما اعتدى عليكم ) خسارت درمان و بهبودى جنايت كلًا برعهده جانى است ، اعم از معالجات اوليه يا بعدى چون اين خود زيانى است كه از طرف جانى بر مجنى وارد شده است ، و اگر جانى قدرت مالى ندارد كل خسارات برعهده بيت‌المال اسلامى است و ميان فقير و غنى فقط در امكان و عدم امكان پرداخت فوق است ، ولى اگر فقير امكان پرداخت قسمتى را دارد واجب است آن‌مقدار را پرداخت كند و بقيه به عهده بيت‌المال است . تفاوت بين حد و قصاص عموم و خصوص من‌وجه است در قتل عمد ، قصاص و حد جمع است در قتل و در زنا و لواط و دزدى و مانند اينها حكم ، حد است و نه قصاص و به‌عكس در قتل و جرح اطراف ، قصاص است و نه حد .\r\nسؤال 41 )\r\nدر مواردى كه سارق مورد عفو مسروق منه قرار مىگيرد ، آيا حاكم شرع بنابه مصالحى مىتواند حد را اجرا نمايد يا خير ؟\r\n\r\n","description":"","footnote":"","page_name":" 53 ","page_number":53},
  {"content":"\r\n\r\nجواب )\r\nدر صورتى كه با عدم اجراى حد ، سارق بر عمل خود تشجيع شود و موجب زيان در استمرار سرقت سارق و يا سرقت ديگران باشد عفوش حرام بوده و واجب است حاكم شرع با ناديده گرفتن عفو صاحب مال ، حد را اجرا نمايد ، ولى اگر سارق توبه كرده و اصلاح شده در اين صورت ، « حد » كه : « جزاء بما كسبا نكالا من اللَّه » است ديگر موردى ندارد .\r\nخصوصاً در صورتى كه ، توبه از دستگيرى و يا امكان دستگيرى ثابت شود كه در اين مورد كلًا حد ساقط است ، و در قرآن نيز « فمن عفى واصلح » عفو را تنها در زمينه اصلاح جانى ، لازم دانسته و در صورت افساد ، عفو او كمك به ظلم است و حرام مىباشد .\r\nسؤال 42 )\r\nدر مورد سرقت مستوجب حد بفرماييد :\r\nآيا پس از شكايت مسروق منه و قبل از ثبوت جرم ، امكان عفو سارق توسط مسروق منه نسبت به اجراى حد وجود دارد يا خير ؟\r\nجواب )\r\nدر مفروض مسئله ، براى عدم اجراى حد ، شكى وجود ندارد و شكايت مسروق منه قبل از ثبوت جرم ، از نظر شارع معتبر نيست . بلكه اگر وى نزد حاكم شرع ادعاى چنان سرقتى كرد و دو شاهد عادل بر ادعاى خود نياورد ، شاكى خود مسئول است و بايد تأديب گردد اگر هم\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nبر مبناى شكايت ، سرقت با شهادت به ثبوت رسيد ولى پيش از آن كه مقامات قضايى ، امكان دسترسى به سارق را داشته باشند ، توبه‌اش براى قاضى ثابت گرديد ( و توبه سارق قبل از امكان دستگيرى محرز شد ) ، شكايت و شهادت مذكوره ، موجب حد نيست زيرا : « الا الذين تابوا من قبل ان تقدروا عليهم فاعلموا ان اللَّه غفور رحيم » مگر كسانى كه پيش از امكان دسترسىتان بر آنها ، توبه كرده باشند ، پس بدانيد محققاً خدا بسيار بخشنده رحمتگر بر ويژگان است . هم در دنيا - كه با شرايط مذكور - حد را منتفى مىگرداند و هم در آخرت كه « توبه كننده » معذب نخواهد بود ، زيرا « غفور » مبالغه در غفران است و نتيجه اين غفران . بخشش گناه در دنيا و آخرت مىباشد به استثناى تصرفات نامشروع مالى كه در صورت امكان بايد برگشت داده شود ، آيه مذكوره در مورد محاربين با خدا و رسول و سعى كنندگان در افساد است تا چه رسد به كسى كه محارب نبوده و سعى در افساد نيز ندارد . بلكه سرقتى عارى از محاربه و سعى در افساد انجام داده كه در صورت توبه مشروطه به طريق اولى بخشوده است .\r\nسؤال 43 )\r\nدر مواردى كه شارع مقدس شيوه يا ابزار خاصى را در اجراى مجازات در نظر گرفته است - مانند رجم يا كشتن با شمشير - بفرماييد :\r\nالف - ايا شيوه يا ابزار ياد شده موضوعيت دارد ؟ به عبارت ديگر در\r\n\r\n","description":"","footnote":"","page_name":" 55 ","page_number":55},
  {"content":"\r\n\r\nاين گونه موارد آيا هدف شارع مقدس فقط ازهاق روح است ولو با استفاده از ابزار نوين ، يا ازهاق روح به شيوه يا ابزار منصوص ضرورت دارد ؟\r\nب ) در صورت موضوعيت داشتن ، چنانچه اجراى رجم يا مجازات‌هايى نظير مجازات لواط با شيوه‌هاى منصوص در شرايطى خاص به مصلحت اسلام و نظام مقدس اسلامى نباشد - مثلًا وهن اسلام و مسملين باشد يا چهره خشنى از اسلام يا نظام اسلامى نشان دهد - آيا مىتوان ضمن اجراى اصل حكم - قتل - شيوه اجراى آن را تغيير داد ؟\r\nجواب )\r\nاگر مقصود تنها ازهاق روح بود رجم يا كشتن با شمشير درست نبود مثلًا اگر شخصى عمداً ، فرد ديگرى را با وسيله‌اى خفه كرد ، مقتضاى اعتداى به مثل اين است كه با همان وسيله خفه شود يا اگر او را به دار آويخت يا غرق كرد يا با وسايلى ديگر كشت ، مقتضاى اعتداى به مثل ، وسيله‌اى است همانند همان وسيله ، كه بايد با آن كشته شود ، چون اولًا عذاب يا چهره عبرت‌آميز اعدام گوناگون است و اگر هم دو كشتن در هر جهت همانند يكديگر باشد با هم مقتضاى اعتداى به مثل اين است كه عين كشتن مماثل انجام شود نه شبيه آن ، مثلًا اگر كسى ، شخص ديگرى را با شمشير كشته ، قصاصش كشتن با شمشير است از همان موضعى كه مجنى عليه كشته شده ، روى اين اصل شيوه يا ابزار اجراى مجازات ، موضوعيت دارد ، البته رجم كه در زمره مثال‌ها قرار گرفته ، از نظر شرع شيوه خاصى براى كشتن نيست ، بلكه اصلًا براى كشتن نمىباشد زيرا\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nاولًا : كشتن مجرم با رجم نسبت به محصن يا محصنه بر خلاف نصوصى قرآنى است زيرا كشتن در انحصار قاتلى است كه مرتكب قتل عمد شده باشد و يا كسى كه با خدا و پيامبر جنگ داشته و يا كسى كه سعى در افسادى كرده و يا بالاخره با شرايط سه‌گانه مذكور در آيه ارتداد ، مرتد شده باشد و در غير صور مذكوره هرگز اعدام جانى ندارد ، وانگهى خود « رجم » در لغت به معناى « ريگ افكندن » است و نه سنگسار كردن « سنگباران » ! ! و همين قدر كه افكندن ريگ بر زانى محصن يا محصنه صدق كرد ، ديگر اضافه بر آن جايز نيست ، تا چه رسد به كشتن او به وسيله سنگسار كردن و در روايات ما نيز وارد است كه بايستى ريگ‌ها به مواضع خطرناك و كشنده نخورد ، ريگ هم متوسط بوده و ميانگينى از درشت و ريز باشد و اگر مجرم به هنگام ريگ افكندن فرار كرد نبايد برگردانده شود ، براين مبنا ، رجم به معناى اعدام به وسيله سنگبار كردن « سنگباران » نيست .\r\nب - در عين اينكه ريگ افكندن موضوعيت دارد و هيچگاه به چيز ديگرى تبديل نمىشود ولى تحقق يافتن آن ( رجم ) در بلاد اسلامى از جمله محالات است ، زيرا برحسب نص قرآن ، حد زنا به هنگامى ثابت مىشود كه چهار مرد عادل به صورت عادى آن را مشاهده كنند چنان كه در سوره نساء : « فاستشهدوا عليهن اربعه منكم » آمده است و در سوره نور « لولا جائوا عليه باربعه شهداء فاذا لم يأتوا بالشهداء فأولئك عنداللَّه هم الكاذبون »\r\n\r\n","description":"","footnote":"","page_name":" 57 ","page_number":57},
  {"content":"\r\n\r\nبنابراين حد زنا غيرمحصن تنها برمبناى تحقق زنا نيست ، بلكه آنگونه زنا كردنىست كه - معاذاللَّه - در ملاءعام اتفاق افتاده باشد به گونه‌اى كه در ميان بينندگان چهار مرد عادل در زمان واحد ، آن را مشاهده كنند و اين ديدن به عنوان تلقى شهادت ، بر آناان واجب است تا اين گونه افتضاحى ، هرگز در جمع مسلمانان تحقق نيابد ، چنان كه آيه نساء به صورت « واللاتى يأتين الفاحشه من نسائكم » نازل شده است نه « اتين » آن‌را به وضوح ببينند ، اين گونه نيست كه چهار نفر شاهد عادل موظف باشند به اين طرف و آن طرف جستجو كنند و يا بدون اجازه به خانه‌هاى مردم وارد شوند تا براينگونه جرايم اطلاع حاصل كرده و شهادت دهند بلكه اگر بطور معمولى در جايى ببينند مأمورند شهادت دهند و طبعاً اين جريان در بعضى محافل عمومى آن هم در كشورهاى غيراسلامى اتفاق مىافتد كه البته وقوع آن در بلاد اسلامى بسيار بعيد است و اسلام از پيش خواسته كه در بلاد اسلامى همانند بلاد كفر ، آنگونه وقيحانه در ملاءعام بىعفتى رخ ندهد و روى اين جهت هم ، نگريستن به عمل زنا ، كه در حالت عادى حرام است در اين گونه وضعيت بىعفتى ، به منظور حفظ عفت عمومى ، اين حرام واجب مىشود و مخالف عدالت هم نيست بلكه موافق آن است كه در دوران امر بين اهم و مهم ، بايد اهم را مراعات كرد . روى اين اصل كل شلاق زدن‌ها و سنگسار كردن‌ها كه - بدون مبناى قرآنى و سنت قطعيه - احياناً در بلد اسلامى به نام اسلام انجام گرفته و يا انجام مىگيرد ، خود عملى است ضد اسلام و از طرفى ،\r\n\r\n","description":"","footnote":"","page_name":" 58 ","page_number":58},
  {"content":"\r\n\r\nجلوگيرى نكردن - با شيوه و ابزار منصوص - از آن بىعفتى كه مورد شهادت عدول واقع شود خود بدترين ضرر به مصلحت اسلام و نظام مقدس اسلامى است ، بنابراين جلوگيرى از آن ( زنا و . . . ) با اين گونه خشونت ( اجراى حد شرعى ) واجب است ، چنانچه اگر كفار به مسلمانان هجوم كنند مسلمانان هم بايد به عنوان دفاع بر آنان هجوم كنند كه خشونت در مقابل خشونت است و همچنين بىعفتى كه خود خشونتى است نسبت به عفت و حيا ، بگونه‌اى كه چهار شاهد عادل بتوانند آن را ببينند ، بايد در برابرش حتماً خشونت ريگ افكندن صورت بگيرد و نه كشتن و سنگسار كردن ! !\r\nتوضيح بيشتر : اگر گفته شود : چون جارى شدن حد در انحصار شهادت چهار عادل است پس موجب زياد شدن انحرافات جنسى است !\r\nاولين پاسخش اين است كه برحسب نصوص قرآنى اين حد در انحصار شهادت چهار عادل است و شارع حكيم كه حضرت اقدس الهى است با علم به تمام جوانب جرم ، حدود شرعى را تشريع فرموده است ، و اما زناهاى ديگر كه بطور پنهانى انجام مىشود اگر هم در برابر فرد يا افرادى غيرعادل ، يا كمتر از چهار نفر شاهد عادل باشد بدان گونه مفتضح نيست كه حد اجرا شود بلكه اگر شخصى چه عادل و چه غيرعادل آن را ببيند بايستى مراتب سه‌گانه نهى از منكر را تا حد امكان براى جلوگيرى از آن اعمال كند و اين وظيفه ، خود از باب نهى از منكر ، بر كل كسانى كه تخلفى را مىنگرند واجب است نه بدين معنى كه مىتوانند به جاهاى\r\n\r\n","description":"","footnote":"","page_name":" 59 ","page_number":59},
  {"content":"\r\n\r\nمحتمل وارد شوند تا گناهى را مشاهده كنند و سوم اينكه اگر انحراف جنسى يا غير آن بگونه‌اى كلًا پنهان انجام گيرد بازدارى از آن نيز همان ادله تحريم آنها و وعده عذاب الهى بر آنهاست ، و اضافه بر اين برعهده همه شرعمداران است كه مسلمانان را بگونه‌اى نسبت به موازين شرع آگاهى دهند - چنان كه در پايان تذكراتى عرض خواهد شد - تا حتىالامكان گناهى پيش نيايد و يا حداقل علنى نباشد زيرا علنى بودن گناه ، اجتماعات را به انحطاط مىكشاند و الا خود گناه ، اجتماع را به انحطاط مىكشاند و الا خود گناه ، جزايش پس از مرگ است ، بنابراين ، اين سخن كه اگر اجراى حد در انحصار شهادت چهار نفر عادل باشد - كه هست - و اقرار هم چنان كه گفته‌ايم جاى شهادت را نمىگيرد خود موجب كثرت زنا است پاسخش براين دو مبنا روشن گرديد كه جزا در هر دو صورت اخروى و دنيوى ، بر مبناى مصالح ربانى محقق مىباشد ، و به همراه همه اين دلايل ، بايد بر مبناى « الحميه راس الدواء » مردم موانع تجملى ازدواج جوانان را فراهم كنند و حكومت نيز در ايجاد شغل و تهيه مسكن مناسب به آنان كمك كند در نتيجه با همكارى ملت و دولت و انجام اين سه مرحله پيشگيرى از وقوع جرايم جنسى و بسيارى از جرايم ديگر ، نه تنها مجازات جرم با شيوه منصوص ، وهن اسلام و مسلمين نبوده و چهره خشنى از اسلام را نشان نمىدهد بلكه فقط اسلام است كه سعادت دنيا و آخرت بشريت را تضمين كرده است .\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nسؤال 44 )\r\nبا عنايت به اين كه در صورت ثبوت جرم مستوجب رجم با اقرار اگر هنگام اجراى مجازات رجم مجرم از حفره فرار كند نبايد برگردانده شود بفرماييد :\r\nالف - آيا در اين حكم بين موردى كه پس از آغاز رجم هنوز سنگى به وى اصابت نكرده با موردى كه سنگ به وى اصابت كرده تفاوتى وجود دارد ؟\r\nب - اگر مجرم پس از قرارداده شدن در حفره و قبل از پرتاب سنگ فرار كند آيا مشمول حكم فوق خواهد بود ؟\r\nجواب )\r\nآرى ، در مورد الف رجم محقق نگشته و بايد مجرم برگردانده شود و رجم گردد .\r\nب - آرى .\r\nسؤال 45 )\r\nدرباره درء بفرماييد :\r\nالف ) آيا اين قاعده به باب حدود اختصاص دارد يا شامل ابواب قصاص ديات و تعزيرات نيز مىشود ؟\r\nب - معيار در عدم اجراى حد چيست ؟ ( شك در حليت توهم جواز عمل صرف ظن به اباحه - ولو غيرمعتبر - يا عدم علم به حرمت ؟ )\r\nج - محل عروض شبهه در قاعده درء كيست ؟ قاضى ، مرتكب عمل يا هر دو ؟\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nد - آيا شبهات موضوعيه ، حكميه ، شبهه عمد و غيرعمد ، اكراه ، اجبار ، نسيان و . . . مشمول اين قاعده مىشود ؟\r\nه - در فرض شمول شبهات حكميه ، آيا بين جاهل قاصر و مقصر تفاوتى وجود دارد ؟\r\nجواب )\r\nالف - اولًا قاعده درء برحسب نصوص ، تنها به باب حدود اختصاص دارد چنان كه جمله ( تدرء الحدود بالشبهات ) هم گواه براين مطلب است و در مورد شبهات چه موضوعى و چه حكمى ، نبايد حدى اجرا گردد .\r\nو ثانياً : عدم اجراى حد كه در مورد شبهه است - و طبعاً انجامش حرام مىباشد - به طريق اولى در مادون حدود نيز چنين است و اصولًا در موارد شبهات كه قطع و يقين در كار نيست اجراى هيچ حكمى هم جايز نيست بلكه قاعده برائت ، در كل اعمال مسلمانان جارى است و اگر هم كارى قابل حمل بر صحت نباشد بطورى كه تخلف كاملًا محسوس و مشهور باشد اينجا نيز جاى حد و تعزير نيست بلكه جاى نهى از منكر است .\r\nب - همه موارد مذكور در سؤال به اضافه فقدان شهادت شرعى مگر در قتل كه اقرار مجرم با اختيار و بدون ترس و احياناً علم قاضى هم كافى است .\r\nج - هم حاكم و هم محكوم عليه هر دو - محل عروض شبهه در قاعده درء مىباشند كه اگر مثلًا حاكم تشخيص داد فلان شخص جرمى را انجام\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nداده ولى محكوم عليه مدعى است كه اگر هم آن را انجام داده از روى جهالت بوده و نه عمد ، و يا بالعكس ، در اين دو صورت « قاعده درء » كه حد يا تعزير را از بين مىبرد در هر دو مورد جارى است .\r\nد - تمام موارد مذكور در سؤال ، مشمول قاعده درء مىباشند زيرا حكم بايد بر مبناى قطع و شهادت عادلانه اجرا شود .\r\nمانند آن كه خود قاضى قتل را مشاهده كند ، در غير اين مورد ، تنها شهادت ، شرط قطعى اجراى حد است اقرار يا علم قاضى كفايت نمىكند و اجراى حد - با شيوه و ابزار منصوص - بايد بگونه‌اى باشد كه موجب كشته شدن مجرمى كه محكوم به قتل نيست نگردد .\r\nه - در شبهات حكميه ، بين جاهل قاصر و مقصر ، فرقى نيست ، مثلًا اگر شخصى در گناهى قاصر باشد يعنى حرمت آن را هرگز نمىدانسته كه در اين نادانى هم مقصر نيست ، يا نمىداند و در بررسى نكردن از آن حكم مقصر است در هر دو صورت « قاعده درء » جارى است كه اگر هم قطعاً بدانيد طرف مقصر است ولى نادان و در نتيجه اين جرم را از روى عمد انجام نداده ، حد يا تعزيرى هم وجود ندارد ، چون در اجراى حد يا تعزير ، هم تعمد مجرم شرط است و هم عدم اضطرار و اكراه به اضافه شهادت عادلانه .\r\nسوال 46 )\r\nدر صورتى كه پس از اجراى مجازات رجم به زعم اين كه مجرم به قتل\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nرسيده جسد وى به سردخانه منتقل شود ولى برحسب اتفاق علائم حياتى از او مشاهده شود و پس از معالجه سلامت خود را بازيابد بفرماييد :\r\nالف - آيا صرف صدق عنوان رجم به قتل محكوم نينجامد كفايت مىكند ( تا در نتيجه نيازى به اجراى مجدد حكم نباشد ) يا چون قتل از طريق رجم موضوعيت دارد بايد مجدداً حكم رجم را در مورد وى به مرحله اجرا گذاشت ؟\r\nب - در فرض دوم آيا مجرم مىتواند ديه جراحات وارده در اثر اجراى حكم در مرتبه اول را مطالبه نمايد ؟\r\nج ) در صورت مثبت بودن پاسخ پرداخت ديه به عهده كيست ؟\r\nجواب )\r\nاولًا صدق عنوان رجم - بطور عرفى - كافى است .\r\nثانياً : در باب رجم قتل موضوعيت ندارد بلكه در رجم برحسب سنت قطعيه بايد ريگ‌هاى متوسط را به جاهايى بزنند كه موجب قتل نگردد و حتى افزون كردن رجم در صورتى كه قتل هم محقق نگردد حرام است .\r\nب - آرى ، زيرا رجم عرفى كافى است و اضافه بر آن را مجرم حق اعتداى به مثل دارد و اگر راضى شود حق ديه ثابت است .\r\nج - ديه به عهده رجم‌كننده است .\r\nسؤال 47 )\r\nپسر بچه پانزده ساله‌اى كه شب هنگام پس از بيدار شدن از خواب فرد اجنبى را به صورت برهنه با مادرش در اتاق خواب مىبيند با اين اعتقاد كه\r\n\r\n","description":"","footnote":"","page_name":" 64 ","page_number":64},
  {"content":"\r\n\r\nفرد خائن و متجاوز به ناموس بايد كشته شود فرد مزبور را كه مبادرت به فرار نموده به قتل مىرساند .\r\nلازم به ذكر است زن مدعى است كه اولًا : با تهديد فرد مقتول مبنى بر آبروريزى او در صورت تن ندادن به رابطه مجبور به باز كردن درب منزل به روى او شده است .\r\nثانياً : رابطه نامشروع در حد كمتر از زنا بوده است .\r\nبا توجه به فرض فوق بفرماييد :\r\nالف ) قتل ارتكابى توسط نامبرده با اعتقاد به لزوم كشتن اين گونه افراد ، مشمول كداميك از عناوين قتل عمد يا شبه عمد مىشود ؟\r\nب ) با توجه به ادعاى زن مبنى بر اينكه از روى تهديد مجبور به برقرارى رابطه با اجنبى شده است ، آيا عمل ارتكابى از سوى فرزند تازه بالغ وى مىتواند مشمول عنوان دفاع از ناموس و در نتيجه عدم شمول ادله قتل عمد در مورد وى باشد ؟\r\nج ) با توجه به اينكه اطلاعات فقهى نوجوان در احكام شرعى كم بوده ، آيا جهل وى به مسأله مىتواند رافع مسئوليت باشد ؟\r\nجواب )\r\nاز باب قاعده درء و نيز جهالت نوجوان قتل عمدى محسوب نمىگردد و حكم قصاص به ديه تبديل مىشود و اگر هر دو را كشته دو ديه دارد .\r\nدر فرض سؤال قتل مذكور قتل عمد است و حتى با تحقق زنا هم حق\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nقتل وجود ندارد و برحسب نصوص از آيات سوره نور و نساء زنا يا مساحقه يا لواط اگر هم با شهادت ثابت گردد حق قتل در كار نيست تا كه رسد كه يك نفر ارتكاب جرم را رويت كرده باشد و بالاخره قتل مذكور بر خلاف كتاب و سنت قطعيه است و حتى در مورد كسى كه عمل زنا را نست به همسرش مشاهده كند چنان حقى در كار نيست و بايد لعان را انجام دهد و در صورت رد كردن لعان از سوى زن بايد بر مرد حد قذف اجرا شود .\r\nدفاع از ناموس لازم است ولى موجب انجام قتل نيست و اگر در ضمن دفاع بدون قصد قتل يا عملى كه منجر به قتل گردد طرف مقابل كشته شد وى مهدورالدم بوده و قصاص و ديه به عهده كسى نيست .\r\nسؤال 48 )\r\nدر خصوص حد قتل در لواط بفرماييد :\r\nالف - آيا احصان از شرايط لازم براى اين مجازات مىباشد ؟\r\nب - در صورت مثبت بودن پاسخ ، آيا در اين حكم بين فاعل و مفعول تفاوتى وجود دارد ؟\r\nجواب )\r\nالف و ب - احسان از شرايط لازم براى اصل مجازات نبوده و در اين حكم بين فاعل و مفعول تفاوتى وجود ندارد زيرا در زناى غيرمحصن و غيرمحصنه حد كمتر كه صد ضربه تازيانه است بطور مساوى جارى\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nمىگردد و در زناى محصن و محصنه نيز حد ضربه تازيانه است بطور مساوى جارى مىگردد و در زناى محصن و محصنه نيز حد بالاتر كه رجم است بطور يكسان انجام مىگردد و در اشتراط احصان نسبت به حد بالاتر ميان فاعل و مفعول تفاوتى نيست بلكه اين عدم تفاوت در حد لواط توتر است و همانگونه كه در باب زنا ميان فاعل و مفعول فرقى نيست در باب لواط نيز چنان است .\r\n\r\n","description":"","footnote":"","page_name":" 67 ","page_number":67},
  {"content":"\r\n . \r\n","description":"","footnote":"","page_name":" 68 ","page_number":68},
  {"content":"\r\n\r\n\r\nفصل چهارم‌تعزيرات\r\nسؤال 49 )\r\nچنانچه تعزير علاوه بر تازيانه مصاديق ديگرى داشته باشد ( مانند : حبس ، جزاى نقدى ، تراشيدن سر ، چرخاندن در شهر ، لغو جواز كسب ، ابطال گواهينامه رانندگى ، محروميت از مشاغل دولتى ، ثبت سوء سابقه و . . . ) بفرماييد :\r\nالف - آيا تعبير « التغزير دون الحد » فقط در خصوص تازيانه رعايت مىشود يا شامل ديگر موارد مذكور نيز مىشود ؟\r\nب ) در صورت شمول به موارد ديگر ، ملاك « دون الحد » چه مىباشد ؟\r\nجواب )\r\nتعزير در لغت داراى دو معناست :\r\nمعزز و محترم داشتن ، چنان كه آيه 157 سوره اعراف فرمايد :\r\n« فالذين آمنوا به و عزروه و نصروه و اتبعوا النور الذى انزل معه اولئك هم المفلحون » پس كسانى كه به او ايمان آوردند و او را گرامى و بزرگ\r\n\r\n","description":"","footnote":"","page_name":" 69 ","page_number":69},
  {"content":"\r\n\r\nداشتند و ياريش نمودند و پيروى كردند نورى را كه با او فرو فرستاديم ايشانند همان رستگاران » .\r\nمعناى دوم : كوچك داشتن و اهانت است ، كه در لغت عرب و لغت فقه ، تعزير دوم خبر تازيانه زدن نيست و با دقت در تعبير حديثى « التعزير دون الحد » معنا و مقصود آن را به وضوح درمىيابم زيرا « الحد » اعم از كشتن و دست و پا را به عكس بريدن و حد تازيانه است و « دون الحد » تنها شامل حد تازيانه بوده و دو مورد قبلى را دربر نمىگيرد زيرا : اولًا خود اين حديث در خصوص تازيانه زدن تنبيهى است ، و دوم اين كه كشتن و دست و پا را به عكس بريدن « دون » ندارد چون بايد همان حكم اجرا شود مگر اينكه فرد محارب يا ساعى در افساد - پيش از امكان دسترسى به او و « قبل ان تقدروا عليهم » توبه كرده باشد كه عفو خواهد شد ، بنابراين « دون الحد » در اينجا معنايى ندارد و در قتل هم اگر ولى يا اولياى دم ديه را عفو كنند حكم منتفى خواهد بود پس مىبينيم كه « دون الحد » در اينجا نيز معنايى ندارد و در قتل هم اگر ولى يا اولياى دم : قاتل را عفو كنند و يا با شرايطى كه در مسئله 64 ذكر خواهد شد قاتل قصاص نشود وى تنها موظف به پرداخت ديه است و در صورتى كه ولى يا اولياى دم ديه را عفو كنند حكم منتفى خواهد بود پس مىبينيم كه « دون الحد » در اينجا نيز مصداقى ندارد يعنى مفروضاً « دون قتل » بريدن « دو پاى » مجرم باشد كه چنين نيست .\r\nبنابراين « دون الحد » دون تازيانه حدى است و بنابر دلايل پيشين\r\n\r\n","description":"","footnote":"","page_name":" 70 ","page_number":70},
  {"content":"\r\n\r\n« الحد » شامل كل حدود تازيانه‌اى است كه در ميان « صد » و « هشتاد » و « چهل » ضربه حدى ، « دون الحد » شخص حر ، 79 ضربه تازيانه و كمتر از آن است تا جايى كه « دون الحد » صدق كند يعنى تا « پنجاه » تازيانه ، بنابراين كمتر از آن تعزير محسوب نمىشود بلكه تأديبى است با نظر حاكم عادل شرع و « دون الحد » عبد ، 39 ضربه تازيانه و كمتر از آن است تا جايى كه « دون الحد » صدق كند يعنى تا 20 تازيانه ، و كمتر از آن تأديب است بنابراين پاسخ سؤال « ب » روشن است كه هيچ يك از موارد مذكور در متن سؤال 48 مصداق تعزير نيست بلكه تعزير فقط تازيانه است با شرايط مذكور .\r\nاما با شرايطى كه بعداً ذكر خواهد شد تنبيهات و تأديبات مذكور در مسئله ، بخشى از مرحله سوم احكام كيفرى اسلامى محسوب مىشود زيرا مرحله اول احكام كيفرى ، كيفرهاى منصوص خاص هستند مانند :\r\nاعدام مماثل : دست و پا بريدن بالعكس و بريدن دست دزد و تعزير حدى .\r\nو مرحله دوم احكام كيفرى ، كيفرهاى منصوص عام مىباشند كه عبارتند از : تعزيز مادون الحد و نفى از ارض يا مصاديقش و مرحله سوم احكام كيفرى ، تأديبات اعم را دربردارد كه خود مرحله سوم نهى از منكر است ، و بعضى از موارد مذكور در سؤال و مانند آنها ( جزاى نقدى ، تراشيدن سر ، چرخاندن در شهر ، ثبت سوءسابقه و . . . ) مشمول اين مرحله مىباشد كه بنابر نظر حاكم عادل شرع ، در صورت توبه نكردن مجرم ،\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nتأديب‌هاى مرحله سوم نهى از منكر ، به تناسب جرم در موردى اجرا خواهد شد بخشى ديگر از موارد مذكور در سؤال ( حبس ، لغو جواز كسب ، ابطال گواهينامه رانندگى ، محروميت از مشاغل دولتى و تبعيد ) مشمول « او ينفوا من الارض » مىباشد و « الارض » كل ارض نيست بلكه مقصود از آن بيرون راندن مجرم از زمينى است كه وى در آنجا سعى در افساد مىكند و به مناسبت گوناگونى سعى در افساد مجرمين : اين نفى از ارض هم گوناگون است مثلًا اگر مدير يا كارمند اداره دولتى يا خصوصى در محل كارش ، سعى در افساد كند و توبه « قبل ان تقدروا عليهم » هم نكند : كيفرش بيرون راندن از « ارض اداره » است و اگر شخصى در مغازه خود سعى در افساد اقتصادى مىكند چون « ارض » سعى در افساد او مغازه‌اش مىباشد در صورت عدم توبه « قبل ان تقدروا عليهم » كيفرش تعطيلى مغازه است و اگر چنانچه فردى در محله يا شهر يا كشورى ، سعى در افساد مىكند در صورت عدم رعايت شرط مذكور در مورد توبه - بايد از كل آنجا تبعيد شود و اگر كلًا در روى زمين سعى در افساد مىكند چاره بجز غرق كردن وى ( مجرم ) در دريا نيست چنان كه در سنت قطعيه اين حكم وارد شده است بالفظ « نحوالجريمه » نكته‌اى كه در مورد « توبه » بايد گفته شود اين است كه : توبه از جرم محاربه و سعى در افساد دو گونه است .\r\n- « قبل ان تقدروا عليهم » كه احكام آن بيان شد .\r\nتوبه « بعد ان تقدروا عليهم » كه در اين حد جارى مىشود مگر در\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nصورتى كه مجرم نفى از ارض شده باشد و امكان بازگشت به همان ارض نيز وجود داشته باشد كه در اينجا در صورت توبه واقعى بازگردانده مىشود ولى در كيفرهايى مانند قتل : صلب : ( دار زدن ) و قطع دست و پا بازگشت معنا ندارد و توبه « بعد ان تقدروا عليهم ) در اينجا فقط رفع گناه و عذاب اخروى مىنمايد ولى در كل موارد « نفى از ارض » به استثناى غرق : به شرط توبه واقعى ، بازگشت به ارض اصلى ، انجام مىپذيرد اينك بطور خلاصه پاسخ سؤال را متذكر مىشويم كه هيچ يك از موارد در سؤال ، تعزير نبوده بلكه تأديب است البته به شرطى كه مناسب با جرم باسد و بايد بعنوان مرحله سوم نهى از منكر انجام شود آن هم با نظر حاكم عادل شرع - تعزير هم تنها مخصوص جرايم جنسى است كه كمتر از جرم‌هاى جنسى با حد مشخص باشد مانند اين كه مردى با زنى نامحرم هر كارى بجز زنا را انجام داده است كه در اينجا چون زنا انجام نشده ، در صورت شهادت دو مرد عادل حكم تعزير در مورد وى اجرا مىگردد و اگر « قبل ان تقدروا عليهم » توبه‌اش ثابت شد حتى تعزير هم ساقط خواهد بود ، چون شريعت قرآن ، شريعت انتقام نيست بلكه شريعت اصلاح بشريت است .\r\n\r\n","description":"","footnote":"","page_name":" 73 ","page_number":73},
  {"content":"\r\n . \r\n","description":"","footnote":"","page_name":" 74 ","page_number":74},
  {"content":"\r\n\r\n\r\nفصل پنجم‌قضاوت\r\nسؤال 50 )\r\nدرباره علم قاضى بفرماييد :\r\nالف - آيا علم قاضى ملحق به اقرار است يا بينه و يا طريق سومى است ؟\r\nب - در صورتى كه طريق سوم باشد حكم عفو چگونه است ؟\r\nجواب )\r\nعلم قاضى هرگز در امور جنسى حكمى به جز نهى از منكر ندارد ، مانند اقرار كه جرم نيز دارد ، زيرا برمبناى آيه‌ى ( 13 ) سوره‌ى ( نور ) « لولا جاءوا عليه باربعه شهداء فاذ لم يأتوا بالشهداء فاولئك عنداللَّه هم الكاذبون » اگر بر مدعاى تخلف جنسى چهار شاهد نياوردند در اين صورت نيز خدا دروغگو هستند ، و در صورتى هم كه علمش را ابراز كند ، خود وى محكوم به حد است ، چنانچه در آيه مباركه ( 4 ) سوره ( نور ) مىفرمايد : « والذين يرمون المحصنات ثم لم يأتوا بأربعه شهداء\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nفاجلدوهم ثمانين جلده ) بنابراين هر دوى علم و اقرار در عدم اثبات حد مانند يكديگر هستند ، حال اگر هم ملحق به شهادت بوده و اثبات حد مىكردند ، در حد شرعى هرگز بخشش نيست ، زيرا كه در آيه ( 2 ) سوره ( نور ) مىفرمايد : « الزانية والزانى فاجلدوا كل واحد منهما مأه جلده ولا تأخذكم بهما رافه فى دين‌اللَّه ) يعنى زن و مرد زنا كرده را صد تازيانه بزنيد و هرگز رأفتى در اين مورد در دين خدا ، به آنها نكنيد .\r\nدر امور غيرجنسى نيز ، چنانچه امر مالى باشد ، مانند دين ، علم شهودى قطعى قاضى مانند اقرار و شهادت كافى است ولى مانند سرقت ، تنها در اصل بدهى مالى كفايت مىكند ، نه در حدش ، زيرا كه حد سرقت نيازمند به شهادت است ، و اينجا علم مانند اقرار فقط تضمين مالى مىآورد ، و در وصيت مالى نياز به شهادت عدلين يا اقرار زبانى يا نوشته قطعى است و در مورد جنايت جانى و يا قتل و جرح خطا ، علم قطعى قاضى كافى است ، زيرا برحسب آيات قرآن و سنت قطعيه ، خون هدر رفتنى نيست .\r\nس - در قتل خطاى محض اگر با علم حاكم شرع ثابت شود آيا حكم ثبوت با بينه را دارد ( كه ديه به عهده عاقله است ) يا حكم اقرار را دارد ( كه ديه به عهده خود مرتكب به قتل است ) ؟\r\nج - اگر علم حاكم از اقرار به قتل خطايى حاصل شده حكم اقرار را دارد و اگر از طريق ديگر حاصل شده حكم بينه را دارد و ديه اين صورت بر عاقله است . واللَّه العالم .\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nسؤال 51 )\r\nچنانچه قاضى در مجازات محارب صورت صلب را انتخاب كرد - با توجه به اين كه اگر بعد از 3 روز زنده بماند حق حيات دارد - بفرماييد :\r\nالف - در صورتى كه بخواهد قبل از اجراى حكم از داروها و غذاهايى مقاوم‌كننده بدن استفاده نمايد آيا مىتوان او را منع نمود يا خير ؟\r\nب - اگر عصيانا به او آب يا غذا برساند آيا بايد جلوگيرى كرد يا خير ؟\r\nجواب )\r\nانتخاب صورت صلب در صورتى درست است كه جريمه ، از موارد نص حد صلب باشد ، بنابراين هرگز انتخابى نيست ، و در صورت تعيين صلب كه كشتن به وسيله صلب است ( نه مانند رجم كه ملازمت با قتل ندارد ) ، حق حيات براى مصلوب هرگز وجود ندارد و چون صلب بر دو مبناى اعدام و تعذيب صليبى است محكوم بايد به طور عادى صلب گردد و حق استفاده از داروهاى از بين برنده يا تخفيف دهنده عذاب صلب را ندارد ، و مادامى كه زنده است بايد به او آب و غذا لازم را رسانيد و جلوگيرى از آب و غذا حرام است زيرا عذاب صلب ، هيچگونه التزامى با عذاب‌هاى ديگر ندارد .\r\nسؤال 52 )\r\nنظر اسلام را پيرامون اعتبار اسنادى كه توسط دستگاه‌هاى مدرن تهيه مىشود ، بيان فرماييد . ( مانند فاكس - عكس - نوار كاست - تلفنگرام -\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nزيراكس - پرينتر - اسكنر - كامپيوتر و . . . )\r\nب - كدام‌يك مىتواند مستند حكم قاضى قرار گيرد و به عنوان مؤيد تا چه حد قابل استناد است ؟\r\nجواب )\r\nدر موارد لزوم شهادت حضورى هيچ‌يك از اين دستگاه‌ها نمىتواند مستند حكم قاضى قرار گيرند زيرا علاوه بر امكان جعل در اين موارد ، برحسب نص ، حضور شاهد شرط است . و در غير اين‌گونه موارد كه صرفاً علم قاضى است اين دستگاه‌ها مىتواند مستند علمى قرار گيرد ، البته در صورتى كه احتمال عاقلانه جعل در كار نباشد .\r\nسؤال 53 )\r\nاگر قاضى به علم خود حكم به رجم نمايد بفرماييد :\r\nالف - در صورت فرار مجرم از حفره آيا مىتوان او را مجدداً به حفره برگرداند و حكم را اجرا نمود و يا نمىتوان ؟\r\nب - اگر علم قاضى راه سومى باشد - ملحق به بينه يا اقرار نباشد تكليف چيست ؟\r\nجواب )\r\nعلم قاضى مانند اقرار مجرم هرگز موضوع حكم هيچ حدى نيست ، بلكه تنها چهار شاهد عادل موضوع حكم حد است و بس ، چنان كه از آيه 13 سوره نور استفاده مىشود . علم قاضى و يا هر كس ديگر فقط موضوع\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nنهى از منكر است با شرايط و مراتبش ، زيرا حد در امور جنسى بر مبناى دريدن پرده عفت است در مجتمعى كه چهار شاهد عادل مىتواننند آن را به خوبى مشاهده كنند . روايتى هم كه علم قاضى را موضوع حكم حد دانسته بر خلاف نص قرآن و روايات زياد مىباشد ، لذا مردود است . ولى در صورتى كه قاضى بر طبق وظيفه ، محكوم به علم خود را رجم كند فرار مجرم محكوم به دو حكم گذشته است و در اين صورت ملحق به بينه نيست و قاضى حق عفو دارد .\r\nسؤال 54 )\r\nدر مورد قسامه بفرماييد :\r\nالف ) آيا قسامه ، در جنايت عمدى بر اطراف ، مستلزم قصاص مىشود ؟\r\nب ) با فرض اين كه جواب مثبت باشد ، نصاب قسامه چه ميزان است ؟\r\nجواب )\r\nدليل قسامه در انحصار قتل است و در غير قتل جارى نيست ،\r\nو چون قسامه خودئ بر خلاف اصل شهادتست در جايى ثابت مىباشد كه استثناى قطعى شده باشد و اين استثنا در مورد قتل به علت اهميت ، با سنت قطعيه ثابت است .\r\nب - نصاب قسامه بر مبناى سنت قطعيه 70 نفر است و نه كمتر .\r\nسؤال 55 )\r\nدرباره لزوم تأخير اجراى حد يا قصاص زن شيرده ، بفرماييد :\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nالف - آيا اين حكم ، مادر رضاعى را نيز شامل مىشود ؟\r\nب - در فرض شمول ، بين امكان و عدم امكان جايگزينى دايه‌اى ديگر - يا شير خشك يا شير حيوان - تفاوتى وجود دارد ؟\r\nج - در صورت امكان جايگزينى ، يافتن دايه وظيفه حاكم شرع است يا ولى طفل ؟\r\nجواب )\r\nتأخير اجراى حد يا قصاص لزومى ندارد و جايز نيست مگر در صورتى كه واجبى اهم يا برابر آن وجود داشته باشد و جمع بين آن دو نيز ممكن نباشد ، بنابراين در صورتى كه شير دادن براى طفل لزوم حياتى يا بهداشتى داشته باشد - چه توسط مادر اصلى و يا توسط مادر رضاعى - در اين صورت بايستى حد يا قصاص به اندازه تأخير گردد كه شير دادن به مقدار واجبش انجام يافته باشد ، بنابراين اگر با شير خشك يا خوردنىهايى ديگر ، بتوان شير مادر يا دايه را جبران كرد در اين صورت شير دادن به شيرخوار واجب نيست و تأخير حد يا قصاص نيز جايز نمىباشد ، آرى ، بر حسب « ولوالدات يرضعن اولادهن حولين كاملين لمن اراد ان يتم الرضاعه » - شير دادن مادر به طفل شيرخوارش به مدت دو سال ، در صورت امكان واجب است كه بيست و يك ماهش ( 21 ماه ) مطلقاً بر مادر واجب مىباشد و سه ماه ديگرش در صورتى واجب است كه پدر طفل مصمم به تكميل شيرخوارگى باشد ، ولى در صورت عدم ضرورت حياتى و بهداشتى واجب نيست ، و موجب تأخير حد نمىگردد .\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nبنابراين شير دادن در صورت وجوبش ، شامل مادر اصلى و رضايى است كه در اين صورت شير دادن بر او نيز واجب تعيينى خواهد بود و اگر مادر اصلى از شيردادنى كه بر او واجب است معذور باشد يا شير او براى فرزند زيانى داشته باشد شير دادن وى حرام است زيرا : « لا تضار والده بولدها ولا مولود له بولده » - و از اين جهت نيز ، بين مادر اصلى و رضاعى فرقى نيست و بايد حكم حد اجرا شود همچنين و در موردى كه شير دادن ضرورت حياتى و بهداشتى نداشته باشد نسبت به هيچ يك از آن دو تأخير حد جايز نيست . در صورت « امكان » و « لزوم » جايگزينى دايه ، يافتن دايه ، برعهده ولى طفل است و در صورت عدم امكان ، برعهده حاكم شرع عادل مىباشد .\r\nسؤال 56 )\r\nدر صورت علم اجمالى به وجود قاتل در بين افراد محدود و معين ، بفرماييد :\r\nالف ) آيا قاضى مىتواند براى تعيين قاتل و اجراى قصاص از قرعه استفاده نمايد ؟\r\nب ) در صورت منفى بودن پاسخ و لزوم پرداخت ديه ، چه كسى بايد ديه را بپردازد و نحوه پرداخت آن چگونه خواهد بود ؟\r\nجواب )\r\nدر مفروض مسئله چون قاتل معين نيست و درباره جنايت قتل ، قطع\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nلازم است ، قرعه از دو جهت كارآمدى ندارد زيرا اولًا : قطع‌آور نيست و ثانياً : اينكه قرعه در تعيين حكم كلًا مردود است و در تعيين موضوع نيز ، اگر علم به آن شرط نباشد و چاره‌اى هم بجز تعيين موضوع - ولو غيرعملى - نباشد ، قرعه جايز است و در حقيقت قرعه ، خود يك نوع استخاره است كه نمىتواند حكمى را تعيين كند و يا موضوعى را مشخص نمايد .\r\nسؤال 57 )\r\nبا توجه به جريان قاعده در شبهات موضوعيه بفرماييد :\r\nالف - آيا اين قاعده به امور حقوقى اختصاص دارد يا شبهات موضوعيه در امور جزايى را نيز دربرمىگيرد ؟ به عنوان مثال در موردى كه علم اجمالى به وجود قاتل بين دو يا چند نفر باشد ، آيا مىتوان با تمسك به قرعه حسب مورد ، حكم قصاص يا ديه را اجرا نمود ؟\r\nب - در فرض جريان اين قاعده در امور جزايى ، آيا در تمام ابواب حدود ، قصاص ، ديات و تعزيرات جارى است يا به باب خاصى از جزئيات اختصاص دارد ؟\r\nجواب )\r\nالف و ب ) قاعده قرعه در انحصار بعضى از شبهات موضوعيه است و نه حكمى ، زيرا احكام اسلامى در كتاب و سنت به خوبى بيان شده است و جانى شبهه‌اى براى جوينده آنها وجود ندارد و اگر هم احياناً چنان\r\n\r\n","description":"","footnote":"","page_name":" 82 ","page_number":82},
  {"content":"\r\n\r\nموردى پيش آيد ، قرعه برحسب ادله‌اش ، در انحصار برخى از موضوعات است و آن دسته از موضوعاتى كه هرگز مشمول قرعه نيست از جمله امور جزايى است ، مخصوصاً اينكه در امور جزايى ، شهادت ، شرط اصلى است و شهادت مجمل هرگز كاربردى ندارد مانند اينكه گفته شود : « ديديم يكى از اين چند مرد ، زنا مىكرد » ! « يا يكى از اين چند نفر ، قاتل فلانى است » !\r\nبنابراين امور جزايى هرگز زمينه قرعه نيست ، حتى در قضاياى مالى هم اگر هيچ راهى ديگر براى احقاق حق وجود نداشته باشد مثل آن كه « مبلغى بين دو نفر بطور قطع عصب شده » اينجا هم نمىتوان با قرعه يكى را غاصب و ديگرى را مبرا دانست ، بلكه در صورت مذكور نيز بر مبناى اختلاف احتمالات ، نسبت به غاصب بودن هر يك از دو نفر ، مبلغ غصبى به‌گونه‌ى مصالحه تناسب احتمال ، ميان آنان تقسيم مىشود .\r\n\r\n","description":"","footnote":"","page_name":" 83 ","page_number":83},
  {"content":"\r\n . \r\n","description":"","footnote":"","page_name":" 84 ","page_number":84},
  {"content":"\r\n\r\n\r\nفصل ششم‌مسائل متفرقه فقهى ( عقود ، ايقاعات ، معاملات )\r\nسؤال 58 )\r\nدرباره مقاومت در مقابل جانى يا سارق براى جلوگيرى از تجاوز هتك ناموس يا سرقت بفرماييد :\r\nالف - آنجا كه احتمال آبروريزى مجنى عليه در كار باشد تكليف چيست ؟\r\nب - آنجا كه احتمال قتل يا ضرب و جرح شديد يا متوسط مجنى عليه باشد تكليف چيست ؟\r\nج - آنجا كه مال زياد معمولى يا كم مورد تعرض باشد تكليف چيست ؟\r\nد - آنجا كه مقاومت منجر به قتل جانى يا سارق شود تكليف چيست ؟\r\nه - در موارد عدم جواز برخورد با جانى يا سارق تكليف قاتل مدافع و دم متجاوز چيست ؟\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nجواب )\r\nمقاومت در مقابل جانى يا سارق براى جلوگيرى از تجاوز به عنوان دفاع ، واجب است ؛ خصوصاً در مقابل كسى كه قصد قتل دارد ، و در مقابل تجاوز مالى هم ، چنانچه دفاع موجب قتل مهاجم باشد براى حفظ جان مهاجم جايز است از اين گونه دفاع صرفنظر شود و چنانچه موجب قتل شخص مورد هجوم باشد دفاع براى گرفتن مال حرام مىباشد .\r\nالف - احتمال و يا قطع به آبروريزى مجنى عليه مانع از تكليف دفاع جانى يا عرض نيست .\r\nب - در احتمال قتل مجنى عليه از باب دوران امر بين مهم و اهم ، براى حفظ جان واجب است از جنايات جانى دفاع انجام نشود .\r\nج - در مورد جنايات مالى اشاره شد .\r\nد - اگر هم جايى مقاومت منجر به قتل جانى شود ، دفاع واجب است و در مادون جنايت جانى بايد اهم فيما بين رعايت شود .\r\nو در دفاع ناموسى اگر مدافع در خطر مرگ قرار نگيرد تا حد كشته شدن مهاجم بايد دفاع شود ، زيرا جان و ناموس و مال مراتبى دارند و چنانچه مهاجم در دفاع مشروع كشته شود ديه ندارد زيرا خون خويشتن را هدر داده است .\r\nه - در مواردى كه مدافع از دفاعى كه منجر به كشتن مهاجم است ممنوع باشد ، در صورت قتل عمد و غيرعمد ، هر كدام حكم مخصوص به خود را خواهد داشت .\r\n\r\n","description":"","footnote":"","page_name":" 86 ","page_number":86},
  {"content":"\r\n\r\nسؤال 59 )\r\nملكى به صورت مشاركت خريده مىشود و سپس يكى از شركا سهم خود را به شريك ديگر اجاره به شرط تمليك مىدهد ، به‌طورى كه بعد از پرداخت تمامى اقساط ( كه طبعاً بيش از پولى است كه شريك براى آن سهم داده بود ) قسمت مورد اجاره به مالكيت مستاجر درمىآيد ، بفرماييد آيا مىتوان اين كار را كه در بانك‌ها يا شركت‌ها ( اشخاص حقوقى ) و بعضاً توسط اشخاص حقيقى صورت مىگيرد راهى شرعى براى تخلص از رباى قرضى دانست ؟\r\nجواب )\r\nهرگز راهى شرعى براى ربا در شرع وجود ندارد ، مگر اين كه در اين مسئله قيمت ملك مزبور در اثر تورم ، بيش از آغاز معامله باشد كه مثلًا در آغاز ده ميليون تومان ارزش داشته و در زمان قسط اخير دوازده ميليون تومان مىارزد كه مىتوان با محاسبه ديركرد پرداخت ، مبلغ بيشترى را با مصالحه و يا حساب حقيقى ارزش متفاوت ملك درنظر گرفت ، بلكه اين محاسبه واجب است ، زيرا ده ميليون تومان آغازين ، همين دوازده ميليون تومان زمان آخرين قسط است و در صورتى كه به حساب همان ده ميليون معامله شود ، غررى است . و بالاخره زمان انتقال ، مناط ارزش ملك مىباشد و نه مقدار اسكناس و اين تنها راه شرعى دريافت اضافى است كه در حقيقت هم اضافى نيست .\r\nدر كل ، تمامى اضافاتى كه به حساب صرف زمان منظور گردد ، رباست ، لكن اگر به حساب ارزش باشد ، حق است اگرچه در زمان اندكى باشد .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nسؤال 60 )\r\nبعد از عقد نكاح در صورت اعسار زوج از پرداخت مهريه بفرماييد :\r\nالف ) آيا زن مىتواند به‌خاطر عدم دريافت مهريه تمكين ننمايد ؟\r\nب ) در صورت جواز آيا تمكين فقط منحصر به بضع است يا ساير استمتاعات را هم شامل مىشود ؟\r\nج ) آيا در اين موارد نشوز صدق مىكند ؟\r\nجواب\r\nدر صورتى كه مرد با قرار دادن پرداخت مهريه در زمان معين و امكان پرداخت ، از پرداخت مهريه خوددارى كند ، زن مىتواند از كليه تمتعات جنسى و شهوانى جلوگيرى كند و در صورت قرار تأخير هرگز نمىتواند هيچگونه جلوگيرى پيش از پرداخت نمايد . در صورت اعسار مرد ، در پرداخت مهريه در وقت مقررش از باب « و ان كان ذو عسر فنظره الى مسيره » نيز نبايد جلوگيرى كند ، مگر در زمينه اعسارى كه معلوم است پس از بر طرف شدنش نيز ، مهريه را پرداخت نمىكند و بالاخره در زمينه تقصير مرد در پرداخت مهريه اين جلوگيرى مثبت است و در غير اين صورت منفى است ، گرچه اعسارش هم از روى تقصير باشد ، ولى تصميم پرداخت پس از اعسار را دارد زيرا « و ان كان ذو عسر فنظره الى ميسره » در زمينه بدهى ربوى است كه بدترين تقصير مىباشد ، مگر اينكه كه بتواند اعسار خود را بر طرف كند و يا اين اعسار عمداً براى نپرداختن مهريه باشد . نشوز در صورتى است كه زن بايد مرد را در استمتاع آزاد\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nگذارد ولى ممانعت مىكند و ممانعت زن هم از استمتاع بضعى در انحصار عدم پرداخت عمدى مهريه نيست بلكه در مورد نشوز مرد هم اين ممانعت وارد است و اگر بر مبناى نهى از منكر باشد ممانعت تمتعى بر او واجب است و بالاخره تمتع از زن حق است چنانچه از مرد حق مىباشد .\r\nمثلًا در زمينه نشوز خانمان برانداز مرد يا زن از باب نهى از منكر در مرحله پس از موعظه و تنبيه بدنى ، پشت به همسر كردن از نظر تمتع جنسى واجب است زيرا براى هر طرف نشوز مىباشد ، بلكه تركش ، خود نشوز است ، ولى در هر صورت تمتع نظرى و حتى لمس زن بر مرد حرام نيست ، زيرا بالاخره همسر اوست .\r\nسؤال 61 )\r\nبا توجه به اين كه مدارهاى ماهواره‌اى در سازمانى معين به كشورها اختصاص مىيابد كه بعد از اين اختصاص ، آن كشور مىتواند ماهواره‌هاى خود را - اعم از خود ساخته ، خريده يا استيجارى - در آن مدارهاى محلى قرار دهد بفرماييد :\r\nالف - حق استفاده يك كشور از اين مدارها به نحو مالكيت است يا حق انتفاع ؟\r\nب - آيا اجاره يا وقف آنها توسط اين كشورها ممكن است ؟\r\nجواب )\r\nاختصاصات ماهواره‌اى و مانند آن اگر به عنوان ملكيت باشد ، تمامى\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nاحكام ملكيت را دارد و اگر به عنوان حق انتفاع باشد ، حكمش همان حق انتفاع است و بالاخره چنانچه ماهواره‌اى را خريده حكم كلى ملكيت را دارد و يا اگر اجاره نموده حكمش حكم اجاره‌اىست و اگر خود ساخته است ملك مطلق مىباشد ، زيرا خريد ممكن است محدود و مقيد باشد ولى خودساخته قيدى ندارد .\r\nاختصاص ماهواره در سازمان‌هاى معين همان ملكيت آن است كه مىتواند در مدارهاى محلى قرار دهد و حق استفاده از آن به نحو مالكيت است و كسانى ديگر بدون مجوز حق استفاده از آن را ندارند ، مگر اين كه اصولًا ماهواره اختصاص‌پذير نباشد ، مانند امواج مشترك راديو و تلويزيون كه عادلانه به گونه‌اى برابر در حد نياز مورد استفاده خواهد بود .\r\nسؤال 62 )\r\nبا توجه به اين كه از نظر علمى هرگاه مردى فوت نمايد تا مدت محدودى مىتوان نطفه او را به رحم زنى منتقل كرد و وى را باردار نمود ، بفرماييد :\r\nالف - انتقال نطفه زوج پس از مرگ به رحم زوجه چه حكمى دارد ؟\r\nب - احكام مربوط به ولد را از نظر طهارت ، ارث و . . . بيان فرماييد ؟\r\nج - انتقال اين نطفه به رحم اجنبيه چه حكمى دارد ؟\r\nجواب )\r\nالف و ب - در صورت امكان نقل نطفه مرد مرده به زنش اشكالى به‌جز\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nتماس با عورت به نظر نمىرسد ، لذا فرزند مربوط به صاحبان نطفه خواهد بود . گرچه از زناى غيرمشتبه باشد ، چنانچه مردى ديگر ، چه حلال و چه حرام ، شركتى در اين امر جنسى نداشته باشد ، كه در اين صورت فرزند مربوط به صاحب نطفه است كه هم ارث مىبرد و هم ارث مىگذارد .\r\nج - انتقال نطفه شخص مرده يا زنده با اجنبيه ، كلًا حرام است ، زيرا حرمت در امور جنسى اعم است از عمل جنسى ، نظر و لمس شهوانى و يا مهمتر از تمامى ارتباطات زن با مرد كه توليد فرزند است ، حتى اگر از طريق انتقال نطفه باشد زيرا كه حرمت - به اصطلاح - در مورد ذوات زنهايى كه زوجه شما نيستند ، خصوصاً محارم كه حرمتى دوگانه و دوگونه دارد ، آيه مباركه ( حرمت عليكم امهاتكم . . . ) يعنى مادران شما و . . .\r\nبر شما حرامند ، مىباشد . و مهمترين حرمت در مراحل گوناگون ارتباط با غيرزوجه ، ارتباط توليدى است ولو اين كه از طريق انتقال نطفه باشد كه نسبت به طرفين حرام است ، گرچه صاحب نطفه مرده و يا در جريان نقل نطفه بىاختيار باشد و عمل جنسى با زوجه‌اى كه مرده است حرام است ، گرچه زنا نمىباشد ولى انتقال نطفه مرده بدون عمل جنسى از اين جهت حرام نيست مگر از جهت تماس با عورت و در هر صورت در انتقال نطفه چه حلال و چه حرام ، يك بعدى و يا چند بعدى ، فرزند ملحق به پدر و مادر است و مانند ديگر فرزندان مىباشد چه در باب ارث و يا كليه احكام فرزندى بلااستثناء .\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nدليل قر آنى جواز انتقال نطفه مرد مرده به زنش آيات ارث است كه ( ازواجكم ) آن را به پس از مرگ هم ادامه ميدهد و نيز جدايى از زوجيت با مرگ هرگز دليلى ندارد و تنها ، عمل جنسى با مرده طبق سنت قطعيه حرام است چنان كه در حال حيض ، نفاس و احرام نيز حرام مىباشد ، وانگهى حلال بودن يك جهت زوجيت بدون ارتباط زوجيت ، حرام قطعى بدون استثنا است ، مگر در حال ضرورت ، منهاى عمل جنسى ، پس چگونه تمامى ارتباطات ممكنه زوجيت با همسرى كه مرده به جز عمل جنسى حلال است ، روى اين اصل حداقل انتقال نطفه مرد مرده به زنش هرگز اشكالى ندارد ، مگر از لحاظ تماس با عورت‌ها كه اگر تماس نباشد از اين جهت هم حلال است . اگر ( ازواجكم ) به حساب قبل از موت باشد به حساب بعد از طلاق هم بايستى چنان باشد كه در نتيجه زن مطلقه هم بايد ارث‌بر باشد ، پس صدق ( ازواجكم ) برمبناى بقاى زوجيت پس از مرگ است .\r\nسؤال 63 )\r\nآيا دولت اسلامى مىتواند به علت مصالحى مهم ، صحت بعض عقود يا ايقاعات ( مثل ازدواج يا طلاق ) را منوط به گذراندن مراحلى خاص كند ؟\r\nجواب )\r\nهرگز هيچ مقامى ، به جز خدا و بر مبناى هيچ مصلحتى نمىتواند صحت هيچ عقد يا ايقاعى را منوط به ثبت در دفاتر رسمى كشور يا\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nگذراندن مراحلى منوط كند ، زيرا كه « ان الحكم الا اللَّه » حكم ويژه خدا است و بس ، و مصلحت ، تنها براى حفظ قطعى حقوق صاحبان عقد يا ايقاع است و در صورتى كه بدون ثبت در دفاتر اسناد رسمى به وسيله‌اى ديگر ثابت باشد ، دولت اسلامى موظف است به آنها ترتيب اثر بدهد ، زيرا آثار عقود وايقاعات ثابته بدون هيچ شرطى ثابت است .\r\nادله قطعى كتاب و سنت بر انحصار احكام - ولو احكام ثانويه - بسيار است كه حتى پيغمبر ( ص ) نيز حق جعل هيچ حكمى را از پيش خود ندارد ، با اينكه مصالح و مفاصد نزد او روشنتر است و اگر هم الزامى در ثبت عقود در دفاتر اسناد رسمى به منظور حفظ حقوق زن يا شوهر باشد ، اين الزام در ثبت عقود در دفاتر اسناد رسمى به منظور حفظ حقوق زن يا شوهر باشد ، اين الزام موجب بطلان عقد ثبت نشده ، نيست ، مگر در صورتى كه اثبات حق در انحصار ثبت باشد و عقد هم مجانى نباشد كه در اين صورت عقد غررى و باطل است ، كه اگر تضمين ديگرى باشد درست و چنانچه ثبت در دفترخانه هم تضمين نداشته باشد باز هم به جهت غرر و جهالت باطل است . و البته زمينه‌اى هم پيش نمىآيد كه اثبات حق عرفاً و شرعاً در انحصار ثبت باشد كه شهود و نوشته‌هاى ثابت واجب‌القبول در تمامى محاكم عادلانه است .\r\nسؤال 64 )\r\nدر بخش عقود ، فروش يك ملك به صورت زمانى به چند نفر چه حكمى\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nدارد ؟ ( مثلًا ملكى به چهار نفر فروخته شده ، اين ملك در هر فصل سال در اختيار مالك همان فصل است كه خودش استفاده كند يا اجاره دهد و يا . . .\r\nجواب )\r\nاين گونه معامله در فقه بيع مشروط ناميده مىشود و هرگز اشكالى ندارد ، مانند اجاره كه مىتوان براى زمان‌هاى مختلف ملكى را اجاره داد .\r\nبلكه در عقد منقطع نيز چنين است كه مثلًا يك ماهه براى كسى و پس از عده اگر عده‌اى لازم باشد براى ديگرى كه عقدها يك جا منعقد شده است ، ولى خود ازدواجها يكى پس از ديگرى است . البته اين گونه فروش ، اجاره و نكاح مربوط به شرايط شرعى است . . . طبق اين اصل ، طرفين عقد نبايد هرگز تخلفى از مفاد عقد داشته باشند . مگر در صورت‌هاى خيار كه در تمامى معاملات با شرايطش جارى است و مبناى كلى اين مسائل ( اوفوا بالعقود ) است كه پيمان‌هاى عقلايى خالى از موانع شرعى همگى از نظر شرع درست است .\r\nسؤال 65 )\r\nدرباره ماهيت حساب‌هاى بانكى از نظر اسلام ، بفرماييد :\r\nالف - آيا در بانك‌ها اعتبار و ارزش قراردادى پول به نام اشخاص ثبت و جابجا مىشود يا به عين اسكناس اجازه در تصرف داده مىشود ؟\r\nب - آيا حكم شكل‌هاى مختلف حساب‌هاى بانكى ( جارى ، سپرده ، ثابت ، مشاركت‌هاى بانكى و . . . ) يكسان است ؟\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nج ) حكم سودهاى علىالحساب كه در مشاركت‌هاى بانكى به سپرده‌گذار پرداخت مىشود چيست ؟\r\nد - حكم جوايز و هدايايى كه بانك به سپرده‌گذار پرداخت مىكند چيست ؟\r\nجواب )\r\nماهيت حساب‌هاى بانكى و غيربانكى فقط اعتبار و ارزش است و اگر هم عين اسكناس را به نام خود در بانك بگذارد ، به خودى خود تبديل به ارزش نمىشود ، روى اين اصل يك ميليون تومان سپرده سال گذشته شما ، امسال به ارزش اين مبلغ است كه مثلًا دويست هزار تومان اضافه مىشود و در تمامى قرض‌ها و ديون نيز چنان است و حساب‌هاى گوناگون بانكى بر مبناى ارزش است لاغير و در صورتى كه مشكلى از نظر محاسبه پيش آيد ، مورد مصالحه است . حكم سودهاى مضاربه‌اى علىالحساب ، در صورت حساب عادلانه و خالى از ربا ، حليت وجوب آنهاست ، مثلًا يك ميليون تومان سپرده كه بانك با آن درآمد حلالى دارد ، چون در زمان‌هاى گوناگون كم و زياد مىشود ، سود علىالحساب ماهيانه گرفته مىشود و يا با مصالحه‌اى عاقلانه و عادلانه مبلغى به عنوان ميانگين درآمد منظور گردد .\r\nسؤال 66 )\r\nدرباره شغل زن در بيرون از خانه بفرماييد :\r\nالف - اگر شوهر اجازه اتخاذ شغلى را به همسر خود داد آيا بعد از طى\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nمراحلى خاص ايشان مىتواند بگويد اجازه ادامه كار را نمىدهم ؟ يا اين كه اجازه اول التزام به تمام لوازم آن مىباشد ؟\r\nب - آيا بين كار موقت و كار مستمر و هميشگى تفاوتى وجود دارد ؟\r\nج - آيا بين استخدام توسط اشخاص حقيقى يا حقوقى - خصوصاً دولتى - تفاوتى وجود دارد ؟\r\nد ) آيا بين كارى كه با حق شوهر منافات داشته باشد با شغلى كه چنين منافاتى ندارد فرقى هست ؟\r\nه - آيا بين شغلى كه با رها كردن آن به صاحب كار يا ديگران لطمه جدى مىخورد با شغلى كه چنين نيست فرقى هست ؟ ( مثل ممنوعيت زن از ادامه تدريس در وسط سال تحصيلى كه باعث ضرر به آموزشگاه و محصلين مىگردد ) .\r\nجواب )\r\nالف - اجازه اشتغال اولًا ضرورى نيست ، و چنان كه زوج براى اشتغال مناسب شرعى و عرفيش نياز به اجازه زوجه‌اش ندارد عكس قضيه هم همين گونه است ، وانگهى اجازه در مواردش يا موقت است يا دايم يا بدون قيد . در دو صورت اول به همان قيد موقت يا دايم بايستى عمل شود و در صورت عدم قيد ، دوام يا موقت بودنش هم در صورتى كه عرفاً و شرعاً بعضى جريانات اين اشتغال را موقت كند كه معلوم و در غير اين صورت ، دايم است و زوج حق ممانعت زوجه را ندارد .\r\nب - بنابراين كار موقت و مستمر متفاوتند .\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nج - تفاوتى بين استخدامهاى اشخاص حقيقى و حقوقى نيست ، مگر در استخدام‌هاى موقتى كه مستلزم ادامه كار است . در بعضى شرايط در صورت استخدام توسط اشخاص حقوقى الزامىتر از اشخاص حقيقى است و شوهر كه بر جريان آگاه است و در نتيجه اجازه‌اش در استخدام موقت مستلزم لوازم معلومه‌اش نيز خواهد بود .\r\nد - كارى كه با حق شوهر منافات داشته باشد اجازه شوهر هم آن را تجويز نمىكند مگر حقى كه شوهر بتواند از آن صرفنظر كند و در صورت اجازه مطلق تنها كارى براى زن جايز است كه با حقى از شوهر منافات نداشته باشد . پس طبعاً فرق است ميان شغلى كه منافات با حق شوهر دارد و يا شغلى كه منافات ندارد . مگر در حقى كه قابل گذشت باشد و شوهر از آن صرفنظر كرده است .\r\nه - شغلى كه با رها كردنش زيانى وارد كند - چه بر شاغل يا صاحب كار يا ديگران - رها كردنش هرگز جايز نيست مگر اين كه جريانى اهم از آن پيش آيد و بالاخره قول چنان شغلى به معنى استمرار آن است ، مانند :\r\nتدريس و امثال آن .\r\nسؤال 67 )\r\nدرباره سن بلوغ دختر ، بفرماييد :\r\nالف : سن بلوغ دختر از نظر شرعى چيست ؟\r\nب : آيا براى دختر از حيث بلوغ مىتوان بين عباديات ، عقود و ايقاعات تفاوتى قائل شد ؟\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nجواب )\r\nالف - سن بلوغ دختر از نظر عقلى ، جسمى ، جنسى و اقتصادى متفاوت است .\r\nب - طبعاً از نظر عبادات و عقود و ايقاعات تفاوت دارد ، زيرا برمبناى آيه « اوحى الى هذا القرآن لا نذركم به و من بلغ » براى هر انذار و تكليفى بلوغى مقرر است نخست بلوغ عقلى است كه نوعاً در خانواده‌هاى مسلمان سن ده سالگى است براى پسر و دختر كه امكان شناخت خدا و شريعت بر ايشان موجود است و سپس سن سيزده سالگى براى روزه مىباشد كه لااقل بنيه جسمى آنان برابر است و بلوغ ازدواج و حجاب دختر پيش از پسر است . چنان كه بلوغ اقتصادى پسر و دختر مختلف مىباشد . . .\r\nسؤال 68 )\r\nچنانچه بنابه مصالحى دولت جمهورى اسلامى ايران ناچار به انعقاد قراردادى با كشور غيراسلامى مبنى بر مبادله محكومين به زندان باشد ، به اين معنى كه جمهورى اسلامى متعهد شود محكومين به زندان تابع آن كشور را براى تحمل حبس تحويل كشور متبوع دهد تا ادامه حبس در آنجا صورت گيرد و زندانيان تابع كشور ايران را جهت ادامه حبس در ايران تحويل بگيرد ، بفرماييد :\r\nدر مورد مجرمين ايرانى ، با توجه به صدور احكام حبس دادگاه‌هاى\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nغيراسلامى آيا از نظر شرعى احكام صادره از سوى آنها براى محاكم قضايى ايران قابليت اجرا دارد يا خير ؟\r\nدر صورت عدم قابليت اجرا بفرماييد :\r\nآيا اصولًا دادگاه‌هاى ما مكلف به محاكمه مجدد و صدور حكم براساس قوانين جمهورى اسلامى مىباشند يا خير ؟\r\nبا توجه به ضرورت انعقاد چنين قراردادى شيوه‌اى را كه مغاير موازين شرع نباشد ارشاد فرماييد .\r\nدر صورت قابليت اجرا ، با توجه به اين كه مجازات جرايم ارتكابى در كشور غيراسلامى تنها زندان مىباشد ولى از ديدگاه مقررات جمهورى اسلامى داراى صورت‌هاى مختلف ذيل است ، تكليف چيست ؟ آيا حاكم شرع مىتواند صورت‌هاى ذيل را به حبس تبديل نمايد ؟\r\nالف ) مجازات جرم ارتكابى حد شرعى است\r\nب ) مجازات جرم ارتكابى ديه است .\r\nج ) مجازات جرم ارتكابى حبس است .\r\nد ) مجازات جرم ارتكابى تعزير غيرحبس است .\r\nه ) مجازات جرم ارتكابى قصاص است .\r\nو ) عمل ارتكابى جرم محسوب نمىشود .\r\nدر مورد مجرمين خارجى ، در صورتى كه تبعه كشور ديگر در جمهورى اسلامى مرتكب جرم گرديده و هم اكنون مجازات حبس را مىگذراند ، آيا از نظر شرعى جمهورى اسلامى مىتواند فرد محكوم را قبل از استيفاى كامل\r\n\r\n","description":"","footnote":"","page_name":" 99 ","page_number":99},
  {"content":"\r\n\r\nمجازات به كشور متبوع بسپارد تا ادامه حبس در آنجا صورت گيرد يا خير ؟\r\n- اگر يك كشور مسلمان طرف قرارداد باشد ، آيا حكم مسئله تغيير مىكند يا خير ؟\r\nآيا رضايت و عدم رضايت محكومين در موارد فوق تأثير دارد يا خير ؟\r\nجواب )\r\nقابليت اجراى احكام صادره از سوى كشورهاى غيراسلامى در صورت موافقت صد در صد احكام آنان با احكام دقيق اسلامى است .\r\nدر صورت عدم موافقت صد در صد احكام آنان با احكام اسلامى .\r\nدادگاه‌هاى اسلامى ايران مكلف به محاكمه مجدد اسلامى مىباشند .\r\nو كلًا شيوه‌ى حكم و مجازات اسلامى قابل تبديل نيست زيرا : « و من لم يحكم بما انزل اللَّه فاولئك هم الكافرون . . . الظالمون . . . الفاسقون » .\r\nو بالاخره ، هم عمل ارتكابى را كه از نظر اسلامى جرم است نمىتوان ناديده گرفت و هم حد يا تعزير و . . . اسلامى را نمىتوان به چيز ديگرى تبديل كرد .\r\nتتمه زندانى بودن مجرم خارجى در كشور خودش در صورت موافقت با حبس داخلى در آنجا هيچگونه اشكالى ندارد و رضايت طرف هم شرط نيست بلكه گذراندن تتمه حبس با شرط مذكور در كشور خودش راجح است .\r\nسؤال 69 )\r\nآيا مىتوان گفت تفاوت مطرح در معتبره ظريف ميان ابهام و ساير\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nانگشتان ، بخاطر تفاوت در ميزان كارآيى آنهاست ؟\r\nبر اين اساس ، آيا مىتوان از انگشت ابهام الغاء خصوصيت كرد و اين تفاوت را در مورد ساير انگشتان نيز تعميم داد ؟ يعنى نسبت به خسارات وارده بر انگشتان با توجه به اهميت شغل و ارزش هر انگشت عمل كنيم و به تعيين ديه و خسارات وارده بپردازيم ؟ يكى از نظرات سه‌گانه فوق هماهنگ مىباشد و شيخ رحمه اللَّه در مبسوط از آن به روايت اكثر اصحاب ياد مىكند و در خلاف بر مفاد آن ادعادى اجماع مىنمايد . حضرت آيت اللَّه خويى ( رحمه اللَّه ) همين روايت را برمىگزيند و وجه ترجيح آن بر ساير روايات را مخالفت آن با عامه معرفى مىكند .\r\nبا عنايت به اينكه در عصر حاضر مشاغل متحول و دگرگون شده است ، اشخاصى كه دچار آسيب‌ديدگى در ناحيه انگشتان شده‌اند و داراى مشاغلى چون جراحى و خطاطى ، و . . . هستند ، اظهار مىدارند صدمه وارده به شغل آنها آسيب جدى رسانده است ، بفرماييد :\r\nآيا مىتوان گفت تفاوت مطرح در معتبره ظريف ميان ابهام و ساير انگشتان ، بخاطر تفاوت در ميزان كارآيى آنهاست ؟\r\nبراين اساس ، آيا مىتوان از انگشت ابهام الغا خصوصيت كرد و اين تفاوت را در مورد ساير انگشتان نيز تعميم داد ؟ يعنى نسبت به خسارات وارده بر انگشتان با توجه به اهميت شغل و ارزش هر انگشت عمل كنيم و به تعيين ديه و خسارات وارده بپردازيم ؟\r\nجواب )\r\nنظريه اختلاف بهاى انگشتان ، از نظر اختلاف كارآيى آنان ، عادلانه و\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nموافق كتاب و سنت است ، براين مبنا ، تساوى بهاى انگشتان با انگشت ابهام و بلكه برابرى ساير انگشتان با يكديگر ، نيز بر خلاف عدالت محسوب مىشود ، زيرا اختلاف كارآيى انگشتان ، ناگزير موجب اختلاف ديه آنان است و حتى اگر دليلى از كتاب و سنت نيز نداشتيم ، اين اختلاف كارآيى ، خود مبناى عقلى و عادلانه تعيين ديه مىبود آياتى از قبيل « اعدلوا هو اقرب التقوى » نظريه مذكور را كه از نمونه‌هاى بارز عدالت است تأييد مىكند و راجع به انگشت ابهام كه در حديث ، از انگشتان ديگر ، گرانتر دانسته شده ما نيازى به الغاء خصوصيت نداريم زيرا ذكر انگشت ابهام ، از باب نمونه بارز آن است و « حصر » هم نيست .\r\nبنابراين در ميان انگشتان دو تفاوت بايد درنظر گرفته شود ، اول ، تفاوت كلى بين انگشتان در بعد كارايى عمومى آنان .\r\nدوم : تفاوتى از لحاظ كاربردهاى خصوصى .\r\nبراى مثال بايد گفت اگر انگشتان دست يا پاها يا چشمان يا گوش‌ها و . . . در صورت نسبت به يكديگر برابرى داشته باشند بنابراين ديه گوش ناشنوا يا شنوا و ديه چشم نابينا با بينا و ديه پاى معلول با پاى سالم و ديه دست ناتوان با توانا و ديه انگشت كارى با انگشت فلج و بىحركت بايد برابر باشند كه بر خلاف عدالت و ميزان كارآيى آنان در دو بعد مذكور است . و برهمين مبنا آنچه در ميان علماى مشهور يا اجماعى و يا ضرورى است كه ديه هر عضو يگانه‌اى مانند دهان ، زبان ، بين و عورت و نيز ديه اعضاى دوگانه مانند چشمان ، ابروان ، دستان و پاها و دو بيضه ، با\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nكل بهاى جان برابر است ! بسيار جاى تعجب مىباشد و نيز بر خلاف عدالت و مطابق « فرع افزون بر اصل است » ! ! كه در صورت قطع كل اين اعضاء با حفظ اصل جان ، ديه آنها تقريباً سى برابر خون‌بهاى انسان خواهد بود و اين بر خلاف عدالت اقتصادى و جانى است ، مانند آنكه گفته شود ساختمانى كه داراى سى اتاق است در صورت خراب كردن يك اتاق از آن ، بايستى بهاى سى اتاق داده شود كه اينها همه بر خلاف ضرورت فطرى ، عقلى ، عملى ، اقتصادى و بر خلاف موازين عادلانه كتاب و سنت است .\r\nسؤال 70 )\r\nدر صورتى كه شخصى مالى را به صورت نسيه يا اقساط بفروشد و قبل از تحويل به‌خريدار آن را مجدداً از او به مبلغ كمترى به صورت نقد خريدارى نمايد در اين صورت بفرماييد :\r\nالف - آيا معامله فوق ربوى است ؟\r\nب - در صورت مثبت بودن پاسخ آيا محكوم به بطلان است ؟\r\nج - هرگاه مورد معامله به صورت كلى يا كلى در معين باشد آيا تعيين يا عدم تعيين مصداق كالاى فروخته شده تأثيرى در صحت و يا بطلان معامله دارد ؟\r\nد - قصد اولى فروشنده بر خريد مجدد بيع به مبلغ كمتر به صورت نقد چه اثرى در صحت و يا بطلان معامله مىتواند داشته باشد ؟\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nه . آيا فرقى بين تصريح و عدم تصريح قصد وجود دارد ؟\r\nو - در صورت مثبت بودن پاسخ هرگاه خريدار بدون تصريح فروشنده از قراين علم به قصد مذكور پيدا كند چه اثرى بر حكم معامله دارد ؟\r\nجواب )\r\nالف - كم و زياد بودن مبلغ مورد معامله در برابر كم و زياد بودن زمان ، طلا « ربوى » است و زيادتر بودن مبلغ جنس در معامله نسيه نسبت به مبلغ معامله نقدى نيز ربا است مگر آن كه تورم پول رايج ، در زمان دريافت مبلغ ، محاسبه شود كه اين ريا نيست .\r\nب - آرى هر دو معامله محكوم به بطلان است .\r\nج - براى صحت معامله ، جنس مورد معامله بايد در هر صورت ديده شود و يا مانند ديدن توصيف گردد و در غير اين دو صورت ، معامله غررى و باطل است ، چه با تصريح يا اشاره ، چه در كمبود قيمت به حساب نقد و زيادىاش به حساب نسيه به علت ربا بودن ، تفاوتى وجود ندارد و كل معاملات مذكوره محكوم به بطلان است .\r\nپايان\r\n\r\n","description":"","footnote":"","page_name":" 104 ","page_number":104},
  {"content":"\r\n . \r\n","description":"","footnote":"","page_name":" 105 ","page_number":105},
  {"content":"\r\n . \r\n","description":"","footnote":"","page_name":" 106 ","page_number":106},
  {"content":"\r\n . \r\n","description":"","footnote":"","page_name":" 107 ","page_number":107},
  {"content":"\r\n . \r\n","description":"","footnote":"","page_name":" 108 ","page_number":108},
  {"content":"\r\n . \r\n","description":"","footnote":"","page_name":" 109 ","page_number":109},
  {"content":"\r\n . \r\n","description":"","footnote":"","page_name":" 110 ","page_number":110},
  {"content":"\r\n . \r\n","description":"","footnote":"","page_name":" 111 ","page_number":111},
  {"content":"\r\n . \r\n\r\n","description":"","footnote":"","page_name":" 112 ","page_number":112}
  ]