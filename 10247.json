[
  {"content":"\r\n\r\n\r\nجلد سوم\r\nتاريخ جهانگشاى جوينى تأليف :\r\nعطاملك جوينى\r\nبه اهتمام :\r\nسيّد شاهرخ موسويان\r\nبراساس تصحيح :\r\nعلّامه محمد قزوينى\r\nبه انضمام شرح لغات ، ابيات عربى و فارسى ، عبارات مشكل و . . .\r\n\r\n","description":"","footnote":"","page_name":" 617 ","page_number":1},
  {"content":"\r\n . \r\n","description":"","footnote":"","page_name":" 618 ","page_number":2},
  {"content":"\r\n\r\nتاريخ جهانگشاى جوينى تأليف :\r\nعلاء الدّين عطاملك بن بهاء الدّين محمّد بن محمّد الجوينى در سنهء 658 هجرى\r\nجلد سوّم\r\nدر تاريخ « منكو قاآن » و « هولاكو » و « اسماعيليّه »\r\nبه اهتمام : سيّد شاهرخ موسويان\r\nبراساس تصحيح علّامه محمّد قزوينى\r\n\r\n","description":"","footnote":"","page_name":" 619 ","page_number":3},
  {"content":"\r\n . \r\n","description":"","footnote":"","page_name":" 620 ","page_number":4},
  {"content":"\r\n\r\n\r\nفهرست مندرجات جلد سوّم\r\nعنوان صفحه مقدمهء مصحّح 627\r\nديباچه كتاب 643\r\nذكر احوال الغ‌نوين و سرقويتىبيكى 644\r\nذكر احوال بجمن و استيصال او 647\r\nذكر جلوس منكو قاآن بر تخت خانى و گستردن بساط عدل نوشروانى و 648\r\nذكر نمودارى از محاسن ذات همايون ، پادشاه جهان منكو قاآن بعد از استقرار او بر سرير ملك 685\r\nذكر اركان دولت [ منكو قاآن 
  ] 687\r\nذكر حركت پادشاه‌زادهء جهان هولاكو به بلاد غربى 689\r\nذكر حركت پادشاه جهان هولاكو به فتح قلاع ملاحده 696\r\nنسخهء فتح نامهء الموت 700\r\nذكر تقرير مذاهب باطنيان و اسماعيليان و احوال جماعت مذكور 716\r\nذكر محضر مهدى مقدوح 729\r\nذكر جلوس مستنصر [ ابو تميم معدّ 
  ] پسر ظاهر 730\r\nذكر كيفيّت و سبب اين احوال [ يعنى انقراض فاطميّين و استيلاء آل ايّوب بر مصر 
  ] 733\r\nذكر حسن صبّاح و تجديد او و دعوت ملاحده كه آن را دعوت جديده خوانند 735\r\nذكر ولادت حسن بن محمّد بن بزرگ اميد [ معروف به على ذكره السّلام و سلطنت او 
  ] 751\r\nذكر احوال ركن الدّين خورشاه بعد از وفات پدرش 772\r\nذكر قلاع ركن الدّين بعد از نزول او 776\r\n\r\n","description":"","footnote":"","page_name":" 621 ","page_number":5},
  {"content":"\r\n\r\nذكر احوال ركن الدّين و انتهاى كار ايشان 780\r\nذيل كتاب در كيفيّت واقعهء بغداد از نسخهء مرحوم افضل العالم استاد البشر نصير الحقّ و الدّين محمّد بن محمّد الطّوسى رحمه اللّه 784\r\nحواشى و اضافات 790\r\nفهرست اسماء الرّجال 903\r\nفهرست الأماكن و القبائل 925\r\n\r\n","description":"","footnote":"","page_name":" 622 ","page_number":6},
  {"content":"\r\n\r\n\r\nفهرست مواضيع مهمّهء حواشى آخر كتاب\r\nانان و كلران 791\r\nكيش و قربان 793\r\nجغان‌نوين 795\r\nاركؤن 795\r\nسونجاق نوين 798\r\nصلال در جمع صلّ 799\r\nعبد اللّه بن معاوية 800\r\nمحمّد ديباج 800\r\nداعيان طبرستان 801\r\nتاريخ وفات اسماعيل بن جعفر الصّادق 803\r\nسعايت محمّد بن اسماعيل در حقّ موسى الكاظم عليه السّلام 804\r\nعبد اللّه بن ميمون قدّاح 805\r\nعبدان الكاتب 827\r\nابو الخطّاب اسدى 828\r\nتاريخ ظهور قرامطه 830\r\nحمدان قرمط 830\r\nبلقاسم حوشب 831\r\nابو عبد اللّه شيعى 832\r\nبرادر او ابو العبّاس المخطوم 835\r\nتاريخ جلوس مهدى فاطمى 835\r\nتاريخ انقراض بنى الأغلب 835\r\n\r\n","description":"","footnote":"","page_name":" 623 ","page_number":7},
  {"content":"\r\n\r\nمقصود از بلاد مغرب و افريقيه 836\r\nتطابق كامل بين جهانگشاى و دستور المنجّمين در تفاصيل راجع به اسماعيليّه 836\r\nابو يزيد خارجى 838\r\nتاريخ وفات كافور اخشيدى 840\r\nابو حامد اسفراينى 840\r\nابو الحسن قدورى 841\r\nابو محمّد بن الأكفانى 841\r\nابو عبد اللّه البيضاوى 841\r\nعبّاس بن تميم صنهاجى و پسر او نصر 844\r\nالعاضد لدين اللّه 845\r\nتاريخ ورود اسد الدّين شيركوه با عساكر شام به مصر 846\r\nشابور ( شاور ) وزير عاضد 848\r\nعبد الملك بن عطاش 855\r\nفريم 856\r\nشهرياركوه ( - جبل كوه ) 857\r\nجبال قارن 858\r\nجبال شروين 859\r\nاندجرود 859\r\nطرز 860\r\nچناشك 860\r\nابو مسلم رازى 861\r\nقصيدهء معزّى در مدح او 861\r\nسحنه 863\r\nعلى ذكره السّلام 865\r\nناصر الدّين منكلى 865\r\nشمس الدّين آيتغمش 866\r\nنور الدّين كوكجه 866\r\nمظفّر الدّين كوكبورى 868\r\n\r\n","description":"","footnote":"","page_name":" 624 ","page_number":8},
  {"content":"\r\n\r\nسيف الدّين اغلمش 870\r\nكوتم 873\r\nشيركوه ( الموت ) 878\r\nشقان 878\r\nفسكر 880\r\nتحصيص با حاء مهمله 881\r\nشهرك الموت و شهرك طالقان 882\r\nآل جستان 883\r\nاقبال شرابى 885\r\nدوات‌دار كوچك 885\r\nدوات‌دار بزرگ 885\r\nسليمان شاه بن برجم ايوائى 887\r\nشرف الدّين بن الجوزى 888\r\nجمال الدين ابو الفرج بن الجوزى دوّم معاصر سعدى 889\r\nجرماغون نوين 890\r\nبايجو نوين 890\r\nكريت 893\r\nصاحب ديوان فخر الدّين بن الدّامغانى 894\r\nبرج عجمى 895\r\nبيمارستان عضدى 896\r\nشرف الدين مراغى 896\r\nشهاب الدين زنگانى 896\r\nدروازهء كلواذى 897\r\nابن درنوس 897\r\nاوزان ( اوران ) 898\r\nاستوبهادر ( - على بهادر ) 899\r\nسياه كوه 901\r\n\r\n","description":"","footnote":"","page_name":" 625 ","page_number":9},
  {"content":"\r\n . \r\n","description":"","footnote":"","page_name":" 626 ","page_number":10},
  {"content":"\r\n\r\n\r\nمقدّمهء مصحّح\r\nبه عللى كه اينجا موقع تفصيل ذكر آن نيست تهيّهء طبع و تصحيح اين جلد سوّم از تاريخ جهانگشاى جوينى بيش از حدّ انتظار به تأخير افتاد ، ولى للّه الحمد بالأخره به يارى خداى تعالى و حسن توفيق او وسايل اتمام آن فراهم آمده . اينك اين جلد اخير كتاب به همان طرز و اسلوب جلدين اوّلين ولى به علاوهء بعضى حواشى مفصّل‌تر و مبسوطتر به اختتام رسيد .\r\nبراى تصحيح اين مجلّد سوّم علاوه بر شش نسخهء جهانگشاى كه در تصحيح جلد اوّل و دوّم به كار برده‌ام و شرح خصوصيّات و مميّزات هريك از آن‌ها را مفصّلا و مشروحا در مقدمهء ج 1 ص 71 - 90 نگاشته ( و باز ذيلا اشارهء اجمالى بدانها خواهيم نمود ) پنج نسخهء ديگر نيز از همان كتاب به دست داشته‌ام كه مجموع مىشود يازده نسخه ، ولى چون يك نسخه ازين پنج نسخهء تازه ( نسخهء ط ) كه سابقا متعلّق به مرحوم براون بود قبل از آنكه به دست من افتد به شرحى كه بعد ازين مذكور خواهد شد به خواهش آن مرحوم به توسّط يكى از محصّلين هندوستان موسوم به كمال الدّين احمد با دو نسخهء ديگر از همين كتاب از نسخ كتابخانهء بدليان « 1 » در اكسفورد مقابله شده و جميع اختلاف قراءات و نسخه‌بدلهاى آن دو نسخه با نهايت دقّت در حواشى اين نسخه ثبت شده بود پس در حقيقت اين نسخهء واحده منحلّ مىشود به سه نسخهء متغايرهء جداگانه و نتيجه آنكه مجموع نسخى كه من در تصحيح اين جلد سوّم به كار برده‌ام روىهم‌رفته عبارت خواهد بود از سيزده نسخه از نسخ جهانگشاى كه ذيلا اشارهء اجمالى به هريك از آن‌ها با تفصيل علامات و رموزى كه براى هركدام از آن‌ها به قصد اختصار و احتراز از تطويل و تكرار در حواشى اين كتاب اتّخاذ كرده‌ايم خواهد شد . ما بين اين سيزده نسخه هفت نسخهء اوّل آن‌ها از نسخ كتابخانهء ملّى پاريس است و ما بقى از كتابخانه‌هاى عمومى\r\n\r\n\r\n","description":"","footnote":"\r\n( 1 ) -  Bodleian Library , Oxford \r\n","page_name":" 627 ","page_number":11},
  {"content":"\r\n\r\nيا خصوصى ديگر به تفصيل مذكور بعد ازين :\r\n\r\nصورت نسخ سيزده‌گانهء جهانگشاى كه در تصحيح اين مجلّد به كار برده شده است .\r\n1 - نسخهء آ  Supplement persan 205 \r\n2 - نسخهء ب  Supplement persan 1375 \r\n3 - نسخهء ج  Supplement perasan 1556 \r\n4 - نسخهء د  Ancien fonds persan 69 \r\n5 - نسخهء ه  Supplement persan 1563 \r\n6 - نسخهء ز  Supplement persan 206 \r\n7 - نسخهء ح  Supplement persan 2018 \r\n« 1 »  Bibliotheque Nationale , Paris \r\nچون وصف شش نسخهء اوّل مذكور در فوق را مشروحا در مقدّمهء جلد اوّل ص فو - قى بيان كرده‌ايم لهذا اينجا بيش به تكرار آن مسطورات نمىپردازيم ، فقط تجديد تذكّر خواننده را به اشاره به يكى دو نكتهء ذيل اقتصار مىنمائيم :\r\nيكى آنكه اساس حقيقى طبع اين جلد مانند دو جلد گذشته به نحو كلّى بر نسخهء آ است كه اصحّ و اكمل و اقدم جميع نسخ ديگر و فقط هشت سال بعد از وفات مؤلف كتاب استنساخ شده است ( سنهء 689 ) و ساير نسخ همه فرع و تابع اين نسخه است به اين معنى كه متن حتّى المقدور بدون تصرّف از روى اين نسخه استنساخ و با آن تطبيق شده است مگر در مواردى كه غلط بودن اين نسخه در كمال وضوح آشكار يا آنكه كلمات بدون نقطه يا مشكوك القراءة يا به كلّى محرّف و مصحّف باشد ، يا آنكه درين نسخه سقط و افتاده‌اى داشته باشد كه در اين موارد مذكوره متن ناچار به استعانت نسخ ديگر تصحيح شده است ولى باز در همهء اين صور و در جميع صور ديگر و على اىّ نحو كان جميع نسخه‌بدلهاى اين نسخه بدون استثنا در جنب نسخه‌بدلهاى ساير نسخ در حواشى\r\n\r\n\r\n","description":"","footnote":"\r\n( 1 ) - رجوع شود به فهرست نسخ فارسى كتابخانهء ملّى پاريس تأليف بلوشه\r\n Catalogue des manuscrits persans de la Bilbiotheque Nationale , par E . Blochet , 4 tomes , Paris , 1905 - 1934 . \r\nبه تفصيل ذيل :\r\nنسخهء آ - ج 1 نمرهء 441 ، نسخهء ب - ج 1 نمرهء 443 ، نسخهء ج - ج 1 نمرهء 442 ، نسخهء د - ج 1 نمرهء 445 ، نسخهء ه - ج 1 نمرهء 447 ، نسخهء ز - ج 1 نمرهء 444 ، نسخهء ح - ج 4 نمرهء 2312 .\r\n","page_name":" 628 ","page_number":12},
  {"content":"\r\n\r\nذيل صفحات به دست داده شده است تا خواننده خود برحسب ذوق و اجتهاد شخصى خود در انتخاب نسخه‌بدلى كه به نظر او اصحّ و ارجح مىآيد به كلّى آزاد باشد .\r\nو ديگر آنكه در هريك از دو نسخهء ب ه ( چنان كه در مقدمهء ج 1 نيز بدان اشاره كرده‌ايم ) در اين جلد سوّم سقط بسيار بزرگى موجود است كه درين دو مورد بالطّبع از استفاده از آن دو نسخه محروم مانده‌ايم . امّا سقط نسخهء ب عبارت است از شانزده ورق تمام « 1 » از اوراق آن نسخه كه ما بين ورق 215 و 216 به كلّى از بين افتاده است ، و اين 16 ورق معادل است با قريب 77 صفحه از صفحات طبع كنونى و شروع مىشود از سطر 16 از صفحهء 712 از مجلّد حاضر از كلمهء « چيزى كه در آن خيرى باشد » در اواخر فتح نامهء الموت ، و ختم مىشود به سطر 3 از صفحهء 747 به كلمهء « مجانيق بنهادند » در اواخر فصل حسن صبّاح و دعوت جديده .\r\nو امّا سقط بزرگ نسخهء ه عبارت است تقريبا از تمام نصف اخير جلد سوّم جهانگشاى از ابتداء قسمت اسماعيليّه الى انتهاء آن و شروع مىشود از ابتداء فصل معنون به « ذكر تقرير مذاهب باطنيان و اسماعيليان و احوال جماعت مذكور » در ص 716 س 10 از طبع حاضر و ختم مىشود به آخرين سطر ص 781 كه صفحهء اخير كتاب است . و اين قسمت ساقطه معادل است با قريب 136 صفحه از صفحات مجلّد حاضر از جملهء 781 صفحهء تمام اصل كتاب . و نسخهء حاضره به آخرين جملهء فتح نامهء الموت به كلمات  « فَقُطِعَ دابِرُ الْقَوْمِ الَّذِينَ ظَلَمُوا وَ الْحَمْدُ لِلَّهِ رَبِّ الْعالَمِينَ »  ختم مىشود بدون اينكه به هيچ وجه آثار و علايم افتادگى در بين باشد بلكه برعكس ناسخ بعد از آخرين جملهء مذكوره افزوده « و صلّى اللّه على محمّد و آله الطّاهرين » و سطور اخيرهء كتاب را نيز به رسم معهود غالب نسّاخ در خواتيم كتب به شكل مثلّثى به انتها رسانيده است كه ازين قراين به كلّى واضح است كه در نظر ناسخ كتاب به همين‌جا ختم مىشده و بعد از فتح الموت در نسخهء منقول عنها قطعا هيچ‌چيز ديگرى نبوده است ، و به احتمال بسيار قوى نسخهء منقول عنها يكى از نسخ اوّليه جهانگشا بوده كه مؤلّف آن هنوز فصل راجع به اسماعيليّه را بدان الحاق نكرده و كتاب را به حال حاليّه تكميل ننموده بوده است ، و اينكه تاريخ آن نسخه به شرحى كه در مقدّمهء ج 1 ص 88 مذكور است به ظنّ غالب سنهء\r\n\r\n\r\n","description":"","footnote":"\r\n( 1 ) - تعيين عدّهء 16 از اعداد رئوس صفحات اصلى اين نسخه كه به ارقام هندسى فارسى نوشته شده به دست مىآيد چه ورق  a  215 كنونى از ارقام كتابخانهء ملّى داراى رقم 209 قديمى فارسى است و ورق  a  216 كنونى داراى رقم 225 .\r\n","page_name":" 629 ","page_number":13},
  {"content":"\r\n\r\n659 بوده يعنى فقط يك سال بعد از آخرين تاريخى كه ذكر آن در جهانگشاى آمده ( يعنى سنهء 658 « 1 » ) جدّا مؤيّد صحّت اين احتمال است و مىرساند كه نسخهء مذكوره فوق‌العاده قديمى و به كلّى قريب العهد با تحرير اوليّه اين كتاب بوده است .\r\nو امّا نسخهء ح يعنى  Supplement persan 2018  ( - فهرست بلوشه ج 4 نمرهء 2312 ) .\r\nچون اين نسخه فقط درين سنوات اخيره داخل كتابخانهء ملّى پاريس شده است لهذا براى راقم سطور در تصحيح جلد اوّل و دوّم اين كتاب استفاده از آن ممكن نشد چه در آن تاريخ هنوز كسى از وجود اين نسخه اطّلاعى نداشت . نسخهء حاضره به خطّ نسخ قديمى نسبتا خوش و به قطع خشتى عريض و محتوى است بر 319 ورق و تاريخ كتابت آن در 2 ربيع الأوّل سنهء 700 هجرى است ، و نسخه‌ايست كامل يعنى هر سه جلد كتاب است ولى مانند عدّهء بسيار قليلى از نسخ اين كتاب ( از جمله دو نسخهء د ه - رجوع شود به مقدّمهء ج 1 ص 89 - 86 متن و حاشيه ) در اين نسخه نيز جهانگشاى به دو مجلّد منقسم است نه به سه مجلّد به طبق اكثريّت نسخ معموله و جلد اوّل و دوّم كنونى روىهم‌رفته يك جلد محسوب شده است يعنى مجلّد اوّل و كاتب در آخر مجلّد دوّم حاليّه چنين نوشته : « تمام شد مجلّد اوّل از تاريخ جهان‌گشاى و صلّى اللّه على محمّد و آله » . و جلد سوّم كنونى بالطّبع جلد دوّم لابد محسوب مىشده گرچه بدين فقره تصريح نشده و كاتب در آخر جلد سوّم حاليّه فقط چنين نوشته : « فرغ « 2 » من تاريخ جهان‌گشاى ثانى ربيع الأول سنة سبع مائة الهلاليّة » . اين نسخه در صحّت و سقم متوسّط الحال بلكه جنبهء سقم و كثرت اغلاط آن غالب است ولى مع‌ذلك در تصحيح اين مجلّد حاضر بىنهايت مفيد واقع شد چه از مقايسهء دقيق اين نسخه با ساير نسخ كه به دست داشتم بر من واضح شد كه اصل و منشأ اين نسخه به كلّى غير اصل و منشأ ساير نسخ است و اين نسخهء حاضره با ساير نسخ مشاراليها به كلّى از دو خانوادهء مختلف منشعب شده‌اند و ما بين آن‌ها در تحرير عبارات و زياده و نقصان جمل و كلمات و غير ذلك از جزئيّات در اغلب مواضع اختلاف كلّى موجود است و چه بسا از مواضع مشكوكه يا محرّفهء مصحّفه كه در جميع همه حال به يكسان و عبارت فاسد و مطلب به كلّى نامفهوم بود به استعانت اين نسخه مقصود واضح و عبارت مصحّح گشت . يكى از مالكين قديم اين نسخه در دو صفحهء سفيد ما بين جلد دوّم و سوّم كنونى ( ورق 237 - 238 ) بعضى عبارات و اشعار به\r\n\r\n\r\n","description":"","footnote":"\r\n( 1 ) - رجوع شود به مقدّمه ج 1 ص 71 .\r\n( 2 ) - كذا بدون ذكر فاعل فعل .\r\n","page_name":" 630 ","page_number":14},
  {"content":"\r\n\r\nفارسى و عربى و ايغورى ( به خطّ ايغورى ) و مغولى ( به خطّ مغولى ) نوشته و در آخر آن رقم كرده : « و كتبه العبد الرّاجى رحمة ربّه و عفوه و غفرانه و كرمه محمّد بن عمر بن حسن بن محمود بن عبد العزيز السّمرقندى المعروف [ ب 
  ] محمّد بخشى بماردين المحروسة فى تاريخ اوّل جمادى الآخر سنة اربع و عشرين و سبعمائة رحم اللّه من ترحّم الى [ ظ : على 
  ] كاتبه و عفا اللّه عنه و لسائر المسلمين آمين ربّ العالمين » .\r\n\r\n8 - نسخهء ط 9 - نسخهء ى 10 - نسخهء ك\r\nامّا نسخهء ط عبارت است از سوادى از نسخهء جهانگشاى موجوده در كتابخانهء موزهء بريطانيّه در لندن به علامت « شرقى 155 « 1 » » ( فهرست ريو ج 1 ص 160 - 161 ) . نسخهء اصل لندن كه راقم سطور خود آن را به دقّت مطالعه كرده نسخه‌ايست به غايت جديد و به غايت سقيم و مشحون از اغلاط فاحشه و تحريفات فاسده و سقط و افتادگىهاى بسيار و تاريخ كتابت آن در ماه ربيع الثّانى سنهء 1277 است و داراى 275 ورق است به قطع وزيرى بزرگ و خطّ نستعليق هندى . براى بقيّهء وصف آن نسخه رجوع شود به فهرست سابق الذّكر ريو . و نسخهء حاضرهء ط كه گفتيم فقط سوادى است از نسخهء مذكورهء لندن سابقا متعلّق بوده به مأسوف عليه ادوارد براون مستشرق مشهور انگليسى و به خطّ دو كاتب مختلف است كه به خواهش آن مرحوم بالمناصفه اين نسخه را از روى نسخهء لندن براى كتابخانهء او استنساخ كرده‌اند : يكى عارف بيك حيدر پاشازاده از ترك‌هاى عثمانى سابق كه از اوّل كتاب الى ص 440 ( اواخر جلد دوّم ) به خطّ اوست . و ديگرى يكى از اهالى هند موسوم به مولوى محمّد بركة اللّه بهوپالى كه از ص 441 الى 748 كه آخرين صفحهء كتاب است به خطّ كاتب اخير است . نسخهء حاضر بالطّبع داراى همان اغلاط و تحريفات و سقطهاى نسخهء منقول عنها يعنى نسخهء سابق الذّكر لندن است به علاوهء اغلاط لا تعدّ و لاتحصاى ديگر و تصرّفات خودسرانهء بسيار كه كاتب هندى در نصف اخير كتاب كه به خطّ اوست ( و حاوى جلد سوّم است كه محلّ احتياج ماست ) از خود در هر قدم و هر موقع علاوه كرده است . ولى نصف اوّل كتاب كه به خطّ كاتب ترك است ازاين‌گونه اغلاط الحاقى مصون و تقريبا سوادى است مطابق با اصل . تاريخ كتابت نسخهء حاضره ماه اكتوبر سنهء 1902 ميلادى است و خطّ آن خطّ نستعليق زشت ولى خوانا و به قطع وزيرى عريض و داراى 748 صفحه است .\r\n\r\n\r\n","description":"","footnote":"\r\n( 1 ) -\r\n Or . 155 ( voir Catalogue of the Persian manuscripts in the British Museum , by Charles Rieu , London , 1879 - 1883 ) . \r\n","page_name":" 631 ","page_number":15},
  {"content":"\r\n\r\nجلد سوّم اين نسخهء ط را چنان كه سابق نيز اشاره بدان كرديم در سنهء 1919 م به خواهش مرحوم براون يكى از طلّاب فاضل هندوستان موسوم به كمال الدّين احمد كه در آن تاريخ در دار العلوم كمبريج به تحصيل اشتغال داشته با دو نسخهء ديگر از همين كتاب متعلّق به كتابخانهء بدليان « 1 » در اكسفورد به دقّت تمام مقابله كرده و جميع اختلاف قراءات و نسخه‌بدلهاى آن دو نسخهء را با نهايت سعى و مواظبت و احتياط در حواشى نسخهء حاضره افزوده و جميع سقطهاى نسخهء لندن را نيز از روى دو نسخهء مزبورهء اكسفورد تكميل و در اوراق علىحده نگاشته و به نسخهء حاضره الحاق نموده است . و علامت دو نسخهء مزبوره در كتابخانهء بدليان يكى\r\n Fraser 154 \r\nاست ، و ديگرى  Ouseley Add . 44  . و كمال الدّين احمد از نسخهء اوّلى هميشه به حرف  A  و از نسخهء ثانى به حرف  B  تعبير مىكند و ما در حواشى اين كتاب علامت نسخهء اوّل را حرف ى و علامت نسخهء ثانى را حرف ك قرار داده‌ايم و مجدّدا تذكّر مىدهيم كه ما خود هيچيك ازين دو نسخهء اكسفورد را شخصا معاينه نكرده و هرچه از آن‌ها نقل مىكنيم از روى خطّ كمال الدّين احمد مزبور است لاغير .\r\nامّا نسخهء ى  ( Bodleian Library , Fraser 154 )  از قرار وصفى كه ايته « 2 » در فهرست نسخ فارسى كتابخانهء بدليان در تحت نمرهء 146 از آن نموده نسخه‌ايست بسيار قديمى بدون تاريخ كتابت و به خطّ نسخ و محتوى است بر هر سه جلد كتاب لكن از طرف آخر اندكى نقصان دارد و داراى 232 ورق است به قطع وزيرى بزرگ .\r\nو امّا نسخهء ك  ( Ibid . , Ouseley Add . 44 )  از قرار وصف همان مؤلف « 3 » در تحت نمرهء 145 از فهرست مزبور نسخه‌ايست كامل محتوى بر هر سه مجلّد و به خطّ نستعليق و داراى 173 ورق است به قطع نيم ورقى و تاريخ كتابت ندارد .\r\n\r\n11 - نسخهء ل -  India Office , No . 1914 \r\n( فهرست نسخ فارسى ديوان هند تأليف ايته « 4 » نمرهء 170 ) ، نسخه‌ايست كامل محتوى\r\n\r\n\r\n","description":"","footnote":"\r\n( 1 ) -  Bodleian Library , Oxford . \r\n( 2 ) -\r\n Catalogue of Persian manuscripts in the Bodleian Library , by Hermann Ethe , Oxford , 1889 , No . 146 . \r\n( 3 ) -  Ibid . , No . 145 . \r\n( 4 ) -\r\n Catalogue of Persian manuscripts in the Library of the India Office , by Hermann Ethe , Oxford . 1903 , No . 170 . \r\n","page_name":" 632 ","page_number":16},
  {"content":"\r\n\r\nبر هر سه مجلّد و متعلّق است به كتابخانهء ادارهء هندوستان در لندن و به غايت سقيم و كثير الأغلاط است « 1 » و تاريخ كتابت آن در 15 شوّال سنهء 1076 است و داراى 236 ورق است به قطع نيم ورقى به خطّ نستعليق زشت . اين نسخه نيز مانند دو نسخهء ج م مشتمل است بر ذيل مختصر خواجه نصر الدّين طوسى بر جهانگشاى ( رجوع شود به ص 635 - 636 از اين مقدّمه ) ولى يك ورق تمام ازين ذيل ما بين اوراق 234 - 235 در صحّافى از نسخهء حاضره افتاده است . براى بقيّهء وصف اين نسخه رجوع شود به فهرست سابق الذّكر ايته .\r\n\r\n12 - نسخهء م\r\nنسخه‌ايست جديد مورخهء 1343 ملكى راقم سطور و عبارت است از جلد سوّم جهانگشاى فقط بدون دو جلد اوّل و دوّم ولى به علاوهء دو رسالهء ديگر كه شرح آن‌ها خواهد آمد . و تمام مجموعه به خطّ آقاى مجتبى مينوى است از اجلّهء فضلاء معاصر كه آن را در طهران از روى نسخهء جديد ديگرى مورّخهء 1303 كه متعلّق بوده به يكى از سادات حسابى ايران استنساخ و با دقّت تمام با نسخهء اصل مقابله كرده و سپس آن را به اينجانب هديه داده‌اند شكر اللّه سعيه . و عين عبارت ايشان در صفحهء اخير كتاب از قرار ذيل است : « اين كتاب از روى نسخهء متعلّق به آقاى حسابى استنساخ شد و آن را جدّ ايشان مسمّى به حاج سيّد اسد اللّه تفرشى در سنهء 1303 هجرى قمرى از روى نسخه‌اى نقل كرده بوده كه به خطّ محمّد شاه بن علىّ بن محمود بن شادبخت الأصفهانى المعروف به شيخ الحافظ [ كذا 
  ] ساكن محلّت كرّان فى منتصف ذى القعدة سنة ثمان و تسعين و ستّمائة در عهد خانيّت غازان از روى نسخهء صاحب ديوان نوشته شده و اكثر آن غلط و رونويسى بوده است ، حرّره العبد الآثم مجتبى مينوى فى 23 رمضان سنهء 1343 » اين نسخه در صحّت و سقم متوسّط و با وجود اينكه از قرار مذكور در فوق به سه واسطه از روى خطّ خود مؤلّف استنساخ شده از اغلاط و اوهام خالى نيست كه واضح\r\n\r\n\r\n","description":"","footnote":"\r\n( 1 ) - آقاى سر دنيزن رس  Sir E . Denison Ross  براى جبران كمبود نسخهء س كه خود ايشان در چند سال قبل عكس آن را منتشر ساخته‌اند و عن‌قريب شرح آن خواهد آمد ما بين صفحات 42 و 43 از آن نسخه عكس چهار صفحه از اين نسخهء حاضرهء ديوان هند يعنى نسخهء ل را نيز چاپ كرده‌اند و نمرات اين چهار صفحه را  42 d , 42 c , 42 b , 42 a  گذارده‌اند ، براى تصوّر اجمالى از وضع خطّ و صحّت و سقم اين نسخه رجوع به چهار صفحهء مذكور شود .\r\n","page_name":" 633 ","page_number":17},
  {"content":"\r\n\r\nاست در هر نقل و استنساخى به رسم اغلب نسخ خطّى دنيا چندين قدم از اصل خطّ مؤلّف دور افتاده بوده تا بدين حال حاليّه رسيده است .\r\nنسخه حاضره چنان كه گفتيم علاوه بر جلد سوّم جهانگشاى مشتمل است نيز بر دو رساله ديگر : يكى ذيل مختصر خواجه نصير الدّين طوسى بر جهانگشاى كه در دو نسخه ج ل نيز چنان كه گفتيم موجود است ( رجوع شود به به ص 635 - 636 ازين مقدمه ) . دوّم رساله ديگرى از تأليف خود مؤلف جهانگشاى علاء الدّين عطا ملك جوينى موسوم به تسلية الاخوان كه شرح آن و نقل فصولى از آن در مقدّمه ج 1 ص 38 - 42 و 60 - 62 مفصّلا گذشت و در آنجا گفتيم كه نسخه ديگرى ازين رساله در آخر نسخه ج نيز موجود است . نسخه ما نحن فيه به خطّ شكسته نستعليق و به قطع خشتى و داراى 153 صفحه است كه 120 صفحه آن از آن جلد سوم جهانگشا با ذيل خواجه نصير است و 33 صفحه ديگر رساله تسلية الأخوان .\r\n\r\n13 - نسخهء س\r\nعبارت است از چاپ عكسى از جلد سوّم جهانگشاى فقط بدون دو جلد اوّل و دوّم كه آقاى سر دنيزن رس « 1 » مستشرق مشهور انگليسى از روى نسخهء خطّى بسيار قديمى كه متعلّق بوده به آقاى عبد الحسين شيبانى ( وحيد الملك سابق ) مقيم طهران عكس برداشته و آن را به طريقهء « فاك سيميل « 2 » كه نوعى از عمليّهء تكثير عكس نسخ است در سنهء 1931 ميلادى منتشر ساخته‌اند . اين نسخه بعد از نسخهء آ قديم‌ترين جميع نسخ جهان‌گشاست كه راقم سطور به دست داشته و تاريخ كتابت آن 10 شوال سنهء 690 است يعنى يك سال بعد از تاريخ كتابت نسخهء آ ( 689 ) و نه سال بعد از وفات مؤلّف كتاب ( 681 ) . و عين حكايت خطّ كاتب در آخرين صفحهء كتاب از قرار ذيل است : « و قد وقع الفراغ من تحريره يوم العاشر [ كذا 
  ] من شهر شوّال لسنة تسعين و ستّمائة الهجريّة رحم اللّه من نظر فيه و دعا لكاتبه بالرّحمة و الغفران » . خطّ اين نسخه فوق‌العاده شبيه به خطّ نسخهء آ است و تاريخ اين نسخه نيز چنان كه گفتيم فقط يك سال بعد از تاريخ نسخهء آ است بنابراين هيچ مستبعد نيست بلكه به عقيدهء راقم سطور تقريبا قطع و يقين است كه كاتب هر دو نسخه يك نفر بوده است منتهى اينكه كاتب مزبور در آخر نسخهء آ نام خود را رقم كرده ( « على\r\n\r\n\r\n","description":"","footnote":"\r\n( 1 ) -  Sir E . Denison Ross \r\n( 2 ) -  Facsimile . \r\n","page_name":" 634 ","page_number":18},
  {"content":"\r\n\r\nيدى العبد الضّعيف رشيد الخوافى » ) و در آخر نسخهء س از اين فقره غفلت يا مسامحه نموده است . و على اىّ تقدير خواه كاتب هر دو نسخه يك نفر بوده يا دو نفر چيزى كه يقين است اينست كه اين دو نسخه از روى يك اصل واحد نقل نشده بلكه از دو اصل به كلّى مختلف منشعب شده‌اند چه ما بين آنها در تحرير متن و سوق عبارات و كلمات و جمل در اغلب مواضع اختلاف بيّن مشهود است . براى ساير اطّلاعات راجع به اين نسخهء س رجوع شود به مقدّمهء انگليسى كه آقاى سر دنيزن رس بر آن علاوه كرده‌اند .\r\nتنبيه 1 : ما بين اين سيزده نسخه ، كه وصف اجمالى آنها در فوق مذكور شد هفت نسخهء اوّل آنها را ( يعنى نسخ آ ب ج د ه ز ح را ) به نحو هميشگى و دائمى و مرتبا و منظّما از اوّل كتاب الى آخر آن در تصحيح اين مجلّد به كار برده‌ايم و جميع نسخه‌بدلها و اختلاف قراءات مهمّ هر هفت نسخه را در جميع موارد به دست داده‌ايم ، ولى شش نسخهء اخير را ( يعنى نسخ ط ى ك ل م س را ) فقط از اواسط كتاب از حدود ص 186 به بعد يعنى از اوايل فصل راجع به حسن صبّاح و دعوت جديده الى آخر كتاب از آنها استفاده كرده‌ايم نه قبل از آنچه قبل از آن هيچيك از اين نسخ ششگانه در محلّ دسترس راقم سطور نبود . و در اين نيمه اخير كتاب هم كه اين شش نسخه را به كار برده‌ايم به نحو هميشگى و دائمى نيست بلكه فقط گاهگاه و در مواقع بسيار مهمّ و در اشدّ ضرورت از آنها استمداد جسته‌ايم يعنى مثلا در مواردى كه عبارت در غالب نسخ مشكوك يا محرّف و مصحّف بوده يا در مورد اسامى رجال يا اسامى اماكن يا تاريخ سنوات و نحو ذلك .\r\nتنبيه 2 : نسخه و از نسخ جهانگشاى كتابخانه ملّى پاريس كه خارج از نسخ سيزده‌گانه مذكور در فوق و ما آن را سابقا در تصحيح قسمتى از اوايل جلد اوّل به كار برده‌ايم چون از قرارى كه بعدها در ضمن مقابله و تصحيح معلوم شد نسخه‌اى بود در منتهى درجه سقيم و فوق‌العاده مغلوط و تقريبا به كلّى غير منتفع به ، لهذا به شرح مذكور در مقدّمه ج 1 ص 88 از همان اوايل جزوه چهارم از مجلّد اوّل به كلّى از استفاده از آن نسخه صرف‌نظر كرده و ديگر آن را نه در بقيّه آن مجلّد و نه در هيچيك از جلد دوّم و در اين جلد سوّم حاضر مطلقا و اصلا به كار نبرده‌ايم .\r\n\r\nذيل خواجه نصير الدّين طوسى بر جهانگشاى\r\nتا اينجا گفتگو از نسخ خود جهانگشاى بود . امّا ذيل مختصرى كه خواجه نصير الدّين طوسى - رحمه اللّه عليه - راجع به كيفيّت فتح بغداد به آخر جلد سوّم جهانگشاى ملحق\r\n\r\n","description":"","footnote":"","page_name":" 635 ","page_number":19},
  {"content":"\r\n\r\nساخته و در عدّه بسيار قليلى از نسخ جهانگشاى موجود و از اكثر نسخ آن كتاب مفقود است فقط در سه نسخه از جميع اين نسخ سيزده‌گانه جهانگشاى كه در حين تصحيح اين كتاب در تصرف راقم سطور بوده يعنى نسخ ج ل م اين رساله موجود بود و در ما بقى ده نسخه ديگر مطلقا اثرى و نشانى از آن نيست ، ولى عين همين ذيل را به اسم و رسم منسوبا به خواجه نصير الدّين طوسى در آخر فصل راجع به خلافت المستعصم باللّه از تاريخ عامّ مطوّل مبسوطى تأليف شخصى موسوم به نيكپى بن مسعود بن محمّد بن مسعود كه ظاهرا در اوايل قرن هشتم مىزيسته و نسخه عظيم‌الحجمى از آن داراى 641 ورق به قطع بسيار بزرگ در كتابخانه ملّى پاريس موجود است « 1 » نيز خوش‌بختانه به دست آوردم . و علاوه بر چهار نسخه مزبوره ترجمه‌اى نيز از همين ذيل به عربى با اندك تمايلى به اختصار ولى بدون تسميه مؤلّف اصل يعنى خواجه نصير در كتاب مختصر الدّول ابو الفرج غريغورس بن اهرون الملطى النّصرانى المعروف با بن العربى در ضمن وقايع سنوات 655 - 656 مسطور است « 2 » ( ص 471 س 9 الى ص 475 س آخر از طبع بيروت سنه 1890 م ) . و اين ترجمه عربى در حقيقت در حكم نسخه خامسى بود از اين ذيل كه به دست من بود و براى تصحيح متن فارسى بىنهايت مفيد واقع شد . بارى پس از يأس از به دست آوردن نسخ خطّى ديگرى از اين ذيل بالاخره آن را ناچار از روى همين چهار نسخه خطى مذكور در فوق به انضمام ترجمه عربى ابن العربى و با استعانت از بعضى كتب مؤلّفه همان عصر از قبيل جامع التّواريخ رشيد الدّين فضل اللّه و تاريخ وصّاف و حوادث الجامعه فوطى و الفخرى و غيرها به قدر امكان تصحيح كرده با بعضى حواشى توضيحيّه در صفحات 784 - 789 از مجلّد حاضر به طبع رسانيديم . و اختصار را براى پاره‌اى از مآخذى كه دائما در تصحيح متن به كار برده‌ايم رموزى در حواشى ذيل مزبور اتّخاذ كرده‌ايم كه تفصيل آنها در مقدّمه مختصرى كه به ذيل مذكور ملحق است ( ص 782 ) مذكور است ، رجوع بدانجا شود .\r\n\r\nجامع التّواريخ\r\nيكى ديگر از مآخذ مهمّى كه در تصحيح اين مجلّد غالبا از آن استعانت جسته‌ايم و\r\n\r\n\r\n","description":"","footnote":"\r\n( 1 ) - به علامت  Ancien fonds persan 61  ( - فهرست بلوشه ج 1 نمرهء 253 ) ، و ذيل ما نحن فيه در اوراق  b  460 -  b  462 ازين نسخه است .\r\n( 2 ) - رجوع شود به مقدّمهء ج 1 ص 66 متن و حاشيه .\r\n","page_name":" 636 ","page_number":20},
  {"content":"\r\n\r\nتقريبا صفحه‌اى از اين كتاب از ذكر آن خالى نيست كتاب جليل القدر عظيم‌الشّان مشهور جامع التّواريخ رشيد الدّين فضل اللّه وزير غازان و اولجايتو است . و چون رشيد الدّين چنان كه معلوم است جميع مندرجات مجلّدات ثلثه جهانگشاى را از ابتدا تا انتها بر حسب اختلافات مواقع گاه به عين عبارت و گاه ملخّصا و مختصرا و گاه با بسط و زوايد كثير در كتاب نفيس خود گنجانيده است لهذا بديهى است كه اگر نسخه مصحّح مضبوطى از جامع التّواريخ به دست باشد در امر تصحيح جهانگشاى مدد بسيار تواند نمود . ولى بدبختانه با وجود اينكه نسخ متعدّده قديمى از كتاب مذكور كه بسيارى از آنها نيز در عهد خود مؤلّف كتاب شده هنوز به دست است ( از جمله نسخه به غايت نفيس مصوّرى در كتابخانه ملّى پاريس به نشان « ضميمه فارسى 1113 « 1 » » مع‌ذلك گويا نسخ به كلّى صحيح متقن از اين كتاب فوق‌العاده نادر باشد و علىاىّحال راقم سطور تاكنون به هيچ نسخه از جامع التّواريخ كه از جميع وجوه مصحّح و محلّ اطمينان و وثوق كامل باشد و اعلام اشخاص و اماكن و نحو ذلك در آن دچار فساد تصحيفات و تحريفات نشده باشد بر نخورده‌ايم . بارى غرض آنست كه ما در تصحيح اين مجلّد دائما از جامع التّواريخ خواه از نسخ خطّى آن و خواه از متون مطبوعه آن استمداد جسته‌ايم و در اغلب مواضع مهمّه نسخه‌بدلهاى آن كتاب را و همچنين فقرات معادله آن را با جهانگشاى جوينى ( يعنى جمل و عباراتى كه را كه رشيد الدّين مستقيما از جهانگشاى اخذ كرده و به عين عبارت يا با اندك تصرّفى در آن در كتاب خود مندرج ساخته ) براى مقايسه به دست داده‌ايم لهذا لازم است كه در اينجا چند كلمه‌اى راجع به نسخ خطّى و متون مطبوعه كتاب مزبور كه مراجع ما بوده اشاره اجمالى بنمائيم تا خواننده بتواند خود در مورد احتياج به اصل مأخذ مذكوره رجوع كند . لهذا گوئيم :\r\nچنان كه معلوم است و ما در اوايل مقدّمه جلد اوّل نيز بدان اشاره كرده‌ايم جامع التّواريخ آنچه فعلا به دست است منقسم است به دو جلّد بزرگ : مجلّد اوّل در تاريخ مغول ، و مجلّد دوّم در باب تواريخ عموم اهل اقاليم .\r\nامّا مجلّد دوّم اين كتاب يعنى تاريخ عامّ عالم آنچه در نظر است تاكنون هيچ قسمتى از آن مطلقا و اصلا به طبع نرسيده است و جميع اجزاء مختلفه اين مجلّد كه عبارت است از تواريخ انبيا و خلفا و پادشاهان قديم ايران و ملوك و سلاطين اسلام و اقوام اتراك و\r\n\r\n\r\n","description":"","footnote":"\r\n( 1 ) -\r\n Supplement Persan 1113 ( Catalogue de Blochet , Vol . I , no . 254 ) . \r\n","page_name":" 637 ","page_number":21},
  {"content":"\r\n\r\nچينيان و يهود و فرنگ و روم و هند الى يومنا هذا همچنان به حال نسخه خطى در زواياى كتابخانه‌ها باقى است ، و ما از قسمت راجع به اسماعيليّه اين مجلّد از روى دو نسخه خطّى اين كتاب استفاده نموده‌ايم : يكى نسخه كتابخانه ملّى پاريس به نشان « ضميمهء فارسى 1364 « 1 » » ( - فهرست بلوشه ج 1 نمره 257 ) كه نسخه‌ايست بسيار جديد بدون تاريخ كتابت و نسبة سقيم و مغلوط به خطّ نسخ خوش داراى 336 ورق كه از آن جمله 127 ورق آن در خصوص اسماعيليّه است ( ورق\r\n b \r\n1 -  a  127 ) و مابقى راجع است به تواريخ اقوام ترك و چين و هند ، و ديگر نسخه‌ايست كه سابقا متعلّق بوده به مرحوم ادوارد براون و اين نسخه فقط سوادى است از قسمت اسماعيليّه از جامع التّواريخ نسخه موزه بريطانيّه « ضميمهء 7628 « 2 » » ( - فهرست ريو ج 1 ص 74 - 78 ) و به خطّ همان مولوى محمّد بركة اللّه هندى سابق الذّكر است كه گفتيم نيمه اخير نسخه ط از نسخ جهانگشاى به خطّ اوست . تاريخ كتابت اين نسخه 21 اكتوبر 1901 م است و محتوى است بر 145 صفحه به قطع وزيرى كوچك به خطّ نستعليق .\r\nو ما در حواشى اين كتاب در قسمت راجع به اسماعيليّه هرجا جامع التّواريخ مطلق و بدون قيد مىگوئيم مراد ما نسخه پاريس است و اين نسخه اخير را غالبا به قيد « نسخه براون » از نسخه پاريس تميز داده‌ايم .\r\nو امّا مجلّد اوّل از جامع التّواريخ كه موضوع آن منحصرا تاريخ مغول است و بس . تا كنون آنچه در نظر است سه قسمت از اين مجلّد كه هر يكى بلافاصله دنباله ديگرى است به طبع رسيده است به تفصيل ذيل :\r\nقسمت اوّل در تاريخ قبايل ترك و مغول و اجداد چنگيز خان و تاريخ احوال خود چنگيز خان از ابتداء ولادت او الى حين وفات او . اين قسمت در سنوات 1858 - 1888 م به توسّط مستشرق روسى برزين « 3 » در پطرزبورغ در سه مجلّد به قطع وزيرى با مقابله با نسخ كثير و كمال ضبط و اتقان به انضمام ترجمه روسى در حواشى و فهارس به طبع رسيده است . ولى عيب بزرگ اين طبع آنست كه برزين جميع فصول معترضه راجع به تاريخ ملل غير مغول را كه معاصر با مغول بوده‌اند و رشيد الدّين به رسم خود در اثناء تاريخ مغول جابه‌جا درج كرده او همه را به كلّى از بين انداخته و به چاپ نرسانيده\r\n\r\n\r\n","description":"","footnote":"\r\n( 1 ) -\r\n Supplement persan 1364 ( Catalogue de Blochet , Vol . I , no . 257 ) . \r\n( 2 ) -  Add . 7628 ( Catalogue de Rieu I , pp . 74 - 78 ) . \r\n( 3 ) -  Ilya Nikolayevitch Berezine . \r\n","page_name":" 638 ","page_number":22},
  {"content":"\r\n\r\nاست « 1 » . فهرست مندرجات اين سه جلد طبع برزين از قرار ذيل است : جلد اوّل در تعداد قبايل اتراك و مغول و اخبار و حكايات راجع بدانها ، محتوى بر 286 صفحه متن و 31 ص مقدّمه روسى و 16 + 322 ص ترجمه روسى و حواشى و فهارس . اين مجلّد در سنوات 1858 - 1861 م به طبع رسيده است . جلد دوّم در تاريخ آبا و اجداد چنگيز خان از الان‌قوا جدّهء اعلاى او الى يسوكاى بهادر پدر او و تاريخ اوايل احوال خود چنگيز خان از ابتداء ولادت او در حدود سنه 549 الى جلوس او به تخت خانى در سنّ چهل و نه سالگى در شهريور سنه 599 ، محتوى بر 239 ص متن و 4 ص مقدّمه روسى و 4 + 335 ص ترجمه روسى و حواشى و فهارس ، اين مجلّد در سنه 1868 م به طبع رسيده . جلد سوّم در تاريخ بقيّه احوال چنگيز خان از سنه 600 يعنى از ابتداء جلوس او به تخت سلطنت الى وفات او در سنه 624 در سنّ هفتاد و سه‌سالگى و جنگهاى او و فتوحات او و سيرت و اخلاق او و مثلها و حكمهاى او ، محتوى بر 231 ص متن و 4 + 263 ص ترجمه روسى و حواشى و فهارس . اين مجلد جامع التّواريخ طبع برزين از كبريت احمر نادرتر است و با وجود آنكه چاپى است نمىدانم در نتيجه چه علّت و سببى به مراتب از نسخ خطّى آن كتاب ناياب‌تر و عزيزالوجودتر است و در اغلب كتابخانه‌هاى معروف اروپا مطلقا نسخه كاملى از آن يافت نمىشود و مرحوم ادوارد براون با آنكه مخصوصا در باب جامع التّواريخ بحث و تفتيش و تحقيقات بسيار نموده بود و در سنه 1908 م رساله نفيسى راجع به نسخ خطى معروفه و متون مطبوعه كتاب مزبور به‌عنوان « پيشنهاد طبع\r\n\r\n\r\n","description":"","footnote":"\r\n( 1 ) - مخفى نماناد كه رسم رشيد الدّين در جامع التّواريخ در تاريخ مغول مشرق همه جا بر اين است كه پس از ذكر وقايع عدّه‌اى از سنوات راجع به تاريخ سلاطين مغول كه همه را در فصل مخصوصى جمع مىكند فصل ديگرى در خصوص وقايع تاريخى ملل غير مغول كه معاصر با مغول بوده‌اند از ملوك اسلام و چين و ماچين و ختاى و غيرهم منعقد ساخته و خلاصهء حوادث تاريخى ايشان را كه در آن عدّهء معيّنه از سنوات روى داده در آن فصل نقل مىكند و سپس بازمىگردد به تاريخ مغول در عدّه‌اى از سنوات ديگر و باز مجدّدا به تاريخ وقايع ملل غير مغول در همان عدّه از سنوات و هكذا الى آخر كتاب . و برزين در اين سه جلدى از جامع التّواريخ كه او به طبع رسانيده جميع اين فصول معترضهء راجع به تواريخ ملل غير مغول را به كلّى از متن حذف كرده و به همان تاريخ مجرّد مغول اقتصار نموده است . اين توضيح لازم بود تا معلوم شود كه اين قسمت از جامع التّواريخ طبع برزين با همه اهميّتى كه حائز است باز ناقص است و عين خود جامع التّواريخ نيست و اگر كسى احيانا بعدها خواست كه اين قسمت طبع برزين را مجدّدا طبع نمايد بايد تمام آن سه مجلّد را به دقّت با نسخ خطّى جامع التّواريخ مقابله نموده جميع فصول معترضه‌اى را كه برزين به هواى نفس حذف كرده او ثانيا به‌جاى خود در متن گنجانيده سپس مجموع را به طبق اصل تأليف رشيد الدّين به طبع رساند .\r\n","page_name":" 639 ","page_number":23},
  {"content":"\r\n\r\nكامل جامع التّواريخ رشيد الدّين فضل اللّه « 1 » » منتشر ساخته و نقشه طبع تمام آن كتاب را و چگونگى تقسيم آن را به مجلّدات مختلفه متقاربه المقدار در آن رساله ريخته بود مع‌ذلك كلّه به اقرار خود او در كتاب « تاريخ ادبيات فارسى » ( ج 2 ص 435 ح ) در تمام عمر خود به نسخه‌اى از اين قسمت جامع التّواريخ طبع برزين بر نخورده بود . و راقم سطور به زحمت زياد و تفتيش ده بيست‌ساله بالاخره به حمد اللّه موفّق شد كه هر سه مجلّد آن را متدرّجا به دست آورد . مقصود آنست كه اگر يكى از قرّاء اين مقاله كه به تاريخ مغول اهمّيّتى مىدهد به دوره‌اى از اين كتاب نفيس مصادف شد بايد قدر آن را بداند و به هر بها كه باشد نگذارد از چنگ او بيرون رود .\r\nقسمت ديگر از مجلّد اوّل از جامع التّواريخ كه تاكنون به طبع رسيده و بلافاصله بعد از قسمت سابق الذّكر طبع برزين مىآيد فصل راجع به تاريخ اولاد و جانشينان چنگيز خان است كه در غير ايران يعنى در مغولستان و چين و تركستان و دشت قبچاق و جنوب روسيه و آن نواحى سلطنت كرده‌اند ، و آن عبارت است اوّلا از تاريخ سلطنت اوكتاىقاآن پسر و جانشين بلافصل چنگيز خان ، و سپس تاريخ برادران اوكتاىقاآن چوچى و جغتاى و تولوى ، و پس از آن تاريخ كيوك خان بن اوكتاىقاآن و منكو قاآن ابن تولوى بن چنگيز خان و برادر او قوبيلاى قاآن و بالاخره تيمور قاآن ابن چيم‌كيم بن قوبيلاى قاآن پادشاه معاصر مؤلّف . تمام اين قسمت به سعى و اهتمام مسيو بلوشه « 2 » مستشرق فرانسوى و به خرج اوقاف گيب با حواشى فوق‌العاده مفصّل و مبسوط كه بسيارى از اوقات از متن كتاب فقط يك سطر بالاى صفحه باقى مانده و مابقى صفحه تمام حواشى است در سنهء 1911 م در شهر ليدن از بلاد هلاند به طبع رسيده است در 617 متن « 3 » و 72 صفحه ضميمهء فرانسوى . و مسيو بلوشه كار بسيار خوبى كه در طبع اين قسمت نموده اينست كه برعكس برزين كه چنان كه گفتيم جميع فصول معترضهء راجع به تاريخ اقوام غير مغول را از بين انداخته او يعنى بلوشه تمامت اين‌گونه فصول را در اين قسمت از جامع التّواريخ كه خود مباشر طبع و تصحيح آن بوده عينا و بدون تصرّف به طبع رسانيده\r\n\r\n\r\n","description":"","footnote":"\r\n( 1 ) -\r\n Suggestions for a complete edition of the Jamiu't - Tawarikh of Rashid'd - Din Fadlu'llah , by Edward G . Browne , in the JRAS , January , 1908 . \r\n( 2 ) -  Mr . Edgard Blochet . \r\n( 3 ) - اين 617 صفحه متن چاپ بلوشه معادل است با 71 ورق يا 142 صفحه از جامع التّواريخ نسخه خطّى بريتيش ميوزيوم نمرهء  Add . 7628  ( اوراق 539 - 610 ) كه بلوشه در حواشى خود از آن هميشه به حرف تعبير مىكند ، و بعبارة اخرى هر صفحه‌اى از نسخهء خطّى لندن به نحو متوسّط در چهار صفحه و نيم چاپى به طبع رسيده است . مقصود دادن ميزانى است تقريبى از مقدار حواشى بلوشه .\r\n","page_name":" 640 ","page_number":24},
  {"content":"\r\n\r\nو ابدا دست به تركيب اصل كتاب نزده است .\r\nقسمت ديگر از مجلّد اوّل از جامع التّواريخ كه به طبع رسيده و آن نيز بلافاصله بعد از قسمت سابق الذّكر طبع بلوشه مىآيد فصل راجع به تاريخ هولاكو بن تولى بن چنگيز خان است از ابتداء حركت او از مغولستان به قصد فتح قلاع « ملاحده » در كنار رود جغاتو در آذربايجان . اين قسمت به توسّط مستشرق مشهور فرانسوى كاترمر « 1 » قريب صدسال قبل در سنهء 1836 م با حواشى بسيار مفصّل مبسوط عالمانه و ترجمهء فرانسه در مقابل هر صفحهء از متن فارسى در پاريس به طبع رسيده است به قطع و حجم بسيار بزرگ عريض طويل قطور سنگين ( به همان طرز و قطع مجلّدات شاهنامه طبع مهل « 2 » ) در 450 صفحه متن و ترجمه به علاوهء 175 ص مقدّمهء مبسوط راجع به شرح احوال مؤلّف و تعداد ساير تأليفات او و فهرست ابواب و فصول آنها و غير ذلك از فوائد « 3 » .\r\nپس چنان كه از ما تقدّم به وضوح پيوست يك قسمت عمدهء متوالى متّصل‌الإجزائي از ابتداء مجلّه اوّل از جامع التّواريخ يعنى از ابتداء مجلّد اوّل از جامع التّواريخ يعنى از ابتداء تاريخ اقوام مغول از اقدام الأزمنة الى آخر سلطنت هولاكو بدون انقطاع رشته و سقوط چيزى از بين « 4 » به توسّط سه نفر مستشرق اروپائى برزين و بلوشه و كاترمر تاكنون به چاپ رسيده و در محلّ دسترس عموم است . ولى ما بقى اجزاء اين مجلّد اوّل يعنى جميع فصول راجع به تاريخ سلطنت اباقا و تكودار احمد و ارغون و كيخاتو و غازان كه مجلّد اوّل جامع التّواريخ به تاريخ سلطنت او ختم مىشود و همچنين جميع قسمتهاى مجلّد\r\n\r\n\r\n","description":"","footnote":"\r\n( 1 ) -  Etienne - Marc Quatremere . \r\n( 2 ) -  Jules Mohl . \r\n( 3 ) - متن اين قسمت جامع التّواريخ طبع كاترمر را ثانيا در سنهء 1847 م در پاريس عينا و بدون كم و زياد از روى همان طبع كاترمر تمام و كمال ولى به حذف كلّيّهء حواشى و مقدّمه و ترجمهء فرانسوى به قطع وزيرى كوچك در 4 + 138 صفحه به طبع رسانيده‌اند ، و نام و عنوان اين طبع از قرار ذيل است :\r\n Extraits de l'Histoire des Mongols de Rashid - eldin . Texte persan , Paris , Imprimerie Royale MDCCCXLVII . ( 8 vo . IV G 138 pages ) . \r\nو مجدّدا در سنهء 1912 م مسيو بلوشه پس از اتمام طبع مجلّد سابق الذّكر راجع به تاريخ اوكتاىقاآن الى تيمور قاآن درصدد تجديد طبع اين قسمت طبع كاترمر و امتداد آن الى بقيّهء تاريخ ملوك مغول ايران برآمد و 64 صفحه نيز از ابتداء طبع كاترمر در جزو همان سلسلهء كتب مطبوعهء اوقاف گيب به طبع رسانيد ولى بدبختانه بعدها در اثر بعضى عوايق اتمام بقيّهء كتاب ميسّر نگشته طبع اين قسمت همچنان ناتمام ماند . و به تازگى نيز در همين سنوات اخيره آقاى سيّد جلال الدّين طهرانى از فضلاء معاصر تمام متن اين قسمت طبع كاترمر را عينا از روى همان طبع اصلى پاريس ولى به حذف حواشى و ترجمهء فرانسوى و مقدّمه در 84 صفحه به قطع بسيار كوچك و حروف ريز به‌عنوان ضميمهء گاهنامهء سال 1313 هجرى شمسى در طهران به طبع رسانيده‌اند .\r\n( 4 ) - يعنى با قطع نظر از حذف پاره‌اى فصول معترضه كه برزين چنان كه سابق اشاره بدان شد از بين انداخته .\r\n","page_name":" 641 ","page_number":25},
  {"content":"\r\n\r\nدوّم جامع التّواريخ در تاريخ عامّ عالم بدون استثنا از اوّل تا به آخر تا غايت تحرير اين سطور همچنان به حال نسخهء خطّى باقى واحدى تاكنون در هيچ نقطهء دنيا تا آنجا كه در نظر است اقدامى به طبع هيچيك از آنها نكرده است .\r\nو مخفى نماناد كه ما در حواشى اين كتاب هرجا به يكى ازين قسمتهاى چاپى جامع التّواريخ كه به توسّط سه مستشرق مزبور به طبع رسيده حواله مىدهيم هريك از آنها را به قيد مخصوص خود از قبيل « طبع برزين » يا « طبع كاترمر » يا « طبع بلوشه » از قسمتهاى ديگر تميز داده‌ايم تا خلط و التباسى در بين واقع نشود .\r\nو در ختام اين مقدّمه فريضهء ذمّهء انسانيّت اينجانب است كه از امناى محترم اوقاف خيريّهء گيب كه مخارج گزاف طبع اين كتاب را در جزو مطبوعات نفيسهء خود ( كه عدّهء آنها تاكنون به قريب شصت و دو مجلّد از مهم‌ّترين و نافع‌ترين كتب فارسى و عربى و تركى مىرسد ) به عهده گرفته‌اند و مخصوصا از آقاى سر دنيزن رس « 1 » عضو محترم هيئت امناى مذكور و رئيس مدرسهء السنهء شرقيّهء لندن كه اتمام طبع مجلّد حاضر پس از آنكه در اثر پاره‌اى موانع تهيه نيمه اخير آن مدتها در عهده تعويق افتاده بود نتيجه همراهيها و تشويقات دوستانه ايشان است از صميم قلب اظهار كمال تشكر و امتنان نمايم و همچنين از مساعدتهاى صميمانه عده‌اى از دوستان فاضل خود مانند آقاى ادگار بلوشه « 2 » مستشرق فرانسوى و كتابدار سابق كتابخانهء ملى پاريس و آقاى ولاديمير مينورسكى « 3 » مستشرق روسى مشهور و آقاى عباس اقبال آشتيانى و آقاى مجتبى مينوى كه در حل مشكلات و جواب سؤالات اينجانب از بذل هيچ‌گونه مساعدت و صرف اوقات گرانبهاى خود دريغ نكرده‌اند بىنهايت سپاسگزارم . و بالاخره از كاركنان مطبعه مشهور بريل در شهر ليدن از بلاد هلاند كه طبع هر سه مجلّد اين كتاب با اين درجه از ضبط و اتقان و پاكيزگى و حروف زيبا و كاغذ اعلى و ساير محسنات طبع نتيجه حذاقت و مهارت و مواظبت دقيق صنعت‌كاران آن مطبعهء عالى است كمال حق‌شناسى و خرسندى خاطر خود را اظهار مىدارم .\r\nتمام شد مقدمه مصحّح به قلم مؤلّف حقير آن محمّد بن عبد الوهّاب قزوينى در روز شنبه هشتم ذىالحجّه سنهء هزار و سيصد و پنجاه و پنج هجرى قمرى مطابق 2 اسفند 1315 و 20 فوريه 1937 و الحمد اللّه اوّلا و آخرا و ظاهرا و باطنا .\r\n\r\n\r\n","description":"","footnote":"\r\n( 1 ) -  Sir E . Denison Ross . \r\n( 2 ) -  Mr . Edgard Blochet . \r\n( 3 ) -  Mr . Vladimir Minorsky . \r\n","page_name":" 642 ","page_number":26},
  {"content":"\r\n\r\nجلد سوّم از تاريخ جهانگشاى جوينى\r\n\r\n[ ديباچه كتاب 
  ]\r\nربّ يسّر سپاس و آفرين خداى راست آنك اختران رخشان به پرتو روشنى و پاكى اواند تابنده ، و چرخ گردان به خواست و فرمان اوست پاينده ؛ پرستيدن اوراست سزاوار ؛ دهنده‌اى كه خواستن ازو بيش « 1 » نيست خوش‌گوار . هست‌كننده از نيستى ، نيست‌كننده پس از هستى ، ارجمند گرداننده بندگان از خوارى ، در پاىافكنندهء گردن‌كشان از سرورى ، پادشاهى اوراست زيبنده ، و خدائى اوراست در خورنده ، بلندى و برترى از درگاه او جوى و بس ، هرچه نه اوست همه زيب و فريب است و هوس . هر آنك از روى نادانى نه او را گزيد گزند او ناچار به دو رسيد . هستى هرچه نام هستى دارد بدوست ، نيك و بد و سود و زيان ازوست :\r\n جهان را بلندىّ و پستى توئى * ندانم چه‌اى هرچ هستى توئى \r\nو درود بر پيمبر بازپسين ، پيشين‌رو پيامبران پيش ، گره‌گشاى هر بندى ، آموزنده هر پندى ، گمراهان را راه نماينده ، و گناهكاران گروه خويش را خواهنده ؛ فرستاده به مردم و پرى ، آگاهنده از بهر داورى ، به همه زفانى نام او ستوده ، و همه گوشى آواز او شنوده . و همچنين بر ياران گزيده و خويشان پسنديده او باد ، « 2 » تا باد و آب و آتش و خاك در آفرينش بر كارست و گل بر شاخهاى سبز و تر هم‌بستر خار . « 3 »\r\nچون در مجلّد پيشينه احوال خروج چنگز خان و استيلاى او بر اقاليم و جلوس قاآن و كيوك خان و كيفيّت وقايعى كه در عهد ايشان بود به حسب معرفت مسطور شد و احوال سلاطين خوارزم و غير ايشان از طرف نشينان « 4 » بر اندازه وقوف از ابتداى كار تا انتهاى\r\n\r\n\r\n","description":"","footnote":"\r\n( 1 ) - گويا به معنى « الّا » و « غير » مستعمل بوده است و « از او بيش » در متن بلاشك به معنى « از غير او » مىباشد ( مص ) .\r\n( 2 ) - اين فعل دعايى « باد » به « درود » در اوّل بند برمىگردد .\r\n( 3 ) - دو جمله اخير همان است كه در قصيده شريطه مىگويند .\r\n( 4 ) - طرف نشينان : در هيچ فرهنگى اين اصطلاح ديده نشد ، ولى از سياق اين تاريخ برمىآيد كه ظاهرا به\r\n","page_name":" 643 ","page_number":27},
  {"content":"\r\n\r\nروزگار هريك مذكور گشت اكنون در اين مجلّد ديگر ذكر جلوس پادشاه جهان منكو قاآن و امور و احوال كه در عهد خانيّت او واقع گشت و مىگردد و حركت پادشاه‌زاده گيتى هولاكو به بلاد غربى و كيفيّت احوال هريك از ملوك عصر و طرف نشينان وقت در مطاوعت و عصيان از آغاز تا سر انجام ياد كرده مىشود . و در جملگى احوال از حضرت ذوالجلال از بادرات اعمال و صادرات اقوال استغفار مىكند و از مواقع اقلام « 1 » و هفوات « 2 » كلام استقالت « 3 » مىنمايد و از فيض فضل بىدريغ كه دستگير عاصيان آن بيش « 4 » نيست آمرزش مىخواهد .\r\n\r\nذكر احوال الغ‌نوين و سرقويتىبيكى\r\nجايگاه پدر به حكم ياسا و آيين مغول به پسر اصغر رسد كه از خاتون بزرگتر باشد و الغ‌نوين « 5 » پسر كهتر بود از خاتون بزرگتر . و چون ياساى چنگز خان آن بود كه اوكتاى خان باشد او التزام اشارت پدر را در اجلاس قاآن بر تخت خانى سعى بليغ به تقديم مىرساند و جدّ و اجتهاد زيادت مىنمود تا او را بر مقرّ پادشاهى ممكّن گردانيد . و ميان برادران به تخصيص قاآن و او موافقتى زيادت از درجه اخوّت بود :\r\n تجاوزت القربى المودّة بيننا * و اصبح ادنى ما يعدّ المناسب « 6 » \r\nبا قاآن به لشكر ختاى رفت و آن مصلحت را چنان كه ذكر رفتست به عزيمت و صريمت « 7 » و كفايت و شجاعت كفايت كرد و آن ولايات شرقى بدان سبب ايل و منقاد شد . چون به مراد و كام مراجعت نمود جهان غلام و چرخ گردان موافق مرام « 8 » از افراط و انهماك « 9 » در معاطات « 10 » كاسات راح « 11 » از صباح تا رواح « 12 » ، مرضى روى نمود كه از دو سه روز زيادت نشد كه بگذشت :\r\n\r\n\r\n","description":"","footnote":"\r\nمعنى « مرزنشينان » باشد .\r\n( 1 ) - مواقع اقلام : به معنى لغزش‌هاى قلم به كار رفته است .\r\n( 2 ) - هفوات : لغزش‌ها ، جمع هفوه .\r\n( 3 ) - استقالت : طلب فسخ كردن .\r\n( 4 ) - بيش : رجوع به حاشيه يك از صفحه قبل .\r\n( 5 ) - الغ‌نوين ( نويان ) : يعنى « امير بزرگ » ، لقب تولى پسر چهارم چنگيز خان .\r\n( 6 ) - تجاوزت . . . دوستى در ميان ما از حدّ خويشاوندى گذشت و چنان شد كه مناسب‌ترين كلمه ( يعنى خويشاوندى ) نارساترين شد .\r\n( 7 ) - صريمت : عزيمت بر كارى كردن .\r\n( 8 ) - اين جمله حاليه است : « جهان غلام . . . مرام . »\r\n( 9 ) - انهماك : مبالغه و كوشيدن در كار .\r\n( 10 ) - معاطات : دست به دست كردن چيزى .\r\n( 11 ) - راح : شادمانى .\r\n( 12 ) - رواح : شب‌هنگام جائى رفتن ، اينجا مجازا به معنى شب‌هنگام .\r\n","page_name":" 644 ","page_number":28},
  {"content":"\r\n\r\n اينست هميشه عادت چرخ كبود * چون بىغميئى ديد زوال آرد زود \r\nبدين سبب قاآن سخت دلتنگ شد و بسيار ضجرت « 1 » و قلق « 2 » كرد و تا خود بود بر تذكّر و تلهّف « 3 » مواصلت و معاشرت او روزگار گذرانيد :\r\n فلمّا تفرّقنا كانّى و مالكا * لطول اجتماع لم نبت ليلة معا « 4 » \r\nو به هر وقتى كه در صبوح و غبوق « 5 » شراب در عروق او دست يافتى و مستى پاى نهادى قاآن بگريستى و فرمودى كه باعث بر ادمان « 6 » شراب غلبه دلتنگى است كه از فراق مولم « 7 » حاصلست و مستى از آن سبب اختيار مىكنم مگر از غلواى « 8 » آن در دل ساعتى افاقتى يابم .\r\n مستى خوش است ز آنكه من از من جدا كند * ورنه خرد به بىخردى كى دهد رضا \r\nو قاآن تا آخر عهد هم برين حرقت و سوزش بود . و بعد از وقوع آن حالت « 9 » فرمود كه در حال حيات او مصالح ملك و تدبير آن به رأى خاتون او سرقويتىبيكى بود . و سرقويتىبيكى برادرزاده اونك خانست و پسران بزرگتر منكو قاآن ، قبلا ، هولاكو ، اريغ‌بوكا ازو بودند . بر قرار پسران مذكور و لشكر و ولايت و مهتر و كهتر در تحت تصرّف امر و نهى و حلّ و عقد او باشند و از آنچ فرمان اوست سر نپيچند . بيكى در ترتيب و تربيت تمامت پسران و ضبط امور دولت و اقامت جاه و حرمت و كفايت مهمّات به حسن راى و درايت اساسى نهاد و در تشييد « 10 » آن مبانى قاعده‌اى ممهّد گردانيد كه هيچ كلاه‌دار را بر آن جمله ميسّر نگشتى و آن امور را بر آن سياقت رونق نتوانستى كرد . و قاآن در هر كار كه شروع نمودى در مصلحت مملكت يا ترتيب لشكر ابتدا كنگاج « 11 » و مشورت با او كردى و بدانچ او گفتى تغير و تبديل راه ندادى . و رسولان و ايلچيان او را احترام و توقير زيادت بودى و متعلّقان و رعاياى آن حضرت در اقاصى و ادانى شرق و غرب از تمامت ديگر پادشاه‌زادگان به حرمت و حمايت ممتاز بودندى و در شرق و غرب سبب مبالغت و\r\n\r\n\r\n","description":"","footnote":"\r\n( 1 ) - ضجرت : تنگدلى .\r\n( 2 ) - قلق : بىآرام شدن .\r\n( 3 ) - تلهّف : اندوه خوردن .\r\n( 4 ) - فلمّا . . . هنگامى كه من و مالك از هم جدا شديم گوئى به سبب معاشرت فراوان ، شبى را باهم سپرى نكرديم . ( بيت از متمم بن نوير است در مرثيه برادرش مالك : ( الاغانى ج 14 ، ص 66 )\r\n( 5 ) - غبوق : شراب شبانگاهى .\r\n( 6 ) - ادمان : پيوسته كارى كردن .\r\n( 7 ) - مولم : درد رساننده .\r\n( 8 ) - غلوا : غلوّ و از حد در گذشتن .\r\n( 9 ) - حالت : مرگ ، مرگ الغ‌نوين .\r\n( 10 ) - تشييد : بلند كردن بنا ، مجازا به معنى محكم كردن .\r\n( 11 ) - كنگاج : كنكاش ، مشورت . استعمال امروزى آن در معنى كاوش غلط است .\r\n","page_name":" 645 ","page_number":29},
  {"content":"\r\n\r\nاستقصاى او در رعايت ايشان مرفّه و مخفّف « 1 » بودندى . و عمّال و شحنگان و لشكر از خوف سياست و ضبط او طريقه نصفت را با رعايا ملتزم بودندى . و به وقت آنك قوريلتاى و جمعيت پادشاه‌زادگان بودى و زيب و زينت و تزيين و تحسين هركس در امثال و اجناد او از تمامت ممتاز بودى « 2 » . و حمايت او تا به حدّى كه در عهد قاآن جماعتى ملوك با جمعى از متعلّقان او در باب مال و قوبجور « 3 » با رعيّتان خاصه سختى گفته بودند و زيادتى كرده . به استحضار ايشان ايلچيان فرستاد و بعد از اثبات حجّت آن جماعت را به ياسا رسانيد . و چون ضبط و ترتيب پسران باز آنك هريك خانىاند و در قالب عقل جانى و از همه پادشاه‌زادگان به دها « 4 » و ذكا بيشتر هر وقت كه سبب وقوع واقعه‌اى « 5 » انتظار اجلاس خانى ديگر كردندى به احكام و ياساهاى قديم رخصت تغيير و تبديل - باز آنك نفاذ حكم و امر و نهى بود - ندادى ، چنانك در آن وقت كه كيوك خان را به خانى برداشتند و بحث و استكشاف آنك از پادشاه‌زادگان كدام كس ياسا و قاعدهء مستمرّ را منحرف كردست و بىمشورت و اتّفاق پايزه « 6 » و يرليغ داده . بفرموده « 7 » تا هر مثال و پايزه كه بعد از وفات قاآن داده بودند بازستانند و در قوريلتاى به حضور ايشان اكثر فرمان‌ها كه داده بودند از اطلاق اموال « 8 » و توليت و صرف عمّال بر پادشاه‌زادگان عرضه كردند .\r\nهمه‌كس خجالت يافتند الّا بيكى و ابناى او كه سر موئى از آن نگردانيده بودند و آن از غايت عقل و خويشتن‌دارى و تأمّل و تفكّر در عواقب امور كه مردان عاقل كارديده از آن غافل باشند بود :\r\n فلو كان النّساء كمثل هذى * لفضّلت النّساء على الرّجال « 9 » \r\nو در وقت جلوس منكو قاآن بر سرير خانى همين شيوه واقع شده بود كه بعد از كيوك خان هركس حكمها كرده بودند . و بيكى از آنگاه باز كه الغ‌نوين گذشته شد در امالت « 10 » جوانب از انفاذ تحف و هدايا به عشاير و اقارب و اصطناع « 11 » با عساكر و اجانب تمامت را\r\n\r\n\r\n","description":"","footnote":"\r\n( 1 ) - مخفّف : سبك ، در اينجا يعنى كسى كه از لحاظ هزينه و مخارج زندگى احساس سبكى مىكند .\r\n( 2 ) - معنى جمله : سرقويتىبيكى در مواقع جشن و زينت هم ما بين نظراء و اشباه خود و هم از حيث لشكر و اتباع از تمام بزرگان و شاهزادگان ممتاز بود ، يعنى هم خود او شخصا از همه ممتاز بود و هم اتباع و اطرافيان او . ( مص )\r\n( 3 ) - قوبجور : ماليات متعلق به چهارپايان به صورت يك صدم .\r\n( 4 ) - دها : زيركى .\r\n( 5 ) - واقعه : مجازا به معنى مرگ .\r\n( 6 ) - پايزه : لوحى سيمين يا زرّين و يا چوبين كه همانند مدال و نشان امروزين به كسى برحسب رتبه داده مىشد .\r\n( 7 ) - يعنى كيوك خان فرمود .\r\n( 8 ) - اطلاق اموال : رها كردن و بخشيدن اموال .\r\n( 9 ) - فلو . . . همانا اگر زنان همانند اين زن بودند ، پس زنان بر مردان برترى داده مىشدند .\r\n( 10 ) - امالت : برگردانيدن .\r\n( 11 ) - اصطناع : نيكى كردن ، برگزيدن .\r\n","page_name":" 646 ","page_number":30},
  {"content":"\r\n\r\nمنقاد خود و متابع ارادت خويش گردانيده بود و هوا و ولا « 1 » در ضمير و نفس هركس نقش كرده چنانك چون حالت كيوك خان حادث شد اكثر بر تفويض مفاتيح خانيّت بر پسر او « 2 » منكو قاآن متّفق شدند و بر آن منطبق . و آوازه عقل و ذكا و صيت « 3 » راى و دهاى او در اقطار روان شد و هيچ‌كس را بر سخن او ردّ نبود . و در ترتيب خانه و دخول و خروج اركان حضرت با خويش و بيگانه اساسها نهاد كه خانان عالم از آن عاجز بودند . و برين جمله بود تا به وقتى كه حقّ تعالى عروس پادشاهى را به واسطه كاردانى او در حجر « 4 » تربيت منكو قاآن نهاد . و پيوسته دست او به بذل و احسان مطلق بودى و هرچند تابع و مقوّى ملّت « 5 » عيسوى بود صدقه و عطا بر ائمّه و مشايخ مبذول داشتى و در احياى شعاير شرايع دين محمّدى - صلّى اللّه عليه و سلّم - نيز كوشيدى و علامت و تصديق اين سخن آنست كه هزار بالش نقره بفرمود كه در بخارا مدرسه‌اى سازند و شيخ الاسلام سيف الدّين الباخرزى مدبّر و متولّى آن عمل خير باشد . و فرمود تا ديه‌ها خريدند و بر آن وقف كرد و مدرّسان و طالب علمان را بنشاندند . و دايما به نواحى و اطراف صدقات فرستادى و بر مساكين و فقراء مسلمانان تخصيص كردندى . و برين جمله بود تا در ذىالحجّه سنه تسع و اربعين و ستّمائة « 6 » كه هادم لذّات « 7 » نداى رحيل در داد .\r\n\r\nذكر احوال بجمن و استيصال او\r\nچون قاآن « 8 » منكو قاآن و باتو و پادشاه‌زادگان ديگر را به استصفاء « 9 » حدود ولايات بلغار و آس و روس و قبايل قفچاق و آلان و غير آن بفرستاد و تمامت آن نواحى از مفسدان خالى شد و آنچ از شمشير بازپس ماندند سر بر خط فرمان نهادند از متهتّكان امراى قفچاق يكى كه نام او بجمن بود با قومى از كمات قفچاق از ميانه بيرون جسته بود و از گريختگان ديگر جمعى به دو متّصل گشته . چون او را نشيمن و مكمنى نبود كه بدان استناد كند هر روز به موضعى و هر شب جائى ؛ و از سگى خود مانند گرگ بر هر طرفى مىزد و چيزى مىبرد . آهسته آهسته شرّ او زيادت مىشد و فتنه و فساد بيشتر مىكرد . و لشكر هر\r\n\r\n\r\n","description":"","footnote":"\r\n( 1 ) - ولا : دوستدارى .\r\n( 2 ) - يعنى پسر « سرقويتىبيكى » .\r\n( 3 ) - صيت : شهرت نيكو .\r\n( 4 ) - حجر : كنار .\r\n( 5 ) - ملّت : دين .\r\n( 6 ) - سال 649 .\r\n( 7 ) - هادم لذّات : ويرانگر لذّات ، كنايه از مرگ .\r\n( 8 ) - يعنى اوكتاىقاآن . منظور از قاآن به طور مطلق اوست .\r\n( 9 ) - استصفاء : صافى كردن ، گرفتن خالص چيزى را .\r\n","page_name":" 647 ","page_number":31},
  {"content":"\r\n\r\nكجا نشان مىجست او را نمىيافتند چون به موضعى ديگر رفته بودى و پى گم‌كرده . و چون اكثر مهرب « 1 » و ملجاى او كنار ايتيل بود و او در ميان بيشه‌هاى آن متوارى و مختفى پوشيده مىشدست بر مثال شغال بيرون مىآمد و چيزى به دست مىآورد و باز پنهان مىشد . پادشاه منكو قاآن فرمود تا دويست كشتى ساخته كردند و در هر كشتى صد مرد مغول تمام سلاح در نشاند و او و برادر او بوچك بر هر دو طرف آب نركه كشيدند « 2 » .\r\nبه بيشه‌اى از بيشه‌هاى ايتيل رسيدند . آثار خيل خانه‌اى يافتند كه بامداد كوچ كرده باشند . و گردونهاى « 3 » شكسته و پاره و روث « 4 » و فرث « 5 » تازه افتاده بود . و در ميان آن قماشات پيرزنى ديدند رنجور . پرسيدند كه : « حال چيست و خيل كه و كجا و چون‌اند . » چون حقيقت دانستند كه همين لحظه بجمن كوچ كردست و پناه با جزيره‌اى كه در ميان آبست برده و آنچ در مدّت مفسدت برده است و ربوده از چهارپاى و قماش تمامت در آن جزيره است سبب آنك كشتى حاضر نبود و آب بر مثال دريا موج مىزد هيچ‌كس را امكان شناه كردن ممكن نه تا بدانچه رسد كه اسب در رانند . ناگاه باد برخاست و آبها را از گذرگاه جزيره با جانب ديگر انداخت و زمين ظاهر شد . منكو قاآن آن لشكر را بفرمود تا درراندند بىتأخير و تا خبر يافت او را بگرفتند و لشكر او را ناچيز كردند « 6 » در يك ساعت . بعضى را در آب انداختند و جمعى را بكشتند و زنان و فرزندان ايشان را به اسيرى براندند و نعمت و مال بسيار بيرون آوردند و عزم مراجعت كردند . و آب باز در حركت آمد . چون لشكر از آنجا بگذشت تمامت با قرار خويش شد و از لشكر يك كس را از آب خلل نرسيد . چون بجمن را به خدمت منكو قاآن آوردند التماس نمود كه كشتن او را هم به دست خود كفايت فرمايد . به برادر خردتر خود بوجك فرمود تا او را ميان به دو نيم زد . و اين علامات بر انتقال دولت و مفتاح مملكت به پادشاه جهان منكو قاآن دليلى است كه محتاج هيچ بيّنهء ديگر نيست .\r\n\r\nذكر جلوس پادشاه هفت كشور و شهنشاه دادگستر منكو قاآن بر تخت خانى و گستردن بساط عدل نوشروانى و احياى مراسم جهاندارى و تمهيد قواعد شهريارى\r\nحق - جلّ و علا - چون خواهد كه يك كس را از جملهء بندگان خويش سرور كند و تاج\r\n\r\n\r\n","description":"","footnote":"\r\n( 1 ) - مهرب : گريزگاه .\r\n( 2 ) - نركه كشيدن : حلقه زدن ، صف كشيدن .\r\n( 3 ) - گردون : ارابه .\r\n( 4 ) - روث : سرگين .\r\n( 5 ) - فرث : سرگين .\r\n( 6 ) - ناچيز كردن : نابود كردن .\r\n","page_name":" 648 ","page_number":32},
  {"content":"\r\n\r\nپادشاهى و افسر شاهنشهى بر سر او نهد تا به واسطهء انصاف و معدلت او جهان خراب معمور شود و نصيبهء سكّان « 1 » و قطّان « 2 » ربع مسكون « 3 » از فيضان فيض مرحمت او موفور ، در مبدأ فطرت خلق الأرواح قبل الأجساد « 4 » لباس وجود او را به طراز سعادت مزيّن گرداند و روان او را به انوار حصافت « 5 » روشن . و چون از عالم علوى به مقام سفلى آيد نهاد او را در مهاد عقل و كياست پرورش دهد ، پستان حاضن « 6 » حلم و رزانت « 7 » در دهان باطن درايت او نهد و به افعال و اعمال رشيد و اقوال سديد « 8 » او را ملهم كند و در موارد و مصادر به لجام خرد ملجم « 9 » . تا به تدريج روز به روز در مراتب معالى ترقّى مىكند و از بخت و دولت ساعت به ساعت تلقّى « 10 » مىنمايد :\r\n سعادت چون گلى پرورد خواهد * پديد آرد پس آنگه مرد خواهد\r\nنخست اقبال بردوزد كلاهى * پس آنگه برنهد بر فرق شاهى\r\nز دريا در برآرد مرد غوّاص * به كم‌مدّت شود بر تاجها خاص \r\nتا چون هنگام ظهور حكمت و قدرت آيد از مطلع آفتاب عزّت و جلالت تباشير « 11 » اسفار « 12 » صباح دولت بدمد و در مقدّمه به حكم آنك و بضدّها تتبيّن الأشياء « 13 » از قضاى مبرم « 14 » فضاى عالم از ظلمات بيداد و عدوان پر شود و حلاوت زندگانى و لذّت عيش در مذاق جان مرارت مرّ « 15 » فايده دهد تا بندگان بعد ما كه « 16 » آن دولت از قوّت به فعل آيد و از عدم به وجود ، قدر آن موهبت جسيم بدانند و شكر آن نعمت عظيم به تقديم رسانند .\r\nو مصداق اين دعوى و برهان اين معنى آنست كه بعد از رحلت قاآن « 17 » امور جهان از سنن استقامت منحرف شد و عنان معاملت و مجاملت از صوب راستى منعطف ، و ظلمات ظلمى كه  بَعْضُها فَوْقَ بَعْضٍ  « 18 » بود متراكم گشت و امواج بحار حوادث متلاطم ، و\r\n\r\n\r\n","description":"","footnote":"\r\n( 1 ) - سكّان : ساكنان ، جمع ساكن .\r\n( 2 ) - قطّان : مقيمان ، جمع قاطن .\r\n( 3 ) - ربع مسكون : قسمت معمور و مسكون كرهء زمين . هفت اقليم .\r\n( 4 ) - خلق . . . جانها را پيش از تنها آفريد .\r\n( 5 ) - حصافت : استوارى خرد .\r\n( 6 ) - حاضن : دايه .\r\n( 7 ) - رزانت : صاحب وقار شدن .\r\n( 8 ) - سديد : استوار .\r\n( 9 ) - ملجم : لگام زده شده .\r\n( 10 ) - تلقّى : يكى از معانى آن تلقّن و اخذ و تعلّم است و به اين معنى متعدّى به من مىشود و همين معنى ظاهرا مراد در متن است . ( مص ) .\r\n( 11 ) - تباشير : مژده ، روشنايى اوّل صبح .\r\n( 12 ) - اسفار : روشن شدن صبح .\r\n( 13 ) - و بضدّها . . . اشياء به وسيلهء ضدشان روشن ( شناخته ) مىشوند .\r\n( 14 ) - مبرم : سخت ، تغييرناپذير .\r\n( 15 ) - مرّ : صمغ درختى تلخ و خوش بو . در اينجا تلخى آن مورد نظر است .\r\n( 16 ) - بعد ما كه : بعد از آنكه .\r\n( 17 ) - قاآن : يعنى اوكتاىقاآن .\r\n( 18 ) - بعضها . . . بعضى از آن [ تاريكيها 
  ] بالاى بعضى ديگرند ( قسمتى از آيهء 40 سورهء نور ) .\r\n","page_name":" 649 ","page_number":33},
  {"content":"\r\n\r\nرعايا در دست گردن‌كشان سركوفته و پاىمال و از كثرت ستم بىسيم و مال ماندند و جام گيتى از شربت جور مالامال شد ؛ و ايلچيان چون اقطار باران بر اقطار « 1 » ممالك ريزان ؛ و محصّلان در تحصيل اموال ناواجب بر مثال تير از كمان پرّان ، و خلقى در كشاكش اين و آن سرگردان ؛ نه امكان قرار داشتند و نه مكان فرار مىدانستند :\r\n جفاى گنبد گردان به پايه‌اى برسيد * كزان فرازتر اندر ضمير پايه نماند \r\nحيف و بيداد چون به غايت كشيد و غشم « 2 » و فساد به نهايت انجاميد حديث اشتدّى تنفرجى « 3 » محقّق شد و آيت  فَإِنَّ مَعَ الْعُسْرِ يُسْراً  « 4 » مصدّق ، و ابواب  ما يَفْتَحِ اللَّهُ لِلنَّاسِ مِنْ رَحْمَةٍ فَلا مُمْسِكَ لَها  « 5 » گشاده و اسباب\r\n اذا تضايق امر فانتظر فرجا * فاضيق الأمر ادناه من الفرج « 6 » \r\nآماده گشت .\r\n طرب رسيد پسِ غم چنانك وقت خزان * نسيم كوكَبه لطف نوبهار رسيد\r\nخروش بربط و بانگ سرود و نالهء چنگ * ز بزم بر فلك سبز روزگار رسيد\r\nطراز حاصل اين جملت آن تواند بود * كه سوى ما مدد لطف كردگار رسيد \r\nيعنى مفاتيح مملكت  إِنَّ الْأَرْضَ لِلَّهِ يُورِثُها مَنْ يَشاءُ مِنْ عِبادِهِ  « 7 » در دست مقدرت شاهنشاه اعظم ، شاه بنى آدم ، خان خانان عرب و عجم منكو قاآن - كه مدّت بقاى عمرش تا انقراض عالم باد - نهادند تا بسيط روى زمين به عدل شامل او بار ديگر زيب و زينت گرفت و كار عالميان عموما و به تخصيص روز بازار اهل اسلام رونق و طراوت يافت چنانك در اثناى حالاتى كه تقرير مىرود كيفيّت آن معلوم شود و از ادراج « 8 » مقالاتى كه صورت تحرير مىيابد حقيقت آن مفهوم گردد . و على فضل ربّنا التّكلان انّه هو المستعان « 9 » .\r\n\r\n\r\n","description":"","footnote":"\r\n( 1 ) - اقطار : كرانه‌ها ، جمع قطر .\r\n( 2 ) - غشم : ستم .\r\n( 3 ) - اشتدّى . . . سخت باش تا از بين به روى . ( به پاورقى شماره 6 نگاه كنيد كه با اين حديث هم مضمون است ) .\r\n( 4 ) - انّ مع . . . همانا با دشوارى آسانى است . ( سوره انشراح 94 / 9 ) .\r\n( 5 ) - ما يفتح . . . آنچه را كه خدا از رحمت بر مردم گشايد بازگيرنده‌اى بر آن نيست . ( سوره فاطر 35 / 2 ) .\r\n( 6 ) - اذا . . . چون كارى به تنگنا رسيد منتظر گشايش باش زيرا تنگنا هرچه بيشتر باشد به گشايش نزديكتر است .\r\n( 7 ) - انّ . . . همانا زمين از خداست ، به هركه از بندگان خود خواهد ميراث دهد . ( سوره اعراف 7 / 128 )\r\n( 8 ) - ادراج : منظور عطا ملك از ادراج جمع درج مىباشد يعنى داخل نامه . اين معنى در كتب معتبر لغت به نظر نرسيد ، بلكه ادراج جمع درج به معنى طريق و راه و نيز جمع درج به معنى صندوقچه است . ( مص ) .\r\n( 9 ) - و بر فضل و بخشش پروردگارمان توكل مىكنيم ، همانا ياور اوست .\r\n","page_name":" 650 ","page_number":34},
  {"content":"\r\n\r\n« باتو » چون از اردوى خويشتن از حدود سقسين و بلغار بر عزيمت ابتدار به حضرت كيوك خان روان شد چون به موضع الاقماق رسيد - كه از آنجا تا شهر قياليق هفت روزه راه باشد - آوازه حالت واقعه كيوك خان بشنيد . هم آنجا توقّف نمود و ايلچيان را به اعلام وصول به اقارب و عشاير به جوانب متواتر گردانيد و به استحضار ايشان اشارت كرد . از حدود قراقورم منكو قاآن روان گشت . و سيرامون و ديگر نوادگان و خواتين قاآن كه در آن حدود بودند قنقوربقاى نوين را كه امير قراقورم بود قائم‌مقام خويش بفرستادند و خط دادند كه : « با تو همه پادشاه‌زادگان را آقاست ؛ حكم و فرمان او به هرچ فرمايد نافذست و ما همه بدان رضا داده‌ايم و از آنچ او اشارت راند و صواب بيند ابا ننمائيم » و پادشاه‌زادگان ديگر پسران كيوك خان چون در جوار او « 1 » بودند در مقدّمه « 2 » به خدمت باتو رسيدند و يك‌دو روز بايستادند . و بىاجازت عنان مراجعت با صوب اردوى خويش معطوف كردند به علّت آنك فرقهء عملهء علم قام « 3 » به زيادت ازين مقام رخصت نداده‌اند . و تيمور نوين را به‌جاى خويش در خدمت او بگذاشتند و فرمودند كه : « چون عقود جمعيّت انتظام پذيرد به هرچ كنگاج رود و اتفاق آقا و اينى باشد او نيز بر آن جملت متّفق شود » چون از جوانب پسران حاضر شدند از پسران قاآن قدغان اغول و از پسران و نوادگان جغتاى قراهولاكو « 4 » و موجى « 5 » در رسيدند . منكو قاآن با برادران خويش موكا و اريغ‌بوكا و از امرا اوهتاى و ييسو بوقا و از اطراف ديگر امرا و نوينان و ديگر پادشاه‌زادگان و برادرزادگان باتو جمعيّتى بزرگ ساختند و روزها طوى « 6 » كردند .\r\nو بعد از آن در كار تفويض خانيّت به كسى كه اهليّت آن داشته باشد و نيك و بد و خير و شرّ كار ديده و حلو و مرّ « 7 » روزگار چشيده و لشكرها به اقاصى و ادانى كشيده و در بزم نامدار و در رزم كامگار آمده كنگاج « 8 » كردند . و روزها و شبها درين مصلحت تدبّر و تفكّر نمودند تا از زمره پسران و نوادگان از نسل و اروغ « 9 » چنگز خان كدام پسر باشد كه\r\n\r\n\r\n","description":"","footnote":"\r\n( 1 ) - يعنى در جوار « باتو » .\r\n( 2 ) - يعنى مقدّم بر همه و پيش از همه .\r\n( 3 ) - علم قام : علم سحر و جادو .\r\n( 4 ) - قراهولاكو : مقصود قراهولاكو بن ماتيكان بن جغتاى بن چنگيز خان است كه در اين كتاب احيانا از او به « قرااغول » يا فقط « قرا » تعبير مىكند . ( مص ) .\r\n( 5 ) - موجى : پسر اول جغتاى و پدر « تكودار اغول » است كه با هولاكو به ايران آمد .\r\n( 6 ) - طوى : جشن .\r\n( 7 ) - حلو و مرّ : شيرين و تلخ .\r\n( 8 ) - كنگاج : مشورت . استعمال امروزين كنكاش در معنى كاوش غلط مىباشد .\r\n( 9 ) - اروغ : خويش و تبار ، نسل .\r\n","page_name":" 651 ","page_number":35},
  {"content":"\r\n\r\nبه رأى صايب و فكر ثاقب ضبط ممالك و حفظ مسالك تواند كرد ، چه كار ملك برين جملت كه هست اگر مهمل ماند قاعده امور و مصالح جمهور مختلّ شود و عقود كارها منحل گردد چنانك رتق و فتق آن به دست عقل و تدبير ميسّر نشود و تدارك آن به واسطه تفكّر صورت نبندد :\r\n و ليس يهلك منّا سيّد ابدا * الّا افتلينا غلاما سيّدا فينا « 1 » \r\nتا بعد از تدبّر و تفكّر عاقبة الأمر تمامت حاضران آن جمعيّت را از پادشاه‌زادگان تا نوينان و امرا راى بر آن جملت قرار گرفت كه : « چون با تو به سنّ از پسران بزرگترست و در ميان ايشان سرور ، صلاح و فساد امور ملك و دولت او بهتر داند اگر خود خان مىشود يا به ديرگى اشارت مىكند حاكمست . » چون تمامت برين قضيّت متّفق گشتند و برين جمله منطبق و خط دادند كه ازين سخن كه گفتيم به هيچ وجه بيرون نياييم و فرمان با تو ديگرگون نكنيم آن روز برين منوال سخن ختم و طىّ كردند و آهنگ نشاط و مى نمودند . تا روز ديگر كه لواى نورجهء روز افراخته شد و حجاب ظلمت برانداخته گشت :\r\n روزى كه چراغ عالم افروز * روشن شده چشم از چنان روز\r\nصبحش ز بهشت بردميده * بادش نفس مسيح ديده \r\n1 - عقد « 2 » اجتماع پادشاه‌زادگان به قرار دينه « 3 » ثريّاوار انتظام گرفت . باتو سخن‌هاى گذشته را التزام نمود . چون هيچ‌كدام را بر آن مزيدى نبود بنابراين مقدّمات فرمود كه : « ضبط چنين ملكى بزرگ و تمشيت مثل اين كار با نازك آن‌كس تواند داد و از مضايق مداخل و مخارج تفصّى « 4 » تواند نمود كه ياساى چنگيز خانى و رسوم قاآنى دانسته و ديده باشد و در حلبات « 5 » فرزانگى و مضمار « 6 » مردانگى قصب سباق « 7 » از اكفا و اقران ربوده و كارهاى خطير را به نفس خود مباشرت كرده و به صدد معظمات امور بوده و در اذلال صعاب « 8 » و رقاب « 9 » براهين معجز نموده . و در اروغ چنگز خان منكو قاآن است به دها « 10 » و شهامت\r\n\r\n\r\n","description":"","footnote":"\r\n( 1 ) - و ليس . . . هرگز از ما سيّد و سرورى هلاك نمىشود ، مگر اينكه پسرى ( غلامى ) را بين خود به سرورى تربيت مىكنيم . ( بيت از بشامة بن حزن النّهشلى است . ) .\r\n( 2 ) - عقد : گردن‌بند .\r\n( 3 ) - دينه : ديروز .\r\n( 4 ) - تفصّى : درآمدن از تنگنا .\r\n( 5 ) - حلبات : گروه اسبان ، مجازا به معنى ميدان . جمع حلبه .\r\n( 6 ) - مضمار : ميدان اسب دوانى .\r\n( 7 ) - قصب سباق : نى كه در مسابقه اسب دوانى در زمين فرومىبرند و اولين سوارى كه به آن برسد آن را برمىدارد .\r\n( 8 ) - صعاب : سختىها ، جمع صعب .\r\n( 9 ) - رقاب : گردنها ، جمع رقبه . در اينجا مجازا يعنى آدم‌هاى مقتدر .\r\n( 10 ) - دها : زيركى .\r\n","page_name":" 652 ","page_number":36},
  {"content":"\r\n\r\nموصوف و مذكور و به ذكا و صرامت « 1 » معروف و مشهور . كار خانيّت به حسن راى جهان‌آراى او قرار و نظام گيرد و مصلحت ولايت و رعيّت به يمن عزيمت و تدبير گره‌گشاى او قوام پذيرد :\r\n خود پديدست در جهان بارى * كار هر مرد و مرد هر كارى \r\n2 - و لكلّ عمل رجال و كلّ ميسّر لما خلق له « 2 » . عنان اين مصلحت در كفّ كفايت او مىنهم و خاتم مملكت در انگشت عزيمت و درايت او مىكنم ؛ چه توسن روزگار در زير ران سياست و صرامت او ذلول « 3 » شود و شمشير رعايت جمهور و حمايت ثغور از نيام عزيمت و شهامت او مسلول « 4 » گردد . » حاضران حضرت چون اين كلمات به سمع عقل و خرد استماع نمودند و يقين دانستند كه عوايد و فوايد اين كار به تمامت عالميان و به تخصيص به ايشان عايدست و هرچه ازين بگذرد زايد خواهد بود ، چو از راستى بگذرى خم بود ، به اتّفاق گفتند : اعطيت القوس باريها و اسكنت الدّار بانيها « 5 » ، ازين منزل گذر نيست و ازينجا راه فراتر نه و ليس وراء عبّادان قرية « 6 » ، و هريك از روى حقيقت بر سبيل تمثيل مىگفتند :\r\n گر بركنم دل از تو و بردارم از تو مهر * آن مهر بر كه افكنم آن دل كجا برم « 7 » \r\n3 - و هر جوهر كه به مركز خويش رسد آرام گيرد . امّا منكو قاآن بدان رضا نمىداد و روزها از آن ابا مىنمود و متكفّل اين وثيقهء جسيمه « 8 » و متقبّل اين وديعهء عظيمه نمىگشت . چون الحاح و مبالغت او از حدّ متجاوز شد برادر او موكا اغول كه به زيور عقل و وقار آراسته بود برپاىخاست و گفت كه : « درين مجمع تمامت خط داده‌ايم و هم درين مجلس شرط كرده كه از فرمودهء باتو قاآن « 9 » نگذريم و به اشارت او تغيير و تبديل راه ندهيم و بر قول او مريد مزيد « 10 » نباشيم . چون اكنون منكو قاآن از مصلحت ديد آقا و سخن خويش عدول و انصراف مىجويد بعد ازين اگر آقا و اينى در سخنى بر خلاف شروع نمايد مجال اعتراض\r\n\r\n\r\n","description":"","footnote":"\r\n( 1 ) - صرامت : دلاورى .\r\n( 2 ) - و لكلّ . . . و براى هر كارى مردانى ( صاحب صلاحيت ) است و همگى براى آنچه كه براى آن خلق شده‌اند مهيّااند . ( قسمت اخير جزئى از حديث است . ) نگا : احاديث مثنوى ، ص 79 .\r\n( 3 ) - ذلول : رام .\r\n( 4 ) - مسلول : آهيخته ، بركشيده ، برهنه .\r\n( 5 ) - اعطيت . . . كمان را به سازندهء آن بخشيدى و در خانه سازندهء آن را جاى دادى .\r\n( 6 ) - ليس . . . آن سوى آبادان قريه‌اى نيست .\r\n( 7 ) - از كمال الدّين اسماعيل .\r\n( 8 ) - جسميه : بزرگ .\r\n( 9 ) - باتو قاآن : اطلاق « قاآن » بر « باتو » بسيار عجيب است . احتمال دارد اصل نسخه « باتو آقا » بوده باشد .\r\n( مص ) .\r\n( 10 ) - مزيد : ظاهرا اينجا « مزيد » درست مىباشد به معنى به تكلّف افزاينده در سخن .\r\n","page_name":" 653 ","page_number":37},
  {"content":"\r\n\r\nنرسد و محلّ بازخواست نماند . » اين سخن برين نمط بگفت و به الماس زفان درّ اين مصلحت بسفت . چون حجّتى قاطع و برهانى ساطع بود باتو برين سخن تحسين فرمود و بر موكا آفرين كرد . منكو قاآن ملتزم شد « 1 » .\r\nو چون صنايع بدايع الهى نهال پادشاهى را در جويبار  وَ جَعَلَكُمْ مُلُوكاً  « 2 » ثابت اصل و سامى فرع « 3 » گردانيده بود باتو چنانك رسم مغولان باشد برخاست و تمامت پادشاه‌زادگان و نوينان بر موافقت او چوك زدند « 4 » . باتو كاسه گرفت و خانيّت را در محلّ خود قرار داد و تمامت خطّاب و طلّاب برو اقرار كردند :\r\n اتتك الأمارة منقادة * اليك تجرّر اذيالها\r\nو لم تك تصلح الّا له * و لم يك يصلح الّا لها\r\nو لو رامها احد غيره * لزلزلت الأرض زلزالها « 5 » \r\nهركس كه در آن جمعيّت حاضر بودند بر سبيل تبعيّت بيعت كردند و قرار نهادند كه در سال نو در انان كلران 4 - « 6 » قوريلتاى بزرگ سازند . بدين عزيمت هركس كه بود با مخيّم خود معاودت نمود . و آوازهء اين در اطراف گيتى طارى « 7 » شد و به اكناف جهان سارى گشت .\r\nو سرقويتىبيكى به انواع تلطّف و نيكى جانب اجانب رعايت مىكرد و به اساليب رفق و زيركى عشاير و اقارب را استمالت مىداد . و جمعى كه در آن باب دفعى مىگفتند و در آن كار تعويق مىانداختند و در مكر و حيلت تصانيف مىپرداختند و داستان‌ها مىساختند به علّت آنك خانيّت در اروغ قاآن يا كيوك خان مىبايد از دقيقهء  تُؤْتِي الْمُلْكَ مَنْ تَشاءُ  « 8 » غافل بودند . و بدين جهت ايلچيان به جوانب متواتر و متوالى كردند و به كرّات درين معنى به خدمت باتو فرستادند كه ما ازين اتّفاق دوريم و بدين ميثاق راضى\r\n\r\n\r\n","description":"","footnote":"\r\n( 1 ) - يعنى قبول كرد .\r\n( 2 ) - و جعل . . . و شما را پادشاهان قرار داديم . ( سورهء مائده 5 / 20 ) .\r\n( 3 ) - سامى فرع : بلند شاخه .\r\n( 4 ) - چوك زدن : زانو خم كردن ، كه نزد مغول نهايت به‌جاى آوردن ادب و احترام است .\r\n( 5 ) - اتتك . . . حكومت تسليم شده و درحالىكه دامن‌كشان بود نزد او آمد . / و آن حكومت جز براى او سزا نيست و او ( نيز ) جز براى امارت صالح نيست . / و اگر كسى غير از او حكومت را بخواهد ، هرآينه زمين جنبانده مىشود ، جنبانيدنى . ( ابيات از ابو العتاهيه است كه در آن مهدى را مدح كرده . مصراع اخير اقتباس از آيه اول سورهء زلزال است ) .\r\n( 6 ) - « انان » و « كلران » : نام دو رودخانه در شمال مغولستان .\r\n( 7 ) - طارى : ظاهر شونده و در آينده .\r\n( 8 ) - تؤتى . . . ملك را به هركه بخواهى مىدهى ( سوره آل عمران 3 / 26 ) .\r\n","page_name":" 654 ","page_number":38},
  {"content":"\r\n\r\nنه . باتو جواب مىفرمود كه : « ما به موافقت آقا و اينى اين مصلحت مقرّر كرده‌ايم و سخن تمام گفته  قُضِيَ الْأَمْرُ الَّذِي فِيهِ تَسْتَفْتِيانِ  « 1 » . فسخ آن ممكن نيست و اگر برين سياقت اين كار تمشيت نرفتى و جز از منكو قاآن كسى ديگر نامزد بودى نظام كارها انحلال پذيرفتى و به قوانين مملكت و امور رعيّت اختلال راه يافتى چنانك تدارك و تلافى آن محال بودى و اگر بسزا درين كار به نظر فكر و عاقبت‌انديشى تأمّلى و تأنّقى « 2 » كنند معلوم شود كه رعايت جانب پسران و نوادگان قاآن رفته است ؛ چه تمشيت « 3 » چنين ملكى كه از مبتدى « 4 » مشرق تا منتهى مغرب رسيده است به بازوى قوّت كودكان برنيايد و در حوصلهء دانش ايشان نگنجد . »\r\nدرين گفت و شنيد سال موعود به آخر كشيد و سال ديگر به نيمه رسيد و آن مصلحت را آخرى پيدا نمىشد و كار عالم هر سال بىرونق‌تر مىگشت و لباس معاش خلق هر ماه خلق‌تر « 5 » مىشد . باتو برادران خود بركه و تقاتيمور را قائم‌مقام خويش بفرستاد ، و قدغان نيز برفت ، و قراهولاكو نيز متوجّه گشت ، و پادشاه‌زادگان ديگر كه دل يكتوئى « 6 » داشتند روان مىگشتند . و از الغ‌ايف « 7 » كه اردوى چنگز خانست پادشاه‌زادگان ديگر بيامدند . و در اثناى آن منكو قاآن و سرقويتىبيكى نزديك جماعتى كه سرراستى و يكدلى نداشتند مىفرستادند و طريق مراعات و موالات و مناصحت مسكوك مىداشتند و الإيناس قبل الإبساس « 8 » . چون مواعظ و نصايح را دريشان اثرى نبود و تفاوتى مشاهده نمىافتاد بر سبيل تلطّف و تشديد و تكليف و تهديد پيغام‌ها مكرّر مىكردند و حجّت بريشان مقرّر مىگردانيد تا مگر به رفق و مدارا منزجر « 9 » گردند و از خواب غرور و غفلت منتبه شوند . و عقل دورانديش مىگفت :\r\n يا عاذل العاشقين دع فئة * اضلّها اللّه كيف ترشدها\r\nليس يحيك الملام فى همم * اقربها منك عنك ابعدها « 10 » \r\n\r\n\r\n","description":"","footnote":"\r\n( 1 ) - قضى . . . كارى را كه دربارهء آن نظر مىخواهيد انجام داده شد . ( سوره يوسف 12 / 41 )\r\n( 2 ) - تأنّق : باريك بين شدن .\r\n( 3 ) - تمشيت : جارى كردن .\r\n( 4 ) - همان « مبتداى » با رسم الخط امروزى كه مناسب‌تر است .\r\n( 5 ) - خلق : كهنه .\r\n( 6 ) - دل يكتو : دل يكرنگ و صميمى .\r\n( 7 ) - الغ‌ايف : نام اردوى جغتاى . ظاهرا كلمهء « چنگز خان » سهو مصنّف يا نسّاخ است . ( مص ) .\r\n( 8 ) - الإيناس . . . اوّل بايد كه انس داده شود بعد تكليف ( منتهى الارب ) . ابساس يعنى بس بس گفتن در هنگام دوشيدن شير به خاطر انس با شتر .\r\n( 9 ) - منزجر : بازايستنده ، اگر در معناى مفعولى باشد منع شونده .\r\n( 10 ) - يا عاذل . . . اى ملامتگر عاشقان ! گروهى را كه خدا گمراه كرد رها كن . تو چگونه آنها را ارشاد مىكنى ؟ / .\r\n","page_name":" 655 ","page_number":39},
  {"content":"\r\n\r\n مدبر « 1 » نكند كار به گفت عاقل * هرگز نشود به حيله مدبر مقبل « 2 » \r\nچون آن سال به آخر كشيد و از سال ديگر مژدهء بهار به دلها مىرسيد شاه انجم « 3 » از منازل هبوط « 4 » و و بال « 5 » به تدريج به اوج درجات عزّ و جلال مىشتافت و عزيمت مبادرت او با خانهء شرف تصميم مىيافت ؛ مانند خسروپرويز فيروز ، روى جهان‌افروز را به تختگاه دولت مىنهاد ، و چون بر محمل حمل « 6 » حمل شاهى نهاد لواقح رياح به اعتدال مانند نسيم شمال كه از خوابگاه ورد « 7 » وزد بنگاه « 8 » ريحان جنبان گردد در وزيدن و حركت آمد ؛ و بركه‌هاى دست تنگ كه پاى دام « 9 » سرماى دى بودند و مانند بهمن در بند بهمن « 10 » مانده به سعى باد صبا دل فراخ و عنان گشاده گشت :\r\n ز روى آب به سعى صبا پديد آمد * هزار چين و ز هر چين هزار نافهء چين \r\nو خاك زمين از تفّ جمرات « 11 » آتشين دل گرم و خوش مزاج شد . مركّبات طبايع از نشو « 12 » و نما در اهتزاز آمدند و مرغان در مرغزارها به آواز :\r\n كنون خورد بايد مى خوشگوار * كه مى بوى مشك آيد از جويبار\r\nهمه بوستان زير برگ گُلست * همه كوه پرلاله‌وسنبلست \r\nآب غضارت « 13 » و نضارت « 14 » با روى عالم آمد ، و اغصان « 15 » گردن افراز و سرسبز گشتند ، و بساتين چون خواتين چست و موزون برحسب ارادت دلها روزافزون آمدند ؛ شكوفه و نيلوفر با صدهزار شكوه و فر ، ارغوان رنگ رخسار غارت كرده ، و اقحوان « 16 » به ريق و صفاى دندان دلدار عاريت خواسته « 17 » ، و بنفشه از زلف غاليه موى خوش‌بوى\r\n\r\n\r\n","description":"","footnote":"\r\nملامت كردن در اندوه‌هايى كه نزديك‌ترين آن به تو دورترين آنها از توست ، تو را زنده نمىكند . ( ابيات از متنبّى است ) .\r\n( 1 ) - مدبر : برگشته بخت .\r\n( 2 ) - مقبل : خوشبخت .\r\n( 3 ) - شاه انجم : استعاره از خورشيد .\r\n( 4 ) - هبوط : پايين آمدن . هبوط ، و بال و شرف سه حالتى بوده كه ستاره‌شناسان قديم به آن قائل بودند . اين حالات بستگى به بروج دوازده‌گانه فلكى داشته‌اند .\r\n( 5 ) - و بال : دشوارى . رجوع شود به پاورقى قبلى .\r\n( 6 ) - حمل : معنى لغوى آن بره است . در اصطلاح نجوم قديم ، نام برجى است كه وقتى آفتاب وارد آن شود اوّل فروردين يعنى نوروز است .\r\n( 7 ) - ورد : گل سرخ .\r\n( 8 ) - بنگاه : در اينجا ظاهرا به معنى درخت است چنان كه در كلمات « گلبن » و « خرمابن » ( مص ) .\r\n( 9 ) - پاىدام : محبوس ، اسير .\r\n( 10 ) - بهمن : توده‌هاى بزرگ برف كه از كوه ريزش مىكند .\r\n( 11 ) - جمرات : حرارت زمين .\r\n( 12 ) - نشو : اصل اين كلمه در عربى مهموز است : « نشأ » و « نشأ » .\r\n( 13 ) - غضارت : فراوانى آب و گياه .\r\n( 14 ) - نضارت : تازگى ، آبدارى .\r\n( 15 ) - اغصان : شاخه‌ها ، جمع غصن .\r\n( 16 ) - اقحوان : بر وزن ارغوان به معنى شكوفه گياه بابونه .\r\n( 17 ) - معنى جمله : بابونه درخشش و صفاى دندان دلدار را به امانت ستاند .\r\n","page_name":" 656 ","page_number":40},
  {"content":"\r\n\r\nو چون روى عاشقان توى بر توى آمده ، گلها در غنچه چو شاهدان با غنج و نعمت‌هاى بىرنج ، و ياسمين در چمن انگشت‌نماى ، و نسرين مانند نسرين فلك زمين آراى گشته ، و نرگس چون تركان با تركش بستان افروز و سركش ، و دهان لاله بر شكل دهان پياله از مى گلگون خوش عيش ، و سواقى « 1 » انهار از ايثار و نثار ازهار « 2 » پندارى صفايح « 3 » هندى آبدارست ، بلبلان خوش الحان چون سوسن ده زبان به مدّاحى باغ و راغ هزاردستان ، و مطربان با نواى چكاوك همداستان شده ، و قطعهء ملمّعه‌اى « 4 » صاحب ديوان ممالك - مدّ اللّه فى عمره مدّا « 5 » - كه در عنفوان صبى « 6 » چون انفاس نسيم صبا گفته بود و تلفيق داده ورد بام و شام زير و بمِ چنگ و ارغنون گشته :\r\n لقد ناحت على العود القمارى * و فاح الرّوض كالعود القمارى « 7 »\r\nمعطّر شد هوا چون مشك دارى * سزد گر شب به خلوت زنده دارى\r\nادر يا صاحبى الكاسات نطرب * على وجه الخزامى و البهار « 8 »\r\nلب غنچه به خنده شد گشاده * به سعى گريهء ابر بهارى\r\nتبسّمت الرّياض عن اقحوان * كما لاحت على الافق الدّرارى « 9 »\r\nچو اسباب تماشا شد مهيّا * به وصل ما يك امشب سر درارى \r\nچون ايّام وصال ذات خال حال هوا بر وفق هوا معتدل شد و ناخوشى سال به خوشى مبدّل ، جهان گلشن و زمان روشن شد :\r\n هذا الرّبيع و هذه انواره * طابت لياليه و طاب نهاره « 10 » \r\n\r\n\r\n","description":"","footnote":"\r\n( 1 ) - سواقى : جويهاى كوچك ، جمع ساقيه .\r\n( 2 ) - ازهار : شكوفه‌ها ، جمع زهره .\r\n( 3 ) - صفايح : شمشيرها ، جمع صفيحه .\r\n( 4 ) - ملمّع : صنعتى در شعر است كه در آن يك مصراع يا يك بيت عربى باشد و مصراع يا بيت ديگر فارسى .\r\n( 5 ) - خداوند طول عمرش دهاد .\r\n( 6 ) - صبى : ميل كردن به نادانى و جوانى .\r\n( 7 ) - لقد . . . همانا ناله سردادند قمريان بر شاخهء بريده شده و آن مرغزارها مانند عود قمارى بوى خوش پراكندند ( قمار نام ناحيه‌اى است ) .\r\n( 8 ) - ادر يا . . . اى دوست پياله‌هاى شراب را بگردان تا بر چهره‌هاى زينت داده شده و خوش‌نما شادى كنم .\r\n( خزامى ، حلقه‌اى فلزى است كه زنان بينى خود را با آن زينت مىداده‌اند . بهار : زيبايى و هر چيز خوش‌نما را گفته‌اند . ) .\r\n( 9 ) - تبسّمت . . . باغها به گل‌هاى بابونه تبسم كردند ؛ چنان كه گويى ستارگان دوردست در افق درخشيدند . ( با توجه به متن ظاهرا اين سه بيت از بهاء الدين پدر مؤلف است . )\r\n( 10 ) - هذا . . . اين بهار است و اين هم انوار و شكوفه‌هاى آن است ؛ شب‌ها و روزهايش پاكيزه است . ( بيت از ابو الغنائم موصلى است ) .\r\n","page_name":" 657 ","page_number":41},
  {"content":"\r\n\r\nبيشتر پادشاه‌زادگان در مقام كلران گرد آمدند . « شيلامون بيتكچى » را به نزديك اغول‌غايمش و پسران او خواجه و ناقو فرستادند و علم دار بيتكچى را به نزديك ييسو منكو « 1 » كه : « بيشتر از اروغ « 2 » چنگز خان جمع شده‌اند و كار قوريلتاى تا غايت موقوف شما بوده است و عذر و دفع را مجال نماند . اگر شما را انديشهء يكدلى و يكتوئى است پيشتر به قوريلتاى حاضر بايد آمد تا مصالح ملك به اتّفاق ساخته شود و نقاب شايبهء وحشت و نفاق از چهرهء وفاق برانداخته . » و در مقدّمه سيرامون نيز به نزديك خواجه و ناقو ايلچيان فرستاده بود و ميان ايشان مصادقتى و مصافاتى از روى آنك عند الشّدائد تذهب الأحقاد « 3 » حاصل آمده . چون دانستند كه از مدافعت فايده‌اى نخواهد بود ناقو اغول روان شد ، و قداق نوين و جمعى از امراى حضرت كيوك خان روان شدند ، و يسنبوقه اغول برادر قراهلاكو از مقام خويش بر موافقت ايشان با نزديك سيرامون رسيد . و هر سه در يك موضع گرد آمدند . و در افواه آن بود كه به قصد مسلمانان انديشه كرده‌اند . و بعد از آن خواجه نيز به آهستگى جنبان گشت و امروز و فردا مىگفت و به لعلّ و عسى « 4 » تزجيهء « 5 » وقت مىكرد . و هنوز ايشان را در خيال آنك بىحضور ما كار قوريلتاى تمشيت نپذيرد و رونق نگيرد و آن مصلحت مكفّى نشود . و چون سيرامون و ناقو نزديكتر بودند پادشاه‌زادگان و امرا و نوينان كه در خدمت منكو قاآن بودند به اتّفاق نزديك ناقو و سيرامون فرستاد كه : « اگر شما را در مبادرت به جمعيّت توانى « 6 » و تأنّى خواهد بود ما منكو قاآن را به خانى برمىداريم . » چون دانستند كه مدافعت و مماطلت « 7 » به حصول مقاصد و مباغى « 8 » مفضى نخواهد بود « 9 » وعده نهادند كه ما نيز فلان وقت به جمعيّت رسيم . و بر مثال حركت ثوابت كواكب در جنبش آمدند و با مراكب و كتايب « 10 » و عساكر و مقانب « 11 » به آهستگى حركتى مىكردند با شتران پربار و گردون‌هاى « 12 » بسيار :\r\n ما للجمال مشيها وئيدا * أ جندلا يحملن ام حديدا \r\n\r\n\r\n","description":"","footnote":"\r\n( 1 ) - ييسومنكو : پسر پنجم جغتاى .\r\n( 2 ) - اروغ : خويش و تبار ، نسل .\r\n( 3 ) - عند . . . به هنگام سختىها كينه‌ها [ از بين 
  ] مىرود .\r\n( 4 ) - لعلّ و عسى : شايد و باشد كه .\r\n( 5 ) - تزجيه : گذراندن زمان .\r\n( 6 ) - توانى : سست شدن .\r\n( 7 ) - مماطلت : دفع الوقت كردن .\r\n( 8 ) - مباغى : مطلوبات .\r\n( 9 ) - معنى جمله : وقتى فهميدند كه دفع الوقت و پشت‌هم‌اندازى در رسيدن به انديشه‌ها و خواسته‌ها سودمند نخواهد بود . . .\r\n( 10 ) - كتايب : لشكرها ، جمع كتيبه .\r\n( 11 ) - مقانب : جماعت سواران ، جمع مقنب .\r\n( 12 ) - گردون : ارابه .\r\n","page_name":" 658 ","page_number":42},
  {"content":"\r\n\r\n ام الرّجال جثّما قعودا « 1 » \r\nچون مدّتى از موعود بگذشت و در وصول تراخى « 2 » تمام افتاد و دفع و مطال « 3 » متجاوز حدّ اعتدال گشت جماعتى حكما و منجّمان كه در آن حضرت حاضر بودند روز نهم ربيع الآخر سنهء تسع و اربعين و ستّمائة « 4 » را اختيار كردند به طالعى كه سعود « 5 » فلك خوشه‌چينان آن سعادت باشند و مشترى مشترى آثار او و ناهيد مستضىء « 6 » انوار او گردند . و از دلايل دولت روزافزون يكى آن بود كه در آن چند روز ابرها متراكم و باران‌ها منسجم بود و روى آفتاب در نقاب سحاب و حجاب ضباب « 7 » منسدم « 8 » . و ساعتى را كه اختيار بود منجّمان انتظار مىكردند . و ظلمات غمام « 9 » حاجز « 10 » مطرح شعاع مىگشت « 11 » و منجّمان عاجز از ارتفاع « 12 » شدند . تا ناگاه چهرهء زيباى خرشيد چون عروسى كه بر داماد بعد از مراقبت و مفارقت و ممانعت جلوه دهند در ساعتى كه مطلوب بود نقاب گشاد و آسمان مقدار آنچ جرم خرشيد بود مكشوف شد و از كدورات ميغ زدوده گشت چنانك « 13 » منجّمان به ارتفاع اشتغال داشتند جهان به ضيا و روشنى حالى « 14 » بود و از سايه و تيرگى روى زمين خالى . و چون طلوع درجات سعد اكبر از حركت فلك معلوم و مبيّن شد و قوّت اوتاد طالع مفهوم و معيّن و نحوسات و درجات مظلمه از طالع مبارك ساقط شد و نيّر اعظم « 15 » در اوج عاشر « 16 » مستقيم « 17 » و قواطع « 18 » در ثانى عشر « 19 » مقيم ، جماعتى كه حاضر بودند از پادشاه‌زادگان چون بركه اغول و برادر او تقاتيمور و عمّ ايشان ايلچيتاى بزرگ و پسران اوتكين و پسران كوتان « 20 » و پسران\r\n\r\n\r\n","description":"","footnote":"\r\n( 1 ) - ما للجمال . . . براى جمال و زيبايى چه چيزى است كه راه رفتن آن [ زن 
  ] را سنگين و باوقار نموده است ؟\r\nآيا سنگ گران حمل مىكند يا آهن ؟ / و يا مردان را درحالىكه سينه بر زمين نهاده‌اند ، يا درحالىكه نشسته‌اند ؟ ( از ابياتى است منسوب به « زبّاء » ملكهء جزيره . نگاه : الاغانى ، ج 14 ، ص 75 ) .\r\n( 2 ) - تراخى : درنگ و سستى نمودن .\r\n( 3 ) - مطال : با كسى معطّل كردن .\r\n( 4 ) - سال 649 .\r\n( 5 ) - سعود : ده كوكب سماوىاند مانند : سعد بلع ، سعد مسطر . . .\r\n( 6 ) - مستضىء : نورگيرنده .\r\n( 7 ) - ضباب : ابر تنك ، مه .\r\n( 8 ) - منسدم : تيره‌كنندهء هوا .\r\n( 9 ) - غمام : ابر ، جمع غمامه .\r\n( 10 ) - حاجز : مانع ، حايل .\r\n( 11 ) - معنى جمله : پردهء ابر ، مانع از پراكندگى شعاع خورشيد بود .\r\n( 12 ) - ارتفاع : به اصطلاح اهل نجوم مقدار مسافت بلند شدن كوكب از افق تا سمت الرأس و غايت آن نود درجه است . ( آنندراج ) .\r\n( 13 ) - چنان كه : گويا مناسب متن « چندانكه » مىباشد . ( مص ) .\r\n( 14 ) - حالى : به زيور آراسته . از مادّه حلى .\r\n( 15 ) - نيّر اعظم : خورشيد .\r\n( 16 ) - عاشر : دهم .\r\n( 17 ) - مستقيم : از اصطلاحات نجومى .\r\n( 18 ) - قواطع : از اصطلاحات نجومى .\r\n( 19 ) - ثانى عشر : دوازدهم .\r\n( 20 ) - كوتان : پسر اوكتاىقاآن است كه اندكى بعد از جلوس برادرش كيوك خان وفات نمود . به اين جهت .\r\n","page_name":" 659 ","page_number":43},
  {"content":"\r\n\r\nكولكان « 1 » و اميران و نوينان و معتبران اردوى چنگز خان و غير ايشان از سروران كه در آن حد بودند با لشكرهاى زيادت از مر و عدّ « 2 » ، پادشاه‌زادگان در اندرون اردو كلاهها برداشتند و كمرها « 3 » بر دوش افكندند و منكو را برداشتند و بر سرير فرمان‌دهى و تخت پادشاهى نشاندند و او را منكو قاآن نام نهادند و از صرير « 4 » افلاك اين ندا به گوش ضمير جان بر سبيل فال مىآمد كه :\r\n شاها هزار سال به ملك اندرون بمان * و آنگه هزار سال به عزّ اندرون ببال\r\nسالى هزار ماه و مهى صدهزار روز * روزى هزار ساعت و ساعت هزار سال \r\nو امرا و لشكرها بيرون اردو صفها كشيده زيادت از هزار مردان كار و مبارزان نامدار كه به حقيقت وقت ثار « 5 » و كارزار « 6 » از شيران كارزارند :\r\n خيل كليل دامس و صفائح * لاحت كصبح اللّيلة الطّخياء « 7 » \r\nبر موافقت پادشاه‌زادگان كه در اندرون اردو بودند سه نوبت زانو زدند .\r\nو چون به فرّخى و يمن پادشاه جهان خرشيدوار در اوج مكنت در چهار بالش « 8 » مملكت نشست همّت عاليه اقتضاى آن كرد كه حالى « 9 » آسايشى و رفاهيتى به انواع جانوران و اجناس جمادات رسد . ياسا فرمود كه : « هيچ آفريده‌اى درين روز ميمون طريق منازعت و مناقشت نسپرد و با يكديگر خصومت و مكاوحت « 10 » ننمايند و به تماشا و عشرت مشغول باشند . و تا چنانك اصناف انسانى به فنون تمتّع و تن‌آسانى از روزگار انصاف مىستانند انواع حيوانات ديگر نيز ازين نصاب بىنصيب نمانند . حيوانات انسى « 11 » را آنچ مراكب و حمولات‌اند به عناء « 12 » حمل و قيد و شكال « 13 » و بند و دوال « 14 » تعرّض نرسانند و آنچ گوشتى « 15 » باشد در شريعت عدل خون ايشان در حريم امان\r\n\r\n\r\n","description":"","footnote":"\r\nاست كه فقط از پسران او نام مىبرد و از خود او ذكر نمىكند . ( مص ) .\r\n( 1 ) - كولكان : از پسران چنگيز خان است . قبل از فتح مسكو او را زخمى رسيد و بر اثر آن وفات يافت . به اين خاطر در اين جشن‌ها حاضر نبوده است .\r\n( 2 ) - مر و عدّ : « مر » به معنى تعداد و شمره و « عدّ » به معنى شمردن است . در اينجا اصطلاحا يعنى حدّ و حساب .\r\n( 3 ) - كمر : كمربند .\r\n( 4 ) - صرير : فرياد سخت .\r\n( 5 ) - ثار : كينه‌كش .\r\n( 6 ) - گويا بايد به صورت موصوف و صفت خوانده شود : كارزار .\r\n( 7 ) - خيل . . . سپاهى همانند شب تيره و شمشيرهايى همچون صبح شبى تاريك ، نمايان شد .\r\n( 8 ) - چهار بالش : مسند .\r\n( 9 ) - حالى : عجالتا ، اكنون .\r\n( 10 ) - مكاوحت : باهم جنگ كردن .\r\n( 11 ) - حيوانات انسى : حيوانات اهلى .\r\n( 12 ) - عناء : سختى .\r\n( 13 ) - شكال : پاىبند چهارپايان .\r\n( 14 ) - دوال : تسمه چرمين ، اصطلاحا به تازيانه و تسمهء لگام گفته مىشود ( در اينجا ) .\r\n( 15 ) - گوشتى : يعنى حيواناتى كه گوشت آنها خوردنى است .\r\n","page_name":" 660 ","page_number":44},
  {"content":"\r\n\r\nناريخته بماند تا چون كبوتران حرم يك روزى در آسايش و آرامش روزگار گذرانند . و وحشيّات پرنده و چرنده خاكى و آبى از قصد حاسدان و تير صيّادان فراغتى يابند و به مراد در رياض « 1 » امن پروبالى زنند ،\r\n خلالك الجوّ فبيضى و اصفرى * و نقّرى ما شئت ان تنقّرى\r\nقد رحل الصّيّاد عنك فأبشرى « 2 » \r\nچون حيوانات هريك از دولت روزافزون استفادتى تمام يافتند جمادات نيز كه هم آفريدهء بارى « 3 » عزّ اسمه‌اند و در هر ذره‌اى از ذرّات آفرينش او حكمتى بدان متعلّق است  سُبْحانَكَ   ما خَلَقْتَ هذا باطِلًا  « 4 » به حكم آنك  وَ إِنْ مِنْ شَيْءٍ إِلَّا يُسَبِّحُ بِحَمْدِهِ  « 5 » ازين رحمت محروم نشوند . دماغ زمين را به زحمت ميخ و تحفير « 6 » صداع « 7 » نرسانند و روان آب را به استعمال نجاسات ملوّث نگردانند . »\r\nسبحان اللّه وجودى كه حقّ تعالى آن را منبع مرحمت و مجمع معدلت سازد تا به حدّى كه امثال خيرات او بر آنچ اسم شىء بر آن واقع بود از حيوانات غير عقلا و جمادات فايض گرداند . اگر صاحب بصيرت بر سبيل استدلال درين دقايق تأمّلى كند و شرايط آن به‌جاى آرد و از روى معنى درين احوال كه به مرور شهور و احوال نقش آن بر چهرهء روزگار باقى خواهد ماند تأنّقى و تدبّرى واجب داند معلوم و مقرّر شود كه حسن التفات خاطر همايونش به اصلاح حال ضعفا و درويشان و فرط اهتمام او به نشر عدل و رأفت عامّ در ميان خاصّ و عامّ تا به چه غايت و چند مثابت « 8 » باشد . ايزد - جلّ جلاله - سال‌هاى نامتناهى از ملك و پادشاهى او را تمتّع و برخوردارى دهاد .\r\nاين روز برين شيوه به شب رسانيدند و شب‌هنگام هركس با مقام رفتند . تا روز ديگر كه سپاه سياه‌پوش شب از طلايع تباشير « 9 » صباح روز پشت به هزيمت داد و خسرو\r\n\r\n\r\n","description":"","footnote":"\r\n( 1 ) - رياض : مرغزارها ، جمع روضه .\r\n( 2 ) - خلالك . . . فضا براى تو باز شد ، تخم بگذار و آواز بخوان و هرچه را خواهى نوك بزن . / به درستى كه صياد از پيش تو رفته است ، شاد باش . ( از جمله ابيات منسوب به « طرفة بن العبد » يا « كليب بن ربيعة الثعلبي . ) .\r\n( 3 ) - بارى : آفريننده ، يعنى خداوند .\r\n( 4 ) - سبحانك . . . خدايا تو پاك و منزّهى ، اين [ زمين و آسمان 
  ] را بيهوده نيافريده‌اى ( سورهء آل عمران ، 3 / 191 ) .\r\n( 5 ) - و ان . . . هيچ‌چيز نيست مگر آنكه به حمد خداى تسبيح گوى است . ( سورهء اسرا 17 / 44 ) .\r\n( 6 ) - تحفير : حفر كردن . بر وزن تفعيل و استعمال آن بسيار نادر است .\r\n( 7 ) - صداع : درد سر .\r\n( 8 ) - مثابت : مانند و شبيه ، حدّ و مقدار . معنى اخير در اينجا ملحوظ نظر است .\r\n( 9 ) - تباشير : روشنايى اوّل صبح ، مژده .\r\n","page_name":" 661 ","page_number":45},
  {"content":"\r\n\r\nسيّارگان مؤيّد و كامران از افق طلوع كرد . پادشاه‌زادگان در كار لهو و طرب شروع نمودند و بساط نشاط انداختند و از روى معنى اين بيت را ورد ساختند كه :\r\n طرّهء شب ز رخ روز همى برگيرند * وقت آنست كه مستان طرب از سر گيرند\r\nساقيان گرم درآرند شراب گلگون * كه نسيمش ز دم خرّم مجمر « 1 » گيرند \r\nو آن روز جشن در خيمه‌اى بود كه صاحب اعظم يلواج - ثبّت اللّه قواعد دولته « 2 » - فرموده بود از فاخرات ثياب « 3 » نسيج « 4 » به كردار قبّهء خضرا و نمودار گنبد اعلى اشكال آن از كثرت نقش‌بندى و ملاحت رنگ‌آميزى آسمانى مىنمود به مصابيح انوار كواكب درفشان و بوستانى به ازهار و انوار درافشان گشته ؛ زمين آن از مفروشات الوان بساطها و اختلاف رنگ‌ها مرغزارى پنداشتند مملوّ از انواع رياحين چون بنفشه و ارغوان و نسرين .\r\nبر آن هيئت و وضع پيش‌تر از آن كسى هيچ خيمه نافراخته بود و در آن قالب و صنعت بارگاهى نساخته ؛ اندرون آن باغ ارم و بيرون خوش و خرّم . چون مجلس تازه گشت و انس بىاندازه از هر جانبى اين آوازه برآمد :\r\n خه‌خه « 5 » اى صورت منصوريه باغىّ و سراى * يا بهشتى كه به دنيات فرستاد خداى\r\nبل جهانى تو نگويم نه جهانى كه جهان * عمر كاهست و تو برعكس جهان عمر افزاى \r\nو پادشاه كشور چون خسرو تنهارو « 6 » در خانهء شرف بر تخت بخت و سرير سرورى متمكّن شده و بر مسند دولت تكيه زده و بر مرتقى « 7 » شكوه و هيبت ايستاده و بر مركز خوش‌دلى و كامرانى پاى نهاده و بر مركب عزّ و رفعت سوار گشته . و پادشاه‌زادگان ثريّاوار بر دست راست مجتمع شده ، و هفت برادران او كه هريك در سماء شاهى بدرى بودند : قبلا و هولاكو و اريغ‌بوكا و موكا و بوچك و سيكر و سوبيتاى چون هفت اورنگ ايستاده . و از جانب چپ خواتين چون بساتين كه در حسن و خوبى هريك ماه و آفتاب را دو رخ داده « 8 » ، نشسته   عَلى سُرُرٍ مَوْضُونَةٍ مُتَّكِئِينَ عَلَيْها مُتَقابِلِينَ   « 9 » . و سقاة حور صفت\r\n\r\n\r\n","description":"","footnote":"\r\n( 1 ) - مجمر : آتشدان .\r\n( 2 ) - خداوند قواعد دولتش را استوار گرداناد .\r\n( 3 ) - ثياب : جامه‌ها ، جمع ثوب .\r\n( 4 ) - نسيج : پارچهء ابريشمى زرباف .\r\n( 5 ) - خه‌خه : از اصوات تحسين .\r\n( 6 ) - خسرو تنهارو : استعاره از خورشيد .\r\n( 7 ) - مرتقى : جايى كه بر آن شوند . محلّ عروج .\r\n( 8 ) - دو رخ دادن : اصطلاحى است در شطرنج به معنى مغلوب كردن .\r\n( 9 ) - على سرر . . . بر تختهايى مرصّع ، روبه‌روى هم بر آنها تكيه زده‌اند ( سورهء واقعه 56 / 15 و 16 ) .\r\n","page_name":" 662 ","page_number":46},
  {"content":"\r\n\r\nخوب‌صورت كه سورهء حسن بر صحيفهء صفحهء ايشان مسطورست كاسات قميز « 1 » و شراب به اباريق و اكواب « 2 » متواتر و متوالى كرده و عرصهء دلها از خار غم و وحشت خالى گشته :\r\n ساقيانى كه چه گويم و چگونه يا رب * كه مه گلگون از دام معنبر گيرند\r\nقطرهء خون شود از خنجر ايشان مرّيخ * روز نصرت چو ز جان قبضهء خنجر گيرند\r\nزهره در ساغرشان رقص كند همچو حباب * گاه عشرت چو به كف گوشهء ساغر گيرند \r\nو روزگار مخالف « 3 » چون پاى در راه « 4 » راست « 5 » نهاده است لاجرم چنگ « 6 » در پردهء « 7 » نوا « 8 » زده است ، و ناهيد اقبال برحسب حال مطلع شعرى گزيده و از زفان دولت قولى در دهان جهان انداخته و آهنگ بركشيده :\r\n بشرى فقد انجز الإقبال ما وعدا * و الدّهر ذو ندم ممّا جفا و عدا « 9 » \r\nو بدين غزل كه ملايم وقت افتاده است چرخ گردنده كز ديدهء رضا و موافقت نظر مىافكند در رقص آمده :\r\n خسروا ملك بر تو خرّم باد * كلّ گيتى ترا مسلّم باد\r\nاز تو آباد ظلم ويران گشت * به تو بنياد عدل محكم باد \r\nو اين ترانه را كه مناسب حالست چون از ضربهء زخمهء « 10 » چنگ زمانه ايمن گشته در داده كه :\r\n جدّت ورق زمانه از ظلم بشست * جود عم تو شكست‌ها كرد درست\r\nاى بر تو قباى خانيت آمده چست * نيكوئى كن كه نوبت دولت تست \r\nو نوينان و امرا به موافقت سر و سرور ايشان منكسار نوين در مقام سلاح‌داران صف‌صف ايستاده و بيتكچيان « 11 » و وزرا و حجّاب مقدّم و سرور ايشان بلغاى آقا بر موضع خويش پاى نهاده و باقى امرا و حشم بيرون بارگاه صد رسته زيادت نشسته و سلاح‌ها بسته :\r\n\r\n\r\n","description":"","footnote":"\r\n( 1 ) - قميز : به ضمّ و كسر قاف شراب شير ماديان ، قسمى ماست معمول نزد مغولان .\r\n( 2 ) - اكواب : كوزه‌ها ، جمع كوب .\r\n( 3 - 4 - 5 - 6 - 7 - 8 ) - اين چند كلمه باهم مراعات النظير دارند . « مخالف » و « راست » از گوشه‌هاى موسيقى هستند و « راه » به معنى آهنگ است .\r\n( 9 ) - بشرى . . . مژده كه بخت آنچه را وعده كرد وفا نمود و روزگار از آنچه جفا و تجاوز كرد پشيمان است .\r\n( 10 ) - زخمه : مضراب ، كه بدان ساز را بنوازند .\r\n( 11 ) - بيتكچى : كاتب ، دبير .\r\n","page_name":" 663 ","page_number":47},
  {"content":"\r\n\r\n قوم اذا قوبلوا كانوا ملائكة * حسنا و ان قوتلوا كانوا عفاريتا « 1 »\r\nتركان ملك با خرد و باهوشند * حور شبه زلف و ديو آهن پوشند\r\nديوند چو گاه رزم آهن پوشند * حورند چو در بزم همى مىنوشند \r\nبرين سياقت و هيئت با فنون حبور « 2 » و سرور هفته‌اى جشن و سور بود و انديشه و كينه از صحن سينه دور ؛ و هر روز به رنگى ديگر چنانك كسوت پادشاه جهان باشد جامه‌ها مىپوشيدند و كاسات و جام‌ها مىنوشيدند ، و وظيفهء « 3 » بيت الشّراب و مطبخ دو هزار گردون « 4 » قميز « 5 » و نبيذها بود و سيصد سر اسب و فراخ شاخ « 6 » و سه هزار گوسفند ، و چون حضور بركه بود حكم  وَ لا تَأْكُلُوا مِمَّا لَمْ يُذْكَرِ اسْمُ اللَّهِ عَلَيْهِ  « 7 » در آن به تقديم مىرسيد .\r\nو در اثناى اين جشن‌ها قدغان اغول و برادرزادهء او ملك اغول و قراهولاكو در رسيدند و مراسم تهنيت و شرايط خدمت به‌جاى آوردند و در مقابل آن از انواع اعزاز و ملاطفت و اصطناع « 8 » مكرمت ايشان اطناب و مبالغت بر خويش حتما مقضيّا « 9 » دانست .\r\nچون ايشان رسيدند انتظار پسران ديگر كه بر عقب ايشان برسند مىكردند و برقرار در كار عيش و عشرت افراط مىفرمودند و در كار حزم و تيقّظ تفريط مىنمودند . و چون هيچ‌كس را در خيال و ضمير نبود كه ياساى پادشاه جهان چنگز خان تغيير و تبديل پذيرد و خلافى در ميان ايشان موجود نبودست و در رسم و آيين مغول معهود نه كسى را بر خاطر نمىگذشت و در نقش خانهء توهّم آن صورت نمىبست جانب احتياط مهمل ماند .\r\nناگاه از اتّفاقات حسنه بلك از مخايل « 10 » اقبال و تتمّهء لطف ذوالجلال جانوردارى كشك نام را شترى كه حكم ناقهء صالح پيغامبر عليه السّلام داشت كه موجب نجات مؤمنان و سبب هلاكت ظالمان بود ضايع مىشود و در طلب وجدان مفقود مجهود بذل مىكند « 11 » و از چپ و راست در آن حدود مىدواند [ و 
  ] دو سه روزه راه قطع [ مى 
  ] كند « 12 » . ناگاه در ميان\r\n\r\n\r\n","description":"","footnote":"\r\n( 1 ) - قوم . . . قومى كه هرگاه با آنها روبه‌رو شوند از نظر زيبايى مانند ملائكه‌اند و هرگاه با آنها در كارزار شوند پليد و شيطان صفت مىباشند . ( از قصده ابو اسحاق ابراهيم بن عثمان بن محمّد الغزّى است در مدح تركان ) .\r\n( 2 ) - حبور : شادى .\r\n( 3 ) - وظيفه : مقرّرى ، مواجب . در اينجا توسّعا به معنى سهميه و موجودى مىباشد .\r\n( 4 ) - گردون : ارابه .\r\n( 5 ) - قميز : شراب شير ماديان ، نوعى ماست ترش .\r\n( 6 ) - فراخ شاخ : ظاهرا به معنى گاو يا گاوميش . ( مص ) .\r\n( 7 ) - و لا . . . از آنچه نام خداى بر آن خوانده نشده مخوريد . [ يعنى هنگام ذبح آن بسم اللّه گفته نشده است 
  ] .\r\n( سوره انعام 6 / 121 ) .\r\n( 8 ) - اصطناع : برگزيدن ، نيكويى كردن .\r\n( 9 ) - حتما مقضيّا : به طور قطع .\r\n( 10 ) - مخايل : نشانه‌ها .\r\n( 11 ) - معنى جمله : مردى به نام كشك شتر خود را گم مىكند و در پيدا كردن گمشدهء خود تلاش مىنمايد .\r\n( 12 ) - قطع كردن : طى كردن . در فارسى نيز بدين سياق « بريدن » را با همين معنى همراه « راه » به كار مىبرند :\r\n","page_name":" 664 ","page_number":48},
  {"content":"\r\n\r\nلشكر سيرامون و ناقو مىافتد . لشكر بسيار مىبيند و گردون‌هاى پربار و مأكولات و مشروبات به خروار به علّت « 1 » اقامت مراسم تهنيت و التزام خدمت « 2 » . و كشك از مقصود كار غافل و از مفقود خويش از هركس سائل . ناگاه در اثناى تك‌وپوى و جست‌وجوى به گردون شكسته‌اى مىرسد و كودكى مقارن آن نشسته . كودك « 3 » بر آنست كه اين سوار از جملهء انصار ايشان است . در مرمّت گردون از كشك استعانت مىجويد . كشك از اسب پياده مىشود و به عمارت گردون و مدد اشتغال مىنمايد . نظر او بر اسلحه و استعداد حرب مىافتد كه در ادراج بارها تعبيه بود . از كودك مىپرسد كه سلاح چيست ؟ مىگويد همانست كه در ديگر گردونهاست . كشك عاقل حاليا خود را غافل مىسازد و چون ازين مصلحت فراغتى مىنمايد به ديگرى مىپيوندد و به نوعى معرفتى مىاندازد و به تدريج از احوال استكشافى مىكند . چون به حقيقت سرّ ايشان استدلال مىگيرد شك و شبهت مرفوع مىگردد و ابدى الصّريح عن الرّغوة « 4 » . معلوم او مىشود كه در خيال آن جماعت مكر و نفاق است و نقض ميثاق و نقص وفاق تا در اثناى طوى « 5 » و جشنى كه بر سبيل مبارك باد خواهند ساخت چون عقال « 6 » عقول گسسته شده باشد و شيوخ و كهول « 7 » از سرمستى دست بسته شده پاى از حريم حرمت بيرون نهند و مغافصة آنچ كنگاج كرده‌اند به اتمام رسانند  وَ لا يَحِيقُ الْمَكْرُ السَّيِّئُ إِلَّا بِأَهْلِهِ  « 8 » كشك زمام اختيار بگذاشت و مثل حبلك على غاربك « 9 » بر شتر خواند و سه روزه راه در يك روز طىّ كرد تا نزديك نماز شامى به اردو رسيد و بىاجازت و دهشت و تردّد و حيرت درآمد و به دلى قوىّ بىاحتياط سخن آغاز كرد كه : « شما بساط نشاط گسترده‌ايد و به عيش و طرب كم غم جهان گرفته « 10 » و مخالفان در اماكن\r\n\r\n\r\n","description":"","footnote":"\r\nراه بريدن .\r\n( 1 ) - به علّت : به بهانهء .\r\n( 2 ) - معنى جملات اخير : يعنى آن شخص ( كشك ) لشكرى انبوه مىبيند با خوردنىها و نوشيدنىهاى بسيار . ظاهر امر نشان مىدهد كه اينها براى مراسم تبريك و خدمت جشن انتخاب خان است .\r\n( 3 ) - كودك : لزوما منحصر به اطفال نيست . در معنى قديم آن اكثر اوقات به نوجوانان كودك گفته‌اند . در تاريخ بيهقى نيز ( در آنجا كه سلجوقيان فيل لشكر سلطان مسعود را مىدزدند ) مشهود است .\r\n( 4 ) - ابدى . . . خالصى و صافى از سر شير ظاهر است . ( ضرب المثل ) .\r\n( 5 ) - طوى : جشن و مهمانى .\r\n( 6 ) - عقال : پاىبند ستوران .\r\n( 7 ) - كهول : مردان دو مويه و پا به سن . جمع كهل .\r\n( 8 ) - و لا . . . و اين نيرنگ‌هاى بد جز نيرنگ‌بازان را در بر نگيرد و هلاك نكند . ( سوره فاطر 35 / 42 ) .\r\n( 9 ) - حبلك . . . ريسمان تو بر پشت گردن توست ( نهج البلاغه نامهء 45 ) .\r\n( 10 ) - كم چيزى گرفتن : بشمار نياوردن و نابوده انگاشتن چيزى .\r\n","page_name":" 665 ","page_number":49},
  {"content":"\r\n\r\nمكامن « 1 » اسنان « 2 » سنان تيز كرده و منتهز فرصتى گشته و كار را مستعدّ و متشمّر « 3 » شده :\r\n و ان لم تلج بابها مسرعا * اتاك عدوّك من بابها « 4 » \r\nاين معنى مشافهه تقرير كرد و بر مبادرت و دريافتن مصلحت ايشان را بسيجيدنى واجب مىداشت و تعجيلى مىنمود . چون امثال اين انديشه‌ها در آيين و رسم مغول خاصّه در عهد دولت اروغ چنگز خان به هيچ عهدى معهود نبودست ازين حالت استبعاد تمام مىنمودند و به كرّات اعادت مىكردند . همانچ به اوّل وهلت به ادا رسانيده بود و از مضمون سيرت ايشان بازنموده بازمىگردانيد « 5 » ، آن كلمات در سمع خان جاى نمىگرفت و بدان التفات نمىرفت . و كشك همان مبالغت مىنمود و اضطراب و قلق « 6 » در نهاد او مشاهده مىرفت و سكون خان برقرار مىبود . پادشاه‌زادگان و نوينان معتبر كه در خدمت بودند برين ثبات كه نبايد نعوذ باللّه چشم زخمى برسد و موجب ندامت و پشيمانى شود انكار مىنمودند :\r\n فايّاك و الأمر الّذى ان توسّعت * مداخله ضاقت عليك المصادر « 7 » \r\nو پيش از آنك دست تلافى در گردن مراد نرسد و روى رويّت « 8 » مسدود شود و وجه مصلحت تاريك و كار چون موى باريك و چشم روشن خرد خيره و حشم دشمن خرد چيره گردد بر مرد هوشمند واجب و لازم است كه اگر انديشه‌اى روى نمايد تتّبع حزم و احتياط فرونگذارد و كار دشمن هرچند ضعيف باشد خوار نشمرد تا اگر گمان برد او حقيقت شود از معرّت « 9 » و غايلهء « 10 » آن ايمن تواند بود و اگر اصلى نداشته باشد هيچ مضرّت و مفسدت صورت نبندد و شرّ آن به هيچ‌كس عايد نشود :\r\n و لا تحقر عزيمة مستكين * فانّ الجزل يشعل بالدّقاق « 11 » \r\nاز راه كياست و دها ابتداى اين كار را به رفق و مدارا تلقّى بايد نمود مگر آتش اين فتنه پيش از استعلا انطفائى پذيرد و باد نكباء « 12 » نكبت پيش از آنك خاك امن و فراغت از عرصهء گيتى ببرد راكد شود و آب حيا كه حيوة خلقانست در چشم روزگار و بر روى كار\r\n\r\n\r\n","description":"","footnote":"\r\n( 1 ) - مكامن : كمينگاه‌ها ، جمع مكمن .\r\n( 2 ) - اسنان : دندانها ، جمع سن .\r\n( 3 ) - متشمّر : آماده كار .\r\n( 4 ) - و ان . . . و اگر شتابان بر او وارد نشوى ، دشمن تو از آن در ، بر تو وارد خواهد شد ( بيت از ابن المعتزّ است . )\r\n( 5 ) - بازمىگردانيد : تازه مىكرد ، بازگو مىنمود .\r\n( 6 ) - قلق : ناآرامى .\r\n( 7 ) - فايّاك . . . از كارى كه ورود به آن آسان است و رهايى از آن مشكل ، بپرهيز .\r\n( 8 ) - رويّت : فكر كردن .\r\n( 9 ) - معرّت : عيب .\r\n( 10 ) - غايله : سختى و مهلكه و شرّ و فساد .\r\n( 11 ) - و لا تحقر . . . قصد و ارادهء انسان بينوا را كوچك مشمار چرا كه كارهاى بزرگ از امور كوچك شعله مىگيرد .\r\n( 12 ) - نكباء : باد نامساعد .\r\n","page_name":" 666 ","page_number":50},
  {"content":"\r\n\r\nبماند .\r\n درشتىّ و تندى نيايد به كار * به نرمى برآيد ز سوراخ مار \r\nاگر برين نمط ميسّر نشود و به مواسات « 1 » و مجاملت آن جماعت سر بر خط ننهند آخر الدّواء الكىّ « 2 » را كار توان بست و پشت مقاومت ايشان را پست گردانيد :\r\n به پيش تست ميان بسته لشكرى سرتيز * به سان رمح « 3 » و سِنان وقت خدمت و گه كين\r\nبه مثل خسرو با جام هريك اندر عقل * به شكل رستم بر رخش هريك اندر زين \r\nچون تدابير و آراء برين جمله قرار گرفت هركس از پادشاه‌زادگان مىخواستند كه درين راه قدم نهند و به نفس خود بروند و ازين احوال تفحّص و تجسّسى واجب دارند و چنانك وقت اقتضا كند به لطف يا به عنف پيش مقصود بازروند و چون از راه الهام اقبال\r\n كليد فتح راى آمد پديدست * كه راى آهنين زرّين كليدست\r\nز صد شمشيرزن رايى قوى به * ز صد قالب كلاه خسروى به\r\nبه رايى لشكرى را بشكند پشت * به شمشيرى يكى تا صد توان كشت « 4 » \r\nپادشاه‌زادگان را از تحمّل آن زحمت استغنا روى نمود و اتّفاق كردند كه منكسار نوين كه سرور امراى حضرت است و ركن بزرگ‌تر در زمرهء اركان دولت بر سبيل استكشاف حال و استدراك كار برود و آنچ صلاح داند گويد . برحسب اشارت با سوارى دو سه هزار از كمات اتراك و تركان ناپاك كه به حقيقت :\r\n جنّ على جنّ و ان كانوا بشر * كأنّهم خيطوا عليها بالأبر « 5 » \r\nبودند بر نشست . و چون نوين بزرگ منكسار وقت تباشير « 6 » اسفار « 7 » كه يزك « 8 » جمشيد افلاك « 9 » بر لشكر شام شبيخون كرده بود به جوار خانه‌هاى آن افواج رسيد . با صد سوار پيشتر براند تا به آستان‌هاى خانه‌هاى ايشان و لشكرها از پيش و پس و راست و چپ رسيده بود و چون محيط دواير ايستاده . هم از پشت اسب نوين آواز داد و سخن آغاز\r\n\r\n\r\n","description":"","footnote":"\r\n( 1 ) - مواسات : غمخوارى و مددكارى .\r\n( 2 ) - آخر . . . آخرين درمان ، داغ نهادن است . ( ضرب المثل )\r\n( 3 ) - رمح : نيزه .\r\n( 4 ) - از خسرو شيرين نظامى است .\r\n( 5 ) - جنّ . . . اجتماعى از جن بودند ؛ اگرچه به ظاهر بشر بودند . گويى ( از شدّت كثرت و فشردگى ) آنها با سوزن دوخته شده بودند . ( بيت منسوب به ابو نواس است )\r\n( 6 ) - تباشير : اوّل روشنى صبح ، مژده .\r\n( 7 ) - اسفار : به روشنايى روز درآمدن .\r\n( 8 ) - يزك : قراول ، پيشروان لشكر جهت تجسّس .\r\n( 9 ) - استعاره از خورشيد .\r\n","page_name":" 667 ","page_number":51},
  {"content":"\r\n\r\nنهاد كه : « از شما نقلى كرده‌اند ، و به سمع مبارك رسيده است . اگر آن سخن از اناء « 1 » كذب و زور « 2 » ترشّح كردست و خلاف بوده سمت راستى و نشان صدق آن خواهد بود كه بىتفكّر به استظهار تمام روى به خدمت آريد و به معاذير دل‌ناپذير تمسّك نجوئيد و گرد اين وصمت « 3 » را به آب مسابقت و مسارعت از رخ وفا و چهرهء وفاق بشوئيد . »\r\nچون اين معقولات و كلمات شنيدند از خانه‌ها بيرون آمدند و چندانك نظر تيز مىكردند لشكرها مىديدند بىعدّ و حدّ و حصر و مر و خويش را چون نقطه ميان دايره و اصحاب و اتباع و خيل و رجل « 4 » ايشان در اماكن كمينگاه‌ها دور مانده . عنان تمالك و تماسك از دست قدرت و فكرت ايشان بيرون شد و قيود پريشانى و خوف و حيرت بر پاى انديشه و عزيمت سخت گشت . نيك دلتنگ و سرگردان شدند . و چون زبان عذر گنگ گشته بود و قدم تقديم و تأخير لنگ نه چشمشان در آن مىديد كه روان شوند و نه روى آنك تخلّف و تقاعد نمايند و نه هيچ پشتى كه پشت به دو بازدهند و نه بازوى قوّت چنان قوىّ كه مقاومت نمايند و نه جگر و زهرهء آن بود كه گردن‌كشى كنند و درين ميان كنارى پيدا نه كه من نجا برأسه فقد ربح « 5 » برخوانند و بيرون روند و پهلو ازين كار تهى كنند عاقبت سر به چنبر تقدير بيرون كردند و پاى از روزن تدبير بر كشيدند :\r\n و ابن اللّبون اذا ما لزّ فى قرن * لم يستطع صولة البزل القناعيس « 6 » \r\nاز غايت اضطرار نه به وجه اختيار در مصاحبت نوين به خدمت پادشاه روى زمين با سوارى چند معدود برفتند . چندانك نزديك اردو رسيدند از آن جماعت كه با ايشان بودند بيشتر را بداشتند و سلاح‌ها بازگرفت و قومى از امراى بدكنش تباه كيش را بىكيش و قربان 5 - « 7 » . فرمان شد تا هم در آن موضع در مصاحبت پادشاه‌زادگان نه نه تكشميشى « 8 » كردند و در اندرون اردو آمدند . يك‌دو روز ازيشان هيچ نپرسيدند و صحيفهء\r\n\r\n\r\n","description":"","footnote":"\r\n( 1 ) - اناء : ظرف .\r\n( 2 ) - زور : لغتى عربى است به معنى دروغ و شرك و باطل .\r\n( 3 ) - وصمت : عيب .\r\n( 4 ) - رجل : در ناظم الاطباء و منتهى الارب به صورت « رجل » به معنى اسب و نيز به صورت « رجل » به معنى سپاه آمده كه ظاهرا هر دو صورت مناسب‌تر از تصحيح استاد قزوينى به صورت « رجل » است .\r\n( 5 ) - من نجا . . . هركس سر خود را ( جان خود را ) نجات داد سود برده است .\r\n( 6 ) - و ابن . . . شتر نر هم وقتى با ريسمان بسته شود ، نمىتواند در برابر حمله مردان ( يا شتران ) مقاومت كند .\r\n( 7 ) - كيش و قربان : كيش به معنى تيردان است كه تركش نيز گويند . قربان به معنى جاى كمان است . به حواشى آخر كتاب رجوع كنيد .\r\n( 8 ) - تكشميشى كردن : پيشكش گذراندن و زمين‌بوسى سلاطين و امراء كردن .\r\n","page_name":" 668 ","page_number":52},
  {"content":"\r\n\r\nبحث و تفحّص را سر به مهر گذاشتند . تا روز سيّم كه به سعادت خرشيد از مشرق طالع طلوع كرد نهار دولت مخالفان به مغرب ناكامى رسيد و بهار عمر منافقان به خزان كشيد .\r\nباز جمعيّت كردند و تمامت جمع شدند . منكو قاآن فرمود كه : « برين منوال از شما نقلى كرده‌اند ، هرچند مصدّق و معقول نمىافتد و در گوش عقل و روان خرد مسموع و مقبول نمىآيد چون امثال اين خيالات كه در دماغ جاى گرفته باشد بازى نباشد و آوازهء چنان مقالات كه در زبان خلق افتاده مجازى نه ، بحث و استكشاف آن از راه طيب طينت و پاكى عقيدت واجب و لازم مىآيد تا چهرهء يقين از غبار شبهت پاك شود و حجاب شك از رخ آفتاب صدق و حقّ مرتفع گردد تا اگر بهتان و افترا باشد كذّاب و مفترى سزاى خويش بر صفحات احوال مشاهده كند و عالميان را اعتبارى و تنبيهى حاصل آيد . » برين موجبات فرمان شد تا پاى از دخول و خروج اردو كشيده دارند . و جماعت امرا و نوينان را چون ايلچتاى نوين و تونال و تاتاكرين و چنكى و قلچقاى و سرغان و تونال خرد و طغان و يسور را كه هريك خويش را در آن مرتبه و منصب مىدانستند كه چرخ برين را بريشان دست نتواند بود و درّ عقد ايشان را كه به دوران ايّام و ليالى انتظام يافته پريشان نتواند كرد ، مگر نمىدانستند كه :\r\n كدامين سرو را داد او بلندى * كه بازش خم نداد از دردمندى\r\nهمه لقمه شكر نتوان فروبرد * گهى صافى توان خورد و گهى درد \r\nفرمود تا موقوف كردند . و جمعى ديگر را از اميران تومان از سروران گردنكش كه تسميهء هريك تطويلى دارد و تفحّص و بحث آن آغاز كردند . يرغوچى « 1 » بزرگ منكسار نوين بود و جمعى ديگر از امرا و بزرگان به چند روز به دقايق و غوامض آن يارغو « 2 » مىداشتند و احتياط در آن باب به تقديم مىرسانيدند . اختلاف كلمه چون در ميان آن طايفه ظاهر شد در مخالفت ايشان هيچ خلاف نماند . از خجالت و ندامت هريك به زفان حال مىگفتند  يا لَيْتَنِي كُنْتُ تُراباً  « 3 » . ايشان نيز « 4 » اقرار كردند و به گناه مقرّ و معترف شدند .\r\nمنكو قاآن خواست كه چنانك عادت محمود اوست اغضائى كند و اغماضى واجب دارد كه العفو عند القدرة من مواجب الكرم « 5 » . پادشاه‌زادگان و سروران امرا گفتند كه در كار\r\n\r\n\r\n","description":"","footnote":"\r\n( 1 ) - يرغوچى : قاضى ، داور .\r\n( 2 ) - يارغو : بازپرسى و مؤاخذه .\r\n( 3 ) - يا ليتنى . . . اى كاش كه من خاك بودم ( سوره نبأ 78 / 4 ) .\r\n( 4 ) - نيز : در اينجا براى تأكيد فعل است نه فاعل . معنى امروزين آن ملحوظ نظر نيست .\r\n( 5 ) - العفو . . . بخشش به هنگام توانايى از موجبات بزرگوارى است .\r\n","page_name":" 669 ","page_number":53},
  {"content":"\r\n\r\nخصم غفلت و غرور از منهج صواب و عقل دور باشد :\r\n و وضع النّدى فى موضع السّيف بالعلى * مضرّ كوضع السّيف فى موضع النّدى « 1 »\r\nهركجا داغ بايدت فرمود * چون تو مرهم نهى ندارد سود \r\nو چون مرد صاحب راى بر دشمن بدانديش فرصت يافت اگر در مجازات آن تأخيرى روا دارد از كمال حزم و انديشه نيك بعيد باشد و عاقبت موجب حيرت و ندامت گردد :\r\n اذا امكنت فرصة فى العدوّ * فلا تبد شغلك الّا بها « 2 » \r\nو نيكى در شريران تأثير نكند چون تخم كه در زمين شوره پراگنند هيچ بر ندهد و به تواتر ابر اثر نكند و چيزى نرويد « 3 » :\r\n درختى كه تلخ است او را سرشت * گرش در نشانى به باغ بهشت\r\nور از جوى خلدش به هنگام آب * به بيخ انگبين ريزى و مشك ناب\r\nسرانجام گوهر به كار آورد * همان ميوهء تلخ بار آورد « 4 » \r\nو اگر سياست واجب نبودى و پادشاهان كامگار و شهرياران جبّار را از آن گزيرستى آيت حديد و سيف منزل نگشتى و به قصاص كه موجب بقا و تناسل و توالد است اشارت نرفتى كه  وَ لَكُمْ فِي الْقِصاصِ حَياةٌ يا أُولِي الْأَلْبابِ  « 5 » :\r\n درخت آنگه برون آرد بهارى * كه بشكافد سر هر شاخسارى\r\nاى شاه ز خصم ملك كين بايد توخت * وين قاعده ز آفتاب بايد آموخت\r\nكز مرتبهء خويش به عالم گيرى * تا تيغ نزد جهان ازو بر نفروخت \r\nمنكو قاآن چون دانست كه انواع اين كلمات از روى اخلاص است نه از راه غرض و نفاق ، فرمود تا جماعتى از امراى بد را كه ذكر رفت و پادشاه‌زادگان را برين راه‌ها مىداشتند و درين ورطه‌ها و گناه‌ها مىآورده « 6 » شمشيرى از غضب بريشان راندند امر بارى - عزّ اسمه - را كه  أُغْرِقُوا فَأُدْخِلُوا ناراً  « 7 » . ابتداى آن از ايلچتاى رفت بىسروپاى\r\n\r\n\r\n","description":"","footnote":"\r\n( 1 ) - و وضع . . . قرار دادن بخشش به‌جاى شمشير ، به بزرگىها زيان مىرساند ؛ همچنان‌كه قرار دادن شمشير در جايگاه نيكى . ( بيت از متنبّى است ) .\r\n( 2 ) - اذا . . . وقتى فرصتى دربارهء دشمن پيش آمد ، كارت را جز به آن شروع مكن ( با كمى اختلاف از ابن معتزّ است ) .\r\n( 3 ) - نرويد : در معنى متعدّى يعنى « نروياند » .\r\n( 4 ) - از فردوسى .\r\n( 5 ) - و لكم . . . اى خردمندان ! براى شما در قصاص زندگانى است . ( سورهء بقره 2 / 179 ) .\r\n( 6 ) - يعنى بدين كارها وامىداشته و ترغيب مىكرده‌اند .\r\n( 7 ) - اغرقوا . . . غرق گردانيده شدند ، پس در آتش دوزخ داخل شدند ( سوره نوح 71 / 25 ) .\r\n","page_name":" 670 ","page_number":54},
  {"content":"\r\n\r\nگشت « 1 » . و بعد از آن تاونال پاىمال شد . و « تاتاكرين » مثل بيدى لا بيد عمرو « 2 » گزين كرد و شكم بر شمشير انداخت و كشته گشت . و ديگران برين جملت نوبت نوبت روان مىشدند  يَحْمِلُونَ أَوْزارَهُمْ عَلى ظُهُورِهِمْ أَلا ساءَ ما يَزِرُونَ  « 3 »  . \r\nو چون اين خبرها به يسنبوقا پسرزادهء جغتاى رسيد تمامت لشكر خود بگذاشت و سى سوار برداشت و به پاى خويش روان گشت . او را با نركهء « 4 » سيرامون و ناقو فرستادند به يكجاى مىبودند . فىالجمله هركس را كه در دل خلاف انديشه بودست تقدير آسمانى رسن بر گردن تدبير ايشان مىنهاد و دوان دوان مىآورد و قوّت طالع ميمون و فرّ دولت روزافزون جبّاران و طواغيت متكبّران را در قبضهء طواعيت و فرمان منقاد و مذعان « 5 » مىكرد و هريك به زفان حال مىگفتند :\r\n سر خواسته‌اى به دست كس نتوان داد * مىآيم و بر گردن خود مىآرم « 6 » \r\nو بعضى را ايلچيان به طلب مىرفتند و مىآورد . و قداق نوين هنوز نرسيده بود . به وقت آنك سيرامون و ناقو روان شدند چون او مىدانست كه ابتداى اين وحشت ازو بوده است و مايهء اين كراهيت ازو خاسته و گرد اين فتنه او انگيخته و آتش اضطراب او در جهان انداخته و اصلاح اين به بازوى او بر نخواهد آمد :\r\n و كتيبة لبّستها بكتيبة * حتّى اذا التبست نفضت لها يدى « 7 » \r\nخواست كه بعد خراب البصرة « 8 » پاى از ميان كار كشيده و دست به آغوش كناره‌نشينى و انزوا فرا كند و پشت به كوه عافيت بازنهد و روى در كشد مگر به سلامتى سر بر گردن\r\n\r\n\r\n","description":"","footnote":"\r\n( 1 ) - معنى جمله : ابتدا از « ايلچتاى » شروع كردند و او سر و پاى خود را از دست داد .\r\n( 2 ) - بيدى . . . به دست خودم نه به دست فلانى .\r\n( 3 ) - يحملون . . . بار گناهشان را بر پشت مىكشند . هان ، چه بد بارى را بر دوش مىكشند ( سوره انعام 6 / 31 ) .\r\n( 4 ) - نركه : حلقه ، صف . مراد از نركه سيرامون و ناقو ظاهرا محافظان گرداگرد ايشان است . ( نص ) .\r\n( 5 ) - مذعان : مطيع .\r\n( 6 ) - از نصرت الدّين كبود جامه است و بيت اوّل اين رباعى اين است :\r\n من خاك تو در چشم خرد مىآرم * عذرت نه يكى نه ده كه صد مىآرم \r\n. ( 7 ) - و كتيبة . . . لشكرى را بر لشكرى كوبيدم تا اينكه كوبيده شد و دستهايم را از اين كار برهم‌زدم ( يعنى از آن فارغ شدم ) بيت از فرّار السّلمى ، حيان بن الحكم است .\r\n( 8 ) - خرابى بصره : گويا به خرابى بصره كه در حدود سال 250 صورت گرفت اشاره دارد . اين مثل در متون فارسى مكرّر به كار رفته است . مولوى مىفرمايد :\r\n كان زمان پيش از خرابى بصره است * بوكه بصره وارهد هم زين شكست \r\n.\r\n","page_name":" 671 ","page_number":55},
  {"content":"\r\n\r\nو جان در تن نگاه دارد و اين هوس در ديگ دماغ به آتش طمع مىپخت و با خويش مىسرائيد :\r\n بكوش تا به سلامت به مأمنى برسى * كه راه سخت مخوفست و منزلى بس دور \r\nو روز و شب درين انديشه و تفكّر بود و فرجهء فرج و خلاصى و رخنهء امان و مناصى « 1 » مىانديشيد و روزگار از حسرت و ضجرت و رنّت « 2 » و گريهء او مىخنديد و به زفان معنى مىگفت كه :\r\n گر زفان تو رازدارستى * تيغ را با سرت چه كارستى \r\nناگاه موكّلان حضرت چون مالكان و قابضان ارواح در رسيدند و گفت كه : ياران همه رفتند كنون نوبت تست :\r\n الا اى خيمگى خيمه فروهل * كه پيش آهنگ بيرون شد ز منزل « 3 » \r\nاو را از خانه بر گردونى در كنار قراقورم بيرون آوردند . خويشتن را بيمار زار ساخته . از آنجا ازعاج « 4 » او واجب شمردند و بياوردند . چون به حضرت رسيد و يارغوچيان او را يارغو كردند هرچند گناه او از كفر ابليس مشهورتر بود امّا بعد از اقرار و اعتراف بر عقب ياران و شريكان روان شد و در آبشخور  فَأَوْرَدَهُمُ النَّارَ وَ بِئْسَ الْوِرْدُ الْمَوْرُودُ  « 5 » سيراب گشت . و چون بعضى كه در مواضع ديگر بودند و هنوز نرسيده خاطره‌ها از شرّ خبث و عقيدت مكيدت ايشان ايمن و فارغ نشده برنكوتاى نوين را با ده تومان لشكر از جوانان دلاور و تركان با زهره و جگر به حدّ الغ‌طاق و موتغاى و تورپلنك ؟ ؟ ؟ « 6 » كه ميان بيش‌باليغ و قراقورم است فرستادند تا از آنجا نركه به نركهء « 7 » قونغوران « 8 » اغول پيوندد كه در حدّ قياليغ است و او تا به كنار اترار نركه كشيده بود . و يكه‌نوين را به حدّ قرقيز و كم‌جهود « 9 » فرستاد با دو تومان مرد . و چون اغول‌غايمش و پسر او خواجه اغول هنوز نرسيده بودند به نزديك هريك از مادر و پسر ايلچيان رفتند پيغام آنك : « اگر شما را در اين كنگاج و انديشه با آن جماعت مشاركت نبوده است و با ايشان موافقت و مساعدت ، سعادت شما بدان منوط است و علامت اين آن خواهد بود كه به جانب حضرت مبادرت نمايند و\r\n\r\n\r\n","description":"","footnote":"\r\n( 1 ) - مناصى : گريختن‌ها ، جمع مناص .\r\n( 2 ) - رنّت : فرياد گريه .\r\n( 3 ) - از منوچهرى دامغانى .\r\n( 4 ) - ازعاج : از جاى بركندن .\r\n( 5 ) - فاوردهم . . . پس همه را به آتش درآورد كه وارد شدن را بد جايگاهى است ( سورهء هود 11 / 98 ) .\r\n( 6 ) - ضبط اين كلمه در متن اصلى ( تصحيح علّامه قزوينى ) به همين صورت است .\r\n( 7 ) - نركه : حلقه ، صف .\r\n( 8 ) - قونغوران : ظاهرا پسر آورده بن توشى بن چنگيز خان است . ( مص )\r\n( 9 ) - كم‌جهود : نام ناحيه‌اى در كنار رودخانه « كم كمچيوت » در مغولستان .\r\n","page_name":" 672 ","page_number":56},
  {"content":"\r\n\r\nمسارعت به تقديم رسانند . » چون شيلامون بيتكچى كه ايلچى خواجه « 1 » بود از اداى رسالت فارغ شد به سخن او زيادت التفاتى ننمود و خواست كه او را قصدى پيوندد و مكروهى به وى رساند . يك خاتون خواجه كه به مرتبه از خواتين ديگر فروتر بود و به عقل و فطنت « 2 » بيشتر ، پيش اين انديشه بازآمد و گفت : « بر رسول اداى رسالت است و به هيچ عهدى رسول ياغيان را تعرّض نرسانيده‌اند تا بدانچه رسد كه از خدمت منكو قاآن ايلچى آيد . چگونه قصد او توان كرد و به قتل يك نفس در ملك خود چه نقصان و وهن صورت توان بست ؟ و در ضمن آن حركت مفاسد بسيار تولّد كند و به واسطهء آن درياهاى فتنه در موج آيد و جهان مضطرب گردد و نايرهء بلاها ملتهب شود . و چون كار از دست برود ندامت و پشيمانى فايده ندهد . منكو قاآن آقاست و به محلّ پدر ؛ به خدمت او بايد رفت و فرمان او به هرچ صادر گردد منقاد و مذعان بايد بود . »\r\nخواجه را چون بخت يار بود درين معانى انديشه كرد و وخامت عاقبت امور و ندامت سرانجام كارها باز انديشيد . نصيحت او را به سمع رضا اصغا نمود و شيلامون را اعزاز و اكرام واجب داشت و او و خاتون هريك از آنجا كه بودند در حركت آمدند و به حضرت پويان گشتند .\r\nو تكشى اغول كه در خدمت آقاى خويش قراهولاكو آمده بود به نزديك بورى « 3 » رفت ، و تركمان بيتكچى را به نزديك ييسو منكو و تقاشى كه خاتون او بود و امرا و نوينان الغ‌ايف « 4 » [ فرستادند 
  ] - بعد از اعلام احوال آن جماعت كه پاى دام « 5 » فعل خويش گشته بودند - كه : « اگر با شما درين مخالفت آن قوم را موافقتى نبودست « 6 » بىموجبى چندين اهمال در حركت به جانب ما از چه تواند بود و تراخى « 7 » و تأنّى و تقصير به چه سبب ؟ اگر آن انديشه در ضمير ايشان نبودست بىاهمال حركت بايد نمود و الّا موضع قتال و آلت نزال « 8 » معيّن و معدّ بايد كرد و من انذر فقد اعذر « 9 » . » چون اين سخن را بشنيدند هيبت پادشاه و رعب بر احوال ايشان غالب گشت . بدين معانى انكارها نمودند و نيك دور\r\n\r\n\r\n","description":"","footnote":"\r\n( 1 ) - يعنى ايلچى به نزد خواجه بود از جانب منكو قاآن .\r\n( 2 ) - فطنت : زيركى .\r\n( 3 ) - بورى : مراد بورى بن ماتيكان بن جغتاى است .\r\n( 4 ) - الغ‌ايف : همه جا منظور از اين كلمه اردوى جغتاى است .\r\n( 5 ) - پاى دام : محبوس ، اسير .\r\n( 6 ) - صورت رساى اين عبارت چنين است : « اگر شما را در اين مخالفت با آن قوم موافقتى نبوده است » .\r\n( مص )\r\n( 7 ) - تراخى : درنگ و سستى كردن .\r\n( 8 ) - نزال : منازله ، كارزار ، جنگ .\r\n( 9 ) - و من . . . و كسى كه هشدار داد معذور است . ( از مثلى عربى است كه : اعذر من انذر )\r\n","page_name":" 673 ","page_number":57},
  {"content":"\r\n\r\nشمردند . ايلچيان « 1 » چون از پيغام بپرداختند بر فور بازگشتند و با طعام نه ايستادند « 2 » . بورى و ييسو و طغاشى نيز روان گشتند .\r\nو ازين جماعت كه از حدود ايميل و قياليغ روان گشتند هركدام به لشكر برنكوتاى مىرسيد با امراى بزرگ‌تر بىسلاح روان مىكند « 3 » و بقاياى ايشان را برحسب مصلحت ديد كار ساخته مىكند و نيك پرداخته « 4 » . اوّل كه خواجه به حضرت رسيد او را با نزديك سيرامون و پسران ديگر [ فرستادند 
  ] . و جماعت امرا كه با او بودند چون قوربقاى قورچى و پسر ايلچيكتاى ارغاسون و غير ايشان تمامت را يارغو داشتند ؛ هم بر آن راه كه امثال ايشان رفته بودند روان شدند . جينقاى نيز برسيد . مهمّ او به دست دانشمند حاجب ساخته شد در رمضان سنهء خمسين و ستّمائة « 5 » و شرح احوال او على حدة در ذكرى مثبت شده است « 6 » . و بعد ازيشان غايمش خاتون نيز برسيد . او را با مادر سيرامون قداقاج به هم به اردوى بيكى « 7 » فرستادند . و منكسار نوين آنجا رفت و به اعتراف پسران ايشان كه سر اين فتنه ازيشان بوده است بعد ما كه يارغوها داشتند و اقرار آوردند جزاى فعل خويش مشاهده كردند . و ييسو و خاتون او تقاشى خاتون و بورى نيز در رسيدند . و جمعى از امرا و بيتكچيان معتبر چون ميران بيتكچى و سومان قورچى و اباجى و غير ايشان از نوينان تومان در حضور خان بحث ايشان فرمودند . آنچ امرا بودند به تمامت رحلت كردند . و ييسو و بورى را به حضرت باتو فرستادند . و تقاشى خاتون را قراهولاكو يارغو كرد در حضور ييسو و فرمود تا به لگد اعضا و اجزاى او نرم كردند و كينهء قديم را كه در دل داشت تشفّى داد .\r\nو در بيش‌باليغ ايدى قوت كه سرور مشركان و بت‌پرستان بود در مخالفت با جماعتى\r\n\r\n\r\n","description":"","footnote":"\r\n( 1 ) - ايلچيان : چند سطر پيش گفت كه تركمان بيتكچى را پيش « ييسومنكو » و خاتون او فرستادند و اينجا ايلچيان را جمع به كار برده است . معلوم مىشود چند نفر ايلچى بوده‌اند كه ظاهرا تركمان بيتكچى رئيس آنها بوده است . ( مص )\r\n( 2 ) - با طعام نه ايستادند : براى غذا نماندند . چنين اصطلاحى كه غير معمول مىنمايد در گويش لرى ياسوج هنوز وجود دارد .\r\n( 3 ) - فاعل « مىكند » برنكوتاى است .\r\n( 4 ) - معنى جملات اخير : هريك از جماعت مخالفين از شاهزادگان و امراى بزرگ‌تر كه به لشكر برنكوتاى مىرسيدند ، وى اسلحهء ايشان را مىگرفت و خودشان را بىسلاح روانهء اردوى « منكو قاآن » مىنمود و بقيّه را برحسب تشخيص خود از قتل و حبس و تعذيب و غيره كارشان را مىساخت . ( مص )\r\n( 5 ) - سال 650 .\r\n( 6 ) - گويا عطا ملك جوينى فراموش كرده به اين وعدهء خود وفا نمايد ؛ زيرا ذكر جينقاى در هيچ جا على حده ثبت نشده است .\r\n( 7 ) - منظور سرقويتىبيكى است .\r\n","page_name":" 674 ","page_number":58},
  {"content":"\r\n\r\nمخالفان موافق بودست و قرارى نهاده و مقرّر كرده تا جماعت مسلمانان را در مسجد جامع در روز غرّا « 1 » ، شبى سودا نمايند تا صبح نيم شبى را مشاهده كنند « 2 » و نور اسلام به ظلام كفر بپوشانند و جمعيّت ايشان را چنان تفرقه دهند كه در روز محشر مگر اميد جمع ايشان ممكن و ميسّر شود ،  يُرِيدُونَ أَنْ يُطْفِؤُا نُورَ اللَّهِ بِأَفْواهِهِمْ وَ يَأْبَى اللَّهُ إِلَّا أَنْ يُتِمَّ نُورَهُ وَ لَوْ كَرِهَ الْكافِرُونَ  « 3 »  .  معجزهء دين محمّدى سر مصحف را پيدا گردانيد « 4 » و نور شريعت احمدى نقش صحيفهء ظلمانى هويدا . و غلامى از ميان ايشان چنانك بر عجر و بجر « 5 » مكايد ايشان واقف بود اسلام آورد و ايشان را ايقاق 6 - « 6 » شد و آن گناه را بريشان درست گردانيد « 7 » . و بعد ما كه ايدى قوت را با جماعتى ديگر ازيشان به اردو آوردند و يارغو داشتند و آن سخن‌ها را التزام نمودند فرمان شد تا او را با بيش‌باليغ برند . و اصناف خلايق را در صحرا حاضر آوردند از اهل اسلام و عبدة الأصنام . و در روز جمعه بعد از نماز به حضور مردمان به زبانيه « 8 » تسليم كردند . و مسلمانان بدين فتح كه بارى ديگر به تازگى حيوتى تازه يافتند شكر يزدان به تقديم رسانيدند :\r\n فتح تفتّح ابواب السّماء له * و تبرز الأرض فى ابرادها القشب « 9 » \r\nو اين جزا و عقاب موجب مزيد دعا و ثواب پادشاه غازى منكو قاآن شد . اين حسن مكافات حق‌تعالى دوام مملكت و قوام خانيّت او كناد . و به اشباع اين حال در ذكر ايدى قوت مسطور شده است « 10 » .\r\nو ايلچيكتاى درين وقت به عراق بود . از حضرت پادشاه جهان غدقان قورچى روان گشت و به خدمت باتو رفت و از آنجا با نوكران به گرفتن او [ روان شد 
  ] . چون به عراق\r\n\r\n\r\n","description":"","footnote":"\r\n( 1 ) - غرّا : روشن .\r\n( 2 ) - معنى جمله : . . . قرار گذاشتند كه مسلمانان را در مسجد جامع و در روز روشن به شب سياه بنشانند ( يعنى آنها را بكشند ) .\r\n( 3 ) - يريدون . . . مىخواهند نور خدا را با دهان خود خاموش كنند و خدا جز به كمال رساندن نور خود نمىخواهد ، هرچند كافران را خوش نيايد ( سورهء توبه 9 / 32 ) .\r\n( 4 ) - « سر مصحف را پيدا كردن » بايد مثلى يا تعبير مخصوصى باشد . گويا به معنى آشكار شدن مطلب و فاش شدن راز است . ( مص )\r\n( 5 ) - عجر و بجر : ظاهرا بجر از اتباع است و عجر به معنى « احوال ظاهر و باطن » است .\r\n( 6 ) - ايقاق : نمّام ، سخن چين .\r\n( 7 ) - درست گردانيد : ثابت كرد .\r\n( 8 ) - زبانيه : فرشتگان دوزخ ، جمع زبنيه .\r\n( 9 ) - فتح . . . پيروزيى كه درهاى آسمان براى آن گشوده شد و زمين در تگرگ‌هاى سفيد ظاهر و بارز گرديد .\r\n( بيت از ابو تمام است )\r\n( 10 ) - رجوع كنيد به جلد اوّل صفحات 143 و 148 .\r\n","page_name":" 675 ","page_number":59},
  {"content":"\r\n\r\nرسيدند جريده « 1 » برخاست و به بادغيس آمد . ايلچيان در بادغيس او را بگرفتند و به حضرت باتو بردند با جمعى از خواصّ . كار او نيز هم برين منوال تمام گشت :\r\n دمى چند بشمرد و ناچيز شد * به طعنه جهان گفت كو نيز شد \r\nو كيفيّت و چگونگى اين حال از ذكر او « 2 » معلوم شود . و در گوشه‌ها هركس از فتّانان مانده بودند و در كنج انزوا رفته و آوردن هر يكى تطويلى داشت بالاى يارغوچى را با نوكران به لشكرهاى ييسو فرستادند تا بحث و تفحّص اشباه و نظراى ايشان كنند و هركس كه درين كنگاج بوده است به ياسا رسانند . و اميرى ديگر به جانب ختاى فرستادند كه به همين مصلحت نامزد بود . و چون « 3 » فتنه‌ها كه نزديك بود كه از هيجان شرّ آن جهان سوخته شود و انديشه‌ها از پيش خاطر برخاست و پادشاه‌زادگان مذكور كه به تعليم معلّمان بدانديش و تفهيم اميران بدكيش و مثل جليس السّوء كمثل النّار ان لم يضرّك حرّها لم يفتك دخانها « 4 » مغرور بودند و از جادّهء مصلحت و قبول نصيحت منحرف و دور ، چون « 5 » حسن سيرت و نقاء « 6 » سريرت پادشاه جوان دولت چنان اقتضا نمود كه رعايت جانب قرابت و مواصلت را به اقالت « 7 » عثرت « 8 » عين فرض داند و التزام طرف [ اذا 
  ] ملكت فأسجح « 9 » را به گاه حشمت و جاه در ذمّت كرم دين و قرض :\r\n و ادّ زكات الجاه و اعلم بانّه * كمثل زكات المال تمّ نصابها « 10 » \r\nجناح مرحمت و رأفت هماىوار بر سر ايشان گسترانيد و ذيل عفو و تجاوز بر زلّت و هفوات « 11 » هريك پوشانيد :\r\n و لا يحمل الحقد القديم عليهم * و ليس رئيس القوم من يحمل الحقدا « 12 » \r\n\r\n\r\n","description":"","footnote":"\r\n( 1 ) - جريده : تنها .\r\n( 2 ) - ظاهرا مصنّف قصد داشته ذكرى ( يعنى فصلى ) در خصوص ايلچيكتاى بنويسد ولى بعدا اين كار صورت نگرفته است ؛ به هر صورت در نسخ حاضره چنين فصلى نيست . ( مص )\r\n( 3 ) - چون : چنان كه قبلا هم گفتيم در بسيارى از جاها اين « چون » جملهء جواب ندارد و بيشتر براى تأكيد و به معنى چيزى شبيه : « بارى » ، « خلاصه » « در هر صورت » مىباشد .\r\n( 4 ) - و مثل . . . مثل همنشين بد ، مثل آتشى است كه اگر حرارتش تو را زيان نرساند ، از آزار دودش در امان نيستى .\r\n( 5 ) - چون : اين « چون » جملهء جواب ندارد . به توضيحات شمارهء 3 مراجعه نمائيد .\r\n( 6 ) - نقاء : پاكيزگى .\r\n( 7 ) - اقالت : فسخ كردن .\r\n( 8 ) - عثرت : لغزش ، خطا .\r\n( 9 ) - اذا ملكت فأسجح : هرگاه مالك شدى پس عفو كن .\r\n( 10 ) - و ادّ . . . زكات مقام را ادا كن و بدانكه زكات مقام هم مانند زكات مال است كه به حد نصاب رسيده .\r\n( 11 ) - هفوات : لغزش‌ها ، خطاها . جمع هفوه .\r\n( 12 ) - و لا . . . كينه كهنه را برايشان حمل نمىكند و در دل نمىدارد و كسى كه كينه را در دل نگاه مىدارد ،\r\n","page_name":" 676 ","page_number":60},
  {"content":"\r\n\r\nو از راه تأديب نه به وجه تعذيب به حكم آنك سافروا تغنموا « 1 » مثال فرمود تا يك‌چندى پاى در راه اغتراب نهند ، مه رنج سفر كشد كه بدرى گردد ، و در عناء « 2 » معارك « 3 » و ملاحم « 4 » غناء « 5 » مردان و كفايت هنرمندان به اظهار رسانند « 6 » ، و جلالة الأخطار فى الأخطار « 7 » . تا وسخ « 8 » و رسخ « 9 » اوزار « 10 » به عرق مقاسات « 11 » و مكابدت « 12 » اخطار بشويند و عرق « 13 » را از وصمت « 14 » خيانت و منقصت جنايت منزّه و مبرّا كنند ، آتش كند هرآينه صافى عيار زر . و هر فرزند كه به تهذيب خويشان مشفق مؤدّب و مشذّب « 15 » نگردد بىشك به تأديب روزگار بىمهر ستيزنده مجرّب و مهذّب گردد :\r\n من لم يؤدّبه والداه * ادّبه اللّيل و النّهار « 16 » \r\n7 - برين مقدّمات فرمود تا سيرامون در مصاحبت « قبلا اغول » و ناقو با « جغا نوين » 8 - ، و يسنبوقا به جانب ديگر ، به جوانب ولايات منزى بروند « 17 » . و خواجه را سبب قضاى حقّ خاتون او از لشكر معاف فرمود و موضع اقامت او در حدّ سولنكاى كه به قرب قراقورم است تعيين ، فللّه هذا الفعال الّذى طرّز ديباجة الكرم و غبّر فى مساعى ملوك الأمم « 18 » :\r\n للّه افعاله اللّواتى * حسن مرأى و طبن نشرا\r\nاودعن كلّ النّفوس ودّا * اخلصن سرّا له و جهرا « 19 » \r\n\r\n\r\n","description":"","footnote":"\r\nرئيس قوم نيست . ( بيت از مقنع كندى است )\r\n( 1 ) - سافروا . . . سفر كنيد تا سود بيابيد . ( حديث )\r\n( 2 ) - عناء : سختى .\r\n( 3 ) - معارك : معركه‌ها ، ميدان‌هاى جنگ .\r\n( 4 ) - ملاحم : فتنه‌ها ، جمع ملحمه .\r\n( 5 ) - غناء : توانگرى .\r\n( 6 ) - معنى جمله : در رنج رزمگاه‌ها و جنگ‌هاى بزرگ است كه جنبهء مردان و شايستگى هنرمندان آشكار مىشود .\r\n( 7 ) - و جلالة . . . شكوه و بزرگى مقام در كارهاى بزرگ است . ( مصرع بيتى از قصيدهء مشهور تهامى است )\r\n( 8 ) - وسخ : چرك .\r\n( 9 ) - رسخ : پليدى .\r\n( 10 ) - اوزار : گناهان ، جمع وزر .\r\n( 11 ) - مقاسات : رنج چيزى كشيدن .\r\n( 12 ) - مكابدت : سختى كشيدن .\r\n( 13 ) - عرق : رگ .\r\n( 14 ) - وصمت : ننگ و عيب .\r\n( 15 ) - مشذّب : آراسته و پيراسته .\r\n( 16 ) - من لم . . . كسى را كه پدر و مادرش ادب نكند ، روزگار او را ادب مىكند . ( منسوب به ابراهيم بن مهدى )\r\n( 17 ) - مقصود ظاهرا آن است كه منكو قاآن فرمود تا سيرامون و ناقو و يسنبوقا كه همه از شاهزادگان مخالفين بودند به ولايات مختلفه منزى بروند ولى به صورت جداگانه و به جاهاى مختلف ؛ سيرامون همراه قبلاىاغول برود ، ناقو همراه جغان‌نوين و يسنبوقا به ناحيه ديگرى از ولايت منزى . ( مص )\r\n( 18 ) - فللّه . . . خوشا و آفرين بر كار كسى كه ديباچهء بزرگوارى را آراست و در ميدان‌هاى تلاش پادشاهان غبار انگيخت . ( يعنى تركتازى و هنرنمايى نمود )\r\n( 19 ) - للّه . . . كارهاى او كه ظاهرى پسنديده و توسعه و انتشارى خوب دارد براى خداست . / [ و از اين روست 
  ] كه دوستى را در همه به وديعت مىنهد و همگان در پنهان و آشكار نسبت به او مخلصند .\r\n","page_name":" 677 ","page_number":61},
  {"content":"\r\n\r\nو لفظ در بار نبوى برين معنى دالّست صلوا ارحامكم و صلة الرّحم تزيد فى العمر « 1 » .\r\nو اين اشارت به يك امّت اختصاص ندارد كه درين تمامت طوايف امم را اشتراك است و اين معنى به بديههء عقل مقرّرست كه صلهء رحم امتزاج و اشتباك است و اگر بر ظاهر لفظ اين حديث را اجرا كنند مناقض آيت  فَإِذا جاءَ أَجَلُهُمْ لا يَسْتَأْخِرُونَ ساعَةً وَ لا يَسْتَقْدِمُونَ  « 2 » باشد . و چون روايات مؤكّد آيات است و احاديث سديد موافق كلام رشيد و قرآن مجيد ، پس محقّق و ما لا كلام « 3 » شد كه استزادت عمر به واسطهء صلت رحم از دو وجه تواند بود اوّل آنك از راه ازدواج و تأهّل كه بدان توالد و تناسل ممكن شود و اعقاب و اخلاف صدق بطنا عن بطن و قرنا بعد قرن از عالم عدم به صحن وجود آيند و از نهان‌خانهء كتم به صحراء ظهور ؛ و ذكر آبا و اجداد از تقيّل « 4 » فرزندان به مناهج پدران بر روى روزگار يادگار ماند . و غرض از حياة مرد عاقل را صيت « 5 » و اسم نيكوست كه در اطراف جهان شايع و مستفيض شود و بعد ازو باقى و مخلّد بماند و هر خلف كريم كه جلف « 6 » لئيم نباشد بىخلاف « 7 » وجود او حيوة اسلاف « 8 » بود . و دوّم موافقت و موالات با عشاير و اقارب و مصادقت و مواسات با اباعد « 9 » و اجانب كه به معاونت يكديگر اگر چند ضعيف باشند بر چند دشمنان قوى غالب شوند چون اوتار « 10 » و شعور « 11 » كه به مظاهرت يكديگر پيل از گسستن آن عاجز آيد و فروماند :\r\n رشته چون يكتا بود از زور زالى بگسلد * چون دو تا شد عاجز آيد از گسستن زال زر \r\nو به بركات موافقت و مظاهرت از مهالك و ورطه‌هايى كه اميد فرج از آن انقطاع پذيرفته باشد خلاص يابند و هركس به نظر اهانت و اذلال دريشان نتواند نگريست و در ميان خلقان مرفّه و محترم و ممكّن و مكرّم روزگار گذرانند و وجه تمكّن اعادى ازيشان مسدود ماند . و به نزديك صاحب همّت چنين يك‌روزه زندگانى در حرمت به حقيقت از يك‌ساله كه در ناكامى و مذلّت گذرد بهتر باشد :\r\n و للموت خير للفتى من قعوده * عديما و من مولى تدبّ عقاربه « 12 » \r\n\r\n\r\n","description":"","footnote":"\r\n( 1 ) - صلوا . . . صله ارحام كنيد زيرا صله رحم عمر را طولانى مىكند .\r\n( 2 ) - اذا . . . چون اجلشان فرارسد ساعتى پس و پيش نشوند . ( سوره اعراف 7 / 34 )\r\n( 3 ) - ما لا كلام : آنچه در آن جاى حرف و بحث نباشد .\r\n( 4 ) - تقيّل : تشبّه به پدران جستن ، اقتدا كردن .\r\n( 5 ) - صيت : شهرت نيكو .\r\n( 6 ) - جلف : خودسر ، احمق .\r\n( 7 ) - بىخلاف : بدون شك ، بىگفتگو .\r\n( 8 ) - اسلاف : گذشتگان ، جمع سلف .\r\n( 9 ) - اباعد : بيگانگان ، جمع ابعد .\r\n( 10 ) - اوتار : تارها ، زه‌ها ، جمع وتر .\r\n( 11 ) - شعور : مويها ، جمع شعر .\r\n( 12 ) - و للموت . . . مرگ براى جوانمرد از نشستن درحالىكه فقير است و از دوستى كه فتنه‌انگيزى مىكند .\r\n","page_name":" 678 ","page_number":62},
  {"content":"\r\n\r\nچنگز خان و اروغ او برين موجب از جهان اكثرى گرفتند و بقايا دم ايلى مىزنند و مال و خراج قبول مىكنند . روزى در ابتداى حالت و خروج او پسران را اين پند مىدادست و به يك‌يك آموخته و تمثيل و تشبيه را تيرى از كيش بركشيده و بديشان داده . معلومست كه انكسار « 1 » آن را به زيادت قوّتى احتياج نيفتد . دو عدد گردانيده است و برين سياقت تا چهار و ده از كسر و قطع آن زورآزمايان عاجز شده‌اند . فرمود كه : « حكم پسران همين است ؛ ما دام كه طريق رعايت جانب همديگر مسلوك دارند از غوايل حوادث در امان مانند و از ملك تمتّع و برخوردارى ميسّر شود و به خلاف اين به خلاف اين باشد « 2 » . »\r\nو اگر سلاطين اسلام در ابقاى اقارب و پيوند اجانب همين قاعده ممهّد گردانيدندى و اين اساس مشيّد و زنهاريان را در حريم ايشان پناه بودى و قصد خويشان در مذهب مروّت و فتوّت مهجور و در شريعت شفقت و رأفت محظور شمردى استيصال ايشان ممكن نگشتى . و از توالد اولاد اروغ چنگز خان آنچ در نعيم ملك و نعمت‌اند از بيست هزار گذشته باشد . زيادت ازين نمىگويد و اجتناب مىنمايد كه خوانندگان اين حكايت نبايد « 3 » كه محرّر اين كلمات را به مبالغت و تجاوز حدّ نسبتى كنند كه از صلب يك كس چندين نواده با زمانى نزديك چگونه باشد .\r\nفىالجمله چون خاطر همايون منكو قاآن از مهمّات فارغ گشت و جماعت پادشاه‌زادگان را عزيمت انصراف و مراجعت مصمّم شد به انواع اصطناع « 4 » و مكرمت و فنون برّ و مرحمت محظوظ و بهره‌مند شدند و هريك على حده به نوعى ديگر مخصوص و خرسند . و چون بعد مسافت و مدّت مفارقت « بركه اوغل » و « تقاتيمور » از خدمت باتو بيشتر بود به ابتدا ايشان را بازگردانيد و انواع كرامات و صلات و اساليب مبرّات كه نطاق تقرير از شرح آن تضايق گيرد [ ارزانى داشت 
  ] ، و جهت باتو چنانك از حضرت پادشاه جهان به نزديك شاه خسرونشان فرستند هدايا و تحف در مصاحبت ايشان فرستاد . و خور نور در خور خويش بر كواكب سيّارات و ثوابت ايثار كند و درياى خوشاب برحسب همّت مغترف « 5 » و غوّاص در و آب نثار . و « قدغان اغول » و « ملك اغول » هريك را از اردوها و خانه‌هاى قاآن يك اردو فرمود و خواتين اردوها را بديشان سيورغاميشى فرمود\r\n\r\n\r\n","description":"","footnote":"\r\nبهتر است . ( بيت از ابى النشناش است ) .\r\n( 1 ) - انكسار : در اين مورد ظاهرا سهو است و صواب « كسر » است چنان كه در سطر بعد . ( مص ) .\r\n( 2 ) - معنى عبارت اخير : . . . و عمل كردن بر خلاف اين قاعده نتيجهء عكس مىدهد .\r\n( 3 ) - نبايد : مبادا .\r\n( 4 ) - اصطناع : نيكى كردن ، برگزيدن .\r\n( 5 ) - مغترف : آنكه آب به مشت برگرفته مىنوشد .\r\n","page_name":" 679 ","page_number":63},
  {"content":"\r\n\r\nو در حدّ يك تومان از امرا و لشكرهاى او هديه‌هاى گرانمايه كه روزگار به امثال آن سبك « 1 » شود و ضنّت « 2 » نمايد . و هريك را معيّن يورت « 3 » فرمود كه آنجا عصاى اقامت بياندازند و خيام مقام برافرازند . و بعد ازيشان قراهولاكو را به اعزاز و اكرام تمام بازگردانيد و جايگاه جدّ او كه عمّش گرفته بود به دو ارزانى داشت و به غبطت و كامرانى مراجعت نمود . چون به موضع التاى رسيد كام تمام نايافته گام فراتر نتوانست نهاد تا خداى را حكم در رسيد :\r\n نايافته از لعل لبت توشهء خويش * ندروده ز كشت آرزو خوشهء خويش \r\nو ديگر پادشاه‌زادگان و نوينان و امرا هريك را برحسب منزلت و قدر رتبت چنانك همّت بزرگوار مقتضى آن تواند بود بازگردانيد :\r\n فعادوا فأثنوا بالّذى كان اهله * و ان سكتوا اثنت عليه الحقائب « 4 » \r\nو كشك را ترخان كرد و از اموال چندان فرمود كه مستغنى شد و مقدار و محلّ او رفيع گشت و ساحت او منيع .\r\nو چون پادشاه‌زادگان بازگشتند و مهمّات ايشان كفايت شد روى به ضبط مصالح ملك و تقويم معوّج و اصلاح فاسد و زجر متعدّيان و قمع مفسدان آورد . و چون همّت پادشاهانهء او بر استذلال صعاب « 5 » ياغيان و استلانت « 6 » رقاب « 7 » باغيان « 8 » مصروف بود و انديشهء عالى او بر تخفيف محن برايا « 9 » و ترفيه مؤن رعايا معطوف ، كمال عقل او جدّ را بر هزل اختيار كرده بود و ترك ادامت شرب مدام « 10 » كرده و به حبايل و حبّات « 11 » افاضت عدل و احسان ، حبّات « 12 » محبّات دل‌هاى ايشان را صيد كرده . ابتدا عساكر به اقاصى شرق و غرب به ديار عرب و عجم نامزد فرمود . بلاد شرقى و ولايات ختاى از « منزى » و « سلنكاى » و « تنكوت » به قبلاىاغول كه به عقل و ذكا و زيركى و دها ممتازست تفويض\r\n\r\n\r\n","description":"","footnote":"\r\n( 1 ) - سبك : گويا به معنى بخل نمودن بايد باشد . ( مص ) .\r\n( 2 ) - ضنّت : بخل شديد .\r\n( 3 ) - يورت : اردوگاه ، منزلگاه و چراگاه ايل ، يورد .\r\n( 4 ) - فعادوا . . . پس بازگشتند و آنگونه كه شايسته بود ثنا گفتند و اگر آنها از ثنا گفتن ساكت مىماندند ، حقايب ( جمع حقيبه - بار و جامه‌دان مسافر ) او را ثنا مىگفتند . ( بيت از نصبت بن رماح است . ) .\r\n( 5 ) - صعاب : جمع صعب ، سخت . « صعاب ياغيان » يعنى سرسخت‌ترين ياغيان .\r\n( 6 ) - استلانت : نرم گردانيدن .\r\n( 7 ) - رقاب : گردن ، جمع رقبه .\r\n( 8 ) - باغيان : نافرمانان .\r\n( 9 ) - برايا : آفريدگان ، جمع بريّه .\r\n( 10 ) - مدام : يكى از معانى آن شراب است كه معمولا در اين تاريخ به كار رفته است .\r\n( 11 ) - حبايل و حبّات : ترجمهء تعبير فارسى « دام و دانه » است .\r\n( 12 ) - حبّات : جمع حبّه به معنى دانه است ؛ ولى هرگاه همراه « دل » بيايد به معنى سويداى دل است .\r\n","page_name":" 680 ","page_number":64},
  {"content":"\r\n\r\nفرمود و نوينان معتبر در خدمت او تعيين و تمامت امرا كه در آن جانب نشسته بودند از دست چپ و راست به حكم او فرمود . و بلاد غربى را به ديگر برادر هولاكو اغول كه به ثبات و وقار و حزم و احتياط و حمايت و حميّت معروف و مشهورست سپرد و اضعاف آن لشكر تعيين . و در مقدّمه كيدبوقا باورچى « 1 » در اواسط جمادى الاوّل سنهء خمسين و ستّمائة « 2 » حركت كرد تا از كار ملاحده ابتدا كند :\r\n به امر تو كه روان گشت روز و شب بروند * ز چين گهى سوى روم و ز روم گه سوى چين \r\nو جهت تقرير اموال و تحرير اسامى رجال حاكمان و شحنگان و كتبه را تعيين فرمود .\r\nآنچ بلاد شرقى است از ابتداى اقليم خامس از كنار جيحون آمويه تا انتهاى ختاى كه اقليم اوّلست بر صاحب معظّم محمود يلواج و خلف صدق او مسعود بك بر قرار سابق مقرّر فرمود . آنچ طرف ختاى است به صاحب محمود يلواج كه سوابق بندگىها به لواحق هوادارى مقرون گردانيده بود و پيش از جلوس مبارك رسيده . و آنچ ماوراءالنّهر و تركستان و اترار و بلاد ايغور و ختن و كاشغر و جند و خوارزم و فرغانه را به مسعود بك كه بر بيم و حذر آمده بود و به سبب اخلاص و مشايعت « 3 » حضرت اعلى خوف و خطر ديده تا عاقبة الأمر كار او از آن ورطه نافذ و خطير گشت . و چون وصول ايشان به حضرت پيش از قوريلتاى بود ايشان را پيشتر بازگردانيد و هركس كه از طرف ايشان بودند به انواع سيورغاميشى مخصوص گشتند .\r\nو بعد ازيشان امير كبير ارغون را كه مسافت نيك بعيد بود مقارن خوف و وعيد بعد ما كه قوريلتاى پراگنده شده بود و پادشاه‌زادگان هركس با وطن خويش رفته در بيستم صفر سنهء خمسين و ستّمائة « 4 » به بندگى حضرت رسيد . و چون عنايت ازليّه و كفايت ابديّه پيوسته هم عنان او بودست و در مقدّمه در مشايعت بندگى دولت و متابعت هوادارى اخلاص حضرت به ذرايع « 5 » متين و وسايل مبين اختصاص يافته بود و عند الصّباح يحمد القوم السّرى « 6 » به نجاح آمال و ادراك مقاصد ممتاز شد و حكم ممالك خراسان و مازندران و هندوستان و عراق و فارس و كرمان و لور وارّان و اذربيجان و گرجستان و موصل و حلب در كف او نهاد و هرك در خدمت او بودند از ملوك و امرا و بيتكچيان بر وفق استصواب و عنايت او مخصوص شدند و سيورغاميشى يافت و در بيستم رمضان من السّنة المذكورة روان شدند . و از آن جماعت بعضى را هرگونه مصلحتى مانده بود\r\n\r\n\r\n","description":"","footnote":"\r\n( 1 ) - باورچى : آشپز ، خوان سالار .\r\n( 2 ) - سال 650 .\r\n( 3 ) - مشايعت : متابعت ، هواخواهى .\r\n( 4 ) - سال 650 .\r\n( 5 ) - ذرايع : وسايل .\r\n( 6 ) - عند . . . به هنگام صبح ، حقيقت بر قوم شبرو روشن مىشود .\r\n","page_name":" 681 ","page_number":65},
  {"content":"\r\n\r\nروزى چند از پس بماندند و بر عقب او به خوشدلى بازگشتند . و با آن جماعت حاكمان كه ذكر رفت نوكران تعيين فرمود و اشارت كرد تا ولايات را شماره كنند و مالها قرار نهند و چون از آن فارغ شوند عنان مراجعت معطوف گردانند و با بندگى حضرت مبادرت . و هريك را ازيشان فرمان آنكه : « احوال گذشته را به واجبى بحث و استكشاف رود و هيچ‌كس را از مضايق آن تفصّى « 1 » نتواند بود و  عَفَا اللَّهُ عَمَّا سَلَفَ  « 2 » . ما را نظر بر ترفيه احوال رعاياست نه بر توفير اموال خزاين . » و در باب تخفيف مؤن رعايا يرليغى فرمود كه سواد آن مثبت است در خزاين ادراج « 3 » و اوراق . و از آنجا معلوم شود كه به امور جهانيان و نظم مصالح ايشان تا به چه غايت اهتمام و اعتنا دارد . و پادشاه‌زادگان بعد از كيوك خان هريك بيش از حد يرليغها داده بودند و سوداها « 4 » كرده و ايلچيان به اطراف عالم روان و شريف و وضيع به حمايت ارتاقى « 5 » تمسّك جسته و از بسيارى با زيردستان جسته « 6 » .\r\nمثال داد تا اين جماعت هريك در ولايتى كه بديشان تعلّق دارد يرليغها و پايزه‌ها از عهد چنگز خان و قاآن و كيوك خان و ديگر پسران هركس كه داشته باشد بازدهد و بعد ازين پادشاه‌زادگان در كارى كه تعلّق به مصالح ولايات داشته باشد و بىاستطلاع و استدلال نوّاب حضرت مثال ندهند و ننويسند و ايلچيان بزرگتر زيادت از چهارده سر اولاغ ننشينند و از يام « 7 » به بام روند ؛ و در هيچ ديه و شهر كه در آنجا به تعيّن مصلحتى نداشته باشند نروند و از علوفه‌اى « 8 » كه مقرّر شده است كه مردى چه خورد زيادت نستانند . و چون كار ظلم و جور بر آسمان رسيده بود و به تخصيص دهاقين از دست عوارضات سركوفته و پاىمال شده به حدّى كه محصول ارتفاعات « 9 » به نصف مئونتى كه ازو مىگرفتند وافى نبود « 10 » فرمان داد كه : « شريف و وضيع از ارتاقان و اصحاب عمل و شغل با زيردستان پاى به روزن فروكنند « 11 » و هركس به نسبت\r\n\r\n\r\n","description":"","footnote":"\r\n( 1 ) - تفصّى : درآمدن از تنگنا .\r\n( 2 ) - عفا . . . خداوند از آنچه گذشت ، درگذشت . ( سورهء مائده 5 / 95 ) .\r\n( 3 ) - ادراج : قياسا جمع درج است كه لغتى است در درج به معنى ورقه يا اوراقى كه كتّاب ديوان در آن چيز نويسند و اغلب عبارت است از چند ورقه كاغذ كه آنها را باهم پيوسته و تا كنند يا درهم پيچند . ولى در كتب لغت معتبره ادراج در جمع درج بدين معنى به نظر نرسيد و اين ادراج در اينجا غير ادراج به كار رفته در ص . . .\r\n( 4 ) - سوداها : معاملات .\r\n( 5 ) - ارتاق : بازرگان و شريك تجارى .\r\n( 6 ) - مقصود از اين عبارت گنگ معلوم نشد و جامع التّواريخ ( ص 310 - 311 ) كه اين مواضع را تقريبا بدون كم و زياد از روى جهانگشاى استنساخ كرده ، اين جملهء تاريك را به كلّى انداخته ( مص ) .\r\n( 7 ) - يام : چاپارخانه .\r\n( 8 ) - علوفه : آذوقهء انسان و حيوان .\r\n( 9 ) - ارتفاع : در اينجا كشت و زرع .\r\n( 10 ) - معنى جمله : به حدّى كه درآمد محصول ، كفاف نصف هزينهء آنها را نمىداد . ( مص ) .\r\n( 11 ) - پا به روزن فروكردن : ظاهرا به معنى به خود سخت گرفتن است . ( مص ) .\r\n","page_name":" 682 ","page_number":66},
  {"content":"\r\n\r\nيسار « 1 » و استظهار آنچ از وجه معاملت برو متوجّه و واجب شود به ادا رساند بيرون « 2 » جماعتى كه از حكم چنگز خان و قاآن از زحمات مؤن معاف‌اند از طايفهء اسلاميان سادات كبار و ائمّهء اخيار و از نصارى كه ايشان را اركؤن 9 - « 3 » مىخوانند [ و 
  ] رهابين و احبار « 4 » ، و از بت‌پرستان كشيشان كه ايشان را نوين گويند توينان نامدار . و ازين اصناف كه تقرير رفت جماعتى كه سنّ ايشان بالا گرفته باشد و از كسب و كار عاجز شده »\r\nيهود اين حكم بشنيد « 5 » . چون ايشان ازين زمره و عداد نبودند و درين شمار داخل نگشته نيك دلتنگ و منضجر شدند و مدهوش و متحيّر گشتند و دست غم در ريش زدند چنانك ظهير « 6 » در تذكير واعظى گفت :\r\n مردكى سرخ ريش حاضر بود * دست در ريش زد چو آن بشنود\r\nگفت ما خود درين شمار نه‌ايم * در دو گيتى به هيچ كار نه‌ايم \r\nو جهت آنك هر صاحب شغلى قسمتى نتواند كرد سنوى مواضعه‌اى « 7 » فرمود تا در ممالك ختاى متموّلى بزرگ يازده دينار و به نسبت تا وضيعى يك دينار و در ماوراءالنّهر همچنين ؛ و در خراسان متموّلى ده دينار و تا درويشى يك دينار . و حكّام و كتبه ميل و مداهنت « 8 » ننمايند و رشوت نستانند و حق را باطل نكنند و باطل در معرض حق جلوه ندهند . و از مراعى « 9 » چهارپاى كه آن را قوبجور خوانند از يك جنس چهارپاى اگر كسى را صد سر باشد يك سر بدهد و اگر كم باشد هيچ ندهد . و بقاياى اموال در هركجا و بر هركس كه مانده باشد از رعايا ندهد و ازيشان نستانند . و تجّار و ارتاقان كه سوداهاى بزرگ كرده بودند با كيوك خان و خاتون او و پسران ايشان فرمود تا از مال نو بدهند .\r\nو از تمامت طوايف و ملل اهل اسلام را زيادت اكرام و احترام بود و صلات و\r\n\r\n\r\n","description":"","footnote":"\r\n( 1 ) - يسار : ثروت ، فراخى عيش .\r\n( 2 ) - بيرون : غير از .\r\n( 3 ) - اركون ( اركون ) : ظاهرا به معنى كشيشان و رؤساى نصارى است . رجوع كنيد به حواشى آخر كتاب .\r\n( 4 ) - احبار : دانشمندان يهود ، جمع حبر و حبر .\r\n( 5 ) - يعنى يهوديان از اين فرمان آگاه شدند .\r\n( 6 ) - اين دو بيت از ظهير فاريابى است و متن كامل آن چنين است :\r\n عالمى بر فراز منبر گفت * كه چو پيدا شود سراى نهفت\r\nريشهاى سفيد را ز گناه * بخشد ايزد به ريشهاى سياه\r\nباز ريش سياه روز اميد * باشد اندر پناه ريش سفيد\r\nمردكى سرخ ريش حاضر بود * دست در ريش زد چو آن بشنود\r\nگفت ما خود در شمار نه‌ايم * در دو عالم به هيچ كار نه‌ايم \r\n. ( 7 ) - سنوى مواضعه : قرارداد ساليانه ، سنوى متعلّق به ما بعد است يعنى « مواضعهء سنوى » .\r\n( 8 ) - مداهنت : چاپلوسى ، چرب‌زبانى\r\n( 9 ) - مراعى : نگهبان ، چوپان .\r\n","page_name":" 683 ","page_number":67},
  {"content":"\r\n\r\nصدقات در حقّ ايشان شامل‌تر و حقّ ايشان بزرگتر . و مصداق اين معنى آنك در عيد فطر سنهء خمسين و ستّمائة « 1 » كه در حضرت اعلى با قاضىالقضات جمال الملّة و الدّين مقتدى العلماء محمود الخجندى - يديم اللّه فضله - بر در اردو مسلمانان حاضر آمدند و قاضىالقضات امامت و خطابت كرد و خطبه به ذكر خلفاء الرّاشدين و امير المؤمنين مطرّز و موشّح گردانيد . و چون از اداى صلاة عيد - كه از دو هزار ركعت كه در كعبه گزارند به حكم حديث نبوى فاضلترست - فارغ شدند قاضىالقضات در اردو آمد و دعا گفت كه :\r\n طلوع كوكبهء عيد بر تو ميمون باد * كه هست طالع تو بر جهانيان ميمون\r\nمخالف تو چو بدر از خسوف در كم و كاست * و ليك دولت تو چون هلال روزافزون \r\nمنظور نظر عنايت و تربيت گشت و به كرّات به اعادت دعاى او اشارت رفت و بر سبيل تشريف عيدى گردونهاى بالش از زر و نقره و انواع جامه‌هاى گرانمايه اشارت فرمود و اكثر خلايق از آن با بهره شدند هرچند در غير اعياد نيز نوال « 2 » او بر عباد بسيار و بىشمارست :\r\n لنا كلّ يوم من صلاتك عيد * فكيف يبين العيد يوم يعود « 3 » \r\nو در عرصهء ملك هركجا گناهكارى بود و در ذلّ قيد گرفتارى خلاص اطلاق فرمود و از خوارى و بلاء زمان امان داد . و درين موضع اثبات اين ابيات اگرچه نه از طرز و مساق « 4 » اين سياقت است امّا نزديك ارباب ذوق و حقيقت ذوقى دارد ايراد افتاد :\r\n من انا عند اللّه حتّى اذا * اذنبت لا يعفو عن ذنبى\r\nالعفو يرجى من بنى آدم * فكيف لا يرجى من الرّبّ « 5 » \r\n10 - اى بسا دل‌ها كه سر بر جان نهادند و گردن‌ها بر تن بماند و درم و دينار در صرّه‌ها و كيسه‌ها . و بدين مصلحت به اطراف ملك ايلچيان روان شدند و رسولان پرّان :\r\n تا بياموزند شاهانى كه زربخشند و سيم * رسم جان بخشيدن از سلطان ما بهرام شاه \r\n\r\n\r\n","description":"","footnote":"\r\n( 1 ) - سال 650 .\r\n( 2 ) - نوال : لقمه ، عطا .\r\n( 3 ) - لنا . . . هر روز برايمان از بخشش‌هاى تو عيد است . پس چگونه وقتى عيد مىرسد او را بشناسيم ؟\r\n( مطلع قصيده‌اى است از ابيوردى )\r\n( 4 ) - مساق : طريق و روش ، راندن .\r\n( 5 ) - من . . . من نزد خدا كيستم ؟ حتى هنگامى كه گناه مىكنم از گناهم در نمىگذرد / وقتى بخشايش از آدميان اميد مىرود پس چگونه از خدا اميد نرود ؟ ( از ابو القاسم علىّ بن محمّد البهدلى الايلى ، از شاعران شام . تتمة اليتيمه ج 1 ص 19 )\r\n","page_name":" 684 ","page_number":68},
  {"content":"\r\n\r\n كالشّمس فى كبد السّماء وضوءها * يغشى البلاد مشارقا و مغاربا « 1 » \r\nو اگر در شرح احوال كه روز به روز از ذات او صادر مىشود شروعى رود و در تقرير آن افعال خير كه ظاهر مىگردد خوضى نموده آيد مجلّدات مستغرق شود . از بسيار اندكى و از دريا قطره‌اى و از آفتاب ذرّه‌اى به زفان قلم به سمع مستفيدان رسانيده شد و مىشود و القليل منها على الكثير دليل « 2 » .\r\nو چون آوازهء عدل و انصاف او در اقطار و اطراف شايع و فايض گشت قريب و بعيد ، دور و نزديك به رعيّتى او به رغبتى صادق التجا مىجويند و از باس « 3 » او امان مىيابند و ديگران را كه مسافت بعدى زيادت دارد همان تمنّى مىكنند و از بلاد فرنگ و منتهى شام و دارالسّلام رسولان و ايلچيان مىآيند و سلاطين تحف و هداياى بسيار از خيول و مطاياى « 4 » پربار به حضرت او مىآورند و مىفرستند :\r\n فرستند زين شهرها باژ و ساو « 5 » * چو با جنگ او نيستشان زور و تاو \r\nو با قضاى حوايج و ادراك مباغى « 6 » بازمىگردند و ذكر هريك را على حده فصلى نوشته مىشود . اين ذكر را برين قدر اختصار رفت و بر دعاى دولت روزافزون اقتصار :\r\n خسروا ملك و عمرت افزون باد * چهرهء دولت تو گلگون باد\r\nمركز آفتاب دولت تو * از مدار زوال بيرون بادا « 7 » \r\n\r\nذكر نمودارى از محاسن ذات همايون پادشاه جهان منكو قاآن بعد از استقرار او بر سرير ملك\r\nچون در ديباچهء اين كتاب نبذى « 8 » از مكارم اخلاق و افعال او بر سبيل اجمال تقرير رفته است و تفصيل آن شمّه‌اى هم در اثناء ذكر جلوس مبارك او داخل شده امّا تأكيد را يك حكايت كه مستجمع داد و جودست اثبات مىرود تا جهانيان را معلوم و محقّق گردد كه تقرير آن از سمت تكلّف منزّه است و از وصمت « 9 » تعسّف « 10 » مبرّا .\r\nچون تجّار از اقطار به خدمت كيوك خان ابتدار « 11 » نموده بودند و سوداهاى گرانمايه\r\n\r\n\r\n","description":"","footnote":"\r\n( 1 ) - كالشّمس . . . مانند خورشيد است در دل آسمان كه نور آن همهء سرزمين‌ها را از مشرق و مغرب مىپوشاند . ( بيت از متنبّى است )\r\n( 2 ) - القليل . . . كم آن بر زياد آن رهنماست . ( از متنبّى )\r\n( 3 ) - بأس : سختى ، توانايى ، دليرى .\r\n( 4 ) - مطايا : چهارپايان سوارى مثل شتر و اسب ، جمع مطيّه .\r\n( 5 ) - باژ و ساو : باج و خراج .\r\n( 6 ) - مباغى : مطلوبات .\r\n( 7 ) - از ظهير فاريابى .\r\n( 8 ) - نبذ : چيز اندك .\r\n( 9 ) - وصمت : عيب .\r\n( 10 ) - تعسّف : بيراهه رفتن ، گمراهى .\r\n( 11 ) - ابتدار : تعجيل در كار .\r\n","page_name":" 685 ","page_number":69},
  {"content":"\r\n\r\nكرده و بهاى آن بر ممالك شرقى و غربى برات گرفته و چون او در ملك امتدادى نگرفت اكثر آن قاصر گشته بود و بدان جماعت نرسيده « 1 » . و بعد از حالت « 2 » او خاتونان و پسران و برادرزادگان او بنابرآن « 3 » سوداها زيادت از آنچ در عهد او بود مىكردند و هم بر آن قاعده برات مىنوشتند . و بر عقب يكديگر فوج فوج بازرگانان ديگر مىرسيدند و معاملت مىكرد . چون حال آن جماعت « 4 » تغيير پذيرفت و كار ايشان از دست برفت تجّار بعضى آن بودند كه از حوالات پيشينه عشرى « 5 » نيافته بودند و بعضى خود به موضع حوالت نرسيده و جماعتى آنكه قماش تسليم كرده بودند و بها معيّن نشده و ديگرى برات نگرفته . چون به مباركى پادشاه جهان منكو قاآن بر تخت كامرانى آرام گرفت و عقود معدلت و انصاف انتظام يافت از طايفهء معاملان بر سبيل امتحان ميان رجا به معدلت او و يأس از آنچ التماس وجوه اين معاملت است به خدمت او آمدند « 6 » و حالت خود به سمع مبارك او رسانيدند . هرچند تمامت كفاة حضرت و اركان دولت از راه آنك وجوه اين معاملت از خزانهء پادشاه واجب نيست كه بدهند و هيچ آفريده را برين مجال اعتراض و ملامت نباشد امّا از روى آنك :\r\n ز ملك ما كه دولت راست بنياد * چه باشد گر خرابى گردد آباد\r\nسخاى ابر از آن آمد جهانگير * كه طفلان گيا را مىدهد شير \r\nجناح مرحمت بر تمامت ايشان مبسوط كرد و مثال فرمود تا تمامت آن را از وجوه ممالك او اطلاق كردند . زيادت از پانصد هزار بالش نقره برآمد كه اگر احتباس « 7 » كردى هيچ‌كس را مجال اعتراض نبودى . بدين موهبت آب‌روى شاهان حاتمى خوى ببرد و بدين معدلت خاك در چشم شهنشاهان نوشروانى خلق كرد . و در كدام كتاب تاريخ مطالعت افتادست و يا از روات استماع رفته كه پادشاهى قرض پادشاهى ديگر دادست و هيچ آفريده‌اى اوام « 8 » مخالفان گزاردست ؟ اين نمودارى است از عادات و اخلاق\r\n\r\n\r\n","description":"","footnote":"\r\n( 1 ) - معنى جمله : چون پادشاهى او امتداد نيافت ، اكثر آن برات‌ها به آن بازرگانان وصول نشد .\r\n( 2 ) - حالت : مرگ .\r\n( 3 ) - بنابرآن : چنان كه از سياق عبارت ظاهر است به معنى « به همان طريقه » و « به همان رويّه » است . ( مص ) .\r\n( 4 ) - يعنى خانواده و هواداران كيوك خان كه به واسطهء غدرى كه با منكو قاآن انديشيده بودند اغلب مقتول و مطرود و محبوس گشتند . ( مص ) .\r\n( 5 ) - عشر : يك‌دهم .\r\n( 6 ) - معنى جمله : از گروه بازرگانان ، با بيم و اميد از عدالت وى ، براى درخواست اين وجوه به خدمت وى رسيدند .\r\n( 7 ) - احتباس : بخل كردن .\r\n( 8 ) - اوام : لغتى است در وام به همان معنى قرض و دين ( برهان قاطع ) .\r\n","page_name":" 686 ","page_number":70},
  {"content":"\r\n\r\nپادشاهانهء او كه بر امور ديگر استدلال توان گرفت و كلّ الصّيد فى جوف الفراء « 1 » :\r\n پيش قدرش سپهر نُه پوشش * همچو ويرانه چارديواريست « 2 » \r\nمثل اين پادشاه در نفاذ امر و نهى جز ممكّن و دراز عمر نتواند بود به حكم كلام ربّانى  وَ أَمَّا ما يَنْفَعُ النَّاسَ فَيَمْكُثُ فِي الْأَرْضِ  « 3 » . حقّ تعالى او را در فرماندهى عمر نامتناهى كرامت كناد .\r\n\r\nذكر اركان دولت [ منكو قاآن 
  ]\r\nچون امور عالم به واسطهء عدل او نظام يافت و مواد مشوّشات ضماير خلايق انحسام « 4 » پذيرفت و فتنه‌هاى برخاسته به يمن جلوس او نشسته و دست عدوى و فساد بسته گشت و لشكرها به اطراف و اكناف زمين روان شد و معاندان سر بر خط فرمان نهادند و از اقطار ممالك اصحاب حاجات و ارباب ملتمسات و متقلّدان اعمال و منصوبان اشغال متوجّه حضرت او گشتند و از دور و نزديك روى به درگاه او كه ملجاى عالميان و منجاى خايفان است آوردند و غلبهء خلايق بسيار و قضاياى هريك بىشمار و حوايج مختلف بود ايشان را زيادت مقام مىافتاد و كتبه و كارگزاران را امور متفاوت بود . بعضى محظوظ و بهره‌مند و جمعى محروم و مستمند مىماند . از آنجا كه فرط اعتنا و دل‌بستگى و وفور اهتمام و مرحمت پادشاه مشفق اقتضا كند كه تمامت بندگان هريك برحسب مقدار و اندازهء ارزاق او با نصيب باشند مثال فرمود تا هرچه به تفحّص امور و دعاوى جمهور متعلّق باشد امير منكسار نوين با جمعى ديگر از امراء كاردان بدان مهمّ قيام نمايد و قاعدهء داد و عدل را ممهّد دارد و بلغاى آقا را كه به قدمت خدمت حقوق ثابت داشت فرمان شد تا او سر و سرور كتّاب باشد و وزير ايشان ؛ مثل حاجب حاجت هريك از ملتمسات او عرضه دارد و ساخته « 5 » و امثله و مناشير او نويسد و سواد كند . و از بيتكچيان « 6 » مسلمان امير عماد الملك را كه در حضرت قاآن و كيوك خان هم بدين اسم « 7 » موسوم بودست و امير\r\n\r\n\r\n","description":"","footnote":"\r\n( 1 ) - كلّ . . . همه صيدها در ميان گورخر است . ( اصل مثل از آنجاست كه سه نفر به شكار رفتند . يكى روباه و ديگرى آهو و سومى گورخر شكار كرد . آن دو به سومى خنديدند و او اين جمله را گفت و مقصودش اين بود كه اين شكار بزرگ است و كسى كه به آن دست يابد از هر صيد ديگرى بىنياز است . اين مثل هم مضمون اين مصراع از مولوى است : چونكه صد آمد نود هم پيش ماست .\r\n( 2 ) - از ظهير فاريابى .\r\n( 3 ) - و امّا . . . و امّا آنچه به مردم سود رساند در زمين باقى مىماند ( سورهء رعد 13 / 17 ) .\r\n( 4 ) - انحسام : بريده شدن .\r\n( 5 ) - معنى جمله : . . . مانند پرده‌دار ، هر نياز خواسته شده‌اى را او مطرح و برآورده كند .\r\n( 6 ) - بيتكچى : كاتب ، دبير .\r\n( 7 ) - اسم : سمت ، مقام .\r\n","page_name":" 687 ","page_number":71},
  {"content":"\r\n\r\nفخر الملك را كه از خواصّ حضرت او به قدم بندگى مقدّم بود و جمعى ديگر را از مغولان با امير بلغاى شريك فرمود و هر قومى را على حده به مصلحتى تعيين كرد كه ايشان بعد از مشورت و اجازهء امير بلغاى بر راى گره‌گشاى پادشاه جهان به محلّ عرض رسانند . آنچ امور ديوانى است از تعيين اموال و تقليد اشغال امير بلغاى با يك‌دو كس ديگر بدان مخصوص‌اند ، و فوجى به كار تجّار و بازرگانان . و تجّار چند طايفه‌اند : قومى آنند كه از خزانه بالش گرفته‌اند و قرار نهاده كه سال به سال چقدر با خزانه رسانند ، و آنچ به تازگى ارتاق مىشوند 11 - « 1 » . و در عهد گذشته پيش از جلوس مبارك او ارتاقان معتبر را يرليغ و پايزه بودى و هيچ صنف ازيشان محترم‌تر و محتشم‌تر نه ؛ بعضى را اولاغ بودى و از عوارضات مسلّم . چون نوبت خانيّت به دو رسيد و كليد پادشاهى در كف سياست و معدلت او نهادند فرمان شد كه جمعى بازرگانان را پايزه ندهند و نگيرند « 2 » تا ايشان را از متقلّدان كارهاى ديوانى ميزى و فرقى باشد و اولاغ نشستن خود از جادّهء معدلت نيك بر كرانه است هم بدان سبب رعايا را زحمت ندهند « 3 » . و چون ايشان پيوسته به كسب خود مشغول‌اند هركس در موضعى كه در شمار آمده باشد آنچ نصيب او باشد از مؤن با زيردستان متساوى باشد و بريشان تطاول و تفوّق نجويد . و گروهى آنند كه متاع آورده‌اند تا با خزانهء پادشاه معاملت كنند و اين جمع نيز چند صنف‌اند : بعضى جواهر را قيمت كنند و طايفه‌اى جامه را و چند كس حيوانات را و برين قياس . و قومى آن باشند كه جامه‌هايى كه در ممالك مقرّرست ايشان بازخواهند و محافظت نمايند ، و جمعى فرويّات « 4 » و دو سه‌اى نقود را از زر و نقره ، و همچنين جدا جدا جهت التمغا زدن و پايزه دادن و زرّادخانه ، و خيلى به كار پرندگان و دوندگان شكار و اصحاب آن ، و يك‌دو كس كار ائمّه و سادات و فقرا و نصارى و اخيار هر ملّتى مىسازند . و فرمان بر آن جملت نفاذ\r\n\r\n\r\n","description":"","footnote":"\r\n( 1 ) - يعنى گروهى هم هستند كه جديدا تاجر شده‌اند .\r\n( 2 ) - نگيرند : احتمال دارد « ندهند و نگيرند » روىهم‌رفته فعل مركب باشد به معنى معامله نكنند نظير دادوستد . يعنى با بازرگانان ديگر معاملهء پايزه نكنند . احتمال دارد كه فاعل « نگيرند » بازرگانان باشند يعنى بازرگانان ديگر از ديوان پايزه نگيرند . ( مص ) .\r\n( 3 ) - جملات معادل اين قسمت از جامع ص 312 كه صريح‌تر و روشن‌تر است اين است : « و در عهد قاآن معهود بود كه تجّار با اولاغ به ولايت مغولستان مىآمدند . [ منكو قاآن 
  ] انكار فرمود كه بازرگانان جهت كسب اموال تردّد مىكنند ، بر اولاغ نشستن چه معنى دارد . فرمود تا بر چهارپايان خود آمد و شد كنند . » .\r\n( 4 ) - فرويّات : ظاهرا انواع پوست‌هاى حيوانات است از سنجاب و قاقم و سمور و غيره از مادّهء « فرو » عربى .\r\n( مص ) .\r\n","page_name":" 688 ","page_number":72},
  {"content":"\r\n\r\nيافته كه اين جماعت از شايبهء ربا « 1 » و زيادتى طمع تصوّن و تحرّس نمايند و كس را موقوف ندارند « 2 » و به زودى حال هريك به سمع همايون مىرسانند . و از همه نوع كتبه ملازم‌اند از كتّاب پارسى و ايغورى و ختائى و تبّت و تنكوت و غير آن تا هرگه كه به موضعى مثالى نويسند به زبان و خطّ آن جماعت اصدار « 3 » افتد « 4 » .\r\n\r\nذكر حركت پادشاه‌زادهء جهان هولاكو به بلاد غربى\r\nآنك با بخت بيدار حلم و وقار يار داشت ، و با دولت روزافزون مزيّت عقل رهنمون ، با راى جهان‌آراى او آفتاب را روائى « 5 » نيست و با وجود جود او سحاب را نوائى نه . خانان چين و ماچين كجااند تا آيين شاهى آموزند ؟ سلاطين پيشين چونند تا قدرت الهى ببينند ؟\r\nقياصرهء روم به شرف ادراك خدمتش اگر مستسعد گشتندى از تربيت او تربيت جهاندارى آموختندى ، و اكاسرهء « 6 » فرس و فراعنهء مصر اسباب جهانگيرى از آراء و عزمات او اندوختندى .\r\nپادشاه روى زمين منكو قاآن چون « 7 » از شمايل برادر خويش هولاكو مخايل « 8 » جهاندارى مىديد و از عزايم او مراسم جهانگيرى تفرّس مىنمود در قوريلتاى بزرگ بعد ما كه بر تخت خانى تمكّن يافت و خاطر از كار اصحاب اغراض و حسّاد فارغ كرد بر استخلاص اقاصى شرق و غرب عالم همّت مصروف فرمود و ابتدا قوبلاى را به جانب شرقى كه از ختاى بود روان كرد و بعد از آن در شهور سنهء خمسين و ستّمائة « 9 » بر ترتيب و تدبير مصالح برادر ديگر هولاكو اقبال نمود و او را به ضبط جانب غربى نامزد فرمود . و بر منوال تنفيذ قبلاى از لشكرهاى شرقى و غربى از هر ده نفر دو نفر معيّن شد و از پادشاه‌زادگان يكى برادر خردتر سبتاى اغول را در مصاحبت او موسوم كرد و از جانب باتو « بلغاى » پسر « شيبقان » و « توتار اغول » و « قولى » را با لشكرها كه از قبل باتو بودند روان فرمود . و از قبل جغتاى « تكودار اغول » پسر « موجى اغول » ، و از جانب جيجكان‌بيكى\r\n\r\n\r\n","description":"","footnote":"\r\n( 1 ) - ربا : ظاهرا منظور از ربا در اينجا « رشوه » است به قرينه « زيادتى طمع » . ( مص ) .\r\n( 2 ) - يعنى كسى را بازداشت نكنند .\r\n( 3 ) - اصدار : صادر كردن .\r\n( 4 ) - معنى جملات : بايد [ در دستگاه ادارى 
  ] همه نوع دبير با زبان‌هاى مختلف باشند تا هر وقت بخواهند به جايى فرمان بنويسند به زبان همان گروه صادر شود .\r\n( 5 ) - روا : زيبايى و نيك منظرى .\r\n( 6 ) - اكاسره : جمع كسرى و كسرى معرّب خسرو .\r\n( 7 ) - چون : چنان كه قبلا متواترا گفته شد اين « چون » جملهء جواب ندارد و بيشتر براى تأكيد است و معنى « بارى » و « خلاصه » و . . . مىدهد .\r\n( 8 ) - مخايل : نشانه‌ها .\r\n( 9 ) - سال 650 .\r\n","page_name":" 689 ","page_number":73},
  {"content":"\r\n\r\n« بقاتيمور » را با لشكر قبايل اويرات و از دامادان و امرا و نوينان بزرگ از هر طرفى جماعتى بزرگان كه تفصيل اسامى ايشان تطويلى تمام داشته باشد موسوم كرد . و به جانب ختاى ايلچيان را به طلب استادان منجنيقى و نفطاندازان روان گردانيد . از ختاى يك‌هزار خانه ختائى منجنيقى آوردند كه به زخم سنگ سوراخ سوزن را منفذ جمل مىساختند « 1 » و تيرهاى منجنيق به احكام پى و سريشم استوار كرده كه چون از حضيض عزم اوج كند راجع نگردد « 2 » . و در مقدّمه ايلچيان بفرستادند تا از كوه تيعاب كه ميان قراقورم و بيش‌باليغ است چندانك در طول و عرض ممرّ عساكر پادشاه جهان در حساب بود علفخوار « 3 » و مرغزارها قوريغ « 4 » كردند و از چرانيدن چهارپايان محفوظ گردانيد تا علفخوار خوار نگردد و مرغزار را آزار نرسد . تمامت كوه و دشت چون باغ و بستان محفوظ و ممنوع شد و دندان دوابّ « 5 » و مواشى « 6 » از رعى « 7 » آن مقطوع گشت . و تمامت ممالك تركستان تا خراسان و اقاصى روم و گرجستان گياه حكم  وَ لا تَقْرَبا هذِهِ الشَّجَرَةَ  « 8 » گرفت به حدّى كه هركس يك برگ را از آن برگ « 9 » چهارپاى مىساخت ترك چهارپاى مىبايست گرفت تا به حقيقت گياه گناه گشت و از سبزى سيرى حاصل شد . و ايلچيان روان شدند تا لشكرى كه بودند از مرغزارها و علف‌خوارها به مواضعى كه نه ممرّ مواكب پادشاه باشد تحويل كنند ، و تايجو و لشكرهاى جورماغون به روم روند . و جهت علوفهء حشم و لشكر از تمامت ممالك فرمان شد تا هر سرى يك تغار آرد كه صد من باشد و پنجاه من شراب كه يك خيك بود مرتّب كنند . و امرا و اصحاب اطراف هركه بودند به علوفه‌سازى و ترتيب ترغو « 10 » و نزل « 11 » مشغول گشتند و منزل به منزل نزل مىنهادند . و امراى مغول و مسلمان ماديان گلّه‌ها مىآورند و نوبت به نوبت قميز مىساختند تا به اميرى ديگر مىرسانيدند . و آنجا كه ممرّ پادشاه جهان در حساب بود فرسنگ به فرسنگ از خار و خرسنگ « 12 » خالى مىكردند و بر رودها و جوىها پل مىبستند و در معابر\r\n\r\n\r\n","description":"","footnote":"\r\n( 1 ) - يعنى با ضربهء سنگ سوراخ سوزن را چنان گشاد مىكردند كه شتر مىتوانست از آن عبور كند . تلميح به آيه 40 از سورهء اعراف در قرآن كه : « به بهشت در نيايند تا آنگاه كه شتر از سوراخ سوزن درآيد . »\r\n( 2 ) - يعنى پايه‌هاى منجنيق را محكم و با سريشم استوار مىكردند ، تا هنگام پرتاب برنگردد .\r\n( 3 ) - علفخوار : مرتع .\r\n( 4 ) - قوريغ : همان « قرق » در لفظ امروز .\r\n( 5 ) - دوابّ : جانوران و جنبندگان ، جمع دابّه .\r\n( 6 ) - مواشى : چهارپايان .\r\n( 7 ) - رعى : چرانيدن .\r\n( 8 ) - و لا . . . به اين درخت نزديك نشويد ( سورهء بقره آيهء 35 ) .\r\n( 9 ) - برگ : در اينجا به معنى آذوقه و خوراك .\r\n( 10 ) - ترغو : طعام و شراب .\r\n( 11 ) - نزل : آنچه كه نزد مهمان آرند از خوردنى .\r\n( 12 ) - خرسنگ : سنگ بزرگ .\r\n","page_name":" 690 ","page_number":74},
  {"content":"\r\n\r\nكشتىها آماده مىكردند .\r\nو از آوازهء حركت او سكون و فراغت از جهان برخاست . آنچ معاندان بودند از ترس باس و صولت او نمىغنودند و آنچ ايل بودند از ترتيب لشكرها و آلات سلاح و علوفات نمىآسودند . چون پادشاه‌زادگان و نوينان معيّن شدند و لشكرها از هزارها و صدها موسوم گشتند و بر سبيل يزك « كيدبوقا » كه منصب باورچى « 1 » داشت روان گشت .\r\nو بهار شهور سنه خمسين و ستّمائة « 2 » از غنچه زمستان بشكفت و روى زمين از كثرت الوان رياحين مثال پر طاوس گشت . و زمان از خوشى گلشن شد . و رياض از غايت طراوت و نضارت « 3 » تازه و خندان ، و حياض بعد از بستگى و تشنگى سيراب و گشاده عنان . گلها درفشان و سحاب درافشان . بلبلان بر خوان گلستان ثناخوان ، و پيران از استنشاق روائح و فوايح گلها باز نوجوان گشته . بر رسم وداع ترتيب جشنها ساخت و به اردوى پادشاه جهان شد . و از جانب ديگر اريغ‌بوكا حاضر آمده و پادشاه‌زادگان و خويشان كه در آن نزديكى بودند تمامت در موافقت به بارگاه قراقرم چون ثريّا جمع شدند . و هريك ازيشان به نوبت نوبت طوى « 4 » مىكردند و بر رقعه تماشا قرعه هوا مىانداختند و جامها مىنوشيدند و به يك لون جامه‌ها مىپوشيدند و در تضاعيف آن « 5 » از كلّيّات امور اهمال نمىفرمودند . تا بعد از يك هفته كه عزيمت انصراف به اردوى خاصّ مقرّر شد پادشاه جهان‌دار برحسب همّت آسمان مقدار بفرمود تا خزاين جواهر و نقود و ثياب بگسترند و از گلّه‌ها و رمه‌ها مراكب و حمولات « 6 » گزين كلها « 7 » بكشيدند . و هولاكو و خواتين و پسران او را جدا جدا جهت هريك حصّه‌اى بفرستاد كه زمين از حمل آن گران بار بود و جهان از آن سبكسار . و امرا و نوينان را كه در خدمت او بودند با تمامت حاضران لشكر به تشريفات مشرّف فرمود .\r\nو روز شنبه دوّم ربيع الاوّل سنه احدى و خمسين و ستّمائة « 8 » بر مركب عزّ و اقتدار عنان مراجعت معطوف گردانيد . و چون به اردوى خاصّ نزول فرمود جهت ترتيب احوال و تهذيب مصالح رجال يك‌چندى توقّف فرمود چندانك نايره هوا تسكينى گرفت . و در\r\n\r\n\r\n","description":"","footnote":"\r\n( 1 ) - باورچى : آشپز .\r\n( 2 ) - سال 650 .\r\n( 3 ) - نضارت : تازگى و آبدارى .\r\n( 4 ) - طوى : بر وزن كوى يعنى جشن و مهمانى .\r\n( 5 ) - در تضاعيف آن : در اثناء و ميانه آن .\r\n( 6 ) - حمولات : حيوانات باركش .\r\n( 7 ) - كلها : مقصود از اين كلمه و اصلا از چگونگى تأليف اين جمله درست معلوم نشد . ( مص ) .\r\n( 8 ) - سال 651 .\r\n","page_name":" 691 ","page_number":75},
  {"content":"\r\n\r\nآن مدّت پادشاه‌زادگان به اسم وداع او مىآمدند و نزلها مىآورد . و پادشاه‌زاده هولاكو هريك را بر قدر منزلت با مبرّات و صلات بازمىگردانيد . تا بيست و چهارم شعبان سنه احدى و خمسين و ستّمائة « 1 » به طالعى كه سعادت را مشرق بود از مركز دولت ، اردوى خاصّ بر عزم سفر مبارك اقبال نمود « 2 » ، ظفر در پيش طرّقواگويان « 3 » و نصرت بر يمين و يسار پويان و فتح از عقب دوان . و « جومغار اغول » را كه از راه منصب سبب مادر كه از خاتونان ديگر بزرگتر بود [ رتبه تقدّم داشت 
  ] قائم‌مقام خويش بر سر اردو و لشكر نصب فرمود . و از پسران بزرگ‌تر ابقا و يشمت را در مصاحبت خويش نامزد كرد .\r\nو لشكرها هركجا بودند از مواضع خويش در جنبش آمدند . از هيبت آن آوازه كوه در زلزله و دلهاى پادشاهان در ولوله مىافتاد . و پادشاه آهسته آهسته مىخراميد و پادشاه‌زادگان بلغاى و توتار در مقدّمه مىرفتند و ديگران از يمين و يسار مىشتافتند . و در راه تابستان و زمستان به تدريج حركت مىكردند . چون به حدود الماليغ رسيدند خواتين الغ‌ايف « 4 » و اورقينه‌خاتون به خدمت استقبال نمود و جشنها كردند . چندانك رايات همايون از آن حدود گذر فرمود صاحب اعظم مسعود بك و امراى ماوراءالنّهر در خدمتش قيام نمودند . و تابستان شهور سنه اثنتين و خمسين و ستّمائة « 5 » در يايلاغ مقام ساختند .\r\nچندانك سورت « 6 » حرارت آفتاب بشكست حركت كردند . و شعبان سنه ثلاث و خمسين و ستّمائة « 7 » را در مرغزار كان كل به در سمرقند نزول فرمودند . صاحب مسعود بك يك خيمه نسيج « 8 » كه غشاء آن نمد سپيد بود برافراشت . و قرب چهل روز در حوالى آن مقام بود و كار طرب و عشرت با نظام . و در اثناى آن از آنجا كه عادت سپهر بىمهر باشد برادر او « سبتاى اغول » گذشته شد و خبر واقعه برادر ديگرش از طرف بالا در رسيد . بدين دو واقعهء سخت متأثّر گشت و غايت متفكّر . آن ماه كه رمضان بود چون به آخر كشيد غرّه ماه شوّال بر عادت سيورميشى « 9 » كردند و كار عيش و خوشى از سر گرفتند . و درين حالت محمّد بن مقدات « 10 » پيشتر از اقران و اكفا به بندگى خدمت استقبال تلقّى كرد و به انواع\r\n\r\n\r\n","description":"","footnote":"\r\n( 1 ) - سال 651 .\r\n( 2 ) - فاعل « اقبال نمود » « اردوى خاصّ » است . ( مص ) .\r\n( 3 ) - طرقوا : همان لفظى است كه در پيش شاهان هنگام عبور از جمعيت استعمال مىشده است : « راه را باز كنيد » ، « دور باش » .\r\n( 4 ) - الغ‌ايف : در همه جاى كتاب منظور اردوى جغتاى است .\r\n( 5 ) - سال 652 .\r\n( 6 ) - سورت : تيزى ، سختى .\r\n( 7 ) - سال 653 .\r\n( 8 ) - نسيج : بافته ابريشمى كه در آن تارهاى زر به كار برده شده .\r\n( 9 ) - سيورميشى : شعف و شادى و فريادى كه مخصوصا موقع جنگ برمىكشند .\r\n( 10 ) - در متن اصلى تصيح مرحوم قزوينى صورت اين كلمه به همين گونه است .\r\n","page_name":" 692 ","page_number":76},
  {"content":"\r\n\r\nعاطفت و اكرام از ميان انام « 1 » ممتاز شد . چون از آنجا كوچ كردند تا به كنار كش عنان‌كش نكردند . و در آن منزل امير ارغون و اكثر اكابر خراسان برسيدند و پيشكشها كردند . و مدّت يك ماه در آن مرحله اقامت نمودند و از آنجا بر عزم عبور طبل حركت بكوفتند و در جنبش آمدند .\r\nدر آن مدّت كه از يايلاغ مواكب ميمون در جنبش آمد فرمان شده بود تا تمامت سفاين را با ملّاحان موقوف مىكردند و از كشتى پل مىبستند ، تا آن وقت كه موكب پادشاه برسيد حشم بىزحمتى عبره كردند . پادشاه در باب ايشان مرحمت فرمود و باژى « 2 » را كه از كشتيها در ممرّها مىستدند ببخشيد . و چون آن باژ وضع شد بار از دل عبره رفع گشت . و چون لشكر از آب بگذشت پادشاه به تماشا بر كنار رود طوفى مىكرد .\r\nخود شيران بسيار در آن بيشه بودند . فرمود تا لشكر بر مدار بايستادند و نركه « 3 » بستند .\r\nاسبان از هيبت شيران هراس مىيافتند . بر بختيان « 4 » مست سوار شدند و ده شير مرغزار را شيران كارزار شكار كردند و حكايت سلطان مسعود بن محمود را افسانه كردند از آنجا كه شاعر صفت مىكند :\r\n من كان يصطاد فى ركض ثمانيه * من الضّراغم هانت عنده البشر « 5 » \r\nروز ديگر از آنجا كوچ كردند و به مرغزار شفورقان نزول كردند بر عزم آنكه زيادت مقامى نيفتد . خود روز عيد اضحى « 6 » برف آغاز نهاد و تا هفت شبانروز متواتر ميغ از آن بقاع انقشاع « 7 » نپذيرفت . و آن زمستان دراز دركشيد و برودت هوا و شدّت سرما به حدّى انجاميد كه تمامت اقاليم حكم بلاد الثلج گرفت و از شدت برودت چهارپاى بسيار تلف شد . و دو سه بيت كه از اردوى بزرگ از مقام قراقورم به پدرم - طاب ثراه - نوشته بود « 8 » حسب حال شد .\r\n و الرّيح قد ضربت من فوق هامتنا * خيام ثلج بلا حبل و لا عمد\r\nسهاما نافذات عن ملابسنا * نفوذ سهم لقد يرميه ذو حسد\r\nو لو تعانق ذات الخال مختلس * تراهما واحدا من شدّة البرد \r\n\r\n\r\n","description":"","footnote":"\r\n( 1 ) - انام : مخلوقات .\r\n( 2 ) - باژ : ماليات و خراج .\r\n( 3 ) - نركه : صف و حلقه .\r\n( 4 ) - بختى : شتر دو كوهان .\r\n( 5 ) - من كان . . . كسى كه در يك تاختن هشت شير صيد مىكند ، بشر نزد او ناچيز است . ( از جمله ابيات ابو سهل زوزنى در مدح امير مسعود است . ) .\r\n( 6 ) - عيد اضحى : عيد قربان .\r\n( 7 ) - انقشاع : باز شدن ابر و صافى شدن هوا .\r\n( 8 ) - يعنى نوشته بودم .\r\n","page_name":" 693 ","page_number":77},
  {"content":"\r\n\r\n و الرّيق قد كان فى الأفواه منجمدا * لو لا حرارة نار الشّوق فى الكبد « 1 » \r\nو امير ارغون درين منزل خيمه‌اى بزرگ از كرباس منقّش به نقش‌هاى لطيف و با آن مجلس خانه‌اى « 2 » كه ملايم آن بود از اوانى « 3 » زر و نقره بنهاد و خدمات بسيار به تقديم رسانيد و از آنجا به حكم فرمان متوجّه حضرت منكو قاآن شد و پسر خود كراى ملك و احمد بيتكچى و محرّر اين مقالات را در خدمت پادشاه به تدبير مصالح ملك خراسان و عراق نصب فرمود .\r\nو چون صبح نهار بهار از شب يلداى زمستان بدميد و سبزهء بهار « 4 » و ازهار از لبان صحراى مرغزار بجوشيد و ربيع رباع آراست و دنيا ديباى هفت رنگ پوشيد و بستان پستان ميغ نوشيد و اين رباعى كه در هنگام ربيع سنّ اتّفاق افتاده بود ملايم افتاد :\r\n چون كرد بهار جشن حسن آماده * بلبل ز خوشى گرفت راه ماده\r\nبرخيز طلوع شادى اهل تموز * در سايهء بيد آفتاب ساده « 5 » \r\nو چهار پايان انتعاش يافتند ؛ بر عزم جهاد و اقلاع « 6 » قلاع الحاد به عقد رايات و بنود « 7 » و احتشاد « 8 » جنود اشارت راندند . تمامت لشكرها كه در آن حدود بودند از ترك و تازيك مستعدّ گشتند . و چون قصبهء تون هنوز از روى صورت زبون نگشته بود و همچنان بر سر ضلالت قديم بود ابتدا قاصد آن شد و در اوايل ربيع الاوّل به طالع مبارك مراكب فتح و ظفر بارگير مراد ساخت . چون به حدود زاوه و خواف رسيد عارض عارضه‌اى سايه افكند « 9 » . كوكاايلكاى و كيدبوقا و اميران ديگر را نامزد فرمود . تا چون آنجا رسيدند رنود آنجا مقاومتى كردند . تا هفتم روز كه لشكر بر حصار رفتند و بارهء آن را با زمين يكسان كردند و تمامت مردان و زنان را به صحرا راندند و از ده‌ساله تير بالا « 10 » مگر زنانى را كه\r\n\r\n\r\n","description":"","footnote":"\r\n( 1 ) - و الرّيح . . . و باد از فراز ما خيمه‌هاى برف را بدون ريسمان و ستونى برافراشته بود . / تيرهاى آن مانند تيرهاى حسودان از لباس‌هاى ما به درون نفوذ مىكند . / اگر مخفيانه با معشوقه زيباروى معانقه كند آن دو را از شدّت سرما يكى خواهى ديد . / و اگر گرماى عشق در دل نبود ، آب در دهان‌ها يخ مىزد . ( اين ابيات ظاهرا از خود عطا ملك جوينى است ) .\r\n( 2 ) - مجلس‌خانه : مجموعه‌اى بوده شبيه خوانچه عقد امروزى كه شامل متعلّقات شراب مىشده است مانند : جام ، نرگسدان ، نقلدان و . . .\r\n( 3 ) - اوانى : ظروف .\r\n( 4 ) - بهار : در اينجا ظاهرا به معنى مطلق گل و شكوفه است . ( فرهنگ جهانگيرى ) .\r\n( 5 ) - تصحيح اين بيت و مقصود از آن درست معلوم نشد . ( مص ) .\r\n( 6 ) - اقلاع : از بيخ بركندن . به اين صورت يعنى باب افعال بسيار بعيد و نادر است .\r\n( 7 ) - بنود : جمع بند . به معنى عهد و پيمان .\r\n( 8 ) - احتشاد : آماده كردن ، جمع آمدن .\r\n( 9 ) - يعنى مريض شد .\r\n( 10 ) - يعنى از ده‌ساله به بالاهايى كه قدّشان از يك تير بزرگ‌تر بود را كشتند .\r\n","page_name":" 694 ","page_number":78},
  {"content":"\r\n\r\nجوان‌تر بودند نگذاشتند . و از آنجا كامياب و كامران با بندگى شاه جهان آمدند و عزم طوس كردند . و ربيع الآخر ح - ح ؟ ؟ ؟ « 1 » الفقراى طوس بر در باغى كه امير ارغون بنا نهاده است خيمه‌اى نسيج « 2 » زدند و جنح الفقرا مجمع الأمرا گشت . و آن خيمه‌اى بود كه پادشاه جهان منكو قاآن جهت برادر خويش اشارت فرموده بود تا امير ارغون ترتيب سازد . از حكم فرمان اساتذهء « 3 » كارخانه‌ها را جمع كردند و مشاورت كرد تا عاقبت بر آن قرار دادند كه خيمه‌اى يكتو سازند دو رويه و استخراج نسج صنعت آن نسخ صنعت صنّاع صنعا كردند . « 4 » ظهر و بطن همه روى « 5 » و اندرون و بيرون آن از تطابق نقوش و الوان مانند ساده‌دلان متساوى ؛ دندان مقراض را از قطع آن كند كرده بودند ؛ قبّه‌اى زرنگار و خيمه‌اى آسمان كردار ؛ قرص خرشيد از غيرت كماج « 6 » آن بىخور « 7 » گشته و بدر منير از تدوير آن دژم روى نموده . روزى چند در آن مقام جشن و سور بود و وفود مسرّات و شادمانى در صحن سينه‌ها نامحصور . عزم رحلت فرمود و بر سبيل استجمام « 8 » به باغ منصوريّه كه بعد از اندراس « 9 » و انطماس « 10 » امير ارغون عمارت فرموده بود و چنان شده كه از غايت نزهت غيرت جنان دنيا آمده و انورى راست در حقّ آن بقعه :\r\n خه‌خه اى صورت منصوريه باغىّ و سراى * يا بهشتى كه به دنيات فرستاد خداى \r\nآن روز خواتين امير ارغون و صاحب عزّ الدّين طاهر ترغو داشتند و جشن كردند . روز ديگر را كوچ كردند و در مرغزار رادكان نيز يك‌چندى اقامت نمود . و از تمامت ولايات دور و نزديك از مرو و يازر و دهستان شراب چون آب مىكشيدند و علوفات بىحساب نقل مىكردند و منزل به منزل مىنهاد . و از آنجا كوچ بود تا به خبوشان « 11 » رسيدند و آن قصبه‌ايست كه از اوّل خروج لشكر مغول تا اين سال معطّل و خراب مانده بود و ابنيه و اماكن آن يباب « 12 » گشته و تمامت كاريزها بىآب شده چنانك بيرون ديوارهاى مسجد\r\n\r\n\r\n","description":"","footnote":"\r\n( 1 ) - صورت اين كلمه در متن استاد قزوينى به همين صورت است .\r\n( 2 ) - نسيج : پارچهء زرباف و ابريشمى .\r\n( 3 ) - اساتذه : بر وزن افاعله يعنى استادان .\r\n( 4 ) - معنى جملات : . . . مقرّر كردند كه خيمه‌اى يك‌لا ولى دو رويه بسازند ؛ جنس آن از بافتى باشد كه رودست تمام صنعتگران شهر صنعا گردد .\r\n( 5 ) - يعنى هر دو روى آن از حيث نقوش و الوان يكى بود . ( مص ) .\r\n( 6 ) - كماج : كليچهء خيمه . و كليچه چوب پهن و مدوّرى است ميان سوراخ كه سر ستون خيمه را بر آن فروبرند . ( برهان عجم ) .\r\n( 7 ) - خور : روشنى .\r\n( 8 ) - استجمام : برآسودن .\r\n( 9 ) - اندراس : كهنه شدن .\r\n( 10 ) - انطماس : ناپديد شدن .\r\n( 11 ) - خبوشان : همين قوچان امروزى . « قوچان » تلفظ مغولها بوده كه رايج شده است .\r\n( 12 ) - يباب : خراب .\r\n","page_name":" 695 ","page_number":79},
  {"content":"\r\n\r\nجامع ديوار بر پاى نبود . و پيشتر از آن از سكّان و رعاياى آن ربعى از آن قصبه را بيع كرده بودم ؛ چون هوس و ميل پادشاه به عمارت خرابىها مشاهده افتاد قضيّهء آن قصبه عرضه داشتم . پادشاه آن سخن را اصغا « 1 » فرمود و به تأسيس عمارت كاريز و رفع ابنيه و نصب بازار و خفض عيش « 2 » رعايا و جمع ايشان يرليغ داد چنانك هرچ در عمارت آن صرف مىشد از خزانه نقد فرمود تا بر رعايا حملى نيفتد . تمامت قنوات آن بعد از انقطاع جارى شد و ارباب بعد از جلاء سنين « 3 » بازآمدند . و از قهستان دهاقين و مقنّيان آوردند و آنجا ساكن گردانيد « 4 » . و كارخانه‌ها بنا فرمود و باغى اساس نهاد متّصل جامع . و جامع آن و مزار خراب گشته بود . صاحب اعظم سيف الدّين آقا سه هزار دينار زر بفرمود تا عمارت آن آغاز نهادند و احياى آن كردند . مدّت يك ماه در حدود استو توقّف نمود . چون كوه و صحرا از علف خالى شد كوچ فرمود .\r\nو در اثناى آن ركن الدّين خور شاه برادر خود شهنشاه و كفاة مملكت خود را بفرستاد در اظهار ايلى و طواعيت و استظهار به متابعت و مشايعت « 5 » بندگى حضرت . چون آن سخن‌ها به سمع همايون رسيد پادشاه به اعزاز ايشان اشارت فرمود و ايلچيان نامزد تا نزديك ركن الدّين روند و از كسان ايشان يكى را نيز با ايلچيان روان كرد و به استحضار ركن الدّين و تخريب قلاع مبالغت فرمود . چون آن فرمان به ركن الدّين رسيد از روى جنون و جوانى جوابى مشحون به كذب و بهتان بازفرستاد . چون معلوم رأى پادشاه شد كه او را بخت برگشته است و به مدارا و رفق تدارك كار او متعذّر ، از خرقان عزيمت غزا به جانب او به امضا رسانيد .\r\n\r\nذكر حركت پادشاه جهان هولاكو به فتح قلاع ملاحده\r\nچون از تردّد و اختلاف سفرا و ايلچيان ركن الدّين را هيچ تنبيه حاصل نشد و به مجرّد آنك در دفع مطلوب پادشاه قلعه‌اى پنج معدود را كه ذخيره‌اى نداشت و زيادت\r\n\r\n\r\n","description":"","footnote":"\r\n( 1 ) - اصغا : گوش دادن .\r\n( 2 ) - خفض عيش : فراخى زندگى .\r\n( 3 ) - جلاء سنين : ترك سال‌ها [ وطن را 
  ] .\r\n( 4 ) - مرحوم قزوينى مىنويسند : « فاعل اين افعال ( مانند گردانيد ، فرمود ، نهاد ) « ارباب » سابق الذكر است [ در چند كلمه قبل از اين 
  ] به قاعدهء معروف افراد فعل معطوف به جمع . » ظاهرا استاد قزوينى در اينجا دچار سهو شده‌اند زيرا « ارباب » را به معنى امروزى آن فرض كرده‌اند درحالىكه در اين تاريخ ارباب غالبا به معنى اهالى است . بديهى است كه لفظ « فرمود » با اهالى متناسب نيست و نيز آوردن دهاقين از جاى دورى مثل قهستان بايد كار يك مقام حكومتى باشد نه مردم عادى . اين مقام حكومتى چنان كه از سياق متن پيداست « منكو قاآن » مىباشد . فاعل آن فعل‌ها نيز اوست .\r\n( 5 ) - مشايعت : پيروى و هواخواهى .\r\n","page_name":" 696 ","page_number":80},
  {"content":"\r\n\r\nحصانتى خالى كرد و از قلاع ديگر دروازه‌ها بركند سر ديوار پايدار « 1 » . پنداشت مگر به مكر و كيد بدين اباطيل كذب و زور دفع كاين مقدور تواند كرد ،  هَيْهاتَ هَيْهاتَ لِما تُوعَدُونَ  « 2 » . از مرحلهء خرقان منتصف « 3 » شعبان بر قصد قلاع و استيصال رباع او مستعدّ گشت و به لشكرها كه در عراق و اطراف ديگر بودند اشارت رفت تا تمامت و شكرده « 4 » شدند . ميمنه « بوقا تيمور » و « كوكاايلكاى » از راه مازندران ، و ميسره « تكودر اغول » و « كيد بوقا » از راه خوار و سمنان برفتند . و پادشاه‌زادگان بلغاى و توتار و لشكرهاى عراق از جانب الموت روان شدند . و پادشاه با مردانى كه بؤس « 5 » را نوش دانند و بأس را پاس ندارند :\r\n برفتند و روى جهان تيره گشت * ز سهراب گردون همى خيره گشت \r\nحركت كرد . و در مقدّمه ايلچيان را ديگربار بفرستاد كه : « عزيمت ركضت « 6 » و نيّت نهضت « 7 » به امضا پيوست . هرچند ما مضى « 8 » جرايم او به معاذير اجوف « 9 » و بهانه‌هاى معتلّ « 10 » مضاعف گشته است ، اگر باز قلب صحيح كند و به خدمت استقبال قيام نمايد درس مضى ما مضى « 11 » بر جرايم او خوانيم و نظر عفو و اغماض بر هفوات « 12 » او گماريم و در روى ملتمسات او به دندان اسعاف « 13 » گماريم « 14 » . »\r\nچون چتر فلك سراى پادشاه‌زادهء جهانگشاى به فيروزى از فيروزكوه گذر كرد ايلچيان را بازفرستادند « 15 » و ايشان به تخريب فصيل و ديوارها مشغول شدند . و در مصاحبت ايشان وزير مزوّر و مدبّر مدبر « 16 » كيقباد با انواع تزويرات و مكايد بيامد و به\r\n\r\n\r\n","description":"","footnote":"\r\n( 1 ) - سر ديوار پايدار : جملهء حاليه است و معنى جمله ظاهرا يعنى : از قلعه‌هاى ديگر درهايشان را كند در حالى كه هنوز ديوارهايشان سالم و سرپا بود .\r\n( 2 ) - هيهات . . . راستى و درستى اين وعده‌اى كه به شما داده شده بعيد است ، بعيد ( مؤمنون 23 / 36 ) .\r\n( 3 ) - منتصف : نيمه .\r\n( 4 ) - وشكرده : تركيبى وصفى به معنى چالاك ، صاحب تجربه و پيشكار . جوينى ظاهرا همه جا آن را به معنى آماده به كار مىبرد .\r\n( 5 ) - بؤس : سختى .\r\n( 6 ) - ركضت : حركت ، جنبش .\r\n( 7 ) - نهضت : حركت ، هجرت .\r\n( 8 ) - ما مضى جرايم : جرايم گذشته .\r\n( 9 ) - معاذير اجوف : عذرهاى توخالى .\r\n( 10 ) - بهانه‌هاى معتلّ : بهانه‌هاى بيمارگونه و ناقص .\r\n( 11 ) - مضى ما مضى : معادل عبارت « هرچه بود گذشت . »\r\n( 12 ) - هفوات : لغزش‌ها ، جمع هفوه .\r\n( 13 ) - اسعاف : برآوردن حاجت .\r\n( 14 ) - گماريدن : يك معنى آن تبسّم نمودن است كه در اينجا ملحوظ نظر است .\r\n( 15 ) - فاعل « فرستادند » اهل قلاع است ؛ يعنى ايلچيان هولاكو را بازپس فرستادند و خود به تخريب قلاع مشغول شدند .\r\n( 16 ) - مدبر : برگشته بخت .\r\n","page_name":" 697 ","page_number":81},
  {"content":"\r\n\r\nتخريب قلاع و رباع تقبّل نمود و التماس كرد كه : « ركن الدّين را از بيرون آمدن تا مدّت يك سال و سه قلعهء الموت و لمسر و لال را كه خانه‌اى قديم است از بازپرداختن مسلّم ماند « 1 » باقى قلعه‌ها تسليم مىكند و به هر وجه كه فرمان رسد به تقديم رساند . » و پروانه فرستاد تا محتشم گردكوه و محتشم قلاع قهستان به بندگى آيند . بدين عشوه و غرور مىپنداشت كه دفع مقدور تواند كرد و بدين تزوير وزير مبرم تقدير را زير و زبر كند .\r\nچون مواكب پادشاه به حدّ قصران رسيد قلعهء شاهديز را كه بر ممرّ افتاده بود به كيدبوقا « 2 » در حصار گرفتند و لشكرها بر مدار آن بداشتند . به يك‌دو روز آن حصن را قهرا و قسرا بگشادند و دو سه‌اى ديگر را كه در آن حوالى بود بگرفتند . ديگرباره ايلچيان روان كرد و به الزام استنزال « 3 » او فرمان رسانيد . باز بر انديشهء تعويق و تسويف « 4 » و انتظار وقوع ثلوج خريف با معاذير ايلچيان را بازگردانيد و از احاطت لشكر به قلاع و محاربت و نهب و تاراج امان خواست و قبول كرد كه پسر را بفرستم و سيصد نفر مرد را بر سبيل حشر با او روان كند و تمامت قلعه‌ها خراب . ملتمس او را پادشاه مبذول فرمود و در عبّاس‌آباد رىّ به انتظار آن مقام كرد و لشكرها كه به محاصرهء قلاع مشغول بودند برانگيختند . « 5 » و به ميعادى كه معيّن كرده بود كودكى هفت هشت‌ساله را كه اين پسر منست بفرستاد و جمعى را از اكابر و معتبران اركان خويش . چون از آنجا كه صدق تفرّس و فطانت پادشاه بود دانست كه پسر افتراست و در اثبات ابنيّت آن كودك به ثبت بيّنت حاجت « 6 » . از شهنشاه و اركان او كه در مقدّمه فرستاده بود تفتيش كرد . جماعتى كه به ظلمات الحاد درون ايشان مغشوش بود نگفتند امّا پادشاه به حدس و ذكا بدانست كه حال چيست و خود را از آن ناشناخت فرمود و آن كودك را به عزّت و نواخت مخصوص گردانيد و اجازت انصراف داد . و از عبّاس‌آباد كوچ كرد و به بيسكله‌دز نزول فرمود . و ركن الدّين در استرداد برادر و وزير و ديگران روز به روز تشفّع مىنمود و آن جماعت چون قرناء سوء « 7 » بودند ؛ ركن الدّين را از سداد ايلى در تيه « 8 » ضلالت مىانداختند . چون پسر مزوّر با نزديك پدر مدبر رسيد برادر ديگر شيرانشاه را با سيصد نفر مرد بر سبيل حشر\r\n\r\n\r\n","description":"","footnote":"\r\n( 1 ) - ماند : به معنى گذاشتن .\r\n( 2 ) - به « كيدبوقا » : يعنى به وسيله كيدبوقا .\r\n( 3 ) - استنزال : فرودآوردن .\r\n( 4 ) - تسويف : به تعويق انداختن .\r\n( 5 ) - معنى جمله : گويا مقصود اين است كه به حكم هولاكو لشكرها را از محاصره قلاع بازپس خواندند تا ببينند ملاحده به قول خود وفا مىكنند يا نه .\r\n( 6 ) - معنى جمله : . . . در اثبات فرزند بودن آن كودك نياز به دليل است .\r\n( 7 ) - قرناء سوء : همنشينان بد .\r\n( 8 ) - تيه : بيابان .\r\n","page_name":" 698 ","page_number":82},
  {"content":"\r\n\r\nبر ميعادى كه نهاده بود - كه بعد از بازگردانيدن اين ملعون پسر دروغينه بفرستد - بفرستاد بر اميد آنك مگر بدين بهانه و فسانه لشكر پادشاه عنان برتابد و بر قرار التماس استرداد برادر و جماعت اركان كه پيشتر فرستاده بود و استعفا از خروج به نفس خويش چندانك فصل زمستان به بهار كشد و خوف و هراس از اندرون او دور شود . پادشاه برادر او شهنشاه را بازگردانيد و فرمان رسانيد كه اگر به ميعاد پنج روز به خدمت نرسد قلعه‌ها محكم كند و كار « 1 » را مستعدّ شود . چون ايلچى بازرسيد همان عذر خائيده « 2 » آورد .\r\nدانست كه در سر او شرّست و در عقيدت او مكيدت . عزيمت استيصال او مصمّم فرمود و به لشكرها كه بر مدار او ايستاده بودند فرمان شد تا هركس از نركهء « 3 » خود بر موازاة روان شدند . و پادشاه در دهم شوّال سنهء اربع و خمسين و ستّمائة « 4 » از بيسكله‌دز روان شد و در مقدّمه فرمود تا آن ملاعين متجنّده « 5 » و كفاة او را كه در جمالاباد قزوين موقوف كرده بودند در خفيه به دوزخ فرستادند و از آن وقت باز در قزوين مثلى شد كه هركسى را بكشند گويند به جمالاباد فرستادند . و ايلچيان به ممالك رفتند تا جهت علوفهء « 6 » حشم تغارهاى آرد و چهارپاى بسيار از ذبايح و مراكب ترتيب سازند و روان كنند . چون نقل علوفه‌ها از طرف ارمن تا يزد و از ولايت اكراد تا جرجان بود و چهارپاى ديوانى نه چندان كه وفا كند فرمان شد تا چهارپاى هركس كه باشد از وضيع تا شريف و از ترك تا تازيك به اولاغ گرفتند و تغارها روان كردند . و هژدهم اين ماه چتر فلك سراى بر سر قلّه‌اى كه مقابل ميمون‌دز است از طرف شمال بازگشادند و روز ديگر بر جوانب و مدار بر سبيل نظّاره و مطالعهء جنگ‌گاه‌ها طواف فرمود . و چون آن قلعه‌اى بود كه گوئى ابو العلا « 7 » از آن اخبار مىكند :\r\n فلا تبلغ الأروى شماريخها العلى * و لا الطّير حتّى نسرها و عقابها\r\nو لا طمعت فيها امانىّ طالب * و لا نبحت الّا النّجوم كلابها « 8 » \r\n12 - پادشاه با پادشاه‌زادگان و نوينان و اركان ملك در محاصرهء قلعه و مراجعت و انتظار تا\r\n\r\n\r\n","description":"","footnote":"\r\n( 1 ) - كار : جنگ ، معنى اصلى اين كلمه همين است .\r\n( 2 ) - عذر خائيده : عذر جويده شده و كهنه و تكرارى .\r\n( 3 ) - نركه : صف و حلقه .\r\n( 4 ) - سال 654 .\r\n( 5 ) - متجنّده : لشكريان .\r\n( 6 ) - علوفه : آذوقه اعم از آذوقهء انسان و حيوان .\r\n( 7 ) - اين دو بيت آتى از ابو العلاء معرّى نيست . بلكه از كعب بن معدان الاشقرى است . ( رجوع كنيد به حواشى آخر كتاب ) .\r\n( 8 ) - فلا . . . پس نه بزهاى كوهى را دسترسى به قله‌هاى بلندش هست و نه پرندگان ؛ حتى كركسان و عقابان را . / و آرزوهاى آرزومندان و خواهندگان در آن طمع ندارد و سگانش جز براى ستارگان پارس نكنند .\r\n","page_name":" 699 ","page_number":83},
  {"content":"\r\n\r\nسال ديگر مشاورت نمودند . چون زمستان بود و علوفه متعذّر و علف نه ميسّر و چهارپاى لاغر بيشتر از امرا به مراجعت مايل بودند . از اقربا بوقا تيمور و از اركان امير سيف الدّين كه ركن اقوى بود و از امرا كيد بوقا و طاير بر محاصره سخن محصور كردند و چون آن سخن‌گوئى از دل پادشاه گفتند پادشاه نيز بر آن رأى مقصور فرمود و به استعداد محاصره و ترتيب محاربت به تمامت لشكرها اشارت فرمود . و ركن الدّين چون آن ديد به ايلى درآمد و از بلندى به شيب . و اگرنه آن بودى ولايات مملكت به كلّى در سر نقل تغار و مأكول و مشروب رفتى . و چون ذكر حال ركن الدّين در فتح‌نامه‌اى كه به ذيل اين ذكرست مثبت شده تكرار آن تثنيه خواهد بود ؛ در آن باب هم بدين قدر اختصار مىافتد .\r\n\r\nنسخهء فتح نامهء الموت\r\nالحمد للّه الّذي صدق وعده و نصر عبده و اعزّ جنده و هزم الأحزاب وحده و الصّلاة و السّلام على النّبىّ الّذى لا نبىّ بعده « 1 » . از آنگاه باز كه سابقهء حكم محكم « كن فيكون « 2 » » مفاتيح ممالك ربع مسكون نوبت به نوبت در كف قدرت سلاطين روزگار و خواقين كامگار نهادست و در هر دور بر مقتضاى حكم و ارادت سرورى از عالم غيب به ظهور مىآورده و در مشارق و مغارب فتوحى كه نفحات آن مشامّ خلايق را معطّر گردانيدست - چنانك ذكر آن در بطون صفحات مسطورست و بر ظهور منابر مذكور - طراز كسوت احوال هريك مىگردانيده تا اكنون كه بسيط روى زمين به عدل شامل و عقل كامل خان خانان ، مادّهء نعمت امن‌وامان ، فرمانده زمين و زمان ، برداشتهء صنع قدرت رحمان منكو قاآن متحلّى شدست و انوار عاطفت و رأفت از افق نصفت و معدلت متجلّى گشته چنين فتحى مبين كه عنوان   إِنَّا فَتَحْنا لَكَ فَتْحاً مُبِيناً   « 3 » است و بارى - جلّ جلاله و عمّ نواله - به واسطهء حركت و عزيمت پادشاه خجسته فر و شاه دادگستر :\r\n آنك دين تيغ او قوى دارد * فرّ و آيين خسروى دارد \r\nهولاكو كه براق همّت عاليش فرق ثريّا بسايد و برق عزيمت مصمّمش روى ثرى\r\n\r\n\r\n","description":"","footnote":"\r\n( 1 ) - سپاس خدايى را كه وعده‌اش صادق بود و بنده‌اش را نصرت داد و سپاهش را عزيز كرد و احزاب را به تنهايى شكست داد و سلام و درود بر پيامبرى كه بعد از او پيامبرى نيست .\r\n( 2 ) - كن فيكون : باش پس مىشود ( سورهء يس / 82 و سورهء غافر / 68 ) .\r\n( 3 ) - انّا . . . بىگمان ما تو را فتح مىدهيم ، فتحى آشكار . ( سورهء فتح 48 / 1 )\r\n","page_name":" 700 ","page_number":84},
  {"content":"\r\n\r\nبسايد « 1 » ميسّر گردانيد و عقد آن را به رأى گره‌گشاى او منحلّ ، نه به سمع كس رسيده « 2 » و نه به رأى العين مشاهده افتاده ، و به دالّت 13 - « 3 » آنك قال اللّه تعالى  اذْكُرُوا نِعْمَتَ اللَّهِ عَلَيْكُمْ  « 4 » كمينه بندهء دولت روزافزون عطا ملك بن محمّد الجوينى المستوفى مىخواهد كه اين بشارت به دور و نزديك اقاليم عالم رساند و ندائى كه زبان ايمان به جان مؤمنان موحّد رسانيدست در دهد كه :\r\n ظهر الحقّ ثابت الأركان * صاعد النّجم عالى البنيان\r\nو هوى للرّدى ذوو النّقض و البغ * ى و اهل الضّلال و الطّغيان « 5 » \r\n14 - از تفاصيل آن احوال كه بر چهرهء احوال باقى خواهد ماند بر سبيل اجمال شطرى « 6 » از كيفيّت آن تقرير مىدهد و سطرى در قيد تحرير مىكشد و به مسامع خاصّ و عامّ و كبار و كرام از مبدأ مشرق تا منتهاى شام اسمعها اللّه بالبشارات « 7 » مىرساند كه تا هماى چتر فلك سراى پادشاه جهانگشاى هولاكو سايهء همايون برين ديار انداخته است و عذبات « 8 » اعلام نصرت اعلام « 9 » درين بقاع و رباع افراخته شده بر تتّبع سنّت الهيّت كه  وَ ما كُنَّا مُعَذِّبِينَ حَتَّى نَبْعَثَ رَسُولًا  « 10 » رسل به جانب ركن الدّين بشيرا و نذيرا تأميلا و تحذيرا « 11 » متواتر و متوالى فرمود تا مگر به مدارات و مجاملت پيش آيد و انقياد و طواعيت را از تصاريف زمان شادمان « 12 » سازد . چون هر نوبت از راه جوانى جوابى از هدف صدق دور و از طرف صواب مهجور ، ظاهر آن با باطن مخالف و قول از فعل متجانف « 13 » مىفرستاد رأى آفتاب پرتو پادشاه كه مرآت ماهيّت اشياست و عقل را كيميا بر آن قرار گرفت كه\r\n\r\n\r\n","description":"","footnote":"\r\n( 1 ) - بسايد : ظاهرا يكى از اين دو « بسايد » يعنى تماسّ نمودن و ديگرى به معنى سحق و زير پا خرد كردن است .\r\n( 2 ) - « نه به سمع كس رسيده » : خبر « چنين فتحى » است در چند سطر پيش .\r\n( 3 ) - دالّت : در اينجا دليل و علّت و يا « به حكم آنكه » . رجوع كنيد به حواشى آخر كتاب .\r\n( 4 ) - اذكروا . . . به ياد آريد نعمتى را كه خدا به شما داد ( سورهء مائده 5 / 20 ) .\r\n( 5 ) - ظهر . . . حق با پايه‌هاى ثابت و بنيان محكم و رفيع و ستاره‌اى و بختى بلند آشكار شد . / و عهدشكنان و تجاوزكاران و اهل گمراهى و طغيان هلاك شدند . ( شعر از ابو القاسم حسن مستوفى است در مدح سلطان محمود غزنوى ) .\r\n( 6 ) - شطر : نيمه ، نصف . در اينجا تسامحا اندكى .\r\n( 7 ) - اسمعها . . . خداوند گوش او را بشارت‌ها داد .\r\n( 8 ) - عذبات : رجوع به ج 2 ص 445 .\r\n( 9 ) - نصرت اعلام : صفت مركب براى « اعلام » يعنى [ علمهايى 
  ] كه از پيروزى خبر مىدهند .\r\n( 10 ) - و ما . . . و ما عذاب‌كننده نيستيم مگر آنكه رسولى را [ بر آنان 
  ] برانگيزيم ( سورهء اسرا 17 / 15 ) .\r\n( 11 ) - تأميلا تحذيرا : با حالت اميد دادن و منع كردن .\r\n( 12 ) - شادمان : معنى آن به درستى معلوم نشد . براساس متن شايد به معنى سايبان و پناهگاه باشد .\r\n( 13 ) - متجانف : ميل‌كننده .\r\n","page_name":" 701 ","page_number":85},
  {"content":"\r\n\r\nقلاع ركن الدّين را كه با قرن الثّور سرو مىسائيد « 1 » و از غايت رفعت كمر آن با جوزا دست در كمر مىزد « 2 » و با ايوان كيوان مسامات « 3 » مىنمود به مردانى كه در نقار و جدال اختران قاطع‌اند ، آفتاب اگر به مقارنهء ايشان گرايد چون ماه شب‌روى آغاز كند و بهرام اگر در مقابلهء تير آن طايفه آيد چون زهره مشترى سلامت شود پست كند و پشت ايشان را كه از روى غفلت به كوه بازداشتند « 4 » شكسته گرداند ؛ اوج جلال او را حضيض مذلّت و درجهء شرف « 5 » را حدّ هبوط « 6 » كند و خانهء موروث او را كه از غرّت عزّت خود در آن مىدانست يعنى ميمون‌دز را و بال « 7 » او سازد . به تلقين بخت و اقبال در منتصف شوّال سنهء اربع و خمسين و ستّمائة « 8 » ايلچيان را به امرا و نوينان كه بر دور قلاع از دور مانند كمر بر ميان زنبور ايستاده بودند « 9 » روان فرمود تا هركس از مركز خود بر محاذات « 10 » در حركت آيد . و سقنجاق نوين 15 - و تمغا را با لشكرى از ابناى ترك ترك خواب و قرار گرفته و برگ از شمشير آبدار ساخته بر سبيل يزك در مقدّمه بفرستاد . و بر عقب ايشان پادشاه مبارك قدم و رأى و شهنشاه مؤيّد به تأييد خداى در جنبش آمد با لشكرى آراسته كه از كثرت آن يأجوج و مأجوج « 11 » در موج آن ناچيز مىشد . جناحين آن مشحون به جوانان جنگجويان كه در شبان تيره بگزارد سنان نيزه سماك « 12 » را لقمهء سمك دريا سازند و سرطان را سمك اسد سما كنند « 13 » :\r\n القائلين اذا هم بالقنا خرجوا * من غمرة الموت فى حوماتها عودوا « 14 » \r\n\r\n\r\n","description":"","footnote":"\r\n( 1 ) - . . . با قرن الثّور سرو مىسائيد : يعنى [ قلعه‌هاى ركن الدين 
  ] از بلندى شاخ بر شاخ برج گاو مىسائيد ( سرو به معنى شاخ است ) .\r\n( 2 ) - معنى جمله : [ قلعه‌هاى ركن الدين 
  ] از غايت بلندى كمر آن دست در كمربند برج جوزا مىانداخت .\r\n( 3 ) - مسامات : نبرد كردن در بزرگى .\r\n( 4 ) - يعنى از روى غفلت به كوه پشت داده يا كنايتا به آن دلگرم بودند .\r\n( 5 و 6 و 7 ) - شرف و هبوط و و بال : از اصطلاحات نجوم و به حالات سيارات گفته مىشود .\r\n( 8 ) - سال 654 .\r\n( 9 ) - معنى جمله : يعنى مانند كمربندى كه در ميانهء بدن زنبور وجود دارد ، دور قلعه را گرفته و محاصره كرده بودند .\r\n( 10 ) - محاذات : مقابل ، روبرو .\r\n( 11 ) - يأجوج و مأجوج : نام دو قبيله كه ذو القرنين برايشان سدّ بست . بعضى گويند از فرزندان يافث بن نوح بوده‌اند . در قرآن از آن‌ها ذكر شده است ( 18 / 93 ) .\r\n( 12 ) - سماك : نام ستاره‌اى .\r\n( 13 ) - معنى جمله : سرطان را طعمهء [ برج 
  ] شير در آسمان مىكنند .\r\n( 14 ) - القائلين . . . جنگجويان هرگاه با نيزه از ميان مرگ خارج شوند ، سخنشان اين است كه به وسط ميدان بازگرديد ( شعر از عمرو القنا ، از شعراى خوارج ) .\r\n","page_name":" 702 ","page_number":86},
  {"content":"\r\n\r\nتيراندازانى كه سهم خدنگ هريك قوس را و بال تير كند « 1 » و ابناى زين و رخش « 2 » را بنات نعش گرداند . و قلب را به مردان كار ديده و حلو و مرّ « 3 » روزگار چشيده ؛ روز مصاف را شب زفاف پندارند ؛ حدود بيض « 4 » را با خدود « 5 » بيض « 6 » مضاف كنند ؛ زخم رماح « 7 » را لثم « 8 » ملاح « 9 » شناسند مزيّن گردانيد . و از راه طالقان چون سيل در انحدار « 10 » و زفانهء آتش در انصعاد « 11 » بر آب « 12 » چون باد روان شد و سم اسبان خاك در چشم زمان مىكردند . و هم در روز حركت كبشى « 13 » كوهى در ميانهء راه پيش آمد . جوانان جوياى نام درحال آن را به تير زدند . پادشاه آن را به فال گرفت و دانست كه كبش نطّاح « 14 » در تنور بلا قربان خواهد شد و كيش « 15 » حسن صبّاح بىقربان « 16 » . و چون آن روز در ناحيت طالقان مواكب پادشاه جهان نزول نمود و قلاع آن ناحيت را چون اله‌نشين و منصوريّه و چند قلعهء ديگر را كه بود به لشكرهاى كرمان و يزد محاصره فرمود و دست آن قوم به لشكر مغول كه معوّل بريشان بود قوى گردانيد . و روز ديگر را كه نور پيكر آفتاب سر از گريبان افق برزد طبل رحلت بكوفتند و از آنجا بر راه هزار چم كه چون زلف دلبران خم در خم بود بلك مانندهء صراط قيامت باريك و راه دوزخ تاريك ، اقدام را در آن استقرار ممكن نه اقدام چگونه باشد ؟ و عقول « 17 » وعول « 18 » نه به آسانى ، اصناف انسانى چه توانند ؟ خطوت « 19 » در سهل « 20 » آن نه سهل ، در حزن « 21 » آن جز حزن چه دست دهد ؟ اجتياز « 22 » فرمود ، و از راه غنا « 23 » رنج و عنا « 24 » اختيار نمود و زبان روزگار آواز برآورده كه :\r\n\r\n\r\n","description":"","footnote":"\r\n( 1 ) - و بال تير ( عطارد ) در دو برج قوس و حوت است . ( مص )\r\n( 2 ) - ابناى زين و رخش : كنايتا يعنى جنگجويان .\r\n( 3 ) - حلو و مرّ : شيرين و تلخ .\r\n( 4 ) - بيض : اين بيض به معنى دم شمشير و تيزى آن است .\r\n( 5 ) - خدود : گونه‌ها ، جمع خدّ .\r\n( 6 ) - بيض : اين بيض به معنى زنان سپيد اندام است . معنى جمله : [ جنگجويانى 
  ] كه لبه‌هاى شمشير را چهره زنان سپيد اندام شمارند .\r\n( 7 ) - زخم رماح : ضربه نيزه‌ها .\r\n( 8 ) - لثم : بوسه .\r\n( 9 ) - ملاح : [ دلبران 
  ] نمكين ، جمع مليحه .\r\n( 10 ) - انحدار : به نشيب فرودآمدن .\r\n( 11 ) - انصعاد : بالا رفتن .\r\n( 12 ) - بر آب : فورا ، سريع .\r\n( 13 ) - كبش : قوچ .\r\n( 14 ) - نطّاح : شاخ زن .\r\n( 15 ) - كيش : در اينجا مذهب ، معنى ديگر آن تيردان است .\r\n( 16 ) - اين قربان به معنى خواصّ و مقرّبين است و قربان قبلى به معنى قربانى . ضمنا معنى ديگر قربان كمان دان است كه با كيش تناسب دارد .\r\n( 17 ) - عقول : به بالا رفتن گوزن و غيره مىگويند در كوه .\r\n( 18 ) - وعول : گوزن ، جمع وعل .\r\n( 19 ) - خطوت : يك گام ، اين كلمه اسم است كه ظاهرا جوينى آن را به صورت فعل به كار برده .\r\n( 20 ) - سهل : زمين نرم .\r\n( 21 ) - حزن : زمين ناهموار .\r\n( 22 ) - اجتياز : گذشتن ، طى كردن راه .\r\n( 23 ) - غناء : بىنيازى .\r\n( 24 ) - عنا : سختى .\r\n","page_name":" 703 ","page_number":87},
  {"content":"\r\n\r\n گوش به خود دار « 1 » از آنك جان جهانيست * بسته در آن يك عزيز جان كه تو دارى \r\nتا روز ديگر مواكب و كتائب « 2 » و عساكر و مقانب « 3 » به پاى قلعه رسيدند و ظهر :\r\n آن چتر كه آسمان فرودست ويست * ابريست كه آفتاب در سايهء اوست \r\nبر سر قلّه‌اى كه بر مقابلهء قلعه « 4 » است بازگشادند . و از جانب اسپيدار كه يمين بود بوقاتيمور و كوكاايلكاى با لشكرهايى همه پيچ و كين ، از راههائى كه همه چون عهد بدگوهران تند و تاب « 5 » بود [ و 
  ] ملتوى « 6 » قلال آن پرشعاب « 7 » ؛ و از طرف الموت كه يسار بود پادشاه‌زادگان بلغاى و توتار با عددى بسيار جمله طالب ثار « 8 » ؛ و از وراى ايشان كيدبوقانوين با گروهى چون كوه آهنين در رسيدند . چون از فوج فوج رجال اوديه « 9 » و جبال در موج آمد و كوه‌هائى كه سربلندى مىكردند و سنگ‌دلى پيشه داشتند از وطآت « 10 » خيول و جمال شكسته گردن و پاىمال گشت و از هزيز « 11 » هدير « 12 » شتران و بانگ ناى و كوس گوش زمانه كر مىشد و از صهيل « 13 » اسبان و بريق سنان دلها و چشم‌هاى مخالفان كور  وَ كانَ أَمْرُ اللَّهِ قَدَراً مَقْدُوراً  « 14 » . و چون در يك روز چندين لشكر بىعدّ و مر بر مدار قلعهء مذكور و شهرستان الحاد و فجور نركه‌اى « 15 » كه بركهء آن بركه و مه شامل شد به هم پيوست « 16 » . و آن قلعه‌اى بود كه هنگام استيلا و استعلاء كار آن طايفه پدرش علاء الدّين به حكم آنك   يا هامانُ ابْنِ لِي صَرْحاً لَعَلِّي أَبْلُغُ الْأَسْبابَ أَسْبابَ السَّماواتِ   « 17 » به كفات و اركان اشارت كرده بود تا مدّت دوازده سال قلال و تلال آن جبال\r\n\r\n\r\n","description":"","footnote":"\r\n( 1 ) - گوش به خود داشتن : حواس انسان معطوف خودش بودن .\r\n( 2 ) - كتائب : لشكرها ، جمع كتيبه .\r\n( 3 ) - مقانب : دسته‌اى از سواران ، جمع مقنب .\r\n( 4 ) - يعنى قلعهء ميمون‌دز .\r\n( 5 ) - تند و تاب : تند به معنى بلند و بلندى و سر كوه است و تاب به معنى پيچ و پيچيدگى است . ( مص )\r\n( 6 ) - ملتوى ( ملتواى ) قلال : احتمالا پيچگاه يا محلّ پيچ . ( مص )\r\n( 7 ) - شعاب : راه كوهى ، تنگهء بين دو كوه ، جمع شعب . اگر جمع شعبه باشد به معنى شكاف در كوه است .\r\nهر دو مورد صواب است .\r\n( 8 ) - ثار : كينه‌جويى .\r\n( 9 ) - اوديه : درّه‌ها ، جمع وادى .\r\n( 10 ) - وطآت : پايمالىها ، جمع وطأت .\r\n( 11 ) - هزيز : آواز غرّش رعد .\r\n( 12 ) - هدير : نعرهء شتر .\r\n( 13 ) - صهيل : بانگ اسب .\r\n( 14 ) - و كان . . . و وعده خداوند معين و معلوم است . ( سورهء احزاب 33 / 38 ) . البتّه صحيح اين آيه به‌جاى « وعد اللّه » ، « امر اللّه » مىباشد .\r\n( 15 ) - نركه : صف و حلقه .\r\n( 16 ) - معنى جمله : صف و حلقه‌اى را كه بركت آن كوچك و بزرگ را شامل مىشد ايجاد كرد .\r\n( 17 ) - ياهامان . . . [ فرعون گفت 
  ] اى هامان براى من قصر بلندى بساز شايد به آن درها - درهاى آسمان - دست يابم . ( سوره مؤمن آيات 36 و 37 ) .\r\n","page_name":" 704 ","page_number":88},
  {"content":"\r\n\r\nرا مطالعه مىكردند تا آن كوه سرافراز را كه با عيّوق « 1 » راز مىگفت اختيار كردند و بر قلّهء آن كه چشمه‌اى آب در دهان و دو سه‌اى ديگر بر كمرگاه داشت قلعهء ميمون‌دز آغاز نهادند . و فصيل و ديوارها را به گچ و سنگ ريخته ساختند و از ماوراى آن به مقدار يك فرسنگ جوئى چون جوى ارزيز « 2 » بر كشيدند و آب در اندرون آوردند . و در آن موضع از افراط سرما حيوان را از ابتداى خريف تا ميان بهار امكان آرام و مكان مقام ميسّر نه . و بدين سبب در خيال آنك جبال آن را كه بر يكديگر ملتوى « 3 » بود عقاب در عقاب آن نكول « 4 » مىكرد و نخچير در پايهء آن عدول مىجست ؛ از غايت رفعت آن مكان علىّ سخن [ علىّ 
  ] « 5 » ينحدر عنّى السّيل و لا يرقى الىّ الطّير « 6 » بر خود مىبست ابناى آدم چگونه بدان تعدّى يابند و به محاصرهء آن تصدّى نمايند ؟ چون ساكنان قلعه ديدند كه قوم مور عدد مانند مار بر مدار قلعه هفت تو بستند و بر سنگ خاره سبك چارهء مقام ساختند و پنجه‌وار صف به صف رسانيدند و كف در كف نهادند . روز چندانك نظر مىانداختند مرد و علم مىديدند و در شب از كثرت آتش زمين را آسمانى مىپنداشتند پر ز ستاره ، و جهانى پر از شمشير و كتاره « 7 » ، پيدا نبود ميان و كناره . از غايت حيف هريك را ازيشان بر برج و سور ، دلش ماتم آورده هنگام سور « 8 » ، قالوا  هذا ما وَعَدَ الرَّحْمنُ وَ صَدَقَ الْمُرْسَلُونَ  « 9 » . و پادشاه حاذق باز آنك به قوّت و اقتدار واثق بود مىخواست تا بىآنك لشكر را تحمّل رنجى بايد كرد به احسن الوجوه ايشان را در دام كشد . به اعلام وصول اعلام ايلچى نزديك ركن الدّين فرستاد و بر قرار استمالت جانب او و قومش فرمود كه :\r\n« اگر تا اين غايت از كثرت وسواس جمعى نسناس « 10 » صلاح كار بر تو مشتبه بود و چشم عقل سبب صغر سنّ از نعاس « 11 » غفلت نه منتبه ، پيش از آنك شدّت وطأت « 12 »  « لا يَحْطِمَنَّكُمْ سُلَيْمانُ وَ جُنُودُهُ  « 13 » » به قوم مورچه‌آساى بىنظر و رأى رسد اگر برحسب\r\n\r\n\r\n","description":"","footnote":"\r\n( 1 ) - عيّوق : نام ستاره‌اى كه نماد دورى است .\r\n( 2 ) - ارزيز : قلع .\r\n( 3 ) - ملتوى : پيچ در پيچ .\r\n( 4 ) - نكول كردن : امتناع كردن .\r\n( 5 ) - معنى جمله : از شدّت بلندى ، آن كوه بلند ( علىّ ) سخن حضرت على يعنى . . . را به خود نسبت مىداد .\r\n( 6 ) - ينحدر . . . سيل [ علم 
  ] از من سرازير مىشود و پرنده به اوج كمال و قدر من نمىرسد . ( نهج البلاغه ، خطبهء شقشقيّه ) .\r\n( 7 ) - كتاره : غدّاره ، شمشير كوچك .\r\n( 8 ) - سور : سور اوّلى به معنى ديوار قلعه و دومى به معنى شادى است .\r\n( 9 ) - قالوا . . . گفتند اين همان چيزى است كه خداوند رحمان وعده داده است و رسولان راست گفتند . ( سوره يس 36 / 52 ) .\r\n( 10 ) - نسناس : نوعى ديو خيالى و عجيب .\r\n( 11 ) - نعاس : خوابيدن .\r\n( 12 ) - وطأت : پايمالى ، پى سپرى .\r\n( 13 ) - لا يحطمنّكم . . . سليمان و سپاهيانش شما را لگدكوب نكنند . ( سورهء نمل 27 / 18 )\r\n","page_name":" 705 ","page_number":89},
  {"content":"\r\n\r\nوقت حكم آيت  « ادْخُلُوا مَساكِنَكُمْ »  « 1 » با « اخرجوا من اماكنكم » « 2 » بدل كند و وصيّت صبّاحى « 3 » « عليكم بالقلاع » « 4 » را با « عليكم بالانقلاع عنها » « 5 » معكوس ، و از قلعه به شيب آيد و سبب تدابير جمعى مدابير « 6 » و دروغ بىفروغ ايشان خود را در مهلكه بنگذارد و از ورطات « 7 » بليّات به تلقين بخت به ساحل نجات شتابد ، مواعد كه در ابقاى او با قوم و اهل رفتست بر قرارست بلك در مزيد و همّت عاليهء ما در حالات و علّات « 8 » لذّت عفو و اغضا را مريد . »\r\nاز قلعه جواب فرستاد و گفتا چنانك گويند كفتار نه در سوراخ است « 9 » - و نداند كه تا خبر يابد ناچيز « 10 » شده باشد - يعنى ركن الدّين غايب است و ما را بىاذن و اجازت او خروج را امكان نه .\r\nچون ايلچى بازگشت روز ديگر را چون از پستان شب شير تباشير « 11 » صبح بدوشيد « 12 » ، و جهان از نعرهء مردان رعد آواز و شيران بجوشيد پادشاه از راه يسار عزم ذروهء « 13 » اعلى كرد و مطالعهء مداخل و مخارج و مشاهدهء مراقى « 14 » و معارج آن واجب فرمود و شبانه از راه ديگر با نشيمن دولت خراميد . تا چون روز ديگر چاوشان « 15 » جمشيد فلك « 16 » تيغ‌هاى درفشان از نيام افق بركشيدند و سپاه سياه شام را هزيمت داد به صبوحى چنگ جنگ ساختند « 17 » و بر آهنگ هتك پردهء مخالفان بينوا حرب منجنيق و سنگ راست « 18 » كردند و درختانى را كه از سال‌هاى دراز و مدّت‌هاى مديد باز به آب تربيت\r\n\r\n\r\n","description":"","footnote":"\r\n( 1 ) - ادخلوا . . . به خانه‌هاى خود داخل شويد . ( سوره ص 37 / 18 )\r\n( 2 ) - اخرجوا . . . از مكان‌هاى خود خارج شويد .\r\n( 3 ) - وصيّت صبّاحى : سفارش و وصيّت حسن صبّاح .\r\n( 4 ) - عليكم . . . بر شما باد قلعه‌ها ( از قلعه‌ها پاسدارى كنيد ) .\r\n( 5 ) - عليكم . . . بر شما باد كه از آنجا كنده شويد ( آنجا را ترك كنيد ) .\r\n( 6 ) - معنى جمله اخير : [ اگر ركن الدّين 
  ] وصيّت حسن صباح را مبنى بر حفاظت قلعه‌ها با « ترك آن قلعه‌ها » معاوضه كند و عكس آن را انجام دهد . . .\r\n( 7 ) - مدابير : برگشته بختان ، جمع مدبور . اين كلمه فصيح نيست و در كتب لغت مشهوره مذكور نه ولى در قاموس دزى مسطور است . ( مص )\r\n( 8 ) - علّات : حالات .\r\n( 9 ) - اين چند عبارت ضعف تأليف دارد . عبارت « كفتار نه در سوراخ است » اشاره به رسمى دارد كه صيّادان هنگام گرفتن كفتار بانگ برمىآوردند : كفتار در سوراخ نيست و گمان مىكردند كه كفتار اين گفته را مىفهمد و دچار غفلت شده و صيد مىگردد .\r\n( 10 ) - ناچيز : نابود .\r\n( 11 ) - تباشير : روشنايى اوّل صبح ، مژده .\r\n( 12 ) - بدوشيد : ظاهرا اينجا به معنى لازم استعمال شده است يعنى شير بيرون آمد و به اين معنى گويا در فرهنگ‌ها مسطور نيست . ( مص )\r\n( 13 ) - ذروه : قلّه .\r\n( 14 ) - مراقى : نردبان‌ها ، جمع مرقات .\r\n( 15 ) - چاوش :\r\n( 16 ) - منظور خورشيد است .\r\n( 17 ) - ساختند : نواختند ، ساز زدند .\r\n( 18 ) - در اينجا كلمات « ساختن » ، آهنگ ، پرده ، مخالف ، نوا ، راست باهم مراعات النظير دارند .\r\n","page_name":" 706 ","page_number":90},
  {"content":"\r\n\r\nترشيح كرده بودند و ندانسته كه از آنچه كار خواهد آمد و به آخر چه بار خواهد داد ببريدند و آلات منجنيق تراشيدند :\r\n اعلّمه الرّماية كلّ يوم * فلمّا استدّ ساعده رمانى « 1 » \r\nو در آن روزها زورآوران را بر هر آماجى « 2 » گروهى بداشتند تا تيرها و ستون‌هاى منجنيق را به سر قلّه با چندان ثقل نقل مىكردند .\r\nروز ديگر كه نهنبن « 3 » شب از تنور زمين برداشتند و قرص خور از معدهء شام بر كشيد پادشاه فرمود تا كوكبهء خاصّ او عزم ذروهء « 4 » بالا كردند و منزل خاصّ را قلّهء اعلى ساختند :\r\n علونا دوشنا باشدّ منه * و اثبت عند مشتجر الرّماح\r\nبجيش جاش بالفرسان حتّى * ظننت البرّ بحرا من سلاح « 5 » \r\nو اصحاب قلعه نيز چون شبانه مقاتلت را ساز كرده بودند و بروج قلعهء فلك‌آساى را به علوج « 6 » قوم سپرده مقابلت آغاز نهادند و تيرهاى مجانيق را بر افراختند و در ميانهء شوّال سبك « 7 » سنگ‌اندازى بر ساختند :\r\n رسن ببستى و گستاخ مىكنى بازى * خوش است حالى اگر عاقبت خطا نكند \r\nو ازين جانب نيز شبّان « 8 » به زخم تير سنان‌آساى موى مىشكافتند و از سنگ و تير روى نمىتافتند . تيرهائى را كه از اجل سهمى بود و از ضربت ملك‌الموت زخمى بر آن مدابير پرّان كردند و مانند تگرگ از مناخل « 9 » غمام « 10 » روان :\r\n چنان مىشد به زير درعها « 11 » تير * كه زير برگ گل‌ها باد شبگير \r\nتا هنگام آنك آفتاب سپر سايه در پيش كشيد دست از حرب برداشتند . تا روز چهارم كه عارضهء ايشان را بحران و حجّت حق را برهان بود هنگام تباشير « 12 » اسفار « 13 » صباح\r\n\r\n\r\n","description":"","footnote":"\r\n( 1 ) - اعلّمه . . . هر روز او را تيراندازى آموختم ، چون بازويش قدرت گرفت به من تيراندازى كرد . ( اصمعى ، به‌جاى « استدّ » ، اشتدّ آورده است . نگا : لسان العرب باب س ، د ، د ) .\r\n( 2 ) - آماج : در اينجا به معنى يك جزء از بيست و چهار جزء فرسنگ است . ( مص )\r\n( 3 ) - نهنبن : بر وزن هنرور به معنى سرپوش ديگ و طبق و تنور و غيره .\r\n( 4 ) - ذروه : قلّه . به ضمّ « ذ » نيز خوانده مىشود .\r\n( 5 ) - علونا . . . در ميان نيزه‌ها از كوه « دوشن » بالا رفتيم با استوارى و استحكامى بيش از آن كوه . / با لشكرى كه با سواركاران خود مىخروشيد تا آنجا كه گويى بيابان از شدّت سلاح ، درياست . ( از ابو الفراس الحمدانى )\r\n( 6 ) - علوج : بىدين‌ها ، جمع علج .\r\n( 7 ) - سبك : فورا ، سريع .\r\n( 8 ) - شبّان : جوانان .\r\n( 9 ) - مناخل : آردبيزها ، الكها ، جمع منخل .\r\n( 10 ) - غمام : ابرها .\r\n( 11 ) - درع : زره .\r\n( 12 ) - تباشير : روشنايى اوّل صبح ، مژده .\r\n( 13 ) - اسفار : به روشنايى روز درآمدن .\r\n","page_name":" 707 ","page_number":91},
  {"content":"\r\n\r\nصياح و نفير و بانگ و زئير « 1 » برخاست . و از جانبين در مشارع حرب شروع نمودند و از بروج قوس « 2 » ، سيّارات تير تيزپر « 3 » را طلوع دادند و كمان گاو را كه اساتذهء « 4 » ختائى ساخته بودند - آماج « 5 » آن مقدار دو هزار و پانصد گام ، بر آن كون خران ، چون جز آن درمان نداشت . بر كار كردند و شياطين ملاحده به نصال « 6 » شهب‌آساى « 7 » متجنّده « 8 » بسيار سوخته گشتند . و از قلعه نيز سنگ بر مثال برگ‌ريزان بود امّا در زير آن يك نفس زيادت مجروح نشد . و چون آن روز زخم چنگ « 9 » مشاهده كردند دست از جنگ بازداشتند و ارباب قلعه از تاب مكاوحت « 10 » باب مصالحت گرفتند .\r\nو ركن الدّين نيز ايلچى فرستاد و پيغام آنك : « توريهء « 11 » نفس تا اين غايت سبب « 12 » آن مىرفت كه وصول مبارك را محقّق ندانسته بودم . لشكر دست از جنگ بازگيرد و پاى از مكاوحت كشيده كند امروز يا فردا بيرون آيم و خاك بارگاه را توتياى چشم سازم . » حاليا بدين خاك نمك « 13 » آن بادپيماى « 14 » آبى بر آتش زد تا آن روز دامن از حرب بازچيدند .\r\nروز ديگر هم انتظار انحدار « 15 » او را به خصام « 16 » و نقار نيازيدند . آخر روز رسولى ديگر بفرستاد و بر طلب امان يرليغى التماس نمود . مبشّر اين بشارت را فرمان شد تا بر وفق ملتمس ايشان مكتوب يرليغى - كه سواد آن با سواد حكايات ديگر كه نه لايق اين حكايات بود در تاريخ جهانگشاى جوينى مسطورست « 17 » - بنوشت و آن را نزديك او فرستادند و على ملأ من النّاس « 18 » بريشان خواند . جمعى كه از مسكهء « 19 » عقل نه درويش بودند و دوست مال و نفس خويش ، تبجّح و شادى نمودند « 20 » . تا به وقت آنك روز به شام\r\n\r\n\r\n","description":"","footnote":"\r\n( 1 ) - زئير : بانگ شير كه از سينه بيرون مىدهد .\r\n( 2 ) - قوس : كمان ، ضمنا تناسب با معنى ديگر قوس كه يكى از بروج سماوى است دارد .\r\n( 3 ) - تير تيزپر : تير تيزبال ، سريع .\r\n( 4 ) - اساتذه : استادان .\r\n( 5 ) - آماج : در اينجا يعنى يك جزء از بيست و چهار جزء فرسنگ .\r\n( 6 ) - نصال : پيكان‌ها .\r\n( 7 ) - شهب‌آسا : همانند شهابها .\r\n( 8 ) - متجنّده : لشكريان .\r\n( 9 ) - زخم چنگ : ضرب دست .\r\n( 10 ) - مكاوحت : باهم جنگيدن .\r\n( 11 ) - توريه : پوشانيدن حقيقت .\r\n( 12 ) - سبب : به سبب .\r\n( 13 ) - خاك نمك : اصطلاحا به معنى سرهم‌بندى و ماست مالى است . در اصل اين كلمه مصغّر « خاك نم » است و آن‌چنان است كه چيزى را در توده خاك نم كرده پنهان سازند و بعد از آن خاك را به دو بخش كنند و هر بخشى از آن كسى باشد و آن چيزى كه پنهان است از بخش هركس برآيد غالب بود ( برهان ) .\r\n( 14 ) - بادپيما : بيهوده كار .\r\n( 15 ) - انحدار : به شيب فروآمدن .\r\n( 16 ) - خصام : دشمنى .\r\n( 17 ) - سواد اين يرليغ در نسخ حاضرهء جهانگشاى موجود نيست و گويا مصنّف فراموش كرده به وعدهء خود وفا كند . ( مص )\r\n( 18 ) - على . . . بر جمعيت زيادى از مردم .\r\n( 19 ) - مسكه : خرد و عقل زياد .\r\n( 20 ) - معنى جمله : جماعتى كه از قوّه بازدارنده عقل محروم نبودند و مال و جان خود را دوست داشتند .\r\n","page_name":" 708 ","page_number":92},
  {"content":"\r\n\r\nرسيد و ضيا به ظلام مبدّل گشت وعدهء نزول به فردا دادند . چون از شب يلدا فردا بزاد و ركن الدّين آهنگ نزول كرد جمعى از غلاة « 1 » فدائيان بر منع غلوّ كردند و بدان رضا ندادند كه به شيب آيد تا به حدّى كه قصد پيوستند تا جمعى را كه بر رأى نزول تحريض مىكردند از راه بردارند . ركن الدّين ديگرباره كس فرستاد كه : « بر نيّت مبادرت ترتيب خدمتى « 2 » كرده بودم ؛ امّا اكثر حشم خشم گرفتند و چشم بنهادند « 3 » كه ما پيش از امضاى اين انديشه به ابتدا ركن الدّين را از دست برداريم . ازين سبب عزم زير بالا « 4 » شد . » چون اين سخن ايلچيان به سمع همايون ايلخان رسانيدند اندك و بسيار تغيّرى در باطن او ظاهر شد . جواب فرمود كه : « اولى آن باشد كه ركن الدّين نفس خويش را محافظت نمايد . » و ايلچى او را بازگردانيد . چون در اثناى آمد و شد رسل محال « 5 » منجنيق محلّ نصب يافته بود و جرّ « 6 » آلات آن به آسانى با يكديگر ضمّ شده روز ديگر را :\r\n چو خرشيد آن چادر قيرگون * بدرّيد و از پرده آمد برون \r\nفرمان شد تا بر مدار قلعه هركس بر مقابلت مقاتلت آغاز نهادند و هركس كه بود در جنبش آمد و با معارضان در كوشش « 7 » . و از مدار اين قلعه كه فرسنگى يا زيادت بود نعره با صدا « 8 » درهم پيوست و از غلتانيدن خرسنگ‌ها كه از بالا مىانداختند زلزله در اعضا و اجزاى كوه افتاد و از تصادم صخرات صحرات « 9 » دل سنگ خارا خاك مىشد و از تكاثر صولات جيب فلك اعلى چاك ، و از فلاخن مجانيق كه آن روز برخاسته بود گوئى\r\n\r\n\r\n","description":"","footnote":"\r\nخوشحال شدند .\r\n( 1 ) - غلاة : از حدّ درگذرندگان ، جمع غالى .\r\n( 2 ) - خدمتى : پيشكش .\r\n( 3 ) - چشم نهادن : ظاهرا به معنى مصمّم شدن و عزم كردن يا به معنى تخويف و تهديد كردن باشد و در فرهنگ‌ها يافت نشد . ( مص )\r\n( 4 ) - زير بالا شد : احتمال مىرود كه اصل متن اين‌طور بوده است : « و عزم زير زير بالا شد » يعنى عزم فرودآمدن باطل شد و برهم خورد و زير بالا ( زير و بالا ) مثل زير و رو و زبر به معنى خراب شدن و برهم خوردن و باطل شدن كارى است . ( مص )\r\n( 5 ) - محال : احتمال مىرود كه اصل متن « مخل » بوده است و مخل كه كلمه‌اى يونانى است در اصطلاح جرّ الثّقيل به معنى اهرم است . ( مص )\r\n( 6 ) - جرّ : مؤيّد اين كلمه اين عبارت « وصّاف » ص 35 است : مجانيق و عرّادات به فعل ظاهر حركت نصب يافت و چون اعراب تقديرى در حالت نصب تابع جرّ گشت . » ( مص )\r\n( 7 ) - كوشش : جنگ ، معنى اصل كلمه كوشش جنگ است نه « كار » .\r\n( 8 ) - صدا : پژواك ، انعكاس صوت در كوه .\r\n( 9 ) - صحرات : منظور از اين كلمه و ضبط آن معلوم نشد . ( مص )\r\n","page_name":" 709 ","page_number":93},
  {"content":"\r\n\r\nستون‌هاى آن صدساله درخت ناژ بود امّا بار آن  طَلْعُها كَأَنَّهُ رُؤُسُ الشَّياطِينِ .  « 1 » به اوّل سنگى كه سر سبكى كرد منجنيق ايشان بشكست و مردم بسيار در زير آن بگسست و سهم « 2 » بسيار از سهم « 3 » چرخ « 4 » بريشان غالب گشت . نيك پريشان گشتند و هركس بر گوشهء سنگى از سترى « 5 » سپرى ساخته و برخى كه بر برجى ايستاده از هول آن چون موش در سوراخ خزيدند و مانند سوسمار در جحر « 6 » هر حجرى گريختند و قومى مجروح و بعضى بىروح ماندند . و تمامت آن روز كوششى عاجزانه و جنبشى زنانه كردند . تا چون آسمان كله خرشيد از سر برداشت و زمين كلّهء « 7 » شب از ثرى به ثريّا افراشت پاى از حرب بازكشيدند .\r\nروز ديگر كه شاه نور پيكر از گريبان مشرق سر برزد گردن‌كشان لشكر روى به كار آوردند و دست از آستين جهاد بيرون كشيدند و پشت ثبات به كوه مقاومت بازدادند .\r\nركن الدّين چون ديد كه در دست به جز حسرت نخواهد داشت و درين مدّت كه به سوف و لعلّ « 8 » تزجيهء « 9 » وقت مىكرد و رسل را به معاذير دل‌ناپذير بازمىگردانيد و اكنون نيز هم بر آن منوال دفع مىداد بر اميد آنك مگر ندّافان « 10 » زمستان لشكر پادشاه را پنبه كنند « 11 » .\r\nچون ديد كه انتظار زمستان و برف بادست و به فضل حقّ - عزّ شأنه - و ميامن دولت روزافزون درين مدّت هيچ روزى روى ترش نبودست و حجاب « 12 » ميغ حجاب « 13 » منع آفتاب نگشته و هر روز كه از دى مىگذرد دى به نسبت امروز سردترست و فردا از امروز خوش‌تر و هر برفى كه در اوّل فصل خريف پيش از وصول چندين حريف نشسته بود برخاست و از پيران صدساله كس نشان ندادست كه از ابتداى حلول آفتاب به اوّل نقطهء ميزان « 14 » از برودت هوا و سقوط اندا « 15 » و كثرت ثلوج امكان دخول و خروج درين بقاع\r\n\r\n\r\n","description":"","footnote":"\r\n( 1 ) - طلعها . . . ميوه‌اش همانند سر شياطين است ( سوره صافات 37 / 65 . صحيح آيه « كأنّه » است ) .\r\n( 2 و 3 ) - سهم : سهم اوّل به معنى ترس و بيم است و كلمه‌اى فارسى است و سهم دوّم عربى است و به معنى تير .\r\n( 4 ) - چرخ : نوعى از كمان سخت و بزرگ و نيز نوعى از منجنيق بوده است .\r\n( 5 ) - ستر : پوشش . ضمنا تناسبى با كلمهء « ستر » به معنى سپر دارد .\r\n( 6 ) - جحر : سوراخ .\r\n( 7 ) - كلّه : نوعى خيمه از پارچه نازك .\r\n( 8 ) - « سوف » و « لعلّ » : سرانجام و شايد .\r\n( 9 ) - تزجيه : دفع الوقت .\r\n( 10 ) - ندّاف : پنبه زن .\r\n( 11 ) - معنى جمله : به اميد آنكه پنبه زنان زمستان لشكر پادشاه را مثل پنبه متفرّق كنند .\r\n( 12 و 13 ) - حجاب : گويا مقصود مصنّف از حجاب اوّل پرده است و از حجاب دوّم مانع و حاجب و حاجز بين دو شىء . به اين طريق به زعم خود مباينتى بين مفهوم اين دو كلمه به وجود آورده است . ( مص )\r\n( 14 ) - رفتن آفتاب به برج ميزان مطابق با مهرماه مىباشد .\r\n( 15 ) - اندا : شبنم‌ها ، نم‌ها ، جمع ندا .\r\n","page_name":" 710 ","page_number":94},
  {"content":"\r\n\r\nممكن بوده است جز استسلام و التياذ « 1 » به ظلّ استرحام پناهى ندانست و از شدّت باس و خوف و هراس پناه با تضرّع و تشفّع دادند :\r\n قهر تو گر طلايه به دريا كشد شود * دُر دَر صميم حلق صدف دانهء انار « 2 » \r\nايلچى فرستاد و از جرايم گذشته استغفار و استعفا كرد . بدان سبب عاطفت عامّ پادشاهانه و مرحمت تامّ شهنشاهانه به قلم قدرت آيت  فَاصْفَحِ الصَّفْحَ الْجَمِيلَ  « 3 » در صفحات اعمال او و قومش ثابت گردانيد . و ركن الدّين به ابتدا اكثر اعيان و اركان را با پسر خود بيرون فرستاد و او روز ديگر كه به نواخت‌هاى موعود اختصاص يافته بود به نشيب آمد . و آن روز فرخنده سلخ « 4 » شوّال اين سال بود ، سلخ اقبال اصحاب الجبال بلك غرّهء « 5 » تباشير لطف ذى الجلال . فىالجمله ركن الدّين نيز از آن ذروهء بلند و نشيمن مرتفع كه خود را بر بالاى آن در آن صدد مىپنداشت كه :\r\n برين تند كوه جلنباد گوئى * چو فغفور بر تختم و بور بركت « 6 » \r\nدر مقام حيرت و دهشت افتان خيزان  كَالَّذِي اسْتَهْوَتْهُ الشَّياطِينُ فِي الْأَرْضِ حَيْرانَ  « 7 » نزول كرد و آن مسكن مألوف و وطن معروف را با هزار درد و داغ وداع كرد ؛ وداعى كه ملاقات باز در آن متصوّر نبود . با سابقهء حكم ازل كثرت قلاع و استحكام رباع چه پايدارى كند ؟ و هنگام انقضاى دول بتات « 8 » فكر و ثبات عقل كجا دستگيرى نمايد ؟ يك اشارت تقدير صدهزار تمويهات « 9 » تدبير را باطل گرداند و نيم ايماى قضا هزارهزار تلبيسات تزوير را بىحاصل گرداند :\r\n الدّهر يلعب بالورى * لعب الصّوالج بالكره\r\nو الدّهر قنّاص و ما ال * انسان الّا قنبره « 10 » \r\n\r\n\r\n","description":"","footnote":"\r\n( 1 ) - التياذ : پناه آوردن .\r\n( 2 ) - فغفور لقب پادشاهان چين بوده است . بور يا « فور » نام پادشاهى هندى است كه در مقابل اسكندر مقدونى شكست خورد و ظاهرا به عموم پادشاهان هند اطلاق مىشده است . « كت » نيز به معنى تخت پادشاهى است .\r\n( 3 ) - فاصفح . . . پس ببخشاى ، بخشودنى نيكو ( حجر 15 / 85 ) .\r\n( 4 ) - سلخ : آخر ماه .\r\n( 5 ) - غرّه : اوّل ماه .\r\n( 6 ) - فغفور لقب پادشاهان چين بوده است . بور يا « فور » نام پادشاهى هندى است كه در مقابل اسكندر مقدونى شكست خورد و ظاهرا به عموم پادشاهان هند اطلاق مىشده است . « كت » نيز به معنى تخت پادشاهى است .\r\n( 7 ) - كالّذى . . . همانند كسى كه شيطان گمراهش ساخته و حيران بر روى زمين رهايش كرده است . ( سوره انعام 6 / 71 ) .\r\n( 8 ) - بتات : قطع كار و برندگى و امضاى امر است . ( مص ) .\r\n( 9 ) - تمويهات : دروغ‌آرائىها .\r\n( 10 ) - الدّهر . . . زمانه با مردم بازى مىكند همانند بازى كردن چوگان با گوى . / روزگار شكارچى است و انسان جز گنجشكى نيست . .\r\n","page_name":" 711 ","page_number":95},
  {"content":"\r\n\r\nفىالجمله چون ركن الدّين با قوم و اهل به شيب « 1 » شتافت و شرف تقبيل « 2 » عتبهء « 3 » بارگاه پادشاه جهان‌پناه بيافت به جرايم و آثام كه در ايّام ماضيه و شهور سالفه اقتراف « 4 » كرده بود در مقام خجالت و ندامت اعتراف آورد و از آنجا كه شمول لطايف عواطف پادشاهانه و روايع « 5 » صنايع شهنشاهانه بود استيحاش و استنفار ركن الدّين را به استيناس و استبشار مبدّل گردانيد و مژدهء حيوة مردهء او با قوم و اهل به جان او رسانيد . روز ديگر تمامت برادران و فرزندان و خانگيان و متعلّقان و ساكنان قلعه را به هامون آورد و هركس كه بودند از متجنّده با اقمشه و امتعه بيرون آمدند . و لشكر مغول در اندرون رفتند و به هدم ابنيه و اماكن اشتغال نمودند و به جاروب خاك آن را برفتند . جمعى از غلاة « 6 » فدائيان كه جان در راه ضلالت و جهالت فدا كرده بودند بازجستند و به آرزوى دل مرگ خود جستند و مورچه‌وار پر برآوردند و بر قلّهء قبّهء قصر مشيّد « 7 » كه مسند مدبّران ملك بلك مدبران « 8 » دين و دنيا بود پريدند و لو اراد اللّه بالنّملة صلاحا لما انبت لها جناحا « 9 » و دست به جنگ يازيدند . و از جانب لشكر جنگ پيروز « 10 » مجانيق بر آن زناديق كور چشمان كژ اندرونان راست كردند و سبك سنگ و تير تيزپر چون لعنت بر ابليس روان . سه شباروز برين جملت مقاومت نمودند تا روز چهارم كه شجاعان شجاع‌آساى لشكر و دليران دلبر بر آن تند كوه با رفعت و شكوه برآمدند و آن ضلّال صلال 16 - « 11 » فعل را سركوبى نيكو بدادند و اجزا و اعضاى آن بدبختان پاره‌پاره كردند . و ركن الدّين چون جز اينكه در خزاين ميمون‌دز داشت لايق تكشميشى « 12 » پادشاه چيزى كه در آن خيرى باشد - سبب آنك در مدّت آمد و شد لشكرها در پاى تفرقه افتاده بود - در دست نداشت ايثار كرد و بر اركان دولت و حشم مملكت نثار . و به قلاع ديگر كه در آن رودخانه بود با ايلچيان ايلخان رسل و معتمدان خويش بفرستاد تا پرداخته كردند . و پادشاه كامياب و كامران مراجعت فرمود . و ايلچى به كوتوال « 13 » الموت رفت تا او نيز موافقت كند و در ايلى و بندگى با خداوندگار خويش موافقت نمايد . از نزول بر فور عدول نمود . فرمان شد تا\r\n\r\n\r\n","description":"","footnote":"\r\n( 1 ) - شيب : معمولا در اين تاريخ به معنى بيرون آمدن از قلعه استعمال مىشود با عبارت « به شيب آمدن » .\r\n( 2 ) - تقبيل : بوسيدن .\r\n( 3 ) - عتبه : آستانه .\r\n( 4 ) - اقتراف : كسب كردن .\r\n( 5 ) - روايع : چيزهاى شگفت‌انگيز .\r\n( 6 ) - غلاة : از حدّ درگذرندگان ، جمع غالى .\r\n( 7 ) - مشيّد : بلند ، استوار .\r\n( 8 ) - مدبران : بخت‌برگشتگان .\r\n( 9 ) - و لو . . . اگر خداوند صلاح مورچه را ببيند برايش پر نمىروياند . ( اين جمله و عبارت اخير اشاره به اين مضمون دارد كه مىگويند « پر درآوردن مورچه زوال اوست » . ) .\r\n( 10 ) - جنگ پيروز : بايد مقلوب خوانده شود : « و از جانب لشكر پيروز جنگ مجانيق . . . » .\r\n( 11 ) - صلال : نوعى مار كه زهر آن افسون ندارد ، جمع صلّ .\r\n( 12 ) - تكشميشى : تحفه‌اى كه به حضور پادشاه تقديم كنند .\r\n( 13 ) - كوتوال : رئيس قلعه .\r\n","page_name":" 712 ","page_number":96},
  {"content":"\r\n\r\nپادشاه‌زاده بلغاى با مرد بسيار نامزد محاصرهء آن بود . لشكر به پاى آن كشيد و بر مدار آن حصار بست . چون ساكنان قلعه در عواقب كار و تصاريف روزگار نظرى انداختند به طلب امان و سؤال احسان رسول فرستادند . ركن الدّين واسطه شد تا جرايم آن قوم را به اقالت « 1 » مقابل فرمود . و در اواخر ذى القعدة من السنّة المذكورة از آن بدعت خانهء طغيان و آشيانهء شيطان تمامت سكّان آن با تمامت اقمشه و امتعه به صحرا آمدند . و بعد از سه شبانروز لشكر بر بالا رفتند و آنچ آن جماعت از حمل آن عاجز بودند برداشتند و محلّات و خانه‌ها را بر آب « 2 » آتش انداختند و به جاروب هدم خاك آن بر باد دادند و با اصل متساوى كردند :\r\n از مرگ حذر كردن دو روز روا نيست * روزى كه قضا باشد و روزى كه قضا نيست\r\nروزى كه قضا باشد كوشش نكند سود * روزى كه قضا نيست به دو ترس روا نيست \r\nشبى كه قضا رسيد برين جملت حكم  فَجَعَلْنا عالِيَها سافِلَها  « 3 » چون روز روشن شد ، و روزى كه نه هنگام بود محاصرهء محمّد بن ملكشاه بن الب‌ارسلان همين قلعهء الموت را به عهد حسن صبّاح در مدّت يازده سال به چند بار با قلّت عدد و ذخيره « 4 » - آن حكايت را از تواريخ مطالعه بايد نمود - هيچ بيرون « 5 » نكرد و فايده‌اى نداد . و نزديك مرد دانا مقرّر و محقّق است كه هر ابتدائى را انتهائى و هر كمالى را نقصانى است كه چون وقت آيد هيچ دافعه‌اى پيش آن حايل نتواند بود و قال رسول اللّه صلى اللّه عليه و سلّم : حقّ على اللّه ان لا يرفع شيئا الّا و يضعه « 6 » .\r\nو درين هفته محتشم قلاع قهستان شمس الدّين در رسيد و فرمان يرليغ التماس كرد و با معتمدان ركن الدّين روان شد تا از گردكوه آغاز كنند و تمامت قلاعى كه در حدود قهستان مانده بود - زيادت از پنجاه قلعه كه با افلاك تطاول « 7 » مىجستند و با كواكب تصاول « 8 » مىكردند - خراب كنند و شراب تصوّرات ايشان را سراب . و از جوانب ديلمان و اشكور « 9 » و طارم و خركام كوتوالان « 10 » بيامدند و در زمرهء بندگان ايل منتظم شدند و يرليغ ستدند و قلاع خراب كردند .\r\n\r\n\r\n","description":"","footnote":"\r\n( 1 ) - اقالت : فسخ كردن ، در اينجا بخشايش .\r\n( 2 ) - بر آب : فورا ، سريعا .\r\n( 3 ) - جعلنا . . . فرازهاى آن ( سرزمين ) را به نشيب تبديل نموديم . ( سوره حجر 15 / 74 ) .\r\n( 4 ) - يعنى با قلّت عدد و ذخيرهء قلعهء الموت .\r\n( 5 ) - تصحيح اين كلمه و مفهوم آن به هيچ وجه معلوم نشد . ( مص ) .\r\n( 6 ) - حقّ . . . بر خداست كه چيزى را برترى ندهد ، مگر اينكه او را فروگذارد و پست گرداند .\r\n( 7 ) - تطاول : تكبّر و گردن‌كشى .\r\n( 8 ) - تصاول : حمله كردن .\r\n( 9 ) - اشكور : نام محلى است در لاهيجان .\r\n( 10 ) - كوتوال : رئيس قلعه .\r\n","page_name":" 713 ","page_number":97},
  {"content":"\r\n\r\nو پادشاه - كه چون آفتاب تابنده پاينده باد - در اوّل ذىالحجّة من الحجّة المذكورة عنان انصراف با صوب اردو معطوف گردانيد و تمامت غنايمى كه حاصل گشته بود بر شريف و وضيع لشكر ترك و تازيك بخش فرمود و ركن الدّين را با تمامت اقارب از بنين و بنات به قزوين فرستاد و مقام ايشان آنجا تعيين فرمود . و پادشاه مؤيّد و منصور - كه تا نفخ صور باد - در آخر اين ماه مذكور به اردو نزول فرمود و مانند خورشيد در منزل شرف « 1 » حلول كرد :\r\n در سپهر حضرت آمد كامياب و كامران * از شكار خسروى آن آفتاب خسروان \r\nبه يك ركضت « 2 » ديده كه ديده كه جهان آرام گرفته ؟ و به يك نهضت « 3 » گوش كدام صاحب هوش شنيده كه توسن گردون كالجمل المنيف « 4 » رام شده ؟ بدين فتح كه با فتح خيبر هم عنان است و عيان از خبر مغنى است و مشاهده از حكايت كافى ، حقيقت سرّ الهى در خروج چنگز خان روشن شد و مصلحت انتقال ملك و شاهى به پادشاه گيتى منكو قاآن مبيّن . مفاتيح ممالك عالم بدين فتح نامدار در دست قدرت آماده آمد و مغاليق « 5 » بقاياى بلاد اقاليم كه هنوز از روى كژبينى از روزگار در چشم‌داشتى « 6 » بودند گشاده شد . صالحان مفتاح فتوح نام مىنهند و طالحان « 7 » مصباح صبوح لقب مىكنند « 8 » .\r\nبدين بشارت بريد صبا در وزيدن آمده و طيور هوا در پريدن ، و اوليا ارواح انبيا را تهنيت مىگويند و زندگان مردگان را مژدگان « 9 » مىفرستند :\r\n فتح تفتّح ابواب السّماء له * و تبرز الأرض فى ابرادها القشب « 10 » \r\nدرين عالم كون و فساد اين چه علاج است كه پيدا شد و درين غم آشيان دنيا اين چه سرور و ارتياح است كه هويدا گشت ، آنچ مىبينم به بيداريست يا رب يا به خواب . فئهء « 11 » باغيهء صبّاحى و طايفهء طاغيهء مباحى « 12 » را در الحادخانهء رودبار الموت سنگى بر بنياد\r\n\r\n\r\n","description":"","footnote":"\r\n( 1 ) - منزل شرف خورشيد : بودن خورشيد است در نوزدهم درجه برج حمل .\r\n( 2 ) - ركضت : حركت ، جنبش .\r\n( 3 ) - نهضت : حركت ، هجرت .\r\n( 4 ) - كالجمل المنيف : مانند شتر قوى .\r\n( 5 ) - مغاليق : قفلها ، جمع مغلاق .\r\n( 6 ) - معنى جمله : . . . و نقاط حسّاس و فتح نشدهء ديگر كه از روى كوته‌نظرى چشم‌داشتى از روزگار داشتند گشوده گشت .\r\n( 7 ) - طالح : بدكردار .\r\n( 8 ) - معنى جمله : اين حادثه را نيكان ، كليد پيروزىها نام مىنهند و تبهكاران چراغ بامدادان لقب مىدهند .\r\n( 9 ) - مژدگان : مژدگانى .\r\n( 10 ) - فتح . . . پيروزيى كه درهاى آسمان براى او گشوده شد و زمين در تگرگ‌هاى سفيد ظاهر و بارز گرديد .\r\n( بيت از ابو تمام است ) .\r\n( 11 ) - فئة : گروه .\r\n( 12 ) - مباحى : مباح و حلال‌كننده [ حرام‌ها 
  ] .\r\n","page_name":" 714 ","page_number":98},
  {"content":"\r\n\r\nنماند ، و در بدعت آشيانهء آباد « 1 » نقّاش ازل به قلم قهر بر ايوان هريك آيت  فَتِلْكَ بُيُوتُهُمْ خاوِيَةً  « 2 » بنگاشت ، و داعى قضا بر چهار سوى مملكت آن مخاذيل نداى  فَبُعْداً لِلْقَوْمِ الظَّالِمِينَ  « 3 » در داد . مشئوم حريم و حرمشان چون مذهب عدمشان ناچيز شد . و زر آن قلب‌كاران مدهوش گندم‌نماى جوفروش كه ابريز « 4 » مىنمود ارزيز « 5 » گشت .\r\nامروز به فرّ دولت پادشاه جهان‌افروز اگر در گوشه‌اى كارد زنى است كار زنى پيشه گرفتست و هركجا داعى « 6 » ناعى « 7 » و هر رفيقى « 8 » رقيقى « 9 » شده ؛ صاحب دعوتان اسماعيلى ذبيح شمشير زنان احمدى گشته ، مولاناشان كه « اللّهمّ مولانا « 10 » » - فاها بفيهم « 11 » - خطاب داشت  وَ أَنَّ الْكافِرِينَ لا مَوْلى لَهُمْ  « 12 » ، مولى « 13 » مولان « 14 » شد ، و امام عالمشان بلك خداوند « 15 » عالمشان كه معتقد در حقّ او  كُلَّ يَوْمٍ هُوَ فِي شَأْنٍ  « 16 » بود چون نخچير در شان « 17 » تقدير افتاد . محتشمان بىحشمت و كيايان « 18 »\r\n\r\n\r\n","description":"","footnote":"\r\n( 1 ) - بدعت آشيانه : اسم مركب است مثل الحاد خانه در فقرهء سابق و آباد صفت اوست براى توطئه ذكر « خاويه » . ( مص ) .\r\n( 2 ) - فتلك . . . آن خانه‌هاى آنهاست كه [ به كيفر ظلمى كه كرده‌اند 
  ] خالى افتاده است . ( سوره نمل 27 / 52 ) .\r\n( 3 ) - فبعدا . . . پس از قوم ستمكاران دور باد ( سوره مؤمنون 23 / 46 ) .\r\n( 4 ) - ابريز : به عربى به معنى طلاى خالص .\r\n( 5 ) - ارزيز : قلع .\r\n( 6 ) - داعى : از اصطلاحات باطنيه و از جمله درجات ايشان بوده مثل : مأذون ، حجّت ، امام ، اساس ، ناطق .\r\n( 7 ) - ناعى : كسى كه خبر مرگ كسى را مىدهد .\r\n( 8 ) - رفيق : از اصطلاحات باطنيّه ايران و ظاهرا به معنى مطلق هم‌كيش و هم مذهب ايشان بوده است ما بين خودشان ( مص ) .\r\n( 9 ) - رقيق : بنده ، عبد .\r\n( 10 ) - چنان كه از كتب تواريخ استنباط مىشود خلفا و ملوك اسماعيليه را در مصر و ايران اتباع ايشان به « مولانا » و « مولى » خطاب مىكرده‌اند ، ولى از اينجا برمىآيد ( اگر ادّعاى جوينى تهمت صرف نباشد ) كه « اللّهمّ مولانا » نيز بر آن‌ها اطلاق مىنموده‌اند كه حاكى از نوعى اعتقاد به الوهيّت آن‌ها بوده است . ( مص ) .\r\n( 11 ) - فاها بفيهم : جملهء دعائيه است يعنى خاك بر دهانشان . يا سنگ بر دهانشان اين جمله از خود جوينى است .\r\n( 12 ) - و انّ . . . و كافران را هيچ ياورى نيست ( سورهء محمّد 47 / 11 ) .\r\n( 13 ) - مولى : ظاهرا در اينجا به معنى بنده و مملوك است . ( مص ) .\r\n( 14 ) - مولان : بر فرض صحّت نسخه گويا جمع مول باشد كه به فارسى به معنى حرامزاده است يعنى پيشواى ايشان بندهء حرامزادگان يعنى سپاهيان مغول شد . در ضمن دشنام به لشكر مغول نيز داده است .\r\n( مص ) .\r\n( 15 ) - خداوند : مخفّف آن خواند ، خوند و خند است كه از القاب مخصوصهء ملوك اسماعيليّهء ايران بوده است از حسن بن محمّد بن بزرگ اميد به بعد ، چنان كه از تاريخ گزيده و جهان‌آرا و لبّ التواريخ و غيرها مستفاد مىشود . ( مص ) .\r\n( 16 ) - كلّ . . . او ( خدا ) هر روز در كارى است . ( سوره رحمن 55 / 29 ) .\r\n( 17 ) - شان : از سياق عبارت برمىآيد كه به معنى دام و كمند و نحو آن باشد و در كتب لغت فارسى و عربى چنين كلمه‌اى به نظر نرسيد . ( مص ) .\r\n( 18 ) - كيايان : جمع كيا است كه به قول فرهنگ‌ها به معنى مرزبان و زمين‌دار و پادشاه كوچك و رئيس ده و دهقان است عموما ، ولى چنان كه از تتبّع كتب تواريخ برمىآيد به نحو خصوصى حكّام و رؤساى طبرستان ، گيلانات ، رودبار و آن نواحى را به اين لقب مىخوانده‌اند . اغلب ملوك اسماعيليه ايران ملقّب به كيا بوده‌اند مانند كيابزرگ‌اميد و كيا حسن و كيا با جعفر و غير هم و در جامع التواريخ در جلد راجع به اسماعيليّه ايران تقريبا صفحه‌اى از اين كلمه خالى نيست . ( مص )\r\n","page_name":" 715 ","page_number":99},
  {"content":"\r\n\r\nبىكيا « 1 » و حرمت شدند . ازيشان هركس كه مهين بود چون سگ مهين « 2 » شد و هر دزدار « 3 » ازدر « 4 » دار و هر كوتوال « 5 » بىسر و كوپال گشت . در ميان خلايق چون جهودان خوار شدند و مانند شوارع خاكسار گشتند ، قال اللّه تعالى  وَ ضُرِبَتْ عَلَيْهِمُ الذِّلَّةُ وَ الْمَسْكَنَةُ   أُولئِكَ لَهُمُ اللَّعْنَةُ  « 6 » . شاهان روم و فرنگ كه از خوف آن ملاعين زرد رنگ بودند و جزيه مىدادند و از آن خزيه « 7 » ننگ نمىداشتند خوش غنودند ، و تمامت عالميان و به تخصيص اهل ايمان از شرّ مكيدت و خبث عقيدت ايشان آسودند ، بل كافّهء انام « 8 » از خاصّ و عامّ ، كرام و لئام درين شادى هم‌داستان شده ، و به نسبت اين حكايات حكايت رستم دستان افسانهء باستان گشته . بينائى بصائر بدين فتح مبين است و نور روز عالم افروز ازين كار با زيب و تزيين ،  فَقُطِعَ دابِرُ الْقَوْمِ الَّذِينَ ظَلَمُوا وَ الْحَمْدُ لِلَّهِ رَبِّ الْعالَمِينَ  « 9 » .\r\n\r\nذكر تقرير مذاهب باطنيان و اسماعيليان و احوال جماعت مذكور\r\nدر ابتداى ملّت « 10 » اسلام بعد از ايّام خلفاى راشدين - صلوات اللّه عليهم اجمعين - در ميان اسلام جماعتى پيدا شدند كه ضماير ايشان را با دين اسلام الفتى نبود و عصبيّت مجوس در دل‌هاى اين طايفه رسوخى داشت . از جهت تشكيك و تضليل در ميان خلايق سخنى انداختند كه ظاهر شريعت را باطنى هست كه بر اكثر مردم پوشيده است و كلماتى كه از فلاسفهء يونانيان بديشان رسيده بود در تصرف آن اباطيل ايراد مىكردند و از مذاهب مجوس نيز نكته‌اى چند درج ، تا اهل اسلام را بريشان مجال تشنيع نرسد بلك تشييع ايشان كنند . بر طوايف فرق مؤمنان انكار مىنمودند كه ايشان آل بيت رسول را -\r\n\r\n\r\n","description":"","footnote":"\r\n( 1 ) - كيا : ظاهرا با توجه به سياق عبارت به معنى حرمت و عزّت و آبرو و نحو ذلك است و به اين معنى از فرهنگ‌ها فوت شده است . ( مص )\r\n( 2 ) - مهين : زبون و خوار .\r\n( 3 ) - دزدار : صاحب قلعه .\r\n( 4 ) - از در : در خور ، سزاوار .\r\n( 5 ) - كوتوال : رئيس قلعه .\r\n( 6 ) - ضربت . . . زده شده برايشان خوارى و بينوايى ( سورهء بقره 2 / 61 ) اولئك . . . آنهايند كه لعنت خدا بر آنهاست . ( سورهء رعد 13 / 25 )\r\n( 7 ) - خزيه : رسوايى .\r\n( 8 ) - انام : مخلوقات .\r\n( 9 ) - فقطع . . . پس سپاس پروردگار جهانيان را كه ريشه ستمكاران كنده شد ( سوره انعام 6 / 45 ) .\r\n( 10 ) - ملّت : دين .\r\n","page_name":" 716 ","page_number":100},
  {"content":"\r\n\r\nصلوات اللّه عليهم - نصرت نكردند خاصّه وقت آنك يزيد و اتباع او - عليهم ما يستحقّون « 1 » - بريشان چنان ظلمى صريح كردند و هيچ‌كس از امرا و اهل حلّ و عقد انتقام آن نكشيدند و بر خلافت آل يزيد رضا دادند . تا در آن وقت كه كيسانيان « 2 » از باقى شيعه جدا شدند و به محمّد حنفيّه تولّا كردند ، اين قوم نيز خود را بر كيسانيان بستند و در تقرير علوم باطن حوالت به دو كردند . تا به روزگار آنك زيد بن علىّ خروج كرد شيعهء محمّد « 3 » بن علىّ بن الحسين - صلوات اللّه عليهم و رضوانه - زيد را فروگذاشتند و گفتند رفضوا زيدا « 4 » . از آن وقت اسم رافضى بريشان بماند . چون كيسانيان را عدد و عدّت زيادت نماند آن قوم خويش را بر روافض بستند . و در ميان ايشان شخصى بود از فرزندان جعفر طيّار نام او عبد اللّه بن معاوية 17 - « 5 » . دعوت روافض قبول كرد و در آن مذهب تبحّر يافت و توطيد « 6 » آن را وضع‌ها نهاد . و از جملهء وضع‌هاى او جدولى است كه در معرفت اوايل شهور عرب استخراج كرد و گفت به رؤيت هلال احتياج نيست . و وضع آن جدول را كه بحر ضلال بود بر ائمّهء اهل بيت - رضوان اللّه عليهم - بست و گفت : « ماه يك‌شبه امام تواند ديد و ديگرى احساس آن نتواند كرد سبب آنك مبادى شهور پيشتر از رؤيت هلال افتد . » روافض شيعه برو انكار كردند و ميان ايشان اختلاف پيدا شد . جماعت جدوليان خود را اهل علم باطن نام نهادند و ديگر شيعه را اهل ظاهر . تا چون روزگار جعفر صادق - رضى اللّه عنه - رسيد او را چهار پسر بود ؛ بزرگتر اسماعيل كه به والده نبير « 7 » حسن بود . و دوّم موسى كه مادرش امّ ولد بود . و سيّم محمّد ديباج 18 - « 8 » كه مدفونست به ظاهر « 9 » جرجان مجاور قبر داعى 19 - « 10 » . و چهارم عبد اللّه كه معروفست به افطح « 11 » . شيعه گفتند امام معصوم جعفرست و او نصّ « 12 » بر پسر خود اسماعيل كرد . و بعد از آن اسماعيل شراب مسكر مىخورد . جعفر صادق بر آن فعل انكار كرد و روايت است ازو كه گفت : « اسماعيل نه\r\n\r\n\r\n","description":"","footnote":"\r\n( 1 ) - عليهم . . . بر آن‌ها باد آنچه سزاوارند .\r\n( 2 ) - كيسانيان : طايفه‌اى از شيعه كه به امامت محمّد حنفيه قائلند و دعوى مىكنند كه محمد حنفيه در كوه رضوى در مدينه غيبت كرده است . ( تاريخ قم ص 237 )\r\n( 3 ) - يعنى امام محمد باقر عليه السّلام .\r\n( 4 ) - رفضوا زيدا : زيد را رها كردند .\r\n( 5 ) - يعنى عبد اللّه بن معاويه بن عبد اللّه بن جعفر بن ابى طالب . رجوع كنيد به حواشى آخر كتاب .\r\n( 6 ) - توطيد : استوار كردن .\r\n( 7 ) - نبير : نبيره ، فرزندزاده ، نواده .\r\n( 8 ) - رجوع كنيد به حواشى آخر كتاب .\r\n( 9 ) - ظاهر : بيرون شهر ، حوالى شهر .\r\n( 10 ) - داعى : رجوع شود به حواشى آخر كتاب .\r\n( 11 ) - افطح : لقب عبد اللّه است كه اسنّ اولاد امام جعفر صادق عليه السّلام بود بعد از اسماعيل .\r\n( 12 ) - نصّ : كلام صريح و آشكار .\r\n","page_name":" 717 ","page_number":101},
  {"content":"\r\n\r\nفرزند منست ، شيطانى است كه در صورت او ظاهر آمدست . » و نقلى ديگرست كه فرمود بدا للّه فى امر اسماعيل « 1 » . بر پسر ديگر موسى نصّ كرد . قوم مذكور كه از كيسانيان به روافض نقل كرده بودند خود را بر اسماعيل بستند و از روافض جدا شدند و گفتند :\r\n« اصل نصّ اوّلست و بدا بر خدا روا نيست و هرك باطن شريعت بدانست اگر به ظاهر تغافلى كند بدان معاقب نباشد و امام خود آنچ فرمايد و كند حق باشد ؛ اسماعيل را از آن شراب خوردن خللى و نقصانى نيست . » 20 - ايشان را اسماعيلى نام نهادند و از باقى شيعه بدان اسم مقرّر و متظاهر گشتند .\r\nو اسماعيل پيش از جعفر صادق - رضى اللّه عنه - در سنهء خمس و اربعين و مائة « 2 » وفات كرد . جعفر صادق - رضى اللّه عنه - والى مدينه را كه از قبل خلفاى عبّاسى - رضوان اللّه عليهم - حاكم آنجا بود با جمعى انبوه از معارف و مشايخ مدينه حاضر كرد و اسماعيل را بعد از آنك از ديه عريض كه بر چهار فرسنگى شهرست و آنجا وفات كرده بود بر دوش‌هاى مردمان به شهر آورده بودند با ايشان نمود و محضرى « 3 » بست بر وفات او موشّح به خطوط آن جماعت و او را به بقيع دفن كرد . كسانى كه با اسماعيل انتساب مىكردند گفتند : « اسماعيل نه مرده بود و اظهار مرگ او مىكردند ؛ از جهت تعميهء « 4 » مردم بود تا قصد اسماعيل و قوم او نكنند . » و بقيّهء شيعه گفتند : « غرض جعفر صادق اظهار بطلان مقالت آن جماعت بود كه با او انتساب مىكردند . » و ظاهر حال آن بود كه اين هر دو سخن باطل بود ؛ چه هر دو جماعت حمل اين فعل بر غرض خود كرده بودند و مقصود جعفر برائت ساحت خود بود از حوالت دعوى امامت كه به دو مىكردند بر آنك او بر فرزندان خود نصّ مىكند و بدين سبب خلفا را با او و مردم او انكارى بود .\r\nالقصّه چون جعفر - رضى اللّه عنه - وفات كرد جمهور شيعه متابعت موسى كردند . و عددى اندك به امامت محمّد ديباج « 5 » بگفتند كه ايشان را . . . « 6 » خوانند . و هم فرقه‌اى ضعيف به امامت عبد اللّه افطح بگفتند كه ايشان را فطحىّ 21 - « 7 » خوانند . خلفا بعد از مدّتى به مدينه فرستادند و موسى را بر سبيل اشخاص « 8 » به بغداد آوردند و آنجا محبوس كردند و\r\n\r\n\r\n","description":"","footnote":"\r\n( 1 ) - بدا . . . براى خدا در كار اسماعيل « بدا » حاصل شد . ( بداء ، اصطلاحى كلامى است و آن ، ظهور امرى يا رأيى است پس از خفاء آن . نگا : فرهنگ علم كلام ص 75 ) .\r\n( 2 ) - سال 145 .\r\n( 3 ) - محضر : اصطلاحا يعنى استشهادنامه .\r\n( 4 ) - تعميه : كور گردانيدن .\r\n( 5 ) - محمّد ديباج : رجوع به حواشى آخر كتاب .\r\n( 6 ) - تصحيح اين كلمه براى مرحوم قزوينى ممكن نشده است .\r\n( 7 ) - فطحىّ : رجوع به حواشى آخر كتاب .\r\n( 8 ) - اشخاص : آشكارا .\r\n","page_name":" 718 ","page_number":102},
  {"content":"\r\n\r\nدر حبس وفات كرد . شيعه گفتند مسموم بود « 1 » و او را به كنار جسر بردند و با خلق بغداد نمودند تا بديدند كه بر اندام‌هاى او زخمى نيست و او را به مقابر « 2 » [ قريش 
  ] دفن كردند . و پسر او علىّ بن موسى الرّضا به مدينه بود تا آنگاه كه مأمون او را به خراسان برد و او را قصه معروفست و به طوس وفات كرد و گفتند مسموم بود و آنجا او را دفن كردند . و چون خلفا جهت دعوى امامت تتّبع اين جماعت مىكردند اولاد اسماعيل متوارى شدند و از مدينه برفتند بر جانب عراق و خراسان و بعضى بر جانب مغرب . و اسماعيليان گفتند اسماعيل پنج سال بعد از جعفر زنده بود و او را در بازار بصره ديدند كه مقعدى « 3 » برو سؤال كرد ؛ اسماعيل دست او بگرفت و او درست شد و برپاىخاست و با او برفت و نابينائى را دعا كرد بينا شد . و چون اسماعيل وفات كرد پسر او محمّد بن اسماعيل كه در روزگار جعفر بزرگ بود « 4 » و از موسى به سنّ بزرگتر بود « 5 » بر جانب جبال برفت و به رىّ آمد و از آنجا به دماوند به ديه سمله . و محمّدآباد در رىّ منسوب به اوست . و او را فرزندان بودند متوارى به خراسان و بر جانب قندهار كه از ولايت سندست برفتند و آنجا متوطّن شدند . و داعيان اسماعيليان در ولايت‌ها افتادند و به مذهب خود مردم را دعوت كردند تا خلق بسيار دعوت ايشان قبول كردند . و از آن جانب علىّ بن اسماعيل من نجا براسه « 6 » بر خواند و متوجّه جانب شام و مغرب شد و چون او طالب امامت نبود و كسى نيز متابعت او نكرد آنجا ظاهر شد و از پشت او فرزندان ظاهر شدند و هنوز هستند . و جماعت اسماعيليان را رؤسا پديد آمد و مقالت را شرح و بسطى بدادند و گفتند هرگز عالم بىامامى نبودست و نباشد و هركس كه امام باشد پدر او امام بوده باشد و پدر پدر او [ و 
  ] هلمّ جرّا « 7 » تا به آدم عليه السّلام ؛ و بعضى گويند تا به ازل از جهت آنك به قدم عالم گويند . و همچنين پسر امام امام باشد و پسر پسر او و هلم جرّا تا به ابد ، و ممكن نباشد كه امام وفات كند الّا بعد از آنك پسر او را كه بعد ازو امام خواهد بود ولادت بوده باشد يا از\r\n\r\n\r\n","description":"","footnote":"\r\n( 1 ) - بود : به معنى « شد » به كار رفته است .\r\n( 2 ) - كلمهء « قريش » در هيچ‌يك از نسخ نيست و واضح است كه بدون آن عبارت لغو است . ( مص )\r\n( 3 ) - مقعد : زمينگير ، فلج .\r\n( 4 ) - يعنى مسنّ بود .\r\n( 5 ) - ولادت امام موسى الكاظم در سنه 128 بود و ولادت محمد بن اسماعيل به تصريح دستور المنجّمين 334 در سنهء 121 . پس معلوم مىشود محمد بن اسماعيل هفت سال از عمّ خود امام موسى الكاظم بزرگتر بوده است .\r\n( 6 ) - من . . . هركسى سر خود را نجات داد [ سود برده است 
  ] .\r\n( 7 ) - هلمّ جرّا : اصطلاحى است به معنى « به همين قياس » يا « همين‌طور حساب كن » .\r\n","page_name":" 719 ","page_number":103},
  {"content":"\r\n\r\n22 - صلب او جدا شده . و گويند معنى آيت  ذُرِّيَّةً بَعْضُها مِنْ بَعْضٍ  « 1 » و معنى آيت  وَ جَعَلَها كَلِمَةً باقِيَةً فِي عَقِبِهِ  « 2 » اينست . و شيعه چون بريشان حجّت آوردند به حسن علىّ كه امام بود به اتّفاق همهء شيعه و فرزند او امام نبود . گفتند امامت او مستودع « 3 » بود يعنى ثابت نبود و امامت عاريت داشت و امامت حسين مستقرّ بود و آيت  فَمُسْتَقَرٌّ وَ مُسْتَوْدَعٌ  « 4 » اشارت به اينست . و گويند امام هميشه ظاهر نباشد ؛ يك‌چندى ظاهر باشد و يك‌چندى مستور ؛ مانندهء روز و شب كه متعاقب‌اند ؛ در دورى كه امام ظاهر باشد شايد « 5 » كه دعوت او پوشيده باشد امّا در دورى كه امام پوشيده باشد البتّه دعوت او ظاهر باشد و داعيان او در ميان مردم معيّن باشند تا خلق را بر خداى حجّت نباشد . و پيغامبران اصحاب تنزيل باشند و امامان اصحاب تأويل . و هيچ عهد و عهد هيچ پيغامبر از امامى خالى نبود . بعد از ابراهيم شخصى بود كه در تورية ذكر او بيامده است و گفته « 6 » كه در آن وقت پادشاهى بود كه او را در تورية به لغت سريانى و عبرى « ملخيزداق ملخ شوليم » گفته است . معنى اين به لغت عربى ملك الصّدق و ملك السّلام باشد و گفته « 7 » كه چون ابراهيم - صلوات اللّه عليه - به او رسيد عشر چهارپايان خود به او داد . و خضر كه موسى را علم لدنّى خواست آموخت امام بود نامزد « 8 » امام . و پيش از ملّت اسلام دور ستر بود ؛ امامان پوشيده بودند و به روزگار علىّ - رضى اللّه عنه - كه امام او بود ظاهر شد و از عهد او تا اسماعيل و محمّد بن اسماعيل كه هفتم بود ظاهر بودند . و ابتداى ستر به اسماعيل بود . و محمّد كه آخر دور ظهور بود به تمامت مستور شد . و بعد ازو امامان مستور باشند تا وقتى كه ظاهر شوند . و گفتند موسى بن جعفر فادى النّفس « 9 » بود از اسماعيل و علىّ بن موسى الرّضا فادى النّفس بود از محمّد بن اسماعيل « 10 » و قصّهء ابراهيم و ذبح  وَ فَدَيْناهُ بِذِبْحٍ عَظِيمٍ  « 11 » اشارتى بود به مثل اين صورت و بر جمله خرافات بسيار تقرير دادند . و در ميان ايشان داعيان خاستند كه يكى ازيشان ميمون قدّاح بود و پسر او عبد اللّه بن ميمون 23 - « 12 » كه او را از علماى\r\n\r\n\r\n","description":"","footnote":"\r\n( 1 ) - ذرّيّة . . . فرزندانى بودند بعضى از نسل برخى ديگر به وجود آمده . ( آل عمران 3 / 34 )\r\n( 2 ) - و جعلها . . . و اين سخن را در فرزندان خود سخنى پاينده كرد . ( سورهء زخرف 43 / 28 )\r\n( 3 ) - مستودع : امانتى .\r\n( 4 ) - فمستقرّ . . . پس [ شما را 
  ] قرارگاهى و امانت‌گاهى است .\r\n( 5 ) - شايد : شايسته است .\r\n( 6 ) - يعنى تورات گفته .\r\n( 7 ) - يعنى تورات گفته .\r\n( 8 ) - تصحيح اين كلمه در متن مرحوم قزوينى به همين صورت است . احتمال دارد كه اصل متن « يا نامزد امام » بوده است . ( مص )\r\n( 9 ) - فادى النّفس : پيش مرگ .\r\n( 10 ) - رجوع كنيد به حواشى آخر كتاب .\r\n( 11 ) - و فديناه . . . [ به‌جاى اسماعيل 
  ] فديه‌اى بزرگ به او [ ابراهيم 
  ] داديم . ( سوره صافات 37 / 107 )\r\n( 12 ) - رجوع كنيد به حواشى آخر كتاب .\r\n","page_name":" 720 ","page_number":104},
  {"content":"\r\n\r\nبزرگ آن طايفه شمرند و حسن شيخ عبدان 24 - « 1 » . و به روزگار جعفر صادق - رضوان اللّه عليه - ابو الخطّاب 25 - « 2 » كه دعوى الهيّت جعفر كرد چنانك حلوليان « 3 » يا اتّحاديان « 4 » گويند ازيشان بود و جعفر صادق در حقّ او گفت ملعون هو و اصحابه « 5 » . و امثال ايشان كه ذكر هر قومى در كتب تواريخ و مقالات به شرح بياورده‌اند بسيار بوده‌اند .\r\nو بر جمله آن مذهب و مقالت فاش گشت . و در اكثر بلاد اسلام از مغرب و مشرق قومى پديد آمدند بعضى پوشيده و بعضى آشكارا . و همه را بر آن اتّفاق كه : « روزگار از امامى خالى نبود كه خداى را به او توان شناخت و بىمعرفت او خداىشناس نتوان بود و پيغامبران در همه روزگار به او اشارت كرده‌اند . و شريعت را باطنى و ظاهرى هست اصل باطن باشد و چون بر باطن شرع واقف شدند از تهاون « 6 » به ظاهر خلل نباشد . » و بدين سبب مقالت ايشان از مقالت اصحاب مذاهب يعنى از ملّت خارج شمرند . و اكثر ايشان بر اباحت محرّمات اقدام نمودند . تا به روزگار معتمد خليفه در سنهء ثمان و سبعين و مائتين « 7 » كه ظهور قرامطه بود 26 - و شرح آن در تواريخ مذكورست و اوّل ايشان حمدان قرمط بود 27 - . چون جمعى برو گرد آمدند در سواد كوفه خروج كرد و دست به قتل مسلمانان و نهب اموال و سبى « 8 » ذرارى « 9 » برآوردند و در شهرهاى عراق و شام افتاد و در باديه مىشد و فتنهء ايشان عظيم گشت . و خلفا از كار ايشان عاجز شدند . و بر بحرين مستولى شدند و بعد از آن به مكّه رفتند و حاجّ را قتل كردند و چاه زمزم از كشتگان انباشته كردند و حجر اسود را پاره كردند « 10 » و مدّت بيست و پنج سال ايشان داشتند 28 - و ملوك اسلام به صدهزار « 11 » دينار خواستند كه بازخرند نفروختند . و بعد از بيست و پنج سال به كوفه آوردند و در جامع كوفه بينداختند و خطّى نوشته با آن بنهادند كه ما اين سنگ را به فرمانى برده بوديم به فرمانى بازآورديم . و اهل اسلام حجر با مكّه بردند و به‌جاى خود بنهادند « 12 » .\r\n\r\n\r\n","description":"","footnote":"\r\n( 1 ) - رجوع كنيد به حواشى آخر كتاب .\r\n( 2 ) - رجوع كنيد به حواشى آخر كتاب .\r\n( 3 ) - حلوليان : كسانى كه اعتقاد دارند خدا در تمام اشياء حلول كرده و امتزاج دارد مانند حلاوت در خرما .\r\n( 4 ) - اتّحاديان : نام ديگر حلوليان .\r\n( 5 ) - ملعون . . . او و يارانش لعنت شده‌اند .\r\n( 6 ) - تهاون : سستى ورزيدن .\r\n( 7 ) - سال 278 .\r\n( 8 ) - سبى : به برده گرفتن .\r\n( 9 ) - ذرارى : فرزندان ، جمع ذريّه .\r\n( 10 ) - در هيچ جا عجالتا نيافتم كه قرامطه حجر اسود را به دو پاره كردند چنان كه مقتضاى ح و جامع است ؛ بلكه چنان كه بعضى از مورّخين از جمله مقريزى در اتّعاظ ص 129 و ازرقى و ابن جبير گفته‌اند كه حجر اسود به چند پاره شده بود . بعضى ديگر از جمله ابن الاثير به كلّى از اين فقره ساكتند . ( مص )\r\n( 11 ) - عموم مورّخين پنجاه هزار نوشته‌اند . رجوع به قرامطهء ابن دخويه ص 145 . ( مص ) .\r\n( 12 ) - اين نيز مخالف است با اقوال عامّه مورّخين كه گويند خود قرامطه بعد از تعليق حجر در جامع كوفه ،\r\n","page_name":" 721 ","page_number":105},
  {"content":"\r\n\r\nو در اثناى فتنهء قرامطه شخصى از دعاة اسماعيليان از فرزندان عبد اللّه بن ميمون قدّاح به ولايت كوفه و عراق آمد و پسرى با او بود و گفت : « من داعى امامم و ظهور امام نزديكست و شخصى بلقاسم حوشب 29 - « 1 » نام را به يمن فرستاد تا دعوت كند و او را فرمود كه داعيان به اطراف فرستد . و اين بلقاسم را به يمن كارهاى نيك متمشّى شد و جمعى در دعوت او آمدند و او شخصى بو عبد اللّه « 2 » صوفى محتسب 30 - نام را از قبيلهء كتامه كه به مغرب باشد 31 - و در دعوت بلقاسم آمده بود به مغرب فرستاد تا آنجا دعوت كرد و خلقى سخن او قبول كردند . او با آن شخص كه از فرزندان عبد اللّه بن ميمون بود كتابت كرد و نوشته‌ها فرستاد به سبب آنك او را [ ظ : او از 
  ] بلقاسم حوشب به امام نزديك‌ترست و آن شخص او را بر كار دعوت تحريض مىكرد تا چون كار بو عبد اللّه بزرگ‌تر شد و بعضى از بلاد مغرب و حدود قيروان و سجلماسه بگرفت اين شخص كه از فرزندان عبد اللّه بن ميمون بود روى به آن طرف نهاد با پسر . چون به سجلماسه رسيدند بو عبد اللّه كتامى به استقبال او آمد 32 - و او را خدمت كرد « 3 » و گفت : « من حكومت اين ولايت‌ها از قبل نايب تو مىكردم ، اكنون چون تو رسيدى تو اولىترى . » او گفت : « من پيش‌تر از آن مىگفتم داعى امامم جهت مصلحت كه هنوز وقت ظهور امام نبود ؛ اكنون وقت ظهور آمد ، مىگويم امام منم و از فرزندان اسماعيل بن جعفرم . » و خويشتن را عبد اللّه المهدىّ « 4 » نام نهاد و پسر را القائم بأمر اللّه محمّد و به امامت و خلافت بنشست و مغاربه برو اتّفاق كردند و خصوصا كتاميان . و شهر مهديّه در زمين قيروان در سنهء ثمان و خمسين و مائتين « 5 » [ ظ : ثمان و ثلاثمائة « 6 » 
  ] بنا كرد 33 - . و چون كار او بالا گرفت مىخواست تا ايوان شريعت را پست گرداند در احكام آن تهاون مىنمود . بو عبد اللّه صوفى محتسب را درو شك افتاد و در آن كار عزيمت او واهى گشت و برادر بو عبد اللّه 34 - يوسف خواست كه عصيان كند و بر مهدى بو عبد اللّه خروج كند « 7 » . بدان سبب مهدى بو عبد اللّه و برادرش را بكشت . و ظهور مهدى\r\n\r\n\r\n","description":"","footnote":"\r\nآن را به مكّه بردند و خود ايشان آن را به‌جاى سابقش نصب كردند . ( مص )\r\n( 1 ) - از دعاة معروف اسماعيليه در يمن ، رجوع كنيد به حواشى آخر كتاب .\r\n( 2 ) - رجوع كنيد به حواشى آخر كتاب .\r\n( 3 ) - خدمت كردن : تعظيم و احترام كردن .\r\n( 4 ) - اگرچه عموم مورخين نام مهدى را « عبيد اللّه » نوشته‌اند امّا چون جوينى در نوشتن تاريخ اسماعيليه از منابع خود آن‌ها استفاده مىكند صحيح اين نام را به كار برده است . شاهد اين ، كتاب دستور المنجّمين است كه تأليف خود اسماعيليه است در ورق 335 . ( مص )\r\n( 5 ) - سال 258 .\r\n( 6 ) - سال 308 . رجوع كنيد به حواشى آخر كتاب و نيز نسخهء مرحوم قزوينى ص 157 .\r\n( 7 ) - معنى جمله : برادر ابو عبد اللّه خواست كه عصيان كند و خواست كه ابو عبد اللّه بر مهدى خروج كند .\r\n","page_name":" 722 ","page_number":106},
  {"content":"\r\n\r\nبه سجلماسه كه از بلاد مغرب بود و استيلاى او در سنهء ستّ و تسعين و مائتين بود 35 - « 1 » . و در سنهء اثنتين و ثلاثمائة « 2 » ملوك مغرب بنو الأغلب را كه از قبل خلفاى عبّاسى بود مستأصل و مقهور كرد 36 - و بر تمامت ممالك بلاد مغرب و افريقيه 37 - و صقلّيّه غالب گشت . و ايشان خبرى از پيغامبر - عليه الصّلاة و السّلام - اين حديث كه على رأس الثّلاثمائة تطلع الشّمس من مغربها « 3 » روايت كردند و گفتند تأويل اين خبر ظهور مهدى است . و گفتند :\r\n« ميان محمّد بن اسماعيل و مهدى سه امام مستور بوده‌اند نام‌هاى ايشان محمّد بن احمد بن . . . است « 4 » و القاب ايشان 38 - رضىّ « 5 » و وفىّ و تقىّ و مهدى پسر تقى است 39 - . » و مسلمانان ولايت مغرب گفتند مهدى از اولاد عبد اللّه بن سالم البصرى است 40 - از دعاة آن طايفه . و اهل بغداد و عراق گفتند از اولاد عبد اللّه بن ميمون قدّاح است . فىالجمله بر انتساب او به اسماعيل بن جعفر تكذيب كردند و مصدّق نداشتند . در روزگار القادر باللّه به بغداد عقد محضرى « 6 » بستند و معتبران و سادات و قضاة و علما بر آن محضر خطوط ثبت كردند كه مذهب اولاد مهدى مقدوح « 7 » است و ايشان در انتساب به جعفر صادق - رضوان اللّه عليه - كاذبند . و عين اين محضر در ذكر حاكم كه پنجم بود از اولاد مهدى ثبت خواهد بود « 8 » . و مهدى مدّت بيست و شش سال مستولى بود و وفات او در سنهء اثنتين و عشرين و ثلاثمائة « 9 » بود .\r\nو پسر او قائم به‌جاى او بنشست . و در عهد او شخصى ابو يزيد نام از اهل مغرب خروج كرد و آن شخص مردى مسلمان متديّن و سنّى مذهب و پارسا بود 41 - و بدعت‌هاى مهدى و قائم بر مردم شمرد و خلقى متابعت او كردند و با قائم مصاف داد و لشكر او را بشكست و او را در مهديّه محصور كرد . و اتباع قائم او را دجّال نام نهادند به سبب آنك در ملاحم « 10 » گفته‌اند كه دجّال بر مهدى يا بر قائم خروج كند . و قائم در اثناى آن مخاصمت‌ها وفات كرد در شوّال سنهء اربع و ثلثين و ثلاثمائة « 11 » و مرگ او پوشيده داشتند .\r\nو پسر او المنصور اسماعيل به‌جاى او بنشست و تدبير مقاومت با ابو يزيد پيش گرفت . و او مردى صاحب رأى و شجاع بود . ابو يزيد را بشكست و به هزيمت كرد و بر\r\n\r\n\r\n","description":"","footnote":"\r\nفاعل « خروج كند » بو عبد اللّه است . ( مص )\r\n( 1 ) - سال 296 .\r\n( 2 ) - سال 302 .\r\n( 3 ) - على . . . در آغاز سال سيصدم خورشيد از مغرب طلوع مىكند ( ؟ ! )\r\n( 4 ) - رجوع به حواشى آخر كتاب .\r\n( 5 ) - رجوع به حواشى آخر كتاب .\r\n( 6 ) - محضر : اصطلاحا استشهادنامه .\r\n( 7 ) - مقدوح : مورد طعن ، مردود .\r\n( 8 ) - بود : در معنى « شد » به كار رفته است .\r\n( 9 ) - سال 322 .\r\n( 10 ) - ملاحم : اصطلاحا به اخبار و حكاياتى گفته مىشود كه پيامبر صلّى اللّه عليه و آله در مورد وقايع بعد از خود مخصوصا وقايع آخر الزمان داده است . مفرد آن ملحمه به معنى فتنه و جنگ است .\r\n( 11 ) - سال 334 .\r\n","page_name":" 723 ","page_number":107},
  {"content":"\r\n\r\nعقب او مدّت‌ها مىشد و مصاف مىداد تا به آخر او را بگرفت و بكشت و جثّهء او را در بلاد مغرب بگردانيد و به‌جاى پدر بنشست و مرگ پدر اظهار كرد . و در سنهء احدى و اربعين و ثلاثمائة « 1 » او نيز بمرد .\r\nو پسرش المعزّ ابو تميم معدّ به‌جاى او بنشست . مردى صاحب رأى و مدبّر و شجاع و دولتيار بود . سياست ملك به واجبى رعايت كرد و ملك او از ملك پدرانش زيادت گشت . و همّت او بر طلب ملك مصر مقصور بود و مصر آن وقت در دست كافور اخشيدى بود . معزّ غلام خود ابو الحسن جوهر را در سنهء ثمان و خمسين و ثلاثمائة « 2 » به مصر فرستاد تا با معزّ دعوت كرد و خلقى بسيار اجابت او كردند . بعد از آن كافور را هم استمالت و دعوت كرد . اجابت نمود و به خلاف خلفاى عبّاسى در مصر خطبه به نام معزّ گفتند . و هم درين سال ثمان و خمسين « 3 » كافور وفات كرد 42 - و جوهر به ملك مصر از قبل معزّ مستقلّ شد و شهر قاهره متّصل فسطاط هم درين سال اساس نهاد و سنهء اثنتين و ستّين « 4 » را تمام شد و آن را قاهرهء معزّيّه خوانند . و معزّ در رمضان سنهء اثنتين و ستّين « 5 » به مصر رسيد با لشكرهاى بىقياس و اموال و تجمّلات بىنهايت و قاهره را دار الملك ساخت . و مصر و زمين حجاز از تصرّف بنى عبّاس بيرون رفت و در دست معزّ آمد و عدل و انصاف در آن ممالك بگسترد چنانك از رسوم معدلت و آثار نصفت او حكايات عجيب بازگويند . و در ربيع الآخر سنهء خمس و ستّين و ثلاثمائة « 6 » وفات كرد .\r\nو بعد ازو پسرش العزيز ابو منصور نزار به‌جاى او بنشست و ممالك مغرب و مصر و حجاز در تصرّف آورد . و حكايات قتال و حروب و ظفر او بر البتكين معزّى كه از قبل الطّائع للّه در شام حاكم بود و حسن بن احمد قرمطى كه به مدد البتكين آمده بود در تاريخ مغاربه مسطورست . و وفات او در رمضان سنهء ستّ و ثمانين و ثلاثمائة « 7 » بود . و عزيز مردى نيكوسيرت و حليم بودست به حدّى كه حسن بن بشر الدّمشقى او را و وزير او ابن كلّس و منشى او ابو منصور دروانى را هجا كرد بدين قطعه :\r\n قل لأبى نصر كاتب القصر * و المتأتّى لنقض ذا الأمر\r\nانقض عرى الملك للوزير تفز * منه بحسن الثّناء و الذّكر\r\nو اعط و امنع و لا تخف احدا * فصاحب القصر ليس فى القصر \r\n\r\n\r\n","description":"","footnote":"\r\n( 1 ) - سال 341 .\r\n( 2 ) - سال 358 .\r\n( 3 ) - سال 58 [ 3 
  ] .\r\n( 4 ) - سال 62 [ 3 
  ] . حرف « را » بعد از اين عدد ، راى ظرفيّه است كه در عبارت قدما بسيار ديده مىشود .\r\n( مص )\r\n( 5 ) - سال 62 [ 3 
  ] .\r\n( 6 ) - سال 365 .\r\n( 7 ) - سال 386 .\r\n","page_name":" 724 ","page_number":108},
  {"content":"\r\n\r\n و ليس يدرى ما ذا يراد به * و هو اذا ما درى فما يدرى « 1 » \r\nابن كلّس چون اظهار شكايت شاعر و روايت اين قطعه كرد عزيز به جواب او گفت :\r\n« هذا شىء اشتركنا فى الهجاء به فشاركنى فى العفو عنه « 2 » » . بار ديگر هجائى ديگر گفت و فضل قايد جيش او را در آن اضافت كرد :\r\n تنصّر فالتّنصّر دين حقّ * عليه زماننا هذا يدلّ\r\nو قل بثلاثة عزّوا و جلّوا * و عطّل ما سواهم فهو عطل\r\nفيعقوب الوزير اب و هذا ال * عزيز ابن و روح القدس فضل « 3 » \r\nكرّت ثانيه وزير با عزيز اين شعر عرض كرد هرچند در غضب شد امّا هم گفت اعف عنه « 4 » ، بار ديگر عفو كرد . تا نوبت سيّم كه وزير نزديك عزيز شد و گفت عفو را مجال نماند كه هيبت ملك را نقصان است و اين نوبت تو را كه عزيزى و مرا كه وزيرم و نديم تو را ابن زبارج در شعر فحش گفته است بدين قطعه :\r\n زبارجىّ نديم * و كلّسىّ وزير\r\nنعم على قدر الكل * ب يصلح السّاجور « 5 » \r\nعزيز در خشم شد و وزير را در گرفتن او رخصت داد و باز پشيمان شد و به اطلاق او اشارت راند . چون وزير پيش از رسيدن پروانه واقف شد به قتل او مبادرت نمود و عزيز بر آن تحسّر و تأسّف خورد .\r\nو عزيز شام را به يهودى كه نام او منشا بود و مصر را به نصرانى كه نام او عيسى بن نسطورس بود داده بود و ايشان از راه اعتقاد بر ارباب اسلام ظلم و تعدّى مىنمودند .\r\nعورتى رقعه‌اى به عزيز فرستاد كه : « يا امير المؤمنين بالّذى اعزّ اليهود بمنشا بن لسام « 6 » و\r\n\r\n\r\n","description":"","footnote":"\r\n( 1 ) - قل . . . به ابو نصر ، كاتب قصر و نقض‌كننده آن كار بگو / پيمان ملك را براى وزير نقض كن تا از آن به حسن ثنا و ذكر برسى . / ببخش و منع كن و از هيچ‌كس مترس ، زيرا صاحب قصر در قصر نيست . / و نمىداند كه چه براى او خواسته شده است و اگر هم دانست متوجه نيست . ( مرحوم قزوينى اين ابيات را مختل مىدانند ) .\r\n( 2 ) - هذا . . . اين چيزى است كه در هجاء آن شريك بوديم ، پس با من در بخشايش از او شريك باش .\r\n( 3 ) - نصرانى شو ، چه نصرانى شدن دين حق است و اين زمان ما را بر آن راهنمايى مىكند . / و به سه كس ارجمند بگو و غير آن‌ها را رها كن كه بيهوده و باطل است . / پس يعقوب وزير ( اب ) و اين عزيز ( ابن ) و فضل همان ( روح القدس ) است .\r\n( 4 ) - از او درگذر .\r\n( 5 ) - زبارجىّ . . . زبارجى نديم و كلسى وزير است . آرى قلاده به اندازه سگان صلاحيت و ارزش دارد . ( ارزش قلاده بستگى به ارزش سگ دارد ) .\r\n( 6 ) - در متن مرحوم قزوينى اين كلمه به همين صورت ثبت است . به روايت ابن القلانسى ص 33 نام اين\r\n","page_name":" 725 ","page_number":109},
  {"content":"\r\n\r\nالنّصارى بعيسى بن نسطورس و اذلّ المسلمين بك الّا نظرت فى حالى « 1 » . » عزيز ازين رقعه متأثّر شد و هر دو را معزول كرد و از نصرانى سيصد هزار دينار مغربى بستد و رد مظالم او كرد و چندگاه مؤن مسلمانان بر يهود و نصارى انداخت .\r\nبعد از او پسرش حاكم ابو علىّ منصور در يازده سالگى قائم مقام او شد . چندانك در پدرش حلم بود درو طيش « 2 » و جنون بود و ظلم و حيف بر اهل مصر به غايت رسانيد .\r\nيكى از عادات او آن بود كه چون بر نشستى مظلمه‌ها به دو برداشتندى و او استماع آن به جاى آوردى و بر آنچ مضمون آن ظلامات بودى انكار نكردى . چون كاغذها به دو دادندى بسيار آن بودى كه ضمن آن فحش و شتم او و آبا و اجداد او بودى و تقرير فساد نسب او .\r\nتا بدان رسيد كه صورت عورتى از كاغذ بساختند و چادرى درو پوشيده در زىّ « 3 » زنان قصّه‌اى در مهر « 4 » در دست او نهاده بر ممرّ او نصب كردند . چون كاغذ از دست او به حاكم ظالم رسيد شتم‌هاى زشت و فحش‌هاى قبيح و فضايح و مخازى او و اسلاف او در آنجا مفصّل نوشته . در خشم شد و فرمود تا آن زن را بيارند چون به دو شتافتند تمثالى يافتند . از غصّهء آن عبيد و اجناد را فرمود تا مصر بسوزند و اهالى آن را بكشند . اهل مصر در دفع آن و ذبّ « 5 » آن شناعت از حريم خويش به غوغا گرائيدند . و هر موضع كه اصحاب مصر از دفع ايشان عاجز بودند اصحاب او بسوختند و غارت و كشش و تاراج مىكرد . و او به خويشتن هر روز به مشاهدهء آن حال مىرفت و خويشتن چنان مىنمود كه آن افعال بىرضا و اذن اوست . تا روز سيّم ازين حالت مشايخ و ارباب مصر به مسجد جامع پناهيدند و مصاحف بر سر چوب كردند و مظلمه‌ها برداشتند و گفتند : اگر اين فساد بىاذن و اجازت تو مىرود ما را كه بندگان و رعاياى توئيم بر دفع و منع مفسدان رخصت فرماى . » گفت : « اين فساد من نفرموده‌ام شما نيز دفع ايشان كنيد » . و با لشكريان گفت بر سركار خود اصرار كنيد . چون به جنگ مشغول شدند غوغاى شهر لشكريان را بدوانيدند تا به در قاهره كه محطّ رحال « 6 » او بود . حاكم بترسيد . لشكريان را به منع اشارت كرد . فىالجمله درين واقعه ربعى از مصر بسوخت و يك‌نيمه غارت كردند و بر حرم اهل\r\n\r\n\r\n","description":"","footnote":"\r\nشخص منشا بن الفرار است .\r\n( 1 ) - يا . . . اى امير المؤمنين ! قسم به كسى كه يهوديان را به « منشا بن الفرار » و نصارى را به « عيسى بن نسطورس » عزّت بخشيد و مسلمين را به وسيله تو ذليل گردانيد مگر اينكه در حال من نظر كنى .\r\n( 2 ) - طيش : سبك سرى ، كم‌عقلى .\r\n( 3 ) - زىّ : لباس ، كسوت .\r\n( 4 ) - در مهر : مختوم و سر به مهر .\r\n( 5 ) - ذبّ : دفع كردن .\r\n( 6 ) - محطّ رحال : محلّ فرودآمدن بارها .\r\n","page_name":" 726 ","page_number":110},
  {"content":"\r\n\r\nمصر غلامان حاكم بسيار فضيحت‌ها كردند به حدّى كه ارباب شهر « 1 » و مروّات « 2 » از خوف عار خويش را هلاك كردند . و او به شب در اسواق طوف كردى و از احوال رعايا استفسار واجب داشتى و عجايز را به تفحّص و تجسّس احوال زنان مرتّب كرده بودى تا در سراىهاى مردم آمد و شد داشتندى و راست و دروغ از عورات و اهل ستر به او انها كردندى و او بدان علّت خلقى را از عورات بكشت و منادى زد كه عورات از خانه‌ها بيرون نيايند و بر بام‌ها نروند و اسكافان « 3 » موزهء عورات ندوزند . و چون مردم را از شرب شراب منع مىكرد و ايشان منزجر نمىشدند بفرمود تا بيشتر رزها را بركشيدند . و عادت ديگر آن داشتى كه به خطّ خويش رقعه‌ها نوشتى ، بعضى آنك حامل اين رقعه را هزار دينار يا فلان « 4 » شهر يا خلعتى چنين گرانمايه بدهند و بعضى آنك دارندهء اين را بكشند و يا چندين مال بستانند يا فلان عضو او را ببرند و نكال « 5 » و مثله « 6 » كنند . و رقعه‌ها را در موم و عنبر و طين مختوم « 7 » كردى و روز بار « 8 » بر افشاندى ؛ هركس به حسب بخت از غايت حرص از آن رقعه‌اى بر گرفتى و به متصرّفان اعمال بردى و آنچ مضمون رقعه بودى در ساعت به امضا پيوستى . و حكم فرمود تا نصارى و يهود را از ركوب خيول و بغال « 9 » منع كردند و از ركاب آهن داشتن . و هر يكى را زنگى چند قلاده بودى « 10 » تا ايشان را از مسلمانان فرق بودى . بدين حركات مذمومه تمامت اهل بلد از اسلامى و ذمّى از ذميمهء افعال او و حكمهاى ناپسنديده ملول شدند و حرم و بطانه و خواصّ او ازو سير آمدند . و خواهر خويش ستّ الملك را به ابن دوّاس 43 - اميرى از امراى او كه مقدّم جيوش او بود و مدبّر امور او متّهم گردانيد . اين سخن را خواهر او به ابن دوّاس پيغام فرستاد و بر قتل حاكم و نشاندن پسرش علىّ به‌جاى او متّفق گشتند و پيمان بستند و بر آن قرار گرفتند كه او را هلاك كنند . يك هزار دينار به دو غلام دادند از غلامان ابن دوّاس تا بر كوه مقطّم كه نزديك قاهره است كمين سازند تا چون حاكم با كودك ركابى « 11 » برقرار معهود آنجا رود ايشان هر دو را بكشند . و حاكم دعوى علم نجوم كردى . حكم كرده بود كه آن شب او را\r\n\r\n\r\n","description":"","footnote":"\r\n( 1 ) - ارباب شهر : مرحوم قزوينى عقيده دارند كلمه « شهر » تصحيف كلمه « ستر » است به قرينه سه چهار سطر بعد .\r\n( 2 ) - مروّات : مروّتها .\r\n( 3 ) - اسكافان : كفّاشان .\r\n( 4 ) - ظاهرا اصح « بافلان » است .\r\n( 5 ) - نكال : عقوبت ، رنج .\r\n( 6 ) - مثله : بريدن اعضاى بدن .\r\n( 7 ) - طين مختوم : گلى سرخ رنگ است كه در پزشكى استفاده مىشود .\r\n( 8 ) - روز بار : روز ملاقات عمومى .\r\n( 9 ) - بغال : استران ، جمع بغل .\r\n( 10 ) - معنى جمله : هركدام از يهود چند زنگوله به گردن داشتند تا از مسلمانان متمايز شوند .\r\n( 11 ) - كودك ركابى : نوجوان ركابدار ، كسى كه ركاب مىگيرد تا ارباب او بر اسب سوار شود .\r\n","page_name":" 727 ","page_number":111},
  {"content":"\r\n\r\nقطعى خواهد بود كه اگر از آن به سلامت بجهد عمر او از هشتاد بگذرد . اين معنى با والدهء خود بگفت . والدهء او بسيار تضرّع و زارى كرد كه اگر امشب حركت نكنى بهتر باشد . سخن والده را ملتزم شد . چون هنگام سحر رسيد ضجرت « 1 » برو مستولى گشت .\r\nطاقت سكون و آرام نداشت و خواب و قرار نمىگرفت . هرچند والده‌اش مىگريست و دست در دامن او مىزد فايده نداشت و گفت اگر اين لحظه حركت نكنم روحم از قالب پرواز كند . بر قرار سابق با ركابى متوجّه مقطّم شد . غلامان از كمين بيرون آمدند و او را با ركابى بكشتند و جثّهء او را پنهان به نزديك خواهرش آوردند تا هم در قصر خويش او را دفن كرد . و كس بر آن سرّ واقف نگشت مگر وزير كه بعد از تأكيد و تحليف برين سرّ واقف كردند . چون وزير بدانست در تدبير كار با ايشان و تسكين مردم متّفق شد . سبب « 2 » غيبت او و علّت آنك مىگفتند او هفت روزه رفته است و هر روز ديگرى بياوردندى تا ازو نشان دادى كه او به فلان موضع است .\r\nفىالجمله اعيان و اركان را واقف گردانيدند و بعد از بستن پيمان‌ها و اطلاق عطاها بر پسر او ابو الحسن علىّ بيعت كردند و به الظاهر باللّه « 3 » موسوم كرد و بر تخت نشاند . و كار حاكم و وفات او آشكارا گردانيد و ابن دوّاس را خلعت‌هاى فاخر داد و او را بر امور ملك مستولى گردانيد . آنگاه نسيم خادم را كه قهرمان قصرها و مهتر غلامان بود و هميشه صد غلام با شمشيرها محافظت خليفه را ملازم او بودندى بخواند و در قتل ابن دوّاس با او مواضعه نهاد و از طريق مكر آن صد غلام را ملازم ركاب ابن دوّاس كرد و فرمود تا يك روز كه ابن دوّاس در قصر شد نسيم ابواب قصر را ببست و ضبط آن بكرد و با غلامان گفت كه : « مولانا ظاهر مىفرمايد كه ابن دوّاس قاتل پدرم حاكم است او را بكشيد . » شمشير برو روان گردانيدند و او را به قتل آوردند . و بعد ازو هم در آن مدّت نزديك ستّ الملك تمامى كسانى كه با او « 4 » در قتل حاكم همداستان بودند و بر آن مطّلع از ميان برگرفت « 5 » و خود « 6 » به تدبير امور دولت و ترتيب مصالح مملكت مستقلّ و متفرّد شد و هيبت او « 7 » در دل‌هاى ارباب حلّ و عقد و اعيان دولت متمكّن گشت . و قتل حاكم و\r\n\r\n\r\n","description":"","footnote":"\r\n( 1 ) - ضجرت : تنگدلى ، بىقرارى .\r\n( 2 ) - سبب : در اينجا به معنى « به بهانه » .\r\n( 3 ) - اغلب مورخين لقب او را « الظاهر لأعزاز دين اللّه » ضبط كرده‌اند نه الظاهر لدين الله . رجوع كنيد به ابن الاثير 9 : 132 ، 186 و ابن خلّكان 1 : 402 .\r\n( 4 ) - يعنى با خود او ( يعنى با ستّ الملك ) يا با ابن دوّاس مرجع هر دو يك چيز است . ( مص )\r\n( 5 ) - فاعل « از ميان بر گرفت » ستّ الملك است .\r\n( 6 ) - يعنى خود « ستّ الملك » .\r\n( 7 ) - اين « او » هم به « ستّ الملك » بر مىگردد .\r\n","page_name":" 728 ","page_number":112},
  {"content":"\r\n\r\nتخليص خداى تعالى خلايق آن بلاد را از ظلم و غشم « 1 » و افعال ذميمه و اخلاق لئيمهء او در شوّال سنهء احدى عشرة و اربعمائة « 2 » بود من ملك‌الموت الى مالك « 3 » . و ظاهر پانزده سال خلافت كرد و وفات او در شهور « 4 » سنهء سبع و عشرين و اربعمائة « 5 » بود .\r\n\r\nذكر محضر مهدى مقدوح\r\nدر سنهء تسع و ثلاثمائة « 6 » [ صح : احدى و اربعمائة « 7 » 
  ] كه صاحب موصل معتمد الدّولة ابو منيع قرواش [ بن 
  ] المقلّد العقيلى از قبل خلفاى عبّاسى در عهد القادر باللّه بود حاكم [ با وى 
  ] آغاز مكاتبت كرد و او را از مصر تحف و عطايا متواتر ، و او را به بيعت خويش دعوت مىكرد . معتمد الدّولة او را اجابت كرد و اهل موصل را بر طاعت حاكم و مخالفت القادر باللّه تحريض نمود و خطبه به نام حاكم گفت و از آنجا به كوفه رفت و آنجا [ نيز 
  ] خطبه به نام او كرد . و در آن وقت بهاء الدّولة بن عضد الدّولة به فارس رفته بود . چون ازين حال خبر يافت به معتمد الدّولة كس فرستاد و تشديد « 8 » نمود . معتمد الدّولة از كردهء خويش پشيمان شد و ربقهء طاعت حاكمى را از سر بر كشيد و در بلاد مذكور خطبه باز به نام القادر باللّه خواندند و از دار الخلافه به خلع « 9 » گرانمايه مخصوص گشت . و تفاصيل و كيفيّت اين حال در تواريخ مثبت است اينجا طريق ايجاز مسلوك مىشود . و غرض ازين ، نقل محضرى « 10 » است كه بر بطلان نسب ايشان بسته‌اند و نسخهء آن اينست :\r\nبسم اللّه الرّحمن الرّحيم هذا ما شهد به الشّهود انّ معدّ « 11 » بن اسماعيل « 12 » المستولى « 13 » على مصر هو معدّ بن اسماعيل بن عبد الرّحمن « 14 » بن سعيد و انّهم منتسبون الى ديصان بن سعيد الّذى ينتسب اليه الدّيصانيّة و انّ سعيدا المذكور صار الى المغرب و تسمّى بعبد اللّه و تلقّب بالمهدىّ و انّ هذا النّاجم بمصر هو منصور الملقّب بالحاكم حكم اللّه عليه بالبوار و الدّمار ابن نزار بن معدّ بن اسماعيل بن عبد الرّحمن بن سعيد و انّ من تقدّمه من سلفه الأرجاس الأنجاس عليهم لعنة اللّه و لعنة اللّاعنين ادعياء خوارج لا نسب لهم فى ولد\r\n\r\n\r\n","description":"","footnote":"\r\n( 1 ) - غشم : ستم .\r\n( 2 ) - سال 421 .\r\n( 3 ) - من . . . از طريق عزرائيل به سوى مالك ( مسئول دوزخ ) . مصراعى است از ابو الفتح بستى .\r\n( 4 ) - صورت دقيق تاريخ پانزدهم شعبان اين سال است . ( مص )\r\n( 5 ) - سال 427 .\r\n( 6 ) - سال 309 .\r\n( 7 ) - سال 401 ، تاريخ درست همين است نه سال 309 ر . ك : متن مرحوم قزوينى ج 3 ص 173 ح 4 .\r\n( 8 ) - تشديد : سخت‌گيرى و عتاب .\r\n( 9 ) - خلع : خلعتها .\r\n( 10 ) - محضر : استشهادنامه .\r\n( 11 ) - يعنى « المعزّ » .\r\n( 12 ) - يعنى منصور .\r\n( 13 ) - يعنى « المعزّ » .\r\n( 14 ) - يعنى « القائم » .\r\n","page_name":" 729 ","page_number":113},
  {"content":"\r\n\r\nعلىّ بن ابى طالب و لا يتعلّقون منه بسبب و انّ ما ادّعوه من الانتساب اليه باطل و زور لم يتوقّف احد من اهل بيوتات الطّالبيّين من اطلاق القول فى هؤلاء انّهم خوارج ادعياء و انّ هذا الإنكار لباطلهم كان شائعا بالحرمين و فى اوّل امرهم بالمغرب منتشرا انتشارا عظيما و انّ هذا النّاحم بمصر هو و سلفه كفّار و فسّاق و زنادقة ملحدون معطّلون و للإسلام جاحدون و لمذهب الثّنويّة و المجوسيّة معتقدون عطّلوا الحدود و اباحوا الفروج و احلّوا الخمور و سفكوا الدّماء و سبّوا الأنبياء و ادّعوا الرّبوبيّة و كتب فى ربيع الآخر سنة اثنتين و اربعمائة و شهد بذلك من العلويّين الشّرفاء المرتضى و الرّضىّ 44 - الموسويان و جماعة منهم « 1 » و شهد من الفقهاء المعتبرين الشّيخ ابو حامد الأسفراينىّ 45 - « 2 » و ابو الحسن القدورىّ 46 - و قاضىالقضات ابو محمّد بن الأكفانىّ 47 - و ابو عبد اللّه البيضاوىّ 48 - « 3 » و اين محضر به بغداد و ديگر بلاد بر منابر بر خواندند .\r\n\r\nذكر جلوس مستنصر [ ابو تميم معد 
  ] پسر ظاهر\r\nچون ظاهر بگذشت پسر او ابو تميم معدّ هفت‌ساله بود . او را بر تخت خلافت نشاندند و مستنصر لقب دادند . و او به كثرت جنون و قلّت عقل معروف بود و از تلوّن افعال و اختلاف اعمال و اسراف اموال نه در نصاب استحقاق و منع در مواضع اطلاق به\r\n\r\n\r\n","description":"","footnote":"\r\n( 1 ) - يعنى علويّين .\r\n( 2 ) - رجوع كنيد به حواشى آخر كتاب .\r\n( 3 ) - معنى متن عربى : به نام خداوند بخشنده مهربان . اين است آنچه شاهدان بدان شهادت دادند كه « معد بن اسماعيل » والى مصر ، همان معد بن اسماعيل بن عبد الرحمن بن سعيد است و ايشان به ديصان بن سعيد - كه ديصانيّه به او منسوب است - منسوبند . و سعيد مذكور به مغرب رفت و عبد اللّه ناميده شد و ملقب به مهدى گرديد . اين حكمران در مصر ، همان منصور ملقب به الحاكم بن نزار بن معد بن اسماعيل عبد الرحمن بن سعيد مىباشد - كه خداوند او را هلاك كناد - همين‌طور شهادت مىدهند كه پيشينيان او از انسان‌هاى پست و فرومايه - كه لعنت خدا و لعنت‌كنندگان بر ايشان باد - داعيان و خوارجى هستند كه با فرزندان علىّ بن ابى طالب نسبتى ندارند و به ايشان متعلق نمىباشند و هر ادعايى كه در اين انتساب دارند پوچ و دروغ است و در اطلاق اين نكته كه ايشان خوارج و از داعيان بوده‌اند هيچ‌كس ترديد ندارد و انكار ايشان به سبب باطل بودن اعمالشان در مكّه و مدينه شايع بوده است . و در آغاز كارشان اين مطلب به صورت گسترده ، در مغرب منتشر بوده است . تبار اين حاكم در مصر از كافران و گناهكاران و زنديقان و ملحدان و تعطيل‌كنندگان و منكران اسلام و از پيروان مذاهب ثنويه و مجوسيه‌اند كه حدود احكام اسلامى را تعطيل نموده و زنا را مباح دانسته و شراب و خونريزى را حلال كرده ، پيامبران را دشنام داده و ادعاى خدايى كرده‌اند . اين شهادت‌نامه در تاريخ ربيع الآخر سال 420 نوشته شد و به گواهى سادات علوى موسوى ، مرتضى و رضى و گروه ديگرى از ايشان و همچنين به امضاى فقهاى معتبر شيخ ابو حامد اسفراينى و ابو الحسن قدورى و قاضىالقضات ابو محمد بن اكفانى و ابو عبد اللّه بيضاوى رسيد .\r\n","page_name":" 730 ","page_number":114},
  {"content":"\r\n\r\nمستنصر ديوانه مشهور شد . و نوادر حكايات دور از رسوم [ و 
  ] آيين خلفا و سلاطين « 1 » در كتب مسطورست و در تواريخ مذكور . اينجا يك‌دو نكته كه به كنه امثال و نظاير افعال او توان رسيد ايراد مىشود :\r\nيكى از اسراف او آنست كه عيون « 2 » جواهر آبدار از خزانه بخواستى و آن را چون سرمه سوده كردى و در جوى آب ريختى . و منع او به غايتى بود كه لشكرها را از امساك معهود ارزاق و منع مرسوم اطلاق مضطرّ گردانيدى چنانك غلبه و شغب « 3 » برآوردندى .\r\nروزى او را در قصر محصور كردند و مواجب خويش طلب داشتند . به خطّ خويش در عذر تقدير و امساك رقعه‌اى نوشت و به لشكر فرستاد :\r\n اصبحت لا ارجو و لا اتّقى * غير الهى و له الفضل\r\nجدّى نبيّى و امامى ابى * و قولى التّوحيد و العدل « 4 » \r\nالمال مال اللّه و العبيد عبيد اللّه و العطاء خير من المنع  وَ سَيَعْلَمُ الَّذِينَ ظَلَمُوا أَيَّ مُنْقَلَبٍ يَنْقَلِبُونَ  « 5 » .\r\nباقى حركات او مناسب اين حكايات است و ازين قياس توان كرد :\r\n فانّها خطرات من وساوسه * يعطى و يمنع لا بخلا و لا كرما « 6 » \r\n49 - و مستنصر برين جمله روزگار مىگذرانيد و مدّت شست سال در خلافت « 7 » بماند قال اللّه تعالى  إِنَّما نُمْلِي لَهُمْ لِيَزْدادُوا إِثْماً  « 8 » .\r\nو او را دو پسر بود يكى را نام ابو منصور نزار . اوّل او را وليعهد كرد و لقب او المصطفى لدين اللّه داد . بعد از آن پشيمان شد و او را خلع كرد و پسر ديگر ابو القاسم احمد را وليعهد كرد و لقب او را المستعلى باللّه داد 50 - . و بعد از مستنصر ائمّه و اعيان\r\n\r\n\r\n","description":"","footnote":"\r\n( 1 ) - در اينجا كلمه‌اى مانند « او » يا جمله‌اى مانند « كه به دو منسوب است » يا « كه از وى منقول است » بايد افتاده باشد . ( مص )\r\n( 2 ) - عيون : نوعى مرواريد است كه شاهوار مىگويند ( جواهرنامه ) .\r\n( 3 ) - شغب : غوغا و شورش .\r\n( 4 ) - اصبحت . . . چنان شده‌ام كه بيم و اميدى از كسى ندارم جز خداى خود كه فضل و برترى از آن اوست . / جدّم پيامبر من و پدرم امام من است و گفتارم توحيد و عدل است .\r\n( 5 ) - مال ، مال خدا و بنده ، بنده خداست و بخشش بهتر است از منع و « به زودى آنان كه ظلم كردند مىدانند كه كجا بازمىگردند » . ( قسمت اخير آيهء قرآن است : سورهء شعراء 26 / 227 ) .\r\n( 6 ) - فانّها . . . همانا از وسوسه‌هاى او انديشه‌هايى به بار مىآيد ، مىبخشد و امساك مىكند ؛ نه از روى بخل و نه از روى كرم . ( ظاهرا بيت از معاوية بن سفيان مشهور به ابو القاسم اعمى از شعراى بغداد است ) .\r\n( 7 ) - وفات مستنصر در 18 ذىالحجهء سال چهارصد و هشتاد و هفت بود .\r\n( 8 ) - انّما . . . به آن‌ها مهلت مىدهيم تا بيشتر به گناهانشان بيفزايند . ( آل عمران 3 / 178 ) .\r\n","page_name":" 731 ","page_number":115},
  {"content":"\r\n\r\nبدعت دو گروه گشتند . قومى به امامت نزار گفتند « 1 » كه اعتبار نصّ اوّل راست . و اسماعيليان يعنى ملاحدهء عراق و شام و قومش و خراسان ازيشان بودند و ايشان را نزاريّه گويند . و جماعت ديگر امامت مستعلى اثبات كردند ؛ ايشان اسماعيليان مصر و آن دياراند ؛ آن جماعت را مستعلويان خوانند . و حسن صبّاح در ايّام مستنصر دعوت ظاهر كرد در ولايات ديلم چنانك بعد ازين ذكر آن خواهد آمد . و طايفهء نزار [ يّه 
  ] را بدان سبب اسم الحاد بريشان اطلاق افتاد كه ايشان در دعوت حسن صبّاح رفع شرايع محمّدى عليه السّلام كردند و محرّمات را مباح داشتند قال اللّه تعالى  وَ مَنْ لَمْ يَحْكُمْ بِما أَنْزَلَ اللَّهُ فَأُولئِكَ هُمُ الْفاسِقُونَ  « 2 » . امّا طايفهء مستعلويان از ظاهر شرع تمرّد نكردند و تتبّع سنن آبا و اجداد نمودند . اجناد و اهالى مصر متابعت مستعلى كردند و او را در مسند خلافت بنشاندند . و نزار با دو پسر خويش از مستعلى بگريخت 51 - و به اسكندريّه رفت . اهالى آن بيعت او قبول كردند . مستعلى لشكرها فرستاد تا او را مدّتى در اسكندريّه حصار دادند و عاقبت اسكندريّه مسلّم كردند و او را با هر دو پسر به مصر بردند . تا به وقتى كه هر سه وفات يافتند در قاهره محبوس بودند . و طايفهء نزاريّه چنان دعوى كنند كه از يك پسر نزار كه اسم امامت داشت برحسب مذهب باطل ايشان پسرى ماند در اسكندريّه كه كسى برو دست نيافت و او را نشناخت و اكنون « 3 » انتما « 4 » و انتساب سرور ملاحدهء الموتى بدوست و در دعوت ملاحدهء جديده ذكر آن خواهد آمد . مستعلى در خلافت بود تا وقتى كه وفات يافت « 5 » .\r\nابو علىّ منصور « 6 » كه پسرش بود به‌جاى او بنشست . در رابع ذوالقعده سنهء اربع و عشرين و خمسمائة « 7 » جمعى از غلاة « 8 » مذهب نزارى او را مغافصة هلاك كردند .\r\nچون او را پسرى نبود ابن عمّ او ابو الميمون عبد المجيد بن محمّد را وليعهد كرده بود 52 - . قايم‌مقام او خليفه شد و او را الحافظ لدين اللّه لقب دادند . مدّت بيست سال در خلافت بماند « 9 » .\r\n\r\n\r\n","description":"","footnote":"\r\n( 1 ) - گفتند : يعنى قائل شدند و « كه » ظاهرا تعليليّه است يعنى « به علّت اينكه » ، نه تفسيريّه به معنى « يعنى » و نه حرف ربط است .\r\n( 2 ) - و من . . . و هركس به آنچه خدا نازل كرده است داورى نكند از فاسقان است . ( سورهء مائده 5 / 47 ) .\r\n( 3 ) - از اينجا معلوم مىشود كه تأليف اين موضع از كتاب قبل از فتح قلاع الموت به دست هولاكو بوده است . ( مص )\r\n( 4 ) - انتماء : نسبت يافتن به كسى ، انتساب .\r\n( 5 ) - در 17 صفر سال 495 .\r\n( 6 ) - ملقّب به « الآمر به احكام اللّه » .\r\n( 7 ) - سال 524 .\r\n( 8 ) - غلاة : افراطكنندگان ، جمع غالى .\r\n( 9 ) - و در پنجم جمادى الآخر ، سال 544 وفات يافت .\r\n","page_name":" 732 ","page_number":116},
  {"content":"\r\n\r\nبعد از او ابو منصور اسماعيل « 1 » به‌جاى او بنشست و او را الظّافر 53 - لقب دادند . عبّاس بن تميم 54 - كه وزير او بود او را بكشت « 2 » .\r\nپسر او ابو القاسم عيسى را كه در سنّ پنج سالگى بود به‌جاى او بنشاند و الفائز باللّه « 3 » لقب او بود و شش سال در خلافت بماند و بگذشت « 4 » .\r\nو بعد ازو پسر عمّش ابو محمّد عبد اللّه بن يوسف بن حافظ را به خلافت بنشاندند و لقب او العاضد لدين اللّه 55 - دادند تا به وقتى كه آل ايّوب بر مصر و بلاد آن مستولى شدند .\r\n\r\nذكر كيفيّت و سبب اين احوال [ يعنى انقراض فاطميين و استيلاء آل ايوب بر مصر 
  ]\r\nدر اوايل سنهء اربع و خمسين [ صح : اربع و ستّين 
  ] و خمسمائة 56 - « 5 » از فرنگ لشكرى انبوه به ديار مصر آمد و به قتل و نهب مشغول گشتند . شابور « 6 » كه وزير عاضد 57 - بود و حلّ و عقد مملكت مصر در دست او ، چون لشكر فرنگ به محاصرهء قاهره مشغول گشتند و خليفه و وزير و تمامت اهالى مصر و قاهره نوميد شدند شابور با سرور ايشان به هزار هزار دينار مصرى مصالحه كرد ؛ بعضى مؤجّل « 7 » و بعضى نقد . تا ايشان از محاصرهء قاهره برخاستند و هم در ديار مصر بر انتظار استيفاى تتمّه مال مواضعه مقام كردند . و در آن وقت نور الدّين محمود بن زنگى بن اقسنقر صاحب شام بود . عاضد و وزير و اهل مصر به دو از استيلاى فرنگ استغاثت كردند و به مدد و معاضدت او استعانت جستند به حدّى كه گيسوى زنان نزديك او مىفرستادند « 8 » . نور الدّين شيركوه صاحب حمص را با لشكرى جرّار « 9 » به محافظت ديار مصر فرستاد و صلاح الدّين يوسف بن ايّوب كه برادرزادهء شيركوه بود مصاحب عمّ بود . چون فرنگ آوازهء لشكر شام بشنيدند روى با مساكن خويش نهادند و شير كوه متوجّه قاهره گشت . در هفتم ربيع الآخر سنهء اربع و ستّين و خمسمائة « 10 » به\r\n\r\n\r\n","description":"","footnote":"\r\n( 1 ) - كه پسر الحافظ لدين اللّه ابو الميمون عبد المجيد مذكور است .\r\n( 2 ) - در نيمه و به قولى اواخر محرّم سال 549 .\r\n( 3 ) - به اجماع مورّخين لقب اين خليفه « الفائز بنصر اللّه » است كه گاهى براى اختصار « الفائز » مىگويند . پس « الفائز باللّه » چنان كه در متن است بلاشك سهو است . ( مص )\r\n( 4 ) - در 17 رجب سال 555 .\r\n( 5 ) - سال 554 ، [ صحيح آن 564 
  ] . سال پانصد و پنجاه و چهار خطاى واضح و مخالف با اجماع مورّخين و متناقض با تصريح خود مصنّف است در . . . سطر بعد كه ورود شيركوه با عساكر به قاهره در سال 564 بود .\r\nرجوع به حواشى آخر كتاب .\r\n( 6 ) - رجوع به حواشى آخر كتاب .\r\n( 7 ) - مؤجّل : زمان‌داده‌شده ، مهلت‌دار .\r\n( 8 ) - براى انگيزش غيرت و مروّت او و اين رسمى بوده است .\r\n( 9 ) - جرّار : انبوه و آراسته .\r\n( 10 ) - سال 564 .\r\n","page_name":" 733 ","page_number":117},
  {"content":"\r\n\r\nقاهره رسيد 58 - . عاضد و شابور تعظيم و اكرام مورد او را استقبال كردند . شيركوه جهت لشكر از شابور التماس مالى كرد . شابور مطل « 1 » و مدافعت پيش نهاد . موالات و مصافات به منافره و معادات كشيد . شابور در تدبير آن ايستاد كه شيركوه را به علّت « 2 » ضيافت از دست برگيرد « 3 » . چون عاضد در دست شابور زبون و عاجز بود شيركوه را خبر داد از مكيدت او و بر قتل شابور باعث گشت . بر سبيل تفقّد و تودّد روزى شابور به نزديك شيركوه آمد . برادرزادهء او صلاح الدّين يوسف بر عادت به اسم استقبال با جماعتى از اهل سلاح پيش‌باز رفت . و او را بگرفت و آن‌چنانك فرمودهء عاضد بود سرش پيش او فرستاد و كان ذلك فى السّابع عشر من ربيع الآخر سنة اربع و ستّين و خمسمائة 59 - « 4 » . عاضد منصب وزارت به شيركوه تفويض كرد و او را ملك منصور لقب داد . سه ماه تمام نبود « 5 » كه گذشته شد . وزارت به برادرزادهء او صلاح الدّين يوسف داد . صلاح الدّين ضبط امور كرد و بر عاضد و مملكت مصر مستولى گشت و عاضد محكوم حكم او بود . صاحب شام نور الدّين محمود به صلاح الدّين يوسف چيزى نوشت كه : « چون نفاذ حكم در آن ممالك دست داد نصرت حقّ بر باطل واجب بايد داشت و حقّ را در نصاب خويش آرام داد و شعار دعوت اسلام به نام خلفاى عبّاسى ظاهر گردانيد . » صلاح الدّين اجابت كرد و اوّل جمعهء محرّم سنهء ستّ [ صح : سبع 
  ] و ستّين و خمسمائة « 6 » بر منابر ديار مصر به نام النّاصر لدين اللّه « 7 » خطبه كرد و سكّه زد . و عاضد روز عاشورا وفات يافت و صلاح الدّين اولاد و انساب او را محبوس كرد و به عاقبت تمامت را شربت فنا چشانيد و به كلّى نسل ايشان منقطع گردانيد . او صلاح الدّين يوسف مستبدّ و مستقلّ گشت و او را آثار محمود و مقامات مشهورست .\r\n\r\n\r\n","description":"","footnote":"\r\n( 1 ) - مطل : به تأخير افكندن وام .\r\n( 2 ) - به علّت : به بهانهء .\r\n( 3 ) - از دست برگرفتن : شبيه عبارت امروزى « از پيش پا برداشتن » ، كشتن .\r\n( 4 ) - معنى عبارت : اين حادثه در 17 ربيع الاول سال 564 روى داده ( رجوع به حواشى آخر كتاب ) .\r\n( 5 ) - مدّت وزارت شيركوه دقيقا دو ماه و پنج روز بود و وفات او در روز شنبه بيست و دوم جمادى الآخر سال پانصد و شصت و چهار بود . ( مص )\r\n( 6 ) - سال 566 [ صحيح آن 567 
  ] .\r\n( 7 ) - سهو واضح از مصنّف است . صواب به اجماع مورّخين « المستضىء بامر اللّه » است به‌جاى « النّاصر لدين اللّه » . و وانگهى تاريخ جلوس لدين اللّه سال پانصد و هفتاد و پنج است يعنى هشت سال بعد از اين واقعه . مدّت خلافت المستضىء 566 - 575 است . ( مص )\r\n","page_name":" 734 ","page_number":118},
  {"content":"\r\n\r\n\r\nذكر حسن صبّاح و تجديد او و دعوت ملاحده كه آن را دعوة جديده خوانند ، لا جدّدها اللّه تعالى « 1 »\r\nچون حقّ تعالى به واسطهء عزيمت و حركت پادشاه‌زادهء گيتى هولاكو قلاع و رباع آن ملاعين قلع كرد و شرّ ايشان دفع ، وقت فتح الموت فرمان نفاذ يافت كه مؤلّف اين كتاب بر مستودعات خزانه و مستجمعات كتابخانه مطّلع گردد تا آنچ لايق خاصّ باشد مستخرج كند . غرض آنست كه چون مطالعهء كتابخانه كه از سال‌ها باز جمع كرده بودند مىرفت از كثرت اباطيل فضول « 2 » و اضاليل اصول در مذهب و عقيدت ايشان كه با مصاحف مجيد و انواع كتب نفيس ممتزج كرده بودند و نيك و بد را با يكديگر منتسج گردانيده آنچ مصاحف و نفايس كتب بود بر منوال  يُخْرِجُ الْحَيَّ مِنَ الْمَيِّتِ  « 3 » از آن ميان استخراج مىرفت . مجلّدى كتاب يافت مشتمل بر احوال وقايع حسن صبّاح كه ايشان آن را « سرگذشت سيّدنا » خوانند . آنچ مقصود بود و مناسب سياقت اين تاريخ نقل افتاد و آنچ مصدّق و محقّق بود ايراد كرده شد « 4 » :\r\nنسبت او به قبيلهء حمير انتما « 5 » كرده است . پدر او از يمن به كوفه آمد و از كوفه به قم و از قم به رىّ . آنجا متوطّن گشت و حسن صبّاح آنجا در وجود آمد :\r\n اصلت ز قاينست و نشستت به كوشكك * اى خام قلتبان « 6 » تو به جيلان چه مىكنى « 7 » \r\nنام او الحسن بن علىّ بن محمّد بن جعفر بن الحسين بن محمّد [ بن 
  ] الصّبّاح الحميرى عليه لعنة اللّه و الملائكة و النّاس اجمعين « 8 » . در سرگذشت آورده‌اند كه وقتى « 9 » جماعتى از متّبعان او احوال پدران او بنوشتند و به نزديك او آوردند . از راه تصنّع و تلبيس بدان رضا\r\n\r\n\r\n","description":"","footnote":"\r\n( 1 ) - خداوند تعالى آن را تجديد نكناد .\r\n( 2 ) - فضول : زيادى ، ياوه .\r\n( 3 ) - يخرج . . . زنده را از مرده ، خارج مىكند ( سورهء روم 30 / 19 ) .\r\n( 4 ) - رشيد الدّين نيز اين كتاب را يعنى « سرگذشت سيّدنا » را به دست داشته و خلاصه‌اى از آن را ( نه عين آن را به تصريح خود او ) در جامع التّواريخ درج نموده است ولى منقولات او از آن كتاب به مراتب مفصّل‌تر است از منقولات جوينى . گويا جوينى به واسطهء فرط تديّن و تعصّب و تصلّب او در عقيده ، اين كتاب را كه طبيعتا در نظر او از كتب كفر و ضلال محسوب مىشد ، با كمال كراهت و تنفّر قلب به كار مىبرده است .\r\nلهذا به كمترين مقدار از نقل اين كتاب اختصار نموده است . ( مص )\r\n( 5 ) - انتماء : نسبت يافتن به كسى .\r\n( 6 ) - قلتبان : ديّوث ، كسى كه در حقّ زن خود غيرت ندارد .\r\n( 7 ) - معنى بيت : اصل و نسب تو از شهر قاين است و محل زندگيت در منطقهء كوشكك . پس اى نامرد ! تو در گيلان چه مىكنى ؟ ( از جمله ابياتى است از كوشككى قاينى از شعراء عهد سلطان سنجر و مخاطب شعر خود شاعر است . رجوع كنيد به مجمع الفصحاء ج 1 ص 488 ) .\r\n( 8 ) - لعنت خدا و فرشتگان و همه مردم بر او باد .\r\n( 9 ) - وقتى : به معنى زمانى ، روزگارى .\r\n","page_name":" 735 ","page_number":119},
  {"content":"\r\n\r\nنداد و آن اوراق را در آب شست . اين حسن لعين چنين تقرير كرد كه :\r\n« من مذهب آباء خويش مذهب شيعهء اثناعشرى داشتم . در رىّ شخصى بود اميره ضرّاب نام بر مذهب باطنيان مصر و هر وقت ما را با يكديگر مناظره‌اى مىبود و او مذهب مرا كسر مىكرد و من مسلّم نمىداشتم « 1 » امّا در دل من آن سخن جاىگير بود . در اثناى آن بيمارى مخوف صعب روى نمود . با خويش انديشه كردم كه آن مذهب حقّست و از غايت تعصّب تصديق آن نكردم ؛ اگر عياذا باللّه اجل موعود دررسد به حق نارسيده هالك باشم . از آن مرض خود شفا يافتم . ديگرى بود هم از جملهء باطنيان بونجم سراج نام . ازو تفتيش اين مذهب كردم . به شرح و تفصيل تقرير داد تا بر غوامض آن وقوف يافتم . و ديگرى بود مؤمن نام كه عبد الملك عطاش 60 - او را به دعوت اجازت داده بود . ازو عهد بيعت خواستم . او گفت : « مرتبهء تو كه حسنى از من كه مؤمنم بيشترست ؛ من چگونه عهد بر تو گيرم ؟ » يعنى بيعت امام چگونه از تو ستانم . بعد از الحاح عهد بر من گرفت .\r\nچون در سنهء اربع و ستّين و اربعمائة « 2 » عبد الملك عطاش كه در آن وقت در عراق داعى بود به رىّ رسيد مرا پسنديده داشت و نيابت دعوت به من فرمود و اشارت كرد كه به حضرت مصر بايد شد و در آن وقت مستنصر بود . در سنهء تسع و ستّين و اربعمائة « 3 » بر عزم مصر به اصفهان رفتم . »\r\nو از آنجا بر راه آذربيجان بعد از اخطارى « 4 » كه مشاهده كردست و در آن تاريخ « 5 » مفصّل نوشته به شام رفت « 6 » .\r\n« تا چون به مصر رسيدم در سنهء احدى و سبعين و اربعمائة « 7 » قرب يك سال و نيم آنجا مقام داشتم و در مدّت اقامت هرچند نزديك مستنصر نرسيدم « 8 » امّا مستنصر بر حال من واقف بود و به كرّات ستايش من كرده بود . و امير الجيوش « 9 » امير لشكر او كه مسلّط بود و\r\n\r\n\r\n","description":"","footnote":"\r\n( 1 ) - معنى عبارت : هر وقت ( هميشه ) باهم مناظره مىكرديم ؛ او مذهب مرا در بحث شكست مىداد و من تسليم نمىشدم امّا قلبا به سخن او اعتقاد پيدا مىكردم .\r\n( 2 ) - سال 464 .\r\n( 3 ) - سال 469 .\r\n( 4 ) - اخطار : خطرها .\r\n( 5 ) - يعنى « سرگذشت سيّدنا » .\r\n( 6 ) - اين پاراگراف معترضه‌اى است از خود جوينى و به همين خاطر افعال را به صيغه غايب آورده است .\r\n( 7 ) - سال 471 .\r\n( 8 ) - ابن الاثير در حوادث سنوات 427 و 487 و 494 مكرّرا تصريح كرده است كه حسن صبّاح با خود مستنصر شخصا ملاقات كرده بوده و از او پرسيده كه امام بعد از تو كيست ؟ مستنصر به پسر خود نزار اشاره نموده بوده است . شكّى نيست كه مسطورات « سرگذشت سيّدنا » در اين گونه امور شخصى حسن صبّاح بر قول هركسى ديگر مقدّم است . ( مص )\r\n( 9 ) - يعنى بدر جمالى پدر امير الجيوش شاهنشاه معروف به افضل . وى در سال 466 به وزارت مستنصر\r\n","page_name":" 736 ","page_number":120},
  {"content":"\r\n\r\nحاكم مطلق ، صهر « 1 » پسر خردتر ، مستعلى بود كه مستنصر او را به نصّ دوّم وليعهد كرده بود . و من بر قاعدهء اصول مذهب خويش دعوت با نزار مىكردم ، و تقرير آن رفته است .\r\nبدين سبب امير الجيوش با من بد بود . به قصد من ميان بر بست به حدّى كه الزام كردند تا مرا با جماعتى فرنگان بر راه كشتى به جانب مغرب گسى « 2 » كردند . دريا در آشوب بود .\r\nكشتى را با شام انداخت و آنجا مرا واقعه‌اى « 3 » افتاد . از آنجا به حلب آمدم و از آنجا بر راه بغداد و خوزستان به اصفهان رسيدم در ذىالحجّه سنهء ثلاث و سبعين و اربعمائة « 4 » ، و از آنجا به حدّ كرمان و يزد شدم و يك‌چندى دعوت كردم . بعد از آن به اصفهان آمدم و بار ديگر به خوزستان رفتم . و از آنجا بر راه بيابان به فريم 61 - « 5 » و شهريار كوه 62 - « 6 » آمدم و در دامغان سه سال مقام ساختم . و از آنجا جماعتى داعيان را به اندجرود 63 - و ديگر ولايات الموت فرستادم تا مردم را در دعوت مىآوردند . و تا جرجان و طرز 64 - « 7 » و سرحد و چناشك 65 - رفتم و از آنجا بازگشتم . سبب آنك نظام الملك بو مسلم رازى 66 - را تكليف كرده بود كه حسن را با دست آرد و او در طلب مبالغت مىنمود به رىّ نتوانستم آمدن و مىخواستم كه به ديلمان روم كه داعيان آنجا فرستاده بودم . به سارى آمدم و از آنجا بر راه دنباوند « 8 » و خوار « 9 » رىّ با قزوين رسيدم و از رىّ تحاشى نمودم . و ديگر بار از قزوين داعى به قلعهء الموت فرستادم كه علوىاى مهدى نام داشت از دست ملكشاه « 10 » . و الموت إله اموت است يعنى آشيانهء\r\n\r\n\r\n","description":"","footnote":"\r\nرسيد و تا آخر عمر در اين وظيفه باقى بود و در سال 487 پنج ماه قبل از وفات خود مستنصر وفات نمود .\r\n( 1 ) - صهر : داماد ، مراد از صهر در اينجا پدر زن است زيرا دختر بدر جمالى همسر مستعلى بود . ( مص )\r\n( 2 ) - گسى : گسيل .\r\n( 3 ) - مراد از « واقعه » چنان كه از فقرهء معادلهء اين موضوع در جامع التواريخ ورق 68 معلوم مىشود ظاهرا كرامتى است كه به قول خود او از او در كشتى ظاهر شده و قبل الوقت به مردم خبر داده بود كه كشتى غرق نخواهد شد : « ناگاه بادى عاصف برخاست و كشتى بشكست . مردم در اضطراب افتادند و سيّدنا همچنان فارغ و آرميده بود . يكى از او پرسيد كه در چنين حالت چه ايمن نشسته‌اى ؟ گفت : « مستنصر مرا خبر داده است از اين و گفته كه هيچ باك نباشد . از آن جهت نمىانديشم » كشتى به جبله افتاد . الخ\r\n( 4 ) - سال 473 .\r\n( 5 ) - فريم : يا « پريم » ظاهرا همان فيروزكوه حاليّه است در مشرق دماوند . رجوع كنيد به حواشى آخر كتاب .\r\n( 6 ) - شهرياركوه : ظاهرا عبارت بوده از سلسله جبال فيروزكوه و سواد كوه حاليّه و شهر عمدهء آن فريم بوده است . رجوع كنيد به حواشى آخر كتاب .\r\n( 7 ) - طراز : ابن اثير در حوادث سال 520 ( ج 10 / 269 ) قريه‌اى به همين اسم ( يعنى طرز ) نام برده و گويد از اعمال بيهق و از قراى مخصوصهء باطنيّه است . به احتمال بسيار قوى مراد در متن همين قريه باشد . ( مص ) رجوع به حواشى آخر كتاب .\r\n( 8 ) - دنباوند : دماوند .\r\n( 9 ) - خوار : ناحيه‌اى نزديك رى .\r\n( 10 ) - معنى جمله : فردى علوى به نام مهدى از سوى ملك شاه قلعه را به دست داشت .\r\n","page_name":" 737 ","page_number":121},
  {"content":"\r\n\r\nعقاب « 1 » و عقاب بر آنجا آشيانه داشت . قومى در الموت دعوت قبول كردند و علوى را نيز دعوت كردند . او نيز بر زبان « 2 » گفت كه قبول كردم . بعد از آن هركس را كه آن دعوت قبول كرده بود به حيلت به شيب « 3 » فرستاد و در دز دربست و گفت دز سلطانست . تا بعد از گفت‌وگوى بسيار باز آن جماعت را در گذاشت « 4 » و بعد از آن به سخن او به شيب نمىرفتند .\r\nچون « 5 » از قزوين به ديلمان رفتم .\r\nو از آنجا به ولايت اشكور و از آنجا به اندجرود رفت « 6 » كه متّصل الموت است و يك‌چندى مقام داشت . و از غايت زهد بسيار مردم صيد او شده بودند و دعوت او قبول كرده . تا شب چهارشنبه 67 - ششم رجب سنهء ثلاث و ثمانين و اربعمائة « 7 » ؛ و از نوادر اتّفاقات حروف إله اموت به حساب جمّل تاريخ سال صعود اوست بر الموت كه دزديده او را بر قلعه بردند . يك‌چندى بر آنجا پوشيده بنشست و نام خويش به دهخدا موسوم كرد . چون علوى بر آن حال وقوف يافت و اختيارى به دست نداشت او را اجازت دادند . و بهاى قلعه سه هزار دينار زر بنوشت بر حاكم گردكوه و دامغان رئيس مظفّر مستوفى كه دعوت او را در خفيه قبول كرده بود . و حسن رقعه‌ها « 8 » از غايت زهد نيك موجز نوشتى برين جمله كه نسخهء اين براتست : « رئيس م ظ « 9 » - حفظه اللّه - سه هزار دينار بهاى الموت به علوى مهدى رساند على النّبىّ المصطفى و آله السّلام و حسبنا اللّه و نعم الوكيل « 10 » . » فىالجمله\r\n\r\n\r\n","description":"","footnote":"\r\n( 1 ) - ابن الاثير مىگويد ( 10 / 131 ) : « و معنا بلسان الدّيلم تعليم العقاب » . تفسير ابن الاثير ظاهرا به صواب نزديك است ؛ چه « آموت » به زبان ديلمى ظاهرا همان كلمهء « آموخت » است . ( مص ) بعيد نيست باتوجّه به كلمهء « آموخت » كه به معنى « عادت كرده » و « خو گرفته » به كار مىرود ، الموت ( إله + آموت ) به معنى جايى است كه عقاب به آن خو گرفته يعنى جاى بلند . ضمنا « إله » به معنى عقاب است كه هنوز در گويش لرى استعمال دارد و تلفظ صحيح آن « إله » مىباشد . ( شارح ) .\r\n( 2 ) - بر زبان : ظاهرى ، زبانى .\r\n( 3 ) - به شيب فرستادن : در اين تاريخ همه جا به معنى از قلعه بيرون آمدن است و لزوما آن قلعه بر بلندى و تپه و يا كوه ، قرار ندارد .\r\n( 4 ) - فاعل افعال « فرستاد » و « دربست » و « درگذاشت » مهدى علوى است .\r\n( 5 ) - چون : چنان كه قبلا گفتيم اين چون هيچ جملهء جوابى ندارد و در اين تاريخ اكثرا به معنى « خلاصه » ، « الغرض » ، « بارى » و غيره است .\r\n( 6 ) - از اينجا ديگر نقل از خود جوينى است نه از حسن صبّاح .\r\n( 7 ) - سال 483 .\r\n( 8 ) - رقعه : نوشته ، نامه .\r\n( 9 ) - م ظ : اين علامتى است كه بعضى نسخ جهانگشا بعد از كلمهء « رئيس » آورده‌اند و منظورشان « مظفّر » بوده است .\r\n( 10 ) - سلام بر پيامبر برگزيده و خاندان او باد ، « خدا ما را كافى است و چه نيكو ياورى است . » ( قسمت اخير بخشى است از آيه 173 سورهء 3 ) .\r\n","page_name":" 738 ","page_number":122},
  {"content":"\r\n\r\nعلوى برات بستد و با خويش انديشه كرد كه : « رئيس مظفّر مردى بزرگست ، نايب اميرداد حبشى بن التون تاق به رقعهء او چگونه چيزى دهد ؟ » بعد از مدّتى به دامغان افتاد و مقلّ حال « 1 » گشته بود . خطّى كه داشت امتحان را نزديك رئيس مظفّر برد . حالى خط ببوسيد و زر بداد .\r\nحسن صبّاح - اخزاه اللّه - چون بر الموت مستقرّ و مستقلّ گشت داعيان به اطراف و اكناف فرستاد و روزگار خود بر اظهار دعوت و اضلال قاصر نظران مقصور كرد . و تغيير او آن بدعت را كه بعد ازو همان طايفه آن را دعوت جديده خواندند چنان بود كه متقدّمان آن قوم اساس مذهب خود بر تأويل تنزيل « 2 » خصوصا آيات متشابه و استخراجات غريب از معانى اخبار و آثار نهاده بودند و امثال اين و مىگفتند هر تنزيلى را تأويلى باشد و هر ظاهرى را باطنى ، حسن صبّاح به كلّى در تعليم و تعلّم در بست و گفت : « خداشناسى به عقل و نظر نيست ، به تعليم امامست ، چه اكثر خلق عالم عقلااند و هركس را در راه دين نظريست ؛ اگر در خداشناسى نظر عقل كافى بودى اهل هيچ مذهب را بر غير خود اعتراض نرسيدى و همگنان « 3 » متساوى بودندى چه همه‌كس به نظر عقل متديّن‌اند . چون سبيل اعتراض و انكار مفتوح است و بعضى را به تقليد بعضى احتياج است اين خود مذهب تعليم است كه عقل كافى نيست و امامى بايد تا در هر دور مردم به تعليم او متعلّم و متديّن باشند . » و كلمه‌اى چند موجز را ملواح « 4 » حبايل خديعت خود ساخت و آن را الزام نام نهاد . جهّال و عوام پنداشتند كه در تحت آن لفظ مختصر معانى بسيارست . و دقيق‌ترين آن الفاظ و معانى يكى آنست كه از معترضان مذهب خود سؤال مىكرد كه :\r\n« خرد بس يا نه بس ؟ » يعنى اگر خرد در خداشناسى كافى است هركس كه خردى دارد معترض را برو انكار نمىرسد ، و اگر معترض مىگويد خرد كافى نيست با نظر عقل به هم هرآينه معلّمى بايد اين مذهب اوست .\r\nپس « 5 » آنچ گفت خرد بس است يا نه بس مذهب او كه مطلوبش اثبات آنست درين سؤال آنست كه تعليم با خرد به هم واجبست و مذهب خصم آنست كه تعليم با خرد به هم واجب نيست . و چون واجب نباشد شايد كه تعليم جايز باشد و خرد را معين باشد بر نظر و شايد كه جايز نباشد و خرد تنها بايد و الّا خداشناسى حاصل نشود . و اين دو قسم\r\n\r\n\r\n","description":"","footnote":"\r\n( 1 ) - مقلّ حال : تنگ دست .\r\n( 2 ) - تنزيل : قرآن .\r\n( 3 ) - همگنان : همگان .\r\n( 4 ) - ملواح : مرغى كه بر دام مىبندند تا به واسطهء آن ديگر مرغان را شكار كنند . به فارسى خروهه مىگويند .\r\n( 5 ) - از اينجا سخن خود جوينى است در ابطال استدلال حسن صباح .\r\n","page_name":" 739 ","page_number":123},
  {"content":"\r\n\r\nاست و او به ابطال قسم دوّم مشغول شده است و مىگويد مذهب ايشان باطل كردم . و نه چنين است ؛ چه مذهب جمهور اهل عالم اينست كه وجود خرد مجرّد كافى نيست ؛ استعمال خرد بر وجهى مخصوص شرطست و تعليم و هدايت معين است بعضى خردمندان را ، و بعضى را با آن حاجت نباشد هرچند اگر باشد مانع نباشد . پس معلوم شد كه او ابطال مذهب جمهور را تعرّض نرسانيده است . و نيز موقوف گردانيدن تعليم بر شخص معيّن محتاج دليل باشد و دليل او مجرّد قول اوست كه مىگويد چون اثبات تعليم كردم و غير من قايلى نيست به تعليم پس تعيين معلّم به قول من باشد . و اين سخن ظاهرالفسادست و به مثابت آنست كه كسى گويد من مىگويم امام فلان كس است و برهان برين آنست كه اين سخن من مىگويم . اگر گويد « اجماع حقّ است پس اگر قول من صحيح نباشد و قول ديگران باطل كرده‌ام پس امّت بر باطل مجتمع شده باشند » جوابش اينست كه اجماع به نزديك جمهور حقّ است به سبب قرآن و خبر و به نزديك تو نه چنين است .\r\nپس بناى مذهب تو بر اجماع بنا بر قول خصم تو باشد و تو را مفيد نباشد . و او را بيرون اين هيچ حجّت ديگر نيست بر تعيين امام . آنچ گفته است پيغامبر عليه السّلام امرت ان اقاتل النّاس حتّى يقولوا لا إله الّا اللّه « 1 » يعنى كه گفتن لا إله الّا اللّه از من مىبايد گرفت و اين تعليم است ، به جواب گويند اين معارضست به حكايت پيرزن كه چون او را از خدا بپرسيدند اشارت به آسمان كرد ، پيغامبر عليه السّلام گفت دعوها فانّها مؤمنة « 2 » ، و گفت عليكم بدين العجائز « 3 » . و نگفت پيرزن را كه تو خداشناسى از من نگرفته‌اى ؛ مؤمن نيستى . و اعرابى گفت « أ ليست الزمان حقا « 4 » » ؛ پيغامبر عليه السّلام گفت « دعوه فقد فقه « 5 » . » و امثال اين زيادت از آنست كه بر توان شمرد . و چون اين كتاب نه جاى ابطال مذاهب باطل و اثبات مذهب حقّ است برين قدر اختصار اولى ديد . اين نوع خرافاتى كه ظاهر آن حبايل تلبيس و باطن آن غوايل « 6 » ابليس و مقصود از آن منع از نظر عقل و تحصيل علم داشت تقرير مىكرد ،  خَتَمَ اللَّهُ عَلى قُلُوبِهِمْ وَ عَلى سَمْعِهِمْ وَ عَلى أَبْصارِهِمْ غِشاوَةٌ وَ لَهُمْ عَذابٌ عَظِيمٌ  « 7 » .\r\nفىالجمله حسن در استخلاص نواحى كه متّصل الموت است و مواضعى كه بدان\r\n\r\n\r\n","description":"","footnote":"\r\n( 1 ) - امرت . . . مأمورم كه با مردم كارزار كنم تا بگويند : « لا إله الّا اللّه » .\r\n( 2 ) - دعوها . . . او را واگذاريد كه او بانويى مؤمن است .\r\n( 3 ) - عليكم . . . بر شما باد دين پيرزنان .\r\n( 4 ) - أ ليست . . . آيا زمان حق نيست ؟\r\n( 5 ) - دعوه . . . او را رها كنيد كه حقيقت را دريافته است .\r\n( 6 ) - غوايل : شرّ و فساد و دشوارى و مهلكه ، جمع غايله .\r\n( 7 ) - ختم . . . خداوند بر قلب‌ها و گوش‌هاى آنان قفل زد و بر ديدگانشان پرده كشيد و براى آن‌ها عذابى بزرگ است . ( سوره بقره 2 / 7 ) .\r\n","page_name":" 740 ","page_number":124},
  {"content":"\r\n\r\nنزديك بود مبالغت مىنمود و هر موضع كه به تلبيس دعوت ميسّر شد مسلّم گردانيد و آنچ به تغرير او مغرور نمىشد به قتل و هتك « 1 » و نهب « 2 » و سفك « 3 » و حرب مىستد و از قلاع آنچ ميسّر مىشد به دست مىآورد و هركجا سنگى مىيافت كه بنا را مىشايست بر آنجا قلعه‌اى بنياد مىنهاد . و از جملهء « 4 » سلطان ملك شاه اميرى بود نام او بورساس « 5 » [ ظ - يورنتاش 
  ] كه نواحى الموت اقطاع او بود . متواتر به پاى الموت تاختن مىكرد و هركجا دعوت او قبول كرده بودند و مطيع او شده مىكشت و غارت مىكرد . و چون هنوز ذخيره بر الموت معدّ نشده بود مقيمان آنجا مضطرّ و عاجز گشتند و عزم كردند كه قلعه به مردى چند جريده سپارند و خود به طرفى روند . بعد از آن حسن صبّاح دعوى كرد كه از امام او يعنى مستنصر به دو پيغامى رسيد كه از آن موضع انتقال نكنند كه ايشان را از آن مقام اقبالى متوقّعست . بدين تمويه « 6 » چنان ساخت كه مردم او بر مقاسات « 7 » شدايد دل بنهادند و بر الموت بايستادند و به اين لفظ كه ذكر رفت آن را بلدة الإقبال نام نهادند . و در سنهء اربع و ثمانين و اربعمائة « 8 » حسين قاينى را كه يكى از داعيان او بود به قهستان فرستاد تا آنجا دعوت كند . و جماعتى او را اجابت كردند و در قهستان به طرفى ايستادند « 9 » . و از جهت « 10 » حسن صبّاح نايبى به حاكمى ايشان مسمّى گشت . و همچنانك حسن صبّاح در الموت پيش گرفته بود ايشان نيز به قهستان در افشاء دعوت او و استخلاص حوالى و حدود خود چندانك مىتوانستند از ساختن تزاوير « 11 » و به دست گرفتن قلاع مشغول شدند . چون حكايت بدعت او فاش شد و اضرار آن طايفه به مسلمانانى كه در جوار ايشان بودند منتشر گشت سلطان ملكشاه در اوايل سنهء خمس و ثمانين و اربعمائة « 12 » اميرى را كه\r\n\r\n\r\n","description":"","footnote":"\r\n( 1 ) - هتك : پرده‌درى ، رسوا كردن .\r\n( 2 ) - نهب : غارت كردن .\r\n( 3 ) - سفك : ريختن [ خون 
  ] .\r\n( 4 ) - از جملهء : « از جمله كسى بودن » به معنى از جملهء بستگان و متعلّقان كسى بودن است .\r\n( 5 ) - ضبط اين كلمه در متن مرحوم قزوينى به همين صورت است و ظاهرا صحيح آن « يورنتاش » است كه در تركى به معنى سنگ سفيد است مركب از « يورن » به معنى سفيد و « تاش » به معنى سنگ .\r\n( 6 ) - تمويه : دروغ آرايى ، نيرنگ‌سازى .\r\n( 7 ) - مقاسات : رنج چيزى كشيدن ، از مجرد قساوة به معنى سخت شدن .\r\n( 8 ) - سال 484 .\r\n( 9 ) - معنى جمله : عده‌اى دعوت او را اجابت كردند و در قهستان به جانبدارى او برخاستند .\r\n( 10 ) - از جهت : در تعبير قدما به معنى « از جانب » استعمال مىشده است . ( مص )\r\n( 11 ) - مرحوم قزوينى ذيل كلمهء « تزاوير » مىنويسند : « مقصود از اين كلمه و تصحيح قطعى آن معلوم نشد و من ندانستم كه آيا معنى معروف تزوير در اينجا مراد است يا معنى ديگرى . از اين گذشته جمع تزوير بر تزاوير گرچه قياسا جايز است استعمالا تا اندازه‌اى غريب و غير مأنوس به نظر مىآيد مثل اينكه كسى مثلا در جمع تدليس و تنبيه تداليس و تنابيه استعمال نمايد » .\r\n( 12 ) - سال 485 .\r\n","page_name":" 741 ","page_number":125},
  {"content":"\r\n\r\nارسلانتاش نام بود به دفع و قمع حسن صبّاح و متابعان او نامزد فرمود . آن امير در جمادى الأوّل سال مذكور به محاصرهء الموت بنشست . و آن وقت با حسن صبّاح بر الموت شصت هفتاد مرد بيش نبود و اندك ذخيره‌اى داشتند . به سدّ رمق و قوت اندك روزگار مىگذاشتند و با محاصران به جنگ و قتال مشغول مىبودند . داعى حسن صبّاح كه نامش دهدار بوعلى بود از زواره و اردستان به قزوين مقام داشت و قومى از مردم قزوين اجابت او كرده بودند . و همچنين در ولايت طالقان و كوه بره « 1 » و ولايت رىّ بسيار مردم دعوت صبّاحى را متقلّد شده بودند و رجوع ايشان با آن متوطّن قزوين بود . حسن صبّاح از دهدار بوعلى استمداد نمود . او از مردم كوه بره و طالقان جماعتى را تحريض كرد و از قزوين جهت او اسلحه و آلات حرب فرستاد تا مردى سيصد ازيشان به مدد حسن صبّاح آمدند و خود را بر الموت افكندند و به معاونت مقيمان الموت و مظاهرت قومى از مردم رودبار كه از بيرون قلعه با ايشان مواضعه و ميعاد نهادند در آخر شعبان اين سال يك شب شبيخون بر لشكر ارسلانتاش زدند و به تقدير الهى لشكر ارسلانتاش منهزم شدند و از الموت برفتند و با خدمت ملكشاه شدند . سلطان ملكشاه از آن متفكّر گشت و در انديشهء استيصال آن طايفه ايستاد . خود روزگار به آخر رسيده بود . از وفات او تعويق در تدبير قمع آن مخذولان افتاد و فتنهء ايشان قوى شد . و هم در اوايل سنهء خمس و ثمانين و اربعمائة « 2 » اميرى ديگر را از خواصّ او نامش غزل سارغ نامزد دفع ملاحدهء قهستان كرد و لشكرهاى حدود خراسان را به متابعت و مظاهرت او فرمود . غزل سارغ آن جماعت را در حصار دره « 3 » كه متّصل سيستانست از مضاف مؤمن‌آباد « 4 » محصور كرد و به جنگ ايشان مشغول شد . پيش از استخلاص خبر وفات ملكشاه به او رسيد . از آنجا برخاست و لشكر او متفرّق شدند . آن جماعت نيز چون طاغيان الموت دست تطاول به هر طرف دراز كردند و پاى تعدّى بكشيدند چنانك گفته‌اند :\r\n\r\n\r\n","description":"","footnote":"\r\n( 1 ) - كوه بره : قطعا همان « بره » است كه در نزهة القلوب صص 217 و 218 شرح آن را مىدهد و از وصفى كه از آن مىكند تقريبا يقين حاصل مىشود كه مراد از آن منجيل حاليّه است . ( مص )\r\n( 2 ) - سال 485 .\r\n( 3 ) - دره : قريه‌ايست واقع در تقريبا پانزده فرسخى جنوب طبس مسينان و بيست فرسخى جنوب شرقى بيرجند بر سر راهى كه از بيرجند به سيستان مىرود و قلعه كهنه‌اى هنوز در تپه‌هاى اطراف آن باقى است .\r\n( مص )\r\n( 4 ) - مؤمن‌آباد : ناحيه‌ايست كوهستانى ما بين بيرجند و طبس مسينان در شرقى بيرجند و غربى طبس مسينان و هنوز نيز به همين نام موسوم است .\r\n","page_name":" 742 ","page_number":126},
  {"content":"\r\n\r\n يا لك من قبّرة بمعمر * خلا لك الجوّ فبيضى و اصفرى « 1 » \r\nدر ابتداى خروج او نظام الملك الحسن بن علىّ بن اسحاق الطّوسى - رحمه اللّه - وزير ملكشاه بود . چون به نظر ثاقب از شمايل احوال حسن صبّاح و اتباع او امارات « 2 » فتنه‌ها در اسلام مىديد و علامات خلل‌ها مشاهده مىكرد در حسم « 3 » مادّهء فتنهء صبّاحى به جدّ ايستاده بود و در تجهيز و تسريح « 4 » عساكر به قمع و قسر « 5 » ايشان مبالغت مىنمود . حسن صبّاح مصايد « 6 » مكايد بگسترد تا صيدى شگرف چون نظام الملك به اوّل وهلت در دام اهلاك آورد و ناموس « 7 » او را از آن كار صيتى « 8 » افتاد . به شعبدهء غرور و دمدمهء زور « 9 » و تعبيه‌هاى مزخرف « 10 » و تعميه‌هاى مزيّف « 11 » تمهيد قاعدهء فدائيان كرد . شخصى بوطاهر ارّانى نام و نسب  خَسِرَ الدُّنْيا وَ الْآخِرَةَ  « 12 » شد و با اين ضلالت كه طلب سعادت آخرت مىكرد شب آدينه دوازدهم رمضان سنهء خمس و ثمانين و اربعمائة « 13 » به حدود نهاوند در منزلى كه سحنه 68 - خوانند به شكل صوفى پيش محفّهء « 14 » نظام الملك رفت كه بعد الافطار در محفّه از بارگاه با خرگاه حرم مىشد . كاردى برو زد و نظام الملك از آن زخم شهيد شد . و اوّل كسى كه فدائيان كشتند نظام الملك بود .\r\nو حسن صبّاح در آن وقت كه از مصر بازگرديده بود به اصفهان رسيد . آوازهء مقالت او و انتساب به باطنيان و دعوتى كه مىكرد با ايشان منتشر شده بود و كسانى را كه غم مسلمانى و ديانت دامن‌گير بود طلب او مىكردند . به اين سبب متوارى مىبود . و در اصفهان به خانهء رئيس ابو الفضل كه پوشيده دعوت او را قبول كرده بود رفت و يك‌چندى آنجا مقام ساخت و هر وقت اين رئيس پيش او شدى و حكايت‌ها و غم دل گفتندى .\r\nروزى در اثناى شكايت روزگار و حكايت تعصّب سلطان و اركان دولت او حسن صبّاح آهى بركشيد و گفت : « اى دريغ ! اگر دو مرد با من يكدل شدنى تا من اين ملك زير و زبر كردمى . » رئيس ابو الفضل پنداشت كه حسن را از كثرت فكر و خوف و مباشرت اسفار با\r\n\r\n\r\n","description":"","footnote":"\r\n( 1 ) - يا لك . . . خوشا به حال تو اين چكاوكى كه در منزلگاه پرآب و گياهى . آسمان براى تو صاف شد ، پس تخم بگذار و بانگ بزن .\r\n( 2 ) - امارات : نشانه‌ها .\r\n( 3 ) - حسم : بريدن .\r\n( 4 ) - تسريح : گسيل كردن ، يله كردن .\r\n( 5 ) - قسر : به ستم به كارى واداشتن .\r\n( 6 ) - مصايد : وسايل صيد ، جمع مصيد .\r\n( 7 ) - ناموس : در اينجا يعنى « كار و بار » ، « وضعيت » .\r\n( 8 ) - صيت : شهرت نيكو .\r\n( 9 ) - زور : لغتى عربى است به معنى دروغ و شرك و باطل .\r\n( 10 ) - مزخرف : آراسته .\r\n( 11 ) - مزيّف : ناسره ساخته ، نادرست .\r\n( 12 ) - خسر . . . زيان كار در دنيا و آخرت است ( سورهء حج 2 / 11 ) .\r\n( 13 ) - سال 485 .\r\n( 14 ) - محفّه : تخت روان كه بر دوش حمل مىكنند .\r\n","page_name":" 743 ","page_number":127},
  {"content":"\r\n\r\nخطر ماليخوليائى پديد آمده است و الّا ملك پادشاهى كه از مصر تا كاشغر در زير خطبه و سكّهء او باشد و چندين هزار پياده و سوار در زير رايت او به يك اشارت جهانى بر هم زنند چگونه به دو شخص يكدل ملك او زير و زبر توان كرد . درين فكر مىپيچيد و با خود مىگفت كه او مرد لاف و سخن گزاف نيست بىشك مرض دماغى تولّد نمودست .\r\nاز روى اعتقاد معالجت مرض ماليخوليا بىآنكه برو اظهار آن كند پيش گرفت و شربت‌هاى معطّر و غذاهاى مقوّى مزاج مرطّب دماغ « 1 » كه لايق اصحاب چنين علّتى « 2 » باشد ترتيب داد و به وقت عادت تناول شربت و طعام پيش او برد . حسن صبّاح در حال كه اين جنس مشروب و مأكول مشاهده كرد بر خيال رئيس ابو الفضل واقف شد و در ساعت عزيمت انتقال نمود . هرچند رئيس تضرّع و زارى كرد مقام نساخت . چنين گويند كه به كرمان « 3 » رفت تا بعد از آنك بازآمد در الموت متمكّن گشت و نظام الملك را بر دست فدائيان بكشت . و سلطان ملكشاه بعد از نظام الملك به چهل روز وفات يافت و امور ملك مختلّ و مزلزل گشت و هرج و مرج در ولايات پديد آمد و در انتهاز آن فرصت كار حسن صبّاح قوى شد و هركرا بيمى بود به دو التجا مىكرد . رئيس ابو الفضل مذكور فرصتى طلبيد و به الموت رفت و در زمرهء او منخرط « 4 » شد . حسن صبّاح روزى روى به دو آورد و گفت : « هيچ معلوم شد كه ماليخوليا مرا بود يا تو را ؟ ديدى كه چون دو يار مساعد يافتم به سخن خويش وفا كردم و دعوى خود را برهان بنمودم ؟ » رئيس ابو الفضل در پاى او افتاد و استغفار كرد . و بعد از نظام الملك به مدّتى در دو نوبت دو پسر او را كارد زدند يكى را كه نام احمد « 5 » بود به بغداد مفلوج گشت . و فخر الملك « 6 » را در نشابور كارد زدند . و بعد از آن امرا و اسفهسالاران و معارف را به حيلهء فدائى متواتر و متوالى مىكشت و هر\r\n\r\n\r\n","description":"","footnote":"\r\n( 1 ) - مرطّب دماغ : تروتازه‌كنندهء مزاج .\r\n( 2 ) - علّت : بيمارى .\r\n( 3 ) - كرمان : ظاهرا غلط فاحش است زيرا جوينى در ابتداى اين حكايت صفحه 743 گفت : « و حسن صبّاح در آن وقت كه از مصر بازگرديده بود . » پس اين واقعه قطعا بعد از مراجعت او از مصر بوده است نه قبل از آن .\r\n( مص )\r\n( 4 ) - منخرط : اسم فاعل از انخراط به معنى در ميان چيزى درآمدن ، به رشته كشيده شدن .\r\n( 5 ) - يعنى ابو نصر احمد بن نظام الملك كه او نيز مانند پدرش ملقّب به نظام الملك بود . وى از سال 500 الى 504 به وزارت سلطان محمد بن ملكشاه و از سال 516 الى 517 به وزارت خليفه المستر شد باللّه منتصب بود و در سال 544 در بغداد وفات كرد . كارد خوردن او به دست باطنيّه در سال 503 بود در جامع بغداد .\r\n( 6 ) - يعنى فخر الملك ابو الفتح المظفّر بن نظام الملك . در سال 487 تتش بن آلب‌ارسلان او را به وزارت خود برگزيد و در سال بعد پس از قتل « تتش » به وزارت بركيارق منصوب گشت . در حدود سال 490 به وزارت سلطان سنجر در خراسان نايل آمد و مدّت ده سال تا آخر عمر خود در آن شغل بماند و در سال 500 در نشابور به دست باطنيان كشته شد .\r\n","page_name":" 744 ","page_number":128},
  {"content":"\r\n\r\nكه با او تعصّبى مىكرد بدين بازى از دست برمىگرفت . تقرير اسامى آن جماعت تطويلى دارد و بدين سبب دور و نزديك اصحاب اطراف به حبّ و بغض ايشان مبتلا مىشدند و در ورطهء هلاكت مىافتادند ؛ محبّان سبب آنك پادشاهان اسلام قهر و قمع ايشان مىكردند حكم  خَسِرَ الدُّنْيا وَ الْآخِرَةَ  مىگرفتند و مبغضان از مكر و حيلت او در قفص محافظت و احتياط مىگريختند و بيشتر كشته مىشدند . و چون ميان بركيارغ « 1 » و برادرش محمّد پسران سلطان ملكشاه منازعت افتاد و در ملك اضطراب و آشوب ظاهر گشت رئيس مظفّر كه حاكم دامغان بود منوب « 2 » خويش اميرداد حبشى « 3 » را بر آن داشت كه قلعهء گردكوه از سلطان بركيارق التماس كرد و سلطان ملتمس او را به اجابت مقرون گردانيد . رئيس مظفّر بر سبيل نيابت حبشى بر گردكوه رفت و در عمارت و استحكام آن اموال بسيار صرف كرد و تمامت خزاين منوب خويش را بر آنجا نقل . چون به ذخاير و خزاين مستظهر گشت سرّ معتقد خويش به قبول دعوت صاحب بدعت و التزام طريقهء كفر و الحاد ظاهر كرد و از قبل حسن صبّاح چهل سال بر آنجا روزگار گذرانيد . و در فصيل گردكوه در سنگ خارا چاهى كند و سيصد گز نزول كرد ؛ چون به آب نرسيد ترك كرد .\r\nبعد از وفات او به سال‌ها زلزله‌اى افتاد و در آن چاه چشمه‌اى گشاده شد . فىالجمله به معاضدت رئيس مظفّر كه سدّى منيع بود و شرّى بليغ ، كار حسن و دعوت او بالا گرفت . و بعد از آن قلعهء لمسر كه هم در رودبار الموت است و ساكنان آن قبول دعوت او نمىكردند ، يكى را از رفيقان خويش كه او را كيابزرگ‌اميد نام بود با جمعى از ملاحده بفرستاد تا دزديده شب چهارشنبه بيستم ذىالقعده سنه خمس و تسعين و أربعمائة « 4 » قلعه برآمد و ساكنان را بكشت . بزرگ اميد مدّت بيست سال در آن قلعه ساكن بود تا وقتى كه او را بخواند . به شيب نيامد . و حسن صبّاح را دو پسر بود يكى را استاد حسين گفتندى . و در قلعهء الموت علوىاى بود زيد حسنى گفتندى . در سرّ دعوت به خود مىكرده بود و نزديك آورده كه كار حسن به دست او مكفّى شود و ابتدا حسين قاينى را كه داعى قهستان بود به دست حسين دنباوندى « 5 » كشته « 6 » . چون حوالت خون حسين قاينى\r\n\r\n\r\n","description":"","footnote":"\r\n( 1 ) - بركيارغ : اين كلمه در متن مرحوم قزوينى به همين صورت ثبت شده است .\r\n( 2 ) - منوب : نيابت كرده‌شده ، اسم مفعول .\r\n( 3 ) - اميرداد حبشى بن التون تاق از امراء معروف سلجوقيّه و از جانب بركيارق والى خراسان بود و در سال 493 در جنگى كه ما بين او و سنجر واقع شد كشته شد .\r\n( 4 ) - سال 495 .\r\n( 5 ) - دنباوند : دماوند .\r\n( 6 ) - فاعل « كشته » علوى سابق الذكر است . يعنى آن علوى از جمله كارهايى كه براى پيشرفت مقصود خود كرده بود يكى اين بود كه حسين قاينى از دعات معروف حسن صبّاح را به دست دماوندى ( يا احمد\r\n","page_name":" 745 ","page_number":129},
  {"content":"\r\n\r\nبه پسر او استاد حسين صبّاح كردند بفرمود تا پسرش و احمد دنباوندى را قتل كردند . تا بعد از يك سال كه بر حال واقف شد علوى را با پسرى كه داشت قتل كرد . و چون حسن صبّاح بنيادكار و ناموس بر زهد و ورع و امر معروف و نهى منكر نهاده بود در مدّت سى و پنج سال كه در الموت ساكن بود هيچ‌كس در ملك او آشكارا شراب نخورد و در خم نريخت تا به حدّى كه شخصى بر قلعه ناى زده بود ؛ او را بيرون كرد و ديگر بار بر قلعه راه نداد . و پسرى ديگر داشت محمّد نام او را به شراب خوردن متّهم كردند . فرمود تا او را بكشتند . و قتل هر دو پسر خويشتن را بر آن حمل مىكرد كه بعد از وفات او كسى را خيال نيفتد كه او دعوت براى ايشان كردست و مقصود آن داشته . و موافق اين ناموس ديگر رفت « 1 » كه به وقت محاصره « 2 » زن را با دو دختر به گرده‌كوه فرستاد و به رئيس مظفّر بنوشت كه : « چون به جهت دعوت اين عورات دوك ريسند به اجرت آن ما لابدّ « 3 » ايشان بدهد . » و از آن وقت باز محتشمان ايشان در وقت محتشمى زن به نزديك خود نداشتندى .\r\nو چون استيلاء صبّاحى متمادى گشت به دفع و قمع آن سلطان محمّد ملكشاه لشكرها جمع كرد و نظام الملك احمد بن نظام الملك را بر سر آن بفرستاد و بر مدار الموت و استاوند « 4 » كه نزديك آنست بر كنار انديج « 5 » بداشت و مدّت‌ها جنگ كردند و غلّه‌هاى ايشان تلف كردند . چون از آن كار عاجز شد لشكر از رودبار بيرون آمد . و در قلعه‌هاى ايشان غلائى « 6 » عظيم بود چنانك قوت از گياه شد « 7 » . بدين سبب زنان و فرزندان را به هر موضعى مىفرستادند و او نيز زن و دختران خويش را با گردكوه فرستاد . و مدّت هشت سال متّصل لشكر متواتر به رودبار مىآمد و غلّه‌ها تلف مىكرد و از جانبين مناظره مىكردند . چون بدانستند كه قوت و قوّت نماند در اوّل سنهء احدى عشر [ ة 
  ] و خمسمائة « 8 »\r\n\r\n\r\n","description":"","footnote":"\r\nدماوندى ) نامى كشته بوده است . ( مص )\r\n( 1 ) - معنى جمله : مناسب همين ، قاعدهء ديگرى نيز هنگام محاصرهء الموت ايجاد شد .\r\n( 2 ) - يعنى محاصرهء الموت در مدّت هشت سال به توسّط لشكريان سلطان محمّد بن ملك شاه چنان كه در سطر 19 بدين مورد تصريح خواهد نمود .\r\n( 3 ) - ما لا بدّ : آنچه از آن چاره‌اى نيست ، مزد و قوت اندك .\r\n( 4 ) - استاوند : ذكرى از اين نام در هيچ‌يك از كتب تواريخ و مسالك و ممالك قديم و جغرافى جديد كه بدان دسترسى داشتم نيافتم . ( مص )\r\n( 5 ) - انديج : منظور رود « اندج » است كه يكى از فروع رود الموت است .\r\n( 6 ) - غلا : گرانى .\r\n( 7 ) - يعنى گياه غذاى مردم شد .\r\n( 8 ) - سال 511 .\r\n","page_name":" 746 ","page_number":130},
  {"content":"\r\n\r\nاتابك نوشتكين شيرگير « 1 » را بر سرلشكرها امير كرد و فرمود كه بعد ازين قلاع را محاصره كنند . در اوّل ماه صفر لمّسر را و يازدهم ربيع الأوّل الموت را در حصار گرفتند و مجانيق بنهادند و جنگ سخت مىكردند تا در ذىالحجّهء اين سال كه نزديك درآمد كه قلعه‌ها بستانند و خلق را از فتنه‌ها ايشان برهانند ؛ خبر رسيد كه سلطان محمّد ملكشاه در اصفهان گذشته شد . لشكرها پراگنده گشتند و ايشان زنده ماندند و ذخاير و آلات حرب و اسلحه كه لشكر جمع كرده بود ايشان به قلاع خود كشيدند . چون هر دولتى را غايتى و هر كارى را نهايتى است كه حقّ تعالى به كمال علم و قدرت خويش حدّ و وقت آن در ازل آزال مقدّر كردست و تا بدان سبب « 2 » نرسد با كثرت قوّت و آلت و عدّت البتّه ميسّر نگردد و دليل بر آن آنست كه فتح اين قلاع و استيصال اين بقاع به ظهور دولت پادشاه جهان منكو قاآن منوط بود و به قوّت و شوكت و حركت برادر او پادشاه گيتى هولاكو مضبوط كه به حقيقت تمامت اماكن و رباع ايشان را اصلا و رأسا در هفته‌اى زير و بالا كرد و حكم  فَجَعَلْنا عالِيَها سافِلَها  « 3 » گرفت چنانك شرح آن بر عقب مىآيد .\r\nمخاصمت برادرزادهء سلطان سنجر به تدارك كار ملاحده نمىرسيد . ديگرباره قوّت يافتند . و سلطان سنجر را چون ملك قرار گرفت به تدارك كار آن جماعت ابتدا لشكر به قهستان فرستاد و سال‌ها مخاصمت تمام بود و حسن صبّاح در تحرّى « 4 » مصالحت رسولان مىفرستاد و قبول نمىافتاد . حسن صبّاح جماعتى از خواصّ سلطان را به انواع مصايد بفريفت تا در پيش سلطان حفظ الغيبى « 5 » مىكردندى و از خادمان يكى را به مالى خطير بفريفت و كاردى بفرستاد تا در شبى كه سلطان مست خفته بود كارد را در پيش تخت در زمين نشاندند . چون سلطان بيدار گشت و كارد بديد از آن انديشناك شد و چون اين تهمت بر كسى نمىبست به اخفاى آن اشارت فرمود . حسن صبّاح رسولى فرستاد و پيغام داد كه : « اگرنه به سلطان ارادت خير بودى آن كارد را كه در شب در زمين درشت مىنشاندند در سينهء نرم استوار كردندى . » سلطان بترسيد و بدان سبب به صلح ايشان مايل شد . غرض آنك بدين تمويه « 6 » سلطان از دفع ايشان نكول « 7 » كرد و در روزگار او كار\r\n\r\n\r\n","description":"","footnote":"\r\n( 1 ) - امير نوشتكين معروف به شيرگير از امراء مشهور سلجوقيّه بود و در سال 525 به فرمان ابو القاسم ناصر بن على درگزينى انس‌آبادى وزير سلطان محمود بن محمّد بن ملك شاه سلجوقى به قتل رسيد .\r\n( 2 ) - سبب : ظاهرا در اينجا به معنى غايت و نهايت و حدّ يا موقع و وقت و اجل و نحو ذلك استعمال شده است . ( مص )\r\n( 3 ) - جعلنا . . . فرازهاى آن ( سرزمين ) را به نشيب تبديل نموديم . ( سورهء حجر 15 / 74 ) .\r\n( 4 ) - تحرّى : جستن و طلب كردن .\r\n( 5 ) - حفظ الغيب : در غياب كسى از او دفاع كردن و حمايت نمودن .\r\n( 6 ) - تمويه : دروغ آرايى ، نيرنگ‌سازى .\r\n( 7 ) - نكول : روى گردان شدن ، خوددارى كردن .\r\n","page_name":" 747 ","page_number":131},
  {"content":"\r\n\r\nايشان ترقّى گرفت و از خراج املاك كه در ناحيت قومش بديشان منسوب بود سه هزار دينار ادرار فرمود و در پاى گردكوه بر سبيل بدرقه و باج ايشان را معيّن كرد « 1 » تا اندك باجى از ابناء السبيل مىگرفتند و تاكنون آن رسم از آنست . و از مناشير سنجرى در كتابخانهء ايشان چند منشور كه باقى مانده بود به استمالت و احماد ايشان ديدم و از آن بر وفور اغضا و اغماض و سلامت‌طلبى سلطان استدلال گرفت « 2 » . القصّه در عهد سلطان آسوده و مرفّه بماندند .\r\nو حسن هم در ايّام سلطان در ماه ربيع الآخر سنهء ثمان عشر [ ة 
  ] و خمسمائة « 3 » رنجور شد و كس به لمّسر فرستاد و بزرگ اميد را بخواند و به‌جاى خويش تعيين كرد . و دهدار ابو على اردستانى را بر دست راست و دعوت ديوان به تخصيص « 4 » حوالت به دو كرد . و حسن آدم قصرانى را بر دست چپ ، و كيا با جعفر را كه صاحب جيش بود در پيش . و وصيّت كرد تا به وقتى كه امام با سر ملك خويش آيد به اتّفاق و استصواب هر چهار كار مىسازند . و حسن شب چهارشنبه ششم ربيع الآخر سنهء ثمان عشر [ ة 
  ] و خمسمائة « 5 » الى نار اللّه و سقره شتافت . و حسن صبّاح از آن روز كه بر قلعهء الموت شد - چنانك ذكر رفت - تا مدت سى و پنج سال كه از دنيا برفت هيچ‌وقت از آن قلعه به زير نيامد و از آن سراى كه مقامگاه او بود دو نوبت بيش بيرون نيامد و دو نوبت بر بام سراى شد و باقى اوقات در آن سراى معتكف بود و به مطالعهء كتب و تقرير سخن بدعت خويش و تدبير امور مملكت مشغول ؛ چنانك از « صابى » حكايت كنند كه به وقت تأليف « تاريخ تاجى » با دوستى كه از حال اشتغال او سؤال كرد گفت اكاذيب الفقها و اباطيل انمّقها ، حديث خرافة يا امّ عمرو « 6 » .\r\nچون بزرگ اميد با رفقاى ديگر بنشست بيست سال « 7 » همان قاعده و سلوك صبّاحى را\r\n\r\n\r\n","description":"","footnote":"\r\n( 1 ) - معيّن كرد : ظاهرا در اينجا به معنى « اجازه داد » و مجاز نمود و نحو ذلك است . ( مص )\r\n( 2 ) - يعنى گرفتم .\r\n( 3 ) - سال 518 .\r\n( 4 ) - دعوت ديوان به تخصيص : گويا « ديوان دعوت به تخصيص » مناسب‌تر است . ( مص )\r\n( 5 ) - سال 518 .\r\n( 6 ) - اكاذيب . . . دروغ‌هايى كه به هم آميختم و سخن‌هاى نادرستى كه به وسيله آن‌ها [ نوشته‌ها را 
  ] زينت دادم - اى امّ عمر ! حديث [ مرگ و زندگى و محشر 
  ] خرافه‌اى بيش نيست . ( قسمت اوّل اين عبارت از صابى ( ابراهيم بن هلال ) است با اندكى تصرف . قسمت دوّم مصراعى است از بيتى مربوط به « عبد اللّه بن الزّبعرى » شاعر مشهور معاصر حضرت رسول صلّى اللّه عليه و آله و مصراع اوّل آن اين است : حياة ثمّ موت ثمّ نشر .\r\n( 7 ) - مرحوم قزوينى مدّت حكومت بزرگ اميد را چهارده سال و كسرى ذكر مىكند و گفتهء جوينى را مبنى بر بيست سال سهو واضح مىداند . ر . ك : متن مرحوم قزوينى صص 216 - 217 .\r\n","page_name":" 748 ","page_number":132},
  {"content":"\r\n\r\nمسلوك مىداشت و بناى آن كه  عَلى شَفا جُرُفٍ هارٍ  « 1 » بود مستحكم مىكرد . و چون عهد دولت سلطان سنجر بود در اقلاع قلاع و هدم بقاع ايشان كسى جدّ نمىنمود . و در آن عهد ميان امير المؤمنين المستر شد باللّه و ميان سلطان مسعود سلجوقى كه به نيابت عمّ خود سلطان سنجر حاكم عراق و ارّان و آذربايجان بود مناقشتى بود . سبب آنك در آن ايّام در بغداد در خطبه بعد از نام خليفه ذكر سلطانى كه غالب بودى كردندى چنانك در روزگار آل بويه بوده بود و بر منابر ذكر سلطان مسعود نمىرفت . عزيمت قصد بغداد در ضمير او مستحكم گشت . المستر شد باللّه امير المؤمنين خواست تا برو پيش‌دستى نمايد با لشكر انبوه . چون نزديك همدان رسيد سلطان مسعود از آن جانب با لشكرى پيش آمد . از لشكر بغداد جماعتى غدر كردند و به لشكر سلطان منضمّ شدند . بدان سبب ضعف به لشكر خليفه راه يافت و لشكر سلطان ضعف « 2 » آن شدند كه بودند . مصاف شكسته شد و المستر شد باللّه در دست سلطان آمد و وزير و تمام اركان دولت او را بگرفتند . سلطان مسعود فرمود تا لشكر او هيچ آفريده را المى نرسانند و به مال و غارت قناعت نمايند . و از جانبين درين مخاصمت پنج نفس زيادت تلف نشد . و سلطان مسعود هرچند اركان او را در قلعه محبوس گردانيد التزام حرمت امير المؤمنين كرد و مصاحب او تا به مراغه برفت و به انهاى « 3 » اين حال كس نزد عمّش سلطان سنجر فرستاد . اتّفاق را در آن روزها زلازل و صواعق متواتر و مترادف گشت و بادهاى عواصف جهان را در آشوب گرفت و تمامت خلايق آن را بر وقوع اين حال حمل مىكردند . سلطان سنجر رسولان فرستاد و به سلطان مسعود مكتوبى نوشت مضمون آنك : « فرزند غياث الدّين مسعود چون برين منشور مطّلع شود درحال به خدمت امير المؤمنين رود و بعد از بوسيدن خاك بارگاه جهان‌پناه از جرايمى و اثقالى « 4 » كه سبب خذلان حادث شده است التماس صفح « 5 » جميل نمايد و از بادرات زلّات « 6 » استغفار كند و بداند كه حدوث صواعق مختلف و هبوب بادهاى عواصف « 7 » كه درين دور كسى مشاهده نكرده است و بيست روز است كه تا واقع شده است سبب وقوع اين حادثه مىدانم و از آن مىانديشم كه ازين تشويش لشكرها و خلايق مضطرب شوند . اللّه اللّه « 8 » تلافى اين كار واجب داند و عين فرض شمرد . » ازين\r\n\r\n\r\n","description":"","footnote":"\r\n( 1 ) - على . . . بر كنار پرتگاهى سراشيب ( سورهء توبه 9 / 109 ) .\r\n( 2 ) - ضعف : دوچندان .\r\n( 3 ) - انهاء : گزارش ، خبر دادن .\r\n( 4 ) - اثقال : بارها ، بار گناهان .\r\n( 5 ) - صفح : گذشتن از گناه .\r\n( 6 ) - زلّات : لغزش‌ها ، جمع زلّت .\r\n( 7 ) - عواصف : بادهاى سخت و تند .\r\n( 8 ) - اللّه اللّه : از اصوات ، در اينجا وجه تاكيدى و هشدارى دارد .\r\n","page_name":" 749 ","page_number":133},
  {"content":"\r\n\r\nماجرا بر خداترسى و پاك اعتقادى سلطان سنجر استدلال مىتوان كرد . سلطان مسعود بر امتثال فرمان به حضرت امير المؤمنين رفت و بعد از تقديم اعتذار و التزام استغفار و اقرار به آثام و اوزار التماس عفو نمود . و سلطان مسعود تبرّك و تيمّن را غاشيهء « 1 » امير المؤمنين برداشت و در پيش اسب او پياده مىرفت تا به سراپردهء او كه سلطان زده بود . چون امير المؤمنين بر تخت متمكّن شد سلطان در موضع حجّاب و مقام نوّاب بر پاى بايستاد . و سلطان سنجر بار ديگر رسولى فرستاد كه : « امير المؤمنين را همانا عزيمت دارالسّلام انديشه باشد ؛ در آن باب استعداد و ترتيب كه لايق چنان حضرتى باشد ساخته كند . » و به اعلام اين حال رسول سلطان سنجر كه از جملهء مقرّبان بزرگ‌ترين بود معتمدى را « 2 » نزديك سلطان مسعود فرستاد . سلطان به استقبال رسول برنشست .\r\nجماعتى از ملاعين فدائيان و ملاحده فرصت خلوّ درگاه از لشكر و سپاه نگاه داشتند و مغافصة در بارگاه رفتند و امير المؤمنين را كارد زدند در هفدهم ذىالقعده سنهء تسع و عشرين و خمسمائة « 3 » . سلطان مسعود جزعها نمود و تعزيتى عظيم چنانك لايق جانبين باشد اقامت كرد و او را در اندرون مراغه دفن كردند . جمعى از كوتاه نظران و بدخواهان دولت سنجرى اين حال را بديشان نسبت مىكردند « 4 » ؛ امّا كذب المنجّمون و ربّ الكعبة « 5 » .\r\nحسن طويّت « 6 » و نقاء « 7 » سريرت « 8 » سلطان سنجر در متابعت و تقويت دين حنيفى و شريعت و تعظيم امور دار الخلافه در ضمن شفقت و رأفت از آن واضح‌ترست كه به امثال اين بهتان و اشكال اين تزوير حضرت او را كه منبع صفح و منشأ رأفت بود نسبت توان داد .\r\nفىالجمله « و الكلام يجرّ بعضه بعضا « 9 » » با سر سخن آمديم : بزرگ اميد بر سر ضلالت\r\n\r\n\r\n","description":"","footnote":"\r\n( 1 ) - غاشيه : زين‌پوش اسب .\r\n( 2 ) - ظاهر عبارت اين است كه رسول سلطان سنجر معتمدى را از جانب خود نزد سلطان مسعود فرستاد ؛ ولى از سياق كلام بعد چنين برمىآيد كه مقصود از رسول و معتمد گويا شخصى واحد است ( و آن شخص « يرنقش قرآن خوان » است چنان كه در تاريخ العماد الكاتب ص 177 و ابن الاثير 11 / 12 آمده است ) ظاهرا اصل عبارت چنين بوده است : « و به اعلام اين حال ، سلطان سنجر معتمدى را كه از جملهء مقربان بزرگ‌ترين بود رسول ( يعنى به رسالت ) نزديك سلطان مسعود فرستاد . » و سپس در نقل و استنساخ تقديم و تأخيرى در بعضى كلمات روى داده است . ( مص )\r\n( 3 ) - سال 529 .\r\n( 4 ) - از جمله كسانى كه قتل مسترشد را به تحريك سلطان سنجر مىدانند عماد كاتب است در تاريخ سلجوقيّه ص 178 .\r\n( 5 ) - قسم به خداى كعبه كه منجّمان دروغ گويند .\r\n( 6 ) - طويّت : انديشه .\r\n( 7 ) - نقاء : پاكيزگى .\r\n( 8 ) - سريرت : باطن .\r\n( 9 ) - و . . . و بعضى سخنان بعضى ديگر را به دنبال خود مىكشاند .\r\n","page_name":" 750 ","page_number":134},
  {"content":"\r\n\r\nدر دست « 1 » جهالت نشسته بود . تا بيست و ششم جمادى الأوّل من سنة اثنتين و ثلثين و خمسمائة « 2 » در پاى هلاكت نرم شد و دوزخ از حطب جثّهء او گرم گشت . پسر او محمّد كه پيش از وفات به سه روز او را وليعهد كرده بود به حكم آنك  إِنَّا وَجَدْنا آباءَنا عَلى أُمَّةٍ  « 3 » تشييع « 4 » سنّت او كرد . چنانك خاتمت وخيم پدرش بر قتل مسترشد بود فاتحهء مذمومهء او بر قتل پسر مسترشد الرّاشد باللّه بود . و سبب آن حالت آنست كه چون راشد به خلافت بنشست بعضى به خلع او مايل شدند و جمعى برقرار در بيعت او بايستادند . بعد ما كه با سلطان مسعود به كرّات حربها كرده بود بر عزيمت قصد ملاحده و انتقام خون پدر از بغداد حركت كرد . در راه رنجور گشت و هم در آن ضعف به اصفهان رسيد . از مخاذيل فدائيان مغافصة در بارگاه او رفتند و به كارد زدند « 5 » و هم آنجا او را دفن كردند . و از آن وقت باز خلفاى عبّاسى مختفى شدند و از خلق محتجب گشتند . و محمّد بزرگ اميد بر متابعت مذهب حسن صبّاح و پدر خويش در استحكام قواعد آن مىكوشيد و در اقامت رسوم اسلام و التزام شرع هم بر آن شيوه كه ايشان اظهار كرده بودند مىرفت تا سيّم ربيع الأوّل سنهء سبع و خمسين و خمسمائة « 6 » بگذشت و الحق   « بِالْأَخْسَرِينَ أَعْمالًا الَّذِينَ ضَلَّ سَعْيُهُمْ فِي الْحَياةِ الدُّنْيا وَ هُمْ يَحْسَبُونَ أَنَّهُمْ يُحْسِنُونَ صُنْعاً   « 7 » . »\r\n\r\nذكر ولادت حسن بن محمّد بزرگ اميد [ معروف به على ذكره السلام و سلطنت او 
  ]\r\nولادت حسن در سنهء عشرين و خمسمائة « 8 » بود . چون به سنّ بلوغ نزديك رسيد هوس تحصيل و بحث اقاويل مذهب حسن صبّاح و اسلاف خويش كرد و سخن دعوت را در آن شيوهء صبّاحى و الزامات او نيك تتبّع نمود و در تقرير آن بارع « 9 » گشت . چون آن نوع كلمات را به مواعظ و نكت متصوّفه در آميخته بود و از تخريجات خويشتن به غثّ و سمين « 10 » درين قالب ريخته ، سخن‌هاى خطابى و امثال آن كه به نظر اوّل [ كه 
  ] آن را نظرة\r\n\r\n\r\n","description":"","footnote":"\r\n( 1 ) - دست : در اينجا به معنى مسند .\r\n( 2 ) - سال 532 .\r\n( 3 ) - انّا . . . ما پدران خود را بر طريقتى يافتيم ( سوره زخرف 43 / 22 ) .\r\n( 4 ) - تشييع : پيروى و متابعت .\r\n( 5 ) - در 25 يا 26 رمضان سال 532 .\r\n( 6 ) - سال 557 .\r\n( 7 ) - و الحق . . . و ملحق شد « به آنان كه كردارشان بيش از همه به زيانشان بود ، آن‌هايى كه كوششان در راه زندگى تباه مىشد و مىپنداشتند كارى نيكو مىكنند . » ( قسمت داخل گيومه از سورهء كهف آيات 103 و 104 است ) .\r\n( 8 ) - سال 520 .\r\n( 9 ) - بارع : كسى كه در فضل و دانش از همگنان خويش برتر است .\r\n( 10 ) - غثّ و سمين : لاغر و فربه ، كنايه از اندك و بسيار .\r\n","page_name":" 751 ","page_number":135},
  {"content":"\r\n\r\nالخرقاء « 1 » گويند عوامّ و مردم ناتمام به آن اعجابى نمايند در ايّام پدر خود محمّد هميشه مىراندى و به استحسان آن دعوت مىگفتى و به رفق و سخن‌آرائى آن قوم را زيادت مىفريفتى . و پدرش چون ازين شيوه عارى بود پسرش بدين تلبيسات و تزويقات « 2 » در جنب او عالمى متفوّق مىنمود . از آن سبب ضلالت اهل جهالت بالا مىگرفت و عوامّ به متابعت او رغبت مىكرد . و چون از پدرش مثل آن مقالات نشنيده بودند در گمان مىافتادند كه امامى كه حسن صبّاح وعده داده است اينست . ارادت آن طايفه به دو زيادت مىشد و در متابعت او مسارعت مىجستند . پدرش محمّد چون اين حال بشنيد و بر ظنون مردم واقف شد و او در التزام قاعدهء پدر و حسن در كار دعوت به امام و اظهار شعار اسلام متشدّد بود « 3 » و آن شيوه را متقلّد ، آن كار مستبعد دانست و بر پسر انكار بليغ كرد و مردم را جمع آورد و گفت : « اين حسن پسر منست و من امام نيستم بل از دعاة امام يكى داعىام . و هركس اين سخن مسموع و مصدّق دارد كافر باشد و بىدين . » و برين موجب قومى را كه امامت پسرش را تصديق كرده بودند به انواع مطالبات و عقوبات مثله « 4 » مىگردانيد و به يك نوبت دويست و پنجاه نفس را بر الموت بكشت و بر پشت دويست و پنجاه شخص ديگر كه هم بدين اسم موسوم بودند بست « 5 » و از قلعه بيرون كرد . ازين سبب منزجر و ممنوع گشتند . و حسن نيز از تبعهء اين خايف گشت و از پدر هراسان شد و در تبرّا از آن حوالت و تباعد از آن مقالت فصول نوشت و اين جماعت را كه امثال اين ظنون داشته باشد طعن و لعن كرد و بر ابطال اين اقوال و اثبات و استحكام مذهب پدر مبالغت‌ها نمود و رسالات پرداخت كه تا غايت وقت « 6 » آن سخن‌ها در ميان آن طايفه‌ها\r\n\r\n\r\n","description":"","footnote":"\r\n( 1 ) - نظرة الخرقاء : شك نيست كه غرض جوينى اشاره به مثل معروف « النّظرة الاولى حمقاء » است ( يعنى نظر اوّل احمقانه يعنى فريبنده و بىاساس است و مقصود از مثل آنكه در امور بايد تجديد نظر و تفكّر كرد .\r\nمنتهى چون عين عبارت مثل را ظاهرا به خاطر نداشته و از حافظهء خود نقل كرده بوده به‌جاى « حمقاء » خرقاء كه به همان معنى است آورده . حذف الف و لام در « النّظرة » نيز به سبك ايرانيان است در حذف الف و لام از موصوف در اين گونه تركيبات مانند « صراط المستقيم » يا « حجر الاسود » . ( مص )\r\n( 2 ) - تزويقات : جمع تزويق ، تزيين و آرايش ظاهرى .\r\n( 3 ) - يعنى محمّد بن بزرگ اميد در اتّباع طريقهء پدر خود بزرگ اميد و حسن صبّاح و عمل به سيرهء ايشان در دعوت به امام و تقيّد به متابعت شريعت اسلام متعصّب و سرسخت بود . ( مص )\r\n( 4 ) - مثله : بريدن اعضاى بدن .\r\n( 5 ) - معنى جمله : در يك نوبت دويست و پنجاه نفر را در الموت كشت و بعد جسد آن كشته‌ها را بر پشت دويست و پنجاه نفر ديگر كه به همين عنوان متّهم بودند بست و از قلعه بيرون كرد .\r\n( 6 ) - تا غايت وقت : تاكنون .\r\n","page_name":" 752 ","page_number":136},
  {"content":"\r\n\r\nمشهورست .\r\nو حسن در خفيه به شرب خمر مشغول بود . پدرش از آن حالت شمّه‌اى بشنود و در استكشاف آن حالت مبالغت مىنمود . و حسن در تفصّى « 1 » از آن تهمت لطايف‌الحيل مىساخت تا آن خيال از ضمير پدرش برخاست . و اتباع بىديانت و صيانت ايشان كه به انسلاخ شعار شريعت نزديك بودند ارتكاب محظور و شرب خمور را علامت ظهور امام موعود مىدانستند . تا چون او قايم‌مقام پدر شد اشياع و اتباع او بر تعظيم او به حكم اعتقادى كه به دو داشتند و او را امام مىپنداشتند زيادت توفّر مىنمودند و مبالغت مىكرد . و او چون متفرّد و مستبدّ گشت قوم را بر اطلاق آن هذيان عتاب و عقاب نمىكرد بلك در اوايل جلوس به‌جاى پدر به هر وقت رسوم شرعى و قواعد اسلامى را كه از عهد حسن صبّاح التزام آن نمودندى مسخ و فسخ جايز مىداشت و تغييرى مىكرد . و در رمضان سنهء تسع و خمسين و خمسمائة « 2 » بگفت تا در ميدانى كه به پاى الموت است منبرى بساختند چنانك روى به سمت قبله داشت بر خلاف آنچ قاعدهء اهل اسلام است .\r\nو چون هفدهم رمضان رسيد اهالى ولايات خود را كه در آن روزها به الموت استحضار كرده بود فرمود تا در آن ميدان مجتمع شدند . چهار علم بزرگ از چهار لون سپيد و سرخ و سبز و زرد كه آن كار را مرتّب كرده بودند بر چهار ركن منبر نصب كردند . و او بر منبر رفت و با آن سرگشتگان روزبرگشتگان كه به اغوا و اضلال او متوجّه جهت شقاوت و خسارت مىشدند چنان نمود كه از نزديك مقتدى « 3 » مذموم اعنى « 4 » امام موهوم كه مفقود غير موجود بود در خفيه نزديك او كس رسيده است و به عبارت ايشان « 5 » خطبه و سجلّى « 6 » آورده در تمهيد قاعدهء معتقد فاسد ايشان . و بر سر منبر منحرف بر قضيّت مذهب باطل معتسف « 7 » خود فصلى بگفت درين معنى كه امام ايشان در رحمت و ابواب رأفت خود بر اسلاميان و بريشان نيز گشوده و ايشان را ترحّم فرستاده و بندگان خاصّ گزيدهء خويش خوانده و آصار « 8 » و اوزار و رسوم شريعت ازيشان برگرفته و ايشان را به قيامت رسانيده . و آنگاه خطبه‌اى به لغت عربى كه با آنك معانى آن همه كذب و زور و\r\n\r\n\r\n","description":"","footnote":"\r\n( 1 ) - تفصّى : از تنگنا به درآمدن .\r\n( 2 ) - سال 559 .\r\n( 3 ) - مقتدى : املاى آن امروزه « مقتداى » مىباشد .\r\n( 4 ) - اعنى : قصد مىكنم ، صيغه متكلم وحده است از فعل مشهور « يعنى » با همان كاربرد .\r\n( 5 ) - يعنى به طبق تعبيرات ايشان ، به اصطلاح ايشان .\r\n( 6 ) - خطبه و سجلّ : اين اصطلاح بعد از اين مكرّرا در همين فعل ذكر خواهد شد . معنى آن به تعبير امروزه « بيانيه » مىباشد .\r\n( 7 ) - معتسف : گمراه .\r\n( 8 ) - آصار : تعهّدات سخت ، جمع اصر .\r\n","page_name":" 753 ","page_number":137},
  {"content":"\r\n\r\nتلفيق خرافات بود الفاظش اكثر غلط و سقط و خطاى فاحش و عبارات مشوّش بود برخواند به اين اسم كه سخن نامعلوم امام معدوم ايشانست « 1 » . و يكى را از جهّال ضلّال متابعان اراذل خود كه بر عربيّت وقوفى داشت بر پايهء منبر نصب كرده بود تا ترجمهء آن ترّهات مردود و الفاظ نامحمود به فارسى با حاضران مىگفت و تقرير مىكرد . مضمون خطبه آن بود كه : « حسن بن محمّد بن بزرگ اميد خليفه و حجّت و داعى ماست . و شيعهء ما در امور دينى و دنياوى مطيع و متابع او باشند و حكم او محكم دانند و قول او قول ما شناسند و بدانند كه مولانا - فاها بفيهم « 2 » - بريشان رحمت كرد و ايشان را در رحمت خود خواند و به خدا رسانيد . » و ازين نمط زخارف « 3 » زور « 4 » و لطايف غرور و فضايح مخرقه « 5 » و قبايح زندقه كه هم در شرع مجهول بود و هم در عقل نامقبول برخواند . و بعد از انشاد « 6 » بارد « 7 » و ايراد ناوارد از منبر به زير آمد و دو ركعت نماز عيد بگزارد و خوان بنهادند و قوم را حاضر آورد تا افطار كنند و كردند با حضور اصحاب ملاهى و اسباب مناهى و اظهار طرب و نشاط بر رسم اعياد و گفت امروز عيدست . و از آن وقت باز ملاحده - على الباقين منهم ما يستحقّون « 8 » - هفدهم رمضان را عيد قيام خواندندى و اكثر ايشان در آن روز به خمر خوردن ولوع نمودندى و به لهو و تماشا تظاهر كردندى و بدان تهتّك و افتضاح بيشتر از آن مجهولان مخذولان مراغمه « 9 » و معاندهء مسلمانان كه به اقامت در ميان ايشان مبتلا بودندى خواستندى « 10 » :\r\n و ما انا منهم بالعيش فيهم * و لكن معدن الذّهب الرّغام « 11 » \r\nو حسن قبيح سيرت كه مضلّ بصيرت بود در اثناى فصل و خطبهء « 12 » مذكور چنان اظهار كرده است كه از قبل امام حجّت و داعى است ؛ اعنى قائم‌مقام و نايب منفرد و او فى نفسه پسر محمّد بن بزرگ اميدست چه بر درهاى قلاع و حصون و كتاب‌هاى ديوارها\r\n\r\n\r\n","description":"","footnote":"\r\n( 1 ) - معنى كلّى عبارت : خطبه‌اى عربى و پراغلاط خواند با اين عنوان كه اين‌ها سخنان امام آنهاست ؛ البته سخنانى نامعلوم از امامى كه اصلا وجود ندارد .\r\n( 2 ) - فاها . . . « خاك بر دهانشان باد » . جملهء معترضه‌اى است از خود جوينى .\r\n( 3 ) - زخارف : سخنان آراسته به دروغ .\r\n( 4 ) - زور : كلمه‌اى است عربى به معنى دروغ و شرك و باطل .\r\n( 5 ) - مخرقه : دروغ ، حيله . جمع آن مخاريق .\r\n( 6 ) - انشاد : خواندن و قرائت كردن ، تعريف كردن .\r\n( 7 ) - بارد : سرد .\r\n( 8 ) - بر بازماندگان آن‌ها آنچه مستحق آنند باد .\r\n( 9 ) - مراغمه : به خشم درآوردن .\r\n( 10 ) - معنى جمله : و آن دريدگى و افتضاح را بيشتر آن مجهولان خوار مايهء ستيزه‌گر ، براى خشمگين كردن و دشمنى با مسلمانانى به بار مىآوردند كه به اقامت در ميان آن‌ها مبتلا شده بودند .\r\n( 11 ) - و ما . . . من از جملهء آن‌ها نيستم كه در ميان آن‌ها خوش باشم ، ولى [ من 
  ] معدن طلاى نهفته در خاكم ( بيت از متنبّى است ) .\r\n( 12 ) - فصل و خطبه : اين تعبير بعد از اين مكرّر ذكر مىشود .\r\n","page_name":" 754 ","page_number":138},
  {"content":"\r\n\r\nو عنوان نوشته‌ها همه چنان نوشتى كه حسن بن محمّد بن بزرگ اميد . و بعد هذا همچون ديگر اقوال و افعال آن جهّال ضلّال كه همه مخاريق « 1 » و تزاويق « 2 » بودى چنانك در امثال سايرست كه يسرّ حسوا فى ارتغاء « 3 » در فصول بىاصول كه نوشتى و تقرير مذهب نامهذّب كه دادى وقت وقت به تعريض و گاه‌گاه به تصريح چنان فرانمودى كه با آنك او را در ظاهر پسر محمّد بن بزرگ اميد دانسته‌اند در حقيقت امامست و پسر امام از اولاد نزار بن المستنصر . چنانك در آن هنگام كه ذكر دعوت به علامت « 4 » - كه آن را دعوت قيامت خوانند - به قهستان مىفرستاد و آنجا نيز اشاعت آن شناعت خواست كرد اين ذكر صريح گفته است . و آن حال چنان رفت كه حاكم قهستان را كه از قبل او در آن مملكت نايب بود رئيس مظفّر خواندندى . خطبه و سجلّ و فصل كه در ما تقدّم ذكر رفت بر دست شخصى كه او را محمّد خاقان گفتندى به رئيس مظفّر فرستاد تا آنجا بر مردم خواند . و بر زبان آن شخص به اهالى قهستان پيغامى داد هم ملايم مضامين آن اكاذيب . رئيس مظفّر بيست و هشتم ذوالقعدهء سنهء تسع و خمسين و خمسمائة « 5 » بر قلعه‌اى كه منشاى كافرى و الحادشان بود و آن را مؤمن‌آباد گفتندى منبرى منحرف از سمت سداد منصرف به جهت فساد - همچنانك امام مفتضح او به الموت نهاده بود - نصب كرد و بر آنجا شد و خطبه و سجلّ و فصل كه به دو فرستاده بودند برخواند . و محمّد خاقان بر پايهء دوّم منبر رفت و پيغام از زبان حسن بگزارد برين جمله كه : « مستنصر پيش ازين به الموت پيغام فرستاده بود كه خداى تعالى را پيوسته در ميان خلقان خليفتى باشد و آن خليفه را خليفتى . امروز خليفهء خداى منم و خليفهء من حسن صبّاح است . اگر فرمان او برند و متابعت او كنند فرمان من كه مستنصرم برده‌اند . و امروز من كه حسنم مىگويم خليفهء خداى بر روى زمين منم و خليفهء من اين رئيس مظفّرست . بايد كه فرمان او برند و آنچ او گويد دين خود دانند . » و آن روز كه بر ملحدستان مؤمن‌آباد افشاى اين مخازى و تقرير اين مساوى رفت هم در پايهء آن منبر و حريم آن مجمع چنگ و رباب زدند و شراب آشكارا بخوردند .\r\nو آن جاهلان مجهول و باطلان مخذول را در كيفيّت ميلاد نابوده و انتساب بيهودهء\r\n\r\n\r\n","description":"","footnote":"\r\n( 1 ) - مخاريق : دروغ‌ها ، حيله‌ها ، جمع مخرقه .\r\n( 2 ) - تزاويق : تزيين‌ها و آرايش‌هاى ظاهرى ، جمع تزويق .\r\n( 3 ) - يسرّ . . . سر كشيدن كف شير ، لذّت‌بخش است . ( اين مثل را در موقعى گويند كه كسى چيزى را طلب كند و هدفش چيز ديگرى باشد . در ظاهر گويد كف شير را مىخواهم و خود شير را بنوشد . نگا :\r\nمجمع الامثال ج 2 / ص 251 ) .\r\n( 4 ) - گويا مقصود حكايت چهار علم سفيد و سرخ و سبز و زرد باشد كه در صفحه 753 اشاره بدان شد . ( مص )\r\n( 5 ) - سال 559 .\r\n","page_name":" 755 ","page_number":139},
  {"content":"\r\n\r\nحسن مطعون كه فى الحقيقة وثن « 1 » ملعون بود از امامى مفروض كه به وجهى منقوض از اولاد نزار دعوى كردند دو روايت بلك دو غوايت « 2 » است و المبنىّ على المحال محال « 3 » .\r\nوجه اشهر كه معتقد اكثرست آنست كه از اطلاق ولد الزّنا برو هيچ تخلّف و توقّف نكردند و به اتّفاق گفتند كه شخصى از مصر كه او را قاضى ابو الحسن صعيدى گفتندى و از نزديكان و ثقات مستنصر بوده است و در سنهء ثمان و ثمانين و اربعمائة « 4 » اعنى بعد يك « 5 » سال از مرگ مستنصر به الموت آمد به نزديك حسن صبّاح و شش ماه آنجا بود و در رجب همين سال با مصر رفت و حسن صبّاح در تعظيم و توقير او تأكيدها كرده است و مبالغت‌ها نموده ؛ پسرزاده‌اى را از آن نزار كه از جملهء ائمّهء ايشان بود در زىّ اختفا و لباس توريه « 6 » به الموت آورده است و آن سرّ جز با حسن صبّاح با غير نگفته و اظهارى نرفته و او « 7 » را به ديهى در پايان الموت متوطّن كرده‌اند . به موجب حكمت ازلى كه مستقرّ امامت از مصر به ولايت ديلم منتقل مىبايست شدن و اظهار آن رسوائى كه ايشان آن را دعوت قيامت خوانند به الموت مىبايست بودن همان شخص كه از مصر آمد يا پسر او كه به حدود الموت ولادت او بوده باشد و مردم بر حقيقت آن مطّلع نيستند با زن محمّد بزرگ اميد زنا كرد تا آن زن از امام به حسن حامله شد . و چون ولادت نامبارك اتّفاق افتاد در خانهء محمّد بن بزرگ اميد هم محمّد و هم اتباع او چنان دانستند كه پسر اوست « 8 » و حسن خود امام بود و پسر امام . قول مشهور كه متمسّك جمهورست و به نزديك ايشان اصحّ و اصلح اينست مبنىبر انواع خزى و افتضاح . اوّل آنك گفتندى صبىّاى « 9 » كه به امامت او رضا دادند حرام‌زاده است و ولد الزّنا چنانك شاعر گويد :\r\n فمتى تقرّ العين من ولد الزّنا * و متى تطيب شمائل الأوغاد « 10 » \r\nدوّم آنك چگونگى نسب بىحسب او كه اثبات كردند مخالف خبر نبوى مصطفوى\r\n\r\n\r\n","description":"","footnote":"\r\n( 1 ) - وثن : بت .\r\n( 2 ) - غوايت : گمراهى .\r\n( 3 ) - و المبنىّ . . . چيزى كه بر محال بنا شده بيهوده و باطل است .\r\n( 4 ) - سال 488 .\r\n( 5 ) - وفات مستنصر در 18 ذىالحجّه سال 487 بوده و اگر قاضى ابو الحسن صعيدى چنان كه مؤلّف گويد شش ماه در الموت ماند و در رجب 488 به مصر بازگشت پس آمدن او به الموت يك سال بعد از وفات مستنصر نخواهد بود بلكه فقط يك ماه يا نهايتا دو ماه خواهد بود چنان كه از حساب واضح است . ( مص )\r\n( 6 ) - توريه : پوشاندن حقيقت .\r\n( 7 ) - او : يعنى پسرزادهء نزار .\r\n( 8 ) - يعنى پسر محمّد بن بزرگ اميد .\r\n( 9 ) - صبىّ : كودك خرد ، نوزاد .\r\n( 10 ) - فمتى . . . پس چه وقت بوده كه زنازاده نورچشمى باشد و چه وقت شده كه خوى و سرشت احمق‌ها نيكو باشد ( اوغاد جمع وغد : برده ، احمق ، كودك ) .\r\n","page_name":" 756 ","page_number":140},
  {"content":"\r\n\r\nعلى قائله الصّلاة و السّلام بود كه الولد للفراش و للعاهر الحجر « 1 » صدق رسول اللّه صلّى اللّه عليه و سلّم . و انّ القول ما قالت حذام « 2 » .\r\nسيّم كه طامّهء كبرى « 3 » و موجب شقاوت و خسران عقبى است آنك تصحيح اين وجه سقيم را حال انبياء مرسل به تشبيه آوردند و حوالت اين حال مموّه « 4 » به پيغمبران منزّه كردند و گفتند اين انتساب همچون انتساب ذبيح اللّه اسماعيل بن خليل اللّه ابراهيم - صلوات اللّه عليهما - بود كه در حقيقت پسر ملك السّلام بود كه ذكر او در تورية آمده است به ملخيزداق « 5 » چنانك در مقدّمهء اين اوراق بيامد . و به زعم اين طايفهء گمراه از جملهء امامان ايشان بوده و به ظاهر او را پسر ابراهيم - صلوات اللّه عليه - دانسته‌اند . و بدين دعوى نزديك ايشان اسماعيل امام باشد و ابراهيم نه امام . وجه دوّم كه معتقد اولاد و اقارب بزرگ اميد بودى ؛ اعنى خواصّ اهل نواحى الموت آنست كه محمّد بن بزرگ اميد را بر قلعهء الموت پسرى آمد و هم در آن روز امام مجهول را كه وجود نداشته در ديه پاى الموت اين حسن از مادر بزاد . بعد از سه روز زنى بر قلعهء الموت آمد و در سراى محمّد بن بزرگ اميد رفت و چند كس ديدند كه آن زن چيزى در زير چادر داشت . و به آن موضع بنشست كه طفل محمّد بن بزرگ اميد را آنجا خوابانيده بودند و در آن ساعت به حكم حكمت الهى غيرى آنجا نبود . اين حسن را كه پسر امام بود به جايگاه او بنهاد و كودك محمّد بن بزرگ اميد را با زير چادر گرفت و ببرد . اين وجه خود به وجهى از روايت اوّلين رسواترست كه زنى بيگانه در سراى پادشاهى شود و در حوالى طفل پادشاه هيچ خلق نباشد تا او طفلى بيگانه را به‌جاى پادشاه‌زاده بنهد و پادشاه‌زاده را ببرد كه كسى را وقوف نيفتد و بعد از آن پدر و مادر و دايگان و خدم و پرستاران هيچ‌كس تفاوت صورت طفل بيگانه از طفل خود بازنشناسد . و اين وجه خود بىشبهت از مكابرهء عقل و تكذيب حسّ و معاندهء عرف و عادتست . و بر تصديق اين قول از محمّد كه پسر اين حسن بوده است روايت كنند كه گفته است : « حديث بنوّت حسن از محمّد بن بزرگ اميد همچون بنوّت اسماعيل از ابراهيم عليهما السّلام بوده است ؛ تفاوت بيش از آن نبوده كه ابراهيم\r\n\r\n\r\n","description":"","footnote":"\r\n( 1 ) - الولد . . . فرزند از آن بستر است و براى زناكار سنگ و رجم است .\r\n( 2 ) - و انّ . . . گفته ، همان گفته حذام است . ( مصرع بيتى است از « حجيم بن صعب » يا وسيم بن طارق ) .\r\n( 3 ) - طامّهء كبرى : بلاى بزرگ ، كنايه از روز قيامت .\r\n( 4 ) - مموّه : مغشوش و ناراست .\r\n( 5 ) - ملخيزداق : نام پادشاهى كه نامش در تورات آمده است : ملخيزداق ملخ شوليم ، يعنى ملك الصدق و ملك السّلام ( پادشاه راستى و سلامتى ) .\r\n","page_name":" 757 ","page_number":141},
  {"content":"\r\n\r\nدانسته است كه اسماعيل پسر امامست نه پسر او چون آن وقت تبديل پسران « 1 » به معرفت و رضاى ابراهيم عليه السّلام بود و آن سرّ ازو مخفى نه و اينجا محمّد بن بزرگ اميد اين سرّ ندانسته و حسن را كه امام بود پسر خود پنداشته . » و ارباب اعتقاد اوّل و روايت متقدّم گفتند محمّد ابن بزرگ اميد بعد از ولادت پسر واقف شد كه پسر از آن او نيست و آن شخص كه طايفهء گمراه فرض امامت او كردند با زن او فجور و زنا كرده است و آن شخص را در نهان بكشت . پس برين ظنّ محمّد بن بزرگ اميد امام را كشته است . و ديگر آنك ياد كرديم كه او در التزام رسوم اسلام و متابعت اركان شريعت بر قاعدهء مذهب حسن صبّاح كه عين افتضاح بوده است نطاق « 2 » صلابت و تشدّد بربسته است ؛ با او بد باشند « 3 » و اكثر برو لعنت كردند و زيارت گورى « 4 » كه هم پهلوى گور حسن صبّاح و بزرگ اميد و دهدار بوعلى اردستانى نهاده است روا ندارند . و ديگر بار عموم ملاحده - خذلهم اللّه « 5 » - در عدد آباء ميان اين حسن و ميان نزار به دو گروه شدند ؛ يك قوم گفتند ميان ايشان سه پدر بود ، بايد كه ايشان را به امامت ياد كنند كه گويند اسمشان معلوم نيست « 6 » و در حقيقت خود چنانك در مثل آمده است هريك اسم به غير مسمّى بوده‌اند برين جملت :\r\nالحسن بن القاهر بقوّة اللّه بن المهتدى بن الهادى بن المصطفى نزار بن المستنصر . و ديگر قوم گفتند ميان ايشان دو پدر بيش نبود چه القاهر بقوّة اللّه خود لقب اين حسن بوده و در انتساب چنين گويند الحسن بن المهتدى ابن الهادى بن نزار . و در عرف طايفهء ملاحده شهرت اين حسن به « على ذكره السّلام 69 - « 7 » » بودى و اصل اين و ايراد اين لقب بر آن شخص در اوّل دعائى بوده است كه به ايّام او به هم مىگفته‌اند ، بعد از آن لقبى مشهور شده است او را كه جز بدين لقب نخواندند .\r\nو بر جمله حاصل اين مذهب بىحاصل و سرّ اين دعوت سراسر شرّ اين بود كه : « بر\r\n\r\n\r\n","description":"","footnote":"\r\n( 1 ) - مراد از « پسران » پسر حضرت ابراهيم و پسر ملخيزداق سابق الذّكر است . ( مص )\r\n( 2 ) - نطاق : كمربند .\r\n( 3 ) - قبل از « با او بد باشند » براى ربط و سلاست كلام بايد كلمه‌اى مانند « لهذا » يا « بنابراين » و امثالهم را تقدير گرفت . ( مص )\r\n( 4 ) - گورى : قصعا صحيح در متن « گور وى » است ؛ زيرا واضح است كه صحبت از محمّد بن بزرگ اميد است و مراد گور اوست نه « گورى » به صورت نكره . ( مص )\r\n( 5 ) - خداوند خوارشان گرداناد .\r\n( 6 ) - معنى عبارت : چون اسامى حقيقى اين سه پدر ما بين حسن و نزار معلوم نيست ناچار اسماعيليّه ايشان را فقط به القاب امامتشان كه عبارت است از « القاهر بقوّة اللّه » و « المهتدى » و « الهادى » ياد مىكنند . ( مص )\r\n( 7 ) - على . . . بر ياد او سلام باد .\r\n","page_name":" 758 ","page_number":142},
  {"content":"\r\n\r\nقاعدهء فلاسفه عالم را قديم گفتند و زمان را نامتناهى و معاد را روحانى . و بهشت و دوزخ و ما فيها را همه تأويل كرده‌اند كه معانى آن وجوه تأويل به روحانى باشد . پس بنابراين اساس گفتند قيامت نيز آن وقت باشد كه خلق با خدا رسند و بواطن و حقايق خلايق ظاهر گردد و اعمال طاعت مرتفع شود كه در عالم دنيا همه عمل باشد و حساب نه و آخرت همه حساب باشد و عمل نه [ و اين 
  ] روحانى است و آن قيامت كه در همهء ملل و مذاهب موعود و منتظر است اين بود كه حسن اظهار كرد . و برين قاعده تكاليف شرعى از مردم برخاسته است چه همه را درين دور قيامت به كلّ الوجوه روى به خدا بايد داشتن و ترك رسوم شرايع و عادات عبادات موقّت گرفتن . در شريعت فرموده بودند كه در شبانه‌روزى پنج نوبت عبادت خداى بايد كردن و خداى را بودن ؛ آن تكليف ظاهر بود ؛ در قيامت خود به دل دائما خداى را بايد بودن و روى نفس خود پيوسته به حضرت الهيّت متوجّه داشتن كه نماز حقيقى اينست . »\r\nو هم برين قياس همهء اركان شريعت و رسوم اسلام را تأويل كردند و تظاهر بدان مرتفع پنداشتند « 1 » و حلال و حرام اكثر برداشتند . حسن جاىها گفته است چه به تعريض و چه به تصريح كه : « همچنانك در دور شريعت اگر كسى طاعت و عبادت نكند و حكم قيامت به كار دارد كه طاعت و عبادت روحانى پندارد او را به نكال و سياست مأخوذ دارند و سنگسار كنند اگر كسى در دور قيامت حكم شريعت به كار دارد و بر عبادات و رسوم جسمانى مواظبت نمايد نكال و قتل و رجم و تعذيب برو واجب‌تر باشد . » و ازين شيوه خرافات و مزخرفات . تا بدين طريق اغوا و اغرا و ابطال و اضلال آن مدابير « 2 » مخاذيل در درياى ضلالت غرقه و در بيداى « 3 » حيرت سرگشته شدند و خسر الدّنيا و الآخرة در اباحت افتادند و غلاة « 4 » ايشان به عمد يا به جهل ملتزم مذهب اباحت گشتند و قومى - خاك به دهانشان - الهيّت بر ائمّهء ضلال خود كه از بهايم و سباع و حشرات در مرتبه خسيس‌تر بودند اطلاق كردند . چون اظهار اين بدعت و الحاد جايز داشتند جماعتى از اهالى آن ديار كه از عقل نصيبى داشتند و پرتوى از نور بصيرت هنوز بر ضماير ايشان مىافتاد و من نجا برأسه فقد ربح « 5 » برخواندند و توطّن در ميان آن گمراهان\r\n\r\n\r\n","description":"","footnote":"\r\n( 1 ) - معنى جمله : تظاهر به رسوم و آداب شريعت اسلام را كه سيرهء حسن صبّاح و خلفاى او بود ايشان مرتفع و تعطيل پنداشتند . ( مص )\r\n( 2 ) - مدابير : بخت‌برگشتگان ، جمع مدبور .\r\n( 3 ) - بيدا : بيابان .\r\n( 4 ) - غلاة : افراطكنندگان ، جمع غالى .\r\n( 5 ) - و من . . . هركس سر خود را ( جان خود را ) نجات داد سود برده است .\r\n","page_name":" 759 ","page_number":143},
  {"content":"\r\n\r\nترك گرفتند و نهان و آشكارا خود را به بلاد مسلمانان مىافكندند ؛ خصوصا از قهستان كه مبالغ خلق از آنجا جلا كردند و به خراسان متوطّن شدند  وَ كَذلِكَ نُنْجِي الْمُؤْمِنِينَ  « 1 » . و نيز بعضى كه استطاعت رفتن نداشتند يا نخواستند كه از مسكن قديم جلا كنند بر سر خانه و املاك و اسباب بايستادند و هم از اثر شقاوت به بدنامى و اسم الحاد بر خود راضى شدند و به ضماير مسلمانان بودند و اوقاتى كه توانستندى در خفيه اوامر و نواهى شريعت را ملتزم مىبودندى تا بدين موجب حال جمهور اهالى ولايات ملاحده - خذلهم اللّه - معنى اين آيت بود از قرآن مجيد كه  فَمِنْهُمْ مُهْتَدٍ وَ كَثِيرٌ مِنْهُمْ فاسِقُونَ  « 2 » . بر موجب اين عقد مزخرف و نقد مزيّف حسن بن محمّد بن بزرگ اميد را كه ايشان « على ذكره السّلام » گفتند قايم قيامت خواندند و دعوت او را قيامت . و از جمله كسانى كه هنوز از خداى ترسى و ديانت رايحه‌اى به مشامّ ضماير ايشان مىرسيده است يكى برادرزن حسن بود كه او را حسن بن ناماور گفته‌اند از بقاياى آل بويه كه اصلشان از ولايت ديلمان بوده است چنانك در تواريخ مسطورست . او بر افشاء آن فضايح و اضاليل صبر نتوانسته است كردن - رحمه اللّه و جزاه من حسن نيّته خيرا « 3 » - روز يكشنبه ششم ربيع الاوّل سنهء احدى و ستّين و خمسمائة « 4 » بر قلعهء لمسر حسن مضلّ را به كارد زد تا الى  نارُ اللَّهِ الْمُوقَدَةُ  « 5 » از دنيا برفت . پسر او محمّد نام كه شقىّ ماضى حكم ضلالت و به زعم ايشان نصّ امامت برو كرده بود نوزده‌ساله بود كه به‌جاى پدر بنشست ؛  ظُلُماتٌ بَعْضُها فَوْقَ بَعْضٍ  « 6 » . و حسن بن ناماور را با تمامت اقرباى او از مرد و زن و كودك كه بقاياى قبيلهء بويه بودند در آن ديار به عقوبت و مثله بكشت و نسل بويه را منقطع گردانيد . اين محمّد اسم مذمّم فعل در اظهار آن بدعت كه دعوت قيامت مىخواندند و اباحت از لوازم آن مىافتاد از پدر غالىتر بود و در اظهار امامت مصرّح‌تر ، و دعوى حكمت و علم فلسفه كردى با آنك از آن علم و از همهء علوم عارى و عاطل بوده است . و در فصول نامهذّب و اصول نامرتّب كه نوشته است و گفته اصطلاحات فلاسفه درج مىكرده است و به ايراد نكت بر سياقت سخن حكما تسوّق « 7 » و تفوّق مىنموده و قال النّبىّ عليه الصّلاة و السّلام : المتشبّع\r\n\r\n\r\n","description":"","footnote":"\r\n( 1 ) - كذلك . . . مؤمنين را اين‌گونه مىرهانيم . ( سورهء انبياء 21 / 88 )\r\n( 2 ) - فمنهم . . . پس بعضى از آن‌ها هدايت يافته‌اند و بسيارى از آنان فاسقند ( سورهء حديد 57 / 26 ) .\r\n( 3 ) - رحمه . . . خدا او را رحمت كناد و از حسن نيّتش به او جزاى خير دهاد .\r\n( 4 ) - سال 561 .\r\n( 5 ) - الى « نار اللّه الموقده » : به سوى « آتش سوزنده و فراگير خداوند » ( سورهء همزه 104 / 6 ) .\r\n( 6 ) - ظلمات . . . تاريكىهايى كه بعضى از آن‌ها بر فراز بعضى ديگر است . ( سورهء نور 24 / 40 )\r\n( 7 ) - تسوّق : خريدوفروش . اين معنى چنان كه ملاحظه مىشود مناسبتى با مقام ندارد . شايد مراد مؤلّف\r\n","page_name":" 760 ","page_number":144},
  {"content":"\r\n\r\nبما ليس عنده كلابس ثوبى زور « 1 » . الفاظ و معانى سخن او در عربيّت و حكمت و تفسير و اخبار و امثال و اشعار كه انتحال « 2 » و ادّعاى همه كرده است اكثر تحريف و تخريف « 3 » و خطا و تصحيف بوده است . و به حكم نصّ تنزيل حكيم كه  وَ يَذَرُهُمْ فِي طُغْيانِهِمْ يَعْمَهُونَ  « 4 » در مملكت چهل و شش سال مدّت مهلت يافت . ملاحده در روزگار او بسيار خون‌هاى ناحق ريختند و فتنه‌ها انگيختند و فسادها كردند و مال‌ها بردند و راه‌ها زدند و بر فساد الحاد مصرّ بودند و بر قاعدهء كفر مستقرّ . او را پسران بودند مهين ايشان حسن بود كه به لقب جلال الدّين خواندند ؛ ولادت او در سنهء اثنتين و ستّين و خمسمائة « 5 » بوده است . در ايّام كودكى پدرش نصّ قايم‌مقامى برو كرده بود . چون بزرگ شد و اثر عقلى در وى پديد آمد بر طريقهء پدر انكار مىداشته است و رسوم الحاد و اباحت را استقذارى « 6 » مىنموده .\r\nپدرش آثار آن ازو تفرّس كرده است و بدان سبب ميان ايشان عناد گونه‌اى متولّد شده و هر دو از يكديگر خايف و محترز مىبوده‌اند و در روزهاى بار و مجامع عامّ كه جلال الدّين حسن در بارگاه خواسته است شدن پدر ازو حذر مىكرده است و انديشه مىداشته و در زير لباس زره مىپوشيده و ملحدانى را كه اهل اعتماد او بودند و در قول دعوت غوايت غالى جهت حفظ او از قصدى كه پسر نپيوندد حاضر مىداشته . و جلال الدّين حسن از حسن اعتقاد يا از راه عناد كه با پدر داشته - و اللّه اعلم بما فى الضّمائر و الحكم من الخلق على الظّاهر و اللّه يتولّى السّرائر فله او عليه ما يستحقّه « 7 » - بر سبيل مكايده با پدر در نهان به خليفهء بغداد و به سلاطين و ملوك ديگر بلاد كسان فرستاده است و چنان فرانموده كه او بر خلاف پدر به عقيدت مسلمانست و چون نوبت از پدر به دو رسد رفع الحاد و تمهيد قاعدهء اسلام خواهد كردن . و بدين نوع توطئه و تأسيسى به تقديم رسانيد . اين محمّد نامحمود و مقتداى مطرود دهم ربيع الأوّل سنهء سبع\r\n\r\n\r\n","description":"","footnote":"\r\n« بازار آراستن » و « بازار تيز كردن » بوده به معنى مجازى هنر خود را در انظار جلوه دادن و هنرنمايى كردن كه ايرانيان متعرّب از فارسى به عربى ترجمه نموده و « تسوّق » را از آن ساخته‌اند . ( مص )\r\n( 1 ) - المتشبّع . . . كسى كه به آنچه ندارد تظاهر كند مانند كسى است كه دو جامه باطل پوشيده باشد .\r\n( 2 ) - انتحال : سرقت ادبى .\r\n( 3 ) - تخريف : كسى را خرف و ابله دانستن ، به اصطلاح « احمق گير آوردن » .\r\n( 4 ) - يذرهم . . . و آنان را وامىگذارد تا همچنان در گمراهى خود سرگردان بمانند ( اعراف 7 / 186 ) .\r\n( 5 ) - سال 562 .\r\n( 6 ) - استقذار : پليد شمردن .\r\n( 7 ) - و اللّه . . . خداوند به آنچه در درونهاست آگاه‌تر است و [ نيز آگاه‌تر است به 
  ] قضاوت درون براساس ظاهر و خداوند بر آنچه استحقاق درونهاست - چه به نفع آن‌ها و چه به ضرر آن‌ها - حاكميت دارد .\r\n","page_name":" 761 ","page_number":145},
  {"content":"\r\n\r\nو ستّمائة « 1 » بمرد و بعضى گويند زهرش دادند .\r\nبعد ازو به حكم ولايت عهد پسرش جلال الدّين حسن به‌جاى او بنشست و هم از ابتداى جلوس اظهار مسلمانى كرد و قوم و شيعت خود را به توبيخ و تشديد از الحاد زجر و منع كرد و بر التزام اسلام و اتّباع رسوم شرع داشت و درين معنى به خليفهء بغداد و به نزديك سلطان محمّد خوارزمشاه و ملوك و امراى عراق و ديگر اطراف رسولان فرستاد و به موجب توطئه و تمهيدى كه در ايّام پدر كرده بود و به اطراف اعلام داده سخن او را مصدّق داشتند و خصوصا از دار خلافت به اسلام او حكم كردند و در حقّ او عاطفت‌ها فرمودند و با او طريق مكاتبات و مراسلات مفتوح داشتند و او را القاب به حرمت نوشتند و به آن وسيلت حميده از همه بلاد اسلام ائمّه به اسلام او و قومش فتوى نوشتند و بر مواصلت و مناكحت با او رخصت دادند و ذكر او به جلال الدّين نومسلمان معروف شد و اشياع او را در عهدش نومسلمان خواندند . و در ولايات خود فرمود تا مساجد عمارت كردند و از اطراف خراسان و عراق فقها را طلب داشت و ايشان را اعزاز و اهتمام كرد تا به قضا و خطابت و امثال اين اشغال دينى در ملك او قيام نمودند . اهالى قزوين از روى تديّن و صلابت در اسلام و نيز چون به حكم جوار و قرب مسافت بر تزويرات و اكاذيب و تمويهات و مكايد ملاحده وقوفى زيادت يافته بودند و ازيشان رنج‌ها ديده و زيان‌ها كشيده و ميان هر دو جانب محاربت‌ها رفته و عداوت‌ها نشسته ، به اوّل از قبول اسلام جلال الدّين و قوم او ابا نمودند و قضاة و ائمّهء ايشان از آن تفحّصها كردند و تدبّرها نمودند و بر صدق آن دعوى دلايل و بيّنات طلبيدند . و چون به فتاوى دار الخلافه و ديگر ائمّهء بلاد اسلام به قبول مسلمانى ايشان اقرار كردند جلال الدّين در استرضاى ايشان مبالغت زيادت مىنمود و به بزرگان ايشان تقرّب‌ها مىكرد و درخواست كه تنى چند را از اعيان قزوين به الموت فرستادند تا كتب خانه‌هاى حسن صبّاح و اسلاف جلال الدّين بديدند و مبالغ از فصول پدر و جدّ جلال الدّين و از آن حسن صبّاح و ديگر كتب كه مضمون آن تقرير مذهب الحاد و زندقه بود و خلاف عقايد مسلمانان جدا كردند . و جلال الدّين فرمود تا آن را بسوختند هم به حضور آن قزوينيان و چنانك ايشان تلقين كردند و طعن و لعن آبا و اسلاف خود ممهّدان آن دعوت بر زبان راند . در دست اعيان و قضاة قزوين كاغذى ديدم كه از زبان جلال الدّين حسن نبشته بودند در التزام مسلمانى و\r\n\r\n\r\n","description":"","footnote":"\r\n( 1 ) - سال 607 .\r\n","page_name":" 762 ","page_number":146},
  {"content":"\r\n\r\nقبول شعار شريعت و تبرّا از الحاد و مذهب آبا و اسلاف . و جلال الدّين به خطّ خود چند سطر بر صدر آن كاغذ نوشته بود و در ذكر تبرّا از آن مذهب چون به نام پدر و اجداد رسيده بود دعاى ايشان « ملأ اللّه قبورهم نارا « 1 » » نوشته .\r\nالقصّه برين جمله اسلام او و شيعت او فاش گشت و اهل اسلام را با ايشان استيناس گونه‌اى پديد آمد و خليفهء وقت و سلاطين عصر از قصد و قتل ايشان منع كردند . و مادر جلال الدّين كه زنى مسلمان بود در سنهء تسع و ستّمائة « 2 » به حج شد و جلال الدّين با او سبيل « 3 » فرستاده بود . در بغداد مادر او را اعزاز و اكرام كردند و در راه حج سبيل او را در پيش سبيل ملوك اطراف داشت . جلال الدّين با اتابك مظفّر الدّين اوزبك كه پادشاه ارّان و آذربايجان بود بر موافقت و مصادقت زيادت كرد و آنچ با ديگر ملوك مىنمود با او زيادت بنياد نهاد . و ناصر الدّين منكلى 70 - كه متملّك عراق بود با اتابك عنادى مىنمود و عداوتى داشت و لشكر او به بعضى ولايات جلال الدّين قصدى مىپيوستند . اتابك و جلال الدّين مواضعه و معاهده كردند و جلال الدّين در سنهء عشر و ستّمائة « 4 » بر عزم مدد اتابك و حرب منكلى به آذربايجان رفت . و اتابك در مدّت يك سال و نيم كه جلال الدّين در ملك او بود او را مراعات‌ها كرد و ميان ايشان مؤاخاتى « 5 » رفت و اتابك او را برگ‌هاى « 6 » وافر مىفرستاد و مال‌هاى به افراط مىداد به غايتى كه بعد از اقامت ، انزال و علوفات جلال الدّين و لشكرش از همه انواع و تشريفات و خلع گرانمايه كه بزرگان و خود عموم لشكر او را نثارها داد هر روز هزار دينار زر پرپره « 7 » به اسم حوايج بها به خزانهء او مىفرستادى . القصّه جلال الدّين با اتابك اوزبك مدّتها به بيلغان مقام كرد و به اتّفاق از حضرت دار الخلافه و شام و آن ديار دفع منكلى را از عراق استمدادها كردند و رسولان فرستاد . از دار الخلافه مظفّر الدّين وجه السّبع 71 - « 8 » را با لشكرى تمام به مدد فرستادند و مثال دادند تا مظفّر الدّين كوكبورى 72 - بن زين الدّين على كوچك از اربيل با لشكرى بديشان پيوست چنانك روز مصاف همگنان به راى و تدبير او كار كنند و اشارت و تعبيهء او را مطيع باشند . و از شام نيز لشكرى به مدد ايشان فرستادند . و در سنهء احدى عشر [ ة 
  ] و\r\n\r\n\r\n","description":"","footnote":"\r\n( 1 ) - خداوند قبرشان را از آتش پر كناد .\r\n( 2 ) - سال 609 .\r\n( 3 ) - سبيل : قافله‌اى از حج با جميع لوازم و ما يحتاج ايشان كه فى سبيل اللّه به آن‌ها داده مىشد .\r\n( 4 ) - سال 610 .\r\n( 5 ) - مؤاخات : برادرى .\r\n( 6 ) - برگ : امكانات .\r\n( 7 ) - پرپره : پشيز ( پول سياه ) و نيز به معنى دينار يعنى زر مسكوك است . شك نيست كه در اينجا معنى دوّم مراد است . قيد « پرپره » با وجود ذكر زر و دينار لابد براى تأكيد است يعنى هر روز هزار دينار زر مسكوك نقد و نه جنس يا حواله و برات و امثالهم براى او مىفرستاد . ( مص )\r\n( 8 ) - رجوع به حواشى آخر كتاب .\r\n","page_name":" 763 ","page_number":147},
  {"content":"\r\n\r\nستّمائة « 1 » ناصر الدّين منكلى را بشكستند چنانك ذكر آن مشهورست و ايراد شرح آن مناسب سياقت اين تاريخ نه . و سيف الدّين ايغلمش 73 - « 2 » را به‌جاى منكلى در عراق متمكّن كردند و ابهر و زنجان به جلال الدّين دادند حقّ سعى او را « 3 » . و چند سال اين دو شهر و نواحى در تصرّف گماشتگان او بود . و جلال الدّين بعد از يك سال و نيم از مقام عراق و ارّان و آذربايجان به الموت آمد . و درين سفر و در مدّت مقام آن بلاد دعوى اسلام او مؤكّدتر و مصدّق‌تر شد و مسلمانان با او مخالطت بيش كردند . و جلال الدّين از امراى گيلان التماس خطبهء « 4 » زنان كرد . ايشان تقاعد نمودند و بىاذن دار الخلافه رضا ندادند .\r\nجلال الدّين رسول به بغداد فرستاد . امير المؤمنين النّاصر لدين اللّه التماس او مبذول داشت و اجازت فرمود كه امراى گيلان به حكم اسلام با او مواصلت سازند . بدين قضيّت جلال الدّين از دختران امراى ايشان چهار زن در نكاح آورد كه اوّل ايشان همشيرهء كيكاوس بود كه در حيوة است و متملّك ولايت كوتم 74 - . پسر جلال الدّين علاء الدّين محمّد ازين زن زاد . ايشان چنين گفتند كه چون پادشاه جهان چنگز خان از تركستان در حركت آمد پيش از آنك به بلاد اسلام رسيد جلال الدّين به خدمت او در نهان پيكان فرستاد و نامه‌ها نوشت و خود را به ايلى و مطاوعت عرضه داشت . اين معنى به زعم ملحدان بودى ؛ حقيقت ظاهر نيست امّا اين يك واضح بود كه چون لشكرهاى پادشاه جهانگشاى چنگز خان در بلاد اسلام آمدند ازين طرف آب جيحون اوّل كس از ملوك كه رسول فرستاد و بندگى نمود و قبول ايلى كرد جلال الدّين بود . قاعدهء به صواب پيش گرفت و بنيادى به صلاح نهاد امّا بعد ازو پسر نادان و اتباع سرگردان او از شقاوت و جهالت بر\r\n\r\n\r\n","description":"","footnote":"\r\n( 1 ) - سال 611 .\r\n( 2 ) - ايغلمش : اين كلمه در جميع نسخ جهانگشا كمابيش محرّف و فاسد است ؛ زيرا نام آن‌كس كه پس از شكست منكلى ( رجوع كنيد به حواشى آخر كتاب ) در سال 611 ( يا 612 ) از جانب متّحدين به حكومت عراق منصوب گرديد و پس از چهار سال حكومت در اوايل سال 614 به دست باطنيان كشته شد در عموم كتب مورّخين معاصر يا قريب العصر با اين واقعه مانند ابن الاثير 12 / 141 ، 145 ، 146 و نسوى 13 و ابو الفدا 3 / 116 و در خود همين جهانگشا ج 2 / ص 466 همه جا اغلمش مسطور است و در جامع التواريخ چنان كه گذشت ايغلمش . چون مأخذ رشيد الدّين در اين فصول راجع به اواخر اسماعيليّه منحصرا جهانگشاى جوينى است و اغلب عبارات جوينى را حرفا به حرف نقل كرده است ، شكّى تقريبا نمىماند كه در نسخهء جهانگشا كه او به دست داشته در مورد ما نحن فيه « ايغلمش » مسطور بوده كه او نيز همان املا را محفوظ داشته . لذا ما « ايغلمش » جامع التّواريخ را كه اقرب صور است به اغلمش عموم مورّخين مناط صحّت قرار داديم . ( مص )\r\n( 3 ) - يعنى به‌عنوان حقّ الزحمه او .\r\n( 4 ) - خطبه : خواستگارى .\r\n","page_name":" 764 ","page_number":148},
  {"content":"\r\n\r\nتشييد آن اساس و اتمام آن ابتدا « 1 » نكردند و به تدبير فاسد بلك به ادبار قاصد نقض آن ترتيب پيش گرفتند تا ديدند آنچ ديدند  وَ لا يَحِيقُ الْمَكْرُ السَّيِّئُ إِلَّا بِأَهْلِهِ  « 2 » . امير المؤمنين علىّ بن ابى طالب عليه السّلام در خطبه‌اى ذكر قومى از متمرّدان كرده است كه وخامت عاقبت تدبيرهاى فاسد ديده‌اند . دو سه كلمهء او در آن باب اينجا حسب حال آن طايفهء مذكور و حكايت مسطور شد ؛ فرموده است كه : « زرعوا الفجور و سقوه الغرور فحصدوا الثّبور « 3 » . »\r\nعلاء الدّين محمّد در سنّ نه سالگى بود كه به‌جاى او بنشست و جلال الدّين در منتصف رمضان سنهء ثمان عشرة و ستّمائة « 4 » وفات كرد و همين يك پسر بيش نداشت ، علاء الدّين كه ذكر رفت . جلال الدّين را مرض موت اسهال بوده است . تهمت نهادند كه زنان او به اتّفاق خواهرش و جماعتى خويشان او را زهر دادند . وزيرى كه به حكم وصايت او مدبّر ملك بود و مربّى پسرش علاء الدّين خلقى بسيار را از اقارب او و خواهر و زنان و خواصّ و اهل بطانهء او به آن تهمت بكشت و بعضى را بسوخت . و چون علاء الدّين كودك بود و پرورش و تأديبى نيافته و در مذهب مزيّف و طريقت مزخرف ايشان آنست كه امام‌شان در احوال كودكى و جوانى و پيرى در معنى اصلى يكسانست و هرچه او گويد و كند در هر حال كه باشد حق تواند بود و امتثال فرمان او دين آن بىدينان در هر شيوه كه پيش گرفتى هيچ آفريده انكار نتوانستى كردن و تأديب و نصيحت و ارشاد او را در اعتقاد مذموم خويش جايز نداشتند ، لاجرم از تدبير دين و دنيا و محافظت بر مسلمانى كه آن را ملتزم شده بودند و اهتمام امور ملك غافل و معرض شدند . و كودك نادان كه او را متكفّل امور دين و دنيا و راعى مصالح خود مىدانستند :\r\n و من كان الغراب له دليلا * فناووس المجوس له مقيل « 5 » \r\nبا جماعتى كودكان ديگر به بازى و تماشا و شتر داشتن و گوسفند پروردن مشغول شد و تدبير كارها با رأى زنان افتاد تا بنيادها كه پدرش نهاده بود مضمحلّ شد و\r\n\r\n\r\n","description":"","footnote":"\r\n( 1 ) - ابتدا : احتمالا بايد « ابتدار » به معنى « پيشى گرفتن و تعجيل در كار » صحيح باشد ؛ زيرا « ابتدا » چندان مناسبتى با مقام ندارد بلكه مضمونى مانند ادامه و استمرار و امثالهم مناسب‌تر با سياق به نظر مىآيد .\r\n( مص )\r\n( 2 ) - و لا . . . و اين نيرنگ‌هاى بد جز نيرنگ‌بازان را در بر نگيرد و هلاك نكند ( سورهء فاطر 35 / 42 ) .\r\n( 3 ) - زرعوا . . . بذر تباهى كاشتند و آن را با فريب‌كارى آبيارى كردند و سقوط و هلاك از آن چيدند ( نهج البلاغه ، خطبهء 2 ) .\r\n( 4 ) - سال 618 .\r\n( 5 ) - و من . . . هركس كه كلاغ راهنماى او باشد گورستان زرتشتيان خوابگاه او خواهد بود .\r\n هر آنكو زاغ باشد رهنمايش * به گورستان بود پيوسته جايش \r\n","page_name":" 765 ","page_number":149},
  {"content":"\r\n\r\nتدبيرهائى كه بر منهاج اصابت بود باطل . و اوّل همه طايفه‌اى كه از ترس پدرش متقلّد شريعت و اسلام شده بودند و به دل پليد و ضمير تيره هنوز معتقد مذهب فاسد جدّش بودند  وَ أُشْرِبُوا فِي قُلُوبِهِمُ الْعِجْلَ  « 1 » چون از ارتكاب منكرات و محظورات مانع و زاجرى نديدند و بر اتّباع فرايض و سنن و اقتفاء آثار سداد و رشاد محرّض و باعثى نداشتند باز با سر الحاد و بىديانتى رفتند و چون اندك مدّتى برآمد باز غلبه و قوّت گرفتند . و ديگران كه قبول اسلام از بصيرت كرده بودند و خواهان مداومت بر آن مذهب بودند از قصد و نكايت آن ملحدان خايف گشتند و از خوف جان اسلام ديگر بار نهان كردند و الحاد مرّة ثانية - لا اعاده اللّه ابدا « 2 » - در ميان آن قوم مىشوم « 3 » و گروه مذموم شايع شد و ديگر قواعد ملّت و دولت و مصالح دين و دنيا هم بدين سبب مهمل ماند و روى به اندراس « 4 » نهاد .\r\nچون پنج شش سال از مدّت مملكت آن كودك بگذشت بىمرضى و موجبى به خلاف اشارت و مشاورت طبيبى كه ايشان را بود فصد « 5 » كرد و خون به افراط بيرون گذاشت .\r\nدماغش به خلل رسيد و خيالات در پيش او ايستاد و به كم‌مدّتى علّت ماليخوليا پديد آمد . چون كسى را زهره و يارا نبودى كه گفتى احتمائى « 6 » يا معالجتى مىبايد كرد و اطبّا كه آنجا بودند و جماعتى كه عقلى و وقوفى داشتند نيارستندى گفت كه او را ماليخولياست يا رنجى مثل اينكه عوامّ آن طايفه بىشبهت در خون ايشان سعى كردندى يعنى رنجى كه تعلّق به نقصان دانش يا زوال عقل دارد بر امام جايز نشايد داشت كه آنگاه بعضى اوامر و افعال او را به اختلال عقل و فساد مزاج و دماغ حوالت توان كرد ؛ لاجرم روز به روز آن علّت « 7 » زيادت مىبود تا مستولى شد . و به آخر عهد بيرون « 8 » نقصان عقل غريزى و نيافتن تأديب و پرورش در ايّام صبى از اثر آن رنج علاء الدّين بىتدبير ديوانه‌اى بود از چند سال باز مستوجب بند و زنجير . چون اين حالت درين عهد بوده است و اهالى روزگار بر سوء تدبير و فساد عادات و خبث خيال و اهمال و اخلال و غايت جنون و رسوم ناميمون او وقوف دارند به شرح احتياج نمىنمايد كه تفصيل آن به تطويل انجامد و تقرير عشر عشير « 9 » از وصف آن به تحرير طوامير « 10 » تيسير نپذيرد . و اگر بعضى را شبهتى افتد ، از\r\n\r\n\r\n","description":"","footnote":"\r\n( 1 ) - و اشربوا . . . و دلهايشان پر از علاقه به گوساله بود ( سورهء بقره 2 / 93 ) .\r\n( 2 ) - خداوند هرگز آن را برنگرداناد .\r\n( 3 ) - مىشوم : شوم و ناميمون .\r\n( 4 ) - اندراس : كهنه كردن .\r\n( 5 ) - فصد : رگ زدن .\r\n( 6 ) - احتماء : پرهيز كردن .\r\n( 7 ) - علّت : بيمارى .\r\n( 8 ) - بيرون : غير از .\r\n( 9 ) - عشر عشير : يك صدم .\r\n( 10 ) - طوامير : طومارها .\r\n","page_name":" 766 ","page_number":150},
  {"content":"\r\n\r\nخاتمت بر فاتحت و از عاقبت بر بدايت و از نتيجه بر مقدّمه استدلال بايد كردن . با « 1 » نخوت پادشاهى و غرور آنك از كودكى تا آخر عمر اتباع و اشياع او اشقياء اغبيا « 2 » بودند و از خيال نابوده و سوداى بيهوده در دماغ او راسخ مىگردانيده و در ضمير سياه و خاطر پراشتباه او مىنشانده كه هرچ او مىانديشد از نقوش لوح محفوظ مطالعت كرده و هرچ گفت به الهام الهى گفت و در فكر و قول او خطا و سهو جايز نيست . تا او نيز بدان فريفت كه با خود در غلط بود و از احوال گذشته اكاذيب كه اعاجيب نمودى بازگفتى و از ناآمده اخبار مغيبات كردى همه خبط عشوا « 3 » و قول بر عميا و كذب صراح و محض افتضاح و در آن هذيانات از تكذيبى كه عقلا كنند نينديشيدى . از ناپروردگى و بىممارستى شراستى « 4 » و زعارتى « 5 » در طبع داشت كه هيچ‌كس سخن برو ردّ نتوانستى كرد و از مصالح ملك او يك نكته كه از آن اندك تغيّرى به خاطر او رسيدى پيش او باز نتوانستى گفت كه بىشك جواب آن‌كس قتل به نكال و عقوبت درحال بودى از مثلهء ناسزا و قطع اعضا . لاجرم اخبار اندرون و بيرون ملك و احوال دوست و دشمن ازو مخفى داشتند به حدّى كه رسولان كه به حضرت پادشاهان فرستادى چون بازآمدندى حكمى كه به جواب آن ايلچيان و التماس و سخن او فرموده بودندى چون نه موافق طبع او بودى هرگز با او بازنگفتندى و اگرچه دانستى بر خود پوشيده كردى . و هيچ ناصح آن با او هرگز دم نتوانست زد . تا هرچ با پادشاهان گفته همه دروغ و تلفيق اكاذيب بود و مىپنداشت كه آن تزوير كه جهّال قوم او از جهالت يا از خوف در آن به نفاق تصديق او مىكردند به حضرت پادشاهان مقبول خواهد بود يا بر عقلا مشتبه خواهد شد . در ملك او به فرمان او و بىفرمان او همه روز دزدى و راه زدن و ايذاى خلق مىكردندى . او مىپنداشت كه تمهيد عذر آن به سخن دروغ و بذل مال تواند كرد . تا چون از حد گذشت جان و زن و فرزند و خانه و ملك و مال او در سر آن خبط و جنون شد . اين جمله آنست كه محتاج شرح و تقرير نيست از غايت وضوح و اشتهار .\r\nركن الدّين خورشاه پسر مهين علاء الدّين بود و در هنگام طفوليّت او علاء الدّين هنوز\r\n\r\n\r\n","description":"","footnote":"\r\n( 1 ) - جملهء « با نخوت پادشاهى الخ » متمّم سطر 17 از صفحهء قبل است ؛ يعنى اسباب وهن دولت علاء الدين « بيرون نقصان عقل غريزى و نيافتن پرورش در ايّام صبى » يكى اختلال دماغ او بود از اثر قصد به افراط و ديگر نخوت پادشاهى و غرور آنكه الخ . تمام جملهء ما بين آنها يعنى « چون اين حالت در اين عهد بوده است آلخ » جملهء معترضه است . ( مص )\r\n( 2 ) - اغبياء : نادانان ، كندذهنان ، جمع غبى .\r\n( 3 ) - عشوا : بر وزن فردا به معنى شب‌كور ، كسى كه روز مىبيند و شب‌هنگام كور مىشود .\r\n( 4 ) - شراست : بدخويى .\r\n( 5 ) - زعارت : تند مزاجى ، بدخويى .\r\n","page_name":" 767 ","page_number":151},
  {"content":"\r\n\r\nدر سنّ شباب بود چه در زاد ميان ايشان هژده سال بيش تفاوت نبود . ركن الدّين هنوز طفل بود كه علاء الدّين به انديشه گفتى كه امام خواهد بود و وليعهد منست . چون ركن الدّين بزرگ‌تر شد مخاذيل متابعان ايشان ميان او و پدر در تعظيم و مرتبه فرقى نمىنهادند و حكم او همچون حكم پدرش نافذ بود . علاء الدّين با او بد شد چنانك گفتى وليعهد من پسرى ديگر خواهد بود . قوم ايشان چنانك مذهب ايشانست آن سخن مقبول نداشتند و گفتند اعتبار نصّ اوّل راست . علاء الدّين پيوسته ركن الدّين را رنجانيدى و از اقتضاى جنون و غلبهء سودا بىموجب همواره او را معذّب و معاقب داشتى و مؤاخذه كردى و او را در وثاقى كه هم پهلوى وثاق پدر بودى هميشه در ميان زنان بايستى بودن و ياراى آن نداشتى كه به روز بيرون آمدى . وقتى كه پدرش مست بودى يا بر وفق عادت خود به كنار رمهء گوسفند يا به نوعى ديگر مشغول و غافل ، او در شب از وثاق به شراب خوردن يا جائى ديگر كه خواستى رفتى . على الجمله در شهور سنهء ثلاث و خمسين و ستّمائة « 1 » علّت جنون و غلبهء سوداى او مستحكم‌تر شد و به اسباب و اتّفاقات فلكى كه ايراد آن به اسهاب « 2 » انجامد و لايق اين شرح نيست تغيّر او بر ركن الدّين زيادت گشت و عتاب و ايذا متواصل شد و قصد و تهديد و وعيد او بيشتر متعاقب مىبود تا پسر ازو بر جان خويشتن ناايمن گشت و گفتى هيچ‌وقت از پدر به جان ايمن نيستم . و بدين موجب در تدبير آن ايستاد كه از پيش پدر بگريزد و به قلاع شام رود و آن را به دست گيرد يا الموت و ميمون‌دز و بعضى قلاع رودبار كه به خزاين و ذخاير مشحون بود در تصرّف آرد و از پدر بازايستد و عاصى شود . و درين سال خود اكثر اركان دولت و اعيان مملكت علاء الدّين ازو خايف شده بودند كه هيچ‌كدام بر سر خود اعتماد نمىداشتند . بعضى را به متابعت ركن الدّين متّهم كرده بود و با ايشان متغيّر شده و بعضى را از خيال كژ و دماغ به خلل به تهمت‌هاى ديگر منسوب مىداشته و پيوسته مىرنجانيده و در عذاب مىگردانيده . و اگرچه از خوف يكديگر به زفان نمىگفتند و در ظاهر على الرّسم نفاقى نگاه مىداشتند خواصّ و عوامّ ازو ملول شده بودند و معاينه مىديدند كه آن تدبير كه او پيش گرفته بود و مخايل ادبار بر احوال او لايح شده ملك نماند « 3 » . ركن الدّين اين سخن را ملواح « 4 » ساخته بود كه : « از حركات و افعال سمج « 5 » پدرم لشكر مغول قصد اين ملك دارد و\r\n\r\n\r\n","description":"","footnote":"\r\n( 1 ) - سال 653 .\r\n( 2 ) - اسهاب : بسيار گويى و طولانى كردن سخن .\r\n( 3 ) - نماند : متعدّيا يعنى « باقى نخواهد گذارد » .\r\n( 4 ) - ملواح : مرغى كه بر دام مىبندند تا به وسيلهء آن ديگر پرندگان را صيد كنند . به فارسى خروهه و پاىدام مىگويند .\r\n( 5 ) - سمج : زشت .\r\n","page_name":" 768 ","page_number":152},
  {"content":"\r\n\r\nپدرم غم كارى نمىخورد . من ازو با كنارى ايستم و به حضرت پادشاه روى زمين و بندگان درگاه او ايلچيان فرستم و قبول ايلى و بندگى كنم و نگذارم كه بعد ازين در ملك من كسى حركتى تباه كند تا ملك و رعايا بماند . » با اين اسباب و دواعى بيشتر بزرگان و اركان و لشكريان با او بيعت كردند و متّفق شدند بدان شرط كه به هر طرف رود با او باشند و از اتباع و اجناد پدرش محافظت او كنند و در پيش او جان مبذول دارند الّا آنك اگر پدرش روى به دو نهد چيزى بر پدرش نزنند و دست برو نيارند . چون يك ماه برين حديث بگذشت ركن الدّين رنجور شد و صاحب فراش « 1 » گشت و از حركت عاجز ماند . يك روز پدرش شراب خورد و هم آنجا كه شراب خورده بود در خانه‌اى از چوب و نى كه متّصل اصطبل گوسفندان بود مست بخوفت و چند تن از غلامان و چوپانان و شتربانان و امثال اين اراذل و سفله در گرد او بخوفتند . نيم‌شب او را كشته ديدند تبرى بر گردن او زده و بدان يك زخم كارش تمام شده بود . هندوئى و تركمانى را كه هم پهلوى او خوفته بودند هر يكى را زخمى زده بودند . بعد از آن تركمان نيز بمرد و هندو بهتر شد . و اين حال در سلخ شوّال سنهء ثلاث و خمسين و ستّمائة « 2 » بود به موضعى كه آن را شيركوه 75 - خوانند و علاء الدّين بيشتر آنجا بودى . پسران و قوم علاء الدّين تهمت قتل بر چند كس مىنهادند و بدان خيال تنى چند از مقرّبان و خدم علاء الدّين كه در شب به اسم پاسبانى در حدود موضع قتلش ايشان را ديده بودند بكشتند . و راه تهمت و تخيّل به مواضع بعيد و قريب به حدّى گشاده بودند كه بعضى مىگفتند تنى دو سه ناشناس از قزوين آمده‌اند و به هم زبانى و مواضعه و دلالت خواصّ و بزرگان علاء الدّين به بالين او رفته و او را بكشته و هم به حمايت و اتّفاق آن خواصّ بازگشته . و به وهم و ظنّ هركس را برين مواضعه و دلالت نيز متّهم مىداشتند . تا بعد از يك هفته به وضوح مخايل « 3 » و دلايل از شمايل احوال قطع كردند و منفرد « 4 » شدند كه حسن مازندرانى كه اخصّ الخواصّ علاء الدّين بود و ملازم ليل و نهار و حقّهء « 5 » اسرار او ، او را كشته است . و نيز گفتند كه منكوحهء حسن كه معشوقهء علاء الدّين بودى و حسن آن قتل ازو پوشيده نداشته بود آن سرّ با ركن الدّين بازگفت . بر\r\n\r\n\r\n","description":"","footnote":"\r\n( 1 ) - صاحب فراش : صاحب بستر ، يعنى افتاده در بستر بيمارى .\r\n( 2 ) - سال 653 .\r\n( 3 ) - مخايل : نشانه‌ها .\r\n( 4 ) - منفرد : از سياق عبارت برمىآيد كه « منفرد شدن » به معنى قطع كردن و از ترديد بيرون آمدن است يعنى فقط يك عقيده پيدا كردن و از شك و احتمال بيرون آمدن . ( مص )\r\n( 5 ) - حقّه : ظرفى كه شعبده‌باز در آن چيزى پنهان مىكند و سپس آن را ناپيدا يا تبديل به چيزى ديگر مىنمايد .\r\n","page_name":" 769 ","page_number":153},
  {"content":"\r\n\r\nجمله بعد از يك هفته حسن را بكشتند و جثّهء او بسوختند و طفلى دو سه از آن حسن دو دختر و پسرى ايشان را هم بسوختند و ركن الدّين خرشاه به‌جاى پدر بنشست . حسن مازندرانى را در وقت كودكى لشكر مغول از مازندران برده بودند و در عراق از ميان لشكر گريخته بوده است و به ملك علاء الدّين رفته . امردى مليح بوده است . علاء الدّين چون او را بديده است دوست داشته است و به خود نزديك گردانيده پيش او محلّ اعتماد تمام شده بود و به غايت او را عزيز داشتى و گستاخ و مع هذا از جنون و بدخوئى پيوسته به تخيّلات و تعليلات او را رنجانيدى و مىزدى ضرب‌هاى عنيف ؛ دندان‌هاى او بيشتر شكسته بود و از آلت ذكوريّت « 1 » او پاره‌اى بريده . چون ملتحى « 2 » شد و تا آخر كه سپيدى اندك در موى او اثر كرده بود هنوز منظور و محبوب او بود و او را به‌جاى امردان و معشوقان داشتى . و يكى از زيردستان خود را كه محبوبهء او بود به زنى به حسن داده بود و با دو سه فرزند كه حسن از آن زن داشت زهره نداشتى كه بىاجازت علاء الدّين در خانهء خود رفتى يا با زن بخفتى . و علاء الدّين در مقاربت و مباشرت با زن حسن ازو تحاشى نكردى . و در رفع حاجات و انهاء حالات و ديگر مهمّات بلك در مصالح وزرا و كبار دولت علاء الدّين و تمامت اهالى مملكت او تقرّب به حسن كردندى ؛ چه غيرى با علاء الدّين چون او سخن به مباسطت نتوانستى گفت و به قول ديگرى كار چنانك به قول او گزارده شدى تمشيت نپذيرفتى . و بسيار بودى كه حسن به آنچ خواستى از خود بىاستطلاع رأى علاء الدّين پروانه دادى و حكم‌ها كردى و تمامت به امضا مقرون بودى .\r\nو او را ازين مداخل كه ذكر رفت مال بسيار جمع شده بود كه از آن تمتّعى نتوانستى گرفتن و از علاء الدّين پنهان داشتى . و لباس او جامهء صوف و كرباس بد بودى ؛ اكثر اوقات كهنه و پاره شده . همچنانك از آن مخدوم مذموم او علاء الدّين كه او را در ملابس و مآكل و همه حالات به علاء الدّين متشبّه بايستى زيست و دائما با او در پى رمهء گوسفند مىرفتى پياده تا وقت تعزّز و تنعّم بر خرى نشستى . و اگر لباس بهتر پوشيدى يا علاء الدّين را خيالى افتادى كه او را مالى هست به ضرب‌هاى عنيف و مطالبه‌هاى شديد و مثله‌هاى شنيع مبتلا گشتى . بدين اسباب از علاء الدّين در دل او حقدها نشسته بود و غضب‌ها به هم پيوسته و مردى مسلمان بود و با آنك سال‌ها با علاء الدّين زندگانى گذاشت حبّ اسلام و بغض الحاد در ضمير و عقيدت او متمكّن بود . با بعضى مسلمانان كه در خدمت\r\n\r\n\r\n","description":"","footnote":"\r\n( 1 ) - « ذكورت » صحيح است ؛ ولى « ذكوريّت » جز در قاموس دزى در كتب لغت معتبره به نظر نرسيد و لابد از راه قياس بر « رجوليّت » و « طفوليّت » و امثالهم است . ( مص )\r\n( 2 ) - ملتحى : ريش درآورده .\r\n","page_name":" 770 ","page_number":154},
  {"content":"\r\n\r\nعلاء الدّين بودندى و به ضرورت در ملك او گرفتار مانده حسن را از راه مجانست غربت و اعتقاد اسلام مؤانستى بودى و مصادقتى نمودى . به اوقات كه با ايشان فرصت مكالمت و محاوره‌اى يافتى سخن بر نفثة المصدور « 1 » شرح غصّه و مقاسات « 2 » معيشت شديدهء خود و ذكر مثالب و نشر مخازى و مساوى علاء الدّين مقصور بودى . بدين دواعى توفيق رفيق او شد تا غزو قتل علاء الدّين كرد و در آن جهاد خطر به دل و جان خود نهاد ، جزاه اللّه بنيّته خيرا « 3 » .\r\nآنك بعضى گفتند ركن الدّين خورشاه پدر خود را كشت خلاف بود زيرا كه ركن الدّين آن شب در تب بود صاحب فراش « 4 » و از چند روز باز از حركت عاجز . امّا هم به اسباب گذشته كه ذكر رفت و هم به قراين حال آثار آن مىتوان دانست كه قتل پدر او را منكر و ناخوش نيامد و حسن آن اقدام به رضاى راى او كرد . در مقدّمه « 5 » با ركن الدّين مواضعه داشتى و آن حركت به مشاورت و اتّفاق او كرد ؛ هم ممكنست زيرا كه چون فاش شد كه علاء الدّين را او كشته است ركن الدّين او را نگرفت و مطالبه و استخبارى از آنك در آن كار كدام كس با او يار بوده است و اغرا از كجا خاسته نكرد . او را بر سبيل تعليل « 6 » به كار رمهء گوسفند خاصّ فرستاد كه ازو « 7 » مانده بود كه مطالعهء گوسفندان كند و اهتمامى نمايد و معتمدى را از آن خود بر عقب او بفرستاد تا بر كنار رمه چنانك حسن غافل بود تبرى بر گردن او زد و او را بكشت به نوعى كه از قصد به دو آگاه نشد و سخنى نتوانست گفتن . بدين امارات مردم گفتند ركن الدّين را در قتل پدر با حسن مواضعه و معاهده بوده است . ترسيد كه اگر استكشافى و مطالبه‌اى كند حسن كلمه‌اى از وقوف يا اذن يا خود اشارت و التماس او بازگويد . و مادر و برادران ركن الدّين در يك سال كه او بعد از پدر متملّك بود وقتى ازو برنجيدندى و مستزيدى « 8 » بودندى حوالهء قتل پدر به وى كردندى و آن را در معايب او بر شمردندى . و جماعتى را كه در روزگار علاء الدّين ايشان را از اهل عنايت و دوستاران ركن الدّين دانسته بودند و ركن الدّين چون به‌جاى پدر بنشست ايشان را عزيز داشت و از خاصّان و اهالى خود گردانيد هم به اتّفاق با او در آن كار منسوب و متّهم داشتندى بلك\r\n\r\n\r\n","description":"","footnote":"\r\n( 1 ) - نفثة المصدور : بيرون‌افكنده‌شدهء سينه ، آنچه كه بيمار ريوى از اخلاط بيرون مىافكند تا اندكى آرام يابد . به كنايه اظهار شكايت و گلايه كردن را براى تسكين غم‌هاى درونى نفثة المصدور مىگويند .\r\n( 2 ) - مقاسات : رنج چيزى كشيدن .\r\n( 3 ) - خداوند به نيت خير وى پاداش نيك دهاد .\r\n( 4 ) - صاحب فراش : صاحب بستر ، منظور افتاده در بستر بيمارى .\r\n( 5 ) - در مقدّمه : قبلا .\r\n( 6 ) - تعليل : در اينجا به معنى بهانه .\r\n( 7 ) - ظاهرا يعنى از علاء الدّين .\r\n( 8 ) - مستزيد : آزرده ، ناراحت .\r\n","page_name":" 771 ","page_number":155},
  {"content":"\r\n\r\nمىگفتندى كه ركن الدّين بر قتل پدر رضا داد يا فرمود به تعليم و تحريض ايشان بود « 1 » ، و اللّه اعلم بالخفيّات و السّرائر « 2 » .\r\n\r\nذكر احوال ركن الدّين خورشاه بعد از وفات پدرش\r\nبعد از سه روز كه از رسم تعزيت فارغ شد و بر جايگاه پدر بنشست ، لشكرى را كه پدرش به قصد شال‌رود از ناحيت خلخال نامزد كرده بود بفرستاد تا قلعهء آن را بگرفتند و قتل و تاراج كردند . و بعد از آن به ذكر افشاى حالت پدر به گيلان و همسايگان ديگر كس فرستاد و بنياد مصافات با آن جماعت خلاف سيرت پدر آغاز نهاد . و به تمامت ولايت‌ها كس فرستاد كه مسلمانى كنند و راه‌ها ايمن دارند . و ايلچى نزديك يسور نوين به همدان فرستاد كه چون نوبت به من رسيده است طريق ايلى خواهم سپرد و گرد خلاف را از چهرهء اخلاص سترد . يسور نوين جواب فرستاد كه وصول مواكب پادشاه‌زاده هولاكو نزديكست ؛ صلاح در آنست كه به نفس خود بيرون آيد و در مبادرت او مبالغت كرد . بعد از آمد شد رسل پيغام فرستاد و بر آن قرار داد كه برادر خود شهنشاه را در مقدّمه بفرستم تا در موافقت يسور نوين روان شود . در غرّهء جمادى الأوّل « 3 » شهنشاه را با جماعتى از كفاة حضرت روان كرد . در كنار قزوين به يسور نوين رسيد . يسور پسر خود موراقا را در مصاحبت شهنشاه به حضرت پادشاه فرستاد . و يسور دهم اين ماه را با لشكرهاى مغول و تازيك در رودبار الموت آمدند و سپاهيان و فدائيان ركن الدّين نيز بر سر سالان‌كوه « 4 » بر بالاى الموت جمعيّت ساختند و لشكر مغول نيز از شيب عزم بالا كردند و مصافى عظيم كرد . و چون سر كوه استوار بود و مرد بسيار ، لشكر مغول از آنجا بازگشت و تمامت غلّات ايشان را تلف كردند و به تخريب ولايت مشغول بودند . در اثناء آن ايلچيان كه از حضرت پادشاه جهان از استو بعد از وصول شهنشاه به بندگى روانه فرمودند در اواخر جمادى الآخر به نزديك ركن الدّين رسيدند و يرليغ به استمالت و عاطفت رسانيد كه :\r\n\r\n\r\n","description":"","footnote":"\r\n( 1 ) - مضمون جملهء سابق يعنى « ركن الدّين بر قتل پدر رضا داد يا فرمود » مبتدا است و « به تعليم و تحريض ايشان بود » خبر آن است . ( مص )\r\n( 2 ) - و اللّه . . . و خداوند به پنهان‌ها و اسرار آگاه‌تر است .\r\n( 3 ) - يعنى سال 654 .\r\n( 4 ) - سالان‌كوه : به ظنّ قوى مراد « سيالان كوه » است كه نام كوهى است در ناحيهء شمالى كوهستان الموت در جنوب شرقى كوه معروف تخت سليمان . قلعهء معروف الموت كه هنوز آثارى از آن باقى است بر روى يكى از صخرات همين كوه بنا شده بود . ( مص )\r\n","page_name":" 772 ","page_number":156},
  {"content":"\r\n\r\n« چون برادر را فرستاد و ايلى و بندگى كرد و مىكند گناه‌ها كه پدرش و مردم ايشان در عهد پدرش كرده‌اند ببخشيدم و از ركن الدّين خود درين مدّت كه به‌جاى پدر نشسته است گناهى در وجود نيامده ؛ قلاع خراب كند و روى به بندگى نهد و لشكرها در ولايت او تخريب نكنند . » او اظهار مطاوعت نمود و چند پاره قلاع را خراب كرد و الموت و ميمون‌دز و لمّسر را درها بركشيد و بعضى سر ديوارها و كنگره بيفكند . و يسور نوين و لشكرها به حكم فرمان پادشاه كه ذكر رفت از ولايت بيرون رفتند . و يكى از جملهء پادشاه « 1 » و صدر الدّين در مصاحبت او روى به بندگى پادشاه نهادند به اعلام اين حال و التماس به باسقاق « 2 » و يك سال مهلت طلبيدند در رفتن به بندگى . و بعضى ايلچيان آنجا توقف كردند به علّت آنك به تخريب باقى غلّات مشغول گردند . در اوايل شعبان ايلچى پادشاه و صدر الدّين كه سفاق 76 - « 3 » به حضرت رسيده بودند از اردو بازرسيدند و يرليغ مقدّر بر ترغيب و ترهيب رسانيدند و تولاك بهادر در صحبت ايشان آمده بود بدين اسم كه اگر ركن الدّين مطاوعت مىكند به حكم فرمان روى به بندگى نهد و تولاك به اسم باسقاقى در غيبت او محافظت ولايت مىكند . ركن الدّين چون در رفتن از كوتاه‌انديشگى تقاعدى مىنمود و خوفى داشت تلعثمى « 4 » كرد و گرد تعلّل برآمد و وزير خويش شمس الدّين گيلكى و پسر عمّ پدر خود سيف الدّين سلطان ملك بن كيا بومنصور را در مصاحبت ايلچيان به حضرت روانه كرد در هفدهم شعبان و ذكر عذر و مدّت مهلت طلبيدن با سر گرفت و مثالى دو فرستاد كه نايبان او از گرد كوه و قهستان به بندگى پادشاه آيند و عبوديّت و ايلى كنند . اين دو نفر مذكور در حدود رى به بندگى حضرت رسيدند . و چون رايات پادشاه به ولايت لار و دماوند كشيدند از آنجا شمس الدّين گيلكى را به گردكوه گسيل فرمودند تا حاكم آنجا را به حضرت پادشاه آورد . و ديگرى را از مصاحبان وزير به قهستان تسريح « 5 » دادند به طلب حاكم آنجا . و سيف الدّين سلطان ملك را با قومى ايلچيان با نزديك ركن الدّين فرستادند كه : « پادشاه جهان به دماوند نزول فرمود ؛ ركن الدّين را روى به بندگى بايد نهاد و اگر از جهت كارسازى روزى پنج متوقّف ماند پسر را در مقدّمه\r\n\r\n\r\n","description":"","footnote":"\r\n( 1 ) - از جمله كسى بودن : يعنى از اتباع و متعلّقان كسى بودن .\r\n( 2 ) - باسقاق : در محاورهء مردم خوارزم به معنى نواب ، شحنه . كسى بوده كه از سوى خان بزرگ بر ملوك و پادشاهان مناطق متصرّفه گماشته مىشده و بر آنها نظارت مىكرده است .\r\n( 3 ) - ضبط اين كلمه در متن مرحوم قزوينى به همين صورت مىباشد و تصحيح اين كلمه براى ايشان مقدور نگشته است . ر . ك : متن مرحوم قزوينى صص 262 و 263 .\r\n( 4 ) - تلعثم : توقّف ، مكث ، ترديد .\r\n( 5 ) - تسريح : فرستادن .\r\n","page_name":" 773 ","page_number":157},
  {"content":"\r\n\r\nفرستادن . » و ايشان در اوّل رمضان به پاى ميمون‌دز رسيدند . از خبر وصول رايات جهانگشاى بدان حدود و اشارت پادشاهانه كه فرموده بودند ركن الدّين و قوم مضطرب گشتند و رعب و خوف برو مستولى شد . گفت پسر را مىفرستم و به اشارت و مشاورت ناصحان و مشيران خود چنان فرا نمود كه پسر را مىفرستد . و كار ساختن گرفتند و در سرّ به قول زنان و قاصر نظران تلبيس و تمويه « 1 » مىساخت چنانك كودكى را هم در سنّ پسر او و آن كودك از زنى كرد زاده بود كه خامهء سراى پدرش بودى . و چون از زن حمل بدان كودك ظاهر شد علاء الدّين او را با خانهء پدرش فرستاد و بعد از ولادت كسى نيارست گفت كه كودك از آن علاء الدّين است و التفاتى نمىكردند درين حال . آن كودك را ملواح « 2 » ساخت و بر مدبّران و مشيران خويش تعميه « 3 » و تمويه كرد و چنان نمود كه پسر خود را مىفرستم . و آن كودك را در صحبت ايلچيان در هفدهم رمضان بفرستاد . رايات پادشاه به سر حدّ ولايت ركن الدّين رسيده بود ؛ آن حال چگونه مخفى ماندى ؟ معلوم شد كه پسر دروغى را فرستاده الّا آنك از حضرت پادشاه در وقت كشف آن تلبيس نفرمودند و اغضا و مواراتى « 4 » رفت . و بعد از دو روز پسر مزوّر را بازفرستادند بدين اسم كه : « هنوز كودك است ؛ اگر ركن الدّين ديرتر به بندگى مىتواند رسيدن برادر ديگر را زودتر بفرستد تا شهنشاه كه چندگاه است كه ملازم خدمت اردوست به التماس ركن الدّين « 5 » نزديك او فرستند . » پسر دروغى بيست و دوّم رمضان را با پيش ركن الدّين رسيده بود . درين ما بين چون مسافت از رودبار الموت به اردوى پادشاه نزديك بود بر دوام ايلچيان تردّد مىداشتند و از حضرت پادشاه وعد و وعيد و استمالت و انذار مىفرمودند . القصّه ركن الدّين پنجم شوّال برادر ديگر خود شيرانشاه نام را به حضرت پادشاه روانه كرد .\r\nشيرانشاه سيّم روز را كه هفتم شوّال بود در ناحيتى كه فسكر 77 - خوانند از مضافات رىّ به بندگى پادشاه رسيد . و در آن وقت وزير گيلكى از گردكوه بازرسيده بود و حاكم گردكوه قاضى تاج الدّين مردان‌شاه را به بندگى پادشاه جهان رسانيده . و از آنجا در نهم شوّال برادرش شهنشاه را بازگردانيدند با آنك « 6 » : « اگر ركن الدّين قلعهء ميمون‌دز را خراب كند و\r\n\r\n\r\n","description":"","footnote":"\r\n( 1 ) - تمويه : دروغ آرايى .\r\n( 2 ) - ملواح : مرغى كه صياد بر روى دام مىبندد تا مرغان ديگر گرد او درآيند و صيد شوند . به فارسى خروهه و پاىدام مىگويند .\r\n( 3 ) - تعميه : كور كردن ، پوشاندن چيزى .\r\n( 4 ) - موارات : پنهان داشتن .\r\n( 5 ) - « به التماس ركن الدّين » متعلّق است به « فرستند » زيرا ركن الدّين مكرّر استدعا كرده بود كه شهنشاه را بازپس فرستند : « و ركن الدّين در استرداد برادر و وزير و ديگران روز به روز تشفّع مىنمود » . ( مص )\r\n( 6 ) - با آنك : با توجه به سياق متن به معنى « با حكم آنكه » و « با اين پيغام كه » آمده است .\r\n","page_name":" 774 ","page_number":158},
  {"content":"\r\n\r\nخود روى به بندگى پادشاه نهد چنانك عادت عاطفت اين حضرت است به نواخت و اعزاز ملحوظ گردد و الّا كه از نظر در عاقبت كار محجوب ماند ، آن را خداى داند . » و در اثناى اين حكايات و تردّد ايلچيان از قرب يك ماه باز « بوقاتيمور » و « كوكاايلكاى » از طرف اسپيدار رفته بودند با لشكرهاى بسيار و از جانب دريا كه پس پشت مملكت ركن الدّين و خصوصا ميمون‌دز كه حصن و معقل « 1 » او بود مىآمدند و قلاع و بقاع را پيرامون فروگرفتند « 2 » . پادشاه جهان منتصف شوّال از بسكر 78 - « 3 » به راه طالقان روى به ولايت ركن الدّين نهاد و هفدهم ماه را به پاى ميمون‌دز نزول فرمود . و لشكرهاى ديگر از جوانب به هم پيوستند و آن قلعه را گرد پيچ كرد . و چون ركن الدّين در اقتفاى سعادت و انتهاج « 4 » جادّهء مصلحت خويش تأنّى و توقّف مىنمود و از نزول قلعه احجام « 5 » مىكرد دو سه روز از بعضى لشكرهاى پادشاه كه بر حوالى قلعه بودند با ساكنان آن كوه مهاوشه « 6 » و حربى رفت كه آن ساكنان كوه و سپاهيان ركن الدّين دست بردى « 7 » يافتند و مذاقى از مهابت و سطوت قدرت پادشاهانه بچشيد . و بيست و پنجم شوّال جنگ سلطانى بود كه باعظمت‌تر و مهابت‌تر از آن نتواند بود . ركن الدّين نمونهء كار بديد و دانست كه طاقت ندارد . ديگر روز پسر خود را كه همان يك پسر داشت و برادرى ديگر را ايرانشاه نام با جماعتى اعيان و كفاة و مقدّمان قوم خود بيرون فرستاد و خويشتن روز يكشنبه بيست و نهم شوّال به بندگى پادشاه جهان رسيد و سعادت مثول « 8 » به خدمت بيافت و تمامت قوم و متّصلان را از ميمون‌دز بيرون آورد و خزاين را كه داشت بر سبيل خدمت ايثار كرد ؛ هرچند به نسبت آوازه تجمّلى نبود امّا آنچ بود بيرون آوردند . اكثر آن را بر عساكر تخصيص 79 - فرمود و آن قلعه مستخلص شد و ديگر قلاعش همچنين . چنانك بعد ازين كيفيّت پرداختن قلاع و استخلاص تمامت آن ولايات را روشن‌ترست . قتل علاء الدّين پدر ركن الدّين خورشاه آخر شوّال بود لسنة ثلاث و خمسين و ستّمائة « 9 » و آغاز نفاذ حكمش بر آن مردم كه مطيعان و اتباع ايشان بودند روز آخر شوّال . آخر روز ماه شوّال\r\n\r\n\r\n","description":"","footnote":"\r\n( 1 ) - معقل : پناهگاه .\r\n( 2 ) - معنى جمله : . . . از سوى اسپيدار با لشكرى بسيار رفته بودند و از سوى دريا - پشت كشور ركن الدّين و به‌ويژه ميمون‌دز كه بارو و پناهگاه او بود - مىآمدند و قلعه‌ها و آبادىهاى اطراف را محاصره مىكردند .\r\n( 3 ) - بسكر : همان فسكر سابق الذكر در صفحهء قبل سطر 20 .\r\n( 4 ) - انتهاج : طلب كردن راه .\r\n( 5 ) - احجام : امتناع نمودن از چيزى .\r\n( 6 ) - مهاوشه : جنگ غير شديد .\r\n( 7 ) - دست برد يافتن : مالش يافتن ، تنبيه شدن .\r\n( 8 ) - مثول : به خدمت ايستادن .\r\n( 9 ) - سال 653 .\r\n","page_name":" 775 ","page_number":159},
  {"content":"\r\n\r\nسنهء اربع و خمسين و ستّمائة « 1 » بود كه از ميمون‌دز بيرون آمد و به حضرت پادشاه در مقام بندگى بايستاد . مدّت حكومت او به‌جاى پدرش يك سال تمام بود .\r\n\r\nذكر قلاع ركن الدّين بعد از نزول او\r\nچون ركن الدّين را هنوز بخت بيدار بود از قلعه « 2 » به شيب « 3 » آمد و از امرا « تمغا » كه يكى بود از امراى حضرت با جماعتى ديگر به اسم محافظت ملازم او بودند . و ركن الدّين معتمدان خويش را در صحبت ايلچيان به هدم و تخريب قلاع آن ولايات فرستاده بود .\r\nچهل و اند قلعه پرداخته كردند و سكّان كه سگان الحاد بودند به حكم فرمان به شيب آمدند مگر قلعهء الموت و لمّسر كه تعلّلى آوردند و التماس نمودند كه : « چون مواكب پادشاه به كنار الموت رسد از قلعه به شيب آيند . » پادشاه بعد از دو سه روز « 4 » حركت فرمود و از شهرك رودبار 80 - بازبگذشتند و خيمه زدند . و آن شهرك در ايّام جاهليّت پيش از اسلام و در اسلام پيش از الحاد مركز ملوك ديلم بوده است و در عهد ايّام علاء الدّين باغى و كوشكى آنجا ساخته‌اند و تماشاگاه ايشان بوده است . نه روز بر فتح و ظفر جشن ساختند و از آنجا به پاى الموت رفت و يك روز توقّف نمود و ركن الدّين را به پاى قلعه فرستادند تا با آن قوم سخن گفت و ايشان را بخواند . مقدّم آن قلعه « مقدّم « 5 » » تمرّد نمود و از انحدار « 6 » ابائى تمام كرد . پادشاه‌زاده « بلغاى » را به محاصرهء آن با لشكرى جرّار بر مدار آن بداشت و به نفس خود عازم لمّسر شد . ارباب الموت از باب مصلحت درآمدند و طريق ممانعت بسته كردند و بر تواتر به نزديك ركن الدّين به پاى لمّسر كس مىفرستادند تا در حضرت پادشاه عثرات « 7 » ايشان را شفيع شد و يرليغ امان بستد و آنجا رفت . و مقدّم از قلعه به شيب آمد . و جمعى از مغولان نيز بر بالا رفتند و ركن الدّين را نيز اجازت داد تا به قلعه برآمد و مجانيق را بشكستند و درها بركشيدند . و ساكنان قلعه سه روز مهلت خواستند و به نقل اقمشه و امتعه كه بود اشتغال داشتند تا روز چهارم كه تمام لشكريان و\r\n\r\n\r\n","description":"","footnote":"\r\n( 1 ) - سال 654 .\r\n( 2 ) - يعنى قلعهء ميمون‌دز .\r\n( 3 ) - به شيب آمدن : در همه جاى اين تاريخ به معنى بيرون آمدن از قلعه مستعمل است .\r\n( 4 ) - يعنى دو سه روز بعد از فتح ميمون‌دز .\r\n( 5 ) - مقدّم : از سياق عبارت معلوم است كه « مقدّم » ( يا مقدّم الدّين ) نام رئيس قلعه الموت بوده و نسّاخ ( غير از آ - ب ) چون معنى عبارت را نفهميده‌اند به خيال اينكه اين كلمه تكرار است آن را حذف كرده‌اند .\r\n( 6 ) - انحدار : از شيب فروآمدن .\r\n( 7 ) - عثرات : لغزش‌ها .\r\n","page_name":" 776 ","page_number":160},
  {"content":"\r\n\r\nحشريان برآمدند و بقاياى لقاطات « 1 » آن را غارت كردند .\r\nو الموت كوهى است كه تشبيه آن به شترى زانو زده و گردن بر زمين نهاده كرده‌اند . و به وقتى كه در پاى لمّسر بودم بر هوس مطالعهء كتابخانه 81 - كه صيت « 2 » آن در اقطار شايع بود عرضه داشتم كه نفايس كتب الموت را تضييع نتوان كرد . پادشاه آن سخن را پسنديده فرمود و اشارت راند تا به مطالعهء آن رفتم و آنچ يافتم از مصاحف و نفايس كتب بر مثال  يُخْرِجُ الْحَيَّ مِنَ الْمَيِّتِ  « 3 » بيرون آوردم و آلات رصد از كراسى و ذات الحلق « 4 » و اسطرلابهاى تامّ و نصفى و الشعاع ديگر كه موجود بود برگرفتم و باقى آنچ تعلّق به ضلالت و غوايت ايشان داشت كه نه به منقول مستند بود و نه به معقول معتمد بسوختم .\r\nو هرچند خزاين موفور بود و اجناس ذهبيّات « 5 » و فضّيّات « 6 » نامحصور امّا يا صفراء اصفرّى و يا بيضاء ابيضىّ « 7 » بر آن خواندم و آستين به كرم بر آن افشاندم « 8 » . و در اثناى مطالعات ، تاريخ جيل و ديلم يافتم كه به نام فخر الدّولهء بويه « 9 » تصنيف كرده‌اند . در ذكر الموت آوردست كه ملوك ديلم را كه ارجستان « 10 » گفتندى 82 - يكى ازيشان در سنهء ستّ و اربعين و مائتين « 11 » برين كوه عمارتى آغاز كرد و ملوك ديلم را افتخار بدان بودست و شيعهء اسماعيليان را استظهار بدان . در تاريخ سلّامى آورده‌اند كه در ايّام استيلاى ديالم بر عراق كوتوال « 12 » آن موضع را « فلان سياه چشم » مىگفته‌اند از مجيبان دعوت اسماعيليان مصر\r\n\r\n\r\n","description":"","footnote":"\r\n( 1 ) - لقاطات : ريزهء بىارزش هر چيزى كه بر زمين مىريزد ، جمع لقاطه .\r\n( 2 ) - صيت : شهرت نيكو .\r\n( 3 ) - يخرج . . . زنده را از مرده خارج مىكند ( سورهء روم 30 / 19 ) .\r\n( 4 ) - ذات الحلق : نام يكى از آلات نجومى ، مجموعه‌اى است از حلقه‌هاى چوبين يا فلزى يا مقوايى كه آسمان و حركات كواكب را نشان مىدهد و در مركز حلقه‌ها كره‌ايست كوچك كه نمايندهء زمين است .\r\n( 5 ) - ذهبيّات : طلاجات .\r\n( 6 ) - فضّيّات : نقره‌جات .\r\n( 7 ) - يا صفراء . . . اى طلاى زرد ! زرد باش واى نقرهء سفيد ! سفيد باش . ( منسوب به على عليه السّلام . عقد الفريد 3 / 95 ) يعنى مرا نمىتوانيد اغوا كنيد .\r\n( 8 ) - آستين افشاندن بر چيزى : يعنى ترك كردن و ناديده انگاشتن آن چيز .\r\n( 9 ) - بويه : « بويه » نام خود فخر الدولة نيست چنان كه ظاهر عبارت نشان مىدهد ؛ بلكه نام جدّ مشهور اوست كه اين سلسله به دو منسوب است و اسم « فخر الدّولة » علىّ بن ركن الدّولة الحسن بن بويه است . سپس در عبارت متن بايد « فخر الدّولهء بويه » خواند ؛ يعنى به رسم معقول زبان فارسى در اضافهء پسر به نام پدر يا جدّ . ( مص )\r\n( 10 ) - ارجستان : به احتمال قوى اين كلمهء محرّف ، تصحيف « جستان » يا « آل جستان » باشد . آل جستان سلسله‌اى بوده‌اند از ملوك ديلم . رجوع كنيد به حواشى آخر كتاب .\r\n( 11 ) - سال 246 .\r\n( 12 ) - كوتوال : رئيس قلعه .\r\n","page_name":" 777 ","page_number":161},
  {"content":"\r\n\r\nبودست . و كيفيّت انتقال او « 1 » بدين قلعه در ذكر حسن صبّاح ايراد افتادست . و راستى آنست كه آن قلعه‌اى بود كه مداخل و مخارج و مراقى « 2 » و معارج آن را به تشييد « 3 » جدران « 4 » مجصّص « 5 » و بنيان مرصّص « 6 » چنان استحكامى داده بودند كه آهن وقت تخريب آن گوئى سر بر سنگ مىزد و به دست هيچ نداشت امّا دندان برنمىكند . و در اجحار « 7 » آن احجار چند ساباط « 8 » با طول و عرض و ارتفاع و حوض‌هاى عميق كه از استعمال سنگ و گچ استغنا حاصل داشت كه « 9 » آيت  وَ تَنْحِتُونَ مِنَ الْجِبالِ بُيُوتاً  « 10 » در صفت آن وارد ساخته بودند . و جهت شراب و سركه و عسل و انواع مايعات و اجناس جامدات انبارها و حوض‌ها كنده .  وَ الشَّياطِينَ كُلَّ بَنَّاءٍ وَ غَوَّاصٍ  « 11 » كه تفاصيل تفاسير آن در قصص مبيّن ، از انس « 12 » در آن عمارت مشاهده افتاد . و در وقت تاراج و استخراج ذخاير آن شخصى در حوض عسل خوض كرد و بر عمق آن واقف نبود تا خبر يافت در ميان آن عسل يونس‌وار غسل مىكرد  لَوْ لا أَنْ تَدارَكَهُ  « 13 » . و از رودخانهء باهرو « 14 » جوئى آب آورده‌اند تا به پاى قلعه و از آنجا بر مدار نيمهء قلعه جوئى در سنگ بريده و در شيب آن حوضهاى درياآسا هم از سنگ ساخته كه آب به پاى خويش جهت ذخيره در آنجا مىرفتى و پيوسته از آنجا روان بودى . و اكثر ذخاير آن از مايعات و جامدات كه از عهد حسن صبّاح نهاده بودند تا اكنون كه صد و هفتاد و اند سال بر آن گذشته استحالت در آن ظاهر نشده و آن را از تبرّك حسن دانستندى . باقى شرح آلات جنگ و ذخاير بيش از آن بود كه بىاملالى در بطن كتابى مدرج شود . اميرى را با عددى بسيار از حشم و حشر به تخريب آن منصوب كرد ؛ بر\r\n\r\n\r\n","description":"","footnote":"\r\n( 1 ) - ضمير او به حسن صبّاح برمىگردد نه به « فلان سياه چشم » زيرا سابقا در فصل حسن صبّاح از اين مقوله ابدا چيزى مذكور نيست و برعكس در آنجا مفصّلا از كيفيت انتقال حسن صبّاح به قلعه الموت صحبت شده است . ( ص 737 - 739 )\r\n( 2 ) - مراقى : نردبان‌ها .\r\n( 3 ) - تشييد : بالا آوردن ، مجازا محكم كردن .\r\n( 4 ) - جدران : ديوارها .\r\n( 5 ) - مجصّص : گچ اندود .\r\n( 6 ) - مرصّص : مستحكم .\r\n( 7 ) - اجحار : سوراخ‌ها ، جمع جحر .\r\n( 8 ) - ساباط : سقف ميان دو ديوار كه زير آن راه باشد ، دهليز .\r\n( 9 ) - شكّ نيست كه كلمه‌اى مانند « گويى » قبل از « كه » مقدّر است . ( مص )\r\n( 10 ) - و تنحتون . . . و شما از كوه‌ها خانه‌هايى مىتراشيد ( سورهء شعرا 26 / 149 ) .\r\n( 11 ) - و الشّياطين . . . و ديوان را ، كه هم بنّا بودند و هم غوّاص ( سورهء ص 38 / 37 ) .\r\n( 12 ) - معنى جمله : آنچه از شياطين و جنّيان در خصوص ساختن ابنيهء خارج از قدرت بشر در قصص و تفاسير مسموع بود نظير آن به رأى العين در آن عمارات از انس ( يعنى از انسان ) مشاهده افتاد . ( مص )\r\n( 13 ) - لو لا . . . اگر غير از اين نمىبود كه او را دريافت . ( سورهء قلم 68 / 49 ) .\r\n( 14 ) - باهرو : مرحوم قزوينى مىنويسند كه تصحيح اين كلمه براى من ميسّر نشد و به احتمال قوى بايد تصحيف « شاهرود » باشد .\r\n","page_name":" 778 ","page_number":162},
  {"content":"\r\n\r\nمعول « 1 » معوّل « 2 » نبود . آتش بر سر آن ابنيه مىسوختند و بعد از آن پاره « 3 » مىكردند و برين جملت مدّتى دراز اشتغال نمودند .\r\nو پادشاه در لمّسر كه مشتاة « 4 » آن حدود بود مقام فرمود و شياطين آن را روزها مهلت فرمود مگر ترك ضلال گيرند و صلال « 5 » آن قوم به دم از سوراخ بيرون آيند . هيچ فايده نداشت . طاير بوقا را با لشكرى از مغول و تازيك به محاصرهء آن بگذاشت و به مباركى در روز شانزدهم ذىالحجّه سنهء اربع و خمسين و ستّمائة « 6 » مراجعت فرمود كامياب و كامران . و بنهء ركن الدّين را با حواشى و مواشى « 7 » در قزوين ساكن كردند و لشكر او را متفرّق به امرا سپردند . و ركن الدّين در بندگى پادشاه به جانب اردو كه در حدود همدان بود ملازم و از معتمدان خويش دو سه كس را در مصاحبت ايلچيان پادشاه به جانب قلاع شام روان فرمود تا كوتوال آن را آرند و خزاين آن در قلم گيرند و آن قلاع را به اسم بندگان پادشاه محافظت مىكنند تا به وقتى كه چتر فلك سراى پادشاه بدان حدود و ديار رسد مصلحت آن فرمان شود . و ركن الدّين منظور عاطفت و مرحمت پادشاه بود . در اثناى اين حالات ركن الدّين بر يكى از بنات اراذل اتراك عاشق شد و مجنون‌وار خطّهء ملك به خطبهء « 8 » او بدل كرد تا به وقتى كه به فرمان پادشاه او را به دو دادند . روزى در مجلس شراب اين رباعى از مطربان درخواست :\r\n شاها به درت به زينهار آمده‌ام * وز كردهء خويش شرمسار آمده‌ام\r\nاقبال تو آورد مرا موىكشان * ور نه به چه كار و به چه بار آمده‌ام \r\nو از ديگ سودا هوس فحول « 9 » شتران بختى « 10 » پختى و دايما با هركس كه معرفتى داشتى گفت و شنيد از آن مىكردى . روزى پادشاه او را بدين سبب صد سر شتر ماده فرمود . قبول نكرد و گفت : « من كى انتظار استنتاج آن توانم كرد « 11 » ؟ » التماس سى فحل كرد و غرض از آن هوس نظارهء جنگ شتر داشتى . فىالجمله چون از كار عروس فارغ شد التماس كرد كه پادشاه او را به بندگى حضرت منكو قاآن فرستد . ملتمس او موافق رأى پادشاه بود . در اوّل ربيع الأوّل سنهء خمس و خمسين و ستّمائة « 12 » با نه كس متوجّه آن\r\n\r\n\r\n","description":"","footnote":"\r\n( 1 ) - معول : كلنگ .\r\n( 2 ) - معوّل : تكيه كردن ، اعتماد كردن .\r\n( 3 ) - پاره كردن : باتوجّه به سياق عبارت به معنى درهم شكستن استعمال شده است .\r\n( 4 ) - مشتاة : منزل زمستانى ، قشلاق .\r\n( 5 ) - صلال : نوعى مار كه زهر آن افسون ندارد ، جمع صل .\r\n( 6 ) - سال 654 .\r\n( 7 ) - مواشى : چهارپايان .\r\n( 8 ) - خطبه : خواستگارى .\r\n( 9 ) - فحول : شتران نر آمادهء جفت‌گيرى .\r\n( 10 ) - بختى : شتر دو كوهان .\r\n( 11 ) - معنى جمله : من حوصلهء انتظار زاد و ولد آن‌ها را ندارم .\r\n( 12 ) - سال 655 .\r\n","page_name":" 779 ","page_number":163},
  {"content":"\r\n\r\nحضرت شد در مصاحبت ايلچيان مقدّم ايشان .\r\n\r\nذكر احوال ركن الدّين و انتهاى كار ايشان\r\nچون پادشاه او را بر وفق التماس او متوجّه حضرت پادشاه جهان منكو قاآن مىكرد از خدمت پادشاه متقبّل شد كه چون به گردكوه رسد آن مخاذيل را از ذروه « 1 » به شيب آرد .\r\nچون روان شد جماعتى از مغولان را مقدّم ايشان « بوجراى » جهت محافظت و ملازمت او نامزد فرمود . چون به پاى گردكوه رسيدند به ظاهر ايشان را مىفرمود كه به شيب آيند و در خفيه مىگفت نيايند . چون از آنجا برفتند در بخارا از آنجا كه اقتضاى عقل او بود با ايلچيان خصومت كرد و يكديگر را مشت زدند . و چون « 2 » در اصل ياساى قاآن و فرمان منكو قاآن آن بود كه ازيشان يك‌باره تا « 3 » بچّه در گهواره نگذارند . و تمامت حشم او در هزاره‌ها و صده‌ها به موكّلان هشيار مضبوط بودند . و در اثناى آن اقوال و افعالى ازيشان صادر شد كه داعيهء تعجيل افتاد و موجب اراقت « 4 » دماء آن طايفه گشت . و فرمان شد تا به تمامت لشكرها ايلچيان رفتند تا هر قومى جماعتى را كه بديشان سپرده‌اند بكشند . و قراقاى بيتكچى به قزوين رفت تا مصلحت « 5 » بنين و بنات و اخوان و اخوات و هركس كه از تخم او و قوم او بود بر آتش فنا نهادند و ازيشان دو سه كس را به دست بلغان دادند تا ايشان را به قصاص خون پدر خويش جغتاى « 6 » كه او را فدائيان كارد زده بودند بكشت و از نسل ايشان هيچ‌كس نماند . و نزديك اوتاكوجينا كه سرور لشكر خراسان بود و به كار قهستان مشغول بود فرمان شد تا او نيز از آن جماعت كسى را كه در الحاد راسخ بود به بهانهء حشر بيرون راند و دوازده هزار خلق را بكشت و همچنين هركجا بودند تمامت را نيست كردند . و ركن الدّين را نيز چون به قراقورم رسيد پادشاه عالم منكو قاآن فرمود كه :\r\n« آوردن او چندين راه زيادتى بودست ؛ ياساى قديم ما معلومست . » و ركن الدّين را اجازت پيشكش نفرمود و فرمان به دو رسانيد كه : « تو چون دعوى ايلى مىكنى چگونه\r\n\r\n\r\n","description":"","footnote":"\r\n( 1 ) - ذروه : قلّه . به ضمّ « ذ » نيز خوانده مىشود .\r\n( 2 ) - چون : چنان كه بارها گفته‌ايم اين « چون » جملهء جواب ندارد و بيشتر براى تأكيد كلام است .\r\n( 3 ) - تا : در معنى حتّى .\r\n( 4 ) - اراقت : ريختن .\r\n( 5 ) - كلمهء « مصلحت » معلوم نيست به كجا و به چه متعلّق است . شايد در عبارت در اصل نسخهء مؤلّف سقطى بوده و اصل جمله تقريبا چنين بوده : « تا مصلحت [ اولاد و اقارب ركن الدّين مكفى سازد 
  ] بنين و بنات الخ . » و سپس در عموم نسخ بعدى اين سقط تكرار شده است . ( مص )\r\n( 6 ) - جغتاى : اين « جغتاى » معروف يعنى پسر چنگيز خان نيست .\r\n","page_name":" 780 ","page_number":164},
  {"content":"\r\n\r\nبعضى قلاع را فرونياورده‌اى ؛ گردكوه و لمّسر را ؟ باز بايد گشت و چون آن قلعه‌ها را خراب كند بار ديگر شرف تكشميشى « 1 » يابد . » بدين اميد او را بازگردانيد . چون به كنار تيعاب رسيدند او را به بهانهء طوى « 2 » كه ايلچيان او را خواهند داد از راه بازگردانيدند و و بال آنچ آبا و اجداد او با خلق خداى كرده بودند چشانيدند و او را و متعلّقان او را در زير لگد خرد كرده بر شمشير گذرانيدند و ازو و نسل او اثرى نماند . و او و خويشان و اقرباى او در زفان سمرى « 3 » شدند و در جهان خبرى . عالم كه از خبث ايشان ملوّث بود پاك گشت .\r\nآيندگان و روندگان بىخوف و هراس و زحمت بدرقه « 4 » شد و آمد مىكنند و پادشاه جوانبخت را كه بنياد ايشان برداشت و از كسى ازيشان اثر نگذاشت دعاى دولت مىگويند .\r\nو راستى آن بود كه اين كار مرهم جراحت‌هاى مسلمانى بود و تدارك خلل‌هاى دينى .\r\nجماعتى كه بعد ازين دور و عهد در رسند بدانند كه فتنهء ايشان تا به چه غايت بود و تشويش در دل خلق عالم تا به چه حدّ كشيده . كسى را كه با ايشان دم موافقت بودى از عهد پادشاهان گذشته تا وقت شاهان وقت خوف و بيم بودى . و از مخاصمت ايشان شب و روز در مضيق زندان از ترس رندان ايشان . پيمانه‌اى بود كه به سر آمد و بادى مىنمود كه بسته شد ، ذلك ذكرى للذّاكرين و كذلك يفعل اللّه بالظّالمين « 5 » .\r\n\r\n( حكايت خطّ كاتب نسخهء آ )\r\nتمام شد كتاب تاريخ جهانگشاى جوينى به فرّخى و پيروزى روز شنبه چهارم ذىالحجّه سنهء تسع [ و 
  ] ثمانين و ستّمائة « 6 » على يدى العبد الضّعيف رشيد الخوافى و الحمد لوليّه و الصّلاة على نبيّه محمّد « 7 » .\r\n\r\n\r\n","description":"","footnote":"\r\n( 1 ) - تكشميشى : تحفه ، نوازش ، سلام متواضعانه .\r\n( 2 ) - طوى : بر وزن كوى به معنى جشن و مهمانى .\r\n( 3 ) - سمر : افسانه .\r\n( 4 ) - بدرقه : نگهبان ، همراه .\r\n( 5 ) - ذلك . . . و اين تذكّرى است براى پندگيران و خدا اين‌گونه با ستمكاران عمل مىكند .\r\n( 6 ) - سال 689 .\r\n( 7 ) - معنى عبارت : به فرّخى و پيروزى تمام شد كتاب تاريخ جهانگشاى جوينى در روز شنبه چهارم ذىالحجّه سال 689 به دست بندهء ضعيف « رشيد الخوافى » . ستايش از آن دوست خدا و سلام بر پيامبرش محمد صلّى اللّه عليه و آله باد .\r\n","page_name":" 781 ","page_number":165},
  {"content":"\r\n\r\nتنبيه : ذيل جهانگشاى منسوب به خواجه نصير الدين طوسى - عليه الرحمة - كه در صفحات بعد طبع شده فقط در سه نسخه از نسخ دوازده‌گانهء جهانگشا كه در تصحيح جلد سوّم آن كتاب به كار برده شده موجود و از ما بقى آن‌ها به كلّى مفقود است . و آن سه نسخه عبارت است از نسخ ج ، ل ، م . و علاوه برين سه نسخهء جهانگشا ذيل مزبور عينا در تاريخ نيكپى ( كه تاريخ عامّ مبسوطى است از جنس روضة الصّفا و حبيب السّير تأليف شخصى موسوم به نيكپى بن مسعود بن محمّد بن مسعود كه ظاهرا در اوايل قرن هشتم مىزيسته و نسخهء عظيم‌الحجمى از آن در كتابخانهء ملّى پاريس موجود است ) نيز مندرج است در اوراق  b  460 -  b  462 . و علامت اين نسخه درين حواشى ن [ - نيكپى 
  ] است ، و علاوه برين چهار نسخهء فارسى ترجمه‌اى به عربى نيز ازين ذيل كه در حقيقت در حكم نسخهء خامسى است از آن به دست است و آن عبارت است از فصلى كه در مختصر الدّول ابن العبرى راجع به فتح بغداد مسطور است ، طبع بيروت ص 471 - 475 ، اين فصل تقريبا ترجمهء تحت اللّفظى ذيل خواجه نصير است با اندك تمايلى به اختصار ( رجوع به مقدّمهء جلد اوّل جهانگشاى ) ، و علامت اين فصل درين حواشى مخ [ - مختصر الدّول 
  ] است ، و از اين‌ها گذشته از جامع التّواريخ طبع كاترمر [ - جك 
  ] و از الحوادث الجامعة و التّجارب النّافعة فى المائة السّابعة تأليف ابو الفضل عبد الرّزّاق بن احمد بن محمّد الفوطى البغدادى المتوفّى فى سنة 723 كه همين امسال\r\n\r\n","description":"","footnote":"","page_name":" 782 ","page_number":166},
  {"content":"\r\n\r\n1351 در بغداد به طبع رسيده نيز به قدر امكان استفاده به عمل آمده است ، پس به نحو اجمال رموزى كه درين حواشى اتّخاذ شده از قرار ذيل است :\r\nج - جهانگشاى جوينى نسخهء كتابخانهء ملّى پاريس  Suppl . pers . 1556  ( رجوع به مقدّمهء جلد اوّل ) .\r\nل - همان كتاب نسخهء ديوان هند در لندن نمرهء 1914 ( رجوع به مقدّمهء جلد حاضر ) .\r\nم - همان كتاب ملكى راقم سطور به خطّ آقاى ميرزا مجتبى مينوى ( رجوع به ايضا ) .\r\nن - تاريخ نيكپى نسخهء كتابخانهء ملّى پاريس  Ancien Fonds pers . 61  .\r\nمخ - مختصر الدّول ابن العبرى طبع بيروت سنهء 1890 م .\r\nحث - الحوادث الجامعهء فوطى طبع بغداد سنهء 1351 .\r\nو مابقى كتبى كه در اين حواشى نامى از آن‌ها برده شده چون على الاتّصال احتياجى بدانها نداشته‌ايم آن‌ها را به عين اسامى ذكر كرده‌ايم بدون اختصارى و رمزى .\r\n\r\n","description":"","footnote":"","page_name":" 783 ","page_number":167},
  {"content":"\r\n\r\n\r\n( ذيل كتاب ) كيفيّت واقعهء بغداد از نسخهء مرحوم افضل العالم استاد البشر نصير الحقّ و الدّين محمّد بن محمّد الطّوسى - رحمه اللّه -\r\nبه وقت آنك پادشاه جهان ، مادّهء امن‌وامان هلاكو خان عزم دخول بلاد ملاحده كرد جهت استيصال آن قوم ايلچى به خليفه فرستاد كه : « گفته‌اى من ايلم . نشان ايلى آن باشد كه ما چون به ياغى برنشينيم ما را به لشكر مدد دهى . » خليفه با وزرا و نوّاب مشورت كرد كه مردى چند سپاهى فرستادن مصلحت باشد . جماعت امرا و لشكريان گفته بودند كه مىخواهد « 1 » كه بدين بهانه بغداد و ملك خليفه از سپاهى خالى شود تا به هر وقت كه خواهد بىزحمت درين ملك تصرّف كند . به سبب اين سخن خليفه فرستادن لشكر در باقى كرد « 2 » چون پادشاه از استخلاص ولايت ملاحده فارغ شد و به جانب همدان پيوست از خليفه بازخواست سخت كرد و گفت لشكر نفرستادى . بترسيد و با وزير مشورت كرد .\r\nوزير گفت : « مال‌هاى بسيار از نقد و جواهر و مرصّعات و جامه‌هاى فاخر و مركوب فاره « 3 » و غلمان و جوارى « 4 » و استران « 5 » ترتيب بايد كرد و بفرستاد و عذر خواست . » خليفه را موافق آمد كه نسخه‌اى كنند و ترتيب سازند و از خواصّ دو سه كس نامزد كرد كه بروند و اين مال‌ها ببرند و عذر بخواهند . دوات‌دار كوچك 83 - « 6 » و ديگر بزرگان گفته بودند كه : « اين تدبير وزير جهت آن كرده است تا كار خود بسازد و ما و لشكريان و تركان « 7 » را به دست هم بازدهد تا ما را هلاك كنند . ما خود نگاه كنيم ؛ چون مال بيرون برند رسولان را بگيريم و مال به دست مردم خود بفرستيم و كار خود بسازيم و ايشان را در بلا نهيم . » چون خليفه از اين معنى آگاه شد فرستادن رسولان و مال‌ها در باقى كرد و اندك تحفه‌اى بفرستاد .\r\nپادشاه خشم گرفت و فرمود كه : « خويشتن بيا و اگر خود نمىآئى از سه كس يكى را بفرست يا وزير يا دوات‌دار كوچك يا سليمان شاه 84 - . » خليفه هيچ‌كدام نكرد و عذر گفت .\r\nخشم پادشاه بيفزود و انديشهء حركت كرد به جانب بغداد . چند كرّت « درنكى » بيامد و\r\n\r\n\r\n","description":"","footnote":"\r\n( 1 ) - يعنى هولاكو .\r\n( 2 ) - در باقى كردن : چشم پوشيدن ، گذشتن از چيزى .\r\n( 3 ) - فاره : پرنشاط ، زيرك .\r\n( 4 ) - جوارى : كنيزكان ، جمع جاريه .\r\n( 5 ) - استر : قاطر ، حيوانى كه از آميزش الاغ نر و ماديان به وجود مىآيد .\r\n( 6 ) - دوات‌دار كوچك : رجوع به حواشى آخر كتاب .\r\n( 7 ) - تركان : مراد از تركان ظاهرا مغول است زيرا مردم در اوايل امر گويا مغول را طايفه‌اى از ترك فرض مىكرده‌اند و اين دو قوم را از هم تميز نمىداده‌اند .\r\n","page_name":" 784 ","page_number":168},
  {"content":"\r\n\r\nبرفت و كرّتى ابن الجوزى 85 - « 1 » پسر محيى الدّين را بفرستاد و بر جمله هيچ فايده نبود . پادشاه از حدود همدان در شوّال سنهء خمس و خمسين و ستّمائة « 2 » حركت فرمود . و « سوغونجاق نوين 86 - « 3 » » و « بايجو نوين » 87 - در مقدّمه راست رفته بودند بر راه اربل بر ميمنه از راه كوه‌هاى شهرزور و دقوق . و « كيت بوقا نوين » و « انكيانوين » بر ميسره از جانب كريت 88 - و بيات . و پادشاه در قلب لشكر به راه كرمانشاهان و حلوان حركت فرمود . و از بغداد دوات‌دار كوچك با لشكر بيامد و ميان « بعقوبه « 4 » » و « باجسرى « 5 » » به كنار . . . « 6 » لشكرگاه ساخت . و پادشاه به ايجورا فرموده بود كه از دجله بگذرد و از جانب غربى به بغداد درآيد . و پادشاه به حلوان رسيد . بنه آنجا رها كرد و جريده « 7 » با سواران بىبنه از آنجا برفت .\r\nيزك « 8 » بر ايبك حلبى افتاد . او را بگرفتند و به خدمت آوردند . او قبول كرد كه سخن‌ها به راستى بگويد . او را امان دادند و يزك « 9 » با مغولان برفت . سلطان‌زاده‌اى از بقاياى خوارزميان هم در يزك بود . به لشكر خليفه نامه‌اى نوشت كه : « من و شما از يك جنسيم ؛ من به بندگى پيوستم و ايل شدم . مرا نيكو مىدارند . شما بر جان خود رحمت كنيد و ايل شويد تا خلاص يابيد . » و نامه به قراسنقور نوشته بود . جواب بازنوشت كه : « هلاكو را چه محلّ باشد كه قصد خاندان آل عبّاس كند ؟ چه اين دولت مانند وى بسيار ديده است .\r\nاگر او را بايستى كه صلح باشد نيامدى و ولايت خليفه خراب نكردى . اكنون اگر هم با همدان رود و عذر بخواهد تا ما دوات‌دار كوچك را شفاعت كنيم تا او پيش خليفه تضرّع كند تا با طبع آيد و صلح قبول كند . » چون اين نامه به پادشاه رسيد بخنديد و گفت آرى حكم خداى راست تا او چه خواسته باشد . و چون « سوغونجاق » و « بايجو نوين » از دجله\r\n\r\n\r\n","description":"","footnote":"\r\n( 1 ) - مراد ابن جوزى معروف است . رجوع به حواشى آخر كتاب .\r\n( 2 ) - سال 655 .\r\n( 3 ) - اين همان سقنجاق نوين است كه در ص 702 از او نام برده شده است .\r\n( 4 ) - بعقوبه : قصبه‌اى مشهور واقع در ده فرسخى شمال شرقى بغداد است بر لب نهر ديالى بر سر راه خانقين به بغداد كه عوام اكنون « يعقوبيّه » گويند مانند كلمهء نسبت به يعقوب .\r\n( 5 ) - باجسرى : باجسرا نيز نويسند و آن شهركى بوده است قريب نه فرسخ در شمال شرقى بغداد بر لب نهر ديالى در جنوب بعقوبهء سابق الذّكر .\r\n( 6 ) - تقريبا جاى هيچ شكّى نيست كه كلمه ساقط در جاى خالى بايد « ديالى » باشد يعنى نهر مشهور شرقى بغداد . ( مص )\r\n( 7 ) - جريده : تنها .\r\n( 8 ) - يزك : پيش‌قراول ، سربازانى كه براى تجسّس پيشاپيش لشكر مىفرستند .\r\n( 9 ) - يعنى به‌عنوان يزك و به سمت يزك . و شايد اصل عبارت چنين بوده است : « و با يزك مغولان برفت . » و سپس به واسطهء سهو نسّاخ تقديم و تأخيرى در عبارت روى داده و « با يزك مغولان » تبديل به « يزك با مغولان » شده است . ( مص )\r\n","page_name":" 785 ","page_number":169},
  {"content":"\r\n\r\nبگذشتند بغداديان حسّ ايشان بيافتند . پنداشتند پادشاه هلاكوست كه با آن طرف گرديد .\r\nدوات‌دار و لشكر باز بعقوبه گرديدند « 1 » و در بغداد از دجله بگذشتند و در حدود انبار « 2 » با سوغونجاق نوين كه در مقدّمه مىرفت مصاف دادند و لشكر او را بشكستند و هزيمت كردند . و چون به بايجو نوين رسيدند او لشكر را بازگردانيد و بر دوات‌دار زد و او را بشكست و بسيار خلق را بكشتند و ايشان به هزيمت با بغداد آمدند . پادشاه بر يالى « 3 » [ ظ :\r\nديالى 
  ] بگذشت . آنجا كشتى نگذاشته بودند . بر آب زد و بيامد تا در بغداد . « بوقا تيمور » را هم به جانب غربى فرستاد . و پادشاه در منتصف محرّم سنهء ستّ و خمسين و ستّمائة « 4 » به در بغداد نزول كرد و فرمود تا گرد بغداد ديوار كردند كه مغول آن را چپر « 5 » مىگويند . به يك شبانه روز لشكر پادشاه ازين جانب و « بوقا تيمور » و « سوغونجاق » و « بايجو نوين » از جانب غربى ديوارى بلند برآوردند و در داخل ديوار از جانب شهر خندقى بزرگ فروبردند و مجانيق بنهادند و كار جنگ ساخته كردند . خليفه صاحب ديوان 89 - « 6 » و ابن دربوس را بفرستاد [ با تحفه‌اى اندك 
  ] گفته بودند اگر تحفهء بسيار بفرستيم گويند سخت ترسيدند ؛ به اندك اقتصار بايد كرد . پادشاه فرمود كه چرا دوات‌دار و سليمان شاه نيامدند ؟ به جواب فرستاد كه : « پادشاه فرمود كه وزير يا دوات‌دار يا سليمان شاه از هر سه يكى بيرون آيند .\r\nاكنون من به قول خود برسيدم ؛ وزير را كه بزرگ‌تر بود فرستادم « 7 » . پادشاه هم به سخن\r\n\r\n\r\n","description":"","footnote":"\r\n( 1 ) - به احتمال بسيار قوى اصل عبارت چنين بوده است : « و لشكر از بعقوبه بازگرديدند . » يعنى لشكر دوات‌دار كه ما بين بعقوبه و باجسرا بر كنار نهر ديالى چنان كه گذشت لشكرگاه ساخته بودند ؛ چون شنيدند كه لشكر مغول به جانب غربى بغداد آمده‌اند لشكرگاه خود را رها كرده از بعقوبه به بغداد آمدند و آنجا از دجله به جانب غربى گذشته در حدود شهر انبار با لشكر مغول مصاف دادند . ( مص )\r\n( 2 ) - انبار : شهر معتبرى بوده است بر لب فرات بر ساحل شرقى آن قريب دوازده فرسخ در غربى بغداد و اكنون به كلّى خراب و مفقودالاثر است .\r\n( 3 ) - يالى : تقريبا جاى شكّ نيست كه اين كلمه محرّف « ديالى » يعنى نهر ديالى سابق‌الذّكر است . « ديالى » كه اكنون « دياله » گويند نهر مشهورى است از فروع شرقى دجله كه از جبال كردستان آمده از نزديك خانقين مىگذرد و تمام نواحى شرقى بغداد را مشروب ساخته سپس قريب يك فرسخ در جنوب بغداد به دجله مىريزد . با نام‌هاى « نهر تامرّا » ، « نهر بعقوبا » و « آب نهروان » نيز ناميده شده است . ( مص )\r\n( 4 ) - سال 656 .\r\n( 5 ) - چپر : در فارسى به معنى مطلق ديوار است يا ديوارى كه از چوب و علف مىسازند . ( برهان قاطع )\r\n( 6 ) - صاحب ديوان : مراد فخر الدّين ابو طالب احمد بن الدّامغانى صاحب ديوان خليفهء مستعصم باللّه است .\r\nرجوع به حواشى آخر كتاب .\r\n( 7 ) - چنان كه ملاحظه مىشود مقتضاى اين عبارت صريحا اين است كه وزير را خليفه قبل از اين بيرون فرستاده بوده است و حال آنكه در سابق ابدا از اين مقوله چيزى نگفته . پس يا در نسخ حاضر ، سقطى است\r\n","page_name":" 786 ","page_number":170},
  {"content":"\r\n\r\nخود برسد و ايشان را نطلبد . پادشاه فرمود كه : « من به همدان گفتم ؛ اكنون بر در بغدادم و اين همه برفته است . چگونه بر يكى قناعت كنم ؟ هر سه را ببايد فرستاد . »\r\nفىالجمله چون جنگ در پيوستند . پادشاه به نفس خود بر جانب شرقى شهر بود مقابل برج عجم 90 - « 1 » و لشكر كيت بوقا آنجا به قوس جنگ مىكردند . و بلغاى « 2 » و سبتاى بر جانب راست شهر بودند ؛ و بوقا تيمور از جانب غربى آنجا كه باغ بقل است ؛ و سوغونجاق و بايجو نوين از آن طرف كه بيمارستان عضدى 91 - « 3 » است آغاز جنگ كردند بيست و دوّم محرم سنهء ستّ و خمسين و ستّمائة « 4 » . شش شبانه روز حرب كردند سخت .\r\nو پادشاه فرمود كه اين مثال نوشتند كه : « جماعت سادات و دانشمندان و اركؤن « 5 » و مشايخ و كسانى كه با ما جنگ نكنند ايشان را از ما امانست . » و مثال بر تير بسته به شهر انداختند از شش طرف .\r\nفىالجمله حرب سخت كردند به روز و به شب تا روز بيست و هشتم محرّم وقت طلوع آفتاب لشكر بر ديوار رفت . اوّل بر برج عجم شدند و از دو جانب بارو مىرفتند و مردم را مىراندند . تا نماز پيشين « 6 » همه سر ديوار مغول از بغداديان بستده بودند . و به وقت ديوار كردن پادشاه فرموده بود تا بالا و شيب بغداد كشتىها گرفته بودند و جسر « 7 » بسته و نگاهبانان برنشانده و منجنيق نهاده و آلات نفط ساخته . و چون حرب سخت شده بود دوات‌دار خواسته بود كه در كشتى به جانب شيب « 8 » گريزد . اين سخن به مغولان رسيده بود . منجنيق و تير روان كرده بودند او بازپس گريخته بود . سه كشتى از آن او بستدند و مردم را بكشتند و اسلحهء ايشان بياوردند . و نقيب علويان در كشتى هلاك شده بود . چون ديوار بگرفتند پادشاه فرمود كه هم اهل شهر ديوار خراب كنند . رسولان آمد\r\n\r\n\r\n","description":"","footnote":"\r\nيا از فرط ولع ، خواجه نصير به ايجاز اين فقره را در سابق مسكوت عنه گذارده و توجّه به اين نكته نكرده كه كلام لا حق او بنابراين با كلام سابق به كلّى بىربط خواهد ماند . در حقيقت چنان كه صريح جك و حث است وزير از همان اوايل محاصرهء بغداد در اواسط محرّم از شهر بيرون آمده و به حضور هولاكو رسيده بوده است و بعد از آن نيز مكرّر به شهر رفت و آمد مىكرده و واسطهء ابلاغ مذاكرات طرفين بوده است . ( مص )\r\n( 1 ) - رجوع به حواشى آخر كتاب .\r\n( 2 ) - مقصود بلغاى بن شيبان بن توشى بن چنگيز خان است .\r\n( 3 ) - رجوع به حواشى آخر كتاب .\r\n( 4 ) - سال 656 .\r\n( 5 ) - اركؤن : يا « اركون » به اصطلاح مورّخين عهد مغول به معنى نصارى يا علما و كشيشان نصارى بوده است و گويا اصل اين كلمه يونانى است .\r\n( 6 ) - نماز پيشين : نماز ظهر .\r\n( 7 ) - جسر : پل .\r\n( 8 ) - به شيب درآمدن : چنان كه بارها ذكر نموديم در اين تاريخ به معنى بيرون آمدن از قلعه استعمال شده و نه به معنى سرازير شدن چنان كه موهوم است . در اينجا به مناسبت مقام به‌جاى « بيرون آمدن از قلعه » بيرون آمدن از كشتى ملحوظ نظر است . سياق عبارت نيز چنين مىرساند .\r\n","page_name":" 787 ","page_number":171},
  {"content":"\r\n\r\nشد نمودند . پادشاه فرمود كه : « دوات‌دار و سليمان شاه بيرون آيند خليفه اگر خواهد بيرون آيد و اگر خواهد نه . » خليفه پسر ميانين خود با دوات‌دار و سليمان شاه بيرون فرستاد . دوات‌دار بازپس رفت « 1 » . و سليمان شاه را گفت « 2 » : « لشكريان بسيار در ما پيوسته‌اند . » او را به شهر فرستاد تا مردم خود را بيرون آورد . و ديگر روز كار او « 3 » به آخر رسيد . و مردم شهر شرف الدّين 92 - مراغى و شهاب الدّين زنگانى 93 - را بفرستاد و امان خواستند .\r\nبعد از آن خليفه چون ديد كه رونق كارى نماند اجازت خواست كه بيرون آيد . چهارم صفر بيرون آمد و پادشاه را بديد با پسر « 4 » و خواصّ خود از ائمّه و سادات و مشايخ . او را به دروازهء كلواذ 94 - فروآوردند . و بعد از آن فرمود تا شهر را غارت كردند . و پادشاه به مطالعهء خانهء خليفه رفت و به همه روى بگرديد . خليفه را حاضر كردند . خليفه فرمود تا پيش‌كش‌ها كردند . آنچ آورد پادشاه هم درحال به خواصّ و امرا و لشكريان و حاضران ايثار كرد . و طبقى زر پيش خليفه بنهاد كه بخور . گفت نمىتوان خورد . گفت : « پس چرا نگاه داشتى و به لشكريان ندادى و اين درهاى آهنين چرا پيكان نساختى و به كنار جيحون نيامدى تا من از آن نتوانستمى گذشت ؟ » خليفه در جواب گفت تقدير خداى چنين بود . پادشاه گفت : « آنچ بر تو خواهد رفت هم تقدير خدايست . » و شب را بازگشت .\r\nآنگاه خليفه را فرمود كه زنانى كه با او و پسران او پيوسته‌اند بيرون آورد . به سراى خليفه رفتند . هفتصد زن و هزار و سيصد خادم بودند و ديگران را متفرّق كردند . چون از غارت فارغ شدند بعد از يك هفته اهل شهر را امان دادند و غنيمت‌ها جمع كردند . و چهاردهم\r\n\r\n\r\n","description":"","footnote":"\r\n( 1 ) - اين جمله تا اندازه‌اى مبهم است . صريح جامع التّواريخ است ص 296 كه : « هولاكو پس از آنكه دوات‌دار و سليمان شاه در غرّه صفر از شهر بيرون آمدند مجدّدا ايشان را به شهر فرستاد تا تمامت كسان و اتباع خود را به بهانه اينكه به جنگ مصر و شام خواهند رفت بيرون آوردند و سپس ايشان را با جميع اقارب و متعلقان و لشكريان ايشان بكشت . » پس مقصود از جملهء « دوات‌دار بازپس رفت » لابد اشاره به همين فقره دارد يعنى مجدّدا به بغداد معاودت نمود تا كسان خود را بيرون آورد . ولى ( اگر در نسخه سقطى نباشد ) خواجه به عادت خود از ايجاز مفرط بقيّهء حال دوات‌دار را مسكوت عنه گذاشته است . ( مص )\r\n( 2 ) - فاعل « گفت » ظاهرا هولاكو است ؛ يعنى هولاكو سليمان شاه را گفت كه لشكريان بسيار از اهالى بغداد در ما پيوسته‌اند ؛ تو نيز به شهر رو و كسان و لشكريان خود را بيرون آر .\r\n( 3 ) - يعنى كار سليمان شاه .\r\n( 4 ) - در م ن در اينجا دو بيت ذيل را علاوه دارد :\r\n سال هجرت ششصد و پنجاه و شش * روز يكشنبه چهارم از صفر\r\nچون خليفه نزد هولاكو رسيد * دولت عبّاسيان آمد به سر \r\n","page_name":" 788 ","page_number":172},
  {"content":"\r\n\r\nصفر پادشاه از در شهر كوچ كرد و خليفه را طلب فرمود . او را آنجا « 1 » آوردند و پسر ميانين را بر عقب او بياوردند با پنج شش خادم . آن روز « 2 » در آن ديه كار او به آخر رسيد با پسر ميانين . و ديگر روز پسر مهين را او كسانى كه با او بودند به دروازهء كلواذ كار به آخر رسيد .\r\nو زنان و خادمان را متفرّق كردند . و پادشاه از آنجا ديگر روز كوچ فرمود . و [ وزير و 
  ] صاحب ديوان « 3 » و ابن دربوس 95 - را با بغداد فرستاد ؛ وزير را به وزيرى و صاحب ديوان را به صاحب ديوانى و ابن دربوس را به سر خيلى اوزان 96 - « 4 » . و « استوبهادر » 97 - را به شحنگى نامزد فرمود . و بفرمود تا بغداد را به عمارت آوردند و كشتگان و چهارپايان مرده را برداشتند و بازارها معمور كردند . و پادشاه به مباركى مظفّر و منصور با سياه كوه 98 - آمد . و بوقا تيمور را نامزد حلّه و واسط كرد و اهل حلّه از پيش ايل شده بودند 99 - . چون بوقا تيمور آنجا رسيد ايشان را امتحان كرد و از آنجا به واسط شد . يك هفته قتل و تاراج كرد و از آنجا بازگشت .\r\nو بوقا تيمور بر نشست و به ششتر رفت و شرف الدّين بن الجوزى « 5 » را با خود ببرد تا شهر ايل كند . و سپاهيان و تركان بعضى بگريختند و بعضى كشته شدند و بعضى ايل گشتند . و كوفه و بصره لشكر نرفته ايل شدند .\r\n\r\n\r\n","description":"","footnote":"\r\n( 1 ) - كجا ؟ - فقرهء معادلهء جك 302 - 304 اين است : « و هولاكو خان جهت عفونت هوا روز چهارشنبه چهاردهم صفر از بغداد كوچ فرمود و به ديه « وقف » و جلابيه نزول نمود و خليفه را طلب فرمود و آخر روز چهارشنبه چهاردهم صفر سنه ستّ و خمسين و ستّمائة كار خليفه با پسر بزرگ‌تر و پنج خادم كه ملازم بودند به ديه « وقف » تمام كردند » . انتهى باختصار . پس معلوم شد كه مراد از « آنجا » روستاى « وقف » است كه باز خواجه به عادت خود در افراط در اختصار . ابدا ذكرى از آن در سابق ننموده است . ( مص )\r\n( 2 ) - يعنى در چهاردهم صفر 656 .\r\n( 3 ) - صاحب ديوان : يعنى فخر الدّين احمد دامغانى .\r\n( 4 ) - اوزان : گويا صواب « اوران » است كه به مغولى به معنى عمله‌جات و صنعت‌گر است . رجوع به حواشى آخر كتاب .\r\n( 5 ) - رجوع به حواشى آخر كتاب .\r\n","page_name":" 789 ","page_number":173},
  {"content":"\r\n\r\n\r\nحواشى و اضافات\r\n( 2 * ) - ص 469 س 9 - 11 : اين ابيات از خسرو شيرين نظامى است از اواخر آن در ابتداى حكايت « كابين بستن خسرو با شيرين » . و در نسخهء خطّى بسيار مصحّح مضبوط نظامى ملكى راقم سطور مورّخهء سنهء 790 ابيات مذكور بدين گونه مسطور است :\r\n سعادت چون گلى پرورد خواهد * بيارايد پس آنگه مرد خواهد\r\nنخست اقبال بردوزد كلاهى * چو وقت آيد نهد بر فرق شاهى\r\nز دريا در برآرد مرد غوّاص * به كم‌مدّت شود بر تاج‌ها خاص \r\n( 1 - ) - ص 652 س 13 - 14 : اين دو بيت از ليلى مجنون نظامى است از اواسط آن در ابتداى حكايت « آمدن قاصد ليلى به مجنون و نامه آوردن » . و در نسخهء خطّى سابق الذّكر بدين طريق مسطور است :\r\n روزىّ و چه روز عالم افروز * روشن همه چشم از آن‌چنان روز\r\nصبحش چو بهشت بر دميده * بادش نفس مسيح ديده \r\n( 2 - ) - ص 653 س 4 :\r\n خود پديدست در جهان بارى * كار هر مرد و مرد هر كارى \r\nاز سنائى است ( امثال آقاى دهخدا ، ج 1 ص 757 ) .\r\nص 653 س 14 : مطلع غزل كمال الدّين اسماعيل اصفهانى كه اين بيت از آن جمله است اينست :\r\n جان را چو نيست وصل تو حاصل كجا برم * دل را كه شد ز درد تو غافل كجا برم\r\nبىوصل جانفزا و حديث چو شكّرت * اين عيش همچو زهر هلاهل كجا برم\r\nبىپايمرد وصل ز غرقاب حادثات * كشتى عمر خويش به ساحل كجا برم \r\n( 3 - ) - ص 653 س 14 : اين بيت يعنى :\r\n گر بر كنم دل از تو و بردارم از تو مهر * آن مهر بر كه افكنم آن دل كجا برم \r\nدر كليلهء و دمنه در اوايل باب التفحّص عن امر دمنه ( طبع طهران سنهء 1282 ص 107 ، و طبع آقاى ميرزا عبد العظيم خان ص 117 ) به‌عنوان تمثّل ذكر شده ، و بنابراين بر فرض صحّت نسخ كليله و دمنه يعنى بر فرض اينكه اين بيت در اصل ترجمهء كليله و دمنهء ابو المعالى نصر اللّه موجود بوده و الحاقى نسّاخ متأخّر در آن كتاب نباشد ممكن نيست كه بيت مزبور از كمال الدّين اسماعيل باشد چنان كه ما در ص 293 استنادا به اينكه اين بيت در ضمن غزلى معروف از شاعر مشاراليه كه مطلع آن اينست :\r\n\r\n","description":"","footnote":"","page_name":" 790 ","page_number":174},
  {"content":"\r\n\r\n جان را چو نيست وصل تو حاصل كجا برم * دل را كه شد ز درد تو غافل كجا برم \r\nو نيز اتّكالا به اين ابيات خواجه حافظ شيرازى در ضمن يكى از قصايد منسوبه به دو :\r\n من جرعه نوش بزم تو بودم هزار سال * كى ترك آبخور كند اين طبع خوگرم\r\nور باورت نمىشود از بنده اين حديث * از گفتهء كمال دليلى بياورم\r\nگر بر كنم دل از تو و بردارم از تو مهر * آن مهر بر كه افكنم آن دل كجا برم \r\nفرض كرده بوديم ؛ زيرا كه وفات كمال الدّين اسماعيل بنا بر مشهور در سنهء 635 بوده و ترجمهء بهرامشاهى كليله و دمنه در حدود سنهء 540 يعنى قريب صدسال قبل از آن ، پس چگونه ممكن است شعرى از كمال اسماعيل در كليله و دمنه مذكور باشد . و بنابراين لابد بايد فرض كرد كه كمال الدّين اسماعيل بيت مزبور را به‌عنوان تضمين در طىّ غزل خود آورده نه آنكه اصل شعر از خود او بوده است و چون بيت به غايت مشهورى در آن عصر بوده اشارهء به تضمين را نيز لازم نديده . و خواجه حافظ نيز ظاهرا يا بيت مزبور را به مناسبت وجود آن در غزلى مشهور از كمال اسماعيل از خود او پنداشته بوده يا آنكه شايد مراد وى از « كمال » شاعرى ديگر بوده از متقدّمين غير كمال اسماعيل اصفهانى معروف و اللّه اعلم بحقيقة الأمر .\r\n( 4 - ) - ص 654 س 12 : انان كلران : انان و كلران نام دو رودخانه است در شمال شرقى مغولستان كه سرچشمهء آن‌ها به كلّى نزديك يكديگر است و اكنون نيز با جزئى تفاوتى در تلفّظ به همين اسم موسوم‌اند ، امّا « انان » كه در جامع التّواريخ گاه به همين املا و گاه اونن و گاه اونان ولى در نقشه‌ها و كتب جغرافى جديد عموما به اسم اونن « 1 » مسطور است سرچشمهء آن در جبال كنتاى « 2 » است تقريبا به مسافت دو فرسخ و نيم در شمال سرچشمهء كلران . و جريان اونن عمده به سمت شمال شرقى است و طول مجراى آن قريب 120 فرسخ است كه ثلث آن در مغولستان و ما بقى در خاك روسيّه جارى است . و پس از آنكه چندين رودخانهء ديگر با آن منضمّ شده رودخانهء شيلكا « 3 » را كه يكى از شاخه‌هاى اصلى شطّ معروف آمور « 4 » است تشكيل مىدهد .\r\nامّا كلران كه اكنون در كتب جغرافى جديد و نقشه‌ها عموما به اسم كرولن « 5 » نوشته مىشود سرچشمهء آن نيز در همان جبال كنتاى سابق الذّكر است در دامنهء جنوبى آن . و ابتدا جريان آن به سمت جنوب است و سپس به طرف شمال شرقى منعطف شده مانند\r\n\r\n\r\n","description":"","footnote":"\r\n( 1 ) -  Onon \r\n( 2 ) -  Kentai \r\n( 3 ) -  Chilka \r\n( 4 ) -  Amour \r\n( 5 ) -  Keroulen \r\n","page_name":" 791 ","page_number":175},
  {"content":"\r\n\r\nاونن و تقريبا در موازاة جنوبى آن در تمام طول مجراى خود به همان جهت يعنى به سمت شمال شرق جارى است و بالأخره پس از پيمودن قريب 160 فرسخ به درياچهء دالاى نور « 1 » واقع در شمال شرقى مغولستان به كلّى نزديك سرحدّ روسيّه مىريزد « 2 » .\r\nو در ساحل راست رودخانهء آنان نزديك سرچشمهء آن در موضعى موسوم به ديلون‌بولداق بوده كه چنگيز خان متولّد شده است . و همچنين يورت « 3 » اصلى چنگيز خان و خانوادهء ايشان قبل از انتقال اوكتاىقاآن به قراقورم نيز در « انان كلران » بوده يعنى نزديك سرچشمهء دو رودخانهء مذكور انان و كلران . و بدين مناسبات است كه اين دو رودخانه را در تاريخ مغول اهميّتى بس عظيم و نام آن دو در كتب تواريخ مؤلّفه در عهد ايشان مانند همين جهانگشاى جوينى و جامع التّواريخ رشيد الدّين فضل اللّه و زيج خواجه نصير الدّين طوسى در جدول اطوال و عروض و طبقات ناصرى و غيرها بسيار مكرّر برده شده است گاه معا به هيئت انان كلران ( بدون واو عاطفه ) ، يا انان و كلران ( با واو عاطفه ) ، و گاه اونن تنها و گاه كلران تنها . از جمله در جامع التّواريخ گويد ( طبع برزين ج 2 ص 146 ) كه « يورت يسوكاى بهادر [ پدر چنگيز خان 
  ] و فرزندان او در حدود آنان و كلران بوده » . - و نيز غالبا در همان كتاب ديده مىشود كه چنگيز خان در ساحل اونن اردو زده بوده است ( ايضا ، ص 164 ، 168 ، 194 ، 232 ، 233 ) . - و چنگيز خان در سرچشمهء كلران بود وقتى كه پيغامى از جانب اونك خان « 4 » به او رسيد ( ايضا ، ص 178 ) . - و قوريلتاى جلوس منكو قاآن نيز در انان كلران واقع شد ( جهانگشاى ص 658 ) . - و تيمور قاآن ولايات قراقوروم و اونن و كلوران و غيره را به برادر خود كملا داد ( جامع طبع بلوشه ص 591 ) .\r\nامّا جبال كنتاى « 5 » كه چنان كه گفتيم سرچشمهء اونان و كلران از آنجاست كاترمر در حواشى جامع التّواريخ با ادلّهء قاطعه ثابت كرده كه آن همان كوهى است كه رشيد الدّين آن را به تفاوت بورقان قالدون ، و بولقان قالدون ، و يكه قوروق ، و غروق بزرگ ، و بوده اندور ، و برغادو « 6 » مىنامد و همه اسامى مختلفهء يك مسمّى است و تفسير اين الفاظ را\r\n\r\n\r\n","description":"","footnote":"\r\n( 1 ) -  Dalai - Nor \r\n( 2 ) - رجوع كنيد به قاموس جغرافى كبير ويوين دو سن مارتن در عنوان اونن  Onon  و كرولن  Keroulen  .\r\n( 3 ) - يعنى اردوگاه .\r\n( 4 ) - نه برادر اونك خان چنان كه كاترمر در حواشى جامع التّواريخ ص 116 سهوا گفته و عبارت آن كتاب را بد فهميده است .\r\n( 5 ) -  Kentai \r\n( 6 ) - رجوع شود به جامع التّواريخ نسخهء خطّى كتابخانهء ملّى پاريس  Suppl . pers . 209  ورق  b  31 ، و  b  62 ، و\r\n","page_name":" 792 ","page_number":176},
  {"content":"\r\n\r\nفاضل مذكور در همان موضع بيان نموده است . و اين كوه در تاريخ مغول به غايت معروف است و ذكر آن در جامع التّواريخ و غيره بسيار مكرّر آمده زيرا كه مدفن چنگيز خان و غالب اعضاء خانوادهء او همه در اين كوه بوده است . براى تفصيل بيشتر در اين موضوع رجوع كنيد به حواشى كاترمر بر جامع التّواريخ ص 115 - 121 ، و حواشى بلوشه بر همان كتاب ص 336 ، 577 .\r\n( 5 - ) - ص 668 س 19 ، كيش و قربان : كيش به معنى تيردان است يعنى جعبه‌اى كه تيرها را در آن نهند و آن را تركش نيز گويند « 1 » . و قربان به ضمّ قاف و كسر آن به معنى كمان‌دان است يعنى غلافى كه كمان را در آن جاى دهند « 2 » . و در مجالس تصاوير نسخ خطّى شاهنامه و غيره مكرّر ديده مىشود كه پهلوانان و رزمجويان دو جعبه حمايل گونه از پشت يا پهلو آويخته دارند يكى از آنها مملوّ از تير است و آن كيش يا تركش است و ديگرى داراى كمان است ولى قسمتى از كمان بيرون مانده و آن قربان است . فردوسى گويد :\r\n كشيدند رستم دلان زمان * ز تركش خدنگ و ز قربان كمان \r\nو سيّد اشرف گويد در مدح سلطان سنجر :\r\n زه‌زه اى شاه كه از بهر كمان و تيرت * فلك از تير و كمان تركش و قربان آرد « 3 » \r\nسعدى گويد در بوستان :\r\n چه خوش گفت گرگين به فرزند خويش * چو قربان پيگار بربست و كيش \r\nنظامى گويد :\r\n تير كه در كيش كمان‌وش بود * عاقبتش تاب ز آتش بود \r\nيعنى تير كه كژ و خميده باشد مانند كمان آن را به تاب آتش راست نمايند ، انورى گويد در قصيدهء معروف خود :\r\n سر جفت كند افعى قربان و چو آن ديد * پر باز كند كرگس تركش طيران را \r\nمراد از افعى قربان يعنى افعيى كه در قربان جاى دارد كمان است به مناسبت خميدگى آن و انعطاف دو طرف آن و مراد از سر جفت كردن افعى تمام كشيدن زه كمان است به قسمى كه دو سر كمان به يكديگر اتّصال يابد و مقصود از كرگس تركش تير\r\n\r\n\r\n","description":"","footnote":"\r\nطبع برزين 1 : 191 ، و طبع بلوشه ص 336 ، 337 ، 561 ، 577 ، 592 .\r\n( 1 ) - برهان و بهار عجم .\r\n( 2 ) - برهان در لغت جوله ( ولى مثل اين مىماند كه كيش و قربان را معا و به هيئت مجموعى به معنى كمان‌دان انگاشته و اين سهو واضح است و فقط قربان به اين معنى است چنان كه صريح شواهد و نصوص آتيه است ) و فرهنگ فولرس .\r\n( 3 ) - راحة الصّدور ص 190 .\r\n","page_name":" 793 ","page_number":177},
  {"content":"\r\n\r\nاست به مناسبت اينكه پركرگس و عقاب و مانند آن را بر تير مىبسته‌اند از بهر آنكه تير تندتر و سبك‌تر رود . - در ديباچهء راحة الصّدور در نعت حضرت رسول صلعم گويد ( ص 7 ) : « از تركستان حرا درآمد با كيش قرآن نه با كيش و قربان » . - و به واسطهء اشتراك لفظى كيش و قربان در معنى مذكور و در معانى ديگر ( كيش به معنى مذهب ، و قربان به معنى قربانى و به معنى تقرّب و به معنى مقرّبان است ) بسيارى از اوقات شعرا و نويسندگان اين دو كلمه را به نحو توريه و ايهام استعمال كرده و با وجود تبادر معنى قريب آنها به ذهن مخاطب در اوّل وهله يعنى تيردان و كمان‌دان معانى بعيد آن‌ها را اراده نموده‌اند ، سعدى گويد :\r\n هر تير كه در كيش است گر بر دل ريش آيد * ما نيز يكى باشيم از جملهء قربان‌ها \r\nو حافظ گويد :\r\n بر جبين نقش كن از خون دل من خالى * تا بدانند كه قربان تو كافركيشم \r\nو مولوى گويد :\r\n ترس موئى نيست اندر پيش عشق * جمله قربانند اندر كيش عشق \r\nو مؤلّف خود گويد در جهانگشاى ( ج 3 ص 703 ) : « و دانست كه كبش نطّاح در تنور بلا قربان خواهد شد و كيش حسن صبّاح بىقربان » يعنى بدون مقرّبين و اتباع . - و در وصّاف گويد ( ص 201 ) : « گوئى فلك از بهر تهيّهء برگ عيد جان‌هاى نازنينان را به وعيد آن لشكر بىكيش قربان مىساخت » . - و اصل اين كلمه قرمان است با ميم به جاى باء موحّده كه به تركى به همين معنى است به عينه . در ديوان لغات التّرك تأليف محمود كاشغرى گويد ( ج 1 ص 370 ) : « قرمان - المقوس بلغة الغزيّة و قفچاق يقال « كيش قرمان » اى مقوس و كنانة و اصله من قولهم « قورمان » اى شدّ المنطقة فى الوسط » .\r\n( 6 - ) - ص 675 س 7 : ايقاق به الف و ياء مثنّاة تحتانيّه و دو قاف بينهما الألف كه گاه ايقاغ و ايغاغ و ايغاق نيز نويسند به قلب يكى از دو قاف يا هر دوى آن‌ها به غين كلمه‌ايست تركى ( ؟ ) به معنى سخن‌چين و ساعى و نمّام يعنى كسى كه در حقّ ديگرى سعايت كند خواه به حق يا به باطل ، به راست يا به دروغ ( قاموس تركى به فارسى عدن « 1 » و حواشى بلوشه بر جامع التّواريخ 234 ، 522 . اينك بعضى شواهد اين فقره : « از روى استحقاق و ياساى چنگز خان كه ايقاق كذّاب را بكشند تا ديگر كسان اعتبار گيرند كشتن بر شما\r\n\r\n\r\n","description":"","footnote":"\r\n( 1 ) - نسخهء كتابخانهء ملّى پاريس  Suppl . ture 1000  ورق  b  114 .\r\n","page_name":" 794 ","page_number":178},
  {"content":"\r\n\r\nواجب بود » ( جهانگشاى 2 : 794 ) . - « غلامى از ميان ايشان چنانك بر عجر و بجر مكايد ايشان واقف بود اسلام آورد و ايشان را ايقاق شد و آن گناه را بر ايشان درست گردانيد » ( ايضا ، 3 : 675 ) . - « يلواج ايشان را تعليم كرد كه بر من بانگ زنيد و فرياد داريد كه ما ايغاق يلواجيم ما را به چه گناه گرفته‌ايد و بند كرده » ( جامع التّواريخ طبع بلوشه 234 ) . - « و غلامان مسلمانان را مىفريفتند كه چون ايقاقى خواجه كنيد شما را آزاد گردانيم » ( ايضا 521 - 522 ) . « ميان مغول طريقى محمود و عادتى مستحسن است كه هرگز ايقاق و سخن چين را اعتبار نكنند و به نظر اعتماد و اعتقاد بر ايشان ننگرند و اگر احيانا سبب جرّ منفعتى يا گوشمال معاندى ايقاقى را تربيت و تقويت كنند چون آن مصلحت كفايت شد او را مانند كلوخ مستجمر بعد از استعمال خبثى مستقذر دانند » ( وصّاف 42 ) . - حافظ گويد :\r\n زبان كشيده چو تيغى به سرزنش سوزن * دهان گشاده شقايق چو مردم ايقاغ \r\n( 7 - ) - ص 677 س 8 : اين بيت را با چند بيت ديگر ابن عبد ربّه در عقد الفريد 1 : 366 به ابراهيم بن شكلة يعنى ابراهيم بن المهدى معروف عمّ مأمون نسبت مىدهد و هي هذه :\r\n من لم يؤدّبه والداه * ادّبه اللّيل و النّهار\r\nكم قد اذلّا كريم قوم * ليس له منهما انتصار\r\nمن ذا يد الدّهر لم تنله * او اطمأنّت به الدّيار\r\nكلّ عن الحادثات مغض * و عنده للزّمان ثار \r\n( 8 - ) - ص ايضا س 9 : جغانوين : در حواشى ذيل صفحات گفتيم كه اين جغانوين همان جغان‌نوين مذكور در ج 1 ص 302 است كه كيوك خان ابن اوكتاىقاآن او را به منزى يعنى اقصاى ختاى نامزد نموده بود . و در عهد اوكتاىقاآن نيز وى حاكم ولايات ختاى بوده است . رشيد الدّين گويد : « و از قوم تنكقوت امراى بسيار بوده‌اند از آن جمله جغان‌نويان كه چون پانزده‌ساله بود چنگيز خان او را آورده و به راه فرزندى پرورده چنان كه او را پسر پنجم خوانده و هزارهء بزرگ چنگيز خان او دانسته و در روزگار اوكتاىقاآن اين جغان‌نويان را بر سر تمامت لشكرها كه به سرحدّ ختاى مىبودند نصب فرمود و حكومت ختاى با آن منضمّ گردانيد تا به حدّى كه شاهزادگان و امرا كه در آن حدود نشسته بودند تمامت در حكم او بودند » ( جامع التّواريخ طبع برزين ج 1 ص 156 ، و ج 3 ص 195 - 196 ) .\r\n( 9 - ) - ص 683 س 3 : اركؤن : مراد از اركؤن ( اركون ، اركاون ، اركان ) در اصطلاح مورّخين\r\n\r\n","description":"","footnote":"","page_name":" 795 ","page_number":179},
  {"content":"\r\n\r\nعهد مغول چنان كه از موارد استعمال آن صريحا واضح مىشود كشيشان و رؤساء مذهبى نصارى بوده است . اينك بعضى شواهد استعمال اين كلمه : « جماعتى كه به حكم يرليغ چينككيز خان و قاآن از زحمات و تكاليف معاف‌اند از اسلاميان طايفهء سادات بزرگوار و مشايخ كبار و ائمهء اخيار و از نصارى اركاونان و قسّيسان و رهبانيّه و احبار » ( جامع التّواريخ طبع بلوشه ص 313 ) . - « و پادشاه فرمود كه اين مثال نوشتند كه جماعت سادات و دانشمندان و اركؤن و مشايخ و كسانى كه با ما جنگ نكنند ايشان را از ما امانست و مثال بر تير بسته به شهر انداختند از شش جهت » ( ذيل خواجه نصير بر جهانگشاى ج 3 ص 787 ) . - « و پادشاه فرمود تا شش يرليغ نوشتند كه قضاة و دانشمندان و شيخان و علويان و اركانان و كسانى كه با ما جنگ نكنند ايشان را از ما به جان امانست و كاغذها بر تير بسته از شش جانب به شهر انداختند » ( جامع التّواريخ طبع كاترمر 282 - 283 ) . - « و امر هولاكو البتيكجيّة ليكتبوا على السّهام بالعربيّة انّ الأركاونيّة و العلويّين و الدّانشمنديّة و بالجملة كلّ من ليس يقاتل فهو آمن على نفسه و حريمه و امواله » ( مختصر الدّول 474 ) .\r\nو اركون به ضمّ همزه بر وزن افعول كه در كتب لغت عربى از قبيل لسان العرب و غيره به معنى رئيس قريه و دهقان عظيم تفسير كرده‌اند ( به مناسبت ذكر آن كلمه در حديثى در موقع ورود عمر به شام ) بدون شك با همين كلمهء اركؤن ما نحن فيه يكى است و اصل هر دو ظاهرا كلمهء « ارخون » يونانى است كه در آن لغت به معنى رئيس و شخص اوّل و زعيم قوم است « 1 » . و اشتقاق آن از اصلى عربى از ركون به معنى سكون لأنّ اهل القرية يركنون اليه اى يسكنون و يميلون چنان كه در لسان العرب و غيره است بلا شك اشتقاقى جعلى است .\r\nو به همين معنى يعنى به معنى رئيس مذهبى نصارى و زعيم قدّيسين به جاى اركون « ارخون » با خاء معجمه به طبق اصل يونانى آن ج اراخنة و « ارخول » با لام به جاى نون ج اراخلة نيز آمده است « 2 » .\r\n( 10 - ) - ص 684 س 19 - 20 :\r\n من انا عند اللّه حتّى اذا * اذنبت لا يعفو عن ذنبى\r\nالعفو يرجى من بنى آدم * فكيف لا يرجى من الرّبّ \r\n\r\n\r\n","description":"","footnote":"\r\n( 1 ) - رجوع شود به قاموس لين  Lane  ، و اقرب الموارد در مادّهء ر ك ن ، و مختصر الدّول ص 474 ح .\r\n( 2 ) - رجوع شود به قاموس فرايتاغ در « ارخون » ، و قاموس دزى 1 : 17 ، و فهرست نسخ شرقى ليدن از همو ج 1 ص 156 : « اراخلة دمشق يعنون به اكابر النّصارى » .\r\n","page_name":" 796 ","page_number":180},
  {"content":"\r\n\r\nاين دو بيت از ابو القاسم علىّ بن محمّد البهدلى الأيلى از شعراء شام است ( رجوع شود به تتمّة اليتيمهء ثعالبى طبع آقاى اقبال ج 1 ص 19 ، و خاصّ الخاصّ همان مؤلّف طبع مصر ص 164 كه در هر دو موضع در مصراع دوّم از بيت اوّل « لا يغفر لى ذنبى » دارد به جاى « لا يعفو عن ذنبى » .\r\n( 11 - ) - ص 688 س 7 : و آنچ به تازگى ارتاق مىشوند : شاهدى است براى استعمال « آنچه » در ذوى العقول يعنى آنان كه . رجوع شود براى شواهد ديگر اين نوع استعمال به ص 691 س 2 - 3 و نيز به راحة الصّدور ص 359 س 1 ، 394 : 21 ، 417 : 7 ، 430 : 23 ، 436 : 13 . - در نسخهء بسيار مصحّحى از ديوان ظهير فاريابى از نسخ كتابخانهء ملّى پاريس « 1 » مورّخهء سنهء 843 اين بيت معروف ظهير را چنين نگاشته :\r\n نى نى ازين ميانه تو مخصوص نيستى * در هرچ بنگرى به همين درد مبتلاست \r\nو معروف بر السنه اكنون « هركه » است . - در تاريخ عالم‌آراى امينى ( تاريخ سلسلهء آق‌قويونلو ) تأليف فضل اللّه خنجى معروف به امين نسخهء كتابخانهء ملّى پاريس « 2 » اين دو بيت ذيل را در هجو سلطان حيدر صفوى ايراد نموده :\r\n آنچه هرگز نكرده بود صلاة * و آنچه هرگز نداده بود زكات\r\nآنچه نگرفته هيچ‌گه روزه * و آنچه نشناخته ره عرفات \r\nكه چنان كه ملاحظه مىشود چهار مرتبه آنچه را به جاى آنكه استعمال كرده است .\r\n( 12 - ) - ص 699 س 20 - 21 : اين دو بيت از جمله ابياتى است از كعب ابن معدان الأشقرى « 3 » از شعراء عهد امويّه در وصف قلعهء نيزك در بادغيس هرات و فتح آن بر دست يزيد بن مهلّب در سنهء 84 . و مجموع آن ابيات در تاريخ طبرى ( سلسلهء 2 ص 1130 - 1131 ) و بعضى از آن‌ها در تاريخ ابن الأثير ( ج 4 ص 240 ) مسطور است . و فيها يقول :\r\n نفى نيزكا عن بادغيس و نيزك * بمنزلة اعيى الملوك اغتصابها\r\nمحلّقة دون السّماء كأنّها * غمامة صيف زلّ عنها سحابها\r\nو لا تبلغ الأروى شماريخها العلى * و لا الطّير الّا نسرها و عقابها \r\n\r\n\r\n","description":"","footnote":"\r\n( 1 ) -  Suppl . pers . 795 . 42 a  ورق\r\n( 2 ) -  Aneien fonds pers .  101 -  a  126 ورق\r\n( 3 ) - رجوع شود به اغانى و كامل المبرّد ( به فهرست آن دو ) ، و طبقات الشّعراء ابن قتيبة 258 ، و تاريخ طبرى در مواضع عديده ( رجوع به فهرست آن ) ، و ابن الأثير در حوادث سنهء 84 . و اشقرى به قاف منسوب است به اشقر كه قبيله‌ايست از ازد ( طبرى 2 : 1007 ، و اشتقاق ابن دريد 294 ، و تاج العروس 3 : 311 ) ، و اشعرى به عين چنان كه در بعضى از مآخذ مذكوره آمده تصحيف است .\r\n","page_name":" 797 ","page_number":181},
  {"content":"\r\n\r\n و ما خوّفت بالذّئب ولدان اهلها * و لا نبحت الّا النّجوم كلابها \r\nو اينكه مؤلّف دو بيت مذكور را به ابو العلاء نسبت داده خواه مقصود او ابو العلاء معرّى بوده يا غير او سهو واضح است .\r\n( 13 - ) - ص 701 س 2 : به دالّت آنك : دالّة به تشديد لام در اصل اسم مصدر است از ادلال به معنى گستاخى و جرأت و ناز قال فى اللّسان : « ادلّ عليه انبسط و ادلّ عليه وثق بمحبّته فافرط عليه و فى المثل ادلّ فأملّ و الاسم الدّالّة و الدّالّة ممّن يدلّ شبه جراءة منه و لفلان عليك دالّة و فلان يدلّ عليك بصحبته ادلالا و دالّة اى يجترئ عليك » ، انتهى باختصار . و در تاريخ يمينى گويد 2 : 322 : « و كان غرض السّلطان فى عقد الرّئاسة له ان يقمع به من انعقدت له بدالّة التّألّه و التّعبّد و سابقة التّرهّب و التّزهّد » ولى بعدها اتّساعا تعبير « به دالّت آنكه » در طىّ عبارات فارسى عموما به معنى « به حكم آنك » و « به مناسبت آنكه » و « به علّت آنكه » و نحو ذلك استعمال شده است .\r\n( 14 - ) - ص 701 س 6 - 7 :\r\n ظهر الحقّ ثابت الأركان * صاعد النّجم عالى البنيان\r\nو هوى للرّدى ذوو النّقض * و البغى و اهل الضّلال و الطّغيان \r\nمطلع قصيده‌ايست از ابو القاسم حسن بن عبد اللّه المستوفى در مدح سلطان محمود غزنوى در موقع غلبهء او بر ايلك خان ترك ( رجوع شود به شرح تاريخ يمينى از منينى ج 2 ص 87 - 88 كه در آنجا در بيت دوّم « النّكث » دارد به جاى « النّقض » و بدون شك همين اقرب به صواب است ) .\r\n( 15 - ) - ص 702 س 10 ، سقنجاق نوين : سقنجاق ( سوقونجاق ، سوغونجاق ، سوغنجاق ، سونجاق « 1 » ) نوين پسر سدون نويان بن جيلاوغان بهادر بن سورغان شيره از قوم سلدوس از اقوام مغول درلكين از امراء معتبر هولاكو بود . رشيد الدّين گويد : « و از پسران سدون نويان كه با هولاكو خان [ در سنهء 651 
  ] به ايران زمين آمدند سونجاق نويان بود به راه يارغوچى و امير دست راست و امير كزيك و زيردست كوكه‌ايلكا نشستى . و برادران او كهتىنويان و اراتيمور ايدجى و تودان و تيمور بوقا ، و پسران سونجاق بايدو و عرب و ارغون بودند « 2 » » . انتهى . و در جميع غزوات هولاكو از فتح قلاع الموت و استخلاص بغداد\r\n\r\n\r\n","description":"","footnote":"\r\n( 1 ) - اين املاى اخير بنا بر قاعدهء مطّردهء زبان مغول است در حذف قاف يا كاف يا گاف وسط كلمه از قبيل شيبقان و شيبان و سنگقور و سنقور و هولاكو و هولائو .\r\n( 2 ) - جامع التّواريخ طبع برزين ج 1 ص 225 - 231 .\r\n","page_name":" 798 ","page_number":182},
  {"content":"\r\n\r\nو جنگ‌هاى جزيره و شام همه جا صاحب ترجمه در ركاب پادشاه مزبور حاضر بوده است . و در سلطنت پسر هولاكو اباقا خان ( 663 - 680 ) منصب نيابت و حكومت ممالك به تخصيص مهمّات فارس و بغداد به عهدهء وى محوّل گشت « 1 » و مصنّف اين كتاب علاء الدّين جوينى به نيابت از جانب او به حكومت بغداد و عراق عرب منصوب بود . و در سلطنت برادر اباقا احمد تكودار ( 681 - 683 ) مجدّدا منصب نيابت ممالك به سونجاق نوين مفوّض گرديد . و پس از جلوس ارغون بن اباقا ( 683 - 690 ) ديگر اسمى ازو در كتب تواريخ آن عهد از قبيل جامع التّواريخ و وصّاف و غيرهما ظاهرا برده نمىشود و گويا در همان اوايل سلطنت ارغون در گذشته است « 2 » .\r\n( 16 - ) - ص 712 س 14 : صلال به كسر صاد در جمع صلّ به معنى مار در كتب لغت معتبره به نظر نرسيد ( رجوع به حاشيهء ذيل صفحات ) . ولى شكّى نيست كه استعمال اين جمع در اين معنى در كلام فصحاء بعد از اسلام شايع بوده است . ابو العلاء معرّى در قصيدهء معروف خود در مرثيهء شريف ابو احمد الحسين بن موسى الموسوى پدر سيّد بن رضىّ و مرتضى كه مطلع آن اينست :\r\n اودى فليت الحادثات كفاف * مال المسيف و عنبر المستاف \r\nگويد :\r\n و تعطّفت لعب الصّلال من الأسى * فالزّجّ عند اللّهذم الرّعّاف \r\nو شارح سقط الزّند ( 2 : 56 ) در شرح بيت مذكور گويد : « الصّلال جمع الصّلّ و هي الحيّة »\r\nو در مرثيهء مشهور سيّد رضىّ در حق ابو اسحاق صابى كه مطلع آن اينست « 3 » :\r\n اعلمت من حملوا على الأعواد * أ رأيت كيف خبا ضياء النّادى \r\nاين بيت آمده :\r\n و الدّهر تدخل نافذات سهامه * مأوى الصّلال و مربض الآساد \r\n\r\n\r\n","description":"","footnote":"\r\n( 1 ) - مقدّمهء جهانگشاى ج 1 ص 29 .\r\n( 2 ) - رجوع شود به جهانگشاى 3 : 702 ، 785 ، 787 ، و به مقدّمهء آن كتاب ج 1 ص 29 و 36 و 47 و جامع التّواريخ طبع كاترمر ص 264 - 266 ، 278 - 282 ، 302 ، 328 ، 334 ، 360 ، و طبع برزين ج 1 ص 225 - 231 ، و مختصر الدّول 472 - 474 ، و الحوادث الجامعة 320 ، و وصاف 31 ، 33 ، 55 ، 110 ، 135 ، و صفحات 204 - 207 بسيار مكرّر .\r\n( 3 ) - تمام اين قصيده در يتيمة الدّهر 2 : 81 - 85 و در ديوان رضىّ 1 : 294 - 298 مسطور است .\r\n","page_name":" 799 ","page_number":183},
  {"content":"\r\n\r\nو در قصيدهء بسيار معروف سيّد اسماعيل حميرى كه مطلع آن اينست « 1 » :\r\n لأمّ عمر و باللّوى مربع * طامسة اعلامها بلقع \r\nبلافاصله پس از يك بيت گويد :\r\n برسم دار ما بها مؤنس * الّا صلال فى الثّرى وقّع\r\nرقش يخاف الموت من نفثها * و السّمّ فى انيابها منقع \r\nرجوع شود نيز به قاموس دزى در ص ل ل كه به شاهدى ديگر از نفح الطّيب مقرّى « 2 » حواله مىدهد .\r\n( 17 - ) - ص 177 س 8 : عبد اللّه بن معاويه : هو عبد اللّه بن معاوية بن عبد اللّه بن جعفر بن ابى طالب از مشاهير رؤسا و اشراف بنى هاشم . در اواخر دولت بنى اميّة بر آن طايفه خروج نمود و بر فارس و اصفهان و كرمان و بعضى نقاط ديگر استيلا يافت لكن در آخر كار از عساكر ايشان شكست خورده به خراسان گريخت و در آنجا ابو مسلم خراسانى او را گرفته به حبس افكند و بالأخره در حدود سنهء صد و سى به قتل رسانيد . وى صاحب مقاله‌ايست مخصوص در مذهب و مؤسّس فرقه‌ايست از شيعه معروف به « جناحيّه » نسبت به جدّ اعلاى او جعفر بن ابى طالب معروف به جعفر طيّار كه حضرت رسول او را ذو الجناحين لقب داده بود . و صاحب ترجمه را اشعارى است بس عالى و زيبا و از جمله بيت معروف :\r\n و عين الرّضا عن كلّ عيب كليلة * و لكنّ عين السّخط تبدى المساويا \r\nاز اوست ، و شرح‌حال او مفصّلا در جلد يازدهم اغانى مسطور است « 3 » .\r\n( 18 - ) - ص 717 س 16 ، محمّد ديباج : « و امّا محمّد الدّيباج بن جعفر الصّادق لقّب بذلك لحسن وجهه و يلقّب ايضا المأمون و امّه امّ ولد و كان قد خرج داعيا الى محمّد بن ابراهيم\r\n\r\n\r\n","description":"","footnote":"\r\n( 1 ) - تمام اين قصيدهء فائقه كه بدبختانه بسيارى از ابيات الحاقى نيز بر آن علاوه شده در مجالس المؤمنين قاضى نور اللّه شوشترى ( مجلس يازدهم ) و در جلد يازدهم بحارالأنوار مرحوم مجلسى در شرح احوال امام جعفر صادق عليه السّلام مذكور است و در اواخر معلّقات سبع و سامى فى الأسامى چاپ ايران نيز مكرّر به طبع رسيده است .\r\n( 2 ) - طبع ليدن 2 : 426 ، و طبع مصر 2 : 353 .\r\n( 3 ) - طبع بولاق ص 66 - 79 . رجوع شود نيز به تاريخ طبرى 2 : 1879 - 1887 ، 1976 - 1980 ، و ابن الأثير در حوادث سنوات 127 و 129 ، و عمدة الطّالب فى انساب آل ابى طالب لجمال الدّين احمد بن علىّ بن عنبة نسخهء كتابخانهء ملّى پاريس  Arabe 2021  ورق  b  12 -  a  13 ، و براى تفصيل مذهب و طريقهء او رجوع شود به الفرق بين الفرق بغدادى 235 ، 242 ، 255 ، و ملل و نحل ابن حزم 4 : 180 ، 188 ، و ملل و نحل شهرستانى 16 ، 113 ، ( طبع مصر 1 : 29 ، 202 - 203 ) ، و انساب السّمعانى در عنوان « الجناحى »  a  136 ، و خطط مقريزى 4 : 176 .\r\n","page_name":" 800 ","page_number":184},
  {"content":"\r\n\r\nطباطبا فلمّا مات محمّد بن ابراهيم دعا محمّد الدّيباج الى نفسه و بويع له ثمّ اخذ و جىء به المأمون فعفا عنه و مات بجرجان و قبره بها » ( عمدة الطّالب ورق  b  149 ) .\r\n( 19 - ) - ص 717 س 17 ، داعى : « هو محمّد بن زيد بن محمّد بن اسماعيل بن [ الحسن بن « 1 » 
  ] زيد بن الحسن بن علىّ بن ابى طالب ملك طبرستان بعد اخيه الحسن بن زيد الدّاعى الكبير و اقام سبع عشرة سنة و سبعة اشهر ثمّ حاربه محمّد بن هارون السّرجينى « 2 » صاحب اسماعيل بن احمد السّامانى فقتله و حمل راسه الى بخارى و دفن بدنه بجرجان عند قبر الدّيباج محمّد بن الصّادق عليها السّلام » ( عمدة الطّالب ورق 45 ) . - و مخفى نماند كه اين محمّد بن زيد صاحب ترجمه معروف است به « داعى » مطلق بدون هيچ قيدى ، و سه داعى ديگر نيز ما بين سادات علويّهء طبرستان در تاريخ معروف است كه ما ذيلا براى مزيد توضيح و رفع اشتباه آنها به يكديگر اشارهء اجمالى به حال هريك از آنها مىنمائيم :\r\nابتداء استيلاء سادات علويّه بر طبرستان در سنهء 250 هجرى و انتهاى آن در سنهء 316 است كه سال تسلّط اسفار بن شيرويهء ديلمى است بر آن مملكت . عدّهء اين سادات با اولاد و اقارب ايشان بسيار است ولى مهم‌ّترين ايشان كه بالاستقلال در طبرستان يا گيلانات سلطنت نموده‌اند چهار تنند :\r\nاوّل حسن بن زيد حسنى و هو الحسن بن زيد بن محمّد بن اسماعيل ابن الحسن بن زيد بن الحسن بن علىّ بن ابى طالب « 3 » معروف به داعى كبير كه از سنهء 250 - 270 در طبرستان سلطنت نمود و در اين سال اخير وفات يافت « 4 » .\r\nدوّم برادرش محمّد بن زيد حسنى صاحب ترجمه معروف به « داعى » مطلق نه كبير و نه صغير « 5 » . مدّت سلطنت او از سنهء 270 - 287 است ، و در اين سال اخير در جنگ با\r\n\r\n\r\n","description":"","footnote":"\r\n( 1 ) - علاوهء بين دو قلّاب از روى تاريخ طبرى و مقاتل الطالبيّين است ، رجوع شود به حاشيهء 3 .\r\n( 2 ) - كذا فى الأصل ، و لعلّه « السّرخسى » .\r\n( 3 ) - اين نسب‌نامه از روى تاريخ طبرى 3 : 1523 و مقاتل الطالبيّين ابو الفرج اصفهانى 229 استخراج شده است ، و در ساير مآخذ اندك اختلافى با اينجا موجود است مثلا در تاريخ ابن اسفنديار ( ترجمهء براون 47 ) و تاريخ مازندران سيّد ظهير الدّين 282 محمّد را ما بين اجداد او ندارد ، و در ابن الأثير 7 : 49 و عمدة الطّالب ( رجوع به متن صفحهء حاضره س 3 ) حسن اوّل را ندارد ، و در ابن الأثير به‌جاى الحسن بن على « الحسن بن الحسين بن على » دارد .\r\n( 4 ) - رجوع شود به طبرى ( به فهرست آن ) ، و ابن الأثير در حوادث سنهء 250 و 270 غير ذلك ، و ظهير الدّين ص 281 به بعد ، و ابن اسفنديار ص 47 و 162 به بعد .\r\n( 5 ) - ولى گاه بعضى او را « داعى صغير » نيز خوانده‌اند لكن اين فقره به تصريح ظهير الدّين ص 294 و 309 خلاف واقع است و داعى صغير لقب حسن بن قاسم آتى الذّكر است .\r\n","page_name":" 801 ","page_number":185},
  {"content":"\r\n\r\nسامانيان چنان كه گذشت در جرجان كشته شد و سرش را به بخارا فرستادند و بدن او را در جرجان مجاور قبر ديباج دفن نمودند « 1 » . و بعد ازين واقعه مدّت سيزده سال طبرستان در حوزهء سامانيان بود .\r\nسوّم حسن بن علىّ حسينى و هو الحسن بن علىّ بن الحسن بن على ابن عمر بن علىّ بن الحسين بن علىّ بن ابى طالب « 2 » معروف به ناصر الحق و ناصر كبير و اطروش « 3 » كه اسلام اهالى گيلان و ديلمان عمده از پرتو مساعى او بود و از سنهء 301 - 304 در طبرستان و گيلان بالاستقلال سلطنت نمود و در اين سال اخير به اجل طبيعى درگذشت « 4 » .\r\nچهارم حسن بن قاسم حسنى و هو الحسن بن القاسم بن الحسن بن علىّ بن عبد الرّحمن بن قاسم بن الحسن بن زيد بن الحسن بن علىّ بن ابى طالب « 5 » معروف به داعى صغير كه پس از وفات ناصر كبير از سنهء 304 - 316 در طبرستان و گيلان سلطنت نمود و درين سال اخير در جنگ با اسفار بن شيرويهء معروف كشته شد و دولت علويان مستقلّ طبرستان منقرض گرديد « 6 » . و هرچند بعدها نيز يكى دو تن از ايشان خروجى كردند و حركت مذبوحى نمودند ولى كارى از پيش نبردند .\r\nو چنان كه ملاحظه مىشود از اين سادات اربعه سه نفر ايشان موسوم به حسن بوده‌اند و يكى موسوم به محمّد و سه نفر حسنى بوده‌اند و يكى حسينى و سه نفر معروف به داعى بوده‌اند و يكى معروف به ناصر يا ناصر كبير . و مدّت سلطنت همگى ايشان روى هم رفته قريب شصت و شش سال بوده است .\r\n\r\n\r\n","description":"","footnote":"\r\n( 1 ) - رجوع شود به قاتل الطالبيّين 229 ، و طبرى در مواضع عديده از جمله 3 : 2200 ( رجوع به فهرست آن ) ، و ابن الأثير در حوادث سنوات 270 و 287 و غيره ، و ظهير الدّين ص 309 و غيره ، و ابن اسفنديار 47 - 49 ، و 187 به بعد .\r\n( 2 ) - اين نسب‌نامه از روى ابن اسفنديار 49 و ظهير الدّين 300 نقل شده است ، و در ابن الأثير 8 : 31 « علىّ » دوّم را ما بين اجداد او ندارد ، و طبرى فقط در يك موضع ( 3 : 2292 ) اسمى از او برده آن هم به‌عنوان « حسن بن علىّ العلوى » بدون سوق نسب او .\r\n( 3 ) - و گاه نيز داعى الى الحقّ ( ظهير الدّين 326 ) .\r\n( 4 ) - ابن الأثير در حوادث سنوات 301 ، 302 ، 304 ( ج 8 ص 29 ، 31 - 32 ، 39 ) ، و ظهير الدّين ص 300 به بعد .\r\n( 5 ) - اين نسب‌نامه از روى ابن اسفنديار 204 و ظهير الدّين 309 نقل شده ، و در طبرى اصلا نام او مذكور نيست چه عصر او متأخّر از عصر طبرى است ، و در ابن الأثير همه جا ازو فقط به « الحسن بن القاسم العلوى » تعبير كرده بدون سوق نسب او .\r\n( 6 ) - ابن اسفنديار ص 204 به بعد ، و ظهير الدّين ص 309 به بعد ، و ابن الأثير در حوادث سنوات 301 ، 304 ، 309 ، 314 ، 316 ( ج 8 ص 31 ، 40 ، 46 ، 61 ، 70 ) .\r\n","page_name":" 802 ","page_number":186},
  {"content":"\r\n\r\n( 20 - ) - ص 718 س 7 : اين روايت مؤلّف كه وفات اسماعيل بن جعفر صادق عليه السّلام در سنهء 145 بوده مطابق است با روايت دستور المنجّمين ( ورق 334 ) ، ولى صاحب عمدة الطّالب فى انساب آل ابى طالب ورق 142 وفات او را در سنهء 133 ضبط كرده و مقريزى در اتّعاظ الحنفاء ص 6 در سنهء 138 ، و نيز مؤلّف يعنى جوينى در ص 719 س 7 از قول خود اسماعيليان نقل كرده كه ايشان گويند اسماعيل پنج سال ديگر بعد از پدر زنده بوده است .\r\nو اين قول اخير اضعف اقوال و بلكه افسانه به نظر مىآيد زيرا كه ظاهرا اتّفاق مورّخين است كه وفات اسماعيل در حيات پدرش امام جعفر الصّادق عليه السّلام روى داده بوده است .\r\n( 21 - ) - ص 718 س 21 ، فطحى : در ضبط اين كلمه كه فطحى است نه بطحى يا ابطحى چنان كه در نسخ جهان‌گشاست و نه افطحى چنان كه در عموم نسخ ملل و نحل شهرستانى از خطّى و چاپى « 1 » مشاهده مىشود هيچ جاى شك نيست . قال السّمعانى فى الأنساب ورق 429 : « الفطحىّ « 2 » به فتح الفاء و سكون الطّاء المهملة و فى آخره الحاء « 3 » هذه النّسبة الى الأفطح و المشهور بهذا اللّقب جماعة من الإماميّة و هم من غلاة الشيعة و يقال لهم الفطحيّة « 4 » لأنّهم على انتظار خروج عبد اللّه بن جعفر الملقّب بالافطح » ، رجوع شود نيز به رجال كشّى 164 : « الفطحيّة هم القائلون بامامة عبد اللّه بن جعفر الخ » و ارشاد شيخ مفيد 262 : « و دانوا بامامة عبد اللّه بن جعفر و هم الطّائفة الملقّبة بالفطحيّة الخ » ، و خطط مقريزى ج 4 ص 174 : « و يقال لهم الفطحيّة » . وانگهى در تضاعيف كتب رجال شيعه مانند رجال كشّى و فهرست شيخ طوسى و رجال نجاشى و رجال ميرزا محمّد استرآبادى و غيرها بسيار مكرّر ذكر اين كلمه به همين هيئت آمده كه « فلان فطحىّ » يا « من الفطحيّة » چه بسيارى از رواة شيعه فطحى بوده‌اند ، بنابراين پس هيئت « الأفطحيّهء » شهرستانى بلا شبهه سهو نسّاخ يا سهو خود مؤلّف است كه شايد به واسطهء عدم انس كامل به مصطلحات شيعه چنين گمان كرده بوده كه نسبت به عبد اللّه افطح قياسا لابد بايد افطحيّة باشد .\r\n( 22 - ) - ص 720 : در حاشيهء ذيل اين صفحه ( ص 151 از متن مرحوم قزوينى حاشيهء 14 ) گفتيم كه برحسب سنّ نيز موسى بن جعفر عليه السّلام تقريبا در تمام عمر معاصر با برادرزادهء خود محمّد بن اسماعيل بود نه با برادر خود اسماعيل . و حال بيان اين اجمال را گوئيم كه وفات اسماعيل چنان كه در همين صفحه گذشت برحسب اختلاف رواة در يكى از\r\n\r\n\r\n","description":"","footnote":"\r\n( 1 ) - طبع اروپا ، ص 126 ، و طبع مصر بهامش ملل و نحل ابن حزم ، ج 2 ص 3 .\r\n( 2 ) - تصحيح قياسى قطعى از روى ضبط خود مؤلّف ، و فى الأصل : الافطح .\r\n( 3 ) - و فى الاصل : الهاء .\r\n( 4 ) - و فى الاصل : القحطبة .\r\n","page_name":" 803 ","page_number":187},
  {"content":"\r\n\r\nسنوات 133 يا 138 يا 145 بوده و ولادت موسى بن جعفر به قول عامّهء مورّخين در سنهء 128 ، و وفات او در حبس هارون الرّشيد در بغداد در سنهء 183 . پس از ملاحظهء تواريخ مذكوره به وضوح مىپيوندد كه موسى الكاظم جز مقدار قليلى از اوايل عمر خود را با برادر خود اسماعيل معاصر نبوده چه وى در وقت وفات اسماعيل پنج‌ساله بوده يا ده‌ساله يا به حدّ اكثر هفده‌ساله ، و قريب 40 الى 50 سال ديگر نيز بعد ازو زيسته يعنى به عبارة اخرى عصر وى تقريبا به كلّى بعد از عصر اسماعيل واقع بوده است .\r\nو امّا محمّد بن اسماعيل ولادت وى به تصريح دستور المنجّمين « 1 » در سنهء 121 بوده يعنى هفت سال قبل از ولادت موسى الكاظم . و سال وفات او گرچه با فحص بليغ در جائى به دست نيامد ولى ظاهرا تا سنهء صد و هفتاد و نه ( يعنى تا چهار سال قبل از وفات موسى بن جعفر ) در حيات بوده چه در اين سال بود « 2 » كه هارون الرّشيد در سفر عمرهء خود به حجاز امام موسى الكاظم را در مدينه گرفته و با خود به بغداد آورد و در آنجا محبوس نمود تا عاقبت در آن حبس به سمّ وفات يافت . و به صريح روايت صاحب عمدة الطّالب فى انساب آل ابى طالب كه از ثقات و معتبرين علماء انساب است توقيف و حبس امام موسى الكاظم عليه السّلام در نتيجهء سعايت محمّد ابن اسماعيل بوده ازو در نزد هارون الرّشيد و هذا نصّ ما قال :\r\n« امّا محمّد بن اسماعيل فقال شيخ الشّرف العبيدلى هو امام الميمونيّة و قبره ببغداد و قال ابن خداع كان موسى الكاظم يخاف ابن اخيه محمّد بن اسماعيل و يبرّه و هو لا يترك السّعى به الى السّلطان من بنى العبّاس و قال ابو نصر البخارى كان محمّد بن اسماعيل بن الصّادق مع عمّه موسى الكاظم يكتب له السّرّ الى شيعته فى الآفاق فلمّا ورد الرّشيد الحجاز سعى محمّد بن اسماعيل بعمّه الى الرّشيد فقال اعلمت انّ فى الأرض خليفتين يجبى اليهما الخراج فقال الرّشيد ويلك انا و من قال موسى بن جعفر و اظهر اسراره فقبض الرّشيد على موسى الكاظم و حبسه و كان سبب هلاكه و حظى محمّد ابن اسماعيل عند الرّشيد و خرج معه الى العراق و مات ببغداد و دعا عليه موسى بن جعفر بدعاء\r\n\r\n\r\n","description":"","footnote":"\r\n( 1 ) - « مولانا محمّد بن اسماعيل السّابع التّامّ و الخلف الصّادق رضى اللّه عنه ، ولد فى ثالث عشر ذى الحجّة سنة احدى و عشرين و مائة و سنّه يوم انتقال جدّه الصّادق سبع و عشرون سنة » ( دستور المنجّمين ورق  b  334 ) .\r\n( 2 ) - رجوع شود به اصول كافى ص 261 ، و ابن الأثير در حوادث سنهء 183 ( ج 6 ص 66 ) ، و ابن خلّكان ج 2 ص 256 .\r\n","page_name":" 804 ","page_number":188},
  {"content":"\r\n\r\nاستجابه اللّه فيه و فى اولاده « 1 » » . انتهى .\r\nپس از مقايسهء بين تواريخ مذكوره در فوق به خوبى واضح مىشود كه اوّلا موسى بن جعفر هفت سال از برادرزاده‌اش محمّد بن اسماعيل برحسب سنّ كوچك‌تر بوده است ، و ثانيا آنكه موسى بن جعفر تقريبا در تمام ايّام حيات خود از سنهء ولادت الى چند سالى قبل از وفات ( و شايد نيز تا وفات ) با محمّد بن اسماعيل معاصر بوده است .\r\n( 23 - ) - ص 720 ، س 21 : « در ميان ايشان [ يعنى اسماعيليان 
  ] داعيان خاستند كه يكى از ايشان ميمون قدّاح بود و پسر او عبد اللّه بن ميمون » . در اينجا در حاشيهء نسخهء ج فصلى به قلم يكى از افاضل قرّاء كه معلوم مىشود از مطّلعين شيعهء اماميّه بوده مسطور است و ما ابتدا عين آن فصل را ذيلا نقل كرده سپس بعضى ملاحظات خود را بر آن خواهيم افزود ، و هو هذا :\r\n« اين نسبت به عبد اللّه بن ميمون و پدر او كذب صريح است زيرا كه علماى شيعهء اماميّه چنان كه اهل سنّت و جماعت بيزارند از اسماعيليّه و تكفير و تضليل و تفسيق ايشان مىنمايند علماى شيعه - رضوان اللّه عليهم - نيز بدان دستورند و منكر ايشان و منتسبان به ايشانند و عظماى اماميّه كه كتب رجال نوشته‌اند از براى استعلام احوال رواة و تصحيح و تضعيف اسانيد اخبار با كمال تتبّع و ضبط و استفراغ جهد در آن باب هيچ‌يك از ايشان عبد اللّه بن ميمون و پدر او را به امر مذكور « 2 » نسبت نداده‌اند ؛ بلى شيخ كشّى از بعضى علماى اماميّه نقل كرده است كه او عبد اللّه را به تزيّد نسبت مىداده است و نقل شيخ كشّى با اينكه در سند نقل ضعف تحقّق دارد با توثيق نجاشى معارضه نمىكند . و ايضا آنچه از كتب رجال اماميّه - رضوان اللّه عليهم - معلوم مىشود اينست كه عبد اللّه بعد از زمان امام جعفر صادق عليه السّلام نمانده بوده است پس چگونه از دعاة اسماعيليّه مىتواند بود . و مىشايد كه عبد اللّه بن ميمون قدّاح مذكور و پدر او غير عبد اللّه بن ميمون قدّاح و پدر او كه در كتب رجال اماميّه و اسانيد احاديث ايشان مذكورند باشند و اللّه يعلم ، عبد النّبىّ\r\n\r\n\r\n","description":"","footnote":"\r\n( 1 ) - عمدة الطّالب نسخهء كتابخانهء ملّى پاريس  Arabe 2021  ورق  b  142 -  a  143 . خبرى ديگر نيز عينا به همين مضمون يعنى راجع به سعايت محمّد بن اسماعيل از موسى بن جعفر در نزد هارون الرّشيد ولى با اندك اختلافى در تفاصيل در رجال كشّى ص 170 - 171 و در اصول كافى ص 267 روايت شده است ، ولى در مقاتل الطّالبيّين ابو الفرج اصفهانى ص 174 و عيون اخبار الرّضا ص 42 و ارشاد مفيد ص 273 حكايت اين سعايت را به علىّ بن اسماعيل برادر محمد بن اسماعيل نسبت داده‌اند و اللّه اعلم بحقيقة الحال . و ممكن است هر دو واقعيّت داشته و منشأ آن رشك و حسد خانوادگى بوده .\r\n( 2 ) - يعنى اينكه ايشان از فرقهء اسماعيليّه و از دعاة آن طايفه بوده‌اند .\r\n","page_name":" 805 ","page_number":189},
  {"content":"\r\n\r\nقزوينى ايّده اللّه » انتهى .\r\nراقم سطور گويد حق ظاهرا به كلّى با محشّى فاضل مذكور است و براى اينكه زمينهء مطلب به دست آيد مقدّمة بايد دانست كه ما بين شيعهء اماميّه از طرفى و اسماعيليّه و جمعى از مورّخين اهل سنّت و جماعت از طرف ديگر در خصوص اصل و نسب عبد اللّه بن ميمون قدّاح و طريقه و مذهب او و عصر او اختلاف عظيمى است از قرار تفصيل ذيل :\r\nدر عموم كتب رجال شيعه تقريبا بلا استثنا « 1 » مانند رجال كشّى « 2 » ، و فهرست نجاشى « 3 » ، و خلاصهء علّامهء حلّى « 4 » ، و مجالس المؤمنين قاضى نور اللّه ششترى « 5 » ، و منهج المقال ميرزا محمّد استرابادى « 6 » ، و نقد الرّجال مير مصطفى تفرشى « 7 » ، و نضد الإيضاح محمّد علم الهدى بن محسن الكاشى « 8 » ، و منتهى المقال ابو على حائرى « 9 » ، و مستدرك الوسائل حاج ميرزا حسين نورى « 10 » ، عبد اللّه بن ميمون قدّاح را از جملهء اصحاب امام جعفر صادق عليه السّلام و از زمره رواة احاديث از آن حضرت شمرده‌اند و نسب او را عبد اللّه بن ميمون بن الاسود القدّاح المكّى از اهل مكّه از موالى بنى مخزوم ضبط كرده و گفته‌اند كه وى تيرگر و تيرتراش بوده و به اين مناسبت به قدّاح معروف شده « 11 » ، و چون نقل عبارات جميع كتب رجال شيعه از حوصلهء گنجايش اين مختصر حواشى بيرون است نمونه را به نقل نصوص يك‌دو سه تن از قدما و معتبرين ايشان اقتصار مىنمائيم :\r\n\r\n\r\n","description":"","footnote":"\r\n( 1 ) - قيد « تقريبا » براى آنست كه در رجال كشّى حديثى از عبد اللّه بن ميمون قدّاح روايت نموده كه از آن معلوم مىشود وى معاصر امام محمّد باقر نيز بوده است . - و ديگر آنكه در فهرست شيخ طوسى از غايت اختصار يا از غايت وضوح هيچ اشاره‌اى به عصر او نشده .\r\n( 2 ) - طبع بمبئى سنهء 1317 ص 247 .\r\n( 3 ) - طبع بمبئى سنهء 1317 ص 148 .\r\n( 4 ) - طبع طهران سنهء 1311 ص 53 .\r\n( 5 ) - مجلس ششم .\r\n( 6 ) - طبع طهران سنهء 1306 ص 212 - 213 .\r\n( 7 ) - طبع طهران سنهء 1318 ص 208 - 209 .\r\n( 8 ) - طبع كلكته سنهء 1271 در ذيل صفحات فهرست شيخ طوسى ص 197 - 198 .\r\n( 9 ) - طبع طهران سنهء 1302 ص 193 - 194 .\r\n( 10 ) - طبع طهران سنهء 1321 ج 3 ص 619 .\r\n( 11 ) - « القدّاح بالقاف و الدال المهملة المشدّدة و الحاء المهملة كان يبرى القداح ، اقول معنى قوله كان يبرى القداح كان ينحتها و يصلحها و يعمل لها ريشا يرمى بها و القداح جمع القدح بالكسر و هو السّهم قبل ان يراش و يركّب نصله [ فيه 
  ] » ( نضد الإيضاح ص 197 - 198 ) . - در غالب كتب اهل سنّت و جماعت چنان كه خواهد آمد صاحب ترجمه را از دعاة اسماعيليّه و نسب او را عبد اللّه بن ميمون بن ديصان و اصل او را ايرانى از اهل اهواز نگاشته و عموما « قدّاح » را در نسبت او به معنى كحّال يعنى طبيب امراض چشم تفسير كرده‌اند .\r\n","page_name":" 806 ","page_number":190},
  {"content":"\r\n\r\n\r\nنقل از رجال كشّى « 1 » طبع بمبئى ص 247\r\n« فى عبد اللّه بن ميمون القدّاح المكّى ، حدّثنى حمدويه بن نصير قال حدّثنى ايّوب بن نوح قال حدّثنا صفوان بن يحيى عن ابى خالد صالح القمّاط عن عبد اللّه بن ميمون عن ابى جعفر عليه السّلام « 2 » قال يا ابن ميمون كم انتم بمكّة قلت نحن اربعة قال اما انّكم نور فى ظلمات الأرض ، جبريل ابن احمد قال سمعت محمّد بن عيسى يقول كان عبد اللّه بن ميمون يقول بالتّزيّد « 3 » » .\r\n\r\nنقل از فهرست نجاشى « 4 » طبع بمبئى ص 148\r\n« عبد اللّه بن ميمون بن الأسود القدّاح مولى بنى مخزوم يبرى القداح روى ابوه عن ابى جعفر و ابى عبد اللّه عليها السّلام « 5 » و يروى هو عن ابى عبد اللّه و كان ثقة له كتب منها كتاب مبعث النّبىّ صلّى اللّه عليه و آله و اخباره كتاب صفة الجنّة و النّار ، اخبرنا علىّ بن احمد بن طاهر ابو الحسين القمّى قال حدّثنا محمّد بن الحسن قال حدّثنا سعد بن عبد اللّه قال حدّثنا احمد بن محمّد بن عيسى قال حدّثنا جعفر بن محمّد بن عبيد اللّه عنه بها » .\r\n\r\nنقل از فهرست شيخ طوسى طبع كلكته ص 197 - 198 « 6 »\r\n« عبد اللّه بن ميمون القدّاح له كتاب اخبرنا به ابن ابى جيد عن ابن الوليد عن الصّفّار عن\r\n\r\n\r\n","description":"","footnote":"\r\n( 1 ) - يعنى ابو عمرو محمّد بن عمر بن عبد العزيز الكشّى از قدماء مؤلّفين رجال شيعه . سال وفات وى معلوم نيست ولى چون غالبا به يك واسطه از فضل بن شاذان متوفّى در حدود دويست و شصت ( كشّى ص 336 ) روايت مىكند معلوم مىشود در حدود سيصد هجرى يا اندكى پيش و پس مىزيسته است .\r\n( 2 ) - يعنى امام محمّد باقر عليه السّلام .\r\n( 3 ) - مقصود از كلمهء تزيّد كه كليد حلّ بسيارى از مشكلات مىتوانست باشد على التّحقيق معلوم نشد . آقا محمّد باقر بهبهانى در تعليقات خود بر منهج المقال ص 212 - 213 از جدّ خود مجلسى اوّل نقل كرده كه او تزيّد را در اينجا به معنى تمايل به مذهب زيديّه مىگرفته ولى خود او يعنى بهبهانى مذكور گويد درين توجيه تأمّل بسيارى است .\r\n( 4 ) - يعنى ابو العبّاس احمد بن علىّ ابن احمد بن العبّاس النّجاشى المتوفّى سنة 450 على ما فى منهج المقال ، ولى در خود فهرست نجاشى ص 289 ذكر سنهء 463 آمده است .\r\n( 5 ) - يعنى امام جعفر صادق عليه السّلام .\r\n( 6 ) - چون طابع اين كتاب دائما در وسط عبارات شيخ الحاقات و زيادات بسيارى از رجال نجاشى علاوه نموده ما در اينجا جميع آن الحاقات را به كلّى حذف كرده اصل خود عبارت شيخ را پس از مقابلهء آن با منقولات از همان كتاب در منهج المقال نقل نموديم .\r\n","page_name":" 807 ","page_number":191},
  {"content":"\r\n\r\nابى طالب عبد اللّه بن الصّلت القمّى عن عبد اللّه ابن ميمون ، و اخبرنا ابو عبد اللّه عن محمّد بن علىّ بن الحسين عن ابيه عن سعد بن عبد اللّه عن احمد بن محمّد عن جعفر بن محمّد بن عبد اللّه « 1 » عن عبد اللّه بن ميمون ، و رواه ايضا محمّد بن علىّ عن « 2 » حمزة بن محمّد العلوى و محمّد بن علىّ عن علىّ بن ابراهيم عن ابيه عن عبد اللّه بن ميمون » .\r\n\r\nنقل از خلاصة الأقوال علّامهء حلّى طبع طهران ص 53\r\n« عبد اللّه بن ميمون بن « 3 » الأسود القدّاح يبرى القداح مولى بنى مخزوم روى ابوه عن ابى جعفر و ابى عبد اللّه عليها السّلام و روى هو عن ابى عبد اللّه عليه السّلام و كان ثقة ، روى الكشّى عن حمدويه عن ايّوب بن نوح عن صفوان بن يحيى عن ابى خالد القمّاط عن عبد اللّه بن ميمون عن ابى جعفر عليه السّلام قال يا ابن ميمون كم انتم بمكّة قلت نحن اربعة قال انّكم نور اللّه فى ظلمات الأرض ، و هذا لا يفيد العدالة لأنّه شهادة منه لنفسه لكنّ الاعتماد على ما قاله النّجاشى ، و روى الكشّى عن جبريل بن احمد قال سمعت محمّد بن عيسى يقول كان عبد اللّه بن ميمون يقول بالتزيّد و فى الطّريق ضعف » .\r\nو چنان كه ملاحظه مىشود در هيچ‌يك از كتب رجال شيعه كه عين عبارات آن‌ها نقل شد ( و همچنين در ساير كتب رجال آن طايفه كه اسامى آن‌ها در اوّل اين فصل سبق ذكر يافت ولى به واسطهء ضيق مقام از نقل عين عبارات آنها صرف‌نظر گرديد ) مطلقا و اصلا ذكرى و اشاره‌اى از اينكه عبد اللّه بن ميمون قدّاح منتسب به فرقهء اسماعيليّه بوده نشده است به وجه من الوجوه نه تصريحا و نه تلويحا و نه اشارتا و نه كناية و نه حتّى به‌عنوان نقل قول و لو قول ضعيف مرجوحى ، و بديهى است كه اگر صاحب ترجمه از فرقهء اسماعيليّه مىبوده اين سكوت مطلق جميع مؤلّفين رجال شيعه بلا استثنا از متقدّمين و متأخّرين از ذكر اين فقره از اعجب عجايب خواهد بود و به هيچ وجه محملى و تعليلى و عذرى براى آن تصوّر نمىتوان نمود ؛ به خصوص با تقيّد شديد علماء رجال آن طايفه به تعرّض به ذكر مذهب رواة در صورت انتساب راوى به يكى از فرق مخالفه يعنى غير شيعهء اماميّه كه در اين صورت عادت ايشان بر اين جارى است كه حتما و بدون استثنا تصريح به مذهب راوى نمايند و گويند مثلا « فلان فطحىّ » يا « زيدىّ » يا « بترىّ » يا « من\r\n\r\n\r\n","description":"","footnote":"\r\n( 1 ) - نسخه‌بدل : عبيد اللّه .\r\n( 2 ) - نسخه‌بدل : بن .\r\n( 3 ) - كلمهء « ابن » را در نسخهء چاپى ندارد ولى در نسخهء خطّى كتابخانهء ملّى پاريس  Arabe 1108  ورق  a  393 دارد .\r\n","page_name":" 808 ","page_number":192},
  {"content":"\r\n\r\nالواقفة » يا « غال » يا « فى مذهبه ارتفاع » و نحو ذلك از تعبيرات معموله ما بين ايشان . پس خود مجرّد سكوت ايشان از ذكر مذهب عبد اللّه بن ميمون قدّاح و عدم اشارهء به اينكه او از غير فرقهء شيعهء اماميّه بوده به نحو قطع و يقين كاشف است از اينكه صاحب ترجمه در نظر ايشان از زمرهء شيعهء اماميّه محسوب و اصلا و ابدا و مطلقا ربطى و تعلّقى خواه به طايفهء اسماعيليّه و خواه به غير آن طايفه نداشته است .\r\nتقرير ديگر : گفتيم كه اجماعى كتب رجال شيعه است كه عبد اللّه ابن ميمون قدّاح معاصر با امام جعفر صادق عليه السّلام و از رواة احاديث از آن حضرت بوده است . حال گوئيم كه علاوه بر تصريح كتب رجال به اين فقره در عموم كتب معتبرهء احاديث شيعه نيز از قبيل كافى كلينى و من لا يحضره الفقيه شيخ صدوق و تهذيب شيخ طوسى و غيرها احاديث كثيرهء متنوّعه موزّع بر غالب ابواب آن كتب از عبد اللّه بن ميمون قدّاح به اسانيد متّصل صحيح روايت كرده‌اند كه او خود آن احاديث را بلا واسطه از حضرت صادق روايت نموده است ، و فقط در كتاب كافى كلينى از اصول و فروع آن قريب صد و پنجاه حديث كمابيش از اين قبيل موجود است كه راقم سطور جميع آن احاديث را جداگانه از كتاب مزبور استخراج نموده و ذيلا نمونه‌اى از آن‌ها به دست خواهد داد . مقصود اينست كه معاصر بودن صاحب ترجمه با امام جعفر صادق و بودن وى از جملهء رواة معروف شيعه از آن حضرت نه فقط اجماعى كتب رجال شيعه است بلكه از عموم كتب احاديث ايشان نيز در كمال صراحت و وضوح اين فقره مستفاد و اين مسئله از مسلّمات و قطعيّات تاريخ و به كلّى محرز است و به هيچ وجه من الوجوه محلّ شكّ و ترديد و تأمّلى نيست . و اين اصرار ما در اثبات اين مسئلهء واضحه كه در حقيقت از قبيل توضيح واضحات است فقط از آن بابت است كه بعضى از مورّخين را چنان كه بعد ازين به تفصيل ذكر خواهيم كرد در خصوص عصر صاحب ترجمه اشتباهات غريبى دست داده و او را از رجال اواسط و بلكه حتّى اواخر قرن سوّم هجرى شمرده‌اند و حال آنكه وفات امام جعفر صادق در سنهء 148 روى داده ، پس كسى كه معاصر او بوده چگونه ممكن است كه باز صد الى صد و پنجاه سال ديگر بعد از وفات آن حضرت زيست نموده باشد .\r\nو ما حسب الوعده براى اينكه هم مقياسى از نوع احاديث مرويّهء عبد اللّه ابن ميمون قدّاح از حضرت صادق و در نتيجه ميزانى از سليقه و مشرب و افكار راوى آن‌ها يعنى عبد اللّه بن ميمون مذكور به دست آيد و هم سلسلهء اسناد اين احاديث و در ضمن معاصر بودن عبد اللّه بن ميمون قدّاح با حضرت صادق به نحو وضوح محقّق گردد ذيلا عدّه‌اى از\r\n\r\n","description":"","footnote":"","page_name":" 809 ","page_number":193},
  {"content":"\r\n\r\nاين احاديث را كه از كتاب كافى محمّد بن يعقوب كلينى يعنى از قديمىترين « 1 » و معتبرترين اصول اربعهء شيعه التقاط نموده‌ايم محض نمونه ذكر مىنمائيم و هي هذه :\r\n\r\nنقل از كتاب كافى محمّد بن يعقوب كلينى\r\n« باب سؤال العالم و تذاكره : علىّ بن محمّد عن سهل بن زياد عن جعفر بن محمّد الأشعرى عن عبد اللّه بن ميمون القدّاح عن ابى عبد اللّه عليهم السّلام قال قال « 2 » انّ هذا العلم قفل و مفتاحه المسألة « 3 » » . - « باب النّوادر : علىّ بن محمّد عن سهل بن زياد عن جعفر بن محمّد الأشعرى عن عبد اللّه بن ميمون القدّاح عن ابى عبد اللّه عن آبائه عليهم السّلام قال جاء رجل الى رسول اللّه صلّى اللّه عليه و آله فقال يا رسول اللّه ما العلم قال الإنصات قال ثمّ مه قال الاستماع قال ثمّ مه قال الحفظ قال ثمّ مه قال العمل به قال ثمّ مه يا رسول اللّه قال نشره « 4 » » . - « باب العفّة : عدّة من اصحابنا عن سهل بن زياد عن جعفر بن محمّد الأشعرى عن عبد اللّه بن ميمون القدّاح عن ابى عبد اللّه عليه السّلام قال كان امير المؤمنين يقول افضل العبادة العفاف « 5 » » . - « باب حسن الخلق : عدّة من اصحابنا عن سهل بن زياد عن جعفر بن محمّد الأشعرى عن عبد اللّه بن ميمون القدّاح عن ابى عبد اللّه عليه السّلام قال قال امير المؤمنين المؤمن مألوف و لا خير فيمن لا يألف و لا يؤلف « 6 » » . - « باب اطعام المؤمن :\r\nعدّة من اصحابنا عن سهل بن زياد عن جعفر بن محمّد الاشعرى عن عبد اللّه بن ميمون القدّاح عن ابى عبد اللّه عليه السّلام قال من اطعم مؤمنا حتّى يشبعه لم يدر احد من خلق اللّه ما له من اجر فى الآخرة لا ملك مقرّب و لا نبىّ مرسل الّا اللّه ربّ العالمين ثمّ قال من موجبات المغفرة اطعام المسلم السّغبان ثمّ تلا قول اللّه عزّ و جلّ او اطعام فى يوم ذى مسغبة يتيما ذا مقربة او مسكينا ذا متربة « 7 » » . - « باب انّ من دعا استجيب له : محمّد بن يحيى عن احمد ابن محمّد بن عيسى عن الحسن بن علىّ عن عبد اللّه بن ميمون القدّاح عن ابى عبد اللّه عليه السّلام قال الدّعاء كهف الإجابة كما انّ السّحاب كهف المطر « 8 » » . « باب اكرام الكريم : عدّة من اصحابنا\r\n\r\n\r\n","description":"","footnote":"\r\n( 1 ) - وفات ابو جعفر محمّد بن يعقوب كلينى مؤلّف كافى در سنهء 329 بوده به بغداد .\r\n( 2 ) - كذا فى الأصل به تكرار قال .\r\n( 3 ) - اصول كافى طبع تبريز سنهء 1311 ، كتاب العقل و الجهل ص 20 .\r\n( 4 ) - ايضا ، كتاب العقل و الجهل ص 24 .\r\n( 5 ) - ايضا ، كتاب الايمان و الكفر ص 347 .\r\n( 6 ) - ايضا ، همان كتاب ص 359 .\r\n( 7 ) - ايضا ، همان كتاب ص 410 .\r\n( 8 ) - ايضا ، كتاب الدّعاء ص 518 .\r\n","page_name":" 810 ","page_number":194},
  {"content":"\r\n\r\nعن سهل بن زياد عن جعفر بن محمّد الأشعرى عن عبد اللّه بن « 1 » القدّاح عن ابى عبد اللّه عليه السّلام قال دخل رجلان على امير المؤمنين عليه السّلام فالقى لكلّ منهما و سادة فقعد عليها احدهما و ابى الآخر فقال امير المؤمنين عليه السّلام اقعد عليها فانّه لا يأبى الكرامة الّا حمار ثمّ قال قال رسول اللّه صلّى اللّه عليه و آله اذا اتاكم كريم قوم فاكرموه « 2 » » . - « باب السّواك . علىّ بن محمّد عن سهل و علىّ بن ابراهيم عن ابيه جميعا عن جعفر بن محمّد الأشعرى عن عبد اللّه بن ميمون القدّاح عن ابى عبد اللّه عليه السّلام قال ركعتان بالسّواك افضل من سبعين ركعة به غير سواك قال و قال رسول اللّه صلّى اللّه عليه و آله لو لا ان اشقّ على امّتى لأمرتهم بالسّواك مع كلّ صلاة « 3 » » . - « باب انّ صنايع المعروف تدفع مصارع السّوء : عدّة من اصحابنا عن سهل بن زياد عن جعفر بن محمّد الأشعرى عن عبد اللّه بن ميمون القدّاح عن ابى عبد اللّه عن آبائه عليهم السّلام قال صنايع المعروف تقى مصارع السّوء « 4 » » . - « باب انّ من لم يطق الحجّ ببدنه جهّز غيره : عدّة من اصحابنا عن سهل ابن زياد عن جعفر بن محمّد الأشعرى عن عبد اللّه بن ميمون القدّاح عن ابى جعفر عن ابيه عليهما السّلام انّ عليّا صلوات اللّه عليه قال لرجل كبير لم يحجّ قطّ ان شئت ان تجهّز رجلا ثمّ ابعثه ان يحجّ عنك « 5 » » . - « باب من وفّق له الزّوجة الصّالحة : عدّة من اصحابنا عن سهل بن زياد عن جعفر ابن محمّد الأشعرى عن عبد اللّه بن ميمون القدّاح عن ابى عبد اللّه عليه السّلام عن آبائه عليهم السّلام قال قال النّبىّ صلّى اللّه عليه و آله ما استفاد امرؤ مسلم فائدة بعد الإسلام افضل من زوجة مسلمة تسرّه اذا نظر اليها و تطيعه اذا امرها و تحفظه اذا غاب عنها فى نفسها و ماله « 6 » » . - « باب التّزويج به غير خطبة : عدّة من اصحابنا عن سهل بن زياد عن جعفر بن محمّد الأشعرى عن عبد اللّه بن ميمون القدّاح عن ابى عبد اللّه عليه السّلام انّ علىّ بن الحسين عليهما السّلام كان يتزوّج و هو يتعرّق عرقا « 7 » يأكل فما يزيد على ان يقول الحمد للّه و صلّى اللّه على محمّد و آله و يستغفر اللّه و قد زوّجناك\r\n\r\n\r\n","description":"","footnote":"\r\n( 1 ) - كذا بدون كلمهء « ميمون » .\r\n( 2 ) - ايضا ، كتاب العشرة ص 620 .\r\n( 3 ) - كتاب الطّهارة از فروع كافى ، طبع طهران سنهء 1315 ج 1 ص 8 .\r\n( 4 ) - كتاب الزكاة ايضا ، ج 1 ص 169 .\r\n( 5 ) - كتاب الحجّ از فروع كافى ج 1 ص 241 ، - و چنان كه ملاحظه مىشود اين حديث را عبد اللّه بن ميمون قدّاح از ابو جعفر يعنى امام محمّد باقر پدر امام جعفر صادق عليهما السّلام روايت نموده است ، پس معلوم مىشود كه عصر او را نيز درك كرده بوده است .\r\n( 6 ) - كتاب النّكاح از فروع كافى ج 2 ص 4 .\r\n( 7 ) - عرق العظم اكل ما عليه من اللّحم كتعرّقه و العرق العظم بلحمه ( قاموس ) .\r\n","page_name":" 811 ","page_number":195},
  {"content":"\r\n\r\nعلى شرط اللّه ثمّ قال علىّ بن الحسين عليهما السّلام اذا حمد اللّه فقد خطب « 1 » » . - « باب اولى الأربة من الرّجال : الحسين بن محمّد عن معلّى بن محمّد و علىّ بن ابراهيم عن ابيه جميعا عن جعفر بن محمّد الأشعرى عن عبد اللّه بن ميمون القدّاح عن ابى عبد اللّه عليه السّلام عن آبائه عليهم السّلام قال كان بالمدينة رجلان يسمّى احدهما هيت « 2 » و الآخر ماتع « 3 » فقالا لرجل و رسول اللّه صلّى اللّه عليه و آله يسمع اذا فتحتم « 4 » الطّائف ان شاء اللّه فعليك بابنة غيلان الثّقفيّة فانّها شموع نجلاء مبتلة هيفاء شنباء اذا جلست تثنّت و اذا تكلّمت غنّت تقبل باربع و تدبر بثمان بين رجليها مثل القدح فقال النّبى صلّى اللّه عليه و آله لا اراكما « 5 » من اولى الأربة من الرّجال فامر بهما رسول اللّه فغرّب بهما الى مكان يسمّى العرايا « 6 » و كانا يتسوّقان فى كلّ جمعة « 7 » » . - « باب القرع « 8 » : محمّد بن يحيى عن احمد بن محمّد بن عيسى عن ابن فضال عن عبد اللّه بن ميمون القدّاح عن ابى عبد اللّه عليه السّلام قال كان النّبىّ صلّى اللّه عليه و آله يعجبه الدّبّاء « 9 » و يلتقطه من الصّحفة « 10 » » . - « باب فضل ماء زمزم و ماء الميزاب :\r\nعدّة من اصحابنا عن سهل بن زياد عن جعفر بن محمّد الأشعرى عن « 11 » عبد اللّه ابن ميمون القدّاح « 12 » عن ابى عبد اللّه عليه السّلام قال قال امير المؤمنين صلوات اللّه عليه ماء زمزم خير ماء على وجه الأرض و شرّ ماء على وجه الأرض ماء برهوت الّذي بحضر موت ترده هام الكفّار باللّيل « 13 » » ، - انتهى ما التقطناه من الكافى .\r\nتا اينجا راجع به عقيدهء اماميّه بود در باب عبد اللّه بن ميمون قدّاح . امّا اسماعيليان ايشان نيز مانند شيعهء اماميّهء ( و به طبق واقع ) عبد اللّه بن ميمون قدّاح را از جملهء اصحاب امام\r\n\r\n\r\n","description":"","footnote":"\r\n( 1 ) - كتاب النّكاح ، ايضا ، ج 2 ص 17 .\r\n( 2 ) - كذا فى الأصل بالرّفع ، و الظّاهر نصب الاسمين . رجوع شود به لسان العرب در مادّهء ه ى ت .\r\n( 3 ) - كذا فى الأصل بالرّفع ، و الظّاهر نصب الاسمين . - رجوع شود به لسان العرب در مادّهء ه ى ت .\r\n( 4 ) - كذا فى نسخة مخطوطة مصحّحة من الكافى عندى ، و فى المطبوعة : افتتحتم .\r\n( 5 ) - كذا فى الأصل ، و لعلّه : لا اراكما الّا .\r\n( 6 ) - كذا فى المطبوعة بالياء المثنّاة التّحتانية ، و در نسخهء خطّى : « العرابا » با باء موحّدة . - اين كلمه را در كتب مسالك و ممالك نيافتم .\r\n( 7 ) - كتاب النّكاح از فروع كافى ج 2 ص 65 .\r\n( 8 و 9 ) - قرع و دبّاء به ضمّ دال مهملة و تشديد باء موحّدة و الف ممدودة هر دو به معنى كدو است .\r\n( 10 ) - كتاب الأطعمة از فروع كافى ج 2 ص 183 .\r\n( 11 و 12 ) - كذا فى المخطوطة ، ولى در نسخهء چاپى : ابن القدّاح .\r\n( 13 ) - كتاب الأشربة از فروع كافى ج 2 ص 187 .\r\n","page_name":" 812 ","page_number":196},
  {"content":"\r\n\r\nجعفر صادق عليه السّلام مىشمرند « 1 » ولى ايشان چنان كه جوينى در اينجا و رشيد الدّين در جامع التّواريخ از كتب خود آن‌ها نقل نموده‌اند او را از اركان مذهب خود و از دعاة بزرگ طريقهء اسماعيليّه مىپندارند « 2 » . و چون در فصل سابق به دلايل قطعى كه شك و ترديد را در آن راه نيست اثبات نموديم كه عبد اللّه بن ميمون قدّاح از خلّص شيعهء اماميّه بوده و به هيچ وجه من الوجوه ربطى و انتسابى با طايفهء اسماعيليّه نداشته پس اين دعوى اسماعيليان را يعنى اينكه ايشان عبد اللّه بن ميمون قدّاح را از منتسبان كيش خود و از مؤسّسين اوليّهء آن طريقه مىشمرند لابد حمل بر اين بايد نمود كه اين فقره ( مانند بسيارى ديگر از مرويّات و منقولات آن طايفه ) به كلّى افسانه است و مدرك تاريخى ندارد و غرض از وضع اين افسانه لابد اين بوده كه خواسته‌اند اساس مذهب خود را براى مزيد آبرو و اعتبار به يكى از معاريف اصحاب امام جعفر صادق يعنى امامى كه در فضل و شرف متّفق عليه عامّه و خاصّه و علاوه بر آن ابو الائمّهء خود آن طايفه است استناد و اتّكاء داده باشند تقريبا نظير به ابيّه در عصر حاضر ما كه غالب مشاهير رجال عالم را گويند كه « از ماست » .\r\nو از قراين قويّه بر تأييد اين احتمال آنست كه قدماء مورّخين و مؤلّفين ملل و نحل كه در حدود سيصد هجرى كمابيش مىزيسته‌اند از قبيل حسن بن موسى النّوبختى « 3 » صاحب كتاب فرق الشّيعة و ابو الحسن اشعرى « 4 » معروف صاحب كتاب مقالات\r\n\r\n\r\n","description":"","footnote":"\r\n( 1 و 2 ) - دستور المنجّمين كه از كتب مهمّهء اسماعيليّهء نزاريّه است در ترجمهء احوال امام محمّد باقر عليه السّلام از جمله مشاهير اصحاب آن حضرت يكى « ميمون القدّاح » را شمرده و سپس بلافاصله در فصل بعد در شرح احوال امام جعفر صادق عليه السّلام از جمله مشاهير رجال او عبد اللّه بن ميمون [ قدّاح 
  ] را نام برده است و هذا نصّه فى هذا الموضع الأخير : « من مشاهير رجاله [ اى رجال جعفر الصّادق 
  ] سوى ابى الخطّاب المفضّل ابن عمر و جابر بن حيّان الصّوفى صاحب التّصانيف و عبد اللّه بن ميمون الّذى سلم ( ؟ ) منه السّابع من اولا ( ؟ - من الأئمّة ؟ ) الّذى كان يسمّى القائم اعنى محمّد بن اسماعيل رضى اللّه عنهما الخ » ( دستور المنجّمين نسخهء كتابخانهء ملّى پاريس  Arabe 5968  ورق  b  333 ) ، و اگرچه كلمهء القدّاح را بر اسم عبد اللّه بن ميمون نيفزوده ولى چون بر اسم پدرش ميمون در فصل سابق افزوده و چون احدى ديگر از اصحاب امام جعفر صادق موسوم به عبد اللّه بن ميمون نبوده اصلا و ابدا جاى شك نيست كه مراد همان عبد اللّه بن ميمون قدّاح است بدون شبهه و ترديدى .\r\n( 3 ) - سال وفات او معلوم نيست ولى به تصريح علّامه در خلاصة الأقوال ص 21 در حدود سيصد يا اندكى پيش و پس ( « قبل الثّلاثمائة و بعدها » ) مىزيسته است ( رجوع شود نيز به مقدّمهء فرق الشيعة ص يح ) .\r\n( 4 ) - متوفّى در سنهء سيصد و بيست و چهار به اصحّ اقوال ( تبيين كذب المفترى فيما نسب الى الإمام ابى الحسن الاشعرى لا بن عساكر طبع دمشق ص 147 ) .\r\n","page_name":" 813 ","page_number":197},
  {"content":"\r\n\r\nالإسلاميّين و مسعودى صاحب مروج الذّهب « 1 » و التّنبيه و الأشراف « 2 » به كلّى و مطلقا از ذكر اسم عبد اللّه بن ميمون قدّاح ساكت‌اند و اصلا و ابدا و به هيچ اسمى و در تحت هيچ عنوانى نامى ازو در كتب خود نبرده‌اند « 3 » ، و اگر فىالواقع عبد اللّه بن ميمون قدّاح نامى در امر تأسيس دعوت اسماعيليّه دخالتى داشته و به طريق اولى اگر از مؤسّسين عمده و از دعاة بزرگ آن طايفه بوده و آن همه كارهاى عجيب كه در راه تنظيم دعوت به دو نسبت مىدهند حقيقت‌مّائى داشته سكوت جميع اين مؤلّفين محقّق كنجكاو از ادنى اشاره‌اى بدين فقرات و حتّى از مجرّد ذكر نام او هيچ وجهى و محملى نخواهد داشت ؛ و مخصوصا سكوت فرق‌الشّيعهء نوبختى كه خود اصل موضوع آن كتاب مقصور بر ذكر تفاصيل فرق مختلفهء شيعه است و فصل نسبة مطوّلى از آن ( قريب هفت صفحهء تمام : ص 57 - 64 ) منحصرا راجع به وصف شعب مختلفهء اسماعيليّه و شرح جزئيّات و خصوصيّات هر يكى از آن شعب است . و مؤلّف مذكور نيز چنان كه معلوم است متخصّص در معرفت آراء و ديانات و تبحّر و سعهء اطّلاعات او در اين موضوع به غايت معروف است . خلاصهء كلام آنكه تقريبا به طور قطع و يقين مىتوان گفت كه سكوت مؤلّفين مزبور از اشاره بدين تفصيلات و حتّى از بردن مجرّد نام عبد اللّه بن ميمون قدّاح كاشف از اينست كه تا اواخر قرن سوّم هجرى كه زمان تأليف كتب مذكور در فوق است كسى با اين نام و نشان در دوائر اسماعيليّه مشهور نبوده و بعبارة اخرى افسانهء عبد اللّه بن ميمون قدّاح هنوز تا آن وقت اختراع نشده بوده يا اگر هم شده بوده هنوز انتشار كاملى نيافته بوده است .\r\nو امّا آنچه محشّى مذكور در صدر اين مقاله ( ص 313 ) يعنى عبد النّبى قزوينى در حاشيهء خود بر جهانگشا احتمال داده كه شايد اين عبد اللّه بن ميمون قدّاح كه اسماعيليّه او را از دعاة خود مىدانند غير عبد اللّه بن ميمون قدّاحى باشد كه در كتب رجال اماميّه و اسانيد احاديث ايشان مذكور است احتمال فوق‌العاده بعيدى است زيرا بنابراين بايد فرض نمود كه در آن واحد ما بين اصحاب امام جعفر صادق عليه السّلام دو نفر بوده‌اند هر دو موسوم به عبد اللّه بن ميمون قدّاح يكى از آن‌ها شيعى امامى و ديگرى از دعاة اسماعيليّه .\r\nو ضعف اين احتمال و غرابت آن بر احدى پوشيده نيست و ما ثانيا در اين موضوع بحث\r\n\r\n\r\n","description":"","footnote":"\r\n( 1 ) - تاريخ تأليف مروج الذّهب به تصريح خود مؤلّف در آخر كتاب در سنهء سيصد و سى و شش است .\r\n( 2 ) - تاريخ تأليف كتاب التّنبيه و الأشراف به تصريح مؤلّف در ص 397 و 401 در سنهء سيصد و چهل و پنج بوده است .\r\n( 3 ) - رجوع شود به فهرست اسماء الرّجال هر چهار كتاب مذكور .\r\n","page_name":" 814 ","page_number":198},
  {"content":"\r\n\r\nخواهيم نمود ان شاء اللّه تعالى .\r\n\r\nعقيدهء مورّخين اهل سنّت و جماعت در باب عبد اللّه بن ميمون قدّاح\r\nمخفى نماناد كه بعضى از مورّخين اهل سنّت و جماعت مانند ابو عبد اللّه بن رزام الطّائى الكوفى و ابو الحسين محمّد بن علىّ بن الحسين العلوىّ الدّمشقى معروف به شريف اخو محسّن و جمعى ديگر كه اسامى ايشان بعد ازين مذكور خواهد شد ( ولى مأخذ عمدهء همهء ايشان گويا همين دو نفر مذكوراند ) امورى بس عجيب دربارهء عبد اللّه بن ميمون قدّاح حكايت كرده‌اند از قبيل آنكه وى و پدرش ميمون القدّاح هر دو ايرانى و مجوسىّ الأصل بوده‌اند از سبى اهواز از فرقهء ثنويّهء ديصانيّه « 1 » و وى خود مردى بس داهى و مشعبد و نيرنگ‌باز و مدبّر بوده و مدّت‌ها دعوى پيغمبرى كرده و در ظاهر دعوى تشيّع و دعوت به طريقهء اسماعيليّه مىنموده « 2 » ولى اين را پردهء كار خود ساخته بوده و در باطن كافر و زنديق و از اهل تعطيل و اباحه بوده و غرض او از تأسيس دعوت در حقيقت بر انداختن ملّت اسلام و اعادهء دولت مجوس بوده و در همه جا جاسوسان و كبوتران نامه برداشته كه او را از كارهاى مردم و حوادث بلاد بعيده آگاهى مىداده‌اند و او مردم را بدان امور خبر مىداده و ايشان را مىفريفته و چنين وامىنموده كه وى عالم به مغيبات است الى آخر ما ذكروه من امثال هذه الأمور الغريبة « 3 » .\r\nو بر شخص منصف بىغرض كه تا اندازه‌اى به تواريخ آن عهد انسى داشته باشد جنبهء مغرضانهء اين حكايات به هيچ وجه پوشيده نيست و اغلب آن‌ها به نظر به كلّى ساختگى و افترا و تهمت صرف مىآيد و منشا آن افترا و تهمت لابد يكى بغض ذاتى متعصّبين اهل سنّت با شيعه بوده و ديگرى تحريك و تحريض خلفاء بنى عبّاس زيرا كه خلفاء مزبور در مقابل قدرت روزافزون رقباء مقتدر خود يعنى خلفاء فاطميّين كه نيمهء\r\n\r\n\r\n","description":"","footnote":"\r\n( 1 ) - ديصانيّه فرقه‌اى بوده‌اند از فرق نصاراى ثنويّه اتباع مردى معروف به ابن ديصان كه در قرن دوّم مسيحى در شام ظهور نمود . رجوع شود به كتاب التّنبيه و الأشراف مسعودى ص 130 ، 135 ، و كتاب الفهرست ابن النّديم ص 328 ، 338 - 339 ، و ملل و نحل شهرستانى ص 194 ، و به عموم قواميس اروپائى در تحت عنوان  Bardesane  يعنى ابن ديصان ، « بر » به سريانى به معنى « ابن » است يعنى پسر .\r\n( 2 ) - اين فقره را يعنى اينكه عبد اللّه بن ميمون قدّاح از دعاة اسماعيليّه بوده مورّخين مزبور بدون شك از خود اسماعيليان اخذ كرده بوده‌اند و گفتيم كه اين مسئله ظاهرا به كلّى افسانه است .\r\n( 3 ) - براى اطّلاع از تفاصيل و جزئيّات اين امور رجوع شود به كتبى كه اسامى آن‌ها بلافاصله بعد در متن مذكور خواهد شد .\r\n","page_name":" 815 ","page_number":199},
  {"content":"\r\n\r\nمملكت آنان را از دست ايشان به در برده و در نيمهء باقى نيز ايشان را متزلزل مىداشتند از راه كمال عجز و ناتوانى براى تشفّى قلب خود چاره‌اى جز توسّل بدين گونه وسائل عاجزانه يعنى نشر اكاذيب و مفتريات در حقّ دشمنان قوىدست خود و قدح در انساب و مذاهب و اعمال و افعال ايشان و اعوان و انصار ايشان نداشته‌اند و از قديم گفته‌اند كه سلاح عجزه دشنام و تهمت است . بارى بهترين نمونهء اين گونه اطّلاعات دربارهء صاحب ترجمه در مواضع ذيل يافت مىشود :\r\nاوّلا در كتاب الفهرست ابن النّديم ص 186 - 188 به نقل از ابو عبد اللّه بن رزام « 1 » در كتابى كه اين اخير در ردّ بر اسماعيليّه تأليف نموده بوده ، ولى خود ابن النّديم گويا چندان اعتمادى به اقوال و مسطورات ابن رزام نداشته و مسئوليّت را از عهدهء خود در روايت از آن كتاب برداشته ؛ در ابتداى فصل مزبور گويد ( ص 186 ) : « قال ابو عبد اللّه بن رزام فى كتابه الّذى ردّ فيه على الإسماعيليّة و كشف مذاهبهم ما قد اوردته بلفظه و انا ابرأ من العهدة فى الصّدق عنه و الكذب فيه » . و در آخر آن فصل پس از نقل روايات ابن رزام و غير ابن رزام از اعداء اسماعيليّه گويد ( ص 189 ) : « فامّا ببلاد مصر فالأمر مشتبه و ليس يظهر من صاحب الأمر المتملّك على الموضع شىء يدلّ على ما كان يحكى من جهته و جهة آبائه و الأمر غير هذا و السّلام » . و مسعودى در كتاب التّنبيه و الأشراف ص 395 - 396 گويد : « و قد صنّف متكلّمو فرق الإسلام من المعتزلة و الشّيعة و المرجئة و الخوارج و النّابتة كتبا فى المقالات و غيرها من الرّدّ على المخالفين كاليمان بن رئاب الخارجى و . . . فلم يعرض احد منهم لو صف مذاهب هذه الطّائفة [ اى القرامطة و اهل الباطن 
  ] و ردّ عليهم آخرون مثل قدامة بن يزيد النّعمانى و ابن عبدك الجرجانى و ابى الحسن بن زكريّاء الجرجانى و ابى عبد اللّه محمّد بن علىّ بن رزام الطّائى الكوفى و ابى جعفر الكلابى\r\n\r\n\r\n","description":"","footnote":"\r\n( 1 ) - نام و نسب ابن رزام چنان كه مسعودى در كتاب التّنبيه و الأشراف ص 396 ذكر كرده ابو عبد اللّه محمّد بن علىّ بن رزام الطّائى الكوفى است ، و چون تأليف كتاب التّنبيه و الأشراف به تصريح خود مسعودى چنان كه گذشت در سنهء 345 بوده پس عصر ابن رزام فىالجمله معلوم مىشود كه قبل از تاريخ مزبور يا مقارن آن بوده است . و اين كتاب ابن رزام گويا سرچشمهء اطّلاعات و مأخذ عمدهء عموم مؤلّفين بعد ازو بوده در خصوص مبادى امر اسماعيليّه كه غالبا حكايات راجع به عبد اللّه بن ميمون قدّاح و طعن در انساب فاطميّين و نحو ذلك را از او نقل كرده‌اند و مأخذ عمدهء شريف اخو محسّن آتى الذّكر نيز به تصريح مقريزى چنان كه خواهد آمد نيز همين كتاب ابن رزام بوده است . و نام اين كتاب گويا كتاب النّقض على الباطنيّة بوده ، مطهّر بن طاهر مقدّسى در كتاب البدء و التّاريخ ج 1 ص 137 گويد : « و قد ذكر ابن رزام هذا الفصل فى كتاب النّقض على الباطنيّة الخ » . و در ج 5 ص 134 از همان كتاب گويد : « و ما بلغ احد منهم [ اى من الباطنيّة 
  ] ما بلغ ابن رزام فانّه اظهر عورتهم و ملأ جلودهم مساءة و عيبا » .\r\n","page_name":" 816 ","page_number":200},
  {"content":"\r\n\r\nالرّازى و غيرهم فكلّ يصف من مذاهبهم ما لا يحكيه الآخر مع انكار هذه الطّائفة حكاية من ذكرنا و تركهم الاعتراف بها » ، انتهى باختصار . و چنان كه ملاحظه مىشود مسعودى صريحا واضحا گويد كه اقوال رادّين بر اسماعيليّه ( كه از جملهء آن‌ها ابن رزام ما نحن فيه را مىشمرد ) نه هيچ‌يك از آن‌ها با ديگرى موافق است و نه با اقوال خود اسماعيليّه مطابقت دارد .\r\nو ديگر مقريزى در كتاب اتّعاظ الحنفاء باخبار الخلفاء ( طبع بيت المقدّس ص 11 - 15 ) عين همان مندرجات كتاب الفهرست را راجع به مبادى امر اسماعيليّه كه بلافاصله قبل اشاره بدان شد با جزئى اختلافى در عبارت نقل نموده است ولى نه به روايت از كتاب الفهرست بلكه نقلا از كتابى ديگر در طعن بر انساب خلفاء فاطميّين تأليف يكى از معاصرين همان سلسله و از بنى اعمام همان خاندان « 1 » لكن از اشدّ اعداء ايشان موسوم به محمّد بن علىّ بن الحسين بن احمد بن اسماعيل بن محمّد بن اسماعيل بن جعفر الصّادق العلوىّ الدّمشقىّ معروف به شريف اخو محسّن از رجال اواخر قرن چهارم هجرى . ولى چنان كه مقريزى خود تصريح مىكند مأخذ شريف اخو محسّن مذكور نيز در نقل اين مطالب همان ابو عبد اللّه بن رزام سابق الذّكر است « 2 » يعنى همان كس كه ابن النّديم نيز چنان كه گذشت عمدهء معلومات خود را راجع به اسماعيليّه ازو نقل كرده است .\r\nو عين عبارت مقريزى در ابتداى اين فصل از قرار ذيل است : « قال كاتبه قد وقفت على مجلّدة تشتمل على بضع و عشرين كرّاسة فى الطّعن على انساب الخلفاء الفاطميّين تأليف الشّريف العابد المعروف باخى محسّن و هو محمّد بن علىّ بن الحسين بن احمد بن\r\n\r\n\r\n","description":"","footnote":"\r\n( 1 ) - پدر پنجم اين شريف چنان كه در نسب‌نامهء او در متن ملاحظه مىشود محمّد بن اسماعيل بن جعفر الصّادق است كه با پدر سوّم مهدى فاطمى يكى است چه نسب مهدى به قول مشهور نزد مثبتين انساب ايشان عبيد اللّه المهدى بن محمّد الحبيب بن جعفر المصدّق ابن محمّد بن اسماعيل بن جعفر الصّادق است ( اتّعاظ الحنفاء ص 7 ) .\r\n( 2 ) - ظاهرا مأخذ عمدهء اين شريف اخو محسّن در اطّلاعات مفصّل مبسوطى كه در خصوص اسماعيليّه و قرامطه به دست مىدهد ( و فصل طويلى از آن چنان كه بلافاصله بعد خواهيم گفت به توسّط نويرى به دست ما رسيده ) تا آنجا كه راجع به وقايع قبل از عصر وى بوده يعنى تا اوايل قرن چهارم همان ابن رزام مزبور بوده است ، ولى از آن به بعد الى حدود سنهء 370 كه كتاب او ظاهرا بدانجا ختم مىشده مستند او غالبا مسموعات و مشاهدات خود او بوده است ؛ مثلا در سرگذشت جنگ ابو طاهر قرمطى با ابن ابى السّاج در سال 315 گويد به نقل نويرى از او : « قال الشّريف [ اخو محسّن 
  ] و اخبرنى بعض الجند كنت و اللّه قبل الهزيمة اريد ان اضرب دابّتى بالسّوط فلا يمكننى ذلك لضيق الموضع » ( نهاية الأرب نسخهء پاريس نمرهء 1576 ورق  a  74 ) ، و نيز : « قال الشّريف فحدّثنى من حضر حينئذ الخ « ايضا ورق 75 ) .\r\n","page_name":" 817 ","page_number":201},
  {"content":"\r\n\r\nاسماعيل بن محمّد بن اسماعيل بن جعفر الصّادق و يكنى بابى الحسين و هو كتاب مفيد و قد غبرت زمانا اظنّ انه قائل ما انا حاكيه حتّى رأيت محمّد بن اسحاق النّديم فى كتاب الفهرست ذكر هذا الكلام بنصّه و عزاه الى ابى عبد اللّه بن رزام و انّه ذكره فى كتابه الّذى ردّ فيه على الإسماعيليّة « 1 » » ، انتهى .\r\nاطّلاعاتى كافى از احوالات اين شريف اخو محسّن به دست نيامد و تاريخ وفات او نيز معلوم نشد ولى چون شهاب الدّين احمد بن عبد الوهّاب نويرى متوفّى در سنهء 733 در كتاب نهاية الأرب فى فنون الأدب فصل مبسوطى راجع به قرامطه و تاريخ مفصّل خروج آن طايفه و جنگ‌هاى متواتر و متوالى ايشان با خلفاء بنى عبّاس و فاطميّين تا حوادث سنهء سيصد و شصت و سه به اسم و رسم از همين شريف اخو محسّن ما نحن فيه نقل كرده است « 2 » پس واضح است كه شريف مذكور تا سنهء مزبوره يعنى تا سال 363 به نحو قطع و يقين در حيات بوده است ، و زياده برين از احوال او چيزى معلوم نشد .\r\nاز آنچه گذشت واضح شد كه ابن النّديم و نويرى و مقريزى معلومات مبسوط و مفصّلى را كه در خصوص اسماعيليّه و قرامطه و فاطميّين به دست مىدهند مستقيما از دو مأخذ بسيار قديمىترى يعنى از دو تأليف مفقود ابو عبد اللّه بن رزام كوفى و شريف اخو محسّن دمشقى در ردّ بر اسماعيليّه اخذ كرده‌اند منتهى اينكه صاحب الفهرست از كتاب ابن رزام اقتباس نموده و نويرى و مقريزى از كتاب شريف اخو محسّن . اثرى از اين دو كتاب مهمّ امروز در ميان نيست و هر دو ظاهرا به كلّى از ميان رفته‌اند ولى از مقايسهء فصول طويلى كه مؤلّفين ثلاثهء مذكور از آن دو كتاب نقل كرده‌اند با ساير كتب تواريخ چنين به نظر مىآيد كه مأخذ عمدهء اغلب اطّلاعات راجع به اوايل امر اسماعيليّه به قلم مخالفين ايشان از اهل سنّت و جماعت ظاهرا همين دو شخص مزبور يعنى ابن رزام و\r\n\r\n\r\n","description":"","footnote":"\r\n( 1 ) - اتّعاظ الحنفاء للمقريزى ص 11 - 12 .\r\n( 2 ) - اين فصل كمابيش قريب 35 ورق يعنى صفحه است از نهاية الأرب نسخهء خطّى كتابخانهء ملّى پاريس ( 1576  Arabe  ) ورق 47 - 81 ، و اشاره به سنهء 363 در اين ورق اخير است . - قسمت بزرگى ازين فصل راجع به دعوة القرامطة مقريزى نيز در خطط ج 2 ص 227 - 235 ولى بدون تصريح به مأخذ نقل كرده است .\r\nو اين قسمت را سيلوستر دساسى و پل كازانوا دو مستشرق مشهور فرانسوى هركدام علىحده به فرانسه ترجمه كرده‌اند به اضافهء بعضى تحقيقات و فوائد . و عنوان اين دو ترجمه براى كسى كه درين موضوع طالب رجوع به كتب اروپائيان باشد از قرار ذيل است :\r\n Silvestre de Sacy , Expose de la religion des Druzes , Paris 1838 , Vol . I , pages lxxiv - Cxlvii . - Paul Casanova , La doctrine secrete des Fatimides d'Egypte , Le Caire , 1920 - 1921 , Pages 9 - 34 du tirage a part . \r\n","page_name":" 818 ","page_number":202},
  {"content":"\r\n\r\nشريف اخو محسّن بوده‌اند و مابقى مؤلّفين متأخّر از ايشان از قبيل ابن النّديم و نويرى و مقريزى و ابو منصور عبد القاهر بن محمّد بغدادى صاحب الفرق بين الفرق « 1 » و سمعانى در كتاب الأنساب « 2 » و ابن الأثير در تاريخ كامل « 3 » و نظام الملك در سياست‌نامه « 4 » و ابو المعالى محمّد بن عبيد اللّه علوى در بيان الأديان « 5 » و رشيد الدّين در جامع التّواريخ « 6 » و از كتب شيعه كتاب مجهول المصنّف تبصرة العوام « 7 » . جميع مؤلّفين مزبور گويا هرچه در اين موضوع يعنى در خصوص مبادى امر اسماعيليّه و تأسيس دعوت ايشان به توسّط عبد اللّه بن ميمون قدّاح و طعن در انساب و مذاهب و عقايد ايشان و امثال ذلك در كتب خود ذكر كرده‌اند غالب آن‌ها بلاواسطه يا مع‌الواسطه و عينا يا با زياده و نقصان و تغيير و تبديل منقول از دو مأخذ مذكور است .\r\nگفتيم كه اغلب روايات و حكايات مؤلّفين اهل سنّت و جماعت دربارهء عبد اللّه بن ميمون قدّاح به نظر ساختگى و ناشى از محض افترا و تهمت مىنمايد و اكنون تأييد اين حدس را گوئيم كه از قرائن واضحه بر ضعف اساس حكايات مذكوره و قلّت وثوق بدان‌ها كثرت اغلاط فاحشهء تاريخى است كه در اغلب آن‌ها روى داده و كاشف از نهايت\r\n\r\n\r\n","description":"","footnote":"\r\n( 1 ) - طبع مصر ص 16 ، 266 ، 277 - 278 .\r\n( 2 ) - طبع اوقاف گيب ورق 444 در تحت عنوان « القدّاحى » . - در تحت عنوان « القدّاح » نيز سمعانى در همان موضع بلافاصله قبل شرح‌حال مختصرى از عبد اللّه بن ميمون قدّاح نگاشته ولى در آنجا ابدا مطالب افسانه مانند ذكر نكرده بلكه به طبق واقع او را از اهل مكّه و از جملهء رواة از حضرت صادق شمرده است .\r\n( 3 ) - طبع مصر ج 8 ص 9 - 14 در حوادث سنهء 296 .\r\n( 4 ) - طبع شفر ص 183 - 184 .\r\n( 5 ) - طبع همو در ضمن « قطعات منتخبهء فارسى » ج 1 ص 158 - 159 .\r\n( 6 ) - نسخهء كتابخانهء ملّى پاريس  Suppl . pers . 1364  ورق  a  14 -  b  15 ، مطابق نسخهء براون ص 18 - 19 .\r\nمخفى نماناد كه رشيد الدّين در خصوص ابتداى امر اسماعيليّه و شرح‌حال عبد اللّه بن ميمون قدّاح دو روايت در كتاب خود نقل كرده يكى از قول خود اسماعيليان و ديگرى از قول اهل سنّت و جماعت و مقصود ما در اينجا روايت دوّم است نه اوّل .\r\n( 7 ) - طبع طهران در ذيل قصص العلماء ص 425 - 426 ، تا آنجا كه راقم سطور اطّلاع دارد اين فقط كتابى است از كتب شيعه كه مؤلّف آن همان افسانه‌هاى مورّخين اهل سنّت و جماعت را دربارهء عبد اللّه بن ميمون قدّاح كه اشاره بدان شد به تبع آن جماعت و بدون تحقيق و تدبّر در كتاب خود درج نموده و همان نغمه‌ها را باز تازه كرده . و مؤلّف اين كتاب گويا از عصر صاحب حديقة الشّيعة به اين طرف چنان مشهور شده كه سيّد مرتضى بن الدّاعى الحسنى است ولى از مطالعهء خود كتاب واضح مىشود كه اين سخن به كلّى واهى است چه در اثناء كتاب مؤلّف مكرّر از امام فخر رازى مطالبى نقل كرده است ( رجوع شود به صفحات 400 ، 422 ، 455 ) و امام فخر رازى در سنهء 606 وفات نموده و سيّد مرتضى بن الدّاعى به تصريح صاحب روضات الجنات 665 و لؤلؤة البحرين 230 از معاصرين شيخ طوسى متوفّى در سنهء 460 بوده پس محال است كه عصر فخر رازى را درك كرده باشد .\r\n","page_name":" 819 ","page_number":203},
  {"content":"\r\n\r\nدرجه بىاطّلاعى ناقلين يا مخترعين آن حكايات است نسبت به امور و اوضاع شيعه و در نتيجه موجب سلب اطمينان از كليّهء مسطورات ايشان در اين موضوع .\r\nمثلا بغدادى در الفرق بين الفرق ص 266 گويد : « و قد حكى اصحاب المقالات انّ الّذين اسّسوا دعوة الباطنيّة جماعة منهم ميمون بن ديصان المعروف بالقدّاح و كان مولى لجعفر بن محمد الصّادق و كان من الأهواز ثمّ رحل الى ناحية المغرب و انتسب فى تلك النّاحية الى عقيل بن ابى طالب و زعم انّه من نسله فلمّا دخل فى دعوته قوم من غلاة الرّفض و الحلوليّة منهم ادّعى انّه من ولد محمّد بن اسماعيل بن جعفر الصّادق فقبل الأغبياء ذلك منه على [ انّ 
  ] اصحاب الأنساب « 1 » بانّ محمّد بن اسماعيل مات و لم يعقب » ، انتهى به اختصار . و چنان كه ملاحظه مىشود بغدادى صريحا گويد كه علماء انساب بر آنند كه محمّد بن اسماعيل بلا عقب بوده است و حال آنكه اين فقره خطاى صريح و غلط فاحش و سهو واضح بل فاضح است . نسل محمّد بن اسماعيل به تصريح عموم علماء انساب مانند صاحب عمدة الطّالب و مقريزى در اتّعاظ الحنفاء نقلا از ابن حزن اندلسى اعدى عدوّ اسماعيليّه و جوّانى و شريف ادريسى و عبيدلّى از دو پسر او اسماعيل ثانى و جعفر الشّاعر منتشر شد و در اين باب اصلا و ابدا و مطلقا خلافى ما بين ايشان نيست ؛ بلى در صحّت انتساب خلفاى فاطميّين به محمّد بن اسماعيل ما بين علماء انساب خلاف است ولى در اينكه محمّد بن اسماعيل اولاد و اعقاب لا يعدّ و لا يحصاى ديگرى غير خلفاء فاطميّين داشته اصلا و ابدا و بوجه من الوجوه ما بين ايشان خلافى و نزاعى نيست .\r\nو اين بعينه مثل آن مىماند كه براى ابطال دعوى علوى مشكوك النّسبى به علىّ بن ابى طالب - عليه السّلام - شخص از اصل منكر نسل حضرت امير گردد و گويد علماء انساب بر آنند كه علىّ بن ابى طالب بلا عقب وفات يافته است ! صاحب عمدة الطّالب قريب پنج صفحهء تمام « 2 » و مقريزى در اتّعاظ الحنفاء قريب شش صفحهء تمام « 3 » منحصرا صحبت از اولاد و اعقاب و احفاد محمّد بن اسماعيل مىنمايند . عبارت ابتداى اين فصل در عمدة الطّالب اينست : « و اعقب محمّد بن اسماعيل بن جعفر من رجلين اسماعيل الثّانى و جعفر الشّاعر الخ » . و در اتّعاظ الحنفاء چنين : « فامّا محمّد بن اسماعيل فانّه الّذى اليه الدّعوى و كان له من الولد جعفر و اسماعيل فقط الخ » . و علاوه بر اينها سابق گفتيم « 4 » كه شريف اخو محسّن دمشقى از بزرگترين دشمنان فاطميّين و صاحب كتابى در بيست و اند\r\n\r\n\r\n","description":"","footnote":"\r\n( 1 ) - تصحيح قياسى ، و فى الأصل : الانتساب .\r\n( 2 ) - طبع بمبئى ص 209 - 213 .\r\n( 3 ) - طبع بيت المقدس ص 6 - 11 .\r\n( 4 ) - رجوع شود به ص 817 .\r\n","page_name":" 820 ","page_number":204},
  {"content":"\r\n\r\nجزوه در ردّ بر ايشان و طعن در انساب ايشان خود از نسل محمّد بن اسماعيل بوده است هكذا : ابو الحسين محمّد بن علىّ بن الحسين بن احمد ابن اسماعيل بن محمّد بن اسماعيل بن جعفر الصّادق عليه السّلام . و با وجود همهء اين‌ها ابو منصور بغدادى گويد كه علماء انساب بر آنند كه محمّد بن اسماعيل وفات يافت و نسلى ازو نماند ! فىالواقع درجهء بىاطّلاعى بعضى از علماء سنّت و جماعت نسبت به امور شيعه حيرت‌انگيز است .\r\nو ديگر سمعانى در كتاب الأنساب در تحت عنوان « القدّاحى « 1 » » گويد : « و عبد اللّه [ بن ميمون القدّاح 
  ] كان مع محمّد بن اسماعيل بن جعفر فى الكتّاب « 2 » فلمّا مات محمّد كان يخدم اسماعيل فلمّا مات اسماعيل ادّعى عبد اللّه انّه ابن اسماعيل و انتسب اليه و هو ابن ميمون » .\r\nو چنان كه مشاهده مىشود سمعانى تصريح مىكند كه محمّد بن اسماعيل قبل از پدرش اسماعيل وفات يافت ، و حال آنكه محمّد بن اسماعيل اقلّا سى و چهار سال ديگر بعد از پدر خود اسماعيل در حيات بوده است ! زيرا كه وفات اسماعيل ابن جعفر الصّادق بر حسب اختلاف اقوال چنان كه گذشت « 3 » در سنهء 133 يا 138 يا 145 بوده و وفات محمّد بن اسماعيل گرچه على التّحقيق معلوم نيست ولى چنان كه آن نيز سابق گذشت « 4 » تقريبا محقّق است كه وى تا سنهء 179 كه هارون الرّشيد در آن سال سفرى به حجاز نمود در حيات بوده و در آن موقع نزد خليفهء مزبور از امام موسى الكاظم عليه السّلام سعايت نموده .\r\nپس واضح است كه وى 46 يا 41 و به اقلّ تقديرات 34 سال ديگر بعد از وفات پدر خود اسماعيل زيست نموده بوده است ، و مع‌ذلك سمعانى گويد كه وى قبل از پدر وفات يافت !\r\nو ديگر نظام الملك در سياست‌نامه در ابتداء فصل راجع به قرمطيان گويد « 5 » : « سبب مذهب قرامطه آن بود كه جعفر الصّادق را رضى اللّه عنه پسرى بود نام او اسماعيل و اسماعيل پيش از پدر فرمان يافت و از اسماعيل پسرى ماند محمّد نام . و يكى از زبيريان غمز كرد كه جعفر الصّادق سر خروج دارد . رشيد جعفر را از مدينه به بغداد آورد و بازداشت . و محمّد را غلامى بود نام او مبارك و مردى از شهر اهواز با اين مبارك دوست بود نام او عبد اللّه بن ميمون قدّاح الخ » . و چنان كه ديده مىشود صريحا گويد كه هارون الرّشيد امام\r\n\r\n\r\n","description":"","footnote":"\r\n( 1 ) - ورق 444 .\r\n( 2 ) - كتّاب به ضم كاف و تشديد تاء مثنّاة فوقانيّه بر وزن رمّان به معنى مكتب و دبيرستان است ، سعدى گويد :\r\n پير گشتىّ و ره ندانستى * تو نه پيرى كه طفل كتّابى . \r\n( 3 ) - رجوع شود به ص 803 .\r\n( 4 ) - رجوع شود به ص 804 .\r\n( 5 ) - طبع شفر ص 183 - 184 .\r\n","page_name":" 821 ","page_number":205},
  {"content":"\r\n\r\nجعفر صادق را از مدينه به بغداد آورد ، و حال آنكه امام جعفر الصّادق عليه السّلام بيست و دو سال قبل از جلوس هارون الرّشيد وفات يافته چه وفات آن حضرت در سنهء 148 و جلوس هارون در سنهء 170 بوده پس چگونه هارون جعفر الصّادق را از مدينه به بغداد آورد ! و بديهى است كه مؤلّف آن كتاب امام جعفر الصّادق را با امام موسى الكاظم عليها السّلام اشتباه نموده است .\r\nو ديگر ابن النّديم در كتاب الفهرست ص 187 گويد نقلا از ابن رزام : « و اقام قرمط بكلواذى و نصب له عبد اللّه بن ميمون [ القدّاح 
  ] رجلا من ولده يكاتبه من الطّالقان و ذلك فى سنة احدى و ستّين و مائتين ثمّ مات عبد اللّه فخلفه ابنه محمّد بن عبد اللّه ثمّ مات محمّد فاختلفت دعاتهم و اهل نحلتهم « 1 » فزعم بعضهم انّ اخاه احمد بن عبد اللّه خلفه و زعم آخرون انّ الّذي خلفه ولد له يسمّى احمد ايضا و يلقّب بابى الشّلعلع ثمّ قام بالدّعوة بعد ذلك سعيد بن الحسين بن عبد اللّه بن ميمون و كان الحسين مات فى حياة ابيه الخ » . و چنان كه ملاحظه مىشود ابن النّديم عبد اللّه بن ميمون قدّاح را تا سنهء 261 در حيات دانسته است و حال آنكه به اجماع شيعه چنان كه گذشت عبد اللّه بن ميمون قدّاح معاصر امام جعفر صادق و از اصحاب آن جناب بوده است و وفات حضرت صادق در سنهء صد و چهل و هشت بوده پس چگونه يكى از اصحاب او تا سنهء 261 يعنى تا صد و سيزده سال ديگر بعد از وفات او ممكن است در حيات باشد .\r\nپس يا بايد گفت كه اين عبد اللّه بن ميمون قدّاح كه در كتاب الفهرست مذكور است و به تفصيل مسطور در آن كتاب تأسيس دعوت اسماعيليّه نموده و تا سنهء 261 در حيات بوده به كلّى غير آن عبد اللّه ابن ميمون قدّاحى است كه معاصر حضرت صادق و از رجال اواسط قرن دوّم بوده است . و اين محال است زيرا به شهادت صريح دستور المنجّمين از كتب معتبرهء خود اسماعيليّه چنان كه مشروحا گذشت عبد اللّه بن ميمون قدّاح از خواصّ اصحاب حضرت صادق و پدرش ميمون قدّاح از خواصّ اصحاب امام محمّد باقر بوده است . پس فرض تعدّد شخصين مطلقا غير ممكن است . و يا بايد گفت كه صاحب الفهرست را « 2 » در تعيين عصر عبد اللّه ابن ميمون قدّاح سهو عظيمى روى داده و زمان او را قريب يك قرن مؤخّرتر از آنچه در واقع بوده فرض كرده است « 3 » ، و يا آنكه مؤلّف مزبور\r\n\r\n\r\n","description":"","footnote":"\r\n( 1 ) - تصحيح قياسى ، و فى الأصل : مجلتهم .\r\n( 2 ) - يا على الأظهر مأخذ اصلى او ابن رزام را .\r\n( 3 ) - اگر كسى گويد كه شايد اين اشتباه از نسّاخ بوده نه از مؤلّف يعنى شايد اصل عبارت الفهرست « سنة احدى و ستّين و مائة » بوده و سپس به واسطهء تحريف نسّاخ « مائة » به « مائتين » تبديل يافته است ، در\r\n","page_name":" 822 ","page_number":206},
  {"content":"\r\n\r\nعبد اللّه بن ميمون قدّاح را به يكى از اعقاب متعدّدهء او كه اسامى ايشان در سياق همان عبارت ( رجوع شود به ص سابق ) مسطور است مثلا به احمد بن محمّد بن عبد اللّه بن ميمون قدّاح يا حسين [ بن احمد « 1 » 
  ] ابن عبد اللّه مذكور يا سعيد بن حسين مذكور كه عصر ايشان عادة با تاريخ 261 ممكن است موافقت نمايد اشتباه كرده و اعمالى و تاريخى كه متعلّق به يكى از اينها بوده به خود عبد اللّه بن ميمون قدّاح نسبت داده است . و اين احتمال اخير ( يعنى احتمال اشتباه عبد اللّه بن ميمون قدّاح به يكى از اعقاب او ) به نظر راقم سطور اظهر احتمالات است .\r\nدر دو نسخه از جامع التّواريخ جلد اسماعيليّه كه محرّر اين اوراق به دست دارد يكى نسخهء كتابخانهء ملّى پاريس و ديگرى نسخهء متعلّق به مرحوم براون درين مورد يعنى راجع به عصر عبد اللّه بن ميمون قداح به مراتب از كتاب الفهرست نيز گذرانيده و وى را تا سنهء دويست و نود و پنج در حيات دانسته است و عين عبارت او اينست « 2 » : « و از جملهء داعيان يكى ميمون قدّاح بود و پسرش عبد اللّه بن ميمون كه ايشان را از علما و اكابر آن طايفه شمرند . . . و در سال دويست و نود و پنج « 3 » عبد اللّه بن ميمون قدّاح كه به زىّ صوم و صلاة و طاعات و عبادات متحلّى بود و بر سرّ آن دعوت آگاه به عسكر مكرم مقام كرد به موضع ساباط نوح و اموال و اتباع او فراوان شد » ، انتهى باختصار . و اين تاريخ بدون هيچ شك و شبهه غلط فاحش و خطاى صريح است يا از نسّاخ يا از خود مؤلّف ، و در هيچ\r\n\r\n\r\n","description":"","footnote":"\r\nجواب گوئيم اين احتمال به كلّى باطل است زيرا كه ابن النّديم در سياق همان عبارت بلافاصله قبل عبد اللّه بن ميمون قدّاح را با قرمط معروف مؤسّس مذهب قرامطه معاصر شمرده است و قرمط چنان كه معلوم است تا سنهء 286 در حيات بوده است . پس واضح است كه در اعداد سنهء 261 ابدا سهو و اشتباهى نيست ، اگر اشتباهى هست به تقريرى كه در متن نموديم يا در تعيين عصر عبد اللّه بن ميمون است كه قريب يك مائة مؤخّرتر از آنچه بوده فرض شده يا در شخص خود اوست كه به يكى از اعقاب او التباس شده است .\r\n( 1 ) - نام احمد قطعا از عبارت الفهرست سقط شده زيرا در فصلى كه مقريزى در اتّعاظ الحنفاء ص 11 - 14 از قول شريف اخو محسّن نقل كرده و به تصريح خود او يعنى مقريزى عين همين فصلى است كه صاحب الفهرست از ابن رزام نقل نموده در مورد ما نحن فيه ( اتّغاظ ص 13 ) نام اين شخص حسين بن احمد بن عبد اللّه مسطور است نه حسين بن عبد اللّه ؛ و همچنين است به عينه در الفرق بين الفرق بغدادى ص 267 .\r\n( 2 ) - جامع التّواريخ نسخهء كتابخانهء ملّى پاريس  Supp . pers . 1364  ورق  a  6 -  a  8 و نسخهء مرحوم براون ص 6 - 9 .\r\n( 3 ) - كذا واضحا با اعداد صريحه نه با ارقام هندسى در هر دو نسخهء مذكورهء جامع التّواريخ : نسخهء پاريس ورق  a  8 ، و نسخهء براون ص 9 .\r\n","page_name":" 823 ","page_number":207},
  {"content":"\r\n\r\nمأخذ ديگرى غير كتاب مزبور مطلقا و اصلا چنين امر غريبى به نظر نرسيد .\r\nدر خاتمهء اين مقاله بىمناسبت نمىدانيم كه اشاره به قولى عجيب در خصوص عبد اللّه بن ميمون قدّاح كه ابو العلاء معرّى در رسالة الغفران خود استطرادا تعريضى به ذكر آن كرده بنمائيم . به مقتضاى اين قول عبد اللّه ابن ميمون قدّاح در ابتداى امر شيعه و از اجلّهء اصحاب امام جعفر صادق عليه السّلام بوده ولى بعدها مرتدّ گشته و اشعارى در حسب حال خود سروده كه ذيلا مذكور خواهد شد . و حاجت نيست علاوه شود كه اين حكايت و اين اشعار مانند غالب حكايات و روايات آن كتاب كه موضوع آن سير ابو العلاست در عالم رؤيا در بهشت و دوزخ و صحراى محشر به كلّى مصنوعى و خيالى و قصّه‌سرائى است نه قضاياى واقعى تاريخى « 1 » . مقصود اينست كه نبايد به مندرجات رسالة الغفران ابو العلا از لحاظ صدق و كذب مطالب اهميّتى داد و در آن كتاب به نظر جدّى تاريخى نگريست بل فقط از نقطهء نظر فكاهت و تفريح ادبى مضامين آن كتاب را بايد تلقّى نمود و ما نيز فقط به همين ملاحظه است كه اين فقره را از آن رساله نقل مىكنيم . بارى عادت ابو العلا در آن كتاب بر اينست كه هركجا او را كمترين بهانه‌اى دست دهد حكاياتى و اشعارى در طنز و سخريّه نسبت به اسلام و اصول عقايد اسلامى از خود ساخته به دهان يكى از رجال تاريخى حقيقى يا موهومى مىگذارد . و عين عبارت او در مورد ما نحن فيه از قرار ذيل است ( نقل از رسالة الغفران ابو العلاء معرّى طبع مصر سنهء 1321 - 1325 ص 156 - 157 ) : « و الشّيعة يزعمون انّ عبد اللّه بن ميمون القدّاح و هو من باهلة « 2 » كان من علّيّة اصحاب جعفر بن محمّد عليه السّلام و روى عنه شيئا كثيرا ثمّ ارتدّ بعد ذلك فحدّثنى بعض شيوخهم انّهم يروون عنه و يقولون حدّثنا عبد اللّه بن ميمون القدّاح كأحسن ما كان « 3 » اى قبل يرتدّ و يروون له :\r\n\r\n\r\n","description":"","footnote":"\r\n( 1 ) - رسالة الغفران ابو العلاء بعينه از جنس « كومدى الهى » دانت ايتاليائى است و اصلا به قول بعضى از مستشرقين دانت در تأليف « كومدى الهى » نظر به رسالة الغفران ابو العلا داشته و وجهة العين او در تأليف كتاب مشهور خود آن رساله بوده است .\r\n( 2 ) - تا آنجا كه راقم سطور اطّلاع دارد مطلقا و اصلا هيچ‌كس تاكنون چنين چيزى نگفته كه عبد اللّه بن ميمون قدّاح از قبيلهء باهله بوده . علماء رجال شيعه متّفق‌اند كه وى از موالى بنى مخزوم بوده و مورّخين اهل سنّت و جماعت عموما گفته‌اند كه وى ايرانى و مجوسىّ الأصل بوده از سبى اهواز .\r\n( 3 ) - تا آنجا كه محرّر اين اوراق تتّبع نموده مطلقا و اصلا در هيچ‌يك از كتب رجال يا احاديث شيعه چنين مطلبى و چنين تعبيرى يا چيزى كه شبيه بدان باشد نيافتم و ظنّ قريب به علم دارم كه اين روايت از شيوخ شيعه صاف و ساده اختراع خود ابو العلاست كه مانند سلف خود ابو حيّان توحيدى از جعل اخبار و اسناد آن‌ها به رجال معروف يا موهوم هيچ‌كدام مضايقه نداشته‌اند .\r\n","page_name":" 824 ","page_number":208},
  {"content":"\r\n\r\n هات اسقنى الخمرة يا سنبر « 1 » * فليس عندى انّنى انشر\r\nاما ترى الشّيعة فى فتنة * يغرّها من دينها جعفر\r\nقد كنت مغرورا به برهة * ثمّ بدا لى خبر يستر \r\nو ممّا ينسب اليه :\r\n مشيت الى جعفر حقبة * فألفيته خادعا يخلب\r\nيجرّ العلاء الى نفسه * و كلّ الى حبله يجذب\r\nفلو كان امركم صادقا * لما ظلّ مقتولكم يسحب\r\nو لا غضّ منكم عتيق « 2 » و لا * سما عمر فوقكم يخطب \r\nانتهى . - راقم اين سطور گويد در هيچ‌يك از كتب تواريخ و ادب و رجال و اخبار و احاديث متداوله چه از آن شيعه و چه از آن اهل سنّت و جماعت تا آنجا كه اين ضعيف توانسته است تتّبع نمايد مطلقا و اصلا و بوجه من الوجوه ذكرى و اثرى و نشانى از اين اشعار و از هيچ‌گونه شعرى ديگر از عبد اللّه بن ميمون قدّاح با فحص بليغ به دست نيامد .\r\nو اشعار مذكوره ( مانند اصل حكايت ) به ظنّ غالب بل به نحو قطع و يقين ساختهء خود ابو العلاست كه به دهان عبد اللّه بن ميمون قدّاح نهاده و كاشف از خفاياى نواياى خود اوست نسبت به اسلام و ائمّهء مسلمين .\r\nو نظير اين فقره حكايت ذيل است منقول از همان رساله ( رسالة الغفران طبع مصر ص 144 - 145 ) : « و لمّا اجلى عمر بن الخطّاب رحمة اللّه عليه اهل الذّمّة عن جزيرة العرب شقّ ذلك على الجالين فيقال انّ رجلا من يهود خيبر يعرف بسمير بن ادكن « 3 » قال فى ذلك :\r\n يصول ابو حفص علينا بدرّة * رويدك انّ المرء يطفو و يرسب\r\nكأنّك لم تتبع حمولة ماقط * لتشبع انّ الزّاد شىء محبّب « 4 » \r\n\r\n\r\n","description":"","footnote":"\r\n( 1 ) - سنبر بر وزن جعفر از اسماء اعلام است ( تاج العروس ) .\r\n( 2 ) - عتيق نام ابو بكر بن ابى قحافه يا لقب اوست : « و لقبه عتيق قيل لجماله و قيل لعتقه من النّار و قيل انّ ذلك كان اسمه فى الجاهليّة » ( التّنبيه و الأشراف ص 284 ) .\r\n( 3 ) - در جميع كتب تواريخ و اخبار و ادب كه اينجانب بدانها دسترسى داشتم از قبيل تاريخ طبرى و مروج الذّهب و التّنبيه و الأشراف هر دو از مسعودى و معارف و عيون الأخبار هر دو از ابن قتيبه و اغانى و مؤلّفات جاحظ و كامل المبرّد و كامل ابن الأثير و غيرها با فحص بليغ اثرى از چنين شخصى با اين نام و نسب نيافتم و ظاهرا بل به نحو قطع و يقين اين نام و نسب مصنوعى و اين شخص به كلّى خيالى است .\r\n( 4 ) - الحمولة بالفتح الإبل الّتى تحمل و كلّ ما احتمل عليه الحىّ من بعير و حمار او غير ذلك سواء كانت عليها اثقال أو لم تكن ، و الماقط على زنة فاعل اجير الكرىّ و قيل هو المكترى من منزل الى آخر و الماقط مولى المولى و تقول العرب فلان ساقط بن ماقط بن لاقط تتسابّ بذلك فالسّاقط عبد الماقط و الماقط\r\n","page_name":" 825 ","page_number":209},
  {"content":"\r\n\r\n فلو كان موسى صادقا ما ظهرتم * علينا و لكن دولة ثمّ تذهب\r\nو نحن سبقناكم الى المين فاعرفوا * لنا رتبة البادى الّذى هو اكذب\r\nمشيتم على آثارنا فى طريقنا * و بغيتكم فى ان تسودوا و ترهبوا » \r\nياقوت در معجم الأدباء ج 1 ص 190 در ترجمهء حال ابو العلاء معرّى پس از نقل حكايت و اشعار مذكور در فوق گويد : « و هذا يشبه ان يكون شعره قد نحله هذا اليهودىّ او انّ ايراده لمثل هذا و استلذاذه من امارات سوء عقيدته و قبح مذهبه » ، انتهى .\r\n\r\nفذلكهء مآخذ راجع به احوال عبد اللّه بن ميمون قدّاح « 1 »\r\nمآخذ شيعه : رجال كشّى ص 247 ، فهرست نجاشى ص 148 ، فهرست شيخ طوسى ص 197 - 198 ، تبصرة العوام مجهول المصنّف ( رجوع به ما سبق ص 819 ) مطبوع در ذيل قصص العلماء ص 425 - 426 ، خلاصهء علّامهء حلّى ص 53 ، ايضاح الاشتباه همان مؤلّف نسخهء خطّى راقم سطور ، باب عين ، مجالس المؤمنين قاضى نور اللّه ششترى نسخهء خطّى راقم سطور ، مجلس ششم ، منهج المقال ميرزا محمّد استرابادى ص 212 - 213 ، نقد الرّجال مير مصطفى تفرشى ص 208 - 209 ، نضد الايضاح محمّد علم الهدى بن محسن الكاشى ، ص 197 - 198 ، منتهى المقال ابو على حائرى ص 193 - 194 ، مستدرك الوسائل مرحوم حاجى ميرزا حسين نورى ج 3 ص 619 ، - و از كتب اسماعيليهء نزاريّه : دستور المنجّمين نسخهء وحيدهء كتابخانهء ملّى پاريس « 2 » در ضمن ترجمه احوال امام جعفر صادق . - و از مآخذ اهل سنّت و جماعت : كتاب الفهرست لابن النّديم « 3 » ص 186 - 188 ، الفرق بين الفرق ابو منصور بغدادى ، ص 16 ، 266 ، 277 - 278 ، رسالة الغفران ابو العلاء معرّى ، ص 156 - 157 ، كتاب الأنساب للسّمعانى ورق 443 - 444 در دو عنوان متعاقب يكديگر : « القدّاح » و « القدّاحى » ، بيان الأديان ابو المعالى محمّد بن عبيد اللّه علوى طبع شفر در ضمن قطعات منتخبهء فارسى ج 1 ص\r\n\r\n\r\n","description":"","footnote":"\r\nعبد اللّاقط و اللّاقط عبد معتق ( لسان العرب ) .\r\n( 1 ) - چون سابق در اثناء اين مقاله اشاره به تاريخ و محلّ طبع غالب مآخذ آتيه نموده‌ايم ديگر در جدول ذيل متعرّض ذكر اين فقرات نخواهيم شد و به همان اشاره به عدد صفحه اكتفا خواهيم كرد .\r\n( 2 ) - به علامت  Arabe 5968  ورق  b  333 .\r\n( 3 ) - ابن النّديم به تصريح ياقوت در معجم الأدبا 6 : 408 شيعى بوده است ولى چون مندرجات كتاب او در مورد ما نحن فيه مأخوذ از مؤلّفات اهل سنّت و جماعت است در ردف همان مآخذ بشمار آمد .\r\n","page_name":" 826 ","page_number":210},
  {"content":"\r\n\r\n158 - 159 ، سياست‌نامهء نظام الملك ص 183 - 184 ، تاريخ ابن الأثير طبع مصر ج 8 ص 9 - 14 در حوادث سنهء 296 ، تاريخ جهانگشاى جوينى ج 3 ص 720 ، جامع التّواريخ رشيد الدّين فضل اللّه اوايل جلد اسماعيليّه « 1 » ، ميزان الاعتدال ذهبى ج 2 ص 81 ، اتّعاظ الحنفاء مقريزى ص 11 - 22 ، خطط همان مؤلّف ج 2 ص 158 - 160 ، و 233 - 234 ، النّجوم‌الزّاهرهء ابن تغرى بردى طبع مصر ج 4 ( رجوع به فهرست اعلام آن در تحت عنوان « ميمون القدّاح » . - و از مآخذ اروپائى : كتاب معروف سيلوستر دو ساسى شرح مذهب دروز « 2 » مقدّمهء جلد اوّل صفحات 67 به بعد و 138 و 156 به بعد ، عقايد باطنى فاطميّين مصر « 3 » از كازانوا ص 9 - 34 از طبع جداگانه ، تحقيقات در خصوص قرامطهء بحرين و فاطميّين « 4 » از دخويه در بسيارى از مواضع و مخصوصا از ص 12 به بعد ، تاريخ ادبيّات ايران « 5 » از مرحوم براون ج 1 ص 396 به بعد ، دائرة المعارف اسلام در عنوان « عبد اللّه بن ميمون قدّاح » از هوتسما « 6 » ج 1 ص 26 - 27 ، حواشى كتاب الفهرست از اگوست مولّر آلمانى « 7 » ص 77 . در اين دو مأخذ اخير و مخصوصا در حواشى كتاب الفهرست اسامى بسيارى از مآخذ ديگر اروپائى كه از موضوع ما نحن فيه بحث نموده‌اند مذكور است لهذا ما از تكرار آن‌ها در اينجا صرف‌نظر كرديم .\r\n( 24 - ) - ص 721 س 1 ، حسن شيخ عبدان : عبدان الكتاب از دعاة بسيار معروف اسماعيليّه و قرامطه بوده و با حمدان بن الأشعث معروف به قرمط رئيس مشهور قرامطه كه نام آن طايفه على المشهور از نام او مشتقّ است مصاهرت داشته به اين معنى كه خواهر هر يكى از آن دو در حبالهء نكاح ديگرى بوده است « 8 » . در كتاب الفهرست ص 189 اسامى بعضى تأليفات عبدان يا منسوب به عبدان مذكور است . صاحب ترجمه در حدود سال دويست\r\n\r\n\r\n","description":"","footnote":"\r\n( 1 ) - نسخهء كتابخانهء ملّى پاريس به علامت  Suppl . pers . 1364  ورق  a  6 -  b  15 ، مطابق ص 9 - 19 از نسخهء مرحوم براون .\r\n( 2 ) -\r\n Silvestre de Sacy , Expose de la religion des Druzes , Vol . I , pp . LXVII Suiv , CXXXVIII , CLVI suiv . \r\n( 3 ) -\r\n Paul Casanova , La doctrine secrete des Fatimides d'Egypte , pp . 9 - 34 du tirage a part . \r\n( 4 ) -\r\n J . de Goeje , Memoire sur les Carmathes du Bahrain et les Fatimides , p . 12 Suiv . \r\n( 5 ) -\r\n E . G . Browne , A Literary History of Persia , I , 396 Suiv . \r\n( 6 ) -  M . Th . Houtsma . \r\n( 7 ) -  Dr . August Mueller . \r\n( 8 ) - « و كان عبدان متزوّجا اخت قرمط و قرمط متزوّجا اخته » ( نهاية الأرب نويرى ، نسخهء كتابخانهء ملّى پاريس  Arabe 1576  ورق  b  48 ) .\r\n","page_name":" 827 ","page_number":211},
  {"content":"\r\n\r\nو هشتاد و شش هجرى به تفصيلى كه در كتب تواريخ مشروح است كشته شده است « 1 » .\r\nدر عموم كتب تواريخى كه راقم سطور بدان‌ها دسترسى دارد و اسامى آن‌ها در حاشيهء ذيل اين صفحه صورت داده شده بلا استثنا نام اين داعى معروف قرامطه عبدان مسطور است نه حسن شيخ عبدان به اضافهء حسن چنان كه در جميع نسخ جهان‌گشاست و هيچ‌كس ديگر نيز از دعاة اسماعيليّه و قرامطه كه موسوم به حسن عبدان ( - حسن بن عبدان ) باشد در كتب تواريخ معروف نيست تا گوئيم مراد جوينى او بوده . پس بلا شبهه كلمهء « حسن » در متن جهانگشا به كلّى زيادى است سهوا از نسّاخ يا از خود مؤلّف ، و مؤلّف را نظاير اين گونه اشتباهات در اين فصل متعلّق به اسماعيليّه چنان كه بعدها خواهد آمد فراوان روى داده است .\r\n( 25 - ) - ص 721 س 2 ، ابو الخطّاب : مراد ابو الخطّاب محمّد بن ابى زينب مقلاص الأسدى الأجدع است كه فرقهء معروف خطّابيّه از غلاة شيعه به دو منسوب‌اند . وى ابتدا از اصحاب امام جعفر صادق عليه السّلام بود سپس در حقّ آن حضرت غلوّ نموده به الوهيّت وى معتقد گرديد . پس از آن از اين مرتبه نيز قدم فراتر نهاده خود در حقّ خويشتن دعوى نبوّت و رسالت نمود . تفصيل عقايد او و اصحاب او و افتراق ايشان بعدها به چهار يا پنج فرقه « 2 » در كتاب فرق‌الشّيعهء ابو محمّد حسن بن موسى نوبختى ص 37 - 41 ، 58 - 60 ، و در مقالات الإسلاميّين ابو الحسن اشعرى ص 10 - 13 كه هر دو از قديم‌ترين و معتبرترين كتب ملل\r\n\r\n\r\n","description":"","footnote":"\r\n( 1 ) - براى تفصيل احوال عبدان رجوع شود به كتب ذيل : فهرست ابن النّديم ص 187 - 189 ، و حواشى ناشر آلمانى آن كتاب ص 77 ، و كتاب التّنبيه و الأشراف مسعودى ص 374 ، و ابن حوقل ص 210 ، و دستور المنجّمين ورق  a  335 و نهاية الأرب ورق  b  48 ،  b  58 ،  a  59 ،  a  76 ، و اتّعاظ الحنفاء مقريزى ص 103 ، 104 ، 107 ، 108 ، 113 ، 114 ، 120 ، 130 ، و « مذهب دروز » دساسى مقدّمهء ج 1 ص 184 - 185 ، 193 - 200 ، و رساله « قرامطهء » دخويه ص 31 ، 58 ، 59 ، 63 ، 66 - 68 ، 99 . در اين كتاب اخير مؤلّف آن دلائلى به عقيدهء خود آورده كه به مقتضاى آن قتل عبدان بعد از جلوس مهدى فاطمى ( سنهء 296 ) و به امر او بوده است يعنى تقريبا ده سال ديرتر از آنچه عموم مورّخين گفته‌اند ، و به عقيدهء راقم سطور اين دعوى اجتهاد مقابل نصّ و رجم بالغيب است و دلائلى كه براى اثبات اين مدّعى آورده فوق‌العاده واهى به نظر مىآيد .\r\n( 2 ) - به قول نوبختى در فرق الشيعة ص 37 اصحاب ابو الخطّاب به چهار فرقه و به قول اشعرى در مقابلات الاسلاميّين ص 10 به پنج فرقه ( « خمس فرقه » ) ، منشعب شدند . كلمهء « خمسون » در خطط مقريزى ج 4 ص 174 بلاشبهه تصحيف « خمس » است . هوتسما در دائرة المعارف اسلام در عنوان « ابو الخطّاب » و مرگليوث در همان كتاب در عنوان « خطّابية » استنادا به عبارت مذكور مقريزى عدّهء شعب مختلفهء خطّابيّه را پنجاه فرقه نوشته‌اند ، و آن سهو واضح است ظاهرا .\r\n","page_name":" 828 ","page_number":212},
  {"content":"\r\n\r\nو نحل اسلام مىباشند مشروحا مسطور است ؛ هركه طالب اطّلاعات بيشتر در اين موضوع باشد بايد به دو مأخذ مذكور رجوع نمايد . بارى حضرت صادق عليه السّلام پس از اطّلاع از كما هى معتقدات ايشان ابو الخطّاب و اصحاب او را در موارد عديده لعن و نفرين نمود و از ايشان تبرّى جست و ايشان را كافر خواند و اصحاب خود را از معاشرت با ايشان نهى فرمود . و چون امر ايشان فاش شد و ارتكاب محظورات و اظهار اباحات ايشان مشهور گشت عيسى بن موسى بن محمّد بن علىّ بن عبد اللّه بن عبّاس كه برادرزادهء منصور و از جانب او والى كوفه بود كس در پى ابو الخطّاب فرستاد و او را بخواست . ابو الخطّاب با اتباع خود در مسجد كوفه مجتمع بودند و عدّهء ايشان به هفتاد نفر مىرسيد . همگى از تسليم سرباززدند و ما بين ايشان و سپاه والى كوفه محاربهء شديدى روى داد . خطّابيان مردانه از خود دفاع نمودند و با سنگ و نى و كارد ده‌ده همىجنگيدند تا عاقبت تمامت ايشان به استثناى دو نفر به قتل رسيدند . تاريخ اين واقعه على التّعيين معلوم نيست ولى ظاهرا ما بين سنوات 136 - 138 بوده است « 1 » چه از طرفى جلوس منصور كه واقعهء مذكوره در زمان خلافت او روى داده در سنهء 136 است ، و از طرف ديگر صريح رجال كشّى است كه در سنهء 138 مدّتى بوده كه ابو الخطّاب و اصحاب وى كشته شده بوده‌اند ، و عين عبارت كشّى از قرار ذيل است « 2 » : « حمدويه قال حدّثنا ايّوب بن نوح عن حنان بن سدير عن ابى عبد اللّه عليه السّلام قال كنت جالسا عند ابى عبد اللّه عليه السّلام و ميسر عنده و نحن فى سنة ثمان و ثلثين و مائة فقال له ميسر بيّاع الزّطى جعلت فداك عجبت لقوم كانوا يأتون معنا الى هذا الموضع فانقطعت آثارهم و فنيت آجالهم قال و من هم قلت ابو الخطّاب و اصحابه و كان متكئا فجلس فرفع اصبعه الى السّماء ثمّ قال على ابى الخطّاب لعنة اللّه و الملائكة و النّاس اجمعين فاشهد باللّه انّه كافر فاسق مشرك و انّه يحشر مع فرعون فى اشدّ العذاب غدوّا و عشيّا ثم قال اما و اللّه انّى لأنفس على اجساد اصيبت معه النّار « 3 » » .\r\n\r\n\r\n","description":"","footnote":"\r\n( 1 ) - دخويه در رسالهء « قرامطه » ص 13 استنباطا از نهاية الأرب نويرى ( اين جلد نهاية الأرب راجع به فاطميّين در كتابخانهء ليدن است و راقم سطور را فعلا بدان دسترسى نيست ) قتل ابو الخطّاب را در حدود سنهء 145 نگاشته ، و شك نيست كه در امور راجع به ائمّهء شيعه و اصحاب ايشان قول كشّى كه از قدماء علماء شيعه است بدون شبهه بر قول نويرى كه از متأخّرين علماء عامّه است مقدّم است .\r\n( 2 ) - رجال كشّى طبع بمبئى ص 191 .\r\n( 3 ) - براى شرح‌حال ابو الخطّاب اسدى و تفصيل مذهب او و اتباع و اشياع او علاوه بر فرق‌الشّيعهء نوبختى و مقالات الإسلاميّين اشعرى كه در متن بدان‌ها اشاره شد رجوع شود به كتب ذيل : رجال كشّى طبع بمبئى\r\n","page_name":" 829 ","page_number":213},
  {"content":"\r\n\r\n( 26 - ) - ص 721 س 11 : « در سنهء ثمان و سبعين و مائتين كه ظهور قرامطه بود » : اين تاريخ مطابق قول جمهور مورّخين است مانند طبرى و ابن الأثير و غيرهما كه عموما ابتداء امر قرامطه را در ضمن حوادث اين سنه ذكر كرده‌اند ، ولى شكّى نيست كه مراد مورّخين مذكور آن بوده كه انتشار امر قرامطه و شهرت كار ايشان در اين سنه رسما مشهود دربار خلافت بغداد گرديد « 1 » و الّا شكّى نيست كه مدّت‌ها قبل از تاريخ مذكور دعوت قرامطه شروع شده بوده است . مسعودى در كتاب التّنبيه و الأشراف ص 395 تصريح كرده كه دعوت قرامطه در سنهء دويست و شصت در اصفهان تأسيس يافت ، و نيز از اتّعاظ الحنفاء مقريزى ص 102 بالصّراحة مستفاد مىشود كه در سنهء 264 مدّتى بوده كه دعوت قرامطه در عراق به توسّط حسين اهوازى ( اوّلين دعاة آن فرقه قبل از قرمط و عبدان ) پيشرفت كرده بوده است .\r\n( 27 - ) - ص 721 س 12 : « و اوّل ايشان حمدان قرمط بود » : مقصود حمدان بن الأشعث ملقّب به قرمطه است كه نام « قرامطه » به اشهر اقوال از لقب او مأخوذ است و عموم كتب تواريخ مشحون است به ذكر او . لهذا حواله به مآخذ اين موضوع در اينجا لزومى ندارد . حمدان قرمط چنان كه سابق نيز گفتيم شوهر خواهر عبدان داعى ديگر معروف آن طايفه و عبدان نيز شوهر خواهر قرمط بود . تاريخ وفات قرمط معلوم نيست ولى چنان كه از نهاية الأرب نويرى « 2 » مستفاد مىشود قرمط اندكى قبل از سنهء دويست و هشتاد و شش به كلّى مفقود الأثر شده ديگر هيچ‌كس ازو خبرى و نشانى نيافت و هيچ معلوم نشد عاقبت كار او به كجا انجاميد . خلاصهء اقوال عامّهء مورّخين را در خصوص حمدان قرمط و دعوت قرامطه و خروجهاى متوالى و متواتر ايشان بر خلفا و كليّهء آنچه راجع به اين فرقه است دخويه مستشرق معروف هلاندى در رسالهء نفيس خود موسوم به « تحقيقات در خصوص قرامطهء بحرين و فاطميّين « 3 » » جمع نموده . طالب اين گونه اطّلاعات بايد رجوع\r\n\r\n\r\n","description":"","footnote":"\r\nص 187 - 199 ، 225 - 226 ، 298 ، 352 ، و تبصرة العوام ص 420 ، و خطط مقريزى ج 4 ص 174 ، و رجال ميرزا محمّد استرابادى ص 323 - 326 ، و رجال ابو على ص 294 ، و رجال مير مصطفى تفرشى ص 335 ، و از مآخذ اروپائى به « مذهب دروز » دساسى ج 1 ص 440 - 441 ، و رسالهء قرامطهء دخويه ص 13 ، و دائرة المعارف اسلام در عنوان « ابو الخطّاب » ج 1 ص 99 به قلم هوتسما ، و در عنوان « خطّابيّه » ج 2 ص 986 - 987 به قلم مرگليوث .\r\n( 1 ) - رجوع شود به رسالهء « قرامطهء بحرين » دخويه ص 31 - 32 .\r\n( 2 ) - نسخهء كتابخانهء ملّى پاريس  Arabe 1576  ورق  b  58 به بعد ، و رسالهء قرامطهء دخويه ص 59 .\r\n( 3 ) - اين كتاب به زبان فرانسه است و نام و عنوان آن اينست :\r\n J . de Goeje , Memoire sur les Carmathes du Bahrain et les Fatimides , 2 e edition , Leide , 1886 . \r\n","page_name":" 830 ","page_number":214},
  {"content":"\r\n\r\nبدان رساله نمايد .\r\n( 28 - ) - ص 721 س 17 : « و مدّت بيست و پنج سال ايشان داشتند » : عموم مورّخين مدّت نگاه داشتن قرامطه حجرالأسود را نزد خود بيست و دو سال ضبط كرده‌اند « 1 » . و در حقيقت چنان كه از روى حساب و مقايسه بين تاريخ قلع حجرالأسود به توسّط قرامطه در چهاردهم ذىالحجّه « 2 » سنهء سيصد و هفده و تاريخ اعادهء حجر به مكّه در دهم ذىالحجّه سنهء سيصد و سى و نه واضح مىشود مدّت مكث حجر نزد آن طايفه درست بيست و دو سال و چهار روز كم بوده است . و علاوه بر حساب مذكور مقريزى در اتّعاظ الحنفاء ص 129 و قطب الدّين نهر والى مكّى در كتاب الأعلام بأعلام بيت اللّه الحرام ص 166 نيز بدين فقره واضحا تصريح كرده‌اند . پس تعبير بيست و پنج سال در كلام مؤلّف سهو يا مسامحه است از او .\r\n( 29 - ) - ص 722 س 3 : بلقاسم حوشب : هو ابو القاسم رستم بن الحسين بن فرج بن حوشب بن زاذان النّجّار الكوفى الملقّب بالمنصور از دعاة معروف اسماعيليّه در يمن ، در شهور سنهء دويست و شصت و هشت « 3 » پدر مهدى اوّلين خلفاء فاطميّين به قول صاحب دستور المنجّمين « 4 » و مقريزى « 5 » يا يكى از اولاد عبد اللّه بن ميمون قدّاح به قول جوينى در جهانگشا و ابن الأثير در تاريخ كامل « 6 » ابن حوشب را به همراهى علىّ بن الفضل نامى از اهالى يمن براى نشر دعوت بدان ناحيه فرستاد و ايشان از قادسيّه حركت كرده در اوايل « 7 » همان سال به يمن رسيدند و ابن حوشب در آنجا آغاز دعوت نهاد و در سنهء دويست و\r\n\r\n\r\n","description":"","footnote":"\r\n( 1 ) - رجوع شود به ابن الأثير ج 8 ص 192 در حوادث سنهء 339 ، و تاريخ ابو الفدا در حوادث همان سال ، و اتّعاظ الحنفاء مقريزى ص 127 و 129 ، و الأعلام بأعلام بيت اللّه الحرام لقطب الدّين النهروالى المكّى ص 162 - 166 ، و رسالهء « قرامطهء » دخويه ص 146 ، - حمزهء اصفهانى ص 209 - 210 مدّت مكث حجر را نزد قرامطه دوازده سال ( به‌جاى بيست دو سال ) و تاريخ اعادهء آن را در سنهء سيصد و بيست و نه ( به‌جاى سيصد و سى و نه ) نگاشته و آن سهو القلم و منشأ آن لابد اشتباه رقم 39 بوده است به 29 .\r\n( 2 ) - اعلام قطب الدّين مكّى ص 166 ، - كلمهء « ذىالقعده » در اين مورد در اتّعاظ الحنفاء ص 129 سهو ناسخ است به‌جاى « ذىالحجّة » .\r\n( 3 ) - اتّعاظ الحنفاء ص 27 ، و دستور المنجّمين نسخهء كتابخانهء ملّى پاريس ورق 335 .\r\n( 4 ) - دستور المنجّمين در همان موضع مذكور . - صاحب اين كتاب هميشه از پدر مهدى به « صاحب الظّهور » تعبير مىكند .\r\n( 5 ) - اتّعاظ الحنفاء ص 27 ، - « جعفر بن محمّد » در سطر 5 از اين صفحه در خصوص نام پدر مهدى سهو ناسخ است به‌جاى « محمّد بن جعفر » ، رجوع شود به سطر 2 از همان صفحه و به ص 7 س 11 - 14 .\r\n( 6 ) - ج 8 ص 11 در حوادث سنهء 296 .\r\n( 7 ) - دستور المنجّمين ورق 335 .\r\n","page_name":" 831 ","page_number":215},
  {"content":"\r\n\r\nهفتاد دعوت او در يمن ظاهر شد و كار او بالا گرفت و اتباع او بسيار شد و شهرهاى عمدهء يمن را مانند صنعا و غيره فتح نمود و خود را منصور لقب نهاد و به تمام نواحى يمن و بحرين و يمامه و سند و هند و مصر و مغرب دعاة فرستاد . پدر مهدى پس از مدّتى ابو عبد اللّه شيعى آتى الذّكر را به يمن نزد ابن حوشب فرستاد و او را توصيه نمود كه چند گاهى در يمن در نزد ابن حوشب به سر برد و به كلّى مطيع فرمان و منقاد اوامر او باشد و به سيرهء او اقتدا نمايد و از آن پس به زمين مغرب رود . ابو عبد اللّه همچنان نمود و مدّتى در يمن در ملازمت ابن حوشب به سر برد و در مجالس او حاضر شد و نكات و دقايق دعوت را از آن استاد آزموده فرا گرفت و سپس به مغرب زمين رفت به ميان قبايل كتامه چنان كه شرح آن خواهد آمد . در اسم و نسب ابن حوشب ما بين مورّخين اختلاف بسيارى است و آنچه در فوق ذكر شد مطابق اقوال جمهور ايشان است « 1 » .\r\n( 30 - ) - ص 722 س 5 ، بو عبد اللّه صوفى محتسب : هو ابو عبد اللّه الحسين بن احمد بن محمّد بن زكريّا المعروف بابى عبد اللّه الشّيعى الصّوفى المحتسب « 2 » و الملقّب عندهم به صاحب البذر . اصل وى چنان كه خواهد آمد از كوفه يا رامهرمز يا صنعاء يمن بوده است . وى مؤسس دولت فاطميّين بود در مغرب نظير ابو مسلم خراسانى كه مؤسّس دولت بنى عبّاس بود در مشرق . و شرح احوال او و سوانح زندگى او و جلايل اعمال او مشهورتر از آنست كه در اينجا احتياج به بسط مقالى در اين باب باشد . وى يكى از نوادر رجال عصر و از دهاة و كفاة و مدبّرين درجهء اوّل دنيا معدود بوده است . و ازين چه عجب‌تر كه او را تنها و بدون مال و رجال و اعوان در حدود سنهء دويست و هشتاد « 3 » براى نشر دعوت از يمن به مغرب فرستادند ، و وى در آنجا فقط در سايهء زيركى و دها و كفايت و عزم و\r\n\r\n\r\n","description":"","footnote":"\r\n( 1 ) - رجوع شود به تاريخ ابن الأثير ج 8 ص 11 در حوادث سنهء 296 ، و دستور المنجّمين ورق 335 ، و صبح الأعشى ج 13 ص 240 ، و خطط مقريزى ج 2 ص 160 ، و اتّعاظ الحنفاء همان مؤلّف ص 20 ، 27 ، 31 .\r\n( 2 ) - « و كان محتسبا بسوق الغزل من البصرة » ( اتّعاظ الحنفاء ص 27 ) ، « ولى الحسبة فى بعض اعمال بغداد » ( خطط مقريزى 3 : 15 - 16 ) . - در حواشى ذيل صفحات گفته شد كه لقب « صوفى » براى صاحب ترجمه جز در جامع التّواريخ در جاى ديگر به نظر نرسيد ، بعدها در مروج الذّهب 1 : 371 و ذيل طبرى از عريب 52 ديده شد كه هر دو صريحا او را « ابو عبد اللّه المحتسب الصّوفى » مىخوانند .\r\n( 3 ) - ورود ابو عبد اللّه الشّيعى به مغرب در نيمهء ربيع الأوّل سنهء دويست و هشتاد بوده است ( ابن الأثير ج 8 ص 12 در حوادث سنهء 296 ، و البيان المغرب لا بن عذارى المراكشى ج 1 ص 117 ، و تاريخ ابو الفدا ج 2 ص 65 ) ، - مقريزى در اتّعاظ الحنفاء ص 32 و در خطط ج 3 ص 16 دخول ابو عبد اللّه را به مغرب در سنهء دويست و هشتاد و هشت نگاشته و آن سهو واضح يا تحريف نسّاخ است .\r\n","page_name":" 832 ","page_number":216},
  {"content":"\r\n\r\nتدبير خود در ظرف اندك مدّتى يعنى قريب شانزده سال از حدود سنهء مذكوره الى ظهور مهدى در سنهء 296 تأسيس مملكتى چنان با عظمت در شمال افريقا نمود و چندين سلسله سلاطين آن ديار مانند بنى الأغلب تونس و بنى مدرار سجلماسه و بنى رستم تاهرت را منقرض ساخت . لكن عاقبة الأمر صاحب ترجمه با برادرش ابو العبّاس محمّد ملقّب به مخطوم در روز سه‌شنبه غرّهء ذىالحجّه سنهء دويست و نود و هشت در شهر رقّاده « 1 » از محالّ قيروان به فرمان مهدى به قتل رسيدند و در اين سوء ختام و حق‌ناشناسى مخدوم نيز خاتمهء احوال او نظير خاتمهء احوال ابو مسلم خراسانى گرديد « 2 » .\r\n( 31 - ) - ص 722 س 5 - 6 ، « از قبيلهء كتامه كه به مغرب باشند » : اينكه مؤلّف ابو عبد اللّه شيعى را از قبيلهء كتامه از قبايل بربر و از اهل مغرب دانسته سهو واضح است ازو . به اجماع مورّخين ابو عبد اللّه شيعى از اهل مشرق بوده منتهى بعضى او را از اهل كوفه شمرده‌اند و برخى از رامهرمز و زمره‌اى از صنعاء يمن . و اينك بعضى شواهد اين مدّعى : « اصله من الكوفة و اسمه الحسين بن احمد بن محمّد بن زكريّا من رام هرمز » ( اتّعاظ الحنفاء ص 27 ) .\r\n- « و كان ابو عبد اللّه الشّيعى من اهل صنعاء ( ابن الأثير ج 8 ص 12 و خطط مقريزى ج 3 ص 15 ) . - « و كان ابو عبد اللّه الشّيعى من اهل صنعاء اليمن و قيل من اهل الكوفة » ( صبح الأعشى ج 13 ص 240 ) . - « و كان اسمه عندهم [ اى عند الكتاميّين 
  ] ابا عبد اللّه المشرقى » ( ابن الأثير ج 8 ص 12 ) . - « و امر ابو عبد اللّه الشّيعى وجوه كتامة بدعوة النّاس الى مذهبهم من التّفضيل لآل علىّ و البراءة ممّن سواه فدخل فى ذلك معهم كثير من النّاس فلذلك سميّت دعوتهم التّشريق لاتباعهم رجلا من اهل المشرق » ( البيان المغرب ج 1 ص 151 ) .\r\nو قطعا منشأ سهو مؤلّف اين بوده كه ابو عبد اللّه شيعى چنان كه سابق گفتيم مدّت طويلى از اواخر عمر خود را يعنى قريب شانزده سال تمام ( 280 - 296 ) ما بين قبايل كتامه به\r\n\r\n\r\n","description":"","footnote":"\r\n( 1 ) - « خلف قصر الصّحن » ( ابن عذارى ج 1 ص 164 ) . و قصر الصّحن از قصور رقّاده بوده است ( ايضا ص 157 ) .\r\n( 2 ) - براى اطّلاع از احوال ابو عبد اللّه شيعى رجوع شود به البيان المغرب فى اخبار المغرب لابن عذارى المراكشى ج 1 ص 118 - 123 ، 225 ، 127 ، 132 - 165 كه از جميع مآخذ ديگر مفصّل‌تر و مبسوطتر سوانح احوال او را به دست مىدهد ، و نيز به كتاب التّنبيه و الأشراف مسعودى ص 334 ، و مروج الذّهب همو طبع پاريس 8 : 246 ، و دستور المنجّمين ورق 335 - 336 ، و سياست‌نامهء نظام الملك ص 193 ، و ابن الأثير ج 8 ص 12 - 21 در حوادث سنهء 296 ، و ابن خلّكان در حرف حاء « الحسين بن احمد » ج 1 ص 178 ، و مقدّمهء ابن خلدون ص 13 ، و خطط مقريزى ج 2 ص 160 ، ج 3 ص 15 - 17 ، و اتّعاظ الحنفاء همو ص 27 ، 31 .\r\n","page_name":" 833 ","page_number":217},
  {"content":"\r\n\r\nمغرب به سر برد و دعوت خود را ابتدا ميان ايشان و سپس به معاونت و مظاهرت ايشان در ساير نواحى شمال افريقا منتشر ساخت .\r\n( 32 - ) - ص 722 س 11 : « چون به سجلماسه رسيدند بو عبد اللّه كتامى به استقبال او آمد » : اين فقره كه مهدى با پسر خود به سجلماسه آمدند و ابو عبد اللّه شيعى به استقبال ايشان بيرون آمد باز از آن سهوهاى بسيار عجيب مؤلّف است كه در اين فصل مكرّر ازو سر زده است و مسئله در واقع به كلّى برعكس بوده است ؛ چه اجماع مورّخين است كه مدّت‌ها قبل از فتح سجلماسه به دست ابو عبد اللّه شيعى مهدى با پسرش در آن شهر در حبس والى آنجا اليسع بن مدرار « 1 » گرفتار بودند و فقط پس از فتح سجلماسه در هفتم ذىالحجّه سنهء دويست و نود و شش « 2 » بود كه ابو عبد اللّه مذكور توانست مهدى و پسرش را به تفصيلى كه در كتب تواريخ مسطور است از حبس خلاصى داده زمام امر و نهى آن مملكت فسيح الأرجاء عريض الأكناف را كه تا آن لحظه در قبضهء اقتدار خود او بود به طيب نفس و طوع خاطر تسليم وى نمايد « 3 » و خود در پيش او مانند يكى از بندگان بر پاى ايستد . بارى مؤلّف جميع اين حوادث و وقايع مشهور را به خطّ مستقيم واژگونه كرده گويد كه ابو عبد اللّه شيعى در سجلماسه بود و مهدى با پسرش به آنجا ورود نمودند و ابو عبد اللّه به استقبال ايشان بيرون آمد الخ .\r\n( 33 - ) - ص 722 س 17 : تاريخ سنهء سيصد و سه كه در حواشى ذيل صفحات در خصوص شروع در بناء مهديّه ذكر كرديم مطابق اقوال جمهور مورّخين است « 4 » ولى ابو عبيد بكرى در كتاب المغرب فى ذكر افريقيه و بلاد المغرب « 5 » تاريخ بناء شهر مزبور را در سنهء سيصد ضبط كرده و الأمر فيه هيّن . امّا تاريخ اتمام مهديّه و انتقال مهدى از رقّاده بدان شهر ما بين مورّخين خلافى نيست كه در سنهء سيصد و هشت بوده است در ماه شوّال .\r\n\r\n\r\n","description":"","footnote":"\r\n( 1 ) - ابن الأثير ج 8 ص 15 ، 18 ، 19 ، و اتّعاظ الحنفاء ص 36 .\r\n( 2 ) - ابن عذارى ج 1 ص 151 .\r\n( 3 ) - و عجب آنست كه ابو عبد اللّه شيعى قبل از آن لحظه مهدى را هيچ نديده بوده و شخصا او را هيچ نمىشناخته و فقط غايبانه و از راه كمال عقيده و تديّن و اخلاص به نام او دعوت مىكرده و شمشير مىزده .\r\nابن عذارى در البيان المغرب ج 1 ص 122 گويد : « و لم يكن رآه [ اى لم يكن ابو عبد اللّه الشّيعى رأى المهدىّ 
  ] قطّ انّما كان يسمع اخباره من شيوخ الشّيعة و كان يعتقد ذلك اعتقادا صحيحا لا مرية فيه الى ان صفا له امر البربر فنازل الحواضر و هزم ملك افريقية و انتزعها من يده » .\r\n( 4 ) - رجوع شود به ابن الأثير در حوادث سنهء 303 ، و معجم البلدان در عنوان « المهديّة » ، و ابن خلّكان در شرح‌حال مهدى « عبيد اللّه » ج 1 ص 294 ، و تقويم البلدان ابو الفدا ص 145 ، و خطط مقريزى ج 2 ص 162 ، و اتّعاظ الحنفاء همو ص 42 .\r\n( 5 ) - طبع الجزائر سنهء 1911 م ص 30 .\r\n","page_name":" 834 ","page_number":218},
  {"content":"\r\n\r\n( 34 - ) - ص 722 س 20 ، برادر بو عبد اللّه يوسف : نام برادر ابو عبد اللّه شيعى را ابن الأثير « 1 » و صاحب دستور المنجّمين « 2 » و مقريزى در اتّعاظ الحنفاء « 3 » ابو العبّاس محمّد نگاشته‌اند و ابن خلّكان « 4 » و مقريزى در موضع ديگر از همان كتاب مذكور « 5 » ابو العبّاس احمد . و غالب مورّخين اصلا متعرّض ذكر نام او نشده فقط به كنيه يا لقب او ابو العبّاس المخطوم « 6 » اقتصار كرده‌اند . و تاكنون در هيچ موضعى به نظر نرسيد كه نام او را چنان كه در متن است يوسف نگاشته باشند .\r\n( 35 - ) - ص 723 س 1 : « و استيلاى او در سنهء ستّ و تسعين و مائتين بود » : تاريخ جلوس مهدى فاطمى را بعضى از مورّخين مانند مؤلّف در اينجا و صاحب دستور المنجّمين « 7 » در سال 296 ولى اغلب « 8 » در سال 297 ضبط كرده‌اند ، و علّت اين جزئى اختلاف از آنجاست كه ظهور مهدى در سجلماسه يعنى خلاص نمودن ابو عبد اللّه شيعى مهدى و پسرش قائم را از حبس اليسع بن مدرار والى سجلماسه به تفصيلى كه در كتب تواريخ مسطور و ما نيز سابق بدان اشاره نموديم « 9 » در هفتم ذىالحجّه سنهء دويست و نود و شش بود . و سپس مهدى از سلجماسه به جانب رقّادة از محالّ قيروان پايتخت بنى الأغلب حركت كرد و نه روز مانده از ربيع الثّانى سنهء دويست و نود و هفت در آن شهر رسما به خلافت جلوس نمود و لقب امير المؤمنين مهدى بر خود نهاد . اينست كه بعضى از مورّخين مبدأ خلافت او را از روز ظهور او در سجلماسه و خلاصى او از حبس اليسع بن مدرار محسوب مىدارند و برخى ديگر از روز جلوس رسمى او در رقّاده .\r\n( 36 - ) - ص 723 س 2 : « و در سنهء اثنتين و ثلاثمائة ملوك مغرب بنى الأغلب را . . . مستأصل و مقهور كرد » : اين فقره كه جوينى انقراض بنى الأغلب را در سنهء 302 نگاشته مخالف اجماع مورّخين است كه بلا استثنا انقراض آن سلسله را در سنهء دويست و نود و شش ضبط كرده‌اند چه در همين سال بود در شب دوشنبه چهار روز مانده از جمادىالآخرة « 10 »\r\n\r\n\r\n","description":"","footnote":"\r\n( 1 ) - ج 8 ص 18 در حوادث سنهء 296 .\r\n( 2 ) - ورق  b  335 .\r\n( 3 ) - ص 27 .\r\n( 4 ) - ج 1 ص 178 در باب حاء در شرح احوال ابو عبد اللّه شيعى « الحسين بن احمد » .\r\n( 5 ) - ص 38 .\r\n( 6 ) - مخطوم در لغت به معنى شترى است كه بينى او را مهار كرده باشند يا بر بينى و چهرهء او به پهنا داغى شبيه به مهار نهاده باشند . شايد ابو العبّاس مذكور را چنين علامتى بر چهره و بينى بوده است .\r\n( 7 ) - نسخهء پاريس ورق  b  335 .\r\n( 8 ) - رجوع شود به ابن الأثير ج 8 ص 19 در حوادث سنهء 196 ، و ابن خلّكان در شرح احوال مهدى « عبيد اللّه » ج 1 ص 294 ، و اتّعاظ الحنفاء مقريزى ص 44 .\r\n( 9 ) - رجوع شود به ص 834 .\r\n( 10 ) - ابن عذارى ج 1 ص 144 .\r\n","page_name":" 835 ","page_number":219},
  {"content":"\r\n\r\nكه آخرين پادشاه آن طبقه ابو مضر زيادة اللّه بن ابى العبّاس عبد اللّه بن ابراهيم بن احمد بن محمّد بن الأغلب بن ابراهيم بن الأغلب بن سالم بن عقال التّميمى « 1 » در مقابل فتوحات ابو عبد اللّه شيعى كه عساكر او تا ديوار پايتخت او رقّاده رسيده بودند بيش تاب مقاومت نياورده از رقّاده به طرف مصر گريخت . و سلطنت آن طبقه ملوك در قيروان و تونس و قسمت عمدهء شمال افريقا پس از صد و دوازده سال و پنج ماه و چهارده روز « 2 » حكمرانى ( كه ابتداء آن از روز دخول ابراهيم بن الأغلب جدّ اعلاى اين طبقه بود به قيروان در هشتم محرّم سنهء صد و هشتاد و چهار هجرى « 3 » در خلافت هارون الرّشيد ) به دو خاتمه يافت « 4 » .\r\n( 37 - ) - ص 723 س 3 ، بلاد مغرب و افريقيه : مقصود مؤلّفين عرب از مغرب به معنى اخصّ ( در مقابل مغرب به معنى اعمّ كه عموم بلاد واقعه در مغرب مصر را از آن مىخواسته‌اند ) مملكت مراكش « 5 » حاليّه بوده است به علاوهء قسمتى از ولايات غربى الجزائر حاليّه يعنى به علاوهء تمام ايالت و هران تقريبا . و مراد ايشان از افريقيه مملكت تونس حاليّه بوده است به علاوهء قسمت بزرگى از ولايات شرقى الجزائر كه برحسب اختلاف احوال غربا تا بجايه « 6 » و گاه تا مليانة « 7 » و گاه تا تنس « 8 » ممتدّ بوده . و احيانا افريقية از طرف مشرق قسمتى از مملكت طرابلس غرب را نيز شامل بوده است « 9 » .\r\n( 38 - ) - ص 723 س 6 - 7 : « نام‌هاى ايشان محمّد بن احمد بن . . . است و القاب ايشان رضىّ و وفيّ و تقىّ است » : فقرهء معادلهء اين عبارت در دستور المنجّمين « 10 » از قرار ذيل است :\r\n« الأئمّة الثّلاثة المستورين الممتحنين الصّابرين « 11 » فى كتاب اللّه تعالى الرّضىّ [ و 
  ] الوفىّ و\r\n\r\n\r\n","description":"","footnote":"\r\n( 1 ) - ايضا 145 .\r\n( 2 ) - ابن خلّكان در حرف حاء در ترجمهء حال ابو عبد اللّه شيعى « الحسين بن احمد » ج 1 ص 179 .\r\n( 3 ) - ابن عذارى ج 1 ص 83 .\r\n( 4 ) - براى مزيد اطّلاع از احوال ابن زيادة اللّه آخرين ملوك بنى الأغلب رجوع شود به اين عذارى ج 1 ص 128 - 146 ، و تاريخ ولاة مصر از محمّد بن يوسف الكندى ص 267 ، و ابن الأثير در حوادث سنهء 296 ج 8 ص 8 - 9 ، و ابن خلّكان در موضع مذكور در ص قبل حاشيهء 4 ، و اتّعاظ الحنفاء ص 37 ، و تاريخ ابو الفداء ج 2 ص 63 .\r\n( 5 ) -  Maroc . \r\n( 6 ) -  Bougie . \r\n( 7 ) -  Miliana . \r\n( 8 ) -  Tenes . \r\n( 9 ) - رجوع شود به معجم البلدان ياقوت ، و معجم ما استعجم ابو عبيد بكرى ، و كتاب المغرب فى ذكر افريقية و بلاد المغرب از همان مؤلّف در عناوين « مغرب » و « افريقية » و ساير بلاد مذكوره در متن ، و به نقشه‌ها و كتب جغرافى جديد .\r\n( 10 ) - نسخهء كتابخانهء ملّى پاريس  Arabe 5968  ورق  a  335 .\r\n( 11 ) - كذا فى الأصل فى الكمات الثّلث با ياء ، و صواب « المستورون الممتحنون الصّابرون » است به رفع چه اين عبارت تا رضوان اللّه عليهم عنوان است .\r\n","page_name":" 836 ","page_number":220},
  {"content":"\r\n\r\nالتّقىّ رضوان اللّه عليهم ، منهم من استوطن سلمية لمّا طلبه العبّاسيّة و مسجده بها معروف و يقال [ فى 
  ] اسمائهم « 1 » محمّد بن احمد و فى القابهم الرّضىّ و الوفىّ و التّقىّ رضى اللّه عنهم آلخ » . و چنان كه ملاحظه مىشود عبارت جهانگشا تقريبا ترجمهء تحت اللّفظى جملهء اخير دستور المنجّمين است و دو كتاب مزبور نه فقط در اسماء و القاب ائمّهء ثلاثهء مستورين و ترتيب ذكرى آن اسماء و القاب بلكه حتّى در سقط نام امام سوّم نيز سهوا من الكاتب او جهلا من الرّاوى عينا با يكديگر مطابق‌اند و اين تطابق كامل بين كتابين منحصر به اين مورد تنها نيست بلك به نحو كلّى چنان كه در مواضع خود بدان اشاره كرده‌ايم بسيارى از معلومات مندرجه در جلد سوّم جهانگشا راجع به اسماعيليّه طابق النّعل بالنّعل و گاه تقريبا به عين عبارت با مندرجات دستور المنجّمين يكى است به نحوى كه ظنّ قريب به علم پيدا مىشود كه يا جهانگشا اين فقرات را مستقيما از روى دستور المنجّمين برداشته يا هر دو از مأخذى مشترك نقل كرده‌اند . و چون دستور المنجّمين چنان كه مكرر گفته‌ايم از كتب اسماعيليّهء نزاريّه است و در حدود پانصد هجرى در حيات حسن صبّاح تأليف شده « 2 » يعنى قريب صد و پنجاه سال قبل از تأليف جهانگشاى جوينى پس هيچ مستبعد نيست كه جوينى كتاب مزبور را در تصرّف خود داشته و در تأليف جلد سوّم جهانگشا راجع به اسماعيليّه از آن اقتباساتى نموده بوده است . و اين نكته را نيز ناگفته نگذاريم كه نسخه حاضرهء دستور المنجّمين چنان كه از وجنات آن در كمال وضوح لايح است به نحو قطع و يقين نسخهء اصلى مؤلّف است « 3 » نه سوادى از آن . پس محتمل است به احتمال بسيار قوى كه اصلا جوينى عين همين نسخهء حاضره را در دست داشته به اين معنى كه شايد نسخهء حاضره از جملهء نسخ كتابخانهء معروف الموت بوده كه پس از فتح آن قلاع به تفصيل مشروح در جهانگشا « 4 » به دست جوينى افتاده بود و چون از جملهء كتب دينى و مذهبى آن طايفه نبوده آن را تلف نكرده بلكه مثل بعضى ديگر از مآخذ\r\n\r\n\r\n","description":"","footnote":"\r\n( 1 ) - تصحيح قياسى ، و فى الأصل : اسلامهم .\r\n( 2 ) - براى تفصيل اين فقرات رجوع شود به مقالهء بسيار نفيس مأسوف عليه كازانوا مستشرق معروف فرانسوى كه چندى قبل در خصوص دستور المنجّمين در « مجلّهء آسيائى » نشر نموده به‌عنوان ذيل :\r\n Paul Casanova . Un Nouveau manuscrit de la secte des Assassins , dans le Journal Asiatique , No . Janvier - Mars , 1922 , pp . 126 - 135 . \r\nو اغلب معلومات راجع به وصف نسخهء دستور المنجّمين و تاريخ تأليف آن كه نحو ذلك كه در اين فصل ذكر نموده‌ايم مقتبس از مقالهء مذكور است .\r\n( 3 ) - رجوع شود به همان مقالهء مذكورهء كازانوا ص 133 .\r\n( 4 ) - رجوع شود به جلد 3 ص 778 - 735 .\r\n","page_name":" 837 ","page_number":221},
  {"content":"\r\n\r\nاسماعيليّهء همان كتابخانه از قبيل « سرگذشت سيّدنا » و غيره در تأليف جلد سوّم جهانگشا به كار برده بوده است .\r\n( 39 - ) - ص 723 س 7 ، و القاب ايشان رضىّ الخ : ضبط اين كلمه در مورد ما نحن فيه در جائى به نظر نرسيد ولى به قرينهء معادلهء با وفىّ و تقىّ كه هر دو به تشديد ياء بر وزن فعيل‌اند به ظنّ غالب رضىّ نيز به همين وزن يعنى به فتح اوّل و تشديد ياء بايد باشد نه رضى ( رضا ) به كسر اوّل و فتح ضاد و در آخر الف مكتوبه به صورت ياء چنان كه دخويه در رسالهء « قرامطهء بحرين » ص 5 و 9 مكرّر چنين نوشته است « 1 » . وانگهى رضا لقبا براى شخصى معيّن ( نه در امثال اين تعبيرات كه فلان كان يدعو الى الرّضا من آل محمّد كه در اين گونه موارد رضا لقب شخص معيّنى نيست ) جز در مورد امام هشتم علىّ بن موسى الرّضا عليه السّلام گويا در مورد كسى ديگر مسموع نباشد « 2 » .\r\n( 40 - ) - ص 723 س 8 : « مسلمانان ولايت مغرب گفتند كه مهدى از اولاد عبد اللّه بن سالم البصرى است » : در تاريخ طبرى و ابن الأثير و اتّعاظ الحنفاء و خطط هر دو از مقريزى نام اين عبد اللّه بن سالم البصرى را نيافتم . طبرى فقط در دو مورد از مهدى ذكرى نموده « 3 » و در هر دو مورد از او به « ابن البصرى » تعبير مىكند . ولى در ذيل تاريخ طبرى از عريب بن سعد القرطبى طبع ليدن ص 52 گويد : « قال محمّد بن يحيى الصّولى حدّثنا ابو الحسن علىّ بن سراج المصرى و كان حافظا لأخبار الشّيعة انّ عبيد اللّه هذا القائم بافريقية هو عبيد اللّه بن عبد اللّه بن سالم من اهل عسكر مكرم ابن سندان الباهلى صاحب شرطة زياد و من مواليه و سالم جدّه قتله المهدى على الزّندقة قال و اخبرنى غير ابن سراج انّ جدّه كان ينزل بنى سهم من باهلة بالبصرة . . . و كان عبيد اللّه يعرف اوّل دخوله القيروان بابن البصرى » .\r\n( 41 - ) - ص 723 س 17 : « و آن شخص [ يعنى ابو يزيد خارجى 
  ] مردى مسلمان متديّن و سنّى مذهب و پارسا بود » : ابو يزيد مخلد بن كيداد خارج بر قائم فاطمى را كه مؤلّف از راه تعصّب و عداوت با اسماعيليّه يا از راه جهل و عدم اطّلاع متديّن و سنّى مذهب و پارسا\r\n\r\n\r\n","description":"","footnote":"\r\n( 1 ) -  Ar - Ridha . \r\n( 2 ) - سمعانى در كتاب الأنساب ورق 255 در تحت عنوان « الرّضا » فقط همان حضرت را ذكر كرده است لا غير . صاحب قاموس و تاج العروس در اين باب چندين خبط واضح نموده‌اند كه اينجا موقع تفصيل آن نيست . مضمون آن دو كتاب با كتاب المشتبه ذهبى مقايسه شود .\r\n( 3 ) - تاريخ طبرى ، سلسلهء سوّم ، ص 2291 ، 2292 .\r\n","page_name":" 838 ","page_number":222},
  {"content":"\r\n\r\nمىخواند به اجماع مورّخين از خوارج بود از فرقهء اباضيّه از شعبهء نكاريّه و به همين مناسبت نيز معروف به ابو يزيد خارجى است . و اينك بعضى نصوص شواهد اين مدّعى :\r\n« و ذكرنا فى كتاب فنون المعارف و ما جرى فى الدّهور السّوالف ما كان ببلاد افريقية من الحروب و الوقائع و خروج ابى يزيد مخلد بن كيداد البربرى الزّناتى من بنى يفرن الأباضى ثمّ النّكارى فى الأباضيّة و غيرهم » ( التّنبيه و الأشراف للمسعودى ص 333 - 335 به اختصار ) . « و اظهر ابو يزيد مذهب الأباضيّة فاقفل عنه النّاس » ( كتاب الفهرست ص 187 ) .\r\n- « و ذلك لما دهمه من ابى يزيد مخلد بن كيداد عند خروجه بالمغرب فى احزاب الكفر و النّفاق و الأباضيّة و النّكاريّة المرّاق » ( مسالك و ممالك ابن حوقل ص 48 به اختصار ) . - « و خالط [ ابو يزيد 
  ] جماعة من النّكاريّة فمالت نفسه الى مذهبهم و كان مذهبه تكفير اهل الملّة و استباحة الأموال و الدّماء و الخروج على السّلطان » ( ابن الأثير به اختصار در حوادث سنهء 333 ج 8 ص 164 و اتّعاظ الحنفاء ص 46 ) . - و « و كان هذا ابو يزيد مخلد بن كيداد رجلا من الأباضيّة يظهر التّزهّد » ( ابن خلّكان در ترجمهء منصور فاطمى « اسماعيل » ج 1 ص 81 ) . - « و كان ابو يزيد احد الأئمّة الأباضيّة النّكار بالمغرب » ( ابن عذارى ج 1 ص 224 ) . - « و اشتهر عنه تكفير اهل الملّة و سبّ علىّ » ( تاريخ ابن خلدون ج 7 ص 13 ) .\r\nو امّا كلمهء نكاريّه يا نكار « 1 » چنان كه از عبارات متقدّمه صريحا معلوم شد نام فرقه‌ايست از خوارج اباضيّه ولى نه ضبط اين كلمه و نه وجه تسميهء اين فرقه را به اين اسم تاكنون در جائى نيافتم . در مقالات الاسلاميّين اشعرى و ملل و نحل شهرستانى و الفرق بين الفرق بغدادى نام اين فرقه گويا به هيچ وجه مذكور نيست . ولى در ملل و نحل ابن حزم در فصل خوارج گويد ( ج 4 ص 190 - 191 ) : « و لم يبق اليوم من فرق الخوارج الّا الأباضيّة و الصّفريّة فقط . . . و العجاردة هم الغالبون على خوارج خراسان كما انّ النّكار من الأباضيّة « 2 » هم الغالبون على خوارج الأندلس » .\r\n\r\n\r\n","description":"","footnote":"\r\n( 1 ) - در اغلب كتب اين كلمه نكاريّة با ياء نسبت مسطور است ولى در بعضى مآخذ ديگر از قبيل ملل و نحل ابن حزم 4 : 191 و ابن الأثير 8 : 166 و ابن عذارى 1 : 224 « نكار » بدون ياء نسبت نيز ديده شده است .\r\n( 2 ) - چنان كه ملاحظه شد به تصريح مسعودى و صاحب الفهرست كه خود معاصر يا قريب العصر با اين وقايع بوده‌اند ابو يزيد خارجى از فرقهء اباضيّه بوده است و ابن حزم نيز چنان كه گذشت نكاريّه را صريحا از فرق اباضيّه شمرده است . پس قول ابن خلدون كه نكاريّه را با صفريّه از فرق خوارج يكى دانسته آنجا كه گويد : « و خالط [ ابو يزيد 
  ] النّكاريّة من الخوارج و هم الصفريّة فمال الى مذهبهم » ( تاريخ ابن خلدون ج 4 ص 40 ) بلاشك سهو واضح است از آن مؤلّف .\r\n","page_name":" 839 ","page_number":223},
  {"content":"\r\n\r\n( 42 - ) - ص 724 س 10 : « و هم درين سال ثمان و خمسين كافور وفات كرد » : وفات كافور اخشيدى به قول مشهور در سنهء سيصد و پنجاه و شش و به قولى در سنهء سيصد و پنجاه و پنج و به قولى ديگر در سنهء سيصد و پنجاه و هفت بوده يعنى به اقلّ تقديرات يك سال و به اكثر آن‌ها سه سال قبل از ورود جوهر به مصر بوده است در هجدهم شعبان سال سيصد و پنجاه و هشت « 1 » . و به واسطهء وفات كافور بود كه امور مصر مضطرب گشته منجرّ به مداخلهء فاطميّين و فرستادن معزّ غلام خود جوهر را به آن سرزمين گرديد . پس آمدن جوهر به مصر در حيات كافور و خطبه نمودن كافور در مصر به نام معزّ و وفات كافور در سنهء 358 تمام اين فقرات به كلّى باطل و سهو واضح و از جملهء خبطهاى متعدّد متكثّر مؤلّف است كه در اين فصل راجع به فاطميّين تقريبا صفحه‌اى از آن خالى نيست .\r\n( 43 - ) - ص 727 س 17 ، ابن دوّاس : نام و لقب اين سردار معروف الحاكم به امر اللّه را ابن عذارى مراكشى در كتاب البيان المغرب فى اخبار المغرب ج 1 ص 282 چنين نگاشته :\r\n« سيف الدّولة ذى المجدين حسين بن علىّ بن دواس الكنانى » . و الكنانى بدون شك تصحيف « الكتامى » است به دليل تصريح نجوم الزّاهرة طبع مصر ج 4 ص 185 :\r\n« سيف الدّولة ابن دوّاس من شيوخ كتامة » . و نيز تصريح تاريخ يحيى بن سعيد الأنطاكى ص 238 : « حسين بن دواس الكتامى » .\r\n( 44 - ) - ص 730 س 7 ، الرّضىّ : لقب سيّد رضىّ معروف برادر سيّد مرتضى . چنان كه مشهور بر السنه است رضىّ به فتح راء و كسر ضاد و تشديد ياء است بر وزن فعيل . و علاوه بر شهرت اين تلفّظ ذهبى در كتاب المشتبه ص 226 نيز صريحا واضحا به التّثقيل ( يعنى به تشديد ياء ) ضبط كرده است . مع‌ذلك كلّه دخويه در رسالهء « قرامطهء بحرين » ص 11 پنج مرتبه اين كلمه را در مورد ما نحن فيه الرّضى « 2 » به كسر راء و فتح ضاد و در آخر الف مكتوبه به صورت ياء خوانده و نوشته است « 3 » .\r\n( 45 - ) - ص 730 س 8 ، الشّيخ ابو حامد الأسفراينى : هو الشّيخ ابو حامد احمد بن ابى طاهر محمّد بن احمد الأسفراينى الفقيه از اشهر مشاهير فقهاء شافعيّه . رياست دين و دنيا در\r\n\r\n\r\n","description":"","footnote":"\r\n( 1 ) - رجوع شود به تاريخ ولاة مصر للكندى طبع اوقاف گيب ص 297 ، و ابن الأثير در حوادث سال 356 ، 358 ج 8 ص 229 ، 232 ، و ابن خلّكان در ترجمهء حال كافور ج 2 ص 302 ، و ابن عذارى ج 1 ص 236 ، و خطط مقريزى ج 3 ص 41 - 43 .\r\n( 2 ) -  Ar - Ridha  .\r\n( 3 ) - رجوع شود براى نظير همين سهو از همان مستشرق به سابق ص 838 .\r\n","page_name":" 840 ","page_number":224},
  {"content":"\r\n\r\nعصر وى در بغداد به دو منتهى گرديد . گويند قريب هفتصد فقيه « 1 » در مجلس درس او حاضر مىشدند . ولادت او در سنهء سيصد و چهل و چهار بوده و در شب شنبه يازده روز مانده از شوّال سال چهارصد و شش وفات نمود به بغداد « 2 » .\r\n( 46 - ) - ص 730 س 8 ، ابو الحسن القدورى : كذا فى جميع نسخ هذا الكتاب مكبّرا . و صواب « ابو الحسين » است به تصغير و ابو الحسن تصحيف نسّاخ است . و هو ابو الحسين احمد بن محمّد بن احمد بن جعفر ابن حمدان الفقيه الحنفى البغدادى المعروف بالقدورى بضمّ القاف نسبة الى القدور جمع قدر ، از معاريف ائمهء حنفيّه و صاحب كتاب مشهور در فروع حنفيّه معروف به مختصر قدورى « 3 » كه شروح لا يعدّ و لا يحصى بر آن نوشته شده . رياست اصحاب ابو حنيفه در بغداد به دو منتهى گرديد . ولادت او در سال سيصد و شصت و دو و وفات او روز يكشنبه پنجم رجب سال چهارصد و بيست و هشت بود به بغداد « 4 » .\r\n( 47 - ) - ص 730 س 9 ، ابو محمّد بن الأكفانى : هو ابو محمّد عبد اللّه بن محمّد بن عبد اللّه بن ابراهيم بن عبد اللّه بن الحسين بن علىّ بن جعفر بن عامر الأسدى المعروف بابن الأكفانى الحنفى قاضى بغداد . گويند صدهزار دينار بر اهل علم انفاق نمود . ولادت او در سال سيصد و شانزده بوده و در شب جمعه ده روز مانده از صفر سال چهارصد و پنج وفات نمود به بغداد . و اكفانى به فتح الف منسوب است به اكفان جمع كفن چه يكى از اجداد او ظاهرا بايع اكفان بوده است « 5 » .\r\n( 48 - ) - ص 730 س 9 ، ابو عبد اللّه البيضاوى : هو ابو عبد اللّه محمّد بن عبد اللّه بن احمد بن محمّد البيضاوى الشافعى الفقيه . وى قاضى كرخ بود از محلّات بغداد و از مشايخ خطيب\r\n\r\n\r\n","description":"","footnote":"\r\n( 1 ) - تاريخ بغداد ج 4 ص 369 .\r\n( 2 ) - رجوع شود به تاريخ بغداد از خطيب بغدادى ج 4 ص 368 - 370 ، و انساب سمعانى ورق  b  33 ، و معجم البلدان در « اسفرايين » ، و ابن الأثير در حوادث سنهء 406 ج 9 ص 108 ، و ابن خلّكان در حرف الف « احمد » ج 1 ص 19 - 20 ، و طبقات‌الشّافعيّهء سبكى ج 3 ص 24 - 31 .\r\n( 3 ) - رجوع شود به كشف الظّنون در تحت همين عنوان .\r\n( 4 ) - رجوع شود به تاريخ بغداد از خطيب ج 4 ص 377 ، و انساب سمعانى ورق  b  444 ( ابو الحسن اينجا نيز تصحيف ابو الحسين است ) ، و ابن الأثير در حوادث سنهء 428 ج 9 ص 189 ، و ابن خلّكان در حرف الف « احمد » ج 1 ص 21 - 22 ، و جواهر المضيئة فى طبقات الحنفيّة لعبد القادر بن محمّد القرشى المصرى طبع حيدرآباد دكن ج 1 ص 93 - 94 .\r\n( 5 ) - رجوع شود به تاريخ بغداد ج 10 ص 141 - 142 ، و انساب سمعانى ورق  b  47 ( « خمسين و اربعمائة » در تاريخ وفات او تصحيف « خمس و اربعمائة » است ) ، و ابن الأثير در حوادث سنهء 405 ج 9 ص 98 ، و نجوم الزّهرة در حوادث همان سال طبع مصر ج 4 ص 237 .\r\n","page_name":" 841 ","page_number":225},
  {"content":"\r\n\r\nبغدادى است . در شب جمعه چهاردهم رجب سال چهارصد و بيست و چهار به مرگ فجاءة درگذشت به سنّ هشتاد و اند سالگى « 1 » .\r\n( 49 - ) - ص 731 س 14 ، فانّها خطرات الخ : مشهور آنست كه اين بيت با بيتى ديگر قبل از آن از ابو بكر محمّد بن العبّاس خوارزمى معروف است در هجو صاحب بن عبّاد از اين قرار :\r\n لا تحمدنّ ابن عبّاد و ان هطلت * يداه بالجود حتّى اخجل الدّيما\r\nفانّها خطرات من وساوسه * يعطى و يمنع لا بخلا و لا كرما . \r\nلكن ابن خلّكان در شرح‌حال ابو بكر خوارزمى مذكور ( ج 2 ص 103 ) نقلا از معجم الشّعراء مرزبانى گويد كه بيت ما نحن فيه يعنى فانّها خطرات الخ از جمله ابياتى است از معاوية بن سفيان مشهور به ابو القاسم اعمى از شعراء بغداد در هجو حسن بن سهل وزير مأمون هكذا :\r\n لا تحمدن حسنا فى الجود ان مطرت * كفّاه غزرا و لا تذممه ان زرما\r\nفليس يمنع ابقاء على نشب * و لا يجود لفضل الحمد مغتنما\r\nلكنّها خطرات من وساوسه * يعطى و يمنع لا بخلا و لا كرما \r\nراقم سطور گويد بدون شك صواب همين قول اخير بايد باشد و ظاهرا ابو بكر خوارزمى بيت مزبور را بر سبيل تضمين ما بين اشعار خود استعمال نموده بوده نه آنكه از انشاء خود او بوده چه خوارزمى مذكور را در صنعت تضمين و ايراد ابيات مشهورهء قدما در اثناء اشعار خود با نهايت مناسبت و لطف موقع دست مخصوصى بوده است و ثعالبى در يتيمة الدّهر ج 4 ص 130 - 137 در ترجمهء احوال او مبلغ كثيرى ازاين‌گونه تضمينات مستحسنهء وى را كه غالب آنها فىالواقع به غايت مطبوع و دلپسند افتاده بر شمرده است .\r\n( 50 - ) - ص 731 س 19 ، « و لقب او را المستعلى باللّه داد » : اينكه مؤلّف گويد مستنصر پسر بزرگ‌تر خود نزار را لقب المصطفى لدين اللّه داد و سپس او را از ولايت عهد خلع كرده پسر ديگر خود ابو القاسم احمد را وليعهد نمود و او را المستعلى باللّه ملقّب ساخت جميع اين فقرات به كلّى سهو و اشتباه است . به اجماع مورّخين بعد از وفات مستنصر باللّه فاطمى بود كه وزير او امير الجيوش شاهنشاه بن بدر الجمالى معروف به افضل به علّت نقارى كه ما بين او و نزار وليعهد مستنصر بود نزار را از ولايت عهد خلع نموده\r\n\r\n\r\n","description":"","footnote":"\r\n( 1 ) - رجوع شود به تاريخ بغداد ج 5 ص 476 ، و انساب سمعانى ورق 99 ، و ابن الأثير در حوادث سنهء 424 ج 9 ص 180 ، و طبقات‌الشّافعيّهء سبكى ج 3 ص 63 .\r\n","page_name":" 842 ","page_number":226},
  {"content":"\r\n\r\nبرادر كوچك‌تر او احمد را به خلافت نشاند و او را المستعلى باللّه لقب داد و نزار به اسكندريّه فرار نمود . اهالى اسكندريّه و ناصر الدّولة افتكين والى آن شهر با او بيعت نمودند و او را المصطفى لدين اللّه لقب دادند . سپس امير الجيوش افضل مذكور بر سر نزار و افتكين به اسكندريّه لشكر كشيد و هر دو را گرفتار ساخته به قتل رسانيد و شرح اين وقايع به غايت مشهور و مفصّلا در كتب تواريخ مذكور است و اينجا حاجت به مزيد توضيح در آن باب نيست « 1 » . ولى فىالواقع عجب است كه با وجود شهرت اين مطالب و وفور مآخذ راجعه بدان مؤلّف را در هر قدم در اين فصل چندين اشتباهات واضح در اين مواضيع روى داده است .\r\n( 51 - ) - ص 732 س 10 ، « و نزار با دو پسر خويش از مستعلى بگريخت » : در هيچ‌يك از تواريخ معموله كه راقم سطور بدان‌ها دسترسى دارد از قبيل ذيل تاريخ دمشق از ابن القلانسى و ابن الأثير و تاريخ ابن ميسّر و اخبار ملوك بنى عبيد از ابن حمّاد و ابن خلّكان و نهاية الأرب نويرى « 2 » و تاريخ ابو الفداء و خطط مقريزى و نجوم الزّاهرهء ابن تغرى بردى اين فقره را يعنى اينكه نزار در وقت فرار از مصر به اسكندريّه دو پسر خود را نيز همراه خود برده نيافتم « 3 » ولى واضح است كه عدم الوجدان لا يدلّ على عدم الوجود و به احتمال قوى جوينى اين فقره را از مآخذ خود اسماعيليّهء نزاريّه كه بعد از فتح قلاع ايشان به دست آورده بوده بايد نقل كرده باشد ؛ به خصوص كه نزار به تصريح دستور المنجّمين « 4 » فىالواقع دو پسر داشته يكى موسوم به امير ابو عبد اللّه حسين و ديگرى امير ابو على حسن . پس هيچ مستبعد نيست كه در وقت فرار به اسكندريّه دو پسر خود را نيز همراه خود برده باشد .\r\n( 52 - ) - ص 732 س 20 : « و چون او را [ يعنى الآمر به احكام اللّه را 
  ] پسرى نبود ابن عمّ او ابو الميمون عبد المجيد بن محمّد [ ملقّب بالحافظ لدين اللّه 
  ] را وليعهد كرده بود » : اين فقره سهو است از مؤلّف زيرا كه الآمر به احكام اللّه حافظ را وليعهد خود نكرده بود بلكه چون آمر كشته شد و وى را اولاد ذكورى نبود چنين شهرت دادند كه از وى زنى حامله\r\n\r\n\r\n","description":"","footnote":"\r\n( 1 ) - رجوع شود به تاريخ ابن القلانسى طبع بيروت ص 128 ، و ابن الأثير در حوادث سنهء 487 ج 10 ص 98 ، و ابن خلّكان ج 1 ص 239 در ترجمهء احوال افضل « شاهنشاه » ، و تاريخ ابن ميسّر ص 34 - 35 ، و خطط مقريزى ج 2 ص 276 - 277 ، و نجوم الزّاهرة طبع ليدن ج 2 ص 299 - 300 .\r\n( 2 ) - نسخهء خطّى كتابخانهء پاريس « عربى 1577 » ص 61 - 62 .\r\n( 3 ) - بلى جامع التّواريخ جلد اسماعيليّه ( نسخهء پاريس  Suppl . pers . 1364  ورق  b  53 مطابق نسخهء براون ص 61 ) متعرّض ذكر اين فقره شده است ولى چون جامع التّواريخ غالب اين فصول را ظاهرا از جهانگشا نقل كرده است لهذا آن را سند مستقلّى نمىتوان محسوب نمود .\r\n( 4 ) - نسخهء پاريس ورق 343 .\r\n","page_name":" 843 ","page_number":227},
  {"content":"\r\n\r\nبازمانده و آمر نصّ به حمل او نموده است ؛ لهذا پس از وفات آمر مردم با حافظ موقّتا تا مسئلهء حمل روشن گردد به سمت ولايت عهد و نيابت سلطنت از حمل محتمل بيعت كردند نه به امامت بالاستقلال . و بعدها چون معلوم شد كه حمل دختر بوده « 1 » حافظ در خلافت مستقلّ گشت « 2 » .\r\n( 53 - ) - ص 733 س 1 ، الظّافر : لقب كامل اين خليفه الظّافر بامر اللّه است « 3 » و الظّافر باللّه كه در بعضى مواضع ديده مىشود سهو يا تخفيف و اختصار آنست ، و هو ابو المنصور اسماعيل بن الحافظ لدين اللّه ابى الميمون عبد المجيد « 4 » .\r\n( 54 - ) - ص 733 س 1 ، عبّاس بن تميم : نسبت به جدّ است و هو ابو الفضل عبّاس بن ابى الفتوح بن يحيى بن تميم بن المعزّ بن باديس الصّنهاجى وزير الظّافر بامر اللّه . اينكه مؤلّف گويد عبّاس مذكور ظافر را بكشت مقصود او بلاشك آنست كه وى محرّك قتل او بود نه مباشر چه در حقيقت پسر عبّاس نصر بود كه به تحريك پدر و تحريك اسامة بن منقذ معروف صاحب كتاب الاعتبار خليفه ظافر را در نيمه يا سلخ محرّم سال پانصد و چهل و نه مكرا و غيلة در خفيه به قتل رسانيد و فرداى آن روز عبّاس مذكور براى رفع تهمت از خود دو برادر ديگر ظافر ابو الأمانة « 5 » جبريل و ابو الحجّاج « 6 » يوسف را نيز به بهانهء اينكه ايشان برادر خود را كشته‌اند به قتل آورد و سپس به تفصيلى كه در كتب تواريخ مشروحا مذكور است مجبور شد كه با پسر خويش نصر و اسامة بن منقذ سابق الذّكر از قاهره به جانب شام فرار نمايد . در عرض راه لشكر فرنگ به استدعاى خانوادهء ظافر سر راه بر عبّاس و همراهان او گرفته خود او را كشتند و پسرش نصر را اسير كرده در قفصى آهنين به قاهره فرستادند و در آنجا اهل مصر او را به اشدّ انواع عذاب به قتل آوردند و\r\n\r\n\r\n","description":"","footnote":"\r\n( 1 ) - ابن خلّكان ، ج 1 ، ص 336 در ترجمهء حال حافظ .\r\n( 2 ) - رجوع شود به تاريخ ابن القلانسى ص 228 - 229 ، و ابن الأثير در حوادث سنهء 525 ج 10 ص 283 ، و ابن خلّكان در ترجمهء حال حافظ « عبد المجيد » ج 1 ص 335 - 336 ، و مختصر الدّول ص 353 ، و ابن ميسّر ص 74 ، و ابو الفدا ج 3 ص 4 ، خطط مقريزى ج 2 ص 172 - 173 ، و نجوم الزّاهرة طبع ليدن ج 3 ص 1 - 5 .\r\nو اينكه گفتيم آمر اولاد ذكورى نداشت مطابق اقوال جمهور مورّخين است ولى ابن ميسّر ص 72 - 74 بر خلاف جميع مورّخين ديگر گويد كه آمر را نه ماه قبل از وفات پسرى متولّد شد و او را وليعهد خود كرد ولى حافظ پس از كشته شدن آمر اين مسئله را از عموم ناس پنهان نمود .\r\n( 3 و 4 ) - رجوع شود به ابن القلانسى 308 ، 329 ، و ابن الأثير 11 : 64 ، و ابن ميسّر 89 - 93 ، و ابن خلّكان ج 1 : 82 در ترجمهء حال ظافر « اسماعيل » ، و مختصر الدّول 360 ، و ابو الفدا 3 : 21 ، و صبح الأعشى 13 : 237 ، و خطط مقريزى 2 : 173 ، و 3 : 89 ، و نجوم الزّاهرة طبع ليدن 3 : 53 .\r\n( 5 ) - ابن ميسّر 93 ، و نجوم الزّاهرة طبع ليدن 3 : 9 .\r\n( 6 ) - نجوم الزّاهرة ايضا .\r\n","page_name":" 844 ","page_number":228},
  {"content":"\r\n\r\nاسامة بن منقذ از ميانه سالم به در جسته به شام گريخت . تفصيل اين وقايع حزن‌انگيز در عموم كتب تواريخ متداوله مانند ابن الأثير و ابن خلّكان و ابن ميسّر و غيرها مسطور است « 1 » و از همه مفصّل‌تر خود اسامة بن منقذ مزبور در كتاب الاعتبار « 2 » از تأليفات وى ( طبع ليدن ص 13 - 22 ) جميع اين قضايا را كه خود بنفسه در غالب آنها حاضر و ناظر بوده به بسط و اشباع تمام شرح داده است ولى واضح است كلمه‌اى از اينكه خود او در اين كارها هيچ دخالتى داشته يا اينكه مهيّج عمدهء اين فتنه‌ها شخص او بوده « 3 » دم نمىزند .\r\nشرحى كه اسامة بن منقذ از كشته شدن يوسف و جبريل دو برادر ظافر فاطمى به دست عبّاس بن تميم مذكور در حضور او و در مقابل چشم او نقل مىكند بىاندازه مؤثّر است « 4 » .\r\n( 55 - ) - ص 733 س 6 ، العاضد لدين اللّه : لقب اين خليفه به طبق عموم كتب تواريخ همين قسم است كه در متن ذكر شده . و « العاضد باللّه » در نجوم الزّاهرة مكرّرا ( طبع ليدن ج 3 ص 83 به بعد ) سهو است از آن مؤلّف . و هو ابو محمّد عبد اللّه بن ابى الحجّاج يوسف بن الحافظ لدين اللّه عبد المجيد آخرين خلفاى فاطميّين مصر . يوسف پدر او برادر ظافر خليفه است ولى خود خليفه نبود و اين يوسف هموست كه عبّاس بن تميم صنهاجى وزير\r\n\r\n\r\n","description":"","footnote":"\r\n( 1 ) - رجوع شود به ابن الأثير در حوادث سنهء 549 ج 11 : 86 - 87 ، و تاريخ ابن ميسّر 92 - 95 ، و ابن خلّكان در ترجمهء حال ظافر « اسماعيل » و فائز « عيسى » ج 1 ص 82 و 431 - 432 ، و تاريخ ابو الفدا 3 : 28 ، و خطط مقريزى 3 : 46 - 48 ، و 89 - 90 ، و نجوم الزّاهرة طبع ليدن 3 : 46 - 53 .\r\n( 2 ) - كتاب الاعتبار عبارت است از تفصيل احوال و سرگذشت وقايع شخصى اسامة ابن منقذ از امراء معروف شام و صاحب قلعهء شيزر ( رجوع شود براى شرح احوال او به معجم الأدباء ج 2 ص 173 - 197 ، و ابن خلّكان ج 1 ص 66 - 68 ، كه خود به رشتهء تحرير آورده و در ضمن اشاره به بسيارى از حوادث تاريخى معاصر خود از قبيل حروف صليبيّه و بعضى وقايع مربوط به اواخر دورهء خلفاء فاطميّين در مصر و غيره و غيره نيز نموده و ازين لحاظ كتاب بسيار نفيس ممتّعى است . متن عربى كتاب مزبور با ترجمه‌اى از آن به فرانسه به اهتمام هرتويگ درنبورگ  Hartwig Derenbourg  مستشرق فرانسوى در سنوات 1884 - 1889 م در ليدن و پاريس به طبع رسيده است . - وفات اسامة بن منقذ مذكور در سنهء 584 بوده است .\r\n( 3 ) - رجوع شود به ابن ميسّر 93 ، و ابن الأثير در حوادث سنهء 549 ج 11 : 86 ، و ابن خلّكان 1 : 431 در ترجمهء حال فائز « عيسى » ، و نجوم الزّاهرة طبع ليدن 3 : 49 - 50 ، و خطط مقريزى 3 : 47 .\r\n( 4 ) - براى مزيد اطّلاع از شرح‌حال عبّاس بن تميم صاحب ترجمه علاوه بر مآخذ مذكوره در متن رجوع شود به تاريخ ابن الأثير در حوادث سنوات 544 و 548 ج 11 ص 64 و 83 ، و ابن خلّكان ج 1 ص 407 و ج 2 ص 386 در تراجم احوال علىّ بن السّلّار معروف به ملك عادل شوهر مادر عبّاس مذكور و يحيى بن تميم صنهاجى جدّ همان عبّاس ، و به كتاب المقفّى از مقريزى در باب عين با باء موحّدة ( نسخهء كتابخانهء ملّى پاريس به خطّ خود مقريزى  Arabe 2144  ) ، - عيّاش با ياء مثنّاة تحتانيّه و شين در نام صاحب ترجمه در صبح الأعشى ج 13 : 242 ، 243 تصحيف است .\r\n","page_name":" 845 ","page_number":229},
  {"content":"\r\n\r\nظافر به شرحى كه سابقا گذشت او را با برادرش ابو الأمانة جبريل پس از قتل خود ظافر به قتل رسانيد . تاريخ احوال عاضد كه دورهء خلافت او دورهء فتن و اضطرابات و علامات انقراض از هر طرف بر احوال آن طبقه در عهد او لايح بود در عموم كتب تواريخ هم در تاريخ فاطميّين و هم در تاريخ صلاح الدين ايّوبى مؤسّس دولت اكراد ايّوبيّه كه به‌جاى فاطميّين در مصر استقرار يافتند مشروحا مسطور است و اينجا حاجت به استقصاى مآخذ در اين موضوع نيست . مع‌ذلك به پاره‌اى مآخذ مشهوره ذيلا اشاره مىشود : از جمله رجوع شود به ابن الأثير متفرّقه در حوادث سنوات 555 - 567 ، و كتاب الرّوضتين فى اخبار الدّولتين لابى شامة المقدّسى طبع مصر در حوادث همان سنوات ج 1 ص 124 - 203 ( بسيار مفصّل و مبسوط ) ، و ابن خلّكان در تراجم احوال عاضد « عبد اللّه » و صلاح الدّين ايّوبى « يوسف » ( بسيار مفصّل و مبسوط ) و « شاور » و « شيركوه » ، و تاريخ ابو الفدا ج 3 ص 37 ، و مختصر الدّول ص 368 ، و خطط مقريزى ج 2 ص 141 ، 173 ، و نجوم الزّاهرة طبع ليدن 3 : 83 - 130 .\r\n( 56 - ) - ص 733 س 8 ، « در اوايل سنهء اربع و خمسين و خمسمائة » : چنان كه در حواشى ذيل صفحات گفته شد در جميع نسخ جهانگشا در اين موضع اين تاريخ همين قسم مرقوم است و آن بلا شبهه غلط فاحش است از نسّاخ يا طغيان قلم است از خود مؤلّف و صواب چنان كه در متن بين دو قلّاب تصحيح كرده‌ايم « سنهء اربع و ستّين و خمسمائة » است اوّلا به دليل تصريح جميع مورّخين بلا استثنا و بدون خلاف كه اين وقايع مشاراليها در متن يعنى ورود عساكر فرنگ به مصر و محاصرهء قاهره و استعانت مصريّين از نور الدّين محمود بن زنگى پادشاه شامات و فرستادن او اسد الدّين شيركوه را با عساكر شام به مصر ( در مرتبهء سوّم ) به اعانت مصريّين جميع اين قضايا در سنهء 564 وقوع يافته است . رجوع شود از جمله به ابن الأثير ج 11 ص 150 و به كتاب الرّوضتين فى اخبار الدّولتين ابو شامهء مقدّسى ج 1 ص 154 هر دو در حوادث همين سال يعنى پانصد و شصت و چهار كه تاريخ شروع عساكر فرنگ به محاصرهء مصر را هر دو مؤلّف مزبور در دهم صفر از سنهء مذكوره ضبط كرده‌اند يعنى حتّى تعيين ماه و روز آن را نيز نموده‌اند . رجوع شود نيز به ابن خلّكان در شرح‌حال صلاح الدّين ايّوبى « يوسف » ج 2 ص 558 - 559 ، و خطط مقريزى ج 2 ص 141 - 144 ، 174 - 176 ، و غير ذلك از كتب تواريخ . ثانيا به دليل\r\n\r\n","description":"","footnote":"","page_name":" 846 ","page_number":230},
  {"content":"\r\n\r\nتصريح خود مؤلّف « 1 » در ص 733 كه شيركوه در هفتم ربيع الآخر سنهء اربع و ستّين و خمسمائة به قاهره رسيد و واضح است كه اگر ورود عساكر فرنگ به مصر به طبق نسخ جهانگشا در سنهء 554 بوده پس بايستى فاصلهء ما بين ورود عساكر فرنگ به مصر به محاصرهء قاهره و ورود عساكر شام به آن مملكت به مدد مصريّين درست ده سال تمام باشد ! و حال آنكه به اتّفاق مورّخين ورود عساكر شام به مصر فقط يكى دو ماه بعد از ورود عساكر فرنگ به آنجا بوده است چه شروع فرنگان به محاصرهء قاهره در دهم صفر سنهء پانصد و شصت و چهار بوده و ورود اسد الدّين شيركوه با عساكر شام به خاك مصر در اواخر ربيع الاوّل « 2 » همان سال و به قاهره چنان كه گفته شد در 7 ربيع الآخر . بارى غلط بودن متن از اوضح واضحات است و بيش ازين اطالهء كلام در آن باب بىفايده .\r\nو مخفى نماناد كه عساكر شام به سردارى اسد الدّين شيركوه از جانب نور الدّين محمود بن زنگى سه مرتبه از ديار شام به مصر آمدند : مرتبهء اوّل در ماه رجب سنهء پانصد و پنجاه و نه ، دوّم در ماه ربيع الآخر سنهء پانصد و شصت و دو ، و سوّم ( كه محلّ گفتگوى ماست ) چنان كه گفتيم در ماه ربيع الأوّل سنهء پانصد و شصت و چهار . و در هريك ازين سه بار عساكر فرنگ نيز مقارن ورود ايشان يا اندكى قبل يا بعد از ايشان به مصر ورود نمودند . در دفعهء اوّل و ثانى فرنگان به محاصرهء مصر نپرداختند چه در اين دو بار عساكر فرنگ نه به مقصد جنگ با مصريّين بلكه خود به استدعا و خواهش ايشان براى دفع عساكر شام و جنگ با اسد الدّين شيركوه به مصر آمده بودند كما هو مشروع فى كتب التّواريخ . ولى در دفعهء سوّم سپاه فرنگ به قصد جنگ با مصريّين و محاصرهء قاهره بود كه به مصر آمدند و مصريّين اين‌بار براى دفع فرنگان از نور الدّين محمود ابن زنگى پادشاه شام استعانت جستند و حتّى عاضد خليفه موىهاى زنان خود را در جوف مكاتيب براى نور الدّين فرستاد و پيغام داد كه اين موىهاى زنان من است در قصر من كه به تو استغاثه مىنمايند تا بيائى و ايشان را از چنگ فرنگ رهائى دهى . نور الدّين محمود نيز چنان كه معلوم است عساكرى جرّار به سردارى اسد الدّين شيركوه عمّ صلاح الدّين\r\n\r\n\r\n","description":"","footnote":"\r\n( 1 ) - و نيز تصريح ابو شامه در كتاب الرّوضتين ج 1 ص 156 و ابن خلّكان ج 2 س 559 در ترجمهء حال صلاح الدّين ايّوبى .\r\n( 2 ) - زيرا به تصريح ابو شامه 1 : 158 قتل شاور هجده روز بعد از ورود عساكر شام به مصر وقوع يافت و قتل شاور چنان كه خواهد آمد در 17 ربيع الآخر بوده پس واضح است كه ورود عساكر شام به مصر در 29 يا 30 ربيع الأوّل خواهد بود .\r\n","page_name":" 847 ","page_number":231},
  {"content":"\r\n\r\nايّوبى معروف كه خود نيز به صحابت عمّ در آن سپاه حضور داشت به مصر فرستاد و ايشان به مصر آمده دست فرنگان را از آن مملكت كوتاه و ايشان را از خاك مصر بيرون كردند ولى خود به‌جاى ايشان مصر را متصرّف شده خلافت دويست و هفتاد سالهء فاطميّين را از آن سرزمين به كلّى منقرض ساختند .\r\n( 57 - ) - ص 733 س 9 : شابور كه وزير عاضد بود » . چنان كه در حواشى ذيل صفحات گفتيم در جميع نسخ جهانگشا در جميع مواضع در اين فصل نام اين وزير عاضد مطّردا و بدون استثنا همه جا شابور ( يا سابور به سين مهمله ) مسطور است . و اتّفاق جميع نسخ ده دوازده‌گانه آن هم در جميع موارد بر اين املا دليل قطعى است كه كتابت اين كلمه بدين صورت در مورد ما نحن فيه در اثر سهو يا تصحيف نسّاخ نبوده است بلكه خود مؤلّف عالما عامدا اين كلمه را چنين مىنوشته و مىخوانده و به خيال خود قطعا آن را همان كلمهء معرّب شاپور فارسى مىدانسته است . و علاوه بر جهانگشاى در اغلب كتب تواريخ متأخّرهء فارسى از قبيل تاريخ گزيده و روضة الصّفا و حبيب السّير و لبّ التّواريخ و جهان‌آرا نام اين وزير عرب قحّ خالص مصرى از قبيلهء بنى سعد را همه جا صاف و ساده « شاپور » با پاء فارسى نگاشته‌اند ! ولى چون تقريبا جاى شك نيست كه مأخذ جميع كتب مزبوره در اين املا همين كتاب حاضر يعنى جهانگشاى جوينى بوده است پس واضح است كه اين كتب را اسناد جداگانهء مستقلّه نمىتوان محسوب نمود .\r\nلكن از كتب مذكورهء فارسى كه بگذريم در جميع كتب تواريخ كه به زبان عربى تأليف شده يعنى عموما مؤلّفات اهالى مصر و شام كه بالطّبع از اوضاع و احوال صاحب ترجمه چون مصرى بوده بيشتر مسبوق بوده‌اند از قبيل معجم الأدبا ياقوت و كامل ابن الأثير و كتاب الرّوضتين فى اخبار الدّولتين ابو شامهء مقدّسى و تاريخ مصر ابن ميسّر و وفيات ابن خلّكان و مختصر الدّول ابن العبرى و تاريخ ابو الفدا و دول الإسلام ذهبى و صبح الأعشى قلقشندى و خطط مقريزى و نجوم الزّاهرهء ابن تغرى بردى و حسن حسن‌المحاضرهء سيوطى و تاريخ مصر از ابن اياس « 1 » و از همه بهتر در كتاب النّكت العصريّة فى اخبار الوزراء المصريّة تأليف عمارهء يمنى شاعر معروف و از خواصّ دوستان صاحب ترجمه و همچنين در اشعار شعراء معاصرين وى مانند همان عمارهء يمنى و عماد كاتب اصفهانى « 2 » و عرقلهء دمشقى « 3 » و قاضى مهذّب اسوانى « 4 » . بارى در جميع مآخذ مذكوره بلا استثنا « 5 » نام\r\n\r\n\r\n","description":"","footnote":"\r\n( 1 ) - حواله به عدد صفحات جميع اين مآخذ در آخر اين فصل در « فذلكهء مآخذ » داده خواهد شد رجوع به آنجا شود .\r\n( 2 ) - كتاب الرّوضتين ج 1 ص 159 .\r\n( 3 ) - ايضا 1 : 157 و تاريخ ابو الفدا ج 3 ص 46 .\r\n( 4 ) - معجم الأدباء ج 3 ص 161 .\r\n( 5 ) - فقط استثنائى كه ازين كلّيّه در نظر است تاريخ ابن حمّاد است كه شرح آن بعد ازين مذكور خواهد شد .\r\n","page_name":" 848 ","page_number":232},
  {"content":"\r\n\r\nاين وزير عاضد در جميع مواضع مطّردا و به نحو كلّى « شاور » مسطور است با شين معجمه و الف و يك واو « 6 » و در آخر راء مهمله . و چنان كه وزن عروضى اين كلمه در اشعار معاصرين او به نحو قطع و حتم مقتضى است آن را با يك واو متحرّكه تلفّظ مىكرده‌اند ( نه با دو واو از قبيل داود و طاوس و امثالهما ) به قياس اين بيت ذيل از عمارهء يمنى :\r\n ضجر الحديد من الحديد و شاور * من نصر دين محمّد لم يضجر\r\nحلف الزّمان ليأتينّ بمثله * حنثت يمينك يا زمان فكفّر \r\nدر ديوان عمارهء يمنى « 7 » مدايح بسيار در حقّ صاحب ترجمه و برادران و پسران وى ديده مىشود و كلمهء « شاور » بالطّبع در اشعار او بسيار مكرّر و شايد بيش از پنجاه مرتبه ذكر اين كلمه در ديوان او آمده و همه جا مانند بيت فوق با يك واو متحرّكه بر وزن فاعل نه با دو واو بر وزن فاعول مانند داود و طاوس . و بر همين قياس است تلفّظ نام وى در جميع اشعار ساير معاصرين او كه نمونه‌اى از آن اشعار بعد ازين به دست داده خواهد شد .\r\nو هرچند ضبط اين كلمه يعنى تعيين حركت واو آن كه فتحه است يا ضمّه يا كسره در مورد صاحب ترجمه « 8 » در هيچ موضعى به دست نيامد ولى در بسيارى از مآخذ سابق الذّكر از قبيل النّكت العصريّهء عمارهء يمنى و ديوان اشعار همو هر دو طبع پاريس و نجوم الزّاهرهء ابن تغرى بردى نسخهء خطّى قديمى كتابخانهء 4 ملّى پاريس « 9 » غالبا اين كلمه به ضبط قلم شاور به فتح واو حركت گذارده شده است . و همچنين است به عينه در صبح\r\n\r\n\r\n","description":"","footnote":"\r\n( 6 ) - در جامع التّواريخ جلد اسماعيليّه نسخهء كتابخانهء ملّى پاريس  ( Suppl . pers . 1364 )  ورق  a  62 به بعد همه جا نام وزير ما نحن فيه « شاوور » با دو واو مسطور است ولى در همان كتاب نسخهء مرحوم براون ص 70 - 71 به طبق عموم مآخذ عربى « شاور » با يك واو .\r\n( 7 ) - خلاصه‌اى از ديوان عمارهء يمنى به انضمام كتاب « النّكت العصريّة فى اخبار الوزراء المصريّه » همان مؤلّف كه سابق بدان اشاره نموديم به اهتمام مستشرق فرانسوى هرتويگ درنبورگ در سنوات 1897 - 1902 م در پاريس به طبع رسيده است در دو جلد به‌عنوان ذيل\r\n Oumara du Yemen , sa Vie et Son ocurre par Hartwlg Derenbourg , Paris , 1897 - 1902 . 2 tomes . \r\n( 8 ) - ولى در غير مورد صاحب ترجمه بنو شاور به كسر واو كه نام قبيله‌ايست از قبايل همدان در تاج العروس در مادّهء ش‌ور ضبط شده است . - و مخفى نماناد كه نام شاور از اعلام فوق‌العاده نادر است و در هيچ‌يك از كتب تواريخ معموله و معاجم رجال و طبقات و غيرها كه راقم سطور بدان دسترسى دارد با فحص شديد چنين نامى جز در دو مورد مذكور به نظر نرسيد .\r\n( 9 ) - به نشان  Arabe 1780  .\r\n","page_name":" 849 ","page_number":233},
  {"content":"\r\n\r\nالأعشى طبع مصحّح مضبوط دار الكتب مصريّه ج 10 ص 310 و 318 ، و در عبارتى در كتاب الرّوضتين ج 1 ص 158 به نقل از ابن عساكر معروف صاحب تاريخ دمشق و معاصر صاحب ترجمه نام شاور با شاور فعل ماضى از مشاورة سجع بسته شده هكذا :\r\n« فوثب جرديك و بزغش « 1 » موليا نور الدّين فقتلا شاورا « 2 » و اراحا العباد من شرّه و ما شاورا » .\r\nكه از اين سجع تقريبا بالصّراحة استنباط مىشود كه تلفّظ شاور در زبان معاصرين صاحب اين اسم به فتح واو بوده است . و اغلب مستشرقين اروپائى نيز كه به مناسبتى ذكرى از صاحب ترجمه نموده‌اند از قبيل ويت « 3 » مستشرق فرانسوى و متخصّص در تاريخ مصر در ترجمهء حال شاور و شيركوه در دائرة المعارف اسلام ( ج 4 ص 351 - 352 و 396 - 397 ) ، و سوبرنهايم « 4 » و بكر « 5 » و گرفه « 6 » مستشرقين آلمانى در شرح‌حال صلاح الدّين ايّوبى ( ايضا ج 4 ص 87 - 92 ) و عاضد ( ج 1 ص 139 - 140 ) ، و ضرغام وزير ديگر عاضد ( ج 1 ص 1005 ) همگى همين املا را پذيرفته و در مقالات مذكوره همه جا اين كلمه را شاور به فتح واو « 7 » نوشته‌اند . پس از مجموع قراين سابق الذّكر ظنّ قريب به يقين حاصل مىشود كه املاى حقيقى اين كلمه به اظهر وجوه همين قسم يعنى شاور با يك واو متحرّكهء مفتوحه بوده بر وزن عالم و خاتم . و اگر فىالواقع چنين بوده پس در آن صورت كلمهء شاور ظاهرا هيچ ربطى و مناسبتى با كلمهء شاپور فارسى و صور معرّبهء آن شابور و سابور ( و شاوور ؟ ) نخواهد داشت و نوشتن آن به يكى ازين صور چنان كه در جهانگشاى جوينى و ساير مآخذ مقتبسه از آن مانند تاريخ گزيده و روضة الصّفا و غيرهما ديده مىشود لابد منشأ آن تصحيف و اشتباهى بوده كه ايرانيان را از تشابه صورى ظاهرى دو كلمهء شاور و شابور با يكديگر و مأنوس نبودن طباع ايشان به هيئت غريب شاور و برعكس فرط اشتهار و تداول نام شاپور ما بين ايشان ناشى شده\r\n\r\n\r\n","description":"","footnote":"\r\n( 1 ) - كذا فى الأصل ولى در ابن خلّكان 1 : 238 برغش ( با راء مهمله ) .\r\n( 2 ) - شاور چنان كه بعد ازين خواهيم گفت غير منصرف است پس الحاق الف بدان در اينجا لابد به مناسبت سجع با « شاورا » در فقره بعد است از قبيل قواريرا در آيهء شريفه .\r\n( 3 ) -  G . Wiet . \r\n( 4 ) -  Sobernheim . \r\n( 5 ) -  C . H . Becker . \r\n( 6 ) -  E . Graefe . \r\n( 7 ) - يعنى  Shawar  با حروف لاتينى . - لكن ووستنفلد مستشرق معروف آلمانى در كتاب « تاريخ فاطميّين » از تأليفات خود ص 327 - 343 همه جا اين كلمه را شاور به ضمّ واو  Shawur  نوشته ، و در مختصر الدّول ابن العبرى نيز ص 368 اين كلمه به ضبط قلم شاور به ضمّ واو حركت گذارده شده ، و در مجانى الأدب شيخو 6 : 318 و اعلام خير الدّين زركلى 407 به ضبط قلم شاور به كسر واو . پس چنان كه ملاحظه مىشود هريك از حركات ثلاث در واو اين كلمه در مآخذ مختلفه طرفدار دارد لكن مختار اكثر مؤلّفين به تفصيل مذكور در فوق فتح است .\r\n","page_name":" 850 ","page_number":234},
  {"content":"\r\n\r\nاست . ولى مع‌ذلك عجب است كه عين همين اشتباه و تصحيف از يكى از مؤلّفين عربى زبان معاصر با صاحب ترجمه و از اعقاب عمّال خود فاطميّين يعنى ابو عبد اللّه محمّد ابن علىّ بن حمّاد صنهاجى « 1 » متوفّى در سنهء 628 صاحب كتاب « اخبار ملوك بنى عبيد و سيرتهم » نيز صادر شده است . در كتاب مزبور در تاريخ عاضد خليفه ( طبع الجزائر ص 63 ) دو مرتبه نام صاحب ترجمه « سابور » با سين مهمله و باء موحّده و واو و راء مهمله نگاشته شده و هذا نصّه : « و كان وزيره [ يعنى وزير العاضد 
  ] يسمّى سابور و اتّفق لهم ان استدعوا الغزّ ليتخذوهم [ ظ : لينجدوهم 
  ] و يستظهروا بهم فوصلوا و رئيسهم اسد الدّين و معه ابن اخيه يوسف بن ايّوب المعروف بصلاح الدّين و وقعت فتنة تنافروا [ ظ : و تنافر 
  ] فى الوزارة الّتى هى كالأمارة قتل فيها الوزير سابور و جلس اسد الدّين مكانه و ولى خطّته » .\r\nو اگر اين فقره سهو نسّاخ نباشد و صادر از قلم خود مؤلّف باشد چنان كه ظاهر حال همين است پس معلوم مىشود كه اشتباه مزبور يعنى تصحيف شاور به شابور در مورد صاحب ترجمه چيز تازه‌اى نبوده و منحصر به مؤلّفين ايرانى دوردست از مصر و اوضاع آن و اخبار آن نيز نه بلكه از همان عصر خود صاحب عنوان و حتّى براى مؤلّفين عربى زبان نيز زمينهء اين سهو مهيّا و كلمهء اوّل به واسطهء غرابت و ندرت استعمال آن به آسانى به كلمهء ثانى به واسطهء كثرت دوران آن بر السنه تصحيف مىشده است .\r\nيك اشكال باقى ماند و آن اينست كه نام صاحب ترجمه در جميع موارد استعمال آن نظما و نثرا در عموم عبارات مؤلّفين و در اشعار شعراء معاصرين او به نحو كلّى غير منصرف استعمال شده است « 2 » . امّا در شعر واضح است كه خود وزن عروضى كلمه ( در غير مواردى كه ضرورت شعر اقتضاى تنوين نمايد ) حاكى است كه غير منوّن استعمال شده مثل اين بيت عمارهء يمنى از جملهء قصيدهء « 3 » :\r\n\r\n\r\n","description":"","footnote":"\r\n( 1 ) - مؤلّف از اعقاب بنى حمّاد ولاة و عمّال معروف فاطميّين در افريقيه بوده و تولّد او در حدود سال 548 يعنى شانزده سال قبل از قتل شاور بوده است در حوالى قلعهء بنى حمّاد و قلعهء بنى حمّاد شهرى بوده از بلاد قسنطينه از ايالات الجزائر حاليّه در جنوب بجايه و اكنون مفقود الأثر است ( رجوع به دائرة المعارف اسلام در عنوان « قلعهء بنى حمّاد » ج 2 ص 720 - 721 ) . و وفات وى چنان كه در متن گفته شد در سنهء 628 بوده است به سنّ هشتاد سالگى . كتاب مزبور يعنى « اخبار ملوك بنى عبيد و سيرتهم » كه تاريخ بسيار مختصرى است از خلفاء فاطميّين در سنهء 617 تأليف شده و در سال 1346 در الجزائر به طبع رسيده است .\r\n( 2 ) - مگر در كتاب الرّوضتين كه در تضاعيف آن كتاب اين كلمه غالبا متصرف استعمال شده ولى چون طبع اين كتاب نسبة سقيم و داراى اغلاط و اشتباهات كثيره است به ظنّ غالب اين فقره نيز نتيجهء « اصلاح » خود طابع بايد باشد نه تحرير اصلى مؤلّف .\r\n( 3 ) - ديوان عمارهء يمنى ج 1 ص 257 .\r\n","page_name":" 851 ","page_number":235},
  {"content":"\r\n\r\n احبّ شاور اخلاصا و عترته * و هل عمارة فيكم غير عمّار \r\nو ايضا « 1 »\r\n ما غاب شاور عن دست حللت به * و الشّبل يحمى عرين الضّيغم الضّارى \r\nو ايضا « 2 »\r\n منها الجميل الّذى ابقيت سيرته * فى آل شاور حتّى سار كالمثل \r\nو ايضا « 3 »\r\n و هل بعد عبّادان تعلم قرية * كما قيل او مثل اين شاور يعلم \r\nو ايضا « 4 »\r\n اصبح الكامل بن شاور ذخرا * لأبى الفتح سيّد الوزراء \r\nو مثل اين بيت عماد كاتب اصفهانى از جمله قصيده‌اى در مدح اسد الدّين شيركوه « 5 » :\r\n من شرّ شاور انقذت العباد فكم * و كم قضيت لحزب اللّه من ارب \r\nو نيز اين بيت ديگر همو از قصيده‌اى در مدح نور الدّين محمود بن زنگى « 6 » :\r\n اوردت مصر خيول النّصر عادمة * ثنى الأعنّة اقداما على اللّجم\r\nاعانها اللّه فى اطفاء جمر اذى * من شرّ شاور فى الإسلام مضطرم \r\nو اين بيت ملك صالح طلايع بن رزّيك وزير فائز و عاضد در توصيهء پسر خود رزّيك و تحذير او از شاور « 7 » :\r\n فاذا تبدّد شمل عقدكما * لا تأمنا من شاور السّعدىّ \r\nو اين ابيات عرقلهء دمشقى در هجو شاور پس از قتل او « 8 » :\r\n لقد فاز بالملك العقيم خليفة * له شيركوه العاضدى وزير\r\nهو الأسد الضّارى الّذى جلّ خطبه * و شاور كلب فى الرّجال عقور \r\nو امّا در نثر به دليل اينكه مىبينيم اين كلمه در عبارات مؤلّفين همه جا در حالت نصب « شاور » بدون الف مكتوب است نه « شاورا » با الف يعنى با علامت تنوين نصب مثلا در عبارات ذيل « 9 » : « و تقدّم نور الدّين الى شيركوه آن يعيد شاور الى منصبه »\r\n\r\n\r\n","description":"","footnote":"\r\n( 1 ) - ايضا ص 256 .\r\n( 2 ) - ايضا ص 132 .\r\n( 3 ) - ايضا ص 133 .\r\n( 4 ) - ايضا ص 159 .\r\n( 5 ) - كتاب الرّوضتين فى اخبار الدّولتين از ابو شامهء مقدّسى طبع مصر سنهء 1287 - 1288 ج 1 ص 159 .\r\n( 6 ) - ايضا ج 1 ص 175 .\r\n( 7 ) - ايضا ج 1 ص 165 .\r\n( 8 ) - ايضا ج 1 ص 157 و تاريخ ابو الفدا 3 : 46 .\r\n( 9 ) - در امثلهء ذيل فتحهء راء شاور را ما از خود علاوه كرده‌ايم و در اصول منقول عنها واضح است كه حركت ندارد . محلّ شاهد ما در اين امثله فقط در اينست كه شاور در حالت نصب بدون الف مكتوب است .\r\n","page_name":" 852 ","page_number":236},
  {"content":"\r\n\r\n( ابن الأثير ج 11 ص 134 ) . - « و كان سبب ارسال هذا الجيش ان شاور وزير العاضد لدين اللّه العلوى صاحب مصر نازعه فى الوزارة ضرغام و غلب عليها » ( ايضا ص 133 ) . - « فاتّفق انّ شاور قصد عسكر اسد الدّين على عادته » ( ايضا ص 152 ) . - « و ذكر الحافظ ابن عساكر انّ شاور وصل الى نور الدّين مستجيرا » ( ابن خلّكان در شرح‌حال شاور ) . - « فوثب جرديك و بزغش موليا نور الدّين فقتلا شاور » ( ايضا ) . - « و جمع [ ضرغام 
  ] جموعا كثيرة و غلب شاور على الوزارة » ( خطط مقريزى ج 2 ص 142 ) . - « فبلغ شاور انّ شيركوه قد ملك بلاد الصّعيد » ( ايضا ص 143 ) . - « و خذل اهل القاهرة شاور لبغضهم له » ( نجوم الزّاهرة طبع ليدن ج 3 ص 95 ) . - و همچنين است بعينه در جميع موارد ديگر استعمال اين كلمه در حال نصب در جميع مآخذ سابق الذّكر بدون استثنا . حال كه از امثلهء فوق كاملا به وضوح پيوست كه شاور غير منصرف است گوئيم كه علّت عدم انصراف اين كلمه آيا چه ممكن است باشد و به جز علميّت چه علّتى ديگر از علل تسع در آن تصوّر مىتوان نمود ؟ احتمال وزن فعل يعنى هم‌وزن بودن با شاور ماضى مشاورة در مورد ما نحن فيه منتفى است چه وزن فاعل به فتح عين مانند خاتم و عالم علما به اتّفاق نحاة ( به استثناى يونس و عيسى بن عمر ) مانع صرف نيست « 1 » زيرا اين وزن نه از اوزان مختصّهء فعل است و نه در اوّل آن يكى از زوايد اربع است . پس براى تعليل منع صرف شاور يا بايد گفت كه علّت ديگر آن به غير علميّت وزن فعل است به مذهب شاذّ يونس و عيسى بن عمر ، و يا بايد فرض كرد كه شايد فىالواقع با همه استبعادى كه در بين هست شاور هيئتى ديگر از كلمهء شابور فارسى بوده چنان كه جوينى و ساير مورّخين ايرانى پنداشته‌اند و بنابراين علّت ديگر منع صرف آن عجمه خواهد بود و اللّه اعلم بحقيقة الحال .\r\n\r\nفذلكهء مآخذ راجع به احوال شاور\r\nالنّكت العصريّة فى احوال الوزراء المصريّة تأليف عمارهء يمنى و ديوان اشعار همان مؤلّف هر دو طبع درنبورگ « 2 » ( رجوع به فهرست الرّجال اين دو كتاب در عناوين « شاور » و « طىّ بن شاور » و الكامل « شجاع ابن شاور » و المعظّم « سليمان بن شاور » و ركن الإسلام\r\n\r\n\r\n","description":"","footnote":"\r\n( 1 ) - رجوع شود به شرح رضى بر كافيهء ابن حاجب طبع تبريز ص 25 - 26 ، و همع الهوامع سيوطى طبع مصر ج 1 ص 30 .\r\n( 2 ) - رجوع شود به سابق ص 849 ح 7 .\r\n","page_name":" 853 ","page_number":237},
  {"content":"\r\n\r\nزكىّ الدّين « نجم اخو شاور » و الأوحد « صبح اخو شاور » ) ، معجم الأدباء ياقوت ج 1 ص 419 ، 420 و ج 3 ص 161 و 162 ، و ج 6 ص 124 ، اخبار ملوك بنى عبيد از ابن حمّاد صنهاجى ص 63 ، تاريخ ابن الأثير و ابو الفدا متفرّقه در حوادث سنوات 558 - 564 ، كتاب الرّوضتين فى اخبار الدّولتين از ابو شامهء مقدّسى ج 1 ص 130 - 132 ، 143 - 147 ، 154 - 159 ، 164 - 172 ، 180 ، 199 ، 226 - 227 ( بسيار مفصّل و مبسوط ) ، اخبار مصر از ابن ميسّر ص 65 ، وفيات الأعيان ابن خلّكان در تراجم احوال « شاور » ، و صلاح الدّين ايّوبى « يوسف » ، و اسد الدّين « شيركوه » ، مختصر الدّول ابن العبرى ص 368 - 369 ، دول الإسلام ذهبى طبع حيدرآباد دكن 45 - 55 ، صبح الأعشى قلقشندى ج 3 ص 432 ، و ج 10 ص 310 - 325 ، خطط مقريزى ج 2 ص 141 - 144 ، 173 - 174 ، و ج 3 ص 18 - 20 ، نجوم الزّاهرهء ابن تغرى بردى طبع ليدن ج 3 ص 67 - 68 ، 87 - 88 ، 94 - 100 ، حسن حسن‌المحاضرهء سيوطى ج 2 ص 137 - 138 ، تاريخ مصر از ابن اياس ج 1 ص 67 - 68 .\r\n- و از مآخذ فارسى : تاريخ جهانگشاى جوينى ج 3 ص 733 - 734 ، جامع التّواريخ و تاريخ گزيده و روضة الصّفا و حبيب السّير و لبّ التّواريخ و جهان‌آراى قاضى احمد غفّارى همه در تاريخ عاضد مگر اين اخير كه در اوايل تاريخ ايّوبيّه اسمى از او برده . - و از مآخذ اروپائى : تاريخ خلفاء فاطميّين « 1 » از ووستنفلد ص 327 - 343 ، دائرة المعارف اسلام در عناوين « 2 » شاور ج 4 ص 351 - 352 ، و شيركوه ج 4 ص 396 - 397 ، و صلاح الدّين ايّوبى ج 4 ص 87 - 88 ، و عاضد ج 1 ص 139 - 140 ، و ضرغام ج 1 ص 1005 .\r\n( 58 - ) - ص 733 س 19 : « و شيركوه . . . در هفتم ربيع الآخر سنهء اربع و ستّين و خمسمائة به قاهره رسيد » : اين اصحّ روايات است در تاريخ ورود شيركوه به قاهره و مطابق است با روايت ابو شامهء مقدّسى در كتاب الرّوضتين ج 1 ص 156 و روايت ابن خلّكان در ترجمهء حال صلاح الدّين ايّوبى ج 2 ص 559 . - و به قولى ديگر ورود وى به قاهره در ربيع الاوّل يا در هفتم جمادى الآخرة از سنهء مذكوره بوده ( ابن خلّكان در همان موضع و نيز در ترجمهء حال « شيركوه » و ابن الأثير در حوادث سنهء 564 ) ، و ظاهرا كلمهء « جمادى الآخرة » در اين روايت اخير سهو نسّاخ يا طغيان قلم است از خود مؤلّف به‌جاى « ربيع الآخر » چه\r\n\r\n\r\n","description":"","footnote":"\r\n( 1 ) - اين كتاب به زبان آلمانى است و عنوان آن از قرار ذيل است :\r\n F . Wustenfeld . Geschichte der Fatimiden - Chalifen nach arabischen Quellen , Gottingen , 1881 . \r\n( 2 ) - براى تعيين اسامى مؤلّفين اين مقالات مندرجه در دايرةالمعارف اسلام رجوع شود به سابق ص 850 .\r\n","page_name":" 854 ","page_number":238},
  {"content":"\r\n\r\nقتل شاور به تصريح خود ابن الأثير در همان موضع در هفدهم ربيع الآخر بوده و از خارج مسلّم و اجماعى مورّخين است كه قتل شاور بعد از ورود شيركوه به قاهره بوده است نه قبل از آن .\r\n( 59 - ) - ص 734 س 8 : « و كان ذلك [ اى قتل شاور 
  ] فى السّابع عشر من ربيع الآخر سنة اربع و ستّين و خمسمائة » : كذا فى نسخة ح ، و همين فقط صواب و مطابق با اقوال جمهور مورّخين است از قبيل ابن الأثير در حوادث همين سال 564 و ابن خلّكان در ترجمهء حال شاور « 1 » ج 1 ص 237 و در ترجمهء حال صلاح الدّين ايّوبى 2 : 560 و خطط مقريزى ج 2 ص 175 . - ولى ساير نسخ جهانگشا در اين مورد « سابع ربيع الآخر » دارند و آن بدون شبهه غلط فاحش و كلمهء « عشر » قطعا از بين افتاده است چه علاوه بر مخالفت آن با اقوال جمهور مورّخين از روى قياس و عادت و ظواهر امور نيز صحّت اين تاريخ تقريبا غير ممكن است چه ورود اسد الدّين شيركوه به قاهره به تصريح خود مؤلّف در چند سطر قبل و نيز به تصريح ابو شامهء مقدّسى در كتاب الرّوضتين ج 1 ص 156 در هفتم ربيع الآخر بوده و از خارج واضح است كه در همان روز ورود شيركوه به قاهره كه اعوان او شاور را نكشتند بلكه مدّتى از اين ميانه گذشت و شاور در اداء مال مقرّرى بناى مماطله و مدافعه را گذارد و از استدعاء شيركوه پشيمان گشت و به تدبير آن ايستاد كه او را با ساير رؤساء سپاه شام به بهانهء ضيافت از ميان برگيرد تا بالاخره روزى كه به عادت خود بر سبيل تفقّد به قصد ملاقات شيركوه به عسكر سپاه شام رفته بود صلاح الدّين ايّوبى با يكى دو تن از ياران خود در نتيجهء مواضعه‌اى كه قبلا با يكديگر قرار داده بودند شاور را از راه به بهانه‌اى به كنارى كشيده درحال او را از اسب فرودآوردند و سرش را برداشتند . و بديهى است كه مجموع اين امور و قضايا قطعا بيش از يك روز طول كشيده بوده است ! - و در حقيقت چنان كه از مقايسهء بين تاريخ ورود شيركوه به قاهره ( 7 ربيع الآخر ) و قتل شاور ( 17 همان ماه ) واضح مىشود قتل شاور درست ده روز بعد از ورود شيركوه به قاهره وقوع يافته است .\r\n( 60 - ) - ص 736 س 9 ، عبد الملك عطاش : اين عبد الملك بن عطاش پدر احمد بن عبد الملك بن عطاش معروف صاحب قلعهء شاه‌دز اصفهان است كه در سنهء پانصد هجرى به فرمان سلطان محمّد بن ملكشاه سلجوقى پس از فتح قلعهء مزبوره او را با ياران و اتباع و اشياع به\r\n\r\n\r\n","description":"","footnote":"\r\n( 1 ) - ابن خلّكان در همين موضع در خصوص تاريخ قتل شاور روايتى ديگر نيز نقل كرده و آن هجدهم ربيع الآخر است يعنى با تفاوت يك روز با روايت مشهور .\r\n","page_name":" 855 ","page_number":239},
  {"content":"\r\n\r\nشرحى كه در كتب تواريخ مسطور است به اشدّ انواع عذاب به قتل آوردند . ابن الأثير در حوادث سنهء مذكوره ج 10 ص 180 در حقّ اين عبد الملك گويد : « كان اديبا بليغا حسن الخطّ سريع البديهة عفيفا و ابتلى بحبّ هذا المذهب » . و در راحة الصّدور ص 156 در حقّ همو گويد : « و خطّ او معروفست و در اصفهان بسيار كتب به خطّ او موجود است » .\r\n( 61 - ) - ص 737 س 8 ، فريم : فرّيم به فاء مكسوره و راء مهملهء مشدّدهء مكسوره و ياء مثنّاة تحتانيّهء ساكنه و در آخر ميم « 1 » ( يا پريم ) كه ذكر آن در كتب تواريخ و مسالك و ممالك از قبيل تاريخ طبرى و يمينى و ابن اسفنديار و مسالك و ممالك اصطخرى و ابن حوقل و ابن الفقيه و غيرها بسيار مكرر آمده و در قديم مركز حكومت سلسله‌اى از اصفهبدان طبرستان از طبقهء اوّل از آل باوند « 2 » بوده است . شهرى بوده واقع در كوهستان شرقى مازندران در هزار جريب دودانگهء حاليّه ( يعنى در قسمت غربى جبال هزار جريب ) در جنوب سارى بر لب يكى از فروع رود تجن كه نزديك سارى به بحر خزر مىريزد و اكنون نيز از قرار مذكور بلوكى به همين اسم فريم در همان موضع باقى است « 3 » . رجوع شود به كتاب « مازندران » تأليف رابينوى انگليسى طبع اوقاف گيب ص 57 و به نقشهء مازندران مندرج در همان كتاب ، و به دايرةالمعارف اسلام در عنوان « مازندران » ج 3 ص 488 - 489 به قلم آقاى مينورسكى . رجوع شود نيز به حاشيهء بعد راجع به شهريار كوه . - و نام فريم علاوه بر شهر مذكور بر كوهستانى كه آن شهر در آنجا واقع بوده نيز اطلاق\r\n\r\n\r\n","description":"","footnote":"\r\n( 1 ) - انظر شرح اليمينى : ج 2 ص 10 و 193 .\r\n( 2 ) - اصطخرى و ابن حوقل اين طايفه را آل قارن ناميده‌اند و نصّهما : « فامّا جبال قارن فانّها قرى لا مدينة بها الا سهمار على مرحلة من سارية و مستقرّ آل قارن بموضع يسمّى فريم و هو موضع حصنهم و ذخائرهم و مكان ملكهم و يتوارث صاحب الجبل المملكة بها منذ زمان الأكاسرة » ( اصطخرى ص 205 و ابن حوقل ص 268 ) . و بدون شك مراد دو مؤلف مذكور از آل قارن اولاد قارن بن شهريار هشتمين پادشاه طبقهء اوّل از آل باوند بوده كه طبرى نيز نام او را به همين كيفيّت يعنى « قارن بن شهريار » برده است ( عين عبارت طبرى در ص 383 ح 1 نقل شده است ) نه آل قارن به معنى اخصّ يعنى سلسلهء معروف قارن‌وندان چه قارن‌وندان در سنهء 225 به قتل مازيار معروف كه آخرين پادشاه اين طبقه بود به كلّى منقرض شدند و در حين تأليف كتاب اصطخرى ( حدود 340 ) و ابن حوقل ( حدود 367 ) بيش از صدسال بوده كه ديگر آن سلسله ملوك وجود نداشته‌اند و حال آنكه صريح عبارت دو مؤلّف مذكور اينست كه صحبت از ملوك معاصر خود مىكنند كما هو واضح .\r\n( 3 ) - آنچه ما در حواشى ذيل صفحات ص 737 ح 6 به تبع مرحوم كازانوا در رسالهء « اصفهبدان فريم » احتمال داده‌ايم كه فريم با فيروزكوه معروف نزديك دماوند يكى بوده سهو است بايد اصلاح شود .\r\n","page_name":" 856 ","page_number":240},
  {"content":"\r\n\r\nمىشده است « 1 » .\r\nمآخذ : علاوه بر مآخذ مذكوره در فوق در مواضع ذيل نيز ذكرى از فريم آمده است :\r\nتاريخ طبرى سلسلهء 3 ص 1529 در حوادث سنهء 250 ، اصطخرى ص 205 ، ابن حوقل ص 268 ، ابن الفقيه ص 306 ، شرح تاريخ يمينى ج 2 ص 10 ، 193 ، 196 ، ترجمهء تاريخ ابن اسفنديار بسيار مكرّر ( رجوع شود به فهرست آن « 2 » ) ، معجم البلدان ياقوت ج 3 ص 890 ، ابن الأثير در حوادث سنهء 407 ج 9 ص 110 ، نزهة القلوب حمد اللّه مستوفى ص 162 ، تاريخ مازندران سيّد ظهير الدّين مرعشى بسيار مكرّر ( رجوع به فهرست آن ) ، و از مؤلّفات جديده : كتاب التّدوين فى احوال جبال شروين تأليف مرحوم محمّد حسن خان اعتماد السّلطنة ص 42 ، « اراضى خلافت اسلاميّه » از لسترنج « 3 » ص 372 - 373 ، رسالهء « اصفهبدان فريم » از كازانوا « 4 » بسيار مكرّر . عقيدهء اين مؤلّف اخير چنان كه در حواشى صفحهء سابق نيز بدان اشاره كرديم اينست كه فريم عبارت بوده از همين فيروزكوه حاليّه نزديك دماوند و آن سهو است .\r\n( 62 - ) - ص 737 س 8 ، شهرياركوه : شهرياركوه يا جبل شهريار كه نام آن نيز مانند فريم سابق الذّكر در مؤلّفات قدما « 5 » در مقام صحبت از جبال طبرستان بسيار آمده ظاهرا چنان كه از مقايسه بين عبارات مختلفهء مؤلّفين مذكور واضح مىشود عبارت بوده از سلسلهء جبال هزار جريب حاليّه « 6 » و به عبارة اخرى شهريار كوه نام كوهستانى بوده كه فريم مذكور شهر عمدهء آن بوده است : ابن اسفنديار در فصل شورش اهالى طبرستان به سردارى وندادهرمز بر ضدّ نايبان خليفه گويد « 7 » : « نزد اصفهبد شروين به شهرياركوه\r\n\r\n\r\n","description":"","footnote":"\r\n( 1 ) - « و انضمّ الى الحسن بن زيد [ الدّاعى الكبير 
  ] حوزيّة جبال طبرستان خلا ما كان من سكّان جبل فريم فانّ رئيسهم كان يومئذ و المتملّك عليهم قارن بن شهريار فانّه كان ممتنعا بجبله و اصحابه قلم ينقد للحسن بن زيد و لا من معه حتّى مات ميتة نفسه « ( طبرى در حوادث سنهء 250 سلسلهء 3 ص 1529 باختصار ) » .\r\n( 2 ) - در عنوان  Farim  و  Parim  .\r\n( 3 ) -  G . Le Strange . \r\n( 4 ) -  Paul Casanova , Les Ispehbeds de Firim . \r\n( 5 ) - رجوع شود از جمله به تاريخ يمينى ج 1 ص 395 و ج 2 ص 9 ، 14 ، و معجم البلدان در عنوان « سانيز » ، و ابن الأثير ج 8 ص 273 ، و ج 9 ص 58 ( در حوادث سنوات 366 و 388 ) ، و تاريخ ابن اسفنديار ترجمهء براون و تاريخ سيّد ظهير الدّين ( رجوع به فهارس اين دو مأخذ اخير ) .\r\n( 6 ) - آنچه ما در حواشى ذيل صفحات به تبع مرحوم كازانوا گفته‌ايم كه شهرياركوه عبارت بوده از سلسلهء جبال فيروزكوه و سوادكوه حاليّه سهو است بايد اصلاح شود .\r\n( 7 ) - تاريخ ابن اسفنديار نسخهء كتابخانهء ملّى پاريس « ضميمهء فارسى 1436 » ورق  a  87 مطابق ترجمهء براون ص 126 .\r\n","page_name":" 857 ","page_number":241},
  {"content":"\r\n\r\nفريم فرستادند . . . » ( يعنى پيغام دادند ) . از اضافهء شهرياركوه به فريم ربط و اتّصال بين اين دو نقطه واضحا مشهود است و سابق گفتيم كه قصبهء فريم در هزار جريب دودانگهء حاليّه واقع بوده است . - و ديگر عتبى در تاريخ يمينى ج 2 ص 9 گويد : « و عقدت له [ اى لرستم بن المرزبان 
  ] الأصفهبذيّة على جبل شهريار فتلقّاه نصر الى دنباوند و ساعده على صعوده و امتلاك حدوده فاصاب اهل فريم غلاء عمّ بلاؤه و شمل الكافّة داؤه فاضطرّ نصر الى الانصراف عن رستم بن المرزبان للقحط الشّامل و البلاء النّازل « 1 » . » از سياق اين عبارت كه ابتدا گويد حكومت جبل شهريار را به رستم بن مرزبان دادند و او با نصر بن الحسن بدانجا رفت و سپس گويد كه چون در فريم قحط و غلا روى داد نصر مجبور شد از رستم جدا شود تقريبا بالصّراحة برمىآيد كه فريم جزء جبل شهريار بوده است . - و ديگر ياقوت در معجم البلدان در عنوان « سانيز » گويد : « و عزم نصر بن احمد السّامانى على قصد الرّىّ فجعل طريقه على جبل شهريار فحصره ابو نصر [ السّانيزى 
  ] فى موضع يقال له هزارگرى اربعة اشهر لم يقدر على ان يجوز و لا على ان يتأخّر حتّى بذل له ثلاثين الف دينار حتّى افرج عنه الطّريق » . اين عبارت صريح است كه هزارگرى ( كه به تصريح ابن اسفنديار ص 185 ، 238 همان هزار جريب است ) جزء جبل شهريار بوده است پس لازمهء آن بالضّرورة اين مىشود كه جبل شهريار يا همين سلسلهء جبال هزار جريب بوده است عينا يا شايد اندكى مفهوم آن يعنى مفهوم جبل شهريار وسيع‌تر بوده و شامل قسمتى از جبال مجاوره نيز مىشده است .\r\nامّا جبال قارن كه نام آن نيز در ردف جبل شهريار در عبارات قدما بسيار ديده مىشود باظهر وجوه مفهوم آن نيز عينا يا تقريبا با جبل شهريار يكى بوده است . و از جمله قراين بر صحّت اين دعوى آنكه در همان واقعهء عبور نصر بن احمد سامانى از جبل شهريار كه عبارت ياقوت را در آن خصوص در فوق نقل كرديم ابن الأثير در حوادث سنهء 314 ( ج 8 ص 61 ) در عين همان واقعه به‌جاى جبل شهريار « جبل قارن » ذكر كرده است . - و ديگر آنكه اصطخرى ص 205 و ابن حوقل ص 268 صريحا فريم را جزء جبال قارن و در تحت همان عنوان ذكر كرده‌اند « 2 » . - و همچنين از اين عبارت ابن اسفنديار « 3 » : « و ندا اميدكوه و لفور و فريم كه كوه قارن مىخوانند » نيز صريحا برمىآيد كه فريم جزء كوه قارن بوده ،\r\n\r\n\r\n","description":"","footnote":"\r\n( 1 ) - تاريخ يمينى به اختصار ( شرح منينى ) طبع مصر ج 2 ص 9 - 10 ) .\r\n( 2 ) - عين عبارت اصطخرى و ابن حوقل در ص 856 . ج 2 نقل شده ، رجوع بدانجا شود .\r\n( 3 ) - نسخهء كتابخانهء ملّى پاريس « ضميمهء فارسى 1436 » ورق 71 .\r\n","page_name":" 858 ","page_number":242},
  {"content":"\r\n\r\nو سابق ثابت كرديم كه فريم شهر عمدهء شهرياركوه بوده است .\r\nو امّا جبال شروين كه نام آن نيز در مقام صحبت از جبال طبرستان در كتب متقدّمين در تلو نام فريم و جبال قارن و جبل شهريار بسيار به ميان مىآيد تقريبا شكّى نيست كه عبارت بوده است از همين سوادكوه حاليّه و مرحوم اعتماد السلطنه در كتاب التّدوين فى احوال جبال شروين ص 42 - 43 با دلايل متقنه اين فقره را به حدّ وضوح به ثبوت رسانيده است و گويد هنوز يكى از گردنه‌هاى جبال سوادكوه نزد اهالى معروف به كوه شلفين مىباشد كه بدون شبهه تحريف همان شروين قدماست .\r\n( 63 - ) - ص 737 س 9 ، اندجرود : در حواشى ذيل صفحات شرح مختصرى راجع به اندجرود كه به تقسيم حاليّه نام يكى از نواحى اربعهء الموت است ذكر كرديم ، و چون در ضمن سوق تاريخ اسماعيليّهء الموت در جهانگشا و جامع التّواريخ و مخصوصا در اين مأخذ اخير ذكر اسامى عدّهء كثيرى از قرى و قصبات و جبال و انهار نواحى الموت و رودبار و طالقان دائما به ميان مىآيد و چون بسيارى از اسامى مذكوره به عينها يا با اندك تغيير و تبديلى هنوز الى يومنا هذا باقى است لهذا راقم سطور مناسب چنان ديد كه ذيلا صورتى نسبة كامل از اسامى امروزى جميع قرى و قصبات و مراتع و مزارع و ييلاقات نواحى ثلاثهء مذكوره آنگونه كه در دفاتر وزارت ماليّهء دولت عليّهء ايران ثبت است به دست دهد به احتمال اينكه شايد براى تصحيح يا تعيين موقع پاره‌اى از اسامى نقاط مزبوره كه در كتب تواريخ و مخصوصا در جامع التّواريخ نام آن‌ها بسيار برده مىشود مفيد واقع گردد . - جداول ذيل را دو دوست دانشمند من آقاى حاجى ميرزا عبد الحسين خان شيبانى وحيد الملك و آقاى ميرزا عبّاس خان اقبال آشتيانى - دام افضالهما - مرحمت فرموده به خواهش اين ضعيف از روى دفاتر وزارت جليلهء ماليّه چنان كه در فوق ذكر شد استخراج نموده و سپس پاره‌اى تحقيقات و تصحيحات كه از بعضى مطّلعين اهالى خود محل از قبيل آقاى شيخ محمّد على الموتى وكيل سابق مجلس شورى و آقاى امير محترم رئيس بعضى ايلات مقيم حدود رودبار و الموت و آقاى ميرزا نصر اللّه خان رستگار طالقانى معاون شعبهء جمع ماليّهء طهران به دست آورده‌اند نيز بر آن افزوده و مجموع را چندى قبل براى محرّر اين اوراق فرستاده‌اند . و اينجا موقع را مغتنم دانسته از همگى آقايان سابق الذّكر از صميم قلب تشكّر مىنمايم « 1 » .\r\n\r\n\r\n","description":"","footnote":"\r\n( 1 ) - ما به جهت اطالهء اين قسمت كه در حذف آن ضررى نديديم از صفحه 387 الى 398 از متن اصلى را حروفچينى نكرديم ( شارح ) .\r\n","page_name":" 859 ","page_number":243},
  {"content":"\r\n\r\n( 64 - ) - ص 737 س 10 : طرز : در حواشى ذيل صفحات گفتيم كه در هيچ‌يك از كتب مسالك و ممالك موضعى به اين نام و نشان كه مناسب با مقام ما نحن فيه نيز باشد يافت نشد فقط در تاريخ ابن الأثير در حوادث سنهء 520 نام قريه‌اى از قراى اسماعيليّه از اعمال بيهق ( سبزوار ) به همين املا مذكور است كه چون قريهء مزبوره به تصريح همان مؤلّف از قراى مخصوصهء اسماعيليّه بوده و اينجا نيز صحبت از مسافرت‌هاى حسن صبّاح و تنقّلات اوست . محتمل است كه مراد از هر دو طرز يكى باشد ، و عين عبارت مورّخ مذكور از قرار ذيل است : « و فى هذه السّنة [ 520 
  ] امر الوزير المختصّ ابو نصر احمد بن الفضل وزير السّلطان سنجر بغزو الباطنيّة و قتلهم اين كانوا و حيثما ظفر بهم و نهب اموالهم و سبى حريمهم و جهّز جيشا الى بيهق من اعمال نيسابور و كان فى هذه الأعمال قرية مخصوصة بهم اسمها طرز فقصدها العسكر فقتلوا كلّ من بها و هرب مقدّمهم و صعد منارة المسجد و القى نفسه منها فهلك ، انتهى باختصار . ولى از طرف ديگر چون از سياق عبارت متن از زبان حسن صبّاح : « و در دامغان سه سال مقام ساختم و تا جرجان و طرز و سرحد و چناشك رفتم » ظاهرا چنان مستفاد مىشود كه مواضع مذكوره يعنى طرز و سرحد و چناشك همه از حدود جرجان بوده است ( چناشك كه قطعى است ، رجوع شود به حاشيهء بعد ) و چون مسافت بين بيهق و جرجان زياده از آنست كه بتوان قرى و توابع يكى از آن دو را جزو قرى و توابع ديگرى شمرد ( ما بين خود دو شهر سبزوار و استرآباد قريب پنجاه فرسخ مسافت است ) لهذا فىالواقع نمىتوان اطمينان نمود كه مراد از طرز ما نحن فيه همان طرز مذكور در ابن الأثير باشد .\r\n( 65 - ) - ص 737 س 10 ، چناشك : چناشك كه اكنون نيز به همين اسم باقى است فعلا عبارت است از ناحيهء كوچكى از نواحى « 1 » اربعهء بلوك كوهسار از توابع استرآباد و واقع است تقريبا در انتهاء شرقى ايالت استراباد قريب بيست فرسخ در مشرق شهر استراباد و ده فرسخ در مغرب جاجرم در محلّ تقاطع دوراهى كه يكى از استراباد به بجنورد مىرود و ديگرى از بسطام به بجنورد . ناحيهء چناشك داراى ده دوازده پارچه دهات است به تفصيل ذيل : ايترجلو ، چلين ، قريهء چناشك ، درهء قدمگاه ، دوروك ، گرفنگ ، حسين‌آباد ، كاشىدار ، نراب ، قشلاق ، رودبار ، سيب چال ، وامنان « 2 » ، و قلعهء چناشك كه سابقا از قلاع\r\n\r\n\r\n","description":"","footnote":"\r\n( 1 ) - به اصطلاح خود اهالى از « محلّات » .\r\n( 2 ) - رجوع شود به كتاب « سواحل جنوبى بحر خزر » از ملگونوف روسى ، ص 102 ، 114 ، و به كتاب « مازندران و استراباد » از رابينو طبع اوقاف گيب ص 79 ، 83 - 84 ، 129 ، و به عموم نقشه‌هاى مبسوط ايران .\r\n","page_name":" 860 ","page_number":244},
  {"content":"\r\n\r\nمستحكمهء اين ناحيه بوده معروف است و ذكر آن در كتب تواريخ و مخصوصا در تاريخ يمينى به مناسبت جنگ‌هاى قابوس وشمگير در حوالى آن قلعه براى استرداد سلطنت مغصوبهء خود در حدود 388 و نيز به مناسبت حبس و قتل پادشاه مزبور در همين قلعه بسيار آمده است « 1 » .\r\n( 66 - ) - ص 737 س 11 ، بومسلم رازى : اين بومسلم رازى كه از جانب نظام الملك مأمور به گرفتن حسن صبّاح بوده به تصريح ابن الأثير در حوادث سنهء 494 ( ج 10 : 131 ) داماد وزير مزبور و والى رىّ بوده است و نام وى در راحة الصّدور راوندى ص 140 - 141 در ضمن شرح وقايع سلطنت بركياروق ( سنهء 486 - 498 ) و در تاريخ سلجوقيّهء عماد كاتب ص 93 در ضمن حوادث سلطنت محمّد بن ملكشاه ( سنهء 498 - 511 ) نيز آمده است .\r\nپس معلوم مىشود كه وى به نحو قدر متيقّن تا اوايل عهد اين پادشاه اخير يعنى تا حدود 500 هجرى در حيات بوده است . و معزّى را قصيده‌ايست غرّاء در مدح صاحب ترجمه كه چون حاوى پاره‌اى اشارات تاريخى است و ديوان شاعر مزبور نيز تاكنون به چاپ نرسيده مناسب ديديم ذيلا آن را درج نمائيم و از اين قصيده معلوم مىشود كه پدر معزّى ( يعنى برهانى ) نيز از مدّاحان همين بو مسلم رازى بوده است ، و هي هذه « 2 » :\r\n\r\nقصيدهء معزّى در مدح بو مسلم رازى\r\n تا باغ زرد روى شد از گشت روزگار * بر سر نهاد تودهء كافور كوهسار\r\nاز برف شد بدايع كهسار در حجاب * وز ابر شد صنايع خرشيد در حصار\r\nهامون برهنه گشت ز ديباى هفت رنگ * كرد و نهفته گشت به سنجاب سيل بار\r\nباد صبا به باغ نسوزد همى بخور * باد خزان به چرخ بر آرد همى بخار\r\nزاغ سياه يافت به ميراث بوستان * ماغ سپيد داد به تاراج لاله‌زار\r\nقمرى كنون همىنسرايد به گلستان * بلبل كنون همىنگرايد به مرغزار \r\n\r\n\r\n","description":"","footnote":"\r\n( 1 ) - رجوع شود به شرح تاريخ يمينى ج 2 ص 6 ، 174 - 177 ، و معجم الأدباء ياقوت ج 6 ص 151 ، و معجم البلدان همو در باب جيم به‌عنوان « جناشك » و نيز استطرادا در عنوان « سميران » ، و قابوس‌نامه در باب بيستم طبع طهران ص 87 ، و تاريخ ابن اسفنديار ( ترجمهء براون ) ص 232 - 233 ، و ابن الأثير ج 9 ص 99 در حوادث سنهء 403 ، و تاريخ مازندران از سيّد ظهير الدّين ( رجوع به فهرست آن ) ، و تذكرهء دولتشاه سمرقندى ص 528 - 529 .\r\n( 2 ) - نقل از مجموعهء دواوين شعراء ستّه معزّى و اثير اخسيكت الخ نسخهء ديوان هند نمرهء 132 ورق 15 ( فهرست ايته نمرهء 913 ) .\r\n","page_name":" 861 ","page_number":245},
  {"content":"\r\n\r\n آذر به‌جاى لالهء كوهى است با فروغ * آبى به‌جاى سوس خموليست « 1 » آبدار\r\nهر روز بر درخت بپوشند جامه‌اى * كش زرّ پخته پود بود سيم خام تار\r\nيك‌چند نوبهار بياراست روى خويش * آمد خزان و كرد نهان روى نوبهار\r\nزودا كه نوبهار بر آرد سر از زمين * گردد به دولت ثقة الدّولة آشكار\r\nصدر عراقيان و خداوند رازيان * بو مسلم ستوده رئيس بزرگوار\r\nنسل سروشيار پراگنده در جهان * بو مسلمست سيّد نسل سروشيار\r\nگر « 2 » گاه كودكى پدر از وى كناره شد * بختش به عزّ و ناز بپرورد بر كنار\r\nشد بدسگال دولت او پيش كار « 3 » خلق * و او را هميشه بخت بلندست پيش كار\r\nاو روز و شب ز خالق هفت آسمان بشكر * دشمنش دام خدمت مخلوق را شكار\r\nاى درگه بلند تو تأليف احتشام * اى حضرت شريف تو تصنيف اختيار\r\nدر حق شناختن ز تو بِهْ نيست حق‌شناس * در حق گزاردن ز تو مِهْ نيست حق‌گزار\r\nروز درنگ تو نبود خاك را سكون * روز شتاب تو نبود چرخ را مدار\r\nكار هنر به همّت تو گيرد استوا * بند خرد به دولت تو گردد استوار\r\nگفتار تست حجّت تقدير لم‌يزل * كردار تست صورت توفيق كردگار\r\nجاه تو وصف را ندهد پيش خويش راه * بخت تو وهم را ندهد پيش خويش بار\r\nسرگشته شد ز جود تو گردون به زير عرش * فرسوده شد ز حلم تو ماهى به زير بار\r\nاز عزم خويش بر دل مردان زنى رقم * وز حزم خويشتن سر شيران كنى فشار\r\nآسايش قضا و قدر زيردست تست * با خامهء تو هر دو رفيقند و سازگار\r\nآن ساختى به خامه كه هرگز نساختند * موسى به چوب رنده « 4 » و حيدر به ذو الفقار\r\nتا كَىْ ز جود صاحب عَبّاد و همّتش * در خدمت تو هست به همّت چنو هزار\r\nنَبْتى كه بردمد به سپاهان ز خاك او * هر ساعتى ثناى تو گويد هزار بار\r\nاى بخت تو فراشته بر آسمان عَلَم * وى نام تو نگاشته بر مشترى نگار\r\nمن كهتر آمدم ز نشابور سوى رى * وز بهر خدمت تو گذشتم برين ديار\r\nدر مجلس تو بود يكى شاعر عزيز * زان شاعر عزيز معزّيست يادگار\r\nاز شهريار خلعت و منشور يافتم * مقبل شدم به خلعت و منشور شهريار\r\nدانم كه اختيار پدر خدمت تو بود * من نيز چون پدر كنم اين خدمت اختيار \r\n\r\n\r\n","description":"","footnote":"\r\n( 1 ) - كذا فى الأصل ( ؟ ) .\r\n( 2 ) - تصحيح قياسى ، و فى الأصل « كز » با زاء معجمه .\r\n( 3 ) - پيشكار به معنى خدمتكار است ( برهان ) .\r\n( 4 ) - كذا فى الأصل .\r\n","page_name":" 862 ","page_number":246},
  {"content":"\r\n\r\n در روز « 1 » روزگار برم بر بساط تو * زان پس شوم به خدمت سلطان روزگار\r\nدرياست خاطر من و گوهر درو سخن * بر مجلس شريف تو گوهر كنم نثار\r\nشعرى كه خاطرم به معانى بپرورد * باشد يكى طويله پر از درّ شاهوار\r\nدر قعر « 2 » و در شناختن شعرهاى خويش * بر همّت و كفايت تو كردم اختصار\r\nتا هست در زمانهء فانى بلند و پست * تا هست در . . . « 3 » گيتى عزيز و خوار\r\nبادى بلند و دشمن تو پست و سرنگون * بادى عزيز و حاسد تو خوار و خاكسار\r\nاقبال همنشين تو بالصّيف و الشّتا * توفيق رهنماى تو باللّيل و النّهار \r\n( 67 - ) - ص 738 س 9 ، « تا شب چهارشنبه الخ » : چنان كه در مواقع خود در حواشى ذيل صفحات اشاره نموده‌ايم « 4 » چندين فقره از مندرجات اين فصل راجع به حسن صبّاح بعضى مطوّل و بعضى مختصر ( از جمله همين موضع ما نحن فيه الى يك صفحهء ديگر ) تقريبا به عين عبارت در نسخ معمولهء تاريخ ابن اسفنديار نيز مسطور است . و چون تأليف تاريخ ابن اسفنديار زمانا مقدّم بر تأليف جهانگشاى جوينى است ( تاريخ ابن اسفنديار در حدود 613 و جهانگشا در حدود 658 تأليف شده ) بالطّبع متبادر به ذهن چنانست كه يا جوينى اين فقرات را از ابن اسفنديار بايد نقل كرده باشد يا هر دو از مأخذى مشترك برداشته باشند . ولى محتمل است نيز كه يكى از قرّاء متأخّر اين فقرات را از تاريخ جهانگشاى جوينى جابه‌جا به مناسبت مقام به تاريخ ابن اسفنديار ملحق كرده باشد . و هركس اندك تتبّعى در اين كتاب اخير نموده و با وضع و ترتيب آن مأنوس باشد مىداند كه اين فقره نسبت به كتاب مزبور تازگى ندارد و الحاقيّات متأخّرين در آن كتاب فراوان است و در بعضى مواضع دنبالهء وقايع تا سنهء 750 يعنى تا قريب 140 سال بعد از عصر مؤلّف امتداد داده شده است .\r\n( 68 - ) - ص 743 س 11 سحنه : سحنه كه در كتب مسالك و ممالك و غيره به املاى صحنه و صهنه نيز ملاحظه شده و هنوز نيز به همين اسم باقى است نام قريه‌ايست از توابع كرمانشاه در ده فرسخى مشرق آن شهر بر سر راه بين بيستون از طرف مغرب و كنگور از\r\n\r\n\r\n","description":"","footnote":"\r\n( 1 ) - كذا فى الأصل ( ؟ ) .\r\n( 2 ) - كذا فى الأصل ( ؟ ) .\r\n( 3 ) - يك كلمه اينجا در اصل نسخه محو شده است .\r\n( 4 ) - مزيدا للتّوضيح تكرار مىكنيم كه مجموع فقرات مشتركه بين جهانگشا و تاريخ ابن اسفنديار از قرار ذيل است : جهانگشا ج 3 ص 194 س 4 - ص 195 س 10 ، و ص 198 س 10 - ص 199 س 7 ، و ص 202 س 9 - 11 ، و ص 203 س 7 - ص 204 س 12 ، ( مطابق متن قزوينى ) مطابق تاريخ ابن اسفنديار نسخهء كتابخانهء ملّى پاريس « ضميمهء فارسى 1432 » ورق  b  154 -  b  155 در فصل راجع به سلطنت حسام الدّولة شهريار بن قارن بن سرخاب مؤسّس سلسلهء دوّم از آل باوند .\r\n","page_name":" 863 ","page_number":247},
  {"content":"\r\n\r\nطرف مشرق تقريبا به مسافت متساوى بين آن دو نقطه . و در طرف شمال سحنه بلافاصله ناحيهء دينور واقع است . و تمام ناحيه‌اى را كه قريهء سحنه قصبهء آنست نيز به همان نام بازخوانند . ناحيهء سحنه داراى 28 پارچه دهات است كه قسمت عظيمى از سكنهء آن از طوايف « اهل حق » يا على اللّهيان مىباشند . نام صحنه بسيار قديمى است و بيش از هزار سال است كه اصطخرى ( حدود سنهء 340 ) اسم اين قريه را به همين هيئت ذكر كرده و تعيين موضع آن را نموده است « 1 » .\r\nو مخفى نماناد كه در محلّ قتل نظام الملك ما بين مورّخين اختلاف بسيارى است ، بعضى از ايشان از قبيل صاحب راحة الصّدور 135 ، و ابن الأثير 10 : 84 قتل او را در نهاوند يا در « حدود نهاوند » بدون تعيين حقيقى محلّ ذكر كرده‌اند ، و بعضى ديگر مانند ابن اسفنديار 155 ، و جوينى در همين موضع ما نحن فيه و جامع التّواريخ 73 ، و ابن خلّكان 1 : 157 ، و تاريخ گزيده 448 مقتل او را در سحنه ضبط كرده‌اند با قيد اينكه اين نقطه نزديك نهاوند است . و به ظنّ غالب بل به نحو قطع و يقين مراد ايشان از سحنه همين قريهء واقعه در ده فرسخى مشرق كرمانشاه بوده است بدون شبهه ؛ چه موضعى ديگر بدين نام و نشان كه نزديك نهاوند نيز باشد در هيچ‌يك از كتب مسالك و ممالك مذكور نيست . و اين قريه گرچه ما بين آن و نهاوند كه در جنوب شرقى آن واقع است قريب پانزده فرسخ مسافت است ولى به نحو مسامحه و اجمال مىتوان گفت كه « نزديك نهاوند » است چه قرب و بعد از امور اضافى است . - ياقوت در معجم البلدان 3 : 919 مقتل نظام الملك را در موضعى موسوم به فنديسجان از قراى نهاوند ضبط كرده است و همچنين قزوينى در آثار البلاد در ذيل « طوس » ص 276 ، الّا اينكه اينجا فنديسجان « قيد سجان » طبع شده است با قاف و ياء ( به‌جاى فاء و نون ) . - و از همه عجيب‌تر قول صاحب\r\n\r\n\r\n","description":"","footnote":"\r\n( 1 ) - رجوع شود به اصطخرى ص 196 ، و ابن حوقل ص 256 ، و معجم البلدان در ذيل « ماذران » ج 4 : 381 ( ياقوت مستقلا نيز « سحنه » را عنوان نموده ولى در تحت اين عنوان تعيين موضوع حقيقى آن را ننموده و از آن بىاطلاع بوده است ) ، و نزهة القلوب ص 165 ، و بستان السّياحة ص 329 ، و « اراضى خلافت شرقيّه » از لسترنج ص 188 - 189 ، و دائرة المعارف اسلام به قلم آقاى مينورسكى ج 4 : 66 ، و به عموم نقشه‌ها و كتب جغرافى جديد . - و مخفى نماناد كه اين سحنهء ما نحن فيه را نبايد با سحنه ( سنّه ، سنندج ) پايتخت كردستان ايران اشتباه نمود كه اصلا و ابدا ربطى ما بين اين دو نقطه نيست . رجوع شود براى اين سحنهء اخير به « اراضى خلافت اسلاميّه » از لسترنج ص 188 و 190 ، و دائرة المعارف اسلام ج 4 ص 233 - 237 در عنوان سنه  ( Senna )  ، و به عموم كتب جغرافياى جديد ، در مؤلّفات قدما اصلا و ابدا ذكرى و اثرى از اين سحنه نيست .\r\n","page_name":" 864 ","page_number":248},
  {"content":"\r\n\r\nتجارب السّلف است كه مقتل او را در بروجرد كه قريب بيست و پنج فرسخ با سحنهء جمهور مورّخين مسافت دارد ضبط نموده است « 1 » با آنكه مؤلّف مزبور ترجمهء احوال نظام الملك را از جميع مأخذ ديگرى كه تاكنون به نظر راقم سطور رسيده مفصّل‌تر و جامع‌تر نگاشته است .\r\n( 69 - ) - ص 758 س 17 : على ذكره السّلام جملهء دعائيّه است مانند « عليه السّلام » و « عليه الصّلاة و السّلام » و نحو ذلك يعنى بر ذكر او و بر ياد او سلام و درود باد ، و ابتدا لابد مىگفته‌اند « حسن على ذكره السّلام » يا « مولانا على ذكره السّلام » يا نحو ذلك يعنى به علاوهء نام يا لقب مدعوّ له قبل از جملهء دعائيّه « 2 » ، و سپس به كثرت استعمال نام مدعوّ له را حذف و فقط به جملهء دعائيّه اكتفا كرده‌اند . بعينه نظير استعمالات صاحب صفوة الصّفا كه از شيخ صدر الدّين بن شيخ صفىّ الدّين اردبيلى كه شيخ او و مأخذ غالب روايات اوست در آن كتاب غالبا به اين طريق تعبير مىنمايد كه « ادام اللّه بركته چنان گفت » يا « با ادام اللّه بركته به فلان جاى رفتيم » بدون هيچ سبق ذكرى مطلقا و اصلا از شيخ صدر الدّين بلكه به كلّى در ابتداى كلام و در اوّلين كلمهء حكايات به نحوى كه جملهء « ادام اللّه بركته » در اصطلاح مؤلّف مزبور تقريبا علم بالغلبه شده است براى شيخ صدر الدّين اردبيلى كه ازو به غير اين طريقه الّا ما شذّ و ندر تعبير نمىنمايد .\r\n( 70 - ) - ص 763 س 10 ، ناصر الدّين منكلى : ناصر الدّين منكلى « 3 » از مماليك اتابك مظفّر الدّين ازبك بن محمّد بن ايلدگز از اتابكان آذربايجان بود . در سنهء 608 منكلى بر شمس الدّين ايتغمش صاحب بلاد جبل يعنى رى و اصفهان و همدان و توابع خروج نموده او را مغلوب و مقتول ساخت و خود به‌جاى او حاكم مطلق عراق عجم گرديد ولى چون با ملوك اطراف از جمله مخدوم خود اتابك ازبك مذكور و خليفهء وقت ناصر عبّاسى و جلال الدّين حسن نومسلمان از ملوك اسماعيليّهء الموت ناسازگارى مىنمود ايشان به تفصيلى كه در كتب تواريخ مذكور است بالأخره همگى بر ضدّ او متّفق شده در شهور سنهء 611 ( به روايت جوينى ) يا 612 ( به روايت ابن الأثير ) با لشكرى گران به دفع او\r\n\r\n\r\n","description":"","footnote":"\r\n( 1 ) - تجارب السّلف طبع جديد آقاى اقبال ص 280 .\r\n( 2 ) - يا اگر هم از ابتدا نام مدعوّ له را ذكر نمىكرده‌اند لابد در نيّت مىگرفته‌اند .\r\n( 3 ) - منكلى از اعلام تركى و ظاهرا منقول از صفت مينگلى است به معنى خال‌دار ( « مينگ » به معنى خالى و « لى » ادات نسبت ) مثلا منكلى بغا يعنى گاو نر خال‌دار ( ترجمان تركى و عربى طبع هوتسما ص 32 از ترجمه ، و قاموس پاوه دوكورتى ص 507 ) .\r\n","page_name":" 865 ","page_number":249},
  {"content":"\r\n\r\nمتوجّه گشتند و در حوالى همدان بين الفريقين تلافى دست داده منكلى منهزم و پس از چندى به دست آمده به قتل رسيد و ممالك او فىمابين متّحدين تقسيم گرديد و از جمله عراق عجم به سهم اتابك ازبك افتاد و وى حكومت آن بلاد را به سيف الدّين اغلمش آتى الذّكر مملوك برادرش اتابك ابو بكر بن محمّد بن ايلدگز واگذار نمود « 1 » .\r\nامّا شمس الدّين آيتغمش مذكور كه مغلوب صاحب ترجمه گرديد او نيز از مماليك جهان‌پهلوان محمّد بن ايلدگز از اتابكان آذربايجان بود « 2 » و او نيز به همين منوال در سنهء 600 بر مخدوم خود كوكجه والى بلاد جبل خروج نموده پس از وقوع محاربه بين فريقين كوكجه در جنگ مغلوب و مقتول گرديد و آيتغمش بر ممالك متصرّفى او از همدان و رى و ساير بلاد جبل استيلا يافت و مدّت هشت سال به حكومت آن بلاد من حيث الاستقلال اشتغال نمود تا در سنهء 608 به دست ناصر الدّين منكلى چنان كه گفتيم كشته شد . و نام اين آيتغمش را در بعضى از كتب تواريخ آيدغمش با دال به‌جاى تاء نيز نوشته‌اند « 3 » و مآل هر دو يكى است . و ابو الشّرف ناصح بن ظفر بن سعد المنشى الجرفادقانى مترجم معروف تاريخ يمينى معاصر اين شمس الدّين آيتغمش بوده و نام او را در ديباچهء كتاب خود به عبارات ذيل برده است : « خاقان اعظم پادشاه معظّم شمس الدّولة و الدّين نصرة الإسلام و المسلمين ملك ملوك الشّرق و الغرب غازى بيك آيدغمش حرس اللّه جلاله و ضاعف اقباله كه ناب احدّ و ركن اشدّ دولت بود و عماد و عمدهء ملك الخ « 4 » » . و چنان كه معلوم است ترجمهء مزبور به تصريح خود مترجم در سنهء 603 يعنى در اواسط عهد آيتغمش ( 600 - 608 ) به اتمام رسيده است « 5 » .\r\nو امّا سلف آيتغمش نور الدّين كوكجه « 6 » وى نيز به شرح ايضا از مماليك ترك اتابك\r\n\r\n\r\n","description":"","footnote":"\r\n( 1 ) - رجوع شود به ابن الأثير در حوادث سنوات 608 - 610 ، 612 ( ج 12 ص 137 - 139 ، 141 - 142 ) ، و راحة الصّدور 402 ، و تاريخ ابو الفدا در حوادث سنهء 610 و 612 .\r\n( 2 ) - ابن الأثير 12 : 91 در حوادث سنهء 600 .\r\n( 3 ) - از جمله در تاريخ ابو الفدا در حوادث سنهء 610 و در مقدّمهء ترجمهء تاريخ يمينى ، - و آيتغمش يا آيدغمش از اعلام تركى است به معنى « ماه طلوع كرده » يعنى ماه متولّد شده ( « بزغ القمر يعنى ولد قمر » ) مركّب از آى به معنى ماه و تغمش يا دغمش به معنى طلوع كرده ( ترجمان تركى و عربى طبع هوتسما ص 29 از متن و 57 از ترجمه ) .\r\n( 4 ) - ترجمهء تاريخ يمينى طبع طهران ص 11 .\r\n( 5 ) - براى مزيد اطّلاع از سوانح احوال آيتغمش رجوع شود به ابن الأثير در حوادث سنوات 600 ، 602 ، 603 ، 608 - 610 ( جلد 12 ص 91 ، 110 - 111 ، 120 ، 137 ، 139 ) ، و راحة الصّدور ص 395 ، و تاريخ ابو الفدا در حوادث سنهء 600 و 610 ( ج 3 : 105 ، 115 ) .\r\n( 6 ) - از اعلام تركى منقول از الوان است به معنى « كبود رنگ » مصغّر كوك به معنى كبود ، از جنس آقجه -\r\n","page_name":" 866 ","page_number":250},
  {"content":"\r\n\r\nپهلوان محمّد بن ايلدگز بود و پس از انقراض سلجوقيّهء عراق در سنهء 591 به دست تكش خوارزمشاه وى بر قسمت عمدهء عراق عجم استيلا يافت ( و قسمت ديگر به دست مياجق نامى از مماليك تكش خوارزمشاه افتاده بود ) و مدّت نه سال با كمال استقلال به حكمرانى آن ولايات اشتغال داشت تا در سنهء 600 چنان كه گفتيم به دست آيتغمش كشته شد و ممالك او به تصرّف وى درآمد « 1 » .\r\nو كلّيّة چنان كه ملاحظه شد از حدود 590 به بعد الى قريب مدت بيست و پنج سال يعنى در دورهء فترت بين انقراض سلجوقيهء عراق و خروج مغول در بلاد جبل كه عبارت از رى و همدان و اصفهان و مضافات باشد يك سلسلهء كوچكى از مماليك ترك كه عمده از غلامان اتابكان آذربايجان و يكى دو تن نيز از غلامان خوارزمشاهيان بوده‌اند سلطنتى كما بيش بالاستقلال نموده‌اند ولى چون در هيچ‌يك از كتب تواريخ به هيئت مجموعى و در فصل مخصوصى سوانح احوال ايشان مذكور نيست لهذا كمتر كسى از مجارى حالات ايشان و حتّى از وجود چنين سلسله و اسامى افراد ايشان اطّلاع كاملى دارد . و مقصود از « سلسله » در اينجا نه اعضاء يك خاندان است با سلطنت موروثى از قبيل سلجوقيّه و خوارزميّه و غير هم بلكه مراد آنست كه نظير مصر در دورهء مماليك هر غلام تركى كه در خود قوّهء خروج مىديده بر مخدوم خود و مالك رقّ خود پادشاه وقت ياغى شده و به قهر و غلبه بر مملكت او استيلا مىيافته و چند روزى به فرمانفرمائى بلاد و تحكّم در رقاب عباد دل خوش مىكرده تا نوبت به غلام ترك غارتگر ديگرى مىرسيده و عين همين ترتيب از طرف او شروع مىشده است . و عجب آنست كه اين دولت‌هاى مستعجل همه مانند ظلّ زائل و احلام نائم به غايت كم‌دوام و سريع الزّوال بوده‌اند چنان كه در مدّت بيست و پنج سال پنج نفر از مماليك ترك در عراق عجم سلطنتى چنان كه گفتيم كما بيش بالاستقلال نموده‌اند به اين ترتيب :\r\nكوكجه مملوك اتابك پهلوان محمّد بن ايلدگز ( سنهء 591 - 600 ) ،\r\nمياجق مملوك تكش خوارزمشاه ( سنهء 591 - 595 ) ،\r\nآيتغمش مملوك همان اتابك پهلوان مذكور ( سنهء 600 - 608 ) ،\r\n\r\n\r\n","description":"","footnote":"\r\nسفيد رنگ ، و قراجه - سياه رنگ ( ترجمان تركى و عربى ص 31 از ترجمه ) .\r\n( 1 ) - براى اطّلاع از احوال كوكجه رجوع شود به ابن الأثير در حوادث سنوات 591 ، 600 ( ج 12 : 55 ، 91 ) ، و ابو الفدا نيز در حوادث همين سنوات ( ج 3 : 91 ، 105 كه هر دو جا او غلطا « كلجا » به‌جاى « ككجا » چاپ شده است ) ، و راحة الصّدور به هيئت ككجه ص 388 ، 391 - 402 ( بسيار مفصّل و مبسوط ) .\r\n","page_name":" 867 ","page_number":251},
  {"content":"\r\n\r\nمنكلى مملوك اتابك ازبك بن محمّد بن ايلدگز ( سنهء 608 - 611 يا 612 ) ،\r\nاغلمش « 1 » مملوك اتابك ابو بكر بن محمّد بن ايلدگز ولى از بستگان و بركشيدگان سلطان محمّد خوارزمشاه ( سنهء 611 يا 612 - 614 ) ،\r\n( 71 - ) - ص 763 س 20 ، مظفّر الدّين وجه السّبع : مظفّر الدّين سنقر معروف به وجه السّبع از اكابر مماليك خليفه النّاصر لدين اللّه عبّاسى و از جانب خليفهء مزبور امير حاجّ بود . و چون وزير خليفه نصير الدّين بن مهدى علوى همواره با او عداوت مىورزيد در سنهء 603 مظفّر الدّين مذكور در عرض راه حج در موضعى موسوم به مرخوم حجّاج را همچنان به حال خود رها كرده از ترس وزير به شام فرار نمود و همواره در همان‌جا مىبود تا در سنهء 608 پس از عزل وزير به بغداد بازگشت و خليفه وى را اعزاز نموده كوفه را به اقطاع به وى ارزانى داشت « 2 » . و در سنهء 612 ( يعنى در همين مورد محلّ گفتگوى ما ) كه ملوك اطراف بر ضدّ ناصر الدّين منكلى صاحب عراق عجم چنان كه گذشت اتّحاد نموده بودند وى سردار لشكريان ناصر خليفه بود ، و در سنوات 619 و 622 وى به تصريح ابن الأثير و جوينى حاكم خوزستان بوده است « 3 » و معلوم نيست در چه تاريخى بدان وظيفه منتصب شده بوده . و در اين سنهء اخير هنگامى كه سلطان جلال الدّين منكبرنى پس از مراجعت از هندوستان به محاصرهء شوشتر پرداخت مظفر الدّين صاحب ترجمه در دفاع آن شهر آنچه لازمهء احتياط و مراقبت و مقاومت بود مرعى داشت و مردانه پاىفشارى نمود و نگذارد تا آن شهر به دست خوارزميان افتد تا عاقبة الامر سلطان جلال الدّين اضطرارا از سر محاصرهء برخاسته راه خود پيش گرفت « 4 » .\r\n( 72 - ) - ص 763 س 21 ، مظفّر الدّين كوكبورى : يعنى ملك معظّم ابو سعيد مظفّر الدّين كوكبورى « 5 » بن زين الدّين على كوچك بن بكتكين بن محمّد از طوايف تركمان حاكم اربل و شهرزور و از سرداران مشهور صلاح الدّين ايّوبى . در اوايل جوانى از جانب اتابكان موصل از سلسلهء آقسنقرى حاكم حرّان از بلاد جزيره بود ، و در سنهء 578 به خدمت\r\n\r\n\r\n","description":"","footnote":"\r\n( 1 ) - رجوع شود به ص 870 .\r\n( 2 ) - ابن الأثير در حوادث سنهء 603 ( 12 : 120 ) .\r\n( 3 ) - ابن الأثير در حوادث سنهء 622 ( 12 : 195 ) ، و جهانگشا 2 : 524 .\r\n( 4 ) - براى اطّلاع از تفصيل احوال مظفّر الدّين وجه السّبع رجوع شود به ابن الأثير در حوادث سنوات 603 ، 604 ، 612 ، 622 ( جلد 12 ص 120 ، 128 ، 141 ، 195 ) .\r\n( 5 ) - كوكبورى از اعلام تركى است به معنى « گرگ كبود » ( « و هذا اسم تركىّ معناه بالعربيّة ذئب ازرق » - ابن خلّكان 2 : 9 ) ، از « كوك » به معنى كبود و « بورى » يا « برو » به معنى گرگ ( ترجمان عربى و تركى طبع هوتسما ص 11 و 31 از متن و 33 و 61 از ترجمه ) .\r\n","page_name":" 868 ","page_number":252},
  {"content":"\r\n\r\nسلطان صلاح الدّين ايّوبى پيوست و از جملهء مقرّبان مخصوص وى گرديد و از اين تاريخ به بعد تا سنهء 586 صاحب ترجمه در غالب غزوات و محاربات سلطان مذكور با صليبيّين فرنگ حاضر و ملازم ركاب او بود و شجاعت‌هاى فوق‌العاده در آن جنگ‌ها از وى به ظهور رسيد به خصوص در وقعهء مشهور حطّين « 1 » در سنهء 583 كه قريب سى هزار نفر از عساكر فرنگ در آن وقعه كشته و سى هزار نفر ديگر اسير شدند « 2 » . در سنهء 581 سلطان صلاح الدّين خواهر خود ربيعه خاتون را به حبالهء نكاح وى درآورد ، و در سنهء 586 پس از وفات برادر صاحب ترجمه زين الدّين يوسف بن على كوچك حاكم اربل سلطان صلاح الدّين حكومت بلاد اربل را به وى ارزانى داشت و شهرزور را نيز بر آن مزيد كرد و وى در همين سال از خدمت سلطان صلاح الدّين جدا شده به مقرّ حكومت خود پيوست و تا آخر عمر يعنى تا چهل و چهار سال ديگر در همان وظيفه و شغل باقى بود . در سنهء 612 در موقعى كه ملوك اطراف با خليفهء ناصر عبّاسى بر ضدّ ناصر الدّين منكلى والى بلاد جبل به تفصيل مذكور در متن قيام نموده بودند وى نيز در جزو متّحدين با سپاه اربل در مصاف حاضر و سردار جميع عساكر متّحدين بود ، از سنهء 617 به بعد پس از خروج مغول و حملات مكرّر ايشان به نواحى بلاد او وى به كرّات با عساكر خود به اتّفاق عساكر موصل و بغداد در صدد دفاع برآمد گرچه چندان كارى از پيش نبرد « 3 » . و در سنهء 622 پس از معاودت سلطان جلال الدّين منكبرنى از هندوستان و عبور وى از حدود بلاد وى صاحب ترجمه با سلطان مزبور از در صلح و مسالمت درآمد « 4 » . عاقبت در 28 رمضان سال 630 در اربل وفات يافت در سنّ هشتاد و يك سالگى ( تولّد وى در 27 محرّم سنهء 549 بوده به قلعهء موصل ) و چون فرزند و جانشينى نداشت اربل و مضافات را برحسب وصيّت به خليفهء عبّاسى مستنصر واگذار نمود « 5 » .\r\nمظفّر الدّين كوكبورى از اخيار ملوك عالم و در اعمال برّ و احسان به عباد اللّه و اشاعهء خيرات و اعطاى صلات و صدقات در همه آفاق معروف و همگى همّت او به ترفيه احوال رعايا و دستگيرى فقرا و ضعفا و عجزه و مرضى و اصحاب آفات و كودكان و بيوه‌زنان و امثال اين طبقه از ناس مصروف بود . در بلاد قلمرو خود انواع مريض‌خانه‌ها و دار الأرامل و دار الأيتام و دار العميان و دار العجزه و دار الرّضاعة براى كودكان سر راهى و\r\n\r\n\r\n","description":"","footnote":"\r\n( 1 ) - ابن خلّكان 2 : 6 .\r\n( 2 ) - كتاب الرّوضتين ابو شامهء مقدّسى 2 : 82 .\r\n( 3 ) - ابن الأثير 12 : 174 - 175 ، 233 ، و الحوادث الجامعة 27 - 30 .\r\n( 4 ) - ابن الأثير 12 : 196 .\r\n( 5 ) - الحوادث الجامعة 23 ، و ابو الفدا 3 : 153 .\r\n","page_name":" 869 ","page_number":253},
  {"content":"\r\n\r\nدار الضّيافة و ساير بقاع خير از مدارس و خوانق و رباطات و غيره طرح انداخت و براى هريك از آن ابنيهء رفيعه مستغلّات خوب و املاك مرغوب موقوفات ساخت . هفته‌اى دو روز شخصا به بيمارخانه‌ها مىرفت و به غرفهء يك‌يك از مرضى داخل مىشد و از هريك از ايشان تفقّد و دلجوئى مىنمود و مىپرسيد شب چگونه به سر برده و چه خورده و چه آرزو دارد و حالش چگونه است و مقدارى زر به دو مىداد و از آنجا به غرفهء ديگر مىرفت و هكذا تا به جميع غرفه‌ها قدم نهاده با همه صحبت مىنمود و خوشروئى مىكرد و دل ايشان را به دست مىآورد . و هرساله مبلغ خطيرى براى بازخريدن اسراى مسلمين از قيد فرنگ به صحابت جمعى از امناء خود به ديار سواحل و شامات مىفرستاد . و مبلغ خطير ديگرى براى توزيع بر فقراء حرمين شريفين به مكّه و مدينه گسيل مىداشت . و سبيلى « 1 » براى حجّاج بيت اللّه الحرام كه جميع لوازم و ما يحتاج ايشان در آن تهيّه شده بود به مكّه ارسال مىنمود . الى غير ذلك از اعمال خيريّه و صدقات جاريه و رقبات دارّه كه اينجا موقع تفصيل آن‌ها نيست و در تاريخ ابن خلّكان مفصّلا و مبسوطا در ترجمهء احوال او مذكور است « 2 » .\r\n( 73 - ) - ص 764 س 2 ، سيف الدّين ايغلمش : ايغلمش « 3 » ( يا به املاى معروف‌تر اين كلمه :\r\nاغلمش ) از مماليك ترك اتابكان آذربايجان بود « 4 » و پس از شكست ناصر الدّين منكلى از عساكر متّحدين به تفصيلى كه سابقا مذكور شد در سنهء 611 يا 612 در حوالى همدان و تقسيم ممالك او فىمابين ايشان اتابك ازبك حكومت بلاد عراق عجم را كه به سهم او\r\n\r\n\r\n","description":"","footnote":"\r\n( 1 ) - براى تفسير كلمهء « سبيل » رجوع شود به ج 2 ص 96 ح 5 ( از متن مرحوم قزوينى ) .\r\n( 2 ) - براى مزيد اطّلاع از احوال مظفّر الدّين كوكبورى رجوع شود اوّلا به ابن خلّكان در باب كاف ج 2 ص 2 - 9 كه شرح‌حال بسيار مبسوط جامع مفيدى ازو به دست داده ، ثانيا به مآخذ ذيل : ابن الأثير در حوادث سنوات 583 - 589 ، 602 ، 606 ، 612 ، 615 - 617 ، 621 ، 623 ، 628 ، و كتاب الرّوضتين ج 1 : 152 - 153 ، و ج 2 : 30 ، 34 ، 62 ، 67 ، 69 ، 75 ، 80 ، 164 - 165 ، و مختصر الدّول ( رجوع به فهرست آن ) ، و الحوادث الجامعهء ابن الفوطى 19 - 23 ، 27 ، 29 ، 44 - 45 ، 62 ، 105 ، و تاريخ ابو الفدا در حوادث همان سنوات ابن الأثير تقريبا .\r\n( 3 ) - براى نسخه‌بدلهاى اين كلمه رجوع شود به حواشى ذيل صفحات . - ضبط حركات و تفسير و اشتقاق اين علم تركى براى راقم سطور معلوم نشد لكن از املاى « ايغلميش » جامع التّواريخ و « ايقلمس » آثار البلاد قريب به يقين است كه حرف اوّل آن مكسور است نه مضموم چنان كه بعضى پنداشته‌اند از قبيل صاحب حبيب السّير جلد 2 جزء 4 ص 179 : اوغلمش ، و هوتسما در ص 30 از ترجمهء ترجمان تركى و عربى :\r\nاغلمش  Oglamis )  ، و دفرمرى در حواشى روضة الصّفا قسمت خوارزمشاهيان ص 124 به بعد همه جا :\r\nاوغولمش  ( Oughoulmich  .\r\n( 4 ) - ابن الأثير 12 : 141 در حوادث سنهء 612 .\r\n","page_name":" 870 ","page_number":254},
  {"content":"\r\n\r\nافتاده بود به اغلمش صاحب ترجمه واگذار نمود . و اغلمش هرچند چنان كه گفتيم از مماليك اتابكان آذربايجان بود و به همين مناسبت نيز ظاهرا به « اغلمش اتابكى « 1 » » معروف بود ولى چون مدّتى در ملازمت سلطان علاء الدّين محمّد خوارزمشاه به سر برده بود خود را از منتسبان و بستگان او مىدانست و در بلادى كه در تحت تصرّف او بود خطبه به نام سلطان مزبور مىخواند « 2 » . اغلمش پس از سه يا چهار سال حكومت بالاستقلال در عراق عجم در اوايل سنهء 614 در موقعى كه به استقبال حجّاج بيرون رفته بود جمعى از باطنيّه به تحريك ناصر خليفه به زىّ حجّاج بر او حمله كرده او را به قتل آوردند « 3 » .\r\nامّا اينكه گفتيم قتل اغلمش به دست باطنيّه در سنهء 614 بوده از آن راه است كه به تصريح ابن الأثير و نسوى يكى از علل لشكركشى سلطان محمّد خوارزمشاه به جانب عراق و قصد بغداد خود همين قتل اغلمش بوده است به دست فدائيان به تحريك ناصر خليفه و چون حركت خوارزمشاه به جانب عراق به تصريح هر دو مورّخ مزبور در سنهء 614 بوده « 4 » پس قتل اغلمش نيز بالضّرورة مؤخّر از سنهء مذكوره ممكن نيست باشد . و از طرف ديگر به تصريح زكريّاى قزوينى در آثار البلاد ص 251 در عنوان « رىّ » اغلمش در سنهء 614 هنوز در حيات بوده است لهذا قتل وى مقدّم بر سنهء مزبوره نيز نمىتواند باشد پس بالضّروره در خود همان سال 614 بوده نه قبل و نه بعد . و عين عبارت آثار البلاد از قرار ذيل است : « و النّاس يحفرون بها [ اى بالرّىّ 
  ] و يجدون جواهر نفيسة و قطاع الذّهب و بها كنوز فى كلّ وقت يظهر منها شىء لأنّها ما زالت موضع سرير الملك و فى سنة اربع عشرة و ستّمائة فى زمن ايلقلمش [ صح : ايقلمش 
  ] ظهر بها حباب كان فيها دنانير عجيبة و لم يعرف انّها ضرب اىّ ملك « 5 » » انتهى . و اصلا جاى شك و شبهه‌اى نيست كه ايلقلمش در عبارت مذكور تصحيف ايقلمش [ - ايغلمش 
  ] است كه سهوا لامى قبل از قاف بر آن علاوه شده چه هيچ‌كس از ملوك عصر كه در حدود 614 صاحب رىّ و آن نواحى باشد و نامش نيز شباهت‌مّائى با ايقلمش داشته باشد در تاريخ وجود ندارد مطلقا و اصلا جز\r\n\r\n\r\n","description":"","footnote":"\r\n( 1 ) - « و اتّفق عقيب ذلك قتل الاسماعيليّة اغلمش الأتابكى » ( سيرة جلال الدّين منكبرنى ص 13 ) .\r\n( 2 ) - « و اغلمش خود را بنده و بركشيدهء سلطان [ محمّد خوارزمشاه 
  ] مىدانست » ( جهانگشا 2 : 466 ) . - « و منها انّ اغلمش لمّا ملك بلاد الجبل خطب له [ اى لمحمّد خوارزمشاه 
  ] فيها جميعها » ( ابن الأثير 12 : 145 ) . - « و كان [ اغلمش 
  ] مقيما رسمى الخطبة و الطّاعة للسّلطان بالعراق » ( نسوى ص 13 ) .\r\n( 3 ) - جهانگشا 2 : 466 ، و نسوى 13 ، و روضة الصّفا 4 : 139 ، و حبيب السّير جزء 2 از جلد 2 ص 179 .\r\n( 4 ) - ابن الأثير در حوادث همين سال ج 12 : 145 ، و نسوى ص 11 .\r\n( 5 ) - آثار البلاد ص 251 .\r\n","page_name":" 871 ","page_number":255},
  {"content":"\r\n\r\nهمين ايقلمش ( ايغلمش ) ما نحن فيه . و نام اين ايقلمش در ص 201 از همان كتاب يعنى آثار البلاد قزوينى در عنوان « الموت » به صورت ايقلمس [ - ايقلمش 
  ] كه اقرب به واقع است از ايلقلمش يعنى فقط نقاط ياء و شين از آن ساقط است چاپ شده و نصّه : « فقتلوا [ اى قتل اتباع الحسن ابن الصّبّاح 
  ] جمعا من العظماء على يد الفدائيّة منهم الخليفة المسترشد و نظام الملك و بكتمر صاحب ارمن و اقلمس صاحب العراق فخاف منهم ملوك جميع الأطراف « 1 » » .\r\nو امّا اينكه گفتيم كه قتل اغلمش در « اوايل » 614 بوده از آنجاست كه لشكركشى خوارزمشاه به عراق ( كه چنان كه گفتيم بعد از قتل اغلمش و تا درجه‌اى مسبّب از همان واقعه بوده ) و ساير وقايع متفرّعه بر آن از استيلاء خوارزمشاه بر رىّ و ساوه و قزوين و زنجان و ابهر و همدان و قم و كاشان و اصفهان و سپس حركت او به جانب بغداد و مراجعت او از كريوهء اسدآباد به واسطهء هجوم سرما و برف و تلف شدن بسيارى از مردم و چهارپاى و سپس معاودت او به خراسان جميع اين وقايع كه بالطّبع مدّتى طول كشيده بوده به تصريح مورّخين همه در سنهء 614 وقوع يافته « 2 » پس قتل اغلمش كه قبل از همهء اين وقايع ولى در خود همان سال روى داده قطعا در اوايل آن سال خواهد بود نه در اواسط يا اواخر آن . - و ديگر آنكه قتل صاحب ترجمه به تصريح نسوى در وقتى بوده كه وى به استقبال حجّاج كه از مكّهء معظّمه مراجعت مىكرده‌اند بيرون رفته بوده : « و ركب يلتقى الحجّاج منصرفهم من حجّ بيت اللّه الحرام فقفزوا عليه فى زىّ الحاجّ » ( نسوى ص 13 ) و معلوم است كه مراجعت حجّاج بلادى امثال عراق و نحوه به اوطان خود عموما در ماه‌هاى اوايل سال بعد از سال حج صورت مىگيرد نه در اواسط يا اواخر آن .\r\nو مخفى نماناد كه نام اين اغلمش صاحب ترجمه در يكى از حكايات معروف گلستان نيز بر سبيل استطراد آمده و آن عبارت است از حكايت پنجم از باب اوّل كه بدين نحو شروع مىشود : « حكايت سرهنگ‌زاده‌اى را بر در سراى اغلمش ديدم كه عقل و كياستى و فهم و فراستى زايد الوصف داشت . هم از عهد خردى آثار بزرگى از ناصيهء او پيدا ، بالاى سرش ز هوشمندى مىتافت ستارهء بلندى الخ » . و از اين حكايت معلوم مىشود كه سعدى در يكى از سنوات 611 - 614 كه مدّت حكومت اغلمش است در عراق عجم\r\n\r\n\r\n","description":"","footnote":"\r\n( 1 ) - ايضا ، ص 201 .\r\n( 2 ) - و حتّى بعد از همهء اين وقايع باز يكى دو ماه از آخر همين سال باقى مانده بود كه خوارزمشاه به نيشابور معاودت نمود در ماه ذىالقعده سنهء 614 ( ابن الأثير در حوادث همين سال ج 12 : 146 ) .\r\n","page_name":" 872 ","page_number":256},
  {"content":"\r\n\r\nبوده است . و چون مركز حكومت اين سلسله مماليك ترك از كوكجه گرفته الى همين اغلمش چنان كه از كتب تواريخ مستفاد مىشود غالبا همدان بوده پس به احتمال بسيار قوى مراد شيخ از « سراى اغلمش » نيز دارالحكومهء اين پادشاه در شهر مزبور بوده است بدون شك « 1 » .\r\n( 74 - ) - ص 764 س 11 ، كوتم : كوتم به ضمّ كاف و سكون واو و ضمّ تاء مثنّاة فوقانيّه و در آخر ميم « 2 » كه حاليّه كهدم گويند و نويسند نام بلوكى است در ولايت گيلان در غربى سفيدرود ما بين منجيل از طرف جنوب و رشت از طرف شمال و داراى شانزده هفده پارچه دهست كه يكى از آنها نيز به اسم اصل ناحيه معروف به كهدم است . و اين قريهء كهدم واقع است در پنج فرسخى جنوب شرقى رشت و اوّلين منزل از منازل عرض راه بين رشت و قزوين است براى كسى كه از رشت به قزوين مىرود .\r\nنام كوتم در هيچ‌يك از كتب قدماء جغرافيّين قرن چهارم از قبيل اصطخرى و ابن حوقل و مقدّسى و غيرهم جز در كتاب مجهول المصنّف حدود العالم كه در سنهء 372 به زبان فارسى در خراسان تأليف شده به نظر نرسيد . در كتاب مذكور ( ص 60 از طبع لنين‌گراد ) پس از تقسيم گيلان به « اين سوى روديان و آن سوى روديان » يعنى نواحى واقعه در مشرق سفيدرود يا مغرب آن از جمله نواحى يازده‌گانهء آن سوى روديان كوتم و سراوان و رشت الخ را مىشمرد . پس از آن در كتب تواريخ و مسالك و ممالك قرن هفتم به بعد از قبيل معجم البلدان ياقوت ، و زيج خواجه نصير الدّين طوسى در جدول اطوال و عروض ، و همين كتاب حاضر يعنى جهانگشاى جوينى در همين موضع ما نحن فيه ، و در فصل معادل آن از جامع التّواريخ ، و تقويم البلدان ابو الفدا ، و نزهة القلوب حمد اللّه مستوفى ، و تاريخ گزيدهء همان مؤلّف ، و مراصد الاطّلاع صفىّ الدّين عبد المؤمن حنبلى ، و نخبة الدّهر\r\n\r\n\r\n","description":"","footnote":"\r\n( 1 ) - براى مزيد اطّلاع از سوانح احوال اغلمش رجوع شود به ابن الأثير در حوادث سنوات 612 - 614 ( ج 12 ص 141 ، 145 - 146 ) ، و سيرة جلال الدّين منكبرنى از نسوى ص 13 ( مكرّر ) ، و جهانگشاى جوينى ج 2 ص 466 ، و ج 3 ص 764 ، و آثار البلاد قزوينى ص 201 و 251 ، و تاريخ ابو الفدا ج 3 ص 116 ، و روضة الصّفا و حبيب السّير در فصل تاريخ خوارزمشاهيان ، و حواشى دفرمرى  Defremery  بر فصل مذكور از روضة الصّفا ص 124 - 133 .\r\n( 2 ) - اين ضبط ابو الفداست در تقويم البلدان ص 428 و مطابق است با تلفّظ حاليّه كهدم به ضمّ كاف و دال و با هاء مختلسهء تقريبا مخفيّه ، و نيز مطابق است با ضبط قلم « كوتم » به ضمّ تاء در زيج خواجه نصير طوسى نسخهء كتابخانهء ملّى پاريس كه به خطّ پسر مؤلّف خواجه اصيل الدّين طوسى است  ( Ancien fonds pers . 163 , f . 60 b )  ولى ياقوت در معجم البلدان كوتم به فتح كاف و تاء ضبط كرده است .\r\n","page_name":" 873 ","page_number":257},
  {"content":"\r\n\r\nشمس الدّين محمّد دمشقى و غيره ذكر كوتم بسيار مكرّر آمده است .\r\nولى از همهء مآخذ متقدّمه مشروح‌تر و جامع‌تر فصلى است كه ابو القاسم عبد اللّه بن علىّ الكاشانى در تاريخ سلطان اولجايتو « 1 » راجع به جغرافى كلّيّهء بلاد گيلان در اوايل قرن هشتم به مناسبت فتح آن ولايت به دست سلطان مزبور در سنهء 706 نگاشته و در ضمن وصف نسبة مفصّلى نيز از كوتم نموده است و از اين فصل چنان مستفاد مىشود كه ناحيهء كوتم در آن عصر مثل اغلب نواحى ديگر گيلان ملوك جزء مستقلّى داشته است . و ديگر آنكه وسعت ناحيهء كوتم در آن اوقات به مراتب بيش از وسعت بلوك كهدم حاليّه بوده است و از نشانىهائى كه مىدهد ظاهرا از منجيل در طرف جنوب الى حدود لشته‌نشاى حاليّه مشتمل بوده بر بلوك رودبار گيلان و رحمت‌آباد از طرف جنوب و مقدارى از اراضى حومهء رشت از طرف شمال ولى قصبهء آن مانند امروزه بر غربى سفيدرود بوده است . و خلاصهء مسطورات مؤلّف مزبور تا آنجا كه راجع به كوتم است ملفّقا از مواضع مختلفهء آن كتاب از قرار ذيل است : « و از نواحى بلاد گيلان تولم و فومن و كسكر و دولاب و بسر و شفت و رشت را پس گيلان خوانند و شهرهاى لاهجان و كوتم و كوچسفان و همام را پيش گيلان . و قبيلهء كيكاوس بن شاهنشاه كه حاكم كوتم اندپور باوندند كه هم در پادشاهى نسيب و اصيل و بزرگ و قديم‌اند و مقدّم و سرور پيش گيلان . و خواهر كيكاوس زن جلال الدّين نومسلمان و مادر علاء الدّين است و او به استقبال هولاكو خان در مبادرت مسابقت نمود و با سيورغاميشى مراجعت كرد . و از طرف غربى سفيدرود نخست ولايت كوتم است موضوع بر كنارهء سپيدرود اعنى . . . ، طرف جنوبى او كوهست و شرقى سفيدرود . ولايت آن مشرق و مغرب افتاده . كوتم اسم ناحيت است و قصبهء كوتم [ را 
  ] بازار شهرستان گويند و حاكم آنجا سالوك بن سالار بن كيكاوس [ است 
  ] و همچنين ولايت كوچسفان از شمال كوتم بر كنار دريا افتاده . . . و رشت در مغرب شمالى كوتم است « 2 » » .\r\nو چنان كه ملاحظه مىشود مؤلّف مزبور صريحا گويد كه « ولايت كوچسفان ( يعنى\r\n\r\n\r\n","description":"","footnote":"\r\n( 1 ) - نسخه‌اى خطّى از اين كتاب در كتابخانهء ملّى پاريس به علامت  Suppl . pers . 1419  موجود است و قسمت عمدهء اين فصل راجع به گيلان را نيز شفر  Schefer  در جلد دوّم از « قطعات منتخبهء فارسى » ص 94 - 98 از قسمت فرانسوى به طبع رسانيده است .\r\n( 2 ) - تاريخ اولجايتو از عبد اللّه الكاشانى نسخهء سابق الذّكر پاريس ورق 39 - 40 و « قطعات منتخبهء فارسى » شفر ج 2 ص 94 - 96 ( قسمت فرانسوى ) .\r\n","page_name":" 874 ","page_number":258},
  {"content":"\r\n\r\nولايتى كه لشته‌نشاى حاليّه جزو آن بوده است ) از شمال كوتم بر كنار دريا افتاده » . و چون كوچسفان خود بر كنار دريا واقع بوده پس واضح است كه كوتم كه در جنوب كوچسفان بوده بالضّرورة مبلغى تا دريا مسافت داشته . و نيز گويد كه « رشت در مغرب شمالى كوتم است « 1 » » و از اين فقره نيز در كمال وضوح مستفاد مىشود كه كوتم متّصل به دريا نبوده و ما بين آن و دريا مقدارى مسافت بوده است . و همچنين در تقويم البلدان ابو الفدا كه آن نيز در اوايل قرن هشتم مقارن تأليف همين تاريخ اولجايتو تأليف شده نقلا از قول كسى كه خود به رأى العين كوتم را ديده بوده گويد كه « كوتم يك روز تا دريا مسافت دارد « 2 » » . پس بنابراين مقدّمات مذكوره آنچه حمد اللّه مستوفى در نزهة القلوب ص 163 گفته كه « كوتم از اقليم چهارم است و در كنار دريا افتاده است و بندرگاه كشتى كه از گورگان [ ظ : گرگان 
  ] و طبرستان و شيروان از آنجا بيرون مىآيد و حاصلى عظيم دارد » بدون شبهه از راه مساهلهء در تعبير است و مقصود وى از « كنار دريا » قطعا قرب جوار دريا بوده نه اتّصال حقيقى بدان . و همچنين مراد وى از بندرگاه بدون شك معنى اعمّ اين كلمه بوده يعنى شهرى نزديك دريا و مخزن امتعهء تجارتى كه از كشتى بدانجا يا از آنجا به كشتى حمل مىشود ( چنان كه در عرف امروزه گويند كه رشت بندرگاه گيلان است ) نه بندر به معنى اخصّ يعنى شهرى كه بر ساحل حقيقى دريا واقع باشد .\r\nاز قرن نهم به بعد گويا املاى « كوتم » به كلّى مهجور و املاى « كوهدم » يا « كهدم » به جاى آن معمول شده است و در عموم مؤلّفات اين سه چهار قرن اخير كه به مناسبتى از مناسبات ذكرى از اين موضع نموده‌اند نام اين ناحيه دائما الا ما شذّ و ندر « 3 » به يكى از دو صورت مذكور نگاشته شده است ، رجوع شود از جمله به تاريخ گيلان تأليف علىّ بن شمس الدّين معروف به تاريخ خانى طبع درن ( رجوع به فهرست آن ) ، و تاريخ گيلان از سيّد ظهير الدّين مرعشى طبع رابينو ( بسيار مكرّر ) ، و تاريخ عالم‌آراى عبّاسى ( كذلك ) ، و سفرنامهء حجّ حاج فرهاد ميرزا معتمد الدّولة طبع طهران ص 6 و 326 ، و « سواحل جنوبى\r\n\r\n\r\n","description":"","footnote":"\r\n( 1 ) - در نقشهء مقابل ص 185 از « اراضى خلافت شرقيّهء » لسترنج كوتم در شمال شرقى رشت ( به‌جاى جنوب شرقى آن ) رسم شده و آن سهو واضح است .\r\n( 2 ) - « كوتم بضمّ الكاف و واو ساكنة ثمّ تاء مثنّاة فوقيّة مضمومة ثمّ ميم فى الآخر قال منم رآها و كوتم مدينة لها بساتين و هي ناقلة عن البحر مسيرة يوم و قال فى العزيزى كوتم مدينة كبيرة للجيل » ( تقويم البلدان ص 328 - 329 ) .\r\n( 3 ) - مثل سفرنامهء مؤلّف طرائق الحقائق مطبوع در آخر آن كتاب 3 : 283 كه در اينجا نام اين موضوع به طرز قديم « كوتم » مكتوب است .\r\n","page_name":" 875 ","page_number":259},
  {"content":"\r\n\r\nبحر خزر » از ملگونوف روسى ص 228 ، 260 ، 267 ، و همچنين در عموم كتب جغرافى و نقشه‌هاى جديد ، و از همه مفصّل‌تر و مبسوطتر در كتاب نفيس موسم به « گيلان « 1 » » تأليف لوئى رابينو نايب قونسول سابق انگليس در رشت در جغرافياى مشروح و مفصّل ايالت گيلان ص 215 ، 225 - 227 ، 336 - 338 .\r\nو در اينجا از اشاره به خلط عجيبى كه اين مؤلّف اخير را در خصوص كوتم دست داده ناگزيريم تا كسانى كه اتّفاقا مسطورات او را با مندرجات اين فصل حاضر مقايسه نمايند حمل بر خطا يا غفلت خود ما نكنند : رابينو در ص 225 - 227 از كتاب مزبور « كوتم » مذكور در مؤلّفات قدما را با « كهدم » حاليّه على ما هو الصّواب يكى دانسته و جميع وقايع تاريخى كه مورّخين سابق راجع به كوتم و كهدم ذكر كرده‌اند او همه را در تحت عنوان كهدم جمع آورده است و البتّه حق به كلّى با اوست . ولى در ص 336 - 337 از همان كتاب گويا جميع مسطورات سابق خود را فراموش كرده و كوتم را به كلّى شهرى ديگر واقع در رانكوه حاليّه قريب شش فرسخ در مشرق لاهيجان فرض كرده و گويد كوتم با هوسم و خشم قدما همه يكى است « 2 » و همه اسماء مختلفهء يك مسمّى است و اصل همه كوتم و مابقى تحريف آن كلمه است . راقم سطور گويد جميع اين اظهارات رابينو به كلّى اشتباه و سهو واضح است و مؤلّف مزبور را در اين باب خلط بسيار عجيبى دست داده و سه شهر به كلّى مغاير با يكديگر را كه در نقاط مختلفهء گيلان واقع و ما بين هر يكى از آنها با ديگرى از ده الى بيست فرسنگ مسافت است يعنى كوتم و هوسم و خشم را همه را باهم يكى فرض كرده است . امّا كوتم كه همين ناحيه‌ايست كه فعلا محلّ گفتگوى ماست و چنان كه گفتيم واقع است در پنج فرسخى جنوب شرقى رشت بر ساحل غربى سفيدرود . و امّا هوسم به فتح هاء و سكون واو و فتح سين مهمله و در آخر ميم به تصريح عموم ارباب مسالك و ممالك شهرى بوده در منتهاى قسمت شرقى ايالت گيلان قريب ده فرسخ در مشرق سفيدرود و قريب پنج يا شش فرسخ در مشرق لاهيجان\r\n\r\n\r\n","description":"","footnote":"\r\n( 1 ) - اين كتاب به زبان فرانسه و در سنهء 1917 ميلادى در پاريس به طبع رسيده و نام و عنوان آن از قرار ذيل است :\r\n H , - L , Rabino . Les Provinces Caspiennes de la Perse . Le Gullan ( Forme le vol . XXXII de la Rerue du Monde Musulman 1916 - 1917 ) , 2 vol . Paris , 1917 . \r\n( 2 ) - آقاى مينورسكى مستشرق معروف روسى نيز در دايرةالمعارف اسلام ج 3 ص 8 در عنوان « لاهيجان » بلا شك به تبع رابينو كوتم را با هوسم يكى پنداشته‌اند و آن نيز چنان كه عن‌قريب بيان خواهيم نمود سهو واضح است ،\r\n","page_name":" 876 ","page_number":260},
  {"content":"\r\n\r\nو سابق سرحدّ ما بين خاك گيلان و مازندران بوده است ، و به تصريح مكرّر سيّد ظهير الدّين هم در تاريخ مازندران و هم در تاريخ گيلان هوسم نام قديم رودسر حاليّه بوده و رودسر قصبه‌ايست معروف بر ساحل بحر خزر و جزو ناحيهء رانكوه حاليّه است از نواحى گيلان . و اينك بعضى عبارات او : « شهر هوسم كه اكنون به فرضهء رودسر اشتهار دارد » ( تاريخ مازندران از سيّد ظهير الدّين ص 19 ) . - « رودسر كه قبل ازين به شهر هوسم مشهور بود » ( ايضا ص 489 ) . - « فرضهء هوسم كه اكنون مشهور است به رودسر » ( تاريخ گيلان از همان مؤلّف ص 139 ) . - وانگهى غالب مؤلّفين هر دو شهر مذكور را يعنى هم كوتم را و هم هوسم را معا و در تلو يكديگر در جزو شهرهاى گيلان شمرده‌اند پس چگونه ممكن است آن دو باهم يكى باشند : از جمله ياقوت در معجم البلدان و خواجه نصير طوسى در زيج ايلخانى كه از شهرهاى گيلان اتفاقا فقط همين دو شهر كوتم و هوسم را نام برده است و طول كوتم را هشتاد و چهار درجه و چهل دقيقه و طول هوسم را هشتاد و پنج درجه و ده دقيقه ضبط كرده است « 1 » كه از اين نيز واضح مىشود كه هوسم درست نيم درجه ( يا قريب ده فرسخ ) در مشرق كوتم واقع بوده است . و در حقيقت نسبت رودسر حاليّه با كهدم حاليّه عينا همين نسبت است بىكم‌وزياد ، و از جمله عبد اللّه كاشانى سابق الذّكر در تاريخ اولجايتو كه صريحا واضحا هم هوسم را از جملهء بلاد گيلان شمرده و آن را حدّ شرقى آن ولايت دانسته و هم كوتم را ، و عين عبارت او را در خصوص اين نقطهء اخير سابق نقل كرديم .\r\nو امّا خشم به تصريح مقدّسى شهركى بوده در دو منزلى غربى سفيدرود و اقامتگاه امير آن ناحيه و معروف بوده به مدينة الدّاعى . و عين عبارت او ملفّقا از مواضع مختلفهء احسن التّقاسيم از قرار ذيل است : « فقصبة الدّيلم بروان و ممن مدنها و لامر ، شكيرز ، تارم ، خشم « 2 » هى مدينة الدّاعى لها سوق عامر و على طرف الأسواق جامع و النّهر منها على جانب عليه جسر هائل و ثمّ دار الأمير و هي صغيرة « 3 » ، و تأخذ من سالوس « 4 » الى اسبيدروذ مرحلة [ ظ : مرحلتين 
  ] ثمّ الى قرية الرّصد [ ظ : الرّصد ، - الرّشد ، - الرّشت 
  ] مرحلة ثمّ الى خشم مرحلة « 5 » » .\r\n\r\n\r\n","description":"","footnote":"\r\n( 1 ) - زيج ايلخابى نسخهء كتابخانهء ملّى پاريس به علامت  Ancien fonds pers . 163  ورق  b  60 .\r\n( 2 ) - مقدّسى ص 355 .\r\n( 3 ) - ايضا ص 360 .\r\n( 4 ) - يعنى چالوس .\r\n( 5 ) - مقدّسى ص 373 . - رابينو براى سند مدّعاى خود كه كوتم و خشم يكى است حواله به كتاب « اراضى خلافت اسلاميّهء » لسترنج داده است ص 174 ، و اين نيز سهو واضح است ، لسترنج هرگز چنين چيزى نگفته\r\n","page_name":" 877 ","page_number":261},
  {"content":"\r\n\r\nپس چنان كه ملاحظه مىشود رابينو هوسم ( - رودسر ) را كه ده فرسخ در مشرق سفيدرود است و كوتم را كه در مغرب سفيدرود و متّصل بدان است و خشم را كه دو منزل در غربى سفيدرود بوده هر سه را باهم يكى پنداشته و آنچه مورّخين و ارباب مسالك و ممالك در خصوص هريك ازين سه شهر جدا جدا ذكر كرده‌اند او همه را يك جا و در تحت عنوان واحد جمع كرده و از مجموع اين معلومات مختلفة الحقائق تلفيق بسيار عجيبى كه از نوادر امثلهء خلط و التباس است ترتيب داده است .\r\n( 75 - ) - ص 769 س 13 ، شيركوه : شيركوه « 1 » ( يا شيركوه ) فعلا نام كوهى و دره‌ايست در قسمت غربى ناحيهء الموت كه در آن دره دو شعبهء اصلى رود شاهرود يعنى آب الموت از طرف شمال و آب طالقان از طرف جنوب با يكديگر تلاقى مىنمايند و از آن به بعد رود حقيقى شاهرود تشكيل مىيابد . و شيركوه نيز چنان كه از صورت قرى و قصبات الموت كه سابقا به دست داديم واضح مىشود نام قريه‌اى در همان حدود مىباشد كه آن را نيز لابد به مناسبت قرب جوار به همان نام بازخوانند « 2 » . و بدون شك مراد از شيركوه مذكور در متن يكى ازين اطلاقات همين شيركوه حاليّه است از كوه يا دره يا قريه نه شيركوه ديگر غير معلومى .\r\n( 76 - ) - ص 773 س 10 ، ننفاق ؟ ؟ ؟ ؟ : اين كلمهء مشكوكة القراءة چنان كه از مقايسهء پاره‌اى فقرات جهانگشا و جامع التّواريخ با يكديگر واضح مىشود به نحو قطع و يقين نام يكى از منازل عرض راه ما بين خبوشان و بسطام بوده است كه در آن منزل سفير ركن الدّين خورشاه به حضور هولاكو رسيد . و اينك بيان اين اجمال : مقدّمة بايد دانست كه حركت هولاكو از مغولستان به جانب قلاع الموت با آن اردوى عظيم هايلى كه همراه داشته در نهايت بطء و تأنّى پيش مىرفته است و همه جا در نقاط عرض راه هفته‌ها بلكه ماه‌ها توقّف مىنموده است چنان كه مسافت مزبور را يعنى مسافت بين مغولستان و الموت را در مدّت سه سال و دو ماه پيموده است و فقط مسافت از جيحون تا الموت را در مدّت ده\r\n\r\n\r\n","description":"","footnote":"\r\nبلكه او نيز بعينه مثل مقدّسى و نقلا از قول همان مؤلّف خشم را در دو منزلى سفيدرود ضبط كرده است .\r\n( 1 ) - به شين معجمهء مكسوره و ياء مثنّاة تحتانيّهء ساكنه و در آخر راء مهمله و سپس كوه كه جبل باشد .\r\n( 2 ) - رجوع شود نيز به جامع التّواريخ ورق 119 ، و تاريخ گزيده ص 526 . - و راجع به وضع فعلى شيركوه رجوع شود به نقشه‌هاى مبسوط ايران ، و به سفرنامهء ميس فريا استارك به الموت ص 220 ، 222 ، 231 ، 242 ، 258 ، 259 ، و به نقشه‌هاى همان كتاب . عنوان اين كتاب نفيس كه در همين اواخر به طبع رسيده و در فصول سابقه نتوانستم از آن استفاده نمايم از قرار ذيل است :\r\n The Valleys of the Assassins and other Persian Travels , by Freya Stark , London , 1931 . \r\n","page_name":" 878 ","page_number":262},
  {"content":"\r\n\r\nماه و نيم « 1 » . پس از اين مقدّمه گوئيم كه ورود هولاكو در اثناء اين سفر به طوس به تصريح جوينى ج 3 ص 103 در ماه ربيع الآخر سنهء 654 بوده است . و پس از چندى اقامت در آن شهر از آنجا به طرف مرغزار اردكان و از آنجا نيز پس از مدّتى توقّف به جانب استو ( يعنى ناحيهء قوچان ) روانه شد و مدّت يك ماه نيز در آن حدود توقّف نموده « 2 » . چون كوه و صحرا از علف خالى شد از استو حركت كرد و در دهم شعبان به خرقان و بسطام رسيد « 3 » .\r\nپس چنان كه ملاحظه مىشود هولاكو ماه‌هاى ربيع الثّانى و جماديين و رجب 654 را الى دهم شعبان در نقاط عرض راه ما بين طوس و بسطام بوده است يا در حركت يا در توقّف ، و در عرض اين مدّت ركن الدّين خورشاه آخرين پادشاه اسماعيليّهء الموت دو مرتبه هيئت سفرائى به دربار هولاكو فرستاد : مرتبهء اوّل برادر خود شهنشاه را كه در استو به حضور پادشاه مزبور رسيد « 4 » ، و مرتبهء ثانى صدر الدّين نامى را از اركان دولت خود كه در موضعى موسوم به نفاق ( يعنى همين موضعى كه محلّ گفتگوى ماست ) به ملاقات وى نايل آمد « 5 » .\r\nپس واضح است كه نفاق بعد از استو ( - قوچان ) است براى كسى كه از قوچان به طرف الموت مىرود . و از طرف ديگر چون مراجعت اين سفارت دوّم از اردوى هولاكو به الموت به تصريح جوينى ج 3 ص 262 در اوايل شعبان بوده و وصول هولاكو به بسطام چنان كه در فوق گفتيم در دهم همان ماه پس بديهى است كه ملاقات سفير مزبور با هولاكو قبل از ورود اين پادشاه به بسطام بوده است ، و نتيجهء قطعى اين مىشود كه نفاق كه محلّ آن ملاقات بوده لابد منزلى بوده از منازل عرض راه بعد از قوچان و قبل از بسطام .\r\nحال ببينيم كه ما بين قوچان و بسطام چه منزلى بوده كه نامش كمابيش شباهتى به « نفاق » يا به يكى از نسخه‌بدلهاى متعدّد آن يعنى : نفاق ، شعبان ، باسقاق ، بيلقان ، داشته .\r\nبه مجرّد يك نظر به نقشهء ايران واضح مىشود كه اين نقطه هيچ موضع ديگرى نمىتواند باشد جز « شقان » كه سابقا شهرى وسط بوده و اكنون قريهء مختصرى است بر سر راه جنوبى از قوچان به بسطام ما بين بجنورد و جاجرم در نه فرسخى جنوب غربى بجنورد و\r\n\r\n\r\n","description":"","footnote":"\r\n( 1 ) - حركت هولاكو از مغولستان از اردوى خاصّ خود به جانب قلاع الموت در 24 شعبان سنهء 651 بوده است ( جهانگشا ج 3 ص 691 ) ، و عبور او از جيحون در غرّهء ذىالحجّه 653 ( جامع التّواريخ طبع كاترمر ص 152 ) ، و وصول او به پاى قلعهء ميمون‌دز در 17 شوّال 654 ( جهانگشا ج 3 ص 775 ) .\r\n( 2 ) - جهانگشا ج 3 ص 695 .\r\n( 3 ) - جامع التّواريخ طبع كاترمر ص 182 - 184 .\r\n( 4 ) - جهانگشا ج 3 ص 696 .\r\n( 5 ) - ايضا 3 : 773 .\r\n","page_name":" 879 ","page_number":263},
  {"content":"\r\n\r\nدوازده فرسخى شمال شرقى جاجرم . و اين قريه را اكنون شغان با غين و شوغان به علاوه واوى بعد از شين نيز نويسند و بلوكى را نيز كه قريهء مزبوره قصبهء آنست و جلگه‌اى را هم كه بلوك مذكور در آن واقع است و همچنين رودى را كه از آن نزديكى مىگذرد همه را به نام اصل قريه بلوك شقان و جلگهء شقان و رود شقان نامند . و بلوك مزبور داراى ده دوازده پارچه ده است از قرار ذيل : قصبهء شغان ، طور ( به فتحتين ) ، برزانلو ، چاربيد ، كوشغان ، پشت‌بان ، باجى ، دوبرجه ، حصار ، چپّه ، جغدى ، دربند ، رباطجق كه مخروبه و سابق محلّ عبور تراكمه بوده است « 1 » . و سابقا اين قريه چنان كه در فوق گفتيم شهرى ميانه بوده است . حمد اللّه مستوفى در نزهة القلوب ص 150 پس از وصف جاجرم و خبوشان بلافاصله بعد گويد : « شقان شهرى وسط است و بيست پاره ديه از توابع آنست و از اقليم چهارم است و محصول از هر نوعى دارد » . و در تذكرهء دولتشاه نيز به مناسبت بعضى وقايع تاريخى كه در عهد سربداريّه و تيموريّه در اين ناحيه روى داده مكرّر ذكر شقان آمده است « 2 » .\r\n( 77 - ) - . و\r\n( 78 - ) - ص 774 س 20 فسكر و ص 775 س 6 بسكر : به ظنّ غالب بل به نحو قطع و يقين فسكر و بسكر در اين دو مورد با بيسكله‌دز كه سابقا در ص 698 و ص 699 مذكور شد هر سه يكى است و هر سه صور مختلفهء نام يك محلّ مىباشند . مثلا اينجا گويد كه شيرانشاه ( برادر خورشاه ) در فسكر به حضور هولاكو رسيد و در آنجا نيز سوق عبارت صريح است كه شيرانشاه در بيسكله‌دز به ملاقات پادشاه مزبور نايل آمد . و ديگر آنكه اينجا گويد كه شهنشاه ( برادر ديگر خورشاه ) را از فسكر به الموت بازگردانيدند و سياق عبارت آنجا نيز صريح است كه شهنشاه را از بيسكله‌دز به الموت مراجعت دادند . فقط اختلافى كه بين موضعين مشاهده مىشود اينست كه حركت هولاكو در اين مورد ما نحن فيه از فسكر ( بسكر ) به سمت قلاع الموت در « منتصف شوّال » نيمهء حقيقى آن يعنى درست روز پانزدهم آن ماه نبوده بلكه « اواسط شوّال » بوده به نحو مسامحه در تعبير كه در اين صورت با دهم شوّال كه ظاهرا تاريخ حقيقى حركت هولاكو از فسكر به جانب قلاع الموت بوده منافاتى نخواهد داشت .\r\n\r\n\r\n","description":"","footnote":"\r\n( 1 ) - رجوع شود به دو سفرنامهء ناصر الدّين شاه به خراسان يكى در سنهء 1283 ص 349 ، 357 - 383 ، و ديگرى در سنهء 1300 ص 91 - 93 ، و به مطلع الشّمس كه بسط و تفصيل همين سفر اخير اوست ج 1 ص 123 - 125 . رجوع شود نيز به عموم نقشه‌هاى مبسوط ايران .\r\n( 2 ) - رجوع شود به فهرست آن كتاب در عنوان شقان .\r\n","page_name":" 880 ","page_number":264},
  {"content":"\r\n\r\nنكتهء ديگر آنكه سابق در حواشى ص 110 - 111 ( از متن مرحوم قزوينى ) گفتيم كه نسخهء ب « بيسكله‌دز » را همه جا به « پشكل دره » تصحيح كرده است و گفتيم كه اين تصحيح به غايت نزديك به واقع به نظر مىآيد و اكنون باز تكرار مىكنيم كه به احتمال بسيار قوى بلكه به نحو قطع و يقين مراد از فسكر و بسكر و بيسكله‌دز همه همان پشكل درهء معروف طالقان بايد باشد و اين صور مختلفهء متنوّعه همه اسامى مسمّاى واحد است بدون هيچ شبهه ( به استثناى بيسكله‌دز با زاء معجمه كه قطعا تصحيف بيسكله در با راء مهمله و هيئتى ديگر از پشكل دره است ظاهرا ) . و پشكل دره كه در نزهة القلوب حمد اللّه مستوفى نيز عينا به همين املا مسطور « 1 » و اكنون نيز به همين اسم باقى است ( ولى گاه در نوشته‌جات رسمى آن را فشكل دره با فاء به‌جاى باء فارسى نيز نويسند ) ناحيهء معروفى است از توابع قزوين واقع در جنوب غربى طالقان و مشرق قزوين و با بلوك كوهپايه معا يكى از تقسيمات حكومتى قزوين محسوب است و دو بلوك مزبور روىهم‌رفته داراى 56 قريه و 6000 نفر جمعيّت مىباشند « 2 » . و امّا اينكه مؤلّف فسكر را از مضافات رىّ شمرده و حال آنكه پشكل دره از توابع قزوين است ابدا با يكديگر منافاتى ندارند چه بسيارى از اين نواحى واقعه ما بين رىّ و قزوين را در ازمنهء مختلفه برحسب اختلاف تقسيمات حكومتى گاه جزو قزوين و گاه جزو رىّ محسوب مىداشته‌اند ، چنان كه ناحيهء طالقان كه تا همين اواخر از توابع قزوين شمرده مىشده ( و طبيعى نيز همين است ) اكنون در ايّام ما از توابع حكومت طهران است .\r\n( 79 - ) - ص 275 س 19 ، تحصيص : تحصيص به حاء مهمله به معنى حصّه حصّه ساختن و توزيع كردن و تقسيم نمودن اشتقاق قياسى است از حصّه و مكرّر اين كلمه در اين كتاب به همين معنى استعمال شده است ولى در كتب لغت معتبره باب تفعيل از اين مادّه به اين معنى به نظر نرسيد . و اينك چند مثال از اين استعمال : « پادشاه جهان ولايات را بر تمامت اقربا و برادران تحصيص فرمود » ( ج 2 ص 564 ) . - « دايما به نواحى و اطراف صدقات فرستادى و بر مساكين و فقرا « 3 » تحصيص كردندى » ( ج 3 ص 9 س 4 - 5 ) . - « و اكثر آن را\r\n\r\n\r\n","description":"","footnote":"\r\n( 1 ) - رجوع شود به كتاب مزبور طبع ليدن ص 67 در عنوان « عراق عجم » .\r\n( 2 ) - رجوع شود به جغرافى مفصّل ايران از آقاى كيهان ج 2 ص 369 و 372 .\r\n( 3 ) - در اين موضع ما به طبق نسخ ب ج د ه متن را به خاء معجمه طبع نموده‌ايم و بدون شك به قرينهء ساير امثلهء نظاير آنكه در متن ذكر كرده‌ايم صواب در اينجا نيز به طبق نسخ آ ح « تحصيص » به حاء مهمله است .\r\n","page_name":" 881 ","page_number":265},
  {"content":"\r\n\r\n[ يعنى خزائن ميمون‌دز را 
  ] بر عساكر تحصيص فرمود » ( ج 3 ص 775 ) . و توهّم نرود كه شايد « تحصيص » به حاء مهمله در اين امثله از باب سهو يا مسامحهء نسّاخ باشد در تنقيط به‌جاى « تخصيص » به خاء معجمه به دليل اين عبارت ديگر مؤلّف كه صريح در مطلوب است : « سلطان جهت محافظت بر بلاد و امصار اكثر قوّاد و انصار تحصيص كرد و از آن جمله سمرقند را به صد و ده هزار مرد تخصيص فرمود » ( ج 1 ص 198 ) كه از استعمال هر دو كلمه در يك جمله معا و در تلو يكديگر راه احتمال سهو نسّاخ مسدود و واضح مىشود كه خود مؤلّف اين كلمه را به معنى مذكور استعمال مىكرده است .\r\n( 80 - ) - ص 776 س 10 ، شهرك رودبار : كذا ايضا بعينه در فقرهء معادلهء اين عبارت در جامع التّواريخ ( جلد اسماعيليّه نسخهء پاريس « 1 » ورق 124 ) . - مخفى نماناد كه اكنون در درهء شاهرود در ناحيهء شمال شرقى قزوين دو قريه است كه هر دو موسوم به شهرك است :\r\nيكى شهرك طالقان « 2 » كه آبادى بالنّسبه معظمى است در طالقان وسطى بر يمين شاهرود و معمورترين قراى طالقان است و داراى دويست خانوار جمعيّت و مسجد و حمّام و حسينيّه و بعضى دكاكين بزّازى و عطّارى و صبّاغى و حدّادى و بساتين بسيار و اشجار و اثمار بىشمار است و سه دانگ اين قريه وقف مدرسهء سپه‌سالار جديد طهران يعنى مدرسهء مرحوم حاجى ميرزا حسين خان قزوينى مشير الدّولة سپه‌سالار اعظم است . دوّم شهرك الموت كه قريه‌ايست واقع بر ساحل شمالى رودخانهء الموت قريب دو فرسخ در مشرق ملتقاى آن رود با رود طالقان در درهء شيركوه سابق الذّكر و اين شهرك جزو ناحيهء اندج‌رود است از نواحى اربعهء الموت به تقسيم امروزى كه وصف آن اجمالا سابق گذشت « 3 » ، و آبادى اين شهرك فعلا به مراتب كمتر از شهرك طالقان است .\r\nپس از تمهيد اين مقدّمه گوئيم كه از تعبير شهرك رودبار به قيد رودبار ( سابق گفتيم كه « رودبار » در اصطلاح آن عهد بر مجموع دو ناحيهء امروزى الموت و رودبار معا اطلاق مىشده است ) واضح است كه مراد در اينجا شهرك الموت است نه شهرك طالقان ، چنان كه در اين عبارت ديگر رشيد الدّين در جامع التّواريخ ( نسخهء مذكوره ورق 76 ) :\r\n« روز يكشنبه پنجم ماه محرّم الحرام سنهء ستّ و ثمانين و اربعمائة به شهرك طالقان به\r\n\r\n\r\n","description":"","footnote":"\r\n( 1 ) -  Suppl . pers . 1364 . \r\n( 2 ) - رجوع شود به سابق ص 397 ( متن قزوينى ) و به سفرنامهء ميس استارك ص 345 و به نقشهء همان كتاب .\r\n( 3 ) - رجوع شود به ص 389 ( متن قزوينى ) ، و به سفرنامهء ميس استارك ص 215 ، 259 - 260 .\r\n","page_name":" 882 ","page_number":266},
  {"content":"\r\n\r\nخصمان رسيدند » از قيد طالقان واضح است كه برعكس اينجا مراد شهرك طالقان بوده است نه شهرك الموت . مقصود اينست كه در موارد خوف التباس اين دو شهرك را كه به كلّى نزديك يكديگراند يكى را به قيد رودبار يا الموت و ديگرى را به قيد طالقان از يكديگر تميز مىداده‌اند ؛ وانگهى سياق عبارت و اقتضاى مقام كه صحبت از قلاع الموت است و مؤلّف گويد كه هولاكو پس از فتح ميمون‌دز از آنجا به طرف قلعهء الموت حركت كرد و در اثناء راه از شهرك رودبار بگذشت صريح است كه مراد از شهرك رودبار در اينجا نقطه‌اى بوده است از نقاط درهء الموت و اصلا و ابدا ربطى با شهرك طالقان كه به كلّى خارج از خطّ سير هولاكو بوده نمىتواند داشته باشد .\r\n( 81 - ) - ص 777 س 3 ، كتابخانه : مقصود كتابخانهء قلعهء الموت است نه كتابخانهء قلعهء لمّسر چنان كه در وهلهء اوّل از ظاهر عبارت ممكن است توهّم رود ؛ چه قلعهء لمّسر در آن تاريخ يعنى در ذىالقعده يا ذىالحجّهء 654 كه صحبت از آنست هنوز فتح نشده بود « 1 » و پس از يك سال ديگر فتح شد « 2 » . و امّا اينكه مؤلّف در ابتداى اين جمله گويد « و به وقتى كه در پاى لمّسر بودم بر هوس مطالعهء كتابخانه كه صيت آن در اقطار شايع بود عرضه داشتم الخ » بدان مناسبت است كه قلعهء الموت ابتدا از تسليم شدن امتناع نمود و هولاكو شاهزاده بلغاى را به محاصرهء آن بگذارد و خود به محاصرهء لمّسر رفت و در اثناء محاصرهء لمّسر بود كه الموت از در صلح درآمده تسليم گرديد و مغولان به غارت مشغول شدند و در اين موقع بود كه جوينى از ترس اينكه مبادا كتابخانهء مشهور آن قلعه به كلّى تلف و عرضهء نهب و غارت گردد از هولاكو اجازه خواسته به معاينهء كتابخانه رفت و باقى حكايت مشهور است .\r\n( 82 - ) - ص 777 س 12 ، « ملوك ديلم را كه ارجستان گفتندى » : در حاشيهء ذيل صفحات گفتيم كه تقريبا به نحو قطع و يقين كلمهء « ارجستان » با ساير نسخه‌بدلهاى آن كه در جميع نسخه همه فاسد و محرّف است از قبيل ارچستان ، ارحستان ، ارحسيان ، ارحسفان ، احسان ، گرجستان . همه بدون شبهه تصحيف « آل جستان » يا « جستان » بايد باشد . و آل جستان « 3 »\r\n\r\n\r\n","description":"","footnote":"\r\n( 1 ) - رجوع شود به سابق ص 779 .\r\n( 2 ) - جامع التّواريخ طبع كاترمر ص 212 .\r\n( 3 ) - احمد منينى شارح تاريخ يمينى در ج 2 ص 7 از كتاب مزبور بدون شك به نقل از شرّاح قديم يمينى مانند صدر الأفاضل و نجاتى و كرمانى و غيرهم كه اقوال ايشان قطعا مؤسّس براساس صحيحى بوده است اين كلمه را جستان به فتح جيم و سكون سين مهمله و تاء مثنّاة فوقيّه و نون ضبط كرده و گويد از اعلام ديالمه است ، و در فرهنگ انجمن‌آرا نيز اين كلمه به همين نحو جستان به فتح جيم بر وزن دستان ضبط شده است ، ولى در تاريخ طبرى طبع ليدن اين كلمه در اغلب موارد به ضبط قلم ندانستم از روى چه\r\n","page_name":" 883 ","page_number":267},
  {"content":"\r\n\r\nشعبه‌اى بوده‌اند از ملوك ديلم كه قبل از ديالمهء بزرگ يعنى آل بويه در قرن دوّم و سوّم تا اوايل قرن چهارم هجرى در نواحى كوهستانى رودبار الموت و طالقان و سواحل شاهرود و سفيدرود امارتى كوچك و محلّى داشته‌اند و برحسب ضعف و قوّت خلفا و ملوك كبار معاصر اينان نيز گاه داراى شبه استقلالى بوده و گاه به كلّى در تحت تبعيّت معاصرين مقتدر خود مىزيسته‌اند . در اواسط قرن سوّم هجرى كه سلسله‌اى از سادات علوى معروف به « داعيان » در طبرستان و گيلان بر خلفاء بنى عبّاس خروج نموده در آن ولايات سلطنتى مستقلّ تشكيل دادند از جمله ابناء دعوت ايشان و بزرگ‌ترين انصار ايشان يكى همين خاندان جستانيان بوده‌اند كه با جملگى اتباع و اشياع و رعاياى خود از طوايف ديلم و گيل در غالب جنگ‌هاى سادات مزبور با نوّاب خلفا و سامانيان و طاهريان و غيرهم همواره حاضر و ايشان را در نصرت بر دشمنان معاضد و مظاهر بوده‌اند .\r\nدر هيچ‌يك از كتب تواريخ معموله فصل مستقلّى در خصوص تاريخ اين سلسله به نظر نرسيد و جز پاره‌اى اطّلاعات متفرّقه كه به نحو استطراد و جسته جسته در بعضى از كتب تواريخ و مسالك و ممالك از قبيل تاريخ طبرى و مؤلّفات مسعودى و اصطخرى و ابن حوقل و ياقوت و ابن الاثير و ابن اسفنديار و ظهير الدّين و صالحى در ضمن سوق اخبار خلفا و ساير ملوك معاصر مذكور است در هيچ جا هيچ معلومات جامع مفصّلى راجع به سوانح احوال اين طايفه و مبدأ و مآل كار ايشان و عدّهء ملوك ايشان و غير ذلك از تفاصيل راجعه بديشان به دست نمىتوان آورد . بعضى از مستشرقين اروپائى از قبيل يوستى آلمانى « 1 » در كتاب « اعلام ايرانى » و واسمر روسى « 2 » در مقاله‌اى در مجلّهء « اسلاميكا » و زامباور آلمانى « 3 » در كتاب « شجرهء انساب مربوط به تاريخ اسلام » پاره‌اى جداول مختصر كه بالطّبع ناقص و مغلوط است در خصوص اين سلسله از روى مآخذ مذكور در فوق ترتيب داده‌اند . و اين اواخر نيز آقاى سيّد احمد كسروى تبريزى فصلى راجع به تاريخ اين طايفه در جلد اوّل از كتاب « شهرياران گمنام » ( طبع طهران ص 23 - 37 ) منتشر ساخته و از جميع مآخذى كه فعلا در اين موضوع دسترسى بدان ممكن\r\n\r\n\r\n","description":"","footnote":"\r\nمأخذى جستان به ضمّ جيم حركت گذارده شده است .\r\n( 1 ) -  F . Justi , Iranisches Namenbuch , p . 440 . \r\n( 2 ) -\r\n R . Vasmer , Zur Chronologie der Gastaniden und Sallariden , in Islamica , Leipzig , 1927 , Vol . III , fascicule 2 , pp . 165 - 186 . \r\n( 3 ) -\r\n E . de Zambaur , Manuel de genealogie et de chronologie pour lhistoire de lIslam , Hanovre , 1927 , p . 192 . \r\n","page_name":" 884 ","page_number":268},
  {"content":"\r\n\r\nاست استفاده نموده‌اند . و چون تأليف آقاى كسروى به تازگى منتشر شده و در محلّ دسترس عموم است لهذا ما بيش ازين اطالهء كلام را در اين مبحث ضرور نديده خوانندگان را كه طالب تفصيل بيشتر درين خصوص باشند به كتاب مزبور حواله مىدهيم « 1 » .\r\n( 83 - ) - ص 784 س 15 ، دوات‌دار كوچك : هو امير الحاجّ مقدّم الجيوش مجاهد الدّين ابو الميامن ايبك المستنصرى المعروف بالدّويدار الصّغير . در ابتداى حال از خواصّ بستگان مستنصر خليفه بود و سپس در دورهء خلافت مستعصم متدرّجا ترقّيات نمايان نموده بالأخره در اواخر عهد خليفهء مزبور يكى از اعاظم رجال درجهء اوّل مملكت به شمار مىآمد و با شرف الدّين اقبال شرابى « 2 » و علاء الدّين الطبرس معروف به دوات‌دار بزرگ « 3 » و سليمان شاه بن پرچم ايوائى اتى الذّكر اركان اربعهء دولت آن خليفهء مستضعف را\r\n\r\n\r\n","description":"","footnote":"\r\n( 1 ) - در اينجا علّامه قزوينى در خصوص اين طايفه جستانيان توضيحات مفصّلى داده‌اند كه ما به خاطر ارجاعى كه خود علّامه به كتاب « شهرياران گمنام » داده‌اند از حروفچينى آن قسمت ( صفحات 449 - 434 از متن اصلى كتاب ) صرف‌نظر نموده‌ايم . ( شارح )\r\n( 2 ) - هو شرف الدّين ابو الفضائل اقبال الشّرابى ، از خواصّ مماليك مستنصر و شرابى خليفهء مزبور بود و سپس سپهسالار لشكر وى گرديد و در عهد مستعصم نيز بيش از پيش به مزيد تقرّب اختصاص يافت تا عاقبة الأمر چنان كه در متن گفتيم يكى از اعاظم رجال درجهء اوّل مملكت بشمار مىآمد و تا او در حيات بود ادارهء امور دولت به حسن كفايت و تدبير وى در غايت انتظام مىگذشت و فقط پس از مرگ او بود كه اختلال در احوال ظهور نمود . در حملات مكرّر مغول بر سواد عراق قبل از واقعهء كبراى بغداد صاحب ترجمه در دفاع از آن نواحى خدمات شايان از خود بروز داد . وفات وى در 18 شوّال سنهء 653 بوده به بغداد سه سال قبل از فتح آن شهر به دست مغول . صاحب ترجمه مردى نيك فطرت و بلندهمّت و شجاع و صاحب خيرات و مبرّات و صدقات بوده و در بسيارى از نقاط مملكت و مكّهء مشرّفه و عرفات مدارس و مساجد و رباطات و ساير بقاع الخير بنياد نهاد و بر آن‌ها اراضى و مستغلّات مرعوب وقف نمود . براى اطّلاع از سوانح احوال وى رجوع شود به حوادث الجامعة ص 24 ، 45 - 48 ، 76 ، 80 ، 89 - 99 ، 109 - 114 ، 157 ، 162 ، 167 - 171 ، 200 ، 253 ، 308 - 309 ، 497 ، و ابن ابى الحديد 2 : 370 ، و الأعلام بأعلام بيت اللّه الحرام از قطب الدّين حنفى ص 177 ، و شفاء الغرام باخبار البلد الحرام از تقىّ الدّين فاسى ص 108 ، و الفخرى ص 41 ، 446 ، و جامع التّواريخ طبع بلوشه ص 343 .\r\n( 3 ) - هو علاء الدّين ابو شجاع الطبرس بن عبد اللّه الظّاهرى المعروف بالدّويدار الكبير . از مماليك خليفه ظاهر و دوات‌دار او بود و به همين مناسبت نيز به « ظاهرى » معروف بود و در عهد مستنصر و مستعصم متدرّجا به اعلى درجات دولتى ارتقا جست . زوجهء وى دختر بدر الدّين لؤلؤ صاحب موصل بود و در شب زفاف مستنصر صدهزار دينار زر نقد وى را بخشيد . گويند عايدى املاك خاصّهء او ساليانه به سيصد هزار دينار بالغ مىشده است . وفات وى در ماه شوّال سنهء 650 بوده به بغداد و در مشهد امام موسى الكاظم عليه السّلام مدفون گرديد . و ابن ابى الحديد را در حقّ وى مراثى غرّاست ( حوادث الجامعه 265 - 266 ) . و او را پسرى بوده موسوم به فلك الدّين محمّد امير الحاجّ كه در واقعهء كبراى بغداد به قتل\r\n","page_name":" 885 ","page_number":269},
  {"content":"\r\n\r\nتشكيل مىدادند . صاحب ترجمه در سنهء 632 يكى از دختران بدر الدّين لؤلؤ صاحب موصل را در حبالهء نكاح درآورد و بيست هزار دينار زر سرخ ويرا كابين بست ( دختر ديگر بدر الدّين لؤلؤ چنان كه سابق نيز اشاره بدان شد زوجهء علاء الدّين الطبرس دوات‌دار بزرگ بود ) . در سنهء 653 يعنى سه سال قبل از واقعهء بغداد صاحب ترجمه تصميم گرفت كه مستعصم را از خلافت خلع نموده پسر بزرگتر او ابو العبّاس احمد را به‌جاى وى بنشاند . ابن العلقمى وزير خليفه را ازين معنى آگاه ساخت و مانع اجراء اين عزيمت گرديد و از طرفين كار به لشكركشى كشيد و فتنهء عظيمى در بغداد پديد آمد و جمع كثيرى در آن ميانه كشته و مجروح شدند تا عاقبت به سعى صاحب ديوان فخر الدّين دامغانى « 1 » خليفه با دوات‌دار دل خوش كرده تشريف و اعزاز فرمود و در شهر ندا در دادند كه آن سخن كه در حقّ دوات‌دار گفته بودند دروغ است و در خطبه بعد از ذكر خليفه نام دوات‌دار ذكر مىكردند و فتنه ساكن گشت .\r\nدر واقعهء بغداد يكى اشدّ طرفداران مقاومت با مغول همين دوات‌دار كوچك بود بر خلاف وزير ابن العلقمى كه طرفدار مماشاة و مجامله با ايشان و اظهار اطاعت و انقياد و بذل مال و قبول شحنه و خراج بود نسبت بديشان نظير رفتار سلاجقهء روم و سلغريان فارس و قراختائيان كرمان با آن طايفه . و بدين مناسبت دائما ما بين آن دو نفر مناقشت برپاى بود و دوات‌دار به هيچ وجه من الوجوه نمىگذارد تا وزير مزبور به مقتضاى مصلحت وقت و سياست موقع به عقيدهء خود در معامله با آن قوم عمل نمايد . بارى عاقبت به\r\n\r\n\r\n","description":"","footnote":"\r\nرسيد . - نام صاحب ترجمه در المنهل الصّافى ابن تغرى بردى ( نسخهء پاريس شمارهء 2069 ورق 10 ) عينا به همين قسم كه در فوق عنوان شده يعنى الطبرس مسطور است . و الطبرس ظاهرا مخفّف الطيبرس است كه از اعلام معمولهء تركى و به معنى « شش يوز » ( « ستّة فهود » ) است مركّب از الطى ( آلتى ) به معنى عدد شش و برس ( بارس ) به معنى يوز يا پلنگ ( ترجمان تركى و عربى طبع هوتسما ص 29 ) ، ولى در حوادث الجامعه به واسطهء سهو ناسخ يا طابع اين كلمه همه جا به « الطبرسى » به علاوهء يائى در آخر يعنى مانند كلمهء نسبت به طبرستان تصحيف شده است و آن غلط فاحش است فلا تغفل . و در جامع التّواريخ طبع بلوشه ص 343 نام صاحب ترجمه التون بارس مسطور است و آن نيز بدون شك سهو است از جامعين جامع التّواريخ چه نام وى در يكى از مراثى ابن ابى الحديد كه از خواصّ دوستان صاحب ترجمه بوده عينا به همين نحو يعنى الطبرس آمده آنجا كه گويد : لا تأمن الدّنيا و قد غدر الزّمان بالطبرس [ ن : بالطبرسى 
  ] * و رماه من بعد الميامن و السّعود بيوم نحس * و كساه ثوبا من تراب بعد اثواب الدّمقس * الأبيات . - مآخذ : براى اطّلاع از وقايع احوال صاحب ترجمه رجوع شود به حوادث الجامعه ص 37 ، 80 ، 94 ، 101 ، 166 - 168 ، 264 - 266 ، 311 ، 328 ، 329 ، 333 ، 484 ، و جامع التّواريخ طبع بلوشه ص 343 - 344 ، و المنهل الصّافى نسخهء مذكوره ورق 10 .\r\n( 1 ) - رجوع شود به ص 894 به بعد .\r\n","page_name":" 886 ","page_number":270},
  {"content":"\r\n\r\nتفصيلى كه بعد ازين در شرح‌حال سليمان شاه بن پرچم مذكور خواهد شد پس از فتح بغداد صاحب ترجمه در دوّم صفر 656 به فرمان هولاكو به قتل آمد و سر او را به وصل فرستادند تا آنجا بر دار كردند . و از او پسرى ماند جلال الدّين نام كه هولاكو بعدها او را بركشيده و بزرگ گردانيد ولى عاقبت جلال الدّين مذكور با مغول غدر انديشيده در سنهء 662 به بهانهء شكار و زيارت مشهد حسين عليه السّلام با جميع اتباع و اشياع و اموال خود از بغداد فرار نموده به شام و مصر يعنى به قلمرو سلطنت مماليك مصر اعدا عدوّ مغول التجا برد و هولاكو از استماع اين خبر به غايت متأثّر گرديد و يكى از موجبات تزايد مرض وى كه از آن علّت در گذشت از قرار مذكور همين قضيّه بوده است « 1 » .\r\n( 84 - ) - ص 784 س 21 ، سليمان شاه : هو شهاب الدّين سليمان شاه بن برجم الايوائى ( به همزه قبل از ياء نسبت ) رئيس يكى از قبائل معتبر تركمان موسوم به ايوه كه در حدود كردستان و لرستان اقامت داشته‌اند و نام ايشان به لفظ ايوه يا ايوا يا التّركمان الايوائيّه در كتب تواريخى كه در قرون ششم و هفتم و هشتم هجرى تأليف شده از قبيل راحة الصّدور راوندى و زبدة التّواريخ سيّد صدر الدّين در تاريخ سلجوقيّه و تاريخ ابن الأثير و سيرة جلال الدّين منكبرنى و شرح نهج‌البلاغهء ابن ابى الحديد و طبقات ناصرى و حوادث الجامعه و تاريخ گزيده و نزهة القلوب بسيار مكرّر به ميان آمده « 2 » ولى در بعضى از مآخذ مذكوره كلمهء ايوائى به « ايوانى » به نون قبل از ياء نسبت تصحيف شده است « 3 » .\r\n\r\n\r\n","description":"","footnote":"\r\n( 1 ) - براى اطّلاع از سوانح احوال دوات‌دار كوچك رجوع شود به حوادث الجامعه ص 72 - 73 ، 92 - 95 ، 128 ، 294 - 298 ، 319 - 329 ، 350 - 352 ، و جامع التّواريخ طبع كاترمر ص 224 - 228 ، 232 ، 238 ، 246 ، 278 - 282 ، 292 - 298 ، 402 - 414 ، و طبقات ناصرى ص 426 ، 427 ، و وصّاف ص 31 ، 33 ، 35 ، و الفخرى ص 74 ، 111 ، 453 ، و المنهل الصّافى ابن تغرى بردى نسخهء مذكوره ورق 28 ( در اين مأخذ اخير لقب صاحب ترجمه را « سيف الدّين » نگاشته به‌جاى مجاهد الدّين و در تاريخ ابو الفدا 3 : 194 و طبقات‌الشّافعيّهء سبكى 5 : 110 ، 114 « ركن الدّين » ، و آن هر دو قطعا سهو فاحش و مخالف با عموم مورّخين ديگر است ) .\r\n( 2 ) - رجوع شود به راحة الصّدور ص 346 ، 347 ، 382 ، 392 ، و زبدة التّواريخ سيّد صدر الدّين در تاريخ سلجوقيّه طبع لاهور ص 177 ، و ابن الأثير ج 11 ص 107 و 177 و ج 12 ص 139 ، 213 ، 216 ، 233 ، و سيرة جلال الدّين منكبرنى ص 126 ، 187 ، 210 ، 211 ، و ابن ابى الحديد ج 2 ص 370 : ( « سليمان شاه بن برجم و هو مقدّم الطّائفة المعروفة بالايواء و هي من التّركمان » ) ، و طبقات ناصرى ص 423 و 424 ، و حوادث الجامعه ص 199 - 200 ، و تاريخ گزيده ص 552 ، و نزهة القلوب ص 107 .\r\n( 3 ) - تفصيل حال صاحب اين ترجمه يعنى سليمان شاه را كه تفصيلى با اطناب داشت ( صفحات 463 - 453 از متن اصلى ) حروفچينى ننموديم . ( شارح )\r\n","page_name":" 887 ","page_number":271},
  {"content":"\r\n\r\n( 85 - ) - ص 785 س 1 ، ابن الجوزى پسر محيى الدّين : مراد شرف الدّين عبد اللّه بن محيى الدّين ابى محمّد يوسف بن جمال الدّين ابى الفرج عبد الرّحمن بن الجوزى است . جدّ صاحب ترجمه عبد الرّحمن بن الجوزى معروف صاحب تاريخ منتظم و تلبيس ابليس و مؤلّفات كثيرهء ديگر است كه شهرت او مغنى از هرگونه اطناب در وصف اوست و وفات او در سنهء 597 بوده به بغداد . و پدر او محى الدّين يوسف بن الجوزى استاذ الدّار « 1 » مستعصم بود و علاوه بر آن شغل احتساب بغداد و تدريس طايفهء حنابله در مدرسهء مستنصريّه نيز به عهدهء وى موكول بوده و غالبا از جانب خليفه به نزد ملوك اطراف به‌عنوان سفارت آمد شد نمودى . تولّد وى در 13 ذىالقعده سنهء 580 و در اوايل سنهء 656 در واقعهء كبراى بغداد به قتل رسيد « 2 » .\r\nشرف الدّين عبد اللّه بن الجوزى صاحب ترجمه نيز محتسب بغداد و مدرّس مدرسهء بشيريّهء همان شهر بوده و چندين كرّت از جانب معتصم قبل از وصول هولاكو به بغداد و نيز در اثناء محاصرهء آن بلده به‌عنوان سفارت به نزد پادشاه مزبور تردّد نمود . به روايت صاحب الحوادث الجامعة وى نيز مانند پدر و برادران در جزو مقتولين لا يعدّ و لا يحصاى فتح بغداد به قتل رسيد « 3 » ؛ ولى به تصريح خواجه نصير الدّين طوسى كه خود شخصا در فتح بغداد حاضر و از جانب هولاكو واسطهء مخابره با مستعصم و سپس مأمور دادن امان به مردم بوده در ذيل جهانگشا 3 : 789 و همچنين به روايت رشيد الدّين در جامع التّواريخ طبع كاترمر ص 310 بوقا تيمور از امراء مغول شرف الدّين مذكور را در اثناء محاصرهء بغداد همراه خود به خوزستان و ششتر برد تا آن نواحى را ايل كنند و بوقا تيمور در دوازدهم ربيع الأوّل يعنى قريب يك ماه بعد از فتح بغداد به لشكرگاه هولاكو مراجعت نمود ، و بنابرين پس صاحب ترجمه در موقع فتح بغداد و قتل عامّ اهالى ظاهرا در آن شهر حاضر نبوده است « 4 » .\r\n\r\n\r\n","description":"","footnote":"\r\n( 1 ) - استاذ الدّار به تفسير قلقشندى در صبح الأعشى 5 : 457 عبارت بوده از وظيفهء كسى كه مراقبت دخل و خرج پادشاه و نگاهدارى اموال و ضبط و حساب آن به عهدهء وى محوّل بوده ( تقريبا معادل خزانه‌دار حاليّه يا صندوقدار يا ناظر و نحو ذلك ) .\r\n( 2 ) - رجوع شود به ابن خلّكان ج 1 ص 302 در ترجمهء حال پدر او عبد الرّحمن بن الجوزى معروف ، و حوادث الجامعه ص 7 ، 19 ، 22 ، 59 ، 91 ، 115 ، 185 ، 210 ، 282 ، 328 ، و مختصر طبقات الحنابلة للشّيخ جميل الشطى طبع دمشق ص 50 .\r\n( 3 ) - حوادث الجامعه ص 328 .\r\n( 4 ) - براى مزيد اطّلاع از احوال شرف الدّين بن الجوزى صاحب ترجمه رجوع شود به حوادث الجامعه 288 ، 308 ، 319 - 320 ، 327 ، و الفخرى 452 ، و جامع التّواريخ طبع كاترمر 232 ، 236 ، 266 ، 294 ، 310 ،\r\n","page_name":" 888 ","page_number":272},
  {"content":"\r\n\r\nاين شرف الدّين عبد اللّه بن الجوزى را دو برادر ديگر نيز بوده كه ايشان نيز هر دو مانند پدر در واقعهء بغداد در اوايل سنهء 656 به قتل رسيده‌اند « 1 » : يكى تاج الدّين عبد الكريم بن الجوزى « 2 » كه زياده برين از احوال او چيزى معلوم نشد ، و ديگر جمال الدّين ابو الفرج عبد الرّحمن بن محيى الدّين يوسف بن جمال الدّين ابى الفرج عبد الرّحمن بن الجوزى كه وى نيز واعظى مشهور و مدرّس مدرسهء مستنصريّه و او نيز مانند پدر و برادر محتسب بغداد بوده است « 3 » . و چنان كه ملاحظه مىشود اين جمال الدّين ابو الفرج عبد الرّحمن بن الجوزى كبير صاحب تاريخ منتظم و غيره در جميع مميّزات از اسم و كنيه و لقب و نسبت بعينها يكى بوده است .\r\nو به اين مناسبت اين نكته را يادآورى مىكنيم كه در حكايت معروف گلستان « 4 » كه اين گونه شروع مىشود : « چندانكه مرا شيخ ابو الفرج بن الجوزى - رحمه اللّه - ترك سماع فرمودى و به خلوت و عزلت اشاره كردى عنفوان شبابم غالب آمدى و هوا و هوس طالب « 5 » آلخ » مراد شيخ از ابو الفرج بن الجوزى بدون هيچ شك و شبهه همين ابو الفرج بن الجوزى دوّم است نه جدّ مشهور او ابو الفرج بن الجوزى اوّل صاحب منتظم و غيره چه عصر اين اخير بر عصر سعدى مقدّم است زيرا كه وفات وى چنان كه گفتيم در سنهء 597 بوده در حدود سنّ نود سالگى و وفات سعدى به اختلاف روايات در سنهء 690 يا 691 ( يعنى 93 الى 97 سال بعد از وفات ابن الجوزى ) ، و بنابرين سعدى در حين وفات ابن\r\n\r\n\r\n","description":"","footnote":"\r\nو مختصر طبقات الحنابلة للشطى 50 .\r\n( 1 ) - حوادث الجامعه 328 .\r\n( 2 ) - ايضا ، و مختصر الحنابلة للشطى 50 .\r\n( 3 ) - براى اطّلاع از احوال ابن ابو الفرج عبد الرّحمن بن الجوزى دوّم رجوع شود به حوادث الجامعه ص 55 ، 79 ، 83 ، 101 ، 124 ، 133 ، 144 ، 161 ، 162 ، 173 ، 177 ، 183 ، 184 ، 201 ، 216 ، 277 ، 328 ، و مختصر طبقات الحنابلة للشطى ص 50 .\r\n( 4 ) - حكايت هجدهم از باب دوّم .\r\n( 5 ) - عبارت ابتداى اين حكايت چنان كه در متن نقل شده عينا و بدون كم و زياد مطابق است با نسخهء بسيار قديمى از كلّيّات شيخ مورّخهء جمادى الأولى سنهء 767 از نسخ كتابخانهء ملّى پاريس ( ضميمهء فارسى 1778 ورق 27 ) ، ولى در نسخ مطبوعه به‌جاى عبارت مذكور چنين دارد : « چندانكه مرا شيخ اجلّ شمس الدّين ابو الفرج بن جوزى آلخ » ، و اين عبارت به كلّى تحريف نسّاخ و غلط فاحش است چه لقب هيچ‌كدام از دو ابو الفرج بن الجوزى كبير و صغير ( يعنى جدّ و نواده ) شمس الدّين نبوده بل لقب هر دو چنان كه گفتيم جمال الدّين بوده است ، و شمس الدّين لقب سبط ابن الجوزى كبير يعنى دخترزادهء او يوسف بن قزغلى صاحب تاريخ معروف مرآة الزّمان بوده ولى كنيهء اين اخير ابو الفرج چنان كه در عموم نسخ مطبوعهء گلستان است نبوده بلكه ابو المظفّر بوده است ( ابن خلكان 1 : 302 ، و 2 : 396 ) ، پس چنان كه ملاحظه مىشود عبارت نسخ مطبوعهء گلستان به هيچ تأويلى تصحيح‌پذير نيست و به كلّى فاسد و محرّف و خطاى صريح است .\r\n","page_name":" 889 ","page_number":273},
  {"content":"\r\n\r\nالجوزى مذكور قطعا يا هيچ متولّد نشده بود يا اگر هم شده بود طفلى به غايت خردسال بوده و شايستگى درك صحبت شيخ مسنّ محترمى مانند ابن الجوزى نودساله را نداشته است مگر آنكه براى سعدى چنان كه در افواه مشهور است عمر خارج از عادت صد و بيست ساله‌اى قائل شويم كه فىالواقع هيچ دليلى كه ادنى اطمينانى بدان توان نمود بر آن قائم نيست ، در صورتى كه اين ابو الفرج بن الجوزى دوّم به كلّى معاصر با شيخ و تاريخ وفات او يا بعبارة اصحّ قتل او به دست مغول در همان سال تأليف گلستان يعنى در سنهء 656 بوده است . و بدون شك عنوان « محتسب » در اين بيت شيخ در اثناء همان حكايت آنجا كه گويد : « و چون نصيحت شيخم ياد آمدى گفتمى :\r\n قاضى ار با ما نشيند بر فشاند دست را * محتسب گر مى خورد معذور دارد مست را » \r\nاشاره به وظيفهء رسمى همين ابو الفرج بن الجوزى بوده كه چنان كه گفتيم شغل احتساب بغداد به عهدهء او مفوّض بوده است « 1 » .\r\n( 86 - ) - ص 785 س 3 ، سوغونجاق نوين : براى ترجمهء حال اجمالى ازو رجوع شود به سابق ص 798 به‌عنوان سقنجاق نوين .\r\n( 87 - ) - ص 785 س 3 ، بايجو « 2 » نوين : از سرداران معروف مغول بود از قوم يسموت و اوكتاىقاآن او را با جرماغون نوين « 3 » كه وى نيز از سرداران مشهور آن قوم بود به ضبط بلاد ايران\r\n\r\n\r\n","description":"","footnote":"\r\n( 1 ) - دوست فاضل من آقاى ميرزا عبّاس خان اقبال آشتيانى مقالهء نفيسى راجع به همين موضوع يعنى هويّت اين ابو الفرج بن الجوزى مذكور در گلستان در جريدهء « ايران » در سنهء 1311 شمسى نشر كرده‌اند ولى بدبختانه تاريخ ماه و روز آن در نظرم نمانده است ، و گويا ايشان اوّلين كسى باشند كه ملتفت اين نكته شده‌اند .\r\n( 2 ) - كذا فى اغلب المآخذ بباء موحّده و الف و ياء مثنّاة تحتانيّه و جيم و واو ، و فى بعضها : « تايجو » بتاء مثنّاة فوقانيّه در اوّل .\r\n( 3 ) - جرماغون نوين از امراء معتبر چنگيز خان و اوكتاىقاآن بود از قوم سونيت از اقوام مغول و اوكتاىقاآن ( 626 - 639 ) در اوايل جلوس خود او را با سى هزار لشكر به اقليم رابع ( يعنى ممالك ايران و روم ) و تعاقب سلطان جلال الدّين منكبرنى مأمور نمود . جرماغون امور خراسان و آذربايجان و روم را به طبق دلخواه در ضبط آورد و در سنهء 629 فوجى از لشكر او تا نواحى سيواس تاختن بردند . و ظاهرا چنان كه از سلجوقنامهء ابن بيبى ص 183 ، 243 واضح مىشود يورت او و لشكر او عمده در صحراى مغان بوده است .\r\nدر اواخر عمر جرماغون به علّت فالج مبتلى گرديد لهذا بايجو نوين را به‌جاى او به بلاد غربى فرستادند .\r\nتاريخ وفات جرماغون را در جائى به دست نياوردم ولى ظاهرا ما بين سنوات 641 - 644 وقوع يافته چه از طرفى از ابن بيبى ص 234 - 244 صريحا واضح مىشود كه وى تا محرّم 641 به نحو قدر متيقّن در حيات بوده است . و از طرف ديگر در كتب تواريخ از سلطنت كيوك خان به بعد ديگر اصلا و ابدا اسمى از او به ميان نمىآيد به وجه من الوجوه بلكه از موضعى از جهانگشا 1 : 302 در شرح جلوس كيوك خان كه گويد\r\n","page_name":" 890 ","page_number":274},
  {"content":"\r\n\r\nو روم مأمور نمود . بايجو در سنهء 640 به روم رسيد و در 6 محرّم سنهء 641 « 1 » با سلطان غياث الدّين كيخسرو ثانى ( 634 - 644 ) پسر علاء الدّين كيقباد اوّل از سلاجقهء روم در كوسه داغ از نواحى ارزنجان « 2 » جنگ نموده او را مغلوب و ممالك روم را در حيطهء تصرّف مغول درآورد « 3 » .\r\nدر سنهء 650 كه هولاكو از جانب منكو قاآن به حركت به بلاد غربى مأمور گرديد فرمان شد تا بايجو و لشكرهايى كه پيش از آن با جرماغون به ايران زمين آمده بودند به جانب روم روند « 4 » . و چون هولاكو به ايران آمد بايجو نويان از آذربايجان برسيد . هولاكو ازو رنجيده بود بانگ بر وى زد كه تا جرماغون نويان رفته تو به‌جاى او در ايران زمين چه كرده‌اى و كدام صف شكسته‌اى و كدام ياغى را به ايلى درآورده‌اى جز آنك لشكر مغول را به حشمت و عظمت خليفه مىترسانى . او زانو زد و عرضه داشت كه تقصير نكرده‌ام و آنچه مقدور بوده به تقديم رسانيده‌ام از در رىّ تا حدود روم و شام يك روى كرده‌ام مگر كار بغداد كه از كثرت خلق و بسيارى سپاه و سلاح و اهبت آنجا و راه‌هاى باريك دشوار كه در پيش است لشكر بدان حدود كشيدن متعذّر است باقى حكم پادشاه راست ؛ به هرآنچه فرمايد بنده و فرمان بردارم . بدان سخن نايرهء غضب او تسكين يافت و فرمود كه ترا مىبايد رفت كه آن ولايت را تا كنار درياى مغرب از دست فرزندان افرينس و لسكارى « 5 » مستخلص گردانى . بايجو نويان بر فور بازگشت و به ولايت روم لشكر كشيد و تمامت روم را بگرفت و قتل و غارت كرد . تاريخ اين لشكركشى بايجو به روم ( كه دومين تاخت‌وتاز اوست بر آن ولايت ) به تصريح ابن بيبى در سلجوقنامه ص 287 در سنهء\r\n\r\n\r\n","description":"","footnote":"\r\nكيوك خان « امير المؤمنين [ مستعصم 
  ] را الوكه‌هاى خشم‌آميز فرستاد سبب شكايتى كه سيرامون پسر جورماغون از ايشان گفت » تقريبا بالصّراحه معلوم مىشود كه جرماغون ديگر در سلطنت كوتاه كيوك خان ( 644 - 645 ) در حيات نبوده و پسرش سيرامون متصدّى كارهاى وى بوده است . پس به اقرب احتمالات چنان كه گفتيم وفات وى بايستى ما بين سنوات 641 - 644 روى داده باشد . براى مزيد اطّلاع از سوانح احوال جرماغون رجوع شود به مآخذ ذيل : جهانگشاى جوينى ج 1 و 2 ( رجوع به فهرست آن ) ، طبقات ناصرى 387 ، 388 ، 433 ، سلجوقنامهء ابن بيبى 182 ، 205 ، 234 - 244 ، شرح نهج‌البلاغهء ابن ابى الحديد ج 2 ص 365 ، 366 ، 368 ، حوادث الجامعه 114 ، 127 ، جامع التّواريخ طبع برزين 1 : 56 ، و طبع بلوشه 8 ، 31 ، 37 - 39 ، 59 ، 78 .\r\n( 1 ) - ابن بيبى ص 239 ، و جهان‌آرا ورق 95 .\r\n( 2 ) - ابن العبرى ص 440 .\r\n( 3 ) - رجوع شود به سلجوقنامهء ابن بيبى ص 234 - 245 .\r\n( 4 ) - جهانگشا ج 3 ص 690 ، و جامع التّواريخ طبع كاترمر ص 136 .\r\n( 5 ) - كذا فى جامع التّواريخ جلد هولاكو طبع ناتمام بلوشه ص 47 ، ولى در طبع كاترمر ص 224 : افرينس و اركنار ( ؟ ) .\r\n","page_name":" 891 ","page_number":275},
  {"content":"\r\n\r\n654 بوده است ، و به روايت ابن العبرى در محتضر الدّول ص 462 در سنهء 653 ، و به روايت جامع التّواريخ طبع كاترمر ص 220 - 224 در سنهء 655 « 1 » .\r\nو سپس در وقت جازم العزمى هولاكو به فتح بغداد در اواخر سنهء 655 فرمان داد تا لشكرهاى جرماغون و بايجو نويان كه يورت ايشان در روم معيّن بود بر ميمنه از طرف اربل به موصل آيند و از جسر موصل گذشته در جانب غربى بغداد نزول كنند ( جامع التّواريخ طبع كاترمر ص 262 ) . در نهم محرّم 656 بايجو نويان و بوقا تيمور و سونجاق نوين به موعدى كه بود از راه دجيل از دجله گذشته به حدود نهر عيسى رسيدند و سه‌شنبه منتصف محرّم بر جانب غربى بغداد مستولى شدند و در محلّات شهر به كنار دجله فرودآمدند و در 22 محرّم ابتداء حرب كردند هولاكو از طريق خراسان و بايجو و سونجاق از جانب غربى آنجا كه بيمارستان عضدى است ( ايضا ص 278 - 282 ) . - و پس از فتح بغداد و تصميم هولاكو به حركت به جانب شام در رمضان 657 بايجو و سنكقور را بر ميمنهء خود تعيين نمود ( ايضا ص 328 ) . و ازين به بعد در جامع التّواريخ جلد هولاكو ديگر هيچ اسمى ظاهرا از بايجو صاحب ترجمه نيست ، ولى در همان كتاب در جلد متعلّق به اقوام ترك و مغول تتمّهء احوال او و اولاد او را رشيد الدّين به تفصيل ذيل بيان نموده است ، در فصل راجع به قوم يسوت از اقوام مغول گويد :\r\n« و قدان كه امير بزرگ و حاكم بوده و بوقاى كه بزرگ بيتكچيان بوده و بايجو نويان نيز\r\n\r\n\r\n","description":"","footnote":"\r\n( 1 ) - به اين مناسبت يادآورى مىكنيم كه صاحب جامع التّواريخ را درين مورد يعنى در مورد لشكركشى دوّم بايجو به روم خبط فاحش بسيار عجيبى روى داده است از قرار ذيل : پس از آنكه در ابتداى اين فصل تصريح كرده كه در سنهء خمس و خمسين و ستّمائة بايجو نويان به فرمان هولاكو به روم بازگشت گويد ( ص 224 ) :\r\n« و در آن وقت سلطان روم غياث الدّين كيخسرو پسر علاء الدّين بود به موضع كوسه داغ با بايجو نويان مصاف داد و شكسته شد بايجو تمامت روم را بگرفت و قتل و غارت كرد » انتهى . و حال آنكه سلطان غياث الدّين كيخسرو يازده سال قبل ازين تاريخ در سنهء 644 وفات نموده بوده ( گزيده 484 و منجّم‌باشى 2 : 569 ) ، و جنگ بايجو نويان با سلطان غياث الدّين كيخسرو در كوسه داغ چهارده سال قبل از ورود هولاكو به ايران بوده است در 6 محرّم سنهء 641 ( رجوع به ما سبق ص 891 ) نه در سنهء 655 . و اين جنگى كه پس از ورود هولاكو به ايران بايجو نويان با سلاجقهء روم نمود با سلطان غياث الدّين كيخسرو كه چنان كه گفتيم يازده سال قبل ازين تاريخ وفات كرده بوده نبود بلكه با پسر او سلطان عزّ الدّين كيكاوس ثانى ( 644 - 654 ) بود در 23 رمضان سنهء 654 ( ابن بيبى 287 ) ، و در كوسه داغ نيز نبود بلكه در خان سلطان بود ما بين قونيه و آقسرا ( مختصر الدّول 462 ) . پس چنان كه ملاحظه مىشود اين فصل جامع التّواريخ حاوى چندين سهو فاحش بسيار بزرگ است ، و واضح است كه جامع التّواريخ لشكركشى دوّم بايجو را به روم در 654 با لشكركشى اوّل او به همان مملكت در 640 - 641 اشتباه كرده است .\r\n","page_name":" 892 ","page_number":276},
  {"content":"\r\n\r\nاز يسوت‌اند . بايجو از خويشان جبه است ، اوكتاىقاآن او را با جورماغون به هم فرستاده بود و هزاره دانسته و بعد از آن تومان دانسته و بايجو روم را ايل گردانيده و بدان غرور و مباهات نموده كه روم را من ايل كردم . هولاكو خان او را طلب داشته و گناه كار گردانيده به ياسا رسانيد و از مال او يك‌نيمه تمام بستده و آن تومان را به حكم يرليغ منكو قاآن پسر جرماغون شيرامون دانسته . و پسر بايجو نويان اداك بوده و هزاره دانسته و پسر اداك سولاميش كه در روم بود پادشاه اسلام [ غازان 
  ] - خلّد اللّه ملكه - او را سيورغاميشى فرموده و پنج هزار سوار داده آنجا امير تومان گردانيده و دل دگرگون كرد و بايانجار و بوجوقور را بكشت و بدان گناه به ياسا رسيد » ، ( جامع التّواريخ طبع برزين ج 1 ص 281 - 282 ) .\r\nازين قرار معلوم مىشود كه قتل بايجو به فرمان هولاكو ما بين رمضان 657 كه تاريخ حركت اوست به شام بر ميمنهء هولاكو و ربيع الثّانى 663 كه تاريخ وفات خود هولاكوست روى داده بوده است بالضّرورة « 1 » .\r\n( 88 - ) - ص 785 س 4 ، كريت : از سياق عبارت جامع التّواريخ ص 264 در فقرهء معادلهء ما نحن فيه : « ميسره از حدود لرستان و بيات و تكريت [ صح : كريت 
  ] و خوزستان تا ساحل عمان مىآمدند » برمىآيد كه كريت بدون شك ناحيه‌اى بوده در حدود يكى از ولايات ثلاث مذكوره يعنى لرستان يا بيات يا خوزستان . و در حقيقت در تاريخ گزيده در فصل تاريخ لر كوچك ذكر ناحيه‌اى و نيز قلعه‌اى به همين اسم دو مرتبه آمده است . در شرح‌حال شجاع الدّين خورشيد از ملوك آن ولايت گويد ص 549 : « او را تابستانگاه كريت بود و زمستان‌گاه دلر و ملاح . » و در شرح احوال عزّ الدّين گرشاسف گويد ص 552 : « اكثر لران جانب حسام الدّين خليل داشتند . شكست بر عزّ الدّين گرشاسف افتاد . قصد قلعهء كريت كرد كه زنش ملكه خاتون بر آنجا بود « 2 » » . پس به ظنّ غالب بل به نحو قطع و يقين اين\r\n\r\n\r\n","description":"","footnote":"\r\n( 1 ) - براى مزيد اطّلاع از سوانح احوال بايجو نويان رجوع شود به مآخذ ذيل : مختصر الدّول ابن العبرى ( رجوع به فهرست آن ) ، و سلجوقنامهء ابن بيبى ( رجوع به فهرست آن ) و حوادث الجامعه ص 320 ، 323 ، 324 ، و جامع التّواريخ طبع كاترمر ص 118 ، 262 ، 264 ، 278 ، 280 ، 282 ، 322 ، 328 ، و قسمتى ديگر از همان كتاب طبع برزين ج 1 ص 281 - 282 ، ايضا قسمتى ديگر از همان كتاب طبع بلوشه ص 258 ، 548 ، و طبقات ناصرى 26 ، 433 ، و الفخرى 452 - 454 ( در هر دو مأخذ اخير به هيئت « باجو » ) ، و جهانگشا 2 : 553 ، و 3 : 690 ( « تايجو » به تاء مثنّاة فوقيّه ) ، و وصّاف 31 ، 33 ( ايضا به تاء مثنّاة فوقيّه ) .\r\n( 2 ) - عين همين دو فقرهء راجع به كريت در شرف‌نامهء شرف خان بدليسى در تاريخ اكراد ( طبع پطرزبورغ ج 1 ص 38 و 39 ) نيز آمده ولى چون مأخذ كتاب مزبور نيز در اين فصول ظاهرا فقط تاريخ گزيده است و بس\r\n","page_name":" 893 ","page_number":277},
  {"content":"\r\n\r\nكريت ما نحن فيه كه ميسرهء هولاكو در وقت حركت وى از همدان به جانب بغداد از حدود آن ناحيه عبور كرده همان كريت لر كوچك بايد باشد بدون شبهه . دوست فاضل من آقاى مينورسكى « 1 » مستشرق روسى در دائرة المعارف اسلام در عنوان « لرستان » ( ج 3 ص 53 ) نقلا از قول چيريكوف « 2 » روسى از مأمورين تعيين حدود ايران و عثمانى در سنوات 1848 - 1852 ميلادى ذكرى از قلعهء گريت ( با گاف فارسى ) واقع در جنوب خرّم‌آباد حاليّه كه محلّ اقامت ايل پاپى است نموده است ، و به عقيدهء مستشرق مزبور در مكتوب خصوصى به راقم سطور اين قلعهء گريت چيريكوف همان كريت مذكور در تاريخ گزيده و شرف‌نامه بايد باشد بدون ترديد .\r\n( 89 - ) - ص 786 س 11 ، صاحب ديوان : مراد فخر الدّين ابو طالب احمد ابن الدّامغانى از معاريف اعيان دولت مستنصر و مستعصم عبّاسى است . صاحب ترجمه در عهد دو خليفهء مزبور غالبا متقلّد اشغال جليله و مناصب رفيعهء دولتى مىبود كه تفصيل آنها مشروحا در حوادث الجامعه مرتّبا بر سنين مسطور است ولى چون شرح جزئيات آن وظايف از حدود گنجايش اين حواشى بيرون است از خوض در آن صرف‌نظر نموديم .\r\nاز جمله در سنهء 626 از جانب خليفه مستنصر در جزو هيئت سفارتى در تحت رياست فلك الدّين بن سنقر الطّويل و سعد الدّين بن الحاجب با هدايا و تحف بسيار به دربار سلطان جلال الدّين منكبرنى كه در آن اوان به محاصرهء خلاط اشتغال داشت فرستاده شد . شرح اين سفارت را صاحب حوادث الجامعه ص 4 - 5 ، 14 مجملا و نسوى در سيرة جلال الدّين منكبرنى ص 189 - 191 مفصّلا ذكر كرده‌اند « 3 » ولى اين مؤلّف اخير نامى از فخر الدّين دامغانى ما نحن فيه نبرده است .\r\nدر سنهء 643 صاحب ترجمه از جانب خليفه مستعصم باللّه به وظيفهء صاحب ديوانى منتصب گرديد « 4 » و تا فتح بغداد به دست هولاكو در همان شغل باقى بود و هولاكو نيز بعد از فتح بغداد او را در همان وظيفه برقرار گذارد « 5 » و به مزيد اكرام و انعام از همگان ممتاز گردانيد و خانهء او را در بغداد با هركه بدانجا پناهنده بود از قتل و غارت مصون داشت .\r\n\r\n\r\n","description":"","footnote":"\r\nلهذا آن را سند مستقلّى نمىتوان محسوب نمود .\r\n( 1 ) -  M . V . Minorsky . \r\n( 2 ) -\r\n Cirikow Putewoi Journal , St . Petersbourg , 1875 , p . 133 . \r\n( 3 ) - اين سفارت دوّم است از جمله سه سفارتى كه از جانب مستنصر مقارن فتح خلاط به دربار سلطان جلال الدّين منكبرنى فرستاده شد . شرح سفارت اوّل در سيرة جلال الدّين ص 187 - 189 ، و سفارت دوّم در ص 189 - 191 ، و سفارت سوّم در ص 204 - 205 مسطور است .\r\n( 4 ) - حوادث الجامعه ص 202 .\r\n( 5 ) - ذيل جهانگشا 3 : 789 ، و جامع التّواريخ ص 306 .\r\n","page_name":" 894 ","page_number":278},
  {"content":"\r\n\r\nدر سال بعد از فتح بغداد يعنى در سنهء 657 صاحب ترجمه با جمعى از صدور و اعيان عراق براى رفع محاسبات مرجوعه بديشان به اردوى هولاكو كه در آن اوان در آذربايجان مىبود سفر كردند . هولاكو مجدّدا دربارهء وى عنايت و اكرام نموده خواست تا حكومت عراق را نيز به عهدهء وى محوّل سازد ولى نجم الدّين عمران « 1 » نامى كه سابق از عمّال خليفه و پس از فتح بغداد از جانب هولاكو به توليت بعضى اعمال شرقى آن ناحيه مقرّر و به لقب ملك ملقّب گشته بود در نزد هولاكو از وى سعايت نمود كه او يكى از منسوبين خليفه را از زندان مداين خلاصى داده تا به شام رفته است . جميع مساعى صاحب ترجمه در نتيجهء اين سعايت درحال باطل گرديده حكم به اخذ و حبس وى صادر گشت و در همان حبس در اشنه از محال اورميه وفات نمود در سنّ شصت و پنج سالگى « 2 » .\r\n( 90 - ) - ص 787 س 4 ، برج عجم : برج عجم ( يا برج عجمى به طبق ساير مآخذ ) عبارت بوده از برج بزرگى واقع در قسمت شرقى بغداد در منتهاى زاويهء شرقى و جنوبى ديوار قديم آن شهر يعنى زاويه‌اى كه از التقاء دو ضلع شرقى و جنوبى ديوار قديم بغداد « 3 » با يكديگر حاصل مىشده ما بين باب الحلبة ( - باب الطّلسم « 4 » اين اواخر ) از طرف شمال و باب كلواذى ( - باب الشّرقى كنونى ) از طرف جنوب . و وجه تسميه‌اى اين برج به برج عجم يا عجمى ظاهرا به اين مناسبت بوده كه برج مزبور در محاذات محلّهء قطيعة العجم « 5 » از محلّات مشهور بغداد واقع بوده است . و وجه تسميه‌اى كه طابع حوادث الجامعه در\r\n\r\n\r\n","description":"","footnote":"\r\n( 1 ) - براى اطّلاع از سوانح احوال اين نجم الدّين عمران رجوع شود به حوادث الجامعه ص 332 ، 338 ، 351 ، و جامع التّواريخ طبع كاترمر ص 302 ، 308 ، و وصّاف ص 41 - 42 ( مفصّلا ) ، - نجم الدّين عمران مذكور در سنهء 662 در بغداد در حكومت علاء الدّين عطا ملك جوينى مؤلّف جهانگشا محكوم به قتل گرديده به مجازات رسيد ( حوادث الجامعه ص 351 ) .\r\n( 2 ) - براى مزيد اطّلاع از تفاصيل احوال اين فخر الدّين صاحب ديوان رجوع شود به مأخذ ذيل : ذيل جهانگشا 3 : 786 و 789 ، و مختصر الدّول ص 473 ، 475 ( فقط به لفظ « صاحب الدّيوان » ) ، و حوادث الجامعه ص 5 - 6 ، 14 ، 15 ، 62 ، 95 ، 103 ، 161 ، 167 ، 178 ، 202 ، 217 ، 225 ، 232 ، 261 ، 295 - 297 ، 330 - 332 ، 338 ، و جامع التّواريخ طبع كاترمر ص 228 ، 282 ، 294 ، 306 .\r\n( 3 ) - محلّ اين ديوار قديم بغداد را كه در قسمت شرقى آن شهر واقع و به شكل مربّع مستطيلى بوده كه دو ضلع اقصر آن عبارت بوده از دو ضلع شمالى و جنوبى و يك ضلع اطول آن عبارت بوده از ضلع شرقى ديوار و ضلع اطول ديگر آن كه ضلع غربى آن باشد عبارت بوده از خود دجله در عموم نقشه‌هاى جديد بغداد به انگليسى واضحا نشان مىدهند به‌طورىكه تعيين محلّ برج عجمى در نهايت سهولت است و به مجرّد نظر به نقشه واضح مىشود كجا بوده است .\r\n( 4 ) - محلّ اين دروازه و خرابه‌هاى آن را نيز در عموم نقشه‌هاى جديد بغداد نشان مىدهند .\r\n( 5 ) - رجوع شود به معجم البلدان در تحت همين عنوان .\r\n","page_name":" 895 ","page_number":279},
  {"content":"\r\n\r\nحواشى ص 326 از آن كتاب از كتابى موسوم به بهجة الأسرار نقل كرده كه چون شيخ عبد القادر گيلانى مدّتى در اين برج اقامت نموده بود لهذا به برج عجمى مشهور شده « 1 » به نظر مصنوعى مىآيد . و برج اعجمى را در عهد عثمانيان « طابية الزّاوية » مىناميده‌اند يعنى « برج گوشه » . و طابيه كلمه‌اى تركى است به معنى برج و « باستيون » و ظاهرا مأخوذ از كلمهء عربى « تعبيه » است « 2 » .\r\n( 91 - ) - ص 787 س 6 ، بيمارستان عضدى : بيمارستان عضدى از ابنيهء معروف عضد الدّولهء ديلمى و واقع بوده در شمال غربى بغداد بر ساحل غربى دجله و متّصل بدان ما بين مشهد كاظمين - عليهما السّلام - و بغداد امروزه ، و اكنون مطلقا و اصلا نشانى و اثرى از آن باقى نيست و حتّى در عصر ابن بطوطه يعنى در سنهء 727 هجرى كه سيّاح مزبور به بغداد ورود نموده بود نيز به تصريح خود او به كلّى باير و خراب بوده است « 3 » .\r\n( 92 - ) - ص 788 س 6 ، شرف الدّين مراغى : اسم او به همين صورت و در عين همين مورد ما نحن فيه يعنى در حكايت فتح بغداد و فرستادن اهل شهر او را با جمعى ديگر از معاريف به حضور هولاكو براى طلب امان در مختصر الدّول ابن العبرى ص 474 و جامع التّواريخ رشيد الدّين ص 302 مسطور است و زياده بر اين هيچ‌گونه اطّلاعى راجع به دو در هيچيك از كتب تواريخ و رجال و غيره نتوانستم به دست بياورم .\r\n( 93 - ) - ص 788 س 6 ، شهاب الدّين زنگانى : هو شهاب الدّين ابو المناقب احمد بن محمود الزّنجانى از علماء بغداد . به تفاريق مدرّس مدرسهء نظاميّه و مدرسهء مستنصريّهء بغداد و قاضىالقضات آن بلده بوده و او را تفسيرى بوده بر قرآن و از خليفه ناصر لدين اللّه به طريق اجازه روايت احاديث مىنموده ، در سنهء 656 اندكى پس از فتح بغداد وفات يافت « 4 » .\r\n\r\n\r\n","description":"","footnote":"\r\n( 1 ) - « قال الشّيخ عبد القادر الجيلى رض اقمت بالبرج المسمّى الآن ببرج العجمى احدى عشرة سنة و به طول اقامتى فيه سمّى برج العجمى ، البهجة ص 60 » ( الحوادث الجامعة ص 326 ح 1 ) .\r\n( 2 ) - در خصوص وقايع تاريخى راجع به برج عجمى در حين محاصرهء بغداد رجوع شود نيز به مختصر الدّول ص 474 ، و حوادث الجامعه ص 326 ، و الفخرى ص 455 ، و جامع التّواريخ طبع كاترمر ص 280 ، 286 ، و براى تعيين موقع آن رجوع شود به كتاب « بغداد در عهد خلافت بنى عبّاس » از لسترنج ص 292 - 294 ، 340 - 341 و به نقشهء 8 از همان كتاب و به نقشه‌هاى جديد بغداد به انگليسى بعد از جنگ عمومى .\r\n( 3 ) - رجوع شود به مقدّسى ص 120 ، و ياقوت در عنوان « خلد » ج 2 ص 459 ، و ابن خلّكان در شرح احوال عضد الدّولة 1 : 456 ، و سفرنامهء ابن بطوطه 2 : 107 ، و كتاب « بغداد در عهد خلافت بنى عبّاس » از لسترنج ص 103 به بعد ، 342 ، 346 ، و نقشهء 5 و 8 از همان كتاب ، و حواشى حوادث الجامعه ص 1 ح 1 .\r\n( 4 ) - رجوع شود به مختصر الدّول ابن العبرى ص 474 ، و جامع التّواريخ طبع كاترمر ص 302 ، و حوادث\r\n","page_name":" 896 ","page_number":280},
  {"content":"\r\n\r\n( 94 - ) - ص 788 س 10 ، دروازهء كلواذى : دروازهء كلواذ يا به طبق عموم مآخذ ديگر دروازهء كلواذى به الف مقصوره در آخر عبارت بوده از يكى از دروازه‌هاى مشهور بغداد در قسمت شرقى دجله و واقع بوده در منتهى اليه غربى ضلع جنوبى ديوار بغداد آنجا كه ديوار مزبور به دجله متّصل مىشده ولى دروازهء كلواذى به مسافت قليلى در مشرق دجله بوده است ، و اكنون نيز در ايّام ما اين دروازه باقى و معروف است به باب الشّرقى و در عموم نقشه‌هاى جديد بغداد بعد از جنگ عمومى موقع آن مرسوم است . ولى عجب است كه اين دروازه كه به كلّى در جنوب بغداد واقع و در نقشه‌هاى انگليسى نيز همه جا از آن به « دروازهء جنوبى « 1 » » تعبير شده است در نزد خود اهالى به « باب الشّرقى » مشهور است . و اصل كلواذى كه اسم قديم اين دروازه از آن مأخوذ است نام يكى از نواحى مشهور اطراف بغداد بوده در طرف جنوب مايل به شرق آن شهر و موضعى باصفا و جاى نزهت و تفرّج اهل ذوق بوده و نام آن در اشعار شعراى عيّاش از قبيل ابو نواس و غيره بسيار آمده و چون دروازهء مذكور در محاذات آن ناحيه واقع بوده لهذا بدان اسم معروف شده است « 2 » .\r\n( 95 - ) - ص 789 س 5 ، ابن درنوس ( متن : ابن دربوس ) : در حواشى ذيل صفحات گفتيم كه به ظنّ غالب صواب در املاى اين كلمه به طبق الفخرى و حوادث الجامعه و بعضى نسخ جامع التّواريخ ابن درنوس است با نون به‌جاى باء موحّده ولى چون در جميع نسخ متن اين كلمه ابن دربوس با باء موحّده مسطور بود لهذا ما نيز متن را همچنان بدون تصرّف به حال خود باقى گذارديم « 3 » .\r\nو هو عبد الغنىّ بن الدّرنوس الملقّب بنجم الدّين الخاصّ از خواصّ مقرّبان مستعصم باللّه عبّاسى . وى ابتدا يكى از ادانى النّاس و در كوره‌هاى آجرپزى بغداد كارگر بود و سپس در عهد مستنصر در يكى از برج‌هاى كبوتران خليفه مستخدم گرديد و پس از آن در عهد مستعصم از اين مرتبه نيز ترقّى كرده به رتبهء رئيس برّاجين يعنى مباشرين\r\n\r\n\r\n","description":"","footnote":"\r\nالجامعه ص 2 - 3 ، 157 ، 337 ، 338 ، و طبقات‌الشافعيّهء سبكى ج 5 ص 154 .\r\n( 1 ) -  South Gate . \r\n( 2 ) - رجوع شود به معجم البلدان و مراصد الاطّلاع هر دو در عنوان « كلواذى » ، و مختصر الدّول ص 475 ، و الفخرى ص 454 ، و جامع التّواريخ طبع كاترمر ص 282 ، 298 ، 304 ، و به كتاب « بغداد در عهد خلافت بنى عبّاس » از لسترنج ص 293 - 295 ، 341 - 342 ، و نقشهء 7 و 8 از همان كتاب و نقشه‌هاى جديد بغداد .\r\n( 3 ) - ساير اختلاف قراءات اين كلمه را در ص 286 ح 7 و ص 291 ح 8 ( متن مرحوم قزوينى ) بيان كرده‌ايم و اينجا بيش به تكرار آن نمىپردازيم .\r\n","page_name":" 897 ","page_number":281},
  {"content":"\r\n\r\nبرج‌هاى كبوتران نايل آمده و متدرجا كارش بالا مىگرفت تا بالأخره حاجب دربار مستعصم و به لقب نجم الدّين الخاصّ ملقّب گرديد و خليفه او را برگزيد و به خود نزديك گردانيد و در مهامّ امور مملكتى همواره با وى مشورت نمودى و رأى او را كار بستى و او ما بين خليفه و اركان دولت تردّد داشتى و توسّط كردى و هرگاه به مجلس وزير آمدى وزير از جاى برخاستى و مجلس را خلوت ساختى و صاحب ديوان مطالب خود را به توسّط او به ملاحظهء مستعصم رسانيدى . بعد از فتح بغداد به دست مغول هولاكو او را ابتدا به سمت « خازن ديوان » يعنى خزانه‌دارى ادارهء حكومت و سپس به وظيفهء « خازن كارخانه » يعنى ظاهرا خزانه‌دارى و رياست ادارهء كارگران و عمله‌جات و صنّاع كه در دورهء حكومت مغول از ادارات مهمّ دولتى محسوب مىشده منصوب گردانيد « 1 » ، و تا آخر عمر در همين وظيفه باقى بود تا در سنهء 677 كه در بغداد وفات يافت و در همان شهر در منزل شخصى خود مدفون شد « 2 » .\r\n( 96 - ) - ص 789 س 6 ، اوزان : كذا فى جميع النّسخ بزاء معجمه ، و همچنين است بعينه در فقرهء معادلهء عبارت ما نحن فيه در جامع التّواريخ طبع كاترمر ص 306 : « و على بهادر را به شحنگى اورتاقان و اوزان نامزد كردند » . و طابع مذكور در حواشى اين موضع گويد كه كلمهء « اوزان » در اصطلاح مورّخين عهد مغول به معنى عمله‌جات و صنعتگران استعمال مىشده و چند شاهد ديگر نيز براى اين مدّعى آورده از جمله : « اوزان بسيار از كمان‌گر و تيرتراش » ( جامع التّواريخ ورق 439 ب ) ، « اوزان كه زين و لجام مىساختند » ( ايضا ورق 440 ب ) . « و تمامت اوزان را به غارت برده » ( وصّاف ورق 101 آ ) . - در جامع التّواريخ طبع بلوشه ص 49 نيز اين كلمه به عين همين معنى آمده ولى در آنجا به صورت « اوران » با راء مهمله نه « اوزان » با زاء معجمه و نصّه : « [ اوكتاى 
  ] فرمود تا اوران مسلمان بر يك‌روزه راه قراقورم جايى كه در قديم جانورداران افراسياب آنجا بودندى و آن را كرچاغان\r\n\r\n\r\n","description":"","footnote":"\r\n( 1 ) - « و رتّب بعد واقعة بغداد خازنا بالدّيوان ثمّ نقل خازنا الى الكارخانة فبقى على ذلك الى ان مات » ( حوادث الجامعه ص 407 ) ، چنان كه در متن گفته شد در عهد حكومت مغول اهميّت خاصّى به ادارهء امور عمله‌جات و كارگران و صنّاع داده مىشده و ادارهء مخصوصى براى تمشيت امور اين طبقه از مردم در جزو دواير دولتى ايجاد شده بوده به اسم « كارخانه » يا « اوران » كه عبارة اخراى همان كلمه است به مغولى ( رجوع شود به سطر 12 ) .\r\n( 2 ) - براى مزيد اطّلاع از احوال ابن درنوس رجوع شود به مختصر الدّول ص 473 ، 475 ، و حوادث الجامعه ص 294 - 297 ، 332 ، 406 - 407 ، 423 ، و الفخرى ص 49 - 51 ( كه شرح‌حال نسبة مفصّلى از صاحب ترجمه به دست مىدهد ) ، و جامع التّواريخ طبع كاترمر ص 228 ، 294 .\r\n","page_name":" 898 ","page_number":282},
  {"content":"\r\n\r\nگويند كوشكى بساختند » . و بلوشه در حواشى اين موضع در ص 135 گويد كه اوران « 1 » كلمهء مغولى است به معنى عمله‌جات و كارگران و صنّاع . و همچنين در قاموس تركى به فرانسهء پاوه دوكورتى ص 53 و در حلية الإنسان و حلبة اللّسان جمال الدّين بن مهنّا از معاصرين دولت مغول در فصل لغات مغولى طبع استانبول ص 226 نيز اين كلمه در هر دو جا « اوران » با راء مهمله عنوان شده و به قريب همين معنى يعنى به معنى صنعت و حرفه و پيشه ( به‌جاى صنعتگران و پيشه‌وران ) تفسير شده است . پس بنا بر مقدّمات مذكوره به ظنّ غالب صواب در املاى اين كلمه « اوران » با راء مهمله است و با زاء معجمه ظاهرا تصحيف نسّاخ است كه چون از مفهوم اين كلمه آگاهى نداشته‌اند آن را به قانون معمولى تصحيف اخفى به اعرف به « اوزان » جمع وزن كه مأنوس طباع ايشان بوده تصحيف كرده‌اند .\r\n( 97 - ) - ص 789 س 6 ، استوبهادر : در جميع نسخ ذيل جهانگشا كه در تصرّف راقم سطور است اين كلمه واضحا به همين صورت يعنى استو با الف و سين مهمله و تاء مثنّاة فوقيّه و در آخر واو مسطور است ، ولى در عموم كتب تواريخ ديگر كه از عهد مغول باقى مانده از قبيل حوادث الجامعه و الفخرى و جامع التّواريخ و وصّاف بلا استثنا نام اين شخص يعنى نام آن‌كس كه هولاكو بعد از فتح بغداد او را به سمت شحنگى آن شهر منصوب نمود مطّردا و در جميع مواضع « على بهادر » مسطور است به‌جاى اين كلمهء غريب « استوبهادر » كه فقط در كتاب حاضر به نظر رسيد و بس و مقصود از آن نيز معلوم نشد . و اينك براى مقايسه عين عبارات مآخذ مذكوره در فوق را ذيلا نقل مىكنيم : « و پادشاه از آنجا ديگر روز كوچ فرمود و [ وزير و 
  ] صاحب ديوان و ابن درنوس « 2 » را با بغداد فرستاد ؛ وزير را به وزيرى و صاحب ديوان را به صاحب ديوانى و ابن درنوس را به سر خيلى اوزان و استوبهادر را به شحنگى نامزد فرمود » ( ذيل جهانگشا ج 3 ص 789 ) ، - « و هم در آن روز كه خليفه را شهيد كردند وزير مؤيّد الدين علقمى را به راه وزارت و فخر الدين دامغانى را به صاحب ديوانى و على بهادر را به شحنگى اورتاقان و اوزان نامزد كردند » ( جامع التّواريخ طبع كاترمر ص 306 ) . - « و چون اوّل كسى از لشكر ايلخان كه به بغداد آمد على بهادر بود كه دروازهء حلبه را مسخّر گردانيد او را سيورغاميشى فرموده باسقاقى بغداد [ داد 
  ] » ( وصّاف ص 41 ) . - « و فوّض [ هولاكو 
  ] امر بغداد الى على بهادر و جعله\r\n\r\n\r\n","description":"","footnote":"\r\n( 1 ) -  Ouran \r\n( 2 ) - و فى الأصل « ابن دربوس » ، رجوع به ص 476 .\r\n","page_name":" 899 ","page_number":283},
  {"content":"\r\n\r\nشحنة بها » ( الحوادث الجامعة ص 331 ) . - « و لمّا فتحت بغداد سلّمت اليه [ اى الى ابن العلقمى الوزير 
  ] و الى على بهادر الشّحنة » ( الفخرى ص 458 ) . - از مقابلهء عبارات مزبوره با يكديگر اصلا جاى شك و شبهه‌اى باقى نمىماند كه استوبهادر و على بهادر هر دو نام يك شخص واحد و دو اسم يك مسمّاى معيّن بوده‌اند ، پس لابد بايد فرض كرد كه يكى از اين دو كلمه يعنى على بهادر نام اسلامى صاحب ترجمه و ديگرى يعنى استوبهادر نام مغولى يا تركى او بوده يا يكى نام او بوده و ديگرى لقب او يا عنوان او يا چيزى ازين قبيل .\r\nبعضى معلومات اجمالى ديگر راجع به شرح احوال صاحب ترجمه كه از مآخذ مذكوره در فوق و مخصوصا از حوادث الجامعهء فوطى التقاط شده از قرار ذيل است « 1 » :\r\nعلى بهادر يكى از امراء لشكر هولاكو بود در موقع فتح بغداد و چنان كه اسم او حاكى است مسلمان بوده و همواره بر اداء صلوات در جمعات و تراويح مداومت نمودى « 2 » .\r\nبلافاصله بعد از فتح بغداد در سنهء 656 هولاكو وى را چنان كه در فوق گفته شد به سمت شحنگى آن شهر تعيين كرد . در سنهء 658 صاحب ترجمه با عماد الدّين عمر بن محمّد قزوينى و جمعى ديگر از صدور عراق به اردوى هولاكو كه در آن اوان در شام مىبود سفر كرده از عطا ملك جوينى كه هولاكو در سنهء 657 او را به مشاركت با عماد الدّين عمر قزوينى مزبور به حكومت كلّ عراق موسوم گردانيده بود سعايت كردند و او را به تصرّف در اموال ديوانى متّهم ساختند . هولاكو به تحقيق آن قضيّه حكم نمود و پس از ثبوت گناه در يارغو به قتل عطا ملك و سپس به شفاعت بعضى از اعيان به ستردن موى محاسن او فرمان داد . عطا ملك از آن پس تا مدّتى هرگاه در ديوان نشستى روى خود را پوشيده داشتى « 3 » . در سال 659 شمس الدين محمّد جوينى صاحب ديوان ممالك از اردوى هولاكو به بغداد آمد و فرمانى از پادشاه مزبور با خود آورد متضمّن برائت ساحت برادرش عطاملك جوينى از تهمتهايى كه بر وى زده بودند . و پس از آن قرائت فرمان در دارالحكومه روى خود را به على بهادر نموده گفت : موى را هرگاه بسترند باز برويد ليكن سر را هرگاه بسترند هرگز ديگر بار نرويد « 4 » . و از آن لحظه به جدّ تمام در تدبير قتل على بهادر و ساير غمّازان بايستاد و از حكّام و صدور بغداد در خصوص آنكه چه مقدار از اموال ديوانى در تصرّف على بهادر و ياران او درآمده خطوط بستد و آن محضر را به نظر\r\n\r\n\r\n","description":"","footnote":"\r\n( 1 ) - رجوع شود به حوادث الجامعه ص 331 ، 341 ، 343 ، 346 ، 349 - 350 ، و الفخرى ص 458 ، و جامع التّواريخ طبع كاترمر ص 306 ، و وصّاف ص 41 .\r\n( 2 ) - حوادث الجامعه ص 350 .\r\n( 3 ) - ايضا ص 343 .\r\n( 4 ) - حوادث الجامعه ص 346 .\r\n","page_name":" 900 ","page_number":284},
  {"content":"\r\n\r\nپادشاه رسانيد . هولاكو به استكشاف آن قضيّه اشارت فرمود و چون در يارغو بيشتر گناهان بر على بهادر و ياران او به ثبوت رسيد به قتل آن جماعت فرمان داد . لهذا عماد الدّين عمر قزوينى را در سنهء 660 و على بهادر صاحب ترجمه و همدست او على معروف به طويل را در سنهء 661 به ياسا رسانيدند « 1 » .\r\n( 98 - ) - ص 789 س 8 ، سياه‌كوه : سياه كوه نام عدّهء كثيرى از اماكن كوهستانى است در ايران و در خارج ايران كه به مناسبت رنگ مايل به سياهى سنگ‌هاى آن نواحى از قديم الأيّام به همين اسم معروف شده‌اند . و امّا اين سياه كوه محلّ گفتگوى ما چنان كه از سياق جامع التّواريخ صريحا واضح مىشود موضعى بوده در اطراف همدان در حدود كردستان و ظاهرا واقع بوده در ناحيهء كوهستانى مغرب مايل به شمال همدان كه اكنون كوهستان مزبور به كوه پنجه على و پنجه على داغ شهرت دارد و سابقا به پنج انگشت موسوم بوده .\r\nو وجه تسميهء اين ناحيه به پنج انگشت يا پنجه على بدون شك به مناسبت وجود پنج قلّهء عمودى الشّكل متوازى يكديگر است در آن كوهستان كه از دور تا اندازه‌اى شبيه به پنج انگشت به نظر مىآيد « 2 » .\r\nو مخفى نماناد كه محلّ اقامت هولاكو و اردوى او در سنوات 654 - 656 يعنى در تمام مدّت ما بين فتح قلاع الموت و فتح بغداد و مدّت قليلى نيز بعد از فتح بغداد قبل از آنكه پادشاه مزبور مستقرّ خود را به نحو قطعى به آذربايجان ( مراغه ، تبريز ، الاتاغ ) انتقال دهد غالبا در نواحى اطراف همدان و از جمله در همين سياه كوه ما نحن فيه بوده است . و اينك بعضى شواهد اين مدّعى : « و [ هولاكو 
  ] به مباركى در روز شانزدهم ذىالحجّه سنهء اربع و خمسين و ستّمائة [ از كوهستان الموت 
  ] مراجعت فرمود كامياب و كامران و ركن الدّين در بندگى پادشاه به جانب اردو كه در حدود همدان بود ملازم » ( جهانگشا ج 3 ص 779 به اختصار و جامع التّواريخ جلد اسماعيليّه نسخهء پاريس « 3 » ورق 125 ب ) . - « هولاكو خان چون از فتح بلاد و قلاع ملاحده فارغ شد در ربيع الأول سنهء 655 از حوالى قزوين به جانب همدان توجّه فرمود » ( جامع التواريخ جلد هولاكو طبع كاترمر ص 220 ) .\r\n- « و هولاكو خان [ پس از مراجعت از قلاع الموت 
  ] به صحراء همدان نزديك خانهاباد ( ؟ )\r\n\r\n\r\n","description":"","footnote":"\r\n( 1 ) - ايضا ، ص 349 - 350 .\r\n( 2 ) - رجوع شود به نقشه‌هاى مبسوط ايران ، و به « جغرافياى مفصّل ايران » تأليف آقاى كيهان ج 1 ص 67 و ج 2 ص 446 .\r\n( 3 ) -  Suppl . persan 1364 . \r\n","page_name":" 901 ","page_number":285},
  {"content":"\r\n\r\nكه مرغزارى است كرستان [ ظ : از كردستان 
  ] نزول فرمود و به ترتيب و تجهيز لشكر مشغول شد « ( ايضا ص 224 به اختصار » ) . - هولاكو خان از پنج انگشت حدود همدان كه اردوى او بود رسولان خليفه را اجازت انصراف فرمود » ( ايضا ص 236 به اختصار ) . - « و هولاكو خان در مرغزار زكى ( ؟ ) از حدود همدان او غروقها را رها كرد و قياق نويان را بر سر [ آنها 
  ] بگذاشت و در اوايل محرّم سنهء خمس [ صح : ستّ 
  ] و خمسين و ستّمائة با لشكرها در قلب كه مغول قول گويند بر راه كرمانشاهان و حلوان [ به جانب بغداد 
  ] روانه شد » ( ايضا ص 264 ) . - « و هولاكو خان [ در مراجعت از فتح بغداد 
  ] روز چهارشنبه يازدهم ماه ربيع الآخر به اغروق رسيد به حدود همدان و سياه كوه » ( ايضا ص 312 ) « 1 » .\r\n( 99 - ) - ص 789 س 9 ، « و اهل حلّه از پيش ايل شده بودند » : تفصيل ايل شدن اهل حلّه در جامع التواريخ طبع كاترمر ص 310 و حوادث الجامعه ص 330 مجملا و در تاريخ وصّاف ص 36 مفصّلا مذكور است . ولى از همهء اينها مفصّل‌تر و ممتّع‌تر شرحى است كه علّامهء حلّى ( حسن بن يوسف بن علىّ بن المطهّر الحلّى متوفّى در 21 محرّم سنهء 726 ) در كتاب كشف اليقين فى فضائل امير المؤمنين ( طبع تبريز در آخر كتاب الألفين همان مؤلّف ، سنهء 1298 ص 17 - 18 ) به روايت از پدر خود يوسف بن علىّ بن المطهّر مذكور كه خود شخصا يكى از سفراء اهل حلّه بوده به دربار هولاكو و در هنگام محاصرهء بغداد به حضور پادشاه مزبور رسيده بود ذكر كرده است ، و عين همين فصل را نقلا از همان كتاب كشف اليقين مرحوم آقا محمّد باقر خوانسارى نيز در كتاب روضات الجنّات ص 772 در شرح احوال پدر علّامه يوسف بن علىّ سابق الذكر به تمامه درج كرده است . رجوع شود به دو مأخذ مشاراليهما .\r\n* * * تمام شد حواشى جلد سوّم جهانگشاى جوينى با ملحقات آن در روز دوشنبه سوّم جمادى الآخرة سنهء هزار و سيصد و پنجاه و چهار هجرى قمرى مطابق دهم شهريور سنهء 1314 هجرى شمسى و دوّم سپتامبر 1935 ميلادى به قلم مؤلّف ضعيف آن محمّد بن عبد الوهّاب قزوينى ختم اللّه له بالحسنى و جعل آخرته خيرا من الأولى .\r\n\r\n\r\n","description":"","footnote":"\r\n( 1 ) - نام سياه كوه علاوه بر ذيل جهانگشا و جامع التّواريخ در مواضع ذيل نيز آمده : مختصر الدّول ص 475 ، و حوادث الجامعه ص 337 ، 432 ، 476 م .\r\n","page_name":" 902 ","page_number":286},
  {"content":"\r\n\r\n\r\nفهرست اسماء الرّجال\r\n\r\nالف\r\nآقسنقريان 868\r\nآيتغمش ( آيدغمش ) شمس الدّين غازى بيك 865 ، 866 ، 867\r\nاباجى ، از امراى منكو قاآن 674\r\nاباضيّه ، 839\r\nابراهيم بن الأغلب 836\r\nابراهيم بن شكلة ( - ابراهيم بن المهدى ) 795\r\nابراهيم عليه السّلام 720 ، 757 ، 758\r\nابقا ( اباقا ) خان بن هولاكو بن تولى بن چنگيز خان 641 ، 692\r\nابليس 672 ، 712 ، 740 ، 887\r\nابن ابى الحديد 885 ، 887 ، 890\r\nابن ابى جيد 807\r\nابن اسفنديار ( صاحب تاريخ معروف طبرستان ) 801 ، 802 ، 856 ، 857 ، 858 ، 861 ، 863 ، 864\r\nابن الأثير ( صاحب تاريخ ) 721 ، 728 ، 736 ، 738 ، 750 ، 764 ، 797 ، 800 ، 801 ، 802 ، 804 ، 819 ، 825 ، 827 ، 830 ، 831 ، 832 ، 833 ، 834 ، 835 ، 836 ، 838 ، 839 ، 840 ، 841 ، 842 ، 843 ، 844 ، 845 ، 846 ، 848 ، 852 ، 854 ، 855 ، 857 ، 858 ، 860 ، 861 ، 864 ، 865 ، 866 ، 867 ، 868 ، 869 ، 870 ، 871 ، 872 ، 873 ، 884 ، 887\r\nابن البصرى ( يعنى مهدى فاطمى ) 723 ، 838\r\nابن الجوزى ، رجوع شود به شرف الدّين ، و محيى الدّين ، و جمال الدّين ، و تاج الدّين\r\nابن العبرى مؤلّف مختصر الدّول 782 ، 783 ، 848 ، 850 ، 854 ، 891 ، 893 ، 896\r\nابن العلقمى ، مؤيّد الدّين محمّد [ بن احمد بن محمّد - 
  ] ، وزير مستعصم 886 ، 899\r\nابن الفقيه 856 ، 857\r\nابن القلانسى 843 ، 844\r\nابن النّديم ، محمّد بن اسحاق - صاحب كتاب الفهرست 815 ، 816 ، 818 ، 822 ، 826\r\nابن الوليد [ راوى 
  ] 807\r\nابن اياس 848 ، 854\r\nابن بطوطه 896\r\nابن بيبى ، مؤلّف تاريخ معروف سلاجقهء روم 890 ، 891 ، 893\r\nابن تغرى بردى ، مؤلّف النّجوم الزّاهرة و المنهل الصّافى 827 ، 843 ، 848 ، 849 ، 854 ، 887\r\nابن حزم الأندلسى 800 ، 803 ، 839\r\nابن حمّاد ، محمّد بن علىّ بن حمّاد صنهاجى 843 ، 848 ، 854\r\nابن حوشب ، ابو القاسم رستم بن الحسين بن فرج بن حوشب بن زاذان النجّار الكوفى الملقّب بالمنصور ، از دعاة معروف اسماعيليّه در يمن 831 ، 832\r\n\r\n","description":"","footnote":"","page_name":" 903 ","page_number":287},
  {"content":"\r\n\r\nابن حوقل 828 ، 839 ، 856 ، 857 ، 858 ، 864 ، 873 ، 884\r\nابن خداع [ نسّابه 
  ] 804\r\nابن خلدون 833 ، 839\r\nابن خلكان 728 ، 804 ، 833 ، 834 ، 835 ، 836 ، 839 ، 840 ، 841 ، 842 ، 843 ، 844 ، 845 ، 846 ، 847 ، 848 ، 853 ، 854 ، 855 ، 864 ، 868 ، 869 ، 870 ، 888 ، 889 ، 896\r\nابن دربوس ، تصحيف ابن درنوس ظاهرا ، رجوع بدين كلمه\r\nابن درنوس ، نجم الدّين عبد الغنىّ بن الدّرنوس ، از خواصّ خليفه مستعصم 897 ، 898 ، 899\r\nابن دوّاس 727 ، 728 ، 840\r\nابن ديصان 815\r\nابن رزام ، رجوع به ابو عبد اللّه بن رزام\r\nابن عبد ربّه 79\r\nابن عبدك الجرجانى 816\r\nابن عذارى المراكشى 832 ، 833 ، 834 ، 839 ، 840\r\nابن عساكر 850 ، 853\r\nابن فضال 812\r\nابن كلّس ، رجوع به يعقوب بن كلّس\r\nابن ميسر 843 ، 844 ، 845 ، 848 ، 854\r\nابنة غيلان الثّقفيّة 812\r\nابو الحسن [ صح : ابو الحسين 
  ] القدورى احمد بن محمّد بن احمد بن جعفر ابن حمدان\r\nابو الحسن اشعرى 813 ، 828\r\nابو الحسن القدورى 730 ، 841\r\nابو الحسن بن زكريّاء الجرجانى 816\r\nابو الحسن صعيدى ، قاضى 756\r\nابو الحسن علىّ بن منصور ، رجوع به الظّاهر الاعزاز دين اللّه ابو الخطّاب محمّد بن ابى زينب مقلاص الأسدى رئيس فرقهء خطّابيّه 721 ، 828 ، 829\r\nابو الشّرف ، رجوع به ناصح بن ظفر\r\nابو الشّلعلع ، احمد بن محمّد بن عبد اللّه بن ميمون القدّاح 822\r\nابو العبّاس محمّد ( يا احمد ) مخطوم 833 ، 835\r\nابو العلاء ( ؟ ) 699\r\nابو العلاء معرّى 699 ، 798 ، 799 ، 824 ، 826\r\nابو الفتح ( كنيهء شاور غير كنيهء معروف او ابو شجاع ؟ ) 852\r\nابو الفدا ، صاحب تاريخ معروف و صاحب تقويم البلدان 764 ، 831 ، 832 ، 834 ، 836 ، 843 ، 844 ، 845 ، 846 ، 848 ، 852 ، 854 ، 866 ، 869 ، 870 ، 873 ، 875 ، 887\r\nابو الفرج بن الجوزى ، رجوع به جمال الدّين در دو عنوان مختلف\r\nابو الفضل ، رئيس - از دعاة باطنيّه 743 ، 744\r\nابو القاسم احمد ، رجوع به المستعلى باللّه\r\nابو القاسم عيسى بن اسماعيل ، رجوع به الفائزين صر اللّه\r\nابو القاسم كاشانى ، رجوع به عبد اللّه بن علىّ\r\nابو القاسم مجيد ، رجوع به القائم بامر اللّه\r\nابو بكر بن محمّد بن ايلدگز ، اتابك ، 866 ، 868\r\nابو بكر خوارزمى ، محمّد بن العبّاس 842\r\nابو تميم معدّ ، رجوع به معزّ و به مستنصر\r\nابو جعفر ، 810 ، 811 ( يعنى امام محمّد باقر ، رجوع نيز بدين كلمه )\r\nابو جعفر الكلابى الرّازى 816\r\nابو حامد الأسفراينى ، احمد بن محمّد بن احمد 730 ، 840\r\nابو حفص [ عمر بن الخطّاب 
  ] 825\r\n\r\n","description":"","footnote":"","page_name":" 904 ","page_number":288},
  {"content":"\r\n\r\nابو حنيفه 841\r\nابو خالد صالح القمّاط 807 ، 808\r\nابو شامهء مقدسى 848 ، 852 ، 854 ، 855 ، 869\r\nابو طالب عبد اللّه بن الصّلت القمّى 808\r\nابو عبد اللّه ، يعنى امام جعفر صادق ، ( رجوع نيز بدين كلمه )\r\nابو عبد اللّه البيضاوى ، محمّد بن عبد اللّه بن احمد 841\r\nابو عبد اللّه البيضاوى ، محمّد بن عبد اللّه بن احمد 730\r\nابو عبد اللّه بن محمّد بن علىّ بن رزام الطّائى 815 ، 816 ، 817 ، 818\r\nابو عبد اللّه حسين ، امير - پسر نزار بن مستنصر 843\r\nابو عبد اللّه شيعى ، و ابو عبد اللّه صوفى محتسب ، رجوع به حسين بن احمد\r\nابو عبيد البكرى 834 ، 836\r\nابو على حايرى [ محمّد بن اسماعيل 
  ]\r\nابو على حسن ، امير - ، پسر نزار بن مستنصر 843\r\nابو على منصور ، رجوع به الحاكم بامر اللّه و به الآمر به احكام اللّه\r\nابو محمّد بن الأكفانى ، عبد اللّه بن محمّد بن عبد اللّه 730 ، 841\r\nابو مسلم خراسانى 800 ، 832 ، 833\r\nابو مسلم رازى ، ثقة الدولة ، والى رى 737 ، 861\r\nابو مضر ، رجوع به زيادة اللّه\r\nابو منصور بغدادى ، رجوع به عبد القاهر\r\nابو منصور دروانى ( ؟ ) 724\r\nابو نصر البخارى 804\r\nابو نصر السّانيزى 858\r\nابو يزيد خارجى ، مخلد بن كيداد بربرى زناتى 838 ، 839\r\nاتّحاديان 721\r\nاحمد ابن محمّد بن عيسى 810\r\nاحمد ، ابو العبّاس - ، پسر مستعصم خليفه 886\r\nاحمد بن الفضل ، ابو نصر 860\r\nاحمد بن عبد اللّه بن ميمون القدّاح 720\r\nاحمد بن عبد الملك بن عطاش 736 ، 855\r\nاحمد بن محمّد بن عبد اللّه بن ميمون القدّاح مكنّى به ابو الشّلعلع\r\nاحمد بن محمّد بن عيسى 807 ، 812\r\nاحمد بن معدّ ، رجوع به المستعلى باللّه\r\nاحمد بن نظام الملك طوسى ، ملقّب نيز به نظام الملك ( يا ضياء الملك ) 743 ، 744\r\nاحمد بيتكچى 694\r\nاحمد دنباوندى 746\r\nاحمد غفّارى ، قاضى 854\r\nاخو محسّن ، شريف - ، رجوع به محمّد بن على\r\nاداك ، پسر بايجو نويان 892\r\nادريسى ، شريف 820\r\nاراتيمور ايدجى 798\r\nارجستان ( تحريف « آل جستان » ظاهرا ، رجوع بدين كلمه ) 777 ، 883\r\nارسلانتاش ، از امراء ملكشاه 742\r\nارغاسون ، پسر ايلچيكتاى از امراء مغول 674\r\nارغون ، امير - ، حاكم ولايات غربى جيحون از جانب كيوك خان و منكو قاآن 693 ، 694 ، 695\r\nارغون بن اباقا بن هولاكو 799\r\nاريغ‌بوكا بن تولى بن چنگيز خان 645 ، 651 ، 662 ، 691\r\nازبك ( اوزبك ) بن محمّد بن ايلدگز ، اتابك مظفر الدين 865 ، 868 ، 870\r\nاسامة بن منقذ 844 ، 845\r\n\r\n","description":"","footnote":"","page_name":" 905 ","page_number":289},
  {"content":"\r\n\r\nاستوبهادر ، شحنهء بغداد 789 ، 899\r\nاسد الدّين شيركوه ، رجوع به شيركوه\r\nاسفار بن شيرويهء ديلمى 801 ، 802\r\nاسماعيل الثّانى [ بن محمد بن اسماعيل بن جعفر الصّادق 
  ] 820\r\nاسماعيل بن جعفر الصّادق ، ابو محمد ( اسماعيل الأعرج ) 817 ، 818 ، 820 ، 821\r\nاسماعيل بن عبد المجيد ، رجوع به الظّافر بامر اللّه\r\nاسماعيل حميرى ، سيّد 800\r\nاسماعيل ذبيح اللّه 757\r\nاسماعيليّه 805 ، 806 ، 808 ، 814 ، 816 ، 817 ، 818 ، 820 ، 822 ، 828 ، 831 ، 838 ، 843 ، 859 ، 860 ، 865 ، 879 ، 882 ، 901\r\nاشرف ، سيّد 793\r\nاصحاب الجبال ، يعنى « ملاحده » 711\r\nاصطخرى ، صاحب مسالك و ممالك معروف ، 856 ، 857 ، 858 ، 864 ، 873 ، 884\r\nاطروش ، رجوع به حسن بن عليّ\r\nاعتماد السّلطنة ، محمد حسن خان 857 ، 859\r\nاغلمش ، رجوع به ايغلمش\r\nاغول ، 658\r\nاغول‌غايمش ، زوجهء كيوك خان 658 ، 672\r\nافتكين ، ناصر الدّولة 843\r\nافراسياب 898\r\nافرينس 891\r\nافضل ، رجوع به امير الجيوش شاهنشاه\r\nافطح ، لقب عبد اللّه بن جعفر الصّادق 717 ، 718 ، 803\r\nاقبال ، آقاى عبّاس - آشتيانى 642 ، 797 ، 859 ، 865 ، 890\r\nاقبال شرابى ، شرف الدّين 885\r\nالآمر به احكام اللّه ابو على منصور بن احمد المستعلى 732 ، 843\r\nالبتكين ( الفتكين ، افتكين ) معزّى 724\r\nالحافظ لدين اللّه ابو الميمون عبد المجيد بن محمّد بن المستنصر 732 ، 845\r\nالحاكم بامر اللّه ابو على منصور بن نزار 840\r\nالحسن بن القاهر بقوّة اللّه بن المهتدى بن الهادى بن المصطفى 758\r\nالرّاشد باللّه 751\r\nالطّائع للّه 724\r\nالطبرس ، علاء الدّين - ، رجوع به دوات‌دار بزرگ\r\nالظّافر بامر اللّه ابو المنصور اسماعيل بن الحافظ لدين اللّه 844\r\nالظاهر لأعزاز دين اللّه ابو الحسن علىّ بن منصور الحاكم بامر اللّه 728\r\nالعاضد لدين اللّه ابو محمّد عبد اللّه بن يوسف بن الحافظ لدين اللّه 733 ، 845 ، 853\r\nالعزيز باللّه ابو منصور نزاربين المعزّ 724\r\nالغ‌نوين ، لقب تولى بن چنگيز خان 644 ، 645 ، 646\r\nالفائز بن صر اللّه ابو القاسم عيسى بن اسماعيل الظّافر 733\r\nالقائم بامر اللّه ، ابو القاسم محمّد ( يا عبد الرحمن ) بن المهدىّ 729\r\nالقائم بأمر اللّه 722\r\nالقادر باللّه عبّاسى 723 ، 729\r\nالقاهر بقوّة اللّه ، لقب حسن بن محمّد بن بزرگ اميد 758\r\nالكامل شجاع بن شاور 852 ، 853\r\nالمسترشد باللّه عباسى 749 ، 872\r\nالمستعلى باللّه ابو القاسم احمد بن المستنصر 731 ، 842 ، 843\r\n\r\n","description":"","footnote":"","page_name":" 906 ","page_number":290},
  {"content":"\r\n\r\nالمصطفى لدين اللّه ، لقب نزار بن مستنصر 731 ، 842 رجوع نيز به نزار\r\nالمصطفى لدين اللّه 843\r\nالمعزّ لدين اللّه ابو تميم معدّ بن المنصور 724\r\nالنّاصر لدين اللّه 734 ، 764 ، 868\r\nالنّبىّ صلعم 738 ، 760 ، 807 ، 811 ، 812\r\nاليسع بن مدرار 834 ، 835\r\nاماميّة 805 ، 806 ، 808 ، 809 ، 812 ، 813 ، 814\r\nامّ عمرو 748\r\nامّ فروة ، بنت جعفر الصادق\r\nامير الجيوش [ بدر جمالى 
  ] ، وزير مستنصر فاطمى 736 ، 737\r\nامير الجيوش شاهنشاه بن بدر جمالى مدكور 842 ، 843\r\nاميرداد حبشى بن التون تاق 739 ، 745\r\nامير محترم 859\r\nاميره ضرّاب 736\r\nانكيانوين 785\r\nانورى 695 ، 793\r\nاوتاكوجينا ، از امراء مغول در عهد هلاكو 780\r\nاوتكين [ بن يسوكاى بهادر ، برادر چنگيز خان 
  ] 659\r\nآورده ( هردو ) بن توشى بن چنگيز خان 672\r\nاورقينه‌خاتون ، زوجهء قراهولاكو بن ماتيكان بن جغتاى 692\r\nاوزبك ، رجوع به ازبك\r\nاوكتاىقاآن بن چنگيز خان 640 ، 644 ، 649 ، 792 ، 795 ، 890 ، 892 ، 898\r\nاولجايتو ، سلطان 637 ، 874\r\nاونك خان ، پادشاه قوم كرايت 645 ، 792\r\nاوهتاى ، از امراء مغول در عهد منكو قاآن 651\r\n« اهل حق » ، يعنى على اللّهيان 864\r\nايبك حلبى 785\r\nايبك مستنصرى ، رجوع به دوات‌دار كوچك\r\nايدى قوت ، لقب نوعى پادشاهان ايغور 674 ، 675\r\nايرانشاه ، برادر ركن الدين خورشاه 775\r\nايغلمش ( ايقلمش ، اغلمش ) ، سيف الدّين 764 ، 870 ، 871 ، 872\r\nايلچتاى نوين ، از امراء مخالفين منكو قاآن 669\r\nايلچيتاى بزرگ [ پسر قاچيون بن يسوكاى بهادر و برادرزادهء چنگيز خان « 1 » 
  ] ، 659\r\nايلچيكتاى ، از امراء مغول در عهد كيوك خان و منكو قاآن 675\r\nايلخان ( يعنى هولاكو ) 709 ، 712 ، 899 رجوع نيز به هلاكو\r\nايّوب بن نوح 807 ، 808 ، 829\r\nايّوبيّه ( آل ايّوب ) 846\r\n\r\nب\r\nباتوبن توشى بن چنگيز خان 647 ، 651 ، 652 ، 653 ، 654 ، 655 ، 674 ، 675 ، 679 ، 689\r\nباطنيان ( باطنيّه ) 629 ، 716 ، 736 ، 743 ، 744 ، 764\r\nبالاقان ، رجوع به بلغاى\r\nبالاى يارغوچى 676\r\nباوند ( آل ) 856 ، 863\r\nبايانجار 892\r\n\r\n\r\n","description":"","footnote":"\r\n( 1 ) - اين ايلچيتاى را كه مؤلّف « عمّ ايشان » ( يعنى عمّ بركه و تقاتيمور پسران توشى ابن چنگيز خان مىشمرد از باب مسامحهء در تعبير است و در حقيقت وى عم‌زادهء پدر ايشان است ، و صواب تعبير رشيد الدّين است : « و عم‌زادهء ايشان ايلچيتاى نويان پسر قاچيون » ( جامع التّواريخ طبع بلوشه ص 16 ، رجوع نيز به همان كتاب طبع برزين ج 2 : 95 ، 106 و ج 3 : 222 - 223 )\r\n","page_name":" 907 ","page_number":291},
  {"content":"\r\n\r\nبايجو نوين ، از امراء مغول در موقع فتح بغداد 785 ، 786 ، 787 ، 890\r\nبايدو ، پسر سونجاق نوين 798\r\nبجمن ، از امراء قفچاق 647 ، 648\r\nبدر الدّين لؤلؤ ، صاحب موصل 886\r\nبدليسى ، شرف خان - ، مؤلف شرف‌نامه در تاريخ اكراد 893\r\nبراون « 1 » ، ادوارد - ، مستشرق مشهور انگليسى 627 ، 631 ، 632 ، 638 ، 639 ، 801 ، 819 ، 823 ، 827 ، 843 ، 849 ، 857 ، 861\r\nبرجم ( پرچم ) ، الايوائى 887\r\nبرزين « 2 » ، مستشرق روسى و طابع قسمتى از جامع التواريخ 638 ، 639 ، 640 ، 641 ، 642 ، 792 ، 795 ، 798 ، 799 ، 890 ، 892 ، 893\r\nبركه ( بركا ) بن توشى بن چنگيز خان ، 655 ، 659 ، 664 ، 679\r\nبركيارغ ( بركيارق ) بن ملكشاه سلجوقى 745\r\nبرنكوتاى ( بريكوتاى ؟ ) نوين ، از امراء منكو قاآن 672 ، 674\r\nبرهانى ، پدر معزّى 861\r\n، بزرگ‌اميدكيا 745 ، 748 ، 750\r\nبزغش 850 ، 853\r\nبغدادى ، رجوع به عبد القاهر بن محمّد\r\nبقاتيمور ، پسر تورالچى گورگان بن قوتوقه‌بيكى ، از امراء هولاكو 690\r\nبكتمر ، صاحب ارمن 872\r\nبكر « 3 » ، مستشرق آلمانى 850\r\nبلغان ، ( قرابولغان ) بن جغتاى قورچى ، از امراء هولاكو 780\r\nبلغاى ، ( بلغه بلقا ، بالاقان ) بن شيبقان بن توشى بن بلغاى آقا ، رئيس بيتكچيان و وزرا و حجّاب در دولت منكو قاآن 663 ، 687\r\nبلقاسم حوشب ، رجوع به ابن حوشب\r\nبلوشه « 4 » ، ادگار - ، مستشرق فرانسوى و طابع قسمتى از جامع التواريخ 640 ، 642\r\nبوجراى ، از امراء هولاكو 780\r\nبوجوقور 892\r\nبوچك بن تولى بن چنگيز خان 648 ، 662\r\nبورى بن ماتيكان بن جغتاى بن چنگيز خان 673 ، 674\r\nبو طاهر ارّانى 743\r\nبوعلى اردستانى ، رجوع به دهدار بوعلى\r\nبوقاتيمور ، رجوع به بقا تيمور\r\nبوقاى 892\r\nبويه ، آل 749 ، 760 ، 884\r\nبهاء الدّولة بن عضد الدّولة ديلمى 729\r\nبهرام شاه [ غزنوى 
  ] 684\r\nبيكى 645 ، 646 ، 674 رجوع نيز به سرقويتىبيكى\r\n\r\nپ\r\nپاچو ، رجوع به بايجو\r\nپاوه دوكورتى « 5 » ، مستشرق فرانسوى و مؤلّف قاموس معروف تركى شرقى به فرانسه 865 ، 898\r\n\r\nت\r\nتاتاكرين ، از امراء مخالفين منكو قاآن 669 ، 671\r\nتاج الدّين عبد الكريم بن يوسف بن عبد الرّحمن بن الجوزى ، 888\r\n\r\n\r\n","description":"","footnote":"\r\n( 1 ) -  Edward G . Browne \r\n( 2 ) -  I . Berezine \r\n( 3 ) -  E . Becker \r\n( 4 ) -  Mr . Edgard Blochet \r\n( 5 ) -  A . J . B . Pavel de Courteile \r\n","page_name":" 908 ","page_number":292},
  {"content":"\r\n\r\nتاج الدّين مردان‌شاه ، حاكم گردكوه 774\r\nتاكور و تاگاور ، رجوع به تكفور\r\nتاونال ، رجوع به تونال\r\nتايجو ( تصحيف بايجو ظاهرا ) 690 ، 890 ، 893\r\nترجم ، تصحيف برجم - ، رجوع بدين كلمهء اخير\r\nتركمان بيتكچى 673\r\nتقاتيمور ( تغاتيمور ) بن توشى بن چنگيز خان 655 ، 659 ، 679 ، 903\r\nتقاشى ( طغاشى ) خاتون ، زوجهء ييسو منكو بن جغتاى بن چنگيز خان 673 ، 674\r\nتقىّ ( از ائمهء مستورين ) 723 ، 836 ، 838\r\nتكش خوارزمشاه 867\r\nتكشى اغول [ بن موچى بن جغتاى بن چنگيز خان 
  ] 673\r\nتكودار بن هولاكو ، معروف به سلطان احمد 641 ، 799\r\nتكور ، رجوع به تكفور\r\nتمغا ، از امراء مغول معاصر هولاكو 702 ، 776\r\nتوتار اغول [ بن مينكقدور بن بووال بن توشى بن چنگز خان 
  ] ، 689 ، 692 ، 697 ، 704\r\nتودان ، برادر سونجاق نوين 798\r\nتولاك بهادر ، از امراء هولاكو 773\r\nتولى بن چنگيز خان ، رجوع به الغ‌نوين\r\nتونال ( تاونال ) ، از امراء مخالفين منكو قاآن 669\r\nتونال خرد ، به شرح ايضا 669\r\nتيمور بوقا ، برادر سونجاق نوين 798\r\nتيمور قاآن ، 640\r\nتيمور نوين ، از امراء پسران كيوك خان 651\r\nتيموريّه ، 880\r\n\r\nث\r\nثعالبى ، مؤلّف يتيمة الدّهر و بسيارى از كتب ديگر 797 ، 842\r\nثقة الدولة ، رجوع به ابو مسلم رازى\r\nثنويّه 730 ، 815\r\n\r\nج\r\nجبريل ، ابو الأمانة ، برادر ظاهر فاطمى 844 ، 845 ، 846\r\nجبريل بن احمد 807 ، 808\r\nجبه « 1 » ، از امراء معروف چنگيز خان 892\r\nجرديك 850 ، 853\r\nجستان ، آل - ( جستانيان ) 777 ، 883 ، 884 ، 885\r\nجعفر الشّاعر بن محمّد بن اسماعيل بن جعفر الصّادق 820\r\nجعفر الصّادق ، ابو عبد اللّه ، عليه السّلام 803 ، 813 ، 821 ، 822\r\nجعفر بن محمّد الأشعرى 810 ، 811 ، 812\r\nجعفر بن محمّد بن عبيد ( عبد ) اللّه 807 ، 808\r\nجعفر طيّار 717 ، 800\r\nجغانوين ، ( جغان‌نوين ) « 2 » ، از امراء كيوك خان و منكو قاآن 795\r\nجغتاى بن چنگيز خان ، 640 ، 651 ، 655 ، 658 ، 671 ، 689 ، 692 ، 780\r\nجلال الدّين پسر دوات‌دار كوچك 761\r\nجلال الدّين حسن بن محمّد بن حسن بن محمّد بن بزرگ اميد ، معروف به جلال الدّين نومسلمان 762 ، 865\r\nجلال الدّين منكبرنى ، سلطان 868 ، 869 ، 871 ، 873 ، 887 ، 890 ، 894\r\n\r\n\r\n","description":"","footnote":"\r\n( 1 ) - جبه مطّردا در استعمال جامع التّواريخ همان يمه [ نوين 
  ] جهانگشا و املاى ديگر همان كلمه است ، رجوع شود بدين كلمهء اخير در فهرست ج 1 و 2 ، رجوع نيز به جامع التّواريخ طبع برزين 1 : 276 - 282 .\r\n( 2 ) - رجوع نيز به ج 1 و به جامع التّواريخ طبق بلوشه 306 ، و طبع برزين 1 : 156 ، و 3 : 195 - 196 .\r\n","page_name":" 909 ","page_number":293},
  {"content":"\r\n\r\nجمال الدّين ابو الفرج عبد الرّحمن بن الجوزى ، 887 ، 888\r\nجمال الدّين بن مهنّا 898\r\nجمال الدّين محمود الخجندى ، قاضىالقضات 684\r\nجمشيد 667 ، 706\r\nجناحيّه ، از فرق شيعه 800\r\nجوّانى نسابه ، 820\r\nجورماغون نوين ، از امراء معتبر اوكتاىقاآن 690 ، 890 ، 892\r\nجومغار اغول بن هولاكو ، 692\r\nجوهر ، ابو الحسن ، 724\r\nجوينى ، رجوع شود به عطا ملك\r\nجهان‌پهلوان ، رجوع شود به محمّد بن ايلدگز\r\nجيجكان‌بيكى ، دختر چنگيز خان 698\r\nجينقاى ، از اركان دولت اوكتاىقاآن و كيوك خان 674\r\n\r\nقبل ما\r\nچنكى ، از امراء مخالفين منكو قاآن 669\r\nچنگيز خان 643 ، 644 ، 651 ، 652 ، 655 ، 658 ، 660 ، 664 ، 666 ، 679 ، 682 ، 683 ، 688 ، 689 ، 692 ، 697 ، 704 ، 712 ، 714 ، 764 ، 776 ، 787 ، 794 ، 883\r\nچيچكان‌بيكى ، رجوع شود به جيجكان‌بيكى\r\nچيريكوف « 1 » روسى 893\r\n\r\nح\r\nحاتم ( هيتوم ) ، پادشاه ارمن ، رجوع به تكفور حاتم\r\nحافظ 791 ، 794 ، 795\r\nحبشى بن التون تاق ، رجوع به اميرداد حبشى\r\nحذام ، 757\r\nحسام الدّين خليل بن بدر ، از ملوك لر كوچك 893\r\nحسن بن المهتدى ابن الهادى بن نزار 758\r\nحسن آدم قصرانى 748\r\nحسن بن محمّد بن حسن بن محمّد بن بزرگ اميد ، رجوع به جلال الدّين حسن\r\nحسن بن احمد قرمطى 724\r\nحسن بن بشر الدّمشقى 724\r\nحسن بن زيد حسنى ، معروف به داعى كبير 801\r\nحسن بن سهل 842\r\nحسن بن علىّ [ بن ابى طالب 
  ] عليه السّلام 801\r\nحسن بن علىّ حسينى ، ملقّب به ناصر الحقّ و ناصر كبير و اطروش و داعى الى الحقّ 802\r\nحسن بن قاسم حسنى معروف به داعى صغير 802\r\nحسن بن محمّد بن بزرگ اميد معروف به على ذكره السّلام 715 ، 754 ، 755 ، 760\r\nحسن بن موسى النّوبختى ، ابو محمّد 813 ، 828\r\nحسن بن ناماور 760\r\nحسن بن نزار ، رجوع به ابو على حسن\r\nحسن شيخ عبدان ( ؟ ) 720 ، 827 ، 828\r\nحسن صبّاح : ( حسن بن علىّ بن محمّد بن جعفر بن الحسين بن محمّد [ بن 
  ] الصّبّاح الحميرى ) 837 ، 860 ، 861 ، 863\r\nحسن مازندرانى 769 ، 770\r\nحسين بن موسى الموسوى 799\r\nحسين اهوازى ، اولين دعاة قرامطه 830\r\nحسين بن [ احمد بن 
  ] عبد اللّه بن ميمون القداح ، 822\r\nحسين بن احمد بن محمّد بن زكريّا ، معروف به ابو عبد اللّه شيعى و ابو عبد اللّه صوفى محتسب ، مؤسّس دعوت فاطميّين در مغرب 832 ، 833\r\nحسين بن احمد سلّامى ، رجوع به سلّامى\r\n\r\n\r\n","description":"","footnote":"\r\n( 1 ) -  Cirikow \r\n","page_name":" 910 ","page_number":294},
  {"content":"\r\n\r\nحسين بن علىّ بن [ بن ابى طالب 
  ] عليه السّلام 802\r\nحسين بن نزار ، رجوع به ابو عبد اللّه حسين\r\nحسين خان قزوينى ، حاجى ميرزا ، مشير الدّولة سپهسالار 882\r\nحسين دنباوندى 745\r\nحسين صبّاح ، استاد ، پسر حسن صبّاح 746\r\nحسين قاينى 741 ، 745\r\nحسين نورى ، حاجى ميرزا 806 ، 826\r\nحلوليان ( حلوليّه ) 721\r\nحمد اللّه مستوفى قزوينى ، مؤلّف نزهة القلوب و تاريخ گزيده 857 ، 873 ، 875 ، 880 ، 881\r\nحمدان بن الاشعث ، رجوع به قرمط\r\nحمدان قرمط ، رجوع ايضا به قرمط ( همان مذكور ما قبل است )\r\nحمدويه بن نصير 807\r\nحمزة بن محمّد العلوى 808\r\nحنابله 888\r\nحنان بن سدير 829\r\nحنفيه 717\r\nحيّان بن الحكم ، رجوع به فرّار سلمى\r\nحيدر 862\r\nحيدر صفوى ، سلطان - ، 797\r\n\r\nخ\r\nخرشاه ، رجوع به ركن الدّين خورشاه\r\nخسروپرويز 656\r\nخضر 720\r\nخطّابيّه از غلاة شيعه 828 ، 829\r\nخطيب بغدادى 841 ، 842\r\nخواجه ( خواجه اغول ) ، پسر كيوك خان بن اوكتاىقاآن بن چنگيز خان 658 ، 672 ، 673 ، 674 ، 677 ، 789\r\nخوارج 702 ، 729 ، 730 ، 839\r\nخوارزمشاه ( محمّد بن تكش ) ، رجوع به محمّد خوارزمشاه\r\nخوارزمشاهيان 867 ، 870 ، 873\r\nخورشاه ( خرشاه ) ، رجوع به ركن الدّين خورشاه\r\n\r\nد\r\nداعى ، رجوع به محمّد بن زيد حسنى\r\nداعى الى الحقّ ، رجوع به حسن بن علىّ حسينى\r\nداعى صغير ، رجوع به حسن بن قاسم حسنى\r\nداعى كبير ، رجوع به حسن بن زيد حسنى\r\nدانشمند حاجب 674\r\nدجّال 723\r\nدخويه « 1 » ، مستشرق هلاندى 830\r\nدرن « 2 » ، مستشرق روسى 875\r\nدرنبورگ « 3 » ، مستشرق فرانسوى 845 ، 849\r\nدرنكى ( ؟ ) ، دريكى ( ؟ ) 784\r\nدزى « 4 » ، مستشرق هلاندى ، مؤلّف « ذيل قواميس عرب » : 706 ، 796 ، 800\r\nدساسى « 5 » ، مستشرق فرانسوى 818 ، 828 ، 829\r\nدوات دار بزرگ ، علاء الدّين الطبرس بن عبد اللّه الظّاهرى 885\r\nدوات دار كوچك ، مجاهد الدّين ايبك المستنصرى 784 ، 785 ، 885\r\nدوسون « 6 » ، مستشرق سوئدى مؤلّف تاريخ مشهور مغول\r\n\r\n\r\n","description":"","footnote":"\r\n( 1 ) -  Michael Jan de Goeje \r\n( 2 ) -  Bernhard Dorn \r\n( 3 ) -  Hartwig Derenbourg \r\n( 4 ) -  Reinhart Dozy \r\n( 5 ) -  Antoine - Isaac Silvestre de sacy \r\n( 6 ) -  Constantin Mouradgea d'Ohsson \r\n","page_name":" 911 ","page_number":295},
  {"content":"\r\n\r\nدولتشاه سمرقندى 861\r\nدهخدا [ آقاى على اكبر - 
  ] ، مؤلّف كتاب امثال و حكم ايرانيان 790\r\nدهخدا ( حسن صبّاح ) 738\r\nدهدار بوعلى اردستانى 742 ، 748 ، 758\r\nديباج ، لقب محمّد بن جعفر الصّادق ، رجوع بدين كلمه\r\nديصان بن سعيد 729 ، 730\r\nديصانيّه 730 ، 815\r\n\r\nذ\r\nذبيح اللّه ، رجوع به اسماعيل\r\nذو الجناحين 800\r\nذهبى 827 ، 838 ، 840 ، 848 ، 854\r\n\r\nر\r\nرابينو « 1 » ، از مأمورين انگليس در ايران و مؤلّف دو كتاب نفيس در جغرافياى گيلان و مازندران 856 ، 860 ، 875 ، 876 ، 877 ، 878\r\nرافضى ( روافض ) 717\r\nراوندى ، مؤلّف راحة الصّدور 861 ، 887\r\nربيعه خاتون ، خواهر صلاح الدّين ايّوبى 869\r\nرزّيك بن طلايع بن رزّيك 852\r\nرستگار ، ميرزا نصر اللّه خان - ، 859\r\nرستم بن الحسين بن . . . حوشب ، رجوع به ابن حوشب\r\nرستم 667 ، 716 ، 793\r\nرستم بن مرزبان 858\r\nرسول اللّه صلعم 713 ، 748 ، 757 ، 794 ، 810 ، 811 ، 812\r\nرشيد الدّين فضل اللّه وزير ، مؤلّف مشهور جامع التّواريخ 640 ، 792 ، 827\r\nرشيد خوافى 635 ، 781\r\nرضا ، رجوع به علىّ بن موسى الرّضا\r\nرضىّ ( از ائمهء مستورين ) 723 ، 730 ، 799 ، 836 ، 838 ، 853\r\nرضىّ ، سيّد 799 ، 840\r\nركن الدّين خورشاه بن علاء الدّين محمّد بن حسن بن محمّد بن حسن بن محمّد بن بزرگ اميد ، آخرين ملوك اسماعيليهء الموت 696 ، 767 ، 771 ، 772 ، 775 ، 878 ، 879\r\n\r\nز\r\nزامباور « 2 » ، مستشرق آلمانى 884\r\nزبارجى ( ابن زبارج ) 725\r\nزكريّا [ بن محمّد بن محمود 
  ] قزوينى 871\r\nزياد [ ابن ابيه 
  ]\r\nزيادة اللّه بن ابى العبّاس عبد اللّه ، ابو مضر ، آخرين ملوك بنى الأغلب 836\r\nزيد بن علىّ [ بن الحسين بن علىّ بن ابى طالب 
  ] 717\r\nزيد حسنى ( يا حسينى ) ، از سكنهء قلعهء الموت 745\r\nزين الدّين يوسف بن على كوچك 869\r\n\r\nس\r\nسالم بن سندان الباهلى 838\r\nسالوك بن سالار بن كيكاوس 874\r\nسامانيان 802 ، 884\r\nسبتاى ، از سرداران هولاكو 787\r\nسبتاى اغول ، رجوع به سوبيتاى\r\nسبط ابن الجوزى ، رجوع به يوسف بن قزغلى\r\nسبكى ، 841 ، 842 ، 887 ، 896\r\n\r\n\r\n","description":"","footnote":"\r\n( 1 ) -  H . L . Rabino di Borgomale \r\n( 2 ) -  E . de Zambaur \r\n","page_name":" 912 ","page_number":296},
  {"content":"\r\n\r\nستّ الملك ، خواهر حاكم فاطمى 728\r\nسدون نويان ، پدر سونجاق نوين 798\r\nسربداريّه 880\r\nسرغان ، از امراء مخالفين منكو قاآن 669\r\nسرقويتىبيكى ، زوجهء تولى بن چنگيز خان و مادر چهار پسر او منكو و قبلاى و هولاكو و اريغ‌بوكا 645 ، 646 ، 654 ، 655 ، 674\r\nسروشيار 862\r\nسعد الدّين بن الحاجب 894\r\nسعد بن عبد اللّه 807 ، 808\r\nسعدى 793 ، 794 ، 821 ، 872 ، 889\r\nسعيد بن الحسين بن [ احمد بن 
  ] بن عبد اللّه بن ميمون القدّاح 822\r\nسقنجاق نوين ، رجوع به سوغونجاق نوين\r\nسلاجقهء روم 886 ، 891\r\nسلجوقيّه ( سلاجقه ) 745 ، 746 ، 861 ، 867 ، 887\r\nسلغريان 886\r\nسليمان [ نبىّ 
  ] 705 ، 772\r\nسليمان بن شاور 853\r\nسليمان شاه بن برجم الإيوائى ، شهاب الدّين 784 ، 786 ، 788 ، 885 ، 886 ، 887\r\nسمعانى 819 ، 821 ، 838 ، 841 ، 842\r\nسمير بن ادكن 825\r\nسنبر 825\r\nسنجر ، سلطان 735 ، 744 ، 745 ، 747 ، 749 ، 750 ، 793 ، 860\r\nسندان الباهلى 838\r\nسنقر وجه السّبع ، رجوع به مظفّر الدّين\r\nسنكقور 892\r\nسوبرنهايم « 1 » ، مستشرق آلمانى 850\r\nسوبيتاى ( سبتاى ، سوتاى ) پسر تولى بن چنگيز خان و برادر هولاكو 662\r\nسوغونجاق ( سقنجاق ، سونجاق ) نوين ، از امراء معروف مغول در مصاحبت هولاكو 785 ، 786 ، 787 ، 798 ، 890\r\nسولاميش بن اداك بن بايجو نويان 892\r\nسومان قورچى ، از امراء منكو قاآن 674\r\nسونجاق نوين ، رجوع به سوغونجاق نوين\r\nسهراب 697\r\nسهل بن زياد 810 ، 811 ، 812\r\nسياه چشم 777\r\n« سيّدنا » يعنى حسن صبّاح به اصطلاح اسماعيليهء ايران 735 ، 736 ، 737 ، 838\r\nسيرامون 651 ، 658 ، 664 ، 671 ، 674 ، 677 ، 890\r\nسيف الدّولة ، رجوع به ابن دوّاس\r\nسيف الدّين ، رجوع به ايغلمش\r\nسيف الدّين آقا ، صاحب اعظم - ، از اركان دولت هولاكو 696\r\nسيف الدّين باخرزى 647\r\nسيف الدّين سلطان ملك بن كيا بو منصور 773\r\nسيكر ، پسر تولى بن چنگيز خان 662\r\nسيوطى 848 ، 853 ، 854\r\n\r\nش\r\nشابور ( تصحيف شاور ) 733 ، 734 ، 848 ، 850 ، 851 ، 853 رجوع نيز به شاور\r\nشافعيّه 840\r\nشاور بن مجير بن نزار السّعدى ، ابو شجاع ، وزير عاضد 846 ، 847 ، 849 ، 850 ، 851 ، 852 ، 853 ، 854 ، 855\r\n\r\n\r\n","description":"","footnote":"\r\n( 1 ) -  Sobernheim \r\n","page_name":" 913 ","page_number":297},
  {"content":"\r\n\r\nشاهنشاه بن بدر جمالى ، رجوع به امير الجيوش\r\nشجاع الدّين خورشيد 893\r\nشجاع بن شاور\r\nشرف الدّين ، رجوع به اقبال شرابى\r\nشرف الدّين عبد اللّه بن محيى الدّين يوسف بن جمال الدّين ابى الفرج عبد الرّحمن بن الجوزى 887 ، 888\r\nشرف الدّين مراغى ، از اعيان بغداد 788 ، 896\r\nشرف خان ، رجوع به بدليسى\r\nشروين « 1 » ، اصفهبد - ، 857\r\nشفر « 2 » ، مستشرق فرانسوى 819 ، 821 ، 874\r\nشفر ، 826 ، 874\r\nشمس الدّين ، محتشم قلاع قهستان ، 713\r\nشمس الدّين گيلكى ، وزير ركين الدّين خورشاه 773\r\nشمس الدّين محمّد جوينى ، برادر مؤلّف 900\r\nشهاب الدّين ، رجوع به سليمان شاه\r\nشهاب الدّين زنگانى ، ابو المناقب احمد بن محمود 788 ، 896\r\nشهرستانى ، صاحب ملل و نحل 800 ، 803 ، 815 ، 839\r\nشهنشاه ، برادر ركن الدّين خورشاه 648 ، 696 ، 698 ، 699 ، 702 ، 772 ، 774 ، 879 ، 880\r\nشيبقان ( شيبان ) بن توشى بن چنگيز خان 689 ، 798\r\nشيرانشاه ، برادر ركن الدّين خورشاه 698 ، 774 ، 880\r\nشيركوه ، اسد الدّين - ، ملقب به ملك منصور ، عمّ صلاح الدّين ايّوبى 846 ، 847 ، 852 ، 855\r\nشيرگير ، رجوع به نوشتكين شيرگير\r\nشيرين 790\r\nشيعه 717 ، 718 ، 720 ، 735 ، 754 ، 777 ، 800 ، 803 ، 805 ، 806 ، 807 ، 808 ، 809 ، 810 ، 812 ، 813 ، 814 ، 815 ، 819 ، 820 ، 821 ، 822 ، 824 ، 825 ، 826 ، 828 ، 829 ،\r\nشيلامون بيتكچى ، از رجال دولت منكو قاآن 658 ، 673\r\n\r\nص\r\nصابى ، [ ابو اسحاق ابراهيم بن هلال 
  ] ، صاحب تاريخ تاجى 748 ، 799\r\nصاحب بن عبّاد 842\r\nصاحب ديوان ، ( يعنى فخر الدّين ابو طالب احمد بن الدّامغانى صاحب ديوان خليفه مستعصم ) 633 ، 786 ، 789 ، 886 ، 894 ، 895 ، 897 ، 899\r\nصاحب ديوان ممالك ( يعنى ظاهرا بهاء الدّين محمّد جوينى پدر مؤلّف ) 657 ، 900\r\nصالح القمّاط ، ابو خالد 807\r\nصالح پيغمبر 664\r\nصالحى 884\r\nصبح ، ملقّب به اوحد ، برادر شاور 853\r\nصدر الدّين ، سفير خورشاه به نزد هولاكو 773 ، 879\r\nصدر الدّين ، سيّد - ، مؤلّف مظنون زبدة التّواريخ 887\r\nصدر الدّين ، شيخ - ، پسر شيخ صفىّ الدّين اردبيلى 865\r\nصدوق ، شيخ 809\r\nصفوان بن يحيى ، 807 ، 808\r\nصلاح الدّين ايّوبى ، يوسف بن ايّوب 846 ، 847 ، 850 ، 854 ، 855 ، 868 ، 869\r\n\r\nض\r\nضرّاب ، اميره 736\r\nضرغام ، وزير عاضد 850 ، 853 ، 854\r\n\r\n\r\n","description":"","footnote":"\r\n( 1 ) - يعنى شروين بن سرخاب بن مهر مردان بن سرخاب بن به او\r\n( 2 ) -  Charles Sehefer \r\n","page_name":" 914 ","page_number":298},
  {"content":"\r\n\r\n\r\nط\r\nطاهر ، رجوع به عزّ الدّين طاهر\r\nطاهريان 884\r\nطاير ، از امراء هولاكو 700\r\nطاير بوقا ، 779 ( گويا همان مذكور ما قبل است )\r\nطبرى ، صاحب تاريخ معروف 797 ، 800 ، 801 ، 802 ، 825 ، 830 ، 832 ، 838 ، 856 ، 857 ، 884\r\nطغاشى ، رجوع به نقاشى\r\nطغان ، از امراء مغول در عهد منكو قاآن 669\r\nطلايع بن رزّيك ملقب به ملك صالح 852\r\nطوسى ، شيخ 803 ، 807 ، 809 ، 819 ، 826\r\nطىّ بن شاور 853\r\n\r\nظ\r\nظهير الدّين مرعشى ، سيّد 857 ، 875\r\nظهير فاريابى 683 ، 685 ، 687 ، 797\r\n\r\nع\r\nعبّاس بن [ ابى الفتوح بن يحيى بن 
  ] تميم ، وزير ظافر 733 ، 844 ، 845\r\nعباسيان ( بنى عبّاس ) 724 ، 788 ، 815 ، 818 ، 832 ، 884 ، 895 ، 896 ، 897\r\nعبد الرّحمن ، نام القائم بامر اللّه فاطمى به روايتى ، ص 729\r\nعبد الرّحمن بن الجوزى ، رجوع به جمال الدّين\r\nعبد الرّزاق بن احمد ، رجوع به فوطى\r\nعبد الغنى بن الدّرنوس ، رجوع به ابن درنوس\r\nعبد القادر گيلانى ، شيخ 895\r\nعبد القاهر بن طاهر بن محمّد بغدادى ، ابو منصور 819\r\nعبد الكريم بن الجوزى ، رجوع به تاج الدّين\r\nعبد اللّه بن الجوزى ، رجوع به شرف الدّين\r\nعبد اللّه بن سالم البصرى 723 ، 838\r\nعبد اللّه بن علىّ كاشانى ، ابو القاسم 874 ، 877\r\nعبد اللّه بن معاوية بن عبد اللّه بن جعفر بن ابى طالب 717 ، 800\r\nعبد اللّه بن ميمون القدّاح 806 ، 807 ، 808 ، 810 ، 811 ، 812 ، 813 ، 815 ، 820 ، 821 ، 822 ، 824 ، 827\r\nعبد اللّه بن يوسف ، رجوع بالعاضد لدين اللّه\r\nعبد اللّه ( يا عبيد اللّه ) المهدىّ ، ابو محمّد ، اولين خلفاء فاطميين 722 رجوع نيز به مهدى\r\nعبد المجيد بن محمّد ، رجوع به الحافظ لدين اللّه\r\nعبد الملك [ بن 
  ] عطاش ، 736 ، 855 ، 856\r\nعبد المؤمن حنبلى ، صفى الدّين 873\r\nعبد النّبىّ قزوينى 805 ، 814\r\nعبدان ، از دعاة معروف قرامطه 720 ، 827 ، 828 ، 830\r\nعبيد اللّه المهدىّ ، رجوع به عبد اللّه\r\nعبيدلّى [ نسّابه 
  ] رجوع به عبد اللّه 804 ، 820\r\nعتبى 858\r\nعتيق [ نام ابو بكر بن ابى قحافة 
  ] 825\r\nعجاردة ، از فرق خوارج 839\r\nعرب ، پسر سونجاق نوين 798\r\nعرقلهء دمشقى 848 ، 852\r\nعريب بن سعد القرطبى 832 ، 838\r\nعزّ الدّين طاهر 695\r\nعزّ الدّين كيكاوس ثانى ، از سلاجقهء روم 891\r\nعزّ الدّين گرشاسف ، از ملوك لر كوچك 893\r\nعضد الدّولهء ديلمى 896\r\nعطا ملك بن محمّد الجوينى المستوفى ، علاء الدّين ، مؤلّف كتاب حاضر 634 ، 674 ، 694 ، 701 ، 894 ، 900\r\n\r\n","description":"","footnote":"","page_name":" 915 ","page_number":299},
  {"content":"\r\n\r\nعقيل بن ابى طالب 820\r\nعلّامهء حلّى ( حسن بن يوسف بن علىّ بن المطهر ) 806 ، 808 ، 826 ، 902\r\nعلاء الدّين ، رجوع به عطا ملك\r\nعلاء الدّين الطبرس ، رجوع به دوات‌دار بزرگ\r\nعلاء الدّين كيقباد اوّل ، از سلاجقهء روم 891\r\nعلاء الدّين محمّد بن حسن بن محمّد بن حسن بن محمّد بن بزرگ اميد 764 ، 765 ، 766\r\nعلم دار بيتكچى 658\r\nعلوى معروف به طويل 900\r\nعلى اللّهيان 864\r\nعلىّ بن ابراهيم 808 ، 811 ، 812\r\nعلىّ بن ابى طالب امير المؤمنين عليه السّلام 730 ،\r\n765 ، 801 ، 820\r\nعلىّ بن احمد بن طاهر ، ابو الحسين القمّى 807\r\nعلىّ بن اسماعيل بن جعفر الصّادق 719 ، 805\r\nعلىّ بن الحسين [ بن علىّ بن ابى طالب 
  ] عليه السّلام 717 ، 802 ، 811 ، 812\r\nعلىّ بن الفضل ، از دعاة اسماعيليه در يمن 831\r\nعلىّ بن سراج المصرى ، ابو الحسن 838\r\nعلىّ بن شمس الدّين ، صاحب تاريخ گيلان 875\r\nعلىّ بن محمّد [ راوى 
  ]\r\nعلىّ بن منصور ، رجوع به الظّاهر لاعزاز دين اللّه\r\nعلىّ بن موسى الرّضا 719 ، 720 ، 838\r\nعلى بهادر 798 ، 899 ، 900\r\nعلى ذكره السّلام ، لقب حسن بن محمّد بن بزرگ اميد ( رجوع بدين كلمه ) 758 ، 760 ، 865\r\nعماد الدّين ، رجوع به پهلوان بن هزارسف\r\nعماد الدّين عمر بن محمّد قزوينى 900\r\nعماد الملك ، از دبيران اوكتاىقاآن و كيوك خان و منكو قاآن 687\r\nعماد كاتب اصفهانى 848 ، 852 ، 861\r\nعمّار [ بن ياسر 
  ] 852\r\nعمارهء يمنى 848 ، 849 ، 851 ، 853\r\nعمران ، رجوع به نجم الدّين\r\nعمر بن الخطاب 825\r\nعمر بيك ، برادر سليمان شاه بن برجم\r\nعمرو [ بن عدىّ 
  ]\r\nعيسى بن اسماعيل ، رجوع به الفائزين صر اللّه\r\nعيسى بن عمر نحوى 853\r\nعيسى بن موسى بن محمّد بن علىّ بن عبد اللّه بن عبّاس 829\r\nعيسى بن نسطورس 725 ، 726\r\n\r\nغ\r\nغازان [ خان بن ارغون بن اباقا بن هولاكو 
  ] 633 ، 637 ، 641 ، 892\r\nغازى بيك ، رجوع به آيتغمش\r\nغايمش 40 ، رجوع نيز به اغول‌غايمش\r\nغدقان قورچى ، از قورچيان « 1 » منكو قاآن 675\r\nغزل سارغ ( قزل‌سارغ ، قزل‌سارق ) 742\r\nغياث الدّين ، رجوع به مسعود بن محمّد بن ملكشاه\r\nغياث الدّين كيخسرو ثانى ، از سلاجقهء روم 891\r\n\r\nف\r\nفاطميّين ، خلفاء 815 ، 816 ، 817 ، 818 ، 820 ، 827 ، 829 ، 830 ، 831 ، 832 ، 840 ، 845 ، 846 ، 848 ، 850 ، 851 ، 854\r\n\r\n\r\n","description":"","footnote":"\r\n( 1 ) - يعنى صاحب منصبان قورخانه و اسلحه‌خانه ، و به عبارة اخرى موكّلين به ادارهء تهيّهء اسلحه ، از « قور » به معنى سلاح و اسلحه و « چى » ادات صنعت و حرفه .\r\n","page_name":" 916 ","page_number":300},
  {"content":"\r\n\r\nفخر الدّولة [ علىّ بن حسن بن 
  ] بويه 777\r\nفخر الدّين بن الدّامغانى ، رجوع به صاحب ديوان\r\nفخر الملك [ ابو الفتح مظفّر 
  ] بن نظام الملك طوسى 744\r\nفخر الملك ، امير - ، از بيتكچيان مسلمان منكو قاآن 688\r\nفدائيان 709 ، 712 ، 743 ، 744 ، 750 ، 751 ، 772 ، 780 ، 871\r\nفردوسى 670 ، 793\r\nفرعون 704 ، 829\r\nفرهاد ميرزا معتمد الدّولة 875\r\nفضل ، قائد جيش عزيز فاطمى 725\r\nفضل اللّه خنجى معروف به امين 797\r\nفطحىّ ( فطحيّة ) 718 ، 803\r\nفلك الدّين بن سنقر الطّويل 894\r\nفوطى ، ابو الفضل عبد الرّزّاق بن احمد - ، مؤلّف الحوادث الجامعة 636 ، 782 ، 783 ، 870 ، 900\r\nفولرس ( ولّرس « 1 » ) ، مستشرق آلمانى 793\r\n\r\nق\r\nقاآن ( يعنى اوكتاىقاآن بن چنگيز خان ) 640 ، 641 ، 643 ، 649 ، 792 ، 795 ، 890 ، 892 رجوع نيز به اوكتاىقاآن\r\nقابوس وشمگير 861\r\nقارن بن شروين [ براى بقيهء نسب رجوع به شروين 
  ]\r\nقبلا ( قبلاىاغول ، قبلاىقاآن ) بن تولى بن چنگيز خان 645 ، 662 ، 677 ، 680 ، 689\r\nقداقاج ، مادر سيرامون بن كوچو بن اوكتاىقاآن 674\r\nقداق نوين ، وزير كيوك خان 658 ، 671\r\nقدامة بن يزيد النّعمانى 816\r\nقدان ، از امراء مغول 892\r\nقدغان اغول 651 ، 664 ، 679\r\nقرابولغان ، رجوع به بلغان\r\nقراختائيان كرمان 886\r\nقراسنقور 785\r\nقراقاى بيتكچى ، از ملازمان هولاكو 780\r\nقرامطه ( قرمطيان ) 721 ، 722 ، 817 ، 818 ، 821 ، 822 ، 827 ، 828 ، 829 ، 830 ، 831\r\nقرا و قرااغول ، رجوع به قراهولاكو\r\nقراهولاكو بن ماتيكان بن جغتاى بن چنگيز خان 651 ، 655 ، 664 ، 673 ، 674 ، 680\r\nقرمط ( حمدان بن الأشعث معروف به قرمط ) 721 ، 827 ، 830\r\nقرواش بن المقلّد العقيلى ، ابو المنيع معتمد الدّولة 729\r\nقزل‌سارغ ، رجوع به غزل سارغ\r\nقزوينى ، صاحب آثار البلاد 864 ، 871 ، 872 ، 873\r\nقطب الدّين حنفى نهروالى 831 ، 885\r\nقلچقاى ، از امراء مخالفين منكو قاآن 669\r\nقلقشندى 848 ، 854 ، 887\r\nقنقوربقاى نوين ، امير قراقورم 651\r\nقوتار ، تصحيف توتار ؟ ، رجوع بدين كلمه\r\nقوربقاى قورچى ، از امراء خواجه پسر كيوك خان 674\r\nقولى ، پسر آورده بن توشى بن چنگيز خان 689\r\nقونغوران ( قونك قيران ) اغول ، پسر آورده بن توشى بن چنگيز خان 672\r\nقياق نويان 901\r\nقيمقار شاه ، پسر سلطان جلال الدّين منكبرنى\r\n\r\n\r\n","description":"","footnote":"\r\n( 1 ) -  J . A . Vullers \r\n","page_name":" 917 ","page_number":301},
  {"content":"\r\n\r\n\r\nك\r\nكاترمر « 1 » ، مستشرق فرانسوى و طابع قسمتى از جامع التّواريخ راجع به هولاكو 641 ، 642 ، 782 ، 792 ، 793 ، 796 ، 799 ، 879 ، 883 ، 887 ، 888 ، 891 ، 892 ، 893 ، 894 ، 895 ، 896 ، 897 ، 898 ، 899 ، 900 ، 901 ، 902\r\nكاشغرى ، رجوع به محمود كاشغرى\r\nكافور اخشيدى 724 ، 840\r\nكراى ( گراى ؟ ) ملك ، پسر امير ارغون 694\r\nكسروى ، آقاى سيّد احمد 884 ، 885\r\nكشك جانوردار 664 ، 665 ، 666 ، 680\r\nكشّى ( ابو عمر و محمد بن عمر بن عبد العزيز ) 803 ، 805 ، 807 ، 826 ، 829\r\nكعب بن معدان الاشقرى 699\r\nكلينى ، رجوع به محمّد بن يعقوب\r\nكمال الدّين اسماعيل 790 ، 791\r\nكملا ، برادر تيمور قاآن 792\r\nكوتان بن اوكتاىقاآن بن چنگيز خان 659\r\nكوكاايلكاى ( كوكه‌ايلكا ) ، از امراء هولاكو 694 ، 697 ، 775\r\nكوكبورى ، رجوع به مظفّر الدّين\r\nكوكجه ( ككجه ، ككجا ) ، نور الدّين 866 ، 873\r\nكولكان ( كلكان ) بن چنگيز خان 659\r\nكهتىنويان 798\r\nكيا با جعفر 748\r\nكيخسرو ثانى ، رجوع به غياث الدّين\r\nكيدبوقا ( كيت بوقا ) ، نوين از سرداران معروف هولاكو ، ( كيدبوقا باورچى ) 681 ، 691 ، 694 ، 698 ، 704\r\nكيسانيان ، از فرق شيعه 717\r\nكيقباد ، وزير ركن الدّين خورشاه 697\r\nكيقباد اول ، رجوع به علاء الدّين\r\nكيكاوس [ بن شاهنشاه 
  ] حاكم كوتم 764 ، 874\r\nكيكاوس ثانى ، رجوع به عزّ الدّين\r\nكيوك خان بن اوكتاىقاآن بن چنگيز خان 640 ، 643 ، 646 ، 647 ، 651 ، 654 ، 658 ، 682 ، 683 ، 685 ، 686 ، 687 ، 795 ، 890\r\n\r\nگ\r\nگرشاسف ، رجوع به عزّ الدّين\r\nگرفه « 2 » ، مستشرق آلمانى 850\r\nگرگين 793\r\nگيلكى ، رجوع به شمس الدّين\r\n\r\nل\r\nلسترنج « 3 » ، مستشرق انگليسى و صاحب مؤلفات كثيره در جغرافياى ممالك اسلام 857 ، 864 ، 875 ، 877 ، 895 ، 896 ، 897\r\nلسكارى 891\r\nليلى 790\r\n\r\nم\r\nماتع ( مانع ؟ ) 812\r\nمازيار 856\r\nمأمون 719 ، 795 ، 842\r\nمأمون ، لقب محمّد ديباج ( رجوع بدين كلمه )\r\nمبارك ، غلام محمّد بن اسماعيل بن جعفر الصّادق 821\r\nمتنبّى 655 ، 670 ، 685 ، 754\r\n\r\n\r\n","description":"","footnote":"\r\n( 1 ) -  Etienne - Mare Qatremere \r\n( 2 ) -  E . Graefe \r\n( 3 ) -  G . Le Strange \r\n","page_name":" 918 ","page_number":302},
  {"content":"\r\n\r\nمجاهد الدّين ايبك 885 ، رجوع نيز به دوات‌دار كوچك\r\nمجنون 790\r\nمحمّد بن حسن بن محمّد بن حسن بن محمّد بن بزرگ اميد ، رجوع به علاء الدّين محمّد\r\nمحمّد استرابادى ، ميرزا - ، 806 ، 826 ، 829\r\nمحمّد [ الباقر 
  ] بن علىّ بن الحسين [ بن علىّ بن ابى طالب 
  ] عليه السّلام 717 ، 807 ، 811 ، 813 ، 821\r\nمحمّد الدّيباج بن جعفر الصّادق ، و يلقّب ايضا بالمأمون 800 ، 801\r\nمحمّد باقر خوانسارى ، آقا - ، صاحب روضات الجنّات 902\r\nمحمّد بن ابراهيم طباطبا 801\r\nمحمّد بن احمد ( از ائمهء مستورين ) 723 ، 836 ، 837\r\nمحمّد بن اسماعيل بن جعفر الصادق 804 ، 805 ، 817 ، 818 ، 820 ، 821\r\nمحمّد بن الحسن 807\r\nمحمّد بن ايلدگز ، جهان‌پهلوان ، اتابك - ، 865 ، 866 ، 867 ، 868\r\nمحمّد بن بدر جاجرمى ، صاحب مونس الأحرار\r\nمحمّد بن بزرگ اميد 752 ، 754 ، 755 ، 756 ، 757 ، 758\r\nمحمد بن حسن صبّاح 735\r\nمحمّد بن زيد حسنى ، معروف به داعى 801\r\nمحمّد بن عبد اللّه بن ميمون القدّاح 823\r\nمحمّد بن عبيد اللّه المهدىّ ، رجوع به القائم بامر اللّه\r\nمحمّد بن عبيد اللّه علوى ، ابو المعالى ، صاحب بيان الأديان 819 ، 826\r\nمحمّد بن علىّ بن الحسين 808\r\nمحمّد بن علىّ بن الحسين العلوى ، ابو الحسين ، معروف به شريف اخو محسّن 815\r\nمحمّد بن علىّ بن حمّاد صنهاجى ، رجوع به ابن حمّاد\r\nمحمّد بن عيسى 807 ، 808\r\nمحمد بن محسن الكاشى علم الهدى 806 ، 826\r\nمحمّد بن مسافر ديلمى\r\nمحمّد بن ملكشاه بن الب‌ارسلان سلجوقى ، سلطان 713 ، 746 ، 855 ، 861\r\nمحمّد بن هارون السّرخسى 801\r\nمحمّد بن يحيى [ الرّاوى 
  ] 810 ، 812\r\nمحمّد بن يحيى الصّولى 838\r\nمحمّد بن يعقوب كلينى 810\r\nمحمّد حسن خان ، رجوع به اعتماد السّلطنة\r\nمحمّد حنفيه 717\r\nمحمّد خاقان 755\r\nمحمّد خوارزمشاه ، علاء الدّين 762 ، 868 ، 871\r\nمحمّد دمشقى ، شمس الدّين 874\r\nمحمّد على الموتى ، آقاى شيخ - ، 859\r\nمحمود الخجندى ، رجوع به جمال الدّين\r\nمحمود بن زنگى ، رجوع به نور الدّين\r\nمحمود كاشغرى ، صاحب ديوان لغات التّرك 794\r\nمحمود يلواج ، حاكم ممالك ختاى در عهد اوكتاىقاآن و كيوك خان و منكو قاآن 681\r\nمحيى الدّين يوسف بن جمال الدّين ابى الفرج عبد الرحمن بن الجوزى 785 ، 887 ، 888\r\nمخلد بن كيداد ، رجوع به ابو يزيد خارجى\r\nمرتضى ، سيّد 840\r\nمرجئة 816\r\nمرزبانى 842\r\nمستعصم ، خليفهء عبّاسى 786 ، 885 ، 886 ، 887 ، 888 ، 890 ، 894 ، 897\r\nمستعلويان ، از فرق اسماعيليه 732\r\n\r\n","description":"","footnote":"","page_name":" 919 ","page_number":303},
  {"content":"\r\n\r\nمستنصر عباسى 730 ، 731 ، 732 ، 736 ، 737 ، 741 ، 755 ، 756 ، 842 ، 869 ، 885 ، 894 ، 897\r\nمسعود بك ، پسر محمود يلواج و حاكم تركستان از جانب اوكتاىقاآن و كيوك خان و منكو قاآن 681 ، 692\r\nمسعود بن محمّد بن ملكشاه ، سلطان غياث الدّين 749\r\nمسعود بن محمود غزنوى ، سلطان 693\r\nمسعودى 814 ، 815 ، 816 ، 817 ، 825 ، 828 ، 830 ، 833 ، 884\r\nمسيح 652 ، 790\r\nمصطفى تفرشى ، مير - ، 806 ، 826 ، 829\r\nمظفّر الدّين ، رجوع به ازبك\r\nمظفّر الدّين سنقر وجه السّبع 868\r\nمظفّر الدّين كوكبورى بن زين الدّين على كوچك ، 763 ، 868 ، 869 ، 870\r\nمظفّر ، رئيس - ، حاكم قهستان 755\r\nمظفّر مستوفى ، رئيس - ، حاكم گردكوه و دامغان از جانب حسن صبّاح 738 ، 745 ، 746\r\nمعتمد ، خليفهء عباسى 721\r\nمعتمد الدّولة ، رجوع به قرواش بن المقلّد العقيلى\r\nمعدّ ابو تميم ، رجوع به معزّ و به مستنصر\r\nمعزّى 861\r\nمعلّى بن محمّد [ راوى 
  ] 812\r\nمقدّسى ، صاحب احسن التّقاسيم 816 ، 846 ، 873 ، 877 ، 896\r\nمقدّم ( يا مقدّم الدّين ) ، رئيس قلعهء الموت 776\r\nمقرّى 800\r\nمقريزى ، صاحب خطط و اتّعاظ الحنفاء 721 ، 800 ، 803 ، 816 ، 817 ، 818 ، 819 ، 820 ، 823 ، 827 ، 828 ، 829 ، 830 ، 831 ، 832 ، 833 ، 834 ، 835 ، 838 ، 840 ، 843 ، 844 ، 845 ، 846 ، 848 ، 853 ، 854 ، 855\r\nملاحده ( ملحدان ) 641 ، 681 ، 696 ، 698 ، 708 ، 732 ، 734 ، 742 ، 745 ، 747 ، 750 ، 751 ، 754 ، 758 ، 760 ، 761 ، 762 ، 784 ، 901\r\nملخ شوليم 720 ، 757\r\nملخيزداق 720 ، 757\r\nملك اغول ، پسر يا پسرزادهء اوكتاىقاآن 664 ، 679\r\nملك افضل ، رجوع به امير الجيوش شاهنشاه\r\nملك السّلام 720 ، 757\r\nملك الصّدق 720\r\nملكشاه [ بن الب‌ارسلان سلجوقى 
  ] 713 ، 737 ، 741 ، 742 ، 743 ، 744 ، 745 ، 747 ، 855\r\nملك صالح ، رجوع به طلايع بن زرّيك\r\nملك منصور 734 رجوع نيز به شيركوه\r\nملك ناصر ، صاحب حلب\r\nملكه خاتون ، خواهر سليمان شاه بن برجم 893\r\nملگونوف « 1 » روسى 860 ، 876\r\nمنشا بن ابراهيم اليهودى 725\r\nمنكو قاآن بن تولى بن چنگيز خان 640 ، 644 ، 645 ، 646 ، 647 ، 648 ، 650 ، 651 ، 652 ، 653 ، 654 ، 655 ، 658 ، 660 ، 669 ، 673 ، 674 ، 675 ، 677 ، 679 ، 685 ، 686 ، 688 ، 689 ، 694 ، 695 ، 696 ، 700 ، 714 ، 747 ، 779 ، 780 ، 792 ، 891\r\nمنينى ، احمد - ، شارح تاريخ يمينى 798 ، 858\r\nموجى ( موچى ) اغول بن جغتاى بن چنگيز خان 651 ، 689\r\nموراقا ، پسر يسور نوين از امراء هولاكو 772\r\nموسى الكاظم بن جعفر الصّادق عليهما السّلام 719 ، 804 ، 822\r\nموكا اغول بن تولى بن چنگيز خان 653\r\n\r\n\r\n","description":"","footnote":"\r\n( 1 ) -  G . Melgunof \r\n","page_name":" 920 ","page_number":304},
  {"content":"\r\n\r\nمولّر « 1 » ، مستشرق آلمانى مؤلّف حواشى كتاب الفهرست 827\r\nمهدى ، ابو محمّد عبيد اللّه ( يا عبد اللّه ) ، اولين خلفاء فاطميّين 722 ، 723\r\nمهدى علوى ، حاكم قلعهء الموت 738 ، 868\r\nمهذّب اسوانى ، قاضى ، 848\r\nمياجق ، مملوك تكش خوارزمشاه 867\r\nميران بيتكچى ، از رجال دولت منكو قاآن 674\r\nميسر بيّاع الزّطى 829\r\nميمون القدّاح 720 ، 806 ، 807 ، 808 ، 810 ، 811 ، 812 ، 813 ، 815 ، 821 ، 822 ، 823 ، 824 ، 826 ، 827\r\nميمونيه « 2 » ، از فرق شيعه\r\nمينورسكى « 3 » ، آقاى ولاديمير ، مستشرق روسى 642 ، 856 ، 864 ، 876 ، 893\r\nمينوى ، آقاى مجتبى - از فضلاء معاصر 633 ، 642 ، 783\r\nمؤمن ، از دعاة باطنيّه 736\r\nمؤيّد الدّين محمّد بن العلقمى ، و مؤيّد الدّين [ بن 
  ] علقمى ، رجوع به ابن العلقمى\r\n\r\nن\r\nنابته « 4 » ، از فرق مجسّمه\r\nناصح بن ظفر بن سعد الجرفادقانى ، ابو الشّرف 866\r\nناصر ، رجوع به ابو الحسين احمد ، و به ابو القاسم جعفر\r\nناصر الحقّ و ناصر كبير ، رجوع به حسن بن علىّ حسينى\r\nناصر الدّين شاه 880\r\nناصر الدّين منكلى 763 ، 764 ، 865 ، 866 ، 868 ، 869 ، 870\r\nناقو ( ناقو اغول ) ، پسر كيوك خان بن اوكتاىقاآن بن چنگيز خان 658 ، 664 ، 671 ، 677\r\nنجاشى ، احمد بن علىّ بن احمد العبّاسى ، 803 ، 805 ، 806 ، 807 ، 826\r\nنجم الدّين عمران 894\r\nنجم زكىّ الدّين ، برادر شاور 853\r\nنزار ، رجوع به العزيز باللّه\r\nنزار بن المستنصر ، ابو منصور ، ملقّب به المصطفى لدين اللّه 755 ، 758\r\nنزاريّه ، مؤلّف سيرة جلال الدّين منكبرنى 732 ، 813 ، 826 ، 837 ، 843\r\nنسوى ، 764 ، 871 ، 872 ، 873 ، 894\r\nنسيم خادم 728\r\nنصارى 683 ، 688 ، 726 ، 727 ، 787 ، 796\r\n\r\n\r\n","description":"","footnote":"\r\n( 1 ) -  August Mueller \r\n( 2 ) - رجوع شود به علاوهء عمدة الطالب كه عبارت ما نحن فيه نقل از آنجاست نيز به كتاب الفهرست ص 186 س 27 نقلا از ابن رزام كه او نيز اين فرقه را يعنى اتباع ميمون قدّاح را ( بزعم او ، ولى در حقيقت گويا چنين فرقه‌اى اصلا وجود خارجى نداشته و موهوم صرف است چه ميمون قدّاح اتباعى نداشته و فرقه‌اى تأسيس ننموده بوده ) ميمونيّه مىنامد ، در هيچيك از كتب ملل و نحل متداوله و كتب تواريخ و نحوه تا آنجا كه راقم سطور اطلاع دارد فرقه‌اى از شيعه يا اسماعيليه به اسم « ميمونيّه » به نظر نرسيد ، بلى از خوارج فرقه‌اى به اسم ميمونيّه معروف است ولى اين فرقه ابدا ربطى به مورد ما نحن فيه كه صحبت به زعم قائل از يكى از فرق اسماعيليه و از اتباع ميمون قدّاح است ندارد .\r\n( 3 ) -  Mr . Vladimir Minorsky \r\n( 4 ) - رجوع شود به شفاء الغليل خفاجى طبع مصر ص 202 در تحت عنوان « نبات » ، و به حواشى دخويه بر التّنبيه و الاشراف مسعودى ص  XXXIX  و 232 .\r\n","page_name":" 921 ","page_number":305},
  {"content":"\r\n\r\nنصر بن احمد سامانى 858\r\nنصر بن الحسن 858\r\nنصر بن عبّاس بن ابى الفتوح بن يحيى بن تميم الصّنهاجى 844\r\nنصير الدّين بن مهدى علوى 868\r\nنصير الدّين محمّد بن محمّد بن طوسى ، خواجه 634 ، 635 ، 782 ، 792 ، 873 ، 888\r\nنظام الملك احمد بن نظام الملك طوسى ، رجوع به احمد\r\nنظام الملك طوسى ، حسن بن علىّ بن اسحاق 743\r\nنظامى 667 ، 790 ، 793\r\nنكاريّه ( نكار ) ، از فرق خوارج 839\r\nنكودار ( تصحيف تكودار با تاء مثنّاة فوقانيّه ؟\r\nرجوع ، بدين كلمه )\r\nنوبختى ، رجوع به حسن بن موسى\r\nنور الدّين ، رجوع به كوكجه\r\nنور الدّين محمود بن زنگى بن اقسنقر ، مخدوم صلاح الدّين ايوبى 733 ، 734 ، 846 ، 847 ، 852\r\nنور اللّه ششترى ، قاضى 806 ، 826\r\nنوشتكين شيرگير ، اتابك - ، 746\r\nنولدكه « 1 » ، مستشرق آلمانى\r\nنويرى ، شهاب الدّين احمد بن عبد الوهاب 817 ، 818 ، 819 ، 827 ، 829 ، 830 ، 843\r\nنيكپى بن مسعود بن محمّد بن مسعود 636 ، 782 ، 783\r\n\r\nو\r\nواسمر « 2 » ، مستشرق روسى 884\r\nوجه السّبع ، رجوع به مظفّر الدّين سنقر\r\nوحيد الملك ، حاجى ميرزا عبد الحسين خان شيبانى 859\r\nوفىّ ( از ائمّهء مستورين ) 723 ، 836 ، 838\r\nوندادهرمز ، جدّ مازيار [ بن قارن بن وندادهرمز مذكور 
  ] 857\r\nووستنفلد « 3 » ، مستشرق آلمانى 850 ، 854\r\nويت « 4 » ، مستشرق فرانسوى 850\r\n\r\nه\r\nهامان 704\r\nهردو ، رجوع به آورده\r\nهارون الرّشيد 804 ، 805 ، 821 ، 822 ، 836\r\nهارون بن موسى بن جعفر 822\r\nهلاكو ، رجوع به هولاكو\r\nهوتسما « 5 » ، مستشرق هلاندى 827 ، 828 ، 829 ، 865 ، 866 ، 868 ، 870\r\nهولاكو ( هولاكو اغول ، هلاكو ) بن تولى بن چنگيز خان 641 ، 644 ، 645 ، 651 ، 655 ، 662 ، 664 ، 673 ، 674 ، 680 ، 681 ، 689 ، 691 ، 692 ، 696 ، 697 ، 698 ، 701 ، 735 ، 747 ، 772 ، 784 ، 786 ، 788 ، 789 ، 796 ، 798 ، 799 ، 874 ، 878 ، 879 ، 880 ، 883 ، 886 ، 887 ، 888 ، 891 ، 892 ، 893 ، 894 ، 895 ، 896 ، 897 ، 899 ، 900 ، 901 ، 902\r\nهيت 812\r\nهيتوم ، رجوع به تكفور حاتم\r\n\r\nى\r\nياقوت حموى 826 ، 836 ، 848 ، 853 ، 857 ، 858 ، 861 ، 864 ، 873 ، 877 ، 884 ، 896\r\nيأجوج و مأجوج 702\r\n\r\n\r\n","description":"","footnote":"\r\n( 1 ) -  Theodor Noldeke \r\n( 2 ) -  R . Vasmer \r\n( 3 ) -  Heinrich Ferdinand Wustenfeld \r\n( 4 ) -  G . Wiet \r\n( 5 ) -  1 - M . Th . Houtsma \r\n","page_name":" 922 ","page_number":306},
  {"content":"\r\n\r\nيزيد [ بن معاوية 
  ] 716\r\nيزيد بن مهلّب 797\r\nيسنبوقه ( يسنبوقا ) اغول بن ماتيكان بن جغتاى بن چنگيز خان 658\r\nيسور ، از امراء مخالفين منكو قاآن 669\r\nيسور نوين ، از امراء هولاكو 772 ، 773\r\nيسوكاى بهادر ، پدر چنگيز خان 639 ، 792 ، 903\r\nيشمت « 1 » ( يشموت ) بن هولاكو 692\r\nيعقوب بن كلّس ، ابو الفرج 724 ، 725\r\nيكه‌نوين ، از امراء منكو قاآن 672\r\nيلواج ، رجوع به محمود يلواج\r\nيمان بن رئاب الخارجى ، 816\r\nيورنتاش [ ظ - و فى الأصل : ئورئئاس 
  ] از امراء ملكشاه 741\r\nيوسف ، نام برادر ابو عبد اللّه شيعى ( به قول مؤلّف )\r\nيوسف ابو الحجّاج ، برادر ظافر و پدر عاضد فاطمى ، 844\r\nيوسف بن علىّ بن المطهّر 902\r\nيونس نبىّ 778\r\nيهود 638 ، 683 ، 725 ، 726 ، 727 ، 825\r\n\r\n\r\n","description":"","footnote":"\r\n( 1 ) - رجوع به جامع التّواريخ طبع كاترمر ص 102 - 104 .\r\n","page_name":" 923 ","page_number":307},
  {"content":"\r\n . \r\n","description":"","footnote":"","page_name":" 924 ","page_number":308},
  {"content":"\r\n\r\n\r\nفهرست الأماكن و القبائل\r\n\r\nالف\r\nآذربيجان ( آذربايجان ) 641 ، 736 ، 749 ، 763 ، 764 ، 865 ، 866 ، 867 ، 870 ، 871 ، 890 ، 891 ، 895 ، 901\r\nآس 647\r\nآقسنقريان 868\r\nآمور ، رود 791\r\nآمويه 681\r\nاترار 672 ، 681\r\nارّان 681 ، 749 ، 763 ، 764\r\nاردستان 742\r\nاردكان 879\r\nارزنجان 891\r\nاسپيدار 704 ، 775\r\nاسپيدرود ، رجوع نيز به سفيدرود\r\nاستاوند 746\r\nاستراباد 860\r\nاستو 696 ، 772 ، 879 ، 899\r\nاسدآباد 872\r\nاسكندريّه 732 ، 843\r\nاشكور 713 ، 738\r\nاشنه 895\r\nاصفهان 736 ، 737 ، 743 ، 747 ، 751 ، 800 ، 830 ، 855 ، 856 ، 865 ، 867 ، 872\r\nافريقا 833 ، 834 ، 836\r\nافريقيه 723 ، 834 ، 836 ، 851\r\nالتاى 680\r\nالجزائر 836\r\nالموت 629 ، 697 ، 698 ، 700 ، 702 ، 704 ، 707 ، 712 ، 713 ، 729 ، 735 ، 737 ، 738 ، 739 ، 740 ، 741 ، 742 ، 744 ، 745 ، 746 ، 747 ، 748 ، 752 ، 753 ، 755 ، 756 ، 757 ، 762 ، 764 ، 768 ، 772 ، 773 ، 776 ، 777 ، 778 ، 798 ، 800 ، 837 ، 859 ، 865 ، 872 ، 878 ، 879 ، 880 ، 882 ، 883 ، 901\r\nالموت ، رود 746\r\nاله‌نشين ، از قلاع طالقان 703\r\nانان ( انن ، اونن ، اونان ) 791 ، 792\r\nانان كلران ( انان و كلران ) 654 ، 791 ، 792\r\nانبار 786\r\nاندج ( اندبج ) ، رود 746 ، 882\r\nاندجرود ( اندج‌رود ) ناحيهء 737 ، 738 ، 859\r\nاورميه 895\r\nاونان ( اونن ) ، رجوع به انان\r\nاهواز 806 ، 815 ، 821 ، 824\r\nايتيل 846\r\n\r\n","description":"","footnote":"","page_name":" 925 ","page_number":309},
  {"content":"\r\n\r\nايران ( ايران زمين ) 633 ، 637 ، 640 ، 641 ، 651 ، 715 ، 798 ، 800 ، 827 ، 859 ، 860 ، 864 ، 878 ، 879 ، 880 ، 881 ، 890 ، 891 ، 892 ، 894 ، 901\r\nايغور 681\r\nايميل 674\r\nايوا ( ايوه ، ايوائيّه ) از قبايل تركمان 887\r\n\r\nب\r\nباب الحلبة ( بغداد ) 895\r\nباب الشّرقى ( بغداد ) 895\r\nباب الطّلسم ( بغداد ) 895\r\nباب كلواذى ( بغداد ) رجوع به دروازهء كلواذى 895\r\nباتوبن توشى بن چنگيز خان 647 ، 651 ، 652 ، 653 ، 654 ، 655 ، 674 ، 675 ، 679 ، 689\r\nباجى 748 ، 880\r\nبادغيس 676\r\nبازار شهرستان 874\r\nباغ بقل ( بغداد ) 787\r\nباهرو ( ؟ ) ، رودخانهء 778\r\nباهله ، قبيلهء 824\r\nبجنورد 860 ، 879\r\nبحر خزر 856 ، 860 ، 876 ، 877\r\nبحرين 721 ، 827 ، 830 ، 832 ، 838 ، 840\r\nبخارا 647 ، 780 ، 802\r\nبربر 833\r\nبرج عجم ( برج عجمى ) ، از بروج بغداد 787 ، 895\r\nبروان 877\r\nبروجرد 865\r\nبره رجوع به كوه بره\r\nبرهوت 812\r\nبسر 874\r\nبسطام 860 ، 878 ، 879\r\nبسكر 775 ، 880 ، 881\r\nبشيريّه مدرسهء - ، ( بغداد ) 888\r\nبصره 671 ، 719 ، 789\r\nبعقوبه ( بعقوبا ) 785 ، 786\r\nبغداد 635 ، 718 ، 719 ، 723 ، 730 ، 731 ، 737 ، 744 ، 749 ، 751 ، 761 ، 762 ، 763 ، 764 ، 782 ، 783 ، 784 ، 785 ، 786 ، 787 ، 788 ، 789 ، 798 ، 799 ، 800 ، 804 ، 810 ، 819 ، 820 ، 821 ، 822 ، 823 ، 826 ، 830 ، 832 ، 839 ، 841 ، 842 ، 868 ، 869 ، 871 ، 872 ، 885 ، 886 ، 887 ، 888 ، 889 ، 890 ، 891 ، 892 ، 894 ، 895 ، 896 ، 897 ، 898 ، 899 ، 900 ، 901 ، 902 رجوع نيز به دارالسّلام ، و دار الخلافه و مدينة السّلام\r\nبلدة الإقبال ( يعنى قلعهء الموت ) 741\r\nبلغار 647 ، 651\r\nبوده اندور 792\r\nبورقان قالدون 792\r\nبيات 785 ، 893\r\nبيرجند 742\r\nبيستون 863\r\nبيسكله‌دز ( بيسكله در ) 698 ، 699 ، 880 ، 881\r\nبيش‌باليغ 672 ، 674 ، 675 ، 690\r\nبيلغان ( بيلقان ) 763\r\nبيمارستان عضدى ( بغداد ) 787 ، 892 ، 896\r\nبيهق 737 ، 860\r\n\r\nپ\r\nپاپى ، ايل 894\r\nپشت‌بان 880\r\nپشكل دره ( فشكل دره ) 881\r\n\r\n","description":"","footnote":"","page_name":" 926 ","page_number":310},
  {"content":"\r\n\r\nپنج انگشت 901 ، 902\r\nپنجه على ، كوه 901\r\nپنجه على داغ 901\r\n\r\nت\r\nتارم 877\r\nتاهرت 833\r\nتبّت 689\r\nتبريز 810 ، 853 ، 901 ، 902\r\nتجن ، رود 856\r\nتخت سليمان ، كوه 772\r\nترك ، اتراك 631 ، 637 ، 638 ، 639 ، 667 ، 694 ، 699 ، 714 ، 779 ، 784 ، 798 ، 866 ، 867 ، 870 ، 873 ، 892\r\nتركان 657 ، 664 ، 667 ، 672 ، 784 ، 789\r\nتركستان 640 ، 681 ، 690 ، 764 ، 794\r\nتركمان ، تراكمه 673 ، 769 ، 868 ، 880 ، 887\r\nتكريت 893\r\nتنس 836\r\nتنكقوت ، قوم 795\r\nتنكوت 680 ، 689\r\nتولم 874\r\nتون 694\r\nتونس 833 ، 836\r\nتيعاب ( تنغات ؟ ) 690 ، 781\r\n\r\nج\r\nجاجرم 860 ، 879 ، 880\r\nجبال ، جبل ، بلاد 704 ، 705 ، 719 ، 791 ، 792 ، 856 ، 857 ، 858 ، 859\r\nجبل رجوع نيز به گيل\r\nجبل شهريار ( شهرياركوه ) 857 ، 858 ، 859\r\nجرجان ( گرگان ) 699 ، 717 ، 737 ، 802 ، 860\r\nجرديك ، 850 ، 853\r\nجزيره ( - بين النّهرين ) 648 ، 659 ، 799 ، 868\r\nجزيرة العرب 825\r\nجلنباد 711\r\nجمالاباد ( قزوين ) 699\r\nجند 681\r\nجيحون 681 ، 764 ، 788 ، 878 ، 879\r\nجيل 777\r\nجيلان 735\r\nجيلان ، جيلانات رجوع نيز به گيلان\r\n\r\nقبل ما\r\nچاربيد 880\r\nچپّه ، 880\r\nچلين 860\r\nچناشك 737 ، 860\r\nچين 638 ، 639 ، 640 ، 689 ، 711\r\n\r\nح\r\nحجاز 724 ، 804 ، 821\r\nحرّان 868\r\nحرمين 870\r\nحسين‌آباد 860\r\nحطّين 869\r\nحلب 681 ، 737\r\nحلوان ( عراق ) 785 ، 902\r\nحلّه 789 ، 902\r\nحمص 733\r\nحمير 735\r\n\r\n","description":"","footnote":"","page_name":" 927 ","page_number":311},
  {"content":"\r\n\r\n\r\nخ\r\nخانهاباد ( ؟ ) 901\r\nخبوشان 695 ، 878 ، 880\r\nختاى 639 ، 644 ، 676 ، 680 ، 681 ، 683 ، 689 ، 690 ، 795\r\nختن 681\r\nخراسان 681 ، 683 ، 690 ، 693 ، 694 ، 719 ، 732 ، 742 ، 744 ، 745 ، 760 ، 762 ، 780 ، 800 ، 839 ، 872 ، 873 ، 880 ، 890 ، 892\r\nخرقان 696 ، 697 ، 879\r\nخركام 713\r\nخرّم‌آباد 894\r\nخلاط 894\r\nخلخال 772\r\nخواف 694\r\nخوزستان 737 ، 868 ، 888 ، 893\r\nخيبر 714 ، 825\r\n\r\nد\r\nدار الخلافه ( بغداد ) رجوع نيز به بغداد 729 ، 750 ، 762 ، 763 ، 764\r\nدارالسّلام ( بغداد ) رجوع نيز به بغداد 685 ، 750\r\nدالاى نور ، درياچهء 792\r\nدامغان 737 ، 738 ، 739 ، 745 ، 860\r\nدجله 785 ، 786 ، 892 ، 895 ، 896 ، 897\r\nدجيل 892\r\nدربند ( شقان ) 880\r\nدروازهء كلواذى 897\r\nدره ، حصار 742\r\nدرهء قدمگاه 860\r\nدرياى مغرب 891\r\nدقوق 785\r\nدلر 893\r\nدماوند ( دنباوند ) 719 ، 773 ، 856 ، 857\r\nدنباوند ، رجوع به دماوند\r\nدوبرجه 880\r\nدوروك 860\r\nدوشن 707\r\nدهستان 695\r\nديالى ( دياله ) نهر 785 ، 786\r\nديلم ( ديالم ، ديالمه ) 732 ، 756 ، 776 ، 777 ، 883 ، 884\r\nديلمان 713 ، 737 ، 738 ، 760 ، 802\r\nدينور 864\r\n\r\nر\r\nرادكان ، مرغزار 695\r\nرامهرمز 832 ، 833\r\nرانكوه 876 ، 877\r\nرباطجق 880\r\nرحمت‌آباد 874\r\nرشت 873 ، 874 ، 875 ، 876\r\nرقّاده 833 ، 834 ، 835 ، 836\r\nرودبار الموت 714 ، 745 ، 772 ، 774 ، 884\r\nرودبار گيلان 874\r\nرودسر 877 ، 878\r\nروس ( روسيه ) 647\r\nروم 638 ، 681 ، 689 ، 690 ، 716 ، 737 ، 886 ، 890 ، 891 ، 892 ، 893\r\nرىّ 698 ، 719 ، 735 ، 736 ، 737 ، 742 ، 774 ، 861 ، 871 ، 872 ، 881 ، 891\r\n\r\n","description":"","footnote":"","page_name":" 928 ","page_number":312},
  {"content":"\r\n\r\n\r\nز\r\nزردچين 681\r\nزنجان 764 ، 872 ، 891\r\nزواره 742\r\n\r\nس\r\nساباط نوح 823\r\nسارى ( ساريه ) 737 ، 856\r\nساوه 872\r\nسبزوار 860\r\nسپاهان 862 - رجوع نيز به اصفهان\r\nسجلماسه 722 ، 723 ، 833 ، 834 ، 835\r\nسراوان 873\r\nسرحد 737 ، 860\r\nسفيدرود 873 ، 874 ، 876 ، 877 ، 878 ، 884\r\nسلدوس ، قوم 798\r\nسلنكاى 680\r\nسمرقند 692 ، 882\r\nسمله ( دماوند ) 719\r\nسمنان 697\r\nسميران 861 رجوع نيز به شميران\r\nسند 832\r\nسوادكوه 737 ، 857 ، 859\r\nسولنكاى 677\r\nسيالان كوه 772\r\nسياه چشم 777\r\nسياه كوه 789 ، 901 ، 902\r\nسيب چال 860\r\nسيواس 890\r\n\r\nش\r\nشال‌رود 772\r\nشام ( شامات ) 667 ، 684 ، 685 ، 701 ، 706 ، 707 ، 708 ، 719 ، 721 ، 724 ، 725 ، 732 ، 733 ، 734 ، 736 ، 737 ، 763 ، 768 ، 779 ، 796 ، 797 ، 799 ، 815 ، 844 ، 845 ، 846 ، 847 ، 848 ، 855 ، 868 ، 887 ، 891 ، 892 ، 893 ، 895 ، 900\r\nشاه‌دز ( اصفهان ) 855\r\nشاهديز ( رىّ ) 698\r\nشاهرود 778 ، 878 ، 882 ، 884\r\nشروين ، جبال 857 ، 859\r\nششتر ( شوشتر ) 789 ، 888\r\nشفورقان ( شبورقان ) 693\r\nشقان ( شغان ، شوغان ) 879 ، 880\r\nشكيرز 877\r\nشلفين ، كوه 859\r\nشهر زور 785 ، 868 ، 869\r\nشهرك رودبار ( - شهرك الموت ) 776 ، 882 ، 883\r\nشهرك طالقان 882 ، 883\r\nشهرياركوه ( جبل شهريار ) 737 ، 856 ، 857 ، 858 ، 859\r\nشيركوه ( شيركوه ) 769 ، 846 ، 878 ، 882\r\nشيركوه ، اسد الدّين - ، ملقب به ملك منصور ، عمّ صلاح الدّين ايّوبى 846 ، 847 ، 852 ، 855\r\nشيرگير ، رجوع به نوشتكين شيرگير\r\nشيروان 875\r\nشيلكا ، رودخانهء 791\r\n\r\nص\r\nصنعاء 832 ، 833\r\n\r\n","description":"","footnote":"","page_name":" 929 ","page_number":313},
  {"content":"\r\n\r\n\r\nط\r\nطابية الزّاوية 896\r\nطارم 713\r\nطالقان ، رود 878 ، 882\r\nطالقان 703 ، 742 ، 775 ، 759 ، 881 ، 882 ، 883 ، 884\r\nطبرستان 801 ، 802 ، 856 ، 857 ، 859 ، 875 ، 884 ، 885\r\nطرابلس غرب 836\r\nطرز 737 ، 860\r\nطوس 695 ، 719 ، 864 ، 879\r\nطهران 633 ، 634 ، 641 ، 790 ، 806 ، 808 ، 811 ، 819 ، 859 ، 861 ، 866 ، 875 ، 881 ، 882 ، 884\r\n\r\nع\r\nعبّادان 653 ، 852\r\nعبّاس‌آباد ( رىّ ) 698\r\nعثمانى ( نام سابق تركيه ) 631 ، 894\r\nعجم 650 ، 680\r\nعراق 675 ، 681 ، 694 ، 697 ، 719 ، 721 ، 722 ، 723 ، 732 ، 736 ، 749 ، 762 ، 763 ، 764 ، 770 ، 777 ، 799 ، 830 ، 867 ، 871 ، 872 ، 885 ، 895 ، 900\r\nعراق عجم 865 ، 866 ، 867 ، 868 ، 870 ، 871 ، 872 ، 881\r\nعرب 680 ، 717\r\nعريض 718\r\nعسكر مكرم 823 ، 838\r\nعمان 893\r\n\r\nغ\r\nغروق بزرگ 792\r\n\r\nف\r\nفارس 681 ، 729 ، 799 ، 800 ، 886\r\nفرس 689\r\nفرغانه 681\r\nفرنگ 638 ، 685 ، 716 ، 733 ، 844 ، 846 ، 847 ، 869 ، 870\r\nفريم 737 ، 856 ، 857 ، 858 ، 859\r\nفسطاط ، 724\r\nفسكر رجوع نيز به بسكر 774 ، 775 ، 880 ، 881\r\nفشكل دره رجوع نيز به پشكل دره 881\r\nفنديسجان 864\r\nفومن 874\r\nفيروزكوه 697 ، 737 ، 856 ، 857\r\n\r\nق\r\nقادسيّه 831\r\nقارن ، جبال 856 ، 858 ، 859\r\nقاين 735\r\nقراقورم ( قراقرم ) 651 ، 672 ، 677 ، 690 ، 693 ،\r\n780 ، 792 ، 898\r\nقرقيز 672\r\nقزوين 699 ، 714 ، 737 ، 738 ، 742 ، 762 ، 769 ، 772 ، 779 ، 780 ، 872 ، 873 ، 881 ، 882 ، 901\r\nقشلاق 860\r\nقصران 698\r\nقم 735\r\nقنچاق 647 ، 794\r\nقندهار 719\r\n\r\n","description":"","footnote":"","page_name":" 930 ","page_number":314},
  {"content":"\r\n\r\nقوچان 695 ، 879\r\nقومش ( قومس ) 705 ، 711 ، 732 ، 748 ، 762\r\nقهستان 696 ، 698 ، 713 ، 741 ، 742 ، 745 ، 747 ، 755 ، 760 ، 773 ، 780\r\nقياليغ 672 ، 674\r\nقيروان 722 ، 833 ، 835 ، 836\r\n\r\nك\r\nكاترمر « 1 » ، مستشرق فرانسوى و طابع قسمتى از جامع التّواريخ راجع به هولاكو 641 ، 642 ، 782 ، 792 ، 793 ، 796 ، 799 ، 879 ، 883 ، 887 ، 888 ، 891 ، 892 ، 893 ، 894 ، 895 ، 896 ، 897 ، 898 ، 899 ، 900 ، 901 ، 902\r\nكاشان 872\r\nكاشغر 681 ، 744\r\nكاشى دار 860\r\nكان كل ، مرغزار 692\r\nكتامه ، از قبايل بربر 722 ، 832 ، 833\r\nكرچاغان 898\r\nكرخ 841\r\nكرد ( اكراد ) 699 ، 846 ، 893\r\nكردستان 786 ، 864 ، 887 ، 901 ، 902\r\nكرمان 681 ، 703 ، 737 ، 744 ، 785 ، 800 ، 886\r\nكرمانشاهان ( كرمانشاه ) 902\r\nكرولن ، رود 791 ، 792 - ، رجوع نيز به كلران\r\nكريت 785 ، 893 ، 894\r\nكسكر ( گسكر ) 874\r\nكش ( ماوراءالنهر ) 693\r\nكلران ( كلوران ، كرولن ) 654 ، 658 رجوع نيز به انان كلران\r\nكلواذى رجوع نيز به دروازهء كلواذى\r\nكم‌جهود ( كم كمجيوت ) 672\r\nكنتاى ، جبال 791 ، 792\r\nكنگور 863\r\nكوتم 764 ، 873 ، 874 ، 875 ، 876 ، 877 ، 878\r\nكوچسفان 874 ، 875\r\nكوسه داغ 891 ، 892\r\nكوشغان 880\r\nكوشكك 735\r\nكوفه 721 ، 722 ، 729 ، 735 ، 789 ، 829 ، 832 ، 833 ، 868\r\nكوه بره 742\r\nكوهپايه 881\r\nكوهدم ( كهدم ) 875 رجوع نيز به كوتم\r\nكوهسار 860 ، 861\r\n\r\nگ\r\nگرجستان ( گرج ) 681 ، 690\r\nگردكوه قلعهء 698 ، 713 ، 738 ، 745 ، 746 ، 748 ، 773 ، 774 ، 780 ، 781\r\nگرفنگ 860\r\nگريت ، قلعهء رجوع نيز به كريت ( با كاف عربى ) 894\r\nگيل ، يعنى سكنهء اصلى گيلان رجوع نيز به جيل 884\r\nگيلان ( گيلانات ) پس گيلان ، و پيش گيلان 735 ، 764 ، 772 ، 802 ، 873 ، 874 ، 875 ، 876 ، 877 ، 884\r\n\r\nل\r\nلار 773\r\nلال ، قلعهء - ، ( از قلاع الموت ) 698\r\n\r\n\r\n","description":"","footnote":"\r\n( 1 ) -  Etienne - Mare Qatremere \r\n","page_name":" 931 ","page_number":315},
  {"content":"\r\n\r\nلاهيجان 876\r\nلر ، رجوع به لور\r\nلرستان 887 ، 893 ، 894\r\nلر كوچك 893 ، 894\r\nلشته‌نشا 874 ، 875\r\nلفور 858\r\nلمّسر ، قلعهء - ، ( از قلاع معروف الموت ) 698 ، 745 ، 747 ، 760 ، 773 ، 776 ، 777 ، 779 ، 781 ، 883\r\nلميشه ، قلعهء - ، ( ظاهرا تلفّظ عاميانهء همان لمّسر مذكور ما قبل است )\r\nلور ( لر ) 681\r\n\r\nم\r\nماچين 639 ، 689\r\nمازندران 681 ، 697 ، 770 ، 801 ، 856 ، 857 ، 860 ، 861 ، 877\r\nماوراءالنّهر 681 ، 683\r\nمداين 895\r\nمدينه 717 ، 718 ، 719 ، 730 ، 804 ، 821 ، 822 ، 870\r\nمدينة الدّاعى - ، رجوع نيز به خشم 877\r\nمراغه 749 ، 750 ، 901\r\nمراكش 836\r\nمرخوم 868\r\nمرو 695\r\nمشهد كاظمين 896\r\nمصر 689 ، 715 ، 724 ، 725 ، 726 ، 727 ، 729 ، 730 ، 732 ، 733 ، 734 ، 736 ، 743 ، 744 ، 756 ، 777 ، 797 ، 800 ، 803 ، 816 ، 819 ، 824 ، 825 ، 827 ، 832 ، 836 ، 840 ، 841 ، 843 ، 844 ، 845 ، 846 ، 847 ، 848 ، 850 ، 851 ، 852 ، 853 ، 854 ، 858 ، 867 ، 887\r\nمغاربه 722 ، 724\r\nمغرب ، بلاد 719 ، 722 ، 723 ، 724 ، 730 ، 737 ، 832 ، 833 ، 835 ، 836 ، 838 ، 901\r\nمغول 637 ، 638 ، 639 ، 640 ، 641 ، 644 ، 654 ، 664 ، 666 ، 690 ، 695 ، 703 ، 712 ، 715 ، 768 ، 770 ، 772 ، 779 ، 784 ، 786 ، 787 ، 792 ، 793 ، 795 ، 796 ، 798 ، 867 ، 869 ، 885 ، 886 ، 887 ، 888 ، 890 ، 891 ، 892 ، 898 ، 899 ، 902\r\nمغول درلكين 798\r\nمغولستان 640 ، 641 ، 654 ، 672 ، 688 ، 791 ، 792 ، 878 ، 879\r\nمقابر قريش ( بغداد ) 719\r\nمقطّم ، كوه 727 ، 728\r\nمكّه 721 ، 730 ، 806 ، 831 ، 870 ، 872 ، 885\r\nملاح 893\r\nمليانة 836\r\nمنجيل 742 ، 873 ، 874\r\nمنزى ، يعنى چين جنوبى 677 ، 680 ، 795\r\nمنصوريّه ( از قلاع طالقان ) 703\r\nمنصوريّه ، باغ - ، ( طوس ) 662 ، 695\r\nموتغاى ( ؟ ) 672\r\nموصل 681 ، 729 ، 868 ، 869 ، 885 ، 886 ، 892\r\nميمون‌دز ( از قلاع الموت ) 699 ، 702 ، 704 ، 705 ، 712 ، 768 ، 773 ، 774 ، 775 ، 776 ، 879 ، 882 ، 883\r\n\r\nن\r\nنراب 860\r\nنظاميّه ، مدرسهء - ، ( بغداد ) 896\r\nنهاوند 743 ، 864\r\nنهر عيسى 892\r\nنيزك ، قلعهء - ، 797\r\n\r\n","description":"","footnote":"","page_name":" 932 ","page_number":316},
  {"content":"\r\n\r\nنيشابور ( نشابور ، نيسابور ) 872\r\n\r\nو\r\nواسط 789\r\nوامنان 860\r\nولامر 877\r\n\r\nه\r\nهرات 797\r\nهزارچم « 1 » 703\r\nهمام 874\r\nهمدان ( به سكون ميم ) ، از قبايل عرب 849\r\nهمدان 749 ، 772 ، 779 ، 784 ، 785 ، 787 ، 865 ، 866 ، 867 ، 870 ، 872 ، 873 ، 894 ، 901 ، 802\r\nهندوستان ( هند ) 627 ، 632 ، 633 ، 681 ، 868 ، 869\r\n\r\nى\r\nيازر 695\r\nيزد 699 ، 703 ، 737\r\nيسوت ، از اقوام مغول 892 ، 893\r\nيكه قوروق 792\r\nيمامه 832\r\nيمن 722 ، 735 ، 831 ، 832 ، 833\r\nيونانيان 716\r\n\r\n\r\n","description":"","footnote":"\r\n( 1 ) - گردنهء معروف البرز واقع به مسافت بيست و اند فرسخ كمابيش در شمال غربى طهران ما بين ناحيهء طالقان از طرف مغرب و كلاردشت و كجور از طرف مشرق و تنكابن از طرف شمال ( رجوع به مرآة البلدان 4 : 80 ، و رسالهء جغرافى طالقان از اعتماد السلطنه ، و جغرافى آقاى كيهان 1 : 38 ، 69 و عموم نقشه‌هاى بزرگ ايران ) .\r\n","page_name":" 933 ","page_number":317},
  {"content":"\r\n\r\n\r\nفهرست برخى منابع\r\nقرآن كريم ، ترجمهء دكتر عبد الحميد آيتى ، تهران ، سروش .\r\nتاريخ جهانگشاى جوينى ، عطاملك جوينى ، تصحيح محمد قزوينى ، دنياى كتاب ، تهران .\r\nامثال و حكم ، على اكبر دهخدا ، تهران ، امير كبير .\r\nتاريخ مغول ، عباس اقبال آشتيانى ، تهران ، اميركبير .\r\nبازگردان تاريخ بيهقى ، سيد شاهرخ موسويان ، انتشارات دستان ، تهران .\r\nبرهان قاطع ، محمد حسن بن خلف تبريزى ، تصحيح دكتر معين ، تهران .\r\nفرهنگ اصطلاحات نجومى ، ابو الفضل مصفا ، مؤسسهء تاريخ و فرهنگ ايران ، دانشگاه تبريز .\r\nلغتنامه ، على اكبر دهخدا .\r\nمنتهى الارب ، عبد الرحيم بن عبد الكريم صفىپور ، تهران ، سنايى .\r\nشرح مشكلات تاريخ جهانگشاى جوينى ، دكتر احمد خاتمى ، پايا ، تهران .\r\nلسان العرب ، ابن منظور ، نشر ادب الحوزة ، محرم 1405 .\r\nاصطلاحات ديوانى دورهء غزنوى و سلجوقى ، حسن انورى ، طهورى .\r\nغياث اللّغات ، به تصحيح دكتر منصور ثروت ، تهران ، اميركبير .\r\nگزيدهء تاريخ جهانگشاى جوينى ، به كوشش دكتر خليل خطيب رهبر ، تهران ، مهتاب .\r\nتحريرى نو از تاريخ جهانگشاى جوينى ، دكتر منصور ثروت ، اميركبير ، تهران .\r\nفرهنگ آنندراج ، محمد پادشاه شاد ، محمد دبير سياقى ، خيام ، تهران .\r\nفرهنگ علوم عقلى ، سيّد جعفر سجادى ، انتشارات ابن سينا ، تهران .\r\nتاريخ بيهقى ، ابو الفضل بيهقى ، تصحيح دكتر فياض ، به كوشش خطيب رهبر ، تهران .\r\nمسالك و ممالك ، ابو اسحاق ابراهيم اصطخرى ، به كوشش ايرج افشار ، علمى و فرهنگى .\r\nالمنجد ، الاب لويس معلوف السوعى ، بيروت ، 1965 .\r\nقاموس اعلام تركى ، شمس الدين سامى ، استانبول .\r\n\r\n\r\n","description":"","footnote":"","page_name":" 934 ","page_number":318}
  ]