[
  {"content":"\r\n\r\nبسم الله الرحمن الرحيم\r\nرسالت عاشورايى\r\n( ده درس و سخنرانى ويژه مبلغان )\r\nحضرت آية الله العظمى صافى گلپايگانى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nمركز تنظيم و نشر آثار حضرت آيت الله العظمى صافى مدظله الوارف\r\nرسالت عاشورايى ( ده درس و سخنرانى ويژه مبلغان )\r\nحضرت آيت الله العظمى صافى مدظله الوارف\r\nچاپ اول : محرم الحرام 1433 / پاييز 1390\r\nشابك : 3 - 48 - 5105 - 600 - 978\r\nISBN : 978 - 600 - 5105 - 48 - 3\r\nسايت الكترونيكى : www . safi . ir / www . saafi . net\r\nپست الكترونيكى : saafi @ saafi . net\r\nنشانى : قم / انقلاب 6 / شماره 181\r\nتلفن : 7723380 ( 0251 )\r\n\r\n","description":"","footnote":"","page_name":" 2 ","page_number":2},
  {"content":"\r\n\r\n\r\nفرازى از زيارت عاشورا\r\nالسَّلامُ عَلَيْكَ يا اباعَبْدِاللهِ ، السَّلامُ عَلَيْكَ يَابْنَ رَسُولِ اللهِ ، السَّلامُ عَلَيْكَ يا خِيَرَةَ اللهِ وَابْنَ خِيَرَتِهِ ، السَّلامُ عَلَيْكَ يَابْنَ اميرِالْمُؤْمِنينَ ، وَابْنَ سَيِّدِالْوَصِيّينَ ، السَّلامُ عَلَيْكَ يَابْنَ فاطِمَةَ سَيِّدَةِ نِساءِ الْعالَمينَ ، السَّلامُ عَلَيْكَ يا ثارَالله وَابْنَ ثارِهِ ، وَالْوِتْرَ الْمَوْتُورَ ، السَّلامُ عَلَيْكَ وَعَلَى الْأَرْواحِ الَّتى حَلَّتْ بِفِنائِكَ ، عَلَيْكُمْ مِنّى جَميعاً سَلامُ اللهِ ابَداً ما بَقيتُ وَ بَقِىَ اللَّيْلُ وَالنَّهارُ ، يا اباعَبْدِاللهِ ، لَقَدْ عَظُمَتِ الرَّزِيَّةُ وَجَلَّتْ وَعَظُمَتِ الْمُصيبَةُ بِكَ عَلَيْنا ، وَعَلى جَميعِ اهْل‌ِالْإِسْلامِ وَجَلَّتْ وَعَظُمَتْ مُصيبَتُكَ فِى السَّمواتِ ، عَلى جَميعِ اهْلِ السَّمواتِ ، فَلَعَن‌َاللهُ امَّةً اسَّسَتْ اساسَ الظُّلْمِ وَالْجَوْرِ عَلَيْكُمْ اهْلَ الْبَيْتِ ، وَلَعَنَ اللهُ امَّةً دَفَعَتْكُمْ عَنْ مَقامِكُمْ ، وَازالَتْكُمْ عَنْ مَراتِبِكُمُ الَّتى رَتَّبَكُمُ اللهُ فيها ، وَلَعَنَ اللهُ امَّةً قَتَلَتْكُمْ ، وَلَعَنَ اللهُ الْمُمَهِّدينَ لَهُمْ بِالتَّمْكينِ مِنْ قِتالِكُمْ ، بَرِئْتُ الَى الله وَالَيْكُمْ مِنْهُمْ وَمِنْ اشْياعِهِمْ وَاتْباعِهِمْ وَاوْلِيآئِهِم ، يا اباعَبْدِاللهِ ، انّى سِلْمٌ لِمَنْ سالَمَكُمْ ، وَحَرْبٌ لِمَنْ حارَبَكُمْ الى يَوْمِ الْقِيامَةِ ، وَلَعَنَ اللهُ آلَ زِيادٍ وَآلَ مَرْوانَ ، وَلَعَنَ اللهُ بَنى امَيَّةَ قاطِبَةً ، وَلَعَنَ اللهُ ابْنَ مَرْجانَةَ ، وَلَعَنَ اللهُ عُمَرَ بْنَ سَعْدٍ ، وَلَعَنَ اللهُ شِمْراً ، وَلَعَنَ اللهُ امَّةً اسْرَجَتْ وَالْجَمَتْ وَتَنَقَّبَتْ لِقِتالِكَ ، بِابى انْتَ وَامّى لَقَدْ عَظُمَ مُصابى بِكَ ، فَاسْئَلُ اللهَ الَّذى اكْرَمَ مَقامَكَ وَاكْرَمَنى بِكَ انْ يَرْزُقَنى طَلَبَ ثارِكَ مَعَ امامٍ مَنْصُورٍ مِنْ اهْلِ بَيْتِ مُحَمَّدٍ ، صَلَّى اللهُ عَلَيْهِ وَآلِهِ ، اللّهُمَّ اجْعَلْنى عِنْدَكَ وَجيهاً بِالْحُسَيْنِ عَلَيْهِ السَّلامُ فِى الدُّنْيا وَالْأخِرَةِ .\r\n\r\n","description":"","footnote":"","page_name":" 3 ","page_number":3},
  {"content":"\r\n\r\n\r\nسخن ناشر\r\nوسعت و عمق نفوذ حماسه‌ى پايدار عاشورا - كه خود نشانگر معجزه‌بودن اين حادثه عظيم است - ، به تعبير والاى مرجع عاليقدر حضرت آيت الله العظمى صافى ، آن را تبديل به يك دانشگاه عظيم نموده است :\r\n« به راستى چه دانشگاهى مانند اين دانشگاه ، به اين وسعت در طول قرون و مرور اعصار ، دانشجو داشته است ؟ دانشجويانى ، مانند شيخ مفيدها و شيخ طوسىها و ده‌ها هزار نخبه‌ى برجسته و ممتاز و هزاران شهيد كه به حضور خود در اين مكتب ، افتخار مىنمايند و همه از بركات اين دانشگاه ، بهره‌مند و از خوان نعمت گسترده‌ى امام حسين عليه السلام برخوردارند . »\r\nدر اين دانشگاه بزرگ ، بايد معارف مكتب حسينىعليه‌السلام و رسالت‌هاى عاشورايى تعليم داده شود و شعار عزت‌مدارى سيدالشهداء عليه السلام ؛\r\n« هيهات منا الذلة »\r\n، تبيين گردد .\r\nاز ديرباز تاكنون ، طلاب حوزه‌ى مباركه قم ، در فرصت‌هاى تبليغى ، مثل محرم و صفر ، براى تبليغ اين معارف و مطالب حياتى به شهرها و روستاهاى مختلف مىروند و با استعانت از آثار معتبر و مهمى كه پيرامون اين واقعه‌ى بزرگ به زيور طبع آراسته شده است ، اين مكتب را ترويج و تبليغ مىنمايند .\r\n« رسالت عاشورايى » كه برگرفته از آثار ارزشمند مرجع عاليقدر حضرت آيت‌الله العظمى صافى و نيز والد معظمشان مىباشد در همين راستا ، گردآورى شده است ، اميد است مرضى حضرت بقية الله عليه السلام قرار گيرد .\r\nمركز تنظيم و نشر آثار معظم له\r\n\r\n","description":"","footnote":"","page_name":" 4 ","page_number":4},
  {"content":"\r\n . \r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n\r\n\r\nرسالت عاشورايى مبلّغان\r\n\r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n\r\n\r\nاهميت تبليغ در ماه محرم\r\nحوزه علميه‌ى كهنسال قم ، در اين دوره‌ى جديد كه از سال 1340 ه - . . ق به همت مرحوم آيت‌الله العظمى حائرى قدس‌سره بازگشايى شد ، در كنار برنامه‌هاى تحصيلى ، علمى و تحقيقى و تربيت اساتيد بزرگ ، علما ، آيات ، مراجع ، مؤلفان ، گويندگان ، وعاظ و مبلّغان لايق ، موضوع تبليغ و نشر معارف دين و آثار و احاديث اهل بيت عليهم‌السلام و آشناكردن جوامع شهرى و روستايى و خلاصه ، همه جامعه را با احكام اسلام نيز نصب العين قرار داد ، و در اين راه ، با استفاده از مكتب حسينى و علاقه‌ى باطنى و پاك مردم به ذكر مصائب اهل بيت عليهم‌السلام ، به خصوص واقعه‌ى جانسوز كربلا بهره‌ها گرفت و علاوه بر ماه مبارك رمضان و فرصت‌هاى ديگر در ماه محرم در پرتو بيان مصائب آن حضرت و مقاصد نهضت بىنظير كربلا ، اين مدرسه‌ى الهى هدايت و ارشاد ، در طول بيش از هشتاد سال كه از عمر با بركت آن مىگذرد ، خدمات تبليغى خود را ادامه داده است و در برابر انحرافات ، كج‌روىها ، كج‌فهمىها ، بدعت‌ها و اختناقى ، مثل اختناق رضاخانى ، ايستادگىها نموده و مواضع و مقاومت اين حوزه در ابطال باطل و حفظ عقايد جامعه همواره مؤثر و كارساز بوده است .\r\n\r\nنكاتى كه در مورد تبليغ بايد بدانيم\r\nحقير ، مناسب ديدم بعضى نكات را كه شايد از نظر خود آقايان و بسيارى از\r\n\r\n","description":"","footnote":"","page_name":" 11 ","page_number":11},
  {"content":"\r\n\r\nديگران پنهان نباشد ، تذكراً به عرض برسانم :\r\n\r\nمخاطبان را به اين مطالب حياتى هشدار دهيد\r\n« اوضاع و احوال چنان پيش آمده است كه رويارويى تازه‌اى بين اسلام و كفر را نشان مىدهد ؛ انقلاب اسلامى ايران ، احياى تفكر اسلامى ، گرايش مسلمانان به استقلال اسلامى و بازگشت به مجد و عظمت ديرين و خلاصه ، بيدارى و هشيارى فراگير به خصوص در طبقه‌ى جوان و تحصيل‌كرده و موارد ديگر ، موجب شده كه دشمنان اسلام ، كه تقريباً پس از جنگ جهانى اول بر كشورهاى پهناور اسلامى ؛ مستقيم يا غير مستقيم مسلط شده و آنها را با تشكيل حكومت‌هاى دست‌نشانده زير نفوذ خود قرار داده بودند ، از قطع نفوذ و سلطه خود بيمناك شوند ، و از اين رو در مقام معارضه و كوبيدن مسلمانان و صداى اسلام‌خواهى برآمده و با تبليغات گسترده و وسايل گوناگون ظاهرى و سرّى ، سياسى و اقتصادى و حتى توسل به نيروى نظامى ، با تمام توان عمل مىكنند .\r\nبايد مسلمانان را به استقامت ، صبر ، پايدارى و اميدوارى به نصرت خدا و غلبه بر اعدا ، تشويق و ترغيب نمود .\r\nغرب‌گرايى و پيروى از عادات و رفتار غربىها و تقليد از آنها حتى در لباس و امور به ظاهر كوچك تا برسد به امور مهم ، مانند ترويج اختلاط زن و مرد ، عنوان‌ها و شعارهايى ، مثل رفع تبعيض از زنان يا به بهانه‌ى آزادى بيان و آزادى مطلق ، بعضى احكام شرع را زير سؤال‌بردن و ترويج موسيقى ، نوازندگى ، ملاهى ، تشويق فراوان به اصطلاح خودشان از هنرمندان بىاعتنا به شرع و تنازل از شعارهاى اسلامى ، همه حركت به سوى تغيير هويت اسلامى يا تضعيف آن مىباشد .\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nبايد به مسلمان‌ها هشدار داده شود كه به خطرات اين گرايش‌هاى غرب‌مآبانه كه متأسفانه گسترده مىشود ، توجه داشته باشند و هويت اسلامىشان را از جان خود هم عزيزتر بدانند و در همه جا و در همه مواضع به آن ملتزم و متعهد باشند و به آن افتخار كنند ؛ به اسلام ، به قرآن ، به تشيع ، به ولايت ائمه عليهم‌السلام افتخار كنند و تمدن و اخلاق اسلامى را برتر از هر تمدن ، اخلاق و مدنيتى بدانند . « 1 »\r\nراه امام حسين عليه السلام ، راه قرآن و راه عمل به احكام و راه افتخار به اسلاميّت و توحيد و ايمان به خداست ، راه شرق و غرب و يمين و يسار نيست . راه افتخار به دوران‌هاى كفر و بت‌پرستى يا آتش‌پرستى و شرك يزدان و اهرمن و استكبار فرعون و نمرود و جمشيد نيست . راه امام حسين ، راه ترويج فساد و نوازندگى و معاصى و ملاهى و فخر به اين برنامه‌ها نيست . راه امام حسين ، راه تجمّل‌پرستى و اسراف و علوّ و گردن‌كشى و استحقار مردم نيست . اعلام امام حسين و ابلاغش ، ابلاغ قرآنى ، مساوات زن و مرد در ارزش‌هاى حقيقى است :\r\n« إِنَّ الْمُسْلِمِينَ وَ الْمُسْلِمَاتِ وَ الْمُؤْمِنِينَ وَ الْمُؤْمِنَاتِ وَ الْقَانِتِينَ وَ الْقَانِتَاتِ وَ الصَّادِقِينَ وَ الصَّادِقَاتِ وَ الصَّابِرِينَ وَ الصَّابِرَاتِ وَ الْخَاشِعِينَ وَ الْخَاشِعَاتِ وَ الْمُتَصَدِّقِينَ وَ الْمُتَصَدِّقَاتِ وَ الصَّائِمِينَ وَ الصَّائِمَاتِ وَ الْحَافِظِينَ فُرُوجَهُمْ وَ الْحَافِظَاتِ وَ الذَّاكِرِينَ اللهَ كَثِيراً وَ الذَّاكِرَاتِ أَعَدَّ اللهُ لَهُمْ مَغْفِرَةً وَ أَجْراً عَظِيماً » « 2 »\r\nدر جامعه‌اى كه در راه امام حسين است ، اين امور ، ارزش و افتخار است و\r\n\r\n\r\n","description":"","footnote":"\r\n( 1 ) 1 . پيام بمناسبت حلول محرم الحرام 1423 ه - . ق .\r\n( 2 ) . احزاب ؛ 35 .\r\n","page_name":" 13 ","page_number":13},
  {"content":"\r\n\r\nزنان با مردان در اين ارزش‌ها بايد همطراز و بلكه مسابقه داشته باشند و مختلطشدن آنها با بيگانگان در مجالس و محافل ، در دانشگاه و مدارس ، در محلّ كار و مديريّت‌ها و مشاغلى كه در ارتباط مستمرّ با بيگانگان است ، با شأن و پارسائى و تربيت اسلامى زن مسلمان سازگار نيست و غرب‌زدگى حاكى از ضعف هويّت و شخصيّت است . بايد در اين ماه محرّم و صفر ، آقايان فضلا وعلما واساتيد و خطبا در سخنرانىها و مواعظ و منبرهائى كه دارند مردم را به اين مطالب حياتى توجّه دهند .\r\n\r\nاقليم‌هاى تبليغى را بشناسيد\r\nبديهى است در سخنرانىها و منابر و مطالب ، حديث شريف و پرمعناى « حدّثوا الناس بما يفهمون او يعرفون و لاتحدثوهم بما لايفهمون او لايعرفون » ، دستورالعمل است و مقتضاى بلاغت در كلام و تكلم به مقتضاى حال نيز همين است ، و برنامه‌ى انبيا عليهم‌السلام در تبليغ نيز همين بوده و مناسب اين است كه در هر منطقه و ناحيه‌اى بررسى فرموده و نقاط ضعف دينى و مذهبى را اگر در آنجا وجود دارد - شناسايى نماييد و به نحو شايسته در سخنرانىها رفع آن نقاط ضعف را در نظر داشته باشيد .\r\n\r\nبا جوانان ارتباط صميمى برقرار كنيد\r\nبا جوانان و نوجوانان عزيز به ويژه دانش‌آموزان و دانشجويان ، ارتباط برقرار نماييد و به گرمى از آنها استقبال و پذيرايى كنيد و با حوصله به پرسش‌ها و مطالب آنان گوش فرا داده و پاسخ دهيد . « 1 »\r\n\r\n\r\n","description":"","footnote":"\r\n( 1 ) . پيام بمناسبت حلول محرم الحرام 1420 ه - . ق .\r\n","page_name":" 14 ","page_number":14},
  {"content":"\r\n\r\n\r\nدرس‌هاى عاشورايى\r\n\r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n\r\n\r\nدرس معرفت\r\n\r\nاحاديث\r\nقَالَ رَسُولُ اللهِ صلىالله‌عليه‌وآله : طَلَبُ الْعِلْمِ فَرِيضَةٌ عَلَى كُلِّ مُسْلِمٍ ؛ أَلَا إِنَّ اللهَ يُحِبُّ بُغَاةَ الْعِلْمِ .\r\nقال أَمِيرُالْمُؤْمِنِينَ عليه السلام : أَيُّهَا النَّاسُ اعْلَمُوا أَنَّ كَمَالَ الدِّينِ طَلَبُ الْعِلْمِ وَ الْعَمَلُ بِهِ أَلَا وَ إِنَّ طَلَبَ الْعِلْمِ أَوْجَبُ عَلَيْكُمْ مِنْ طَلَبِ الْمَالِ إِنَّ الْمَالَ مَقْسُومٌ مَضْمُونٌ لَكُمْ قَدْ قَسَمَهُ عَادِلٌ بَيْنَكُمْ وَ ضَمِنَهُ وَ سَيَفِي لَكُمْ وَ الْعِلْمُ مَخْزُونٌ عِنْدَ أَهْلِهِ وَ قَدْ أُمِرْتُمْ بِطَلَبِهِ مِنْ أَهْلِهِ فَاطْلُبُوهُ .\r\nقال الصادق عليه السلام : تَفَقَّهُوا فِي الدِّينِ فَإِنَّهُ مَنْ لَمْ يَتَفَقَّهْ مِنْكُمْ فِي الدِّينِ فَهُوَ أَعْرَابِيٌّ إِنَّ اللهَ يَقُولُ فِي كِتَابِهِ : لِيَتَفَقَّهُوا فِي الدِّينِ وَ لِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ .\r\nقال الصادق عليه السلام : يَقُولُ عَلَيْكُمْ بِالتَّفَقُّهِ فِي دِينِ الله وَ لَا تَكُونُوا أَعْرَاباً فَإِنَّهُ مَنْ لَمْ يَتَفَقَّهْ فِي دِينِ اللهِ ، لَمْ يَنْظُرِ اللهُ إِلَيْهِ يَوْمَ الْقِيَامَةِ وَ لَمْ يُزَكِّ لَهُ عَمَلًا .\r\nقال الصادق عليه السلام : قَالَ لَوَدِدْتُ أَنَّ أَصْحَابِي ضُرِبَتْ رُءُوسُهُمْ بِالسِّيَاطِ حَتَّى يَتَفَقَّهُوا . « 1 »\r\n\r\n\r\n","description":"","footnote":"\r\n( 1 ) . كافي ؛ ج 1 .\r\n","page_name":" 17 ","page_number":17},
  {"content":"\r\n\r\n\r\nشاگردان مكتب پيامبر صلى الله عليه و آله\r\nاحاديث معتبر بر اين مطلب دلالت دارند كه پيغمبر صلىالله‌عليه‌وآله ، علىعليه‌السلام و فرزندانش را به دانش‌هايى مخصوص گردانيد . كتابى به خط علىعليه‌السلام و املاى پيغمبر صلىالله‌عليه‌وآله همواره در اين خاندان مورد استناد و مراجعه بوده است ، در حقيقت ، تبليغات و تعليمات امامان عليهم‌السّلام و سيره و روش آنها مكمل و متمم هدف پيغمبر صلى الله عليه وآله در تربيت جامعه و هدايت بشر مىباشد .\r\nبر اساس حديثِ متواتر و مشهور ثقلين ، پيغمبر صلىالله‌عليه‌وآله جميع امت را به اين بزرگواران ارجاع داده است . با وجود اين حديث شريف ، صلاحيت علمى اهل بيت پيغمبر ، ظاهر و آشكار مىگردد .\r\nعلاوه بر اينها روايات بسيار ديگرى از طرق اهل سنت دلالت دارند برآن‌كه در بين تربيت‌شدگان مكتب نبوت ، على عليه السلام بيشتر از همه صحابه ، از تابش انوار نبوت استفاده كرد ؛ او بعد از پيامبر صلى الله عليه و آله مرجع عموم در مسائل مشكل علمى مىباشد و علوم شرعيه همه به آن سرور منتهى مىشود .\r\nبعد از على عليه السلام ، منصب الهى امامت و رهبرى علمى و دينى با فرزندانش حضرت امام حسن مجتبى و حضرت امام حسين ، سيدالشهداء عليهماالسّلام بود .\r\nآنها ملجأ و پناه مردم در مسائل اسلامى ، علوم تفسير و احكام شرعى بودند ؛ سخنشان قاطع و مقبول ، و روششان سرمشق و ميزان بود .\r\n\r\n","description":"","footnote":"","page_name":" 18 ","page_number":18},
  {"content":"\r\n\r\n\r\nامام حسين عليه السلام ، چراغ اسلام\r\nهر چه بيشتر در حالات سيدالشهداء عليه السلام دقيق شويم اين رمز بر ما آشكارتر مىشود كه در امر دين ، بصيرتى خارق‌العاده و بينشى غيبى ، راهنماى آن حضرت بوده است .\r\nعلم و دانش آن بزرگوار از احتجاجات او با دشمنان اهل بيت ، بخصوص معاويه و مروان ، از نامه‌هايى كه به معاويه مرقوم فرموده ، از خطبه‌هايى كه به مناسبت‌هاى مختلف انشاء نموده‌اند و از دعاى عرفه ، و دعاهاى ديگرى كه از آن حضرت در كتاب‌هاى شيعه و سنى نقل است ، ظاهر و آشكار مىگردد .\r\nنافع بن ازرق ، رهبر فرقه ازارقه خوارج به امام حسين عليه السلام عرض كرد :\r\n« خدايى را كه مىپرستى براى من توصيف كن ! »\r\nامام حسين عليه السلام فرمود :\r\nيا نافِعُ مَنْ وَضَعَ دينَهُ عَلَي الْقِياسِ لَمْ يَزَلِ الدَّهْرُ فِي الالتِباسِ مائِلًا ناكِباً عَنِ الْمِنْهاجِ ظاعِناً بِالْاعْوِجاجِ ضالّاً عَنِ السَّبيلِ قائِلًا غَيْرَ الْجَميلِ يَابْنَ الازْرَقِ اصِفُ الهي بِما وَصَفَ بِهِ نَفْسَهُ لايُدْرَكُ بِالْحَواسِ ، وَلا يُقاسُ بِالنّاسِ قَريبٌ غَيْرُ مُلْتَصِق ، وَبَعيدٌ غَيْرُ مُسْتَقْصي يُوَحَّدُ ، وَلا يُبَعَّضُ مَعْرُوفٌ بِالْآياتِ مَوْصُوفٌ بِالْعَلاماتِ لا الهَ الا هُوَ الْكَبيرُ الْمُتَعالُ ؛ اي نافع !\r\nهركس دين خود را بر قياس بسازد همواره در اشتباه است و در راه به صورت افتد ، به اعوجاج و كژى كوچ كند ، گمراه گردد و سخنان نازيبا گويد . اى پسر ازرق ! من خدايم را وصف مىكنم به آنچه او خود را وصف فرموده است . او به حواس ادراك نشود و به مردم قياس نگردد .\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nنزديك است اما به چيزى چسبيده نيست ، دور است اما دورى نجسته ( دورى و نزديكى خداوند مانند دورى و نزديكى موجودات ديگر نيست . دورى و نزديكى او با حواس مادى قابل درك نمىباشد ) او يگانه است و تبعيض ، تجزيه و تركيب در او راه ندارند ، و به نشانه‌ها شناخته شده و به علامت‌ها وصف گرديده است ؛ غير از خداوند بزرگ و بلند مرتبه ، خدايى نيست .\r\nابن ازرق گريست و گفت :\r\n« ما احْسَنَ كَلامَكَ » ؛ چقدر نيكو است كلام تو !\r\nامام حسين عليه السلام فرمود : « به من رسيده كه تو بر پدر و برادرم و بر من گواهى به كفر مىدهى ! »\r\nابن ازرق گفت : « امّا وَاللهِ يا حُسَيْنُ لَئِنْ كانَ ذلِكَ لَقَدْ كُنْتُمْ مَنارَ الاسْلامِ وَ نُجُومَ الاحْكامِ » ؛ يا حسين ! اگر اين ناسزا از من صادر شده ، به خدا سوگند ! به يقين ، شما چراغ اسلام و ستارگان احكام خداييد . « 1 » يعنى مردم بايد از انوار علوم و معارف شما روشنى بجويند و در تاريكىها به ستاره‌هاى وجود شما هدايت گردند .\r\n\r\nامام حسين عليه السلام ، شمع بزم عالمان\r\nابن كثير در كتاب خود آورده است : « امام حسين عليه السلام و ابن زبير از مدينه به سوى مكه بيرون شدند و در مكه اقامت گزيدند . امام حسين عليه السلام مورد توجه مردم قرار گرفت . آنها به سوى او مىآمدند در اطراف او مىنشستند\r\n\r\n\r\n","description":"","footnote":"\r\n( 1 ) . سمو المعني ؛ ص 148 ؛ به نقل از تاريخ دمشق ؛ ج 4 ، ص 323 .\r\n","page_name":" 20 ","page_number":20},
  {"content":"\r\n\r\nوسخنش را مىشنيدند و از آنچه از او مىشنيدند سود مىجُستند وگفته‌هايش را ضبط كرده و مىنوشتند تا از او روايت كنند . »\r\nعلائلى در سمو المعنى نگاشته است : « مردم چنان شيفته معنويت و عظمت روح امام حسين عليه السلام بودند و چنان امام حسين عليه السلام محبوبيت داشت كه از همه‌كس و همه‌جا منصرف و منقطع شده و به سوى او مىشتافتند . كسى جز امام حسين عليه السلام نبود كه اين همه مريد و ارادتمند داشته باشد ؛ گويى مردم در وجود امام حسين عليه السلام حقيقت ديگرى از عالم ابداع الهى را تماشا مىكردند . چون امام حسين عليه السلام سخن بگويد مثل آن است كه زبان عالم غيب باز شده و آنها را از رموز و اسرار پنهان وحقايق نهان آگاه مىسازد ؛ و زمانى كه خاموش مىشد ، سكوتش به گونه‌اى متفاوت آنها را از حقايق ديگر با خبر مىساخت ؛ زيرا پاره‌اى از حقايق را جز با خاموشى عميق نمىتوان اظهار كرد ؛ مثل نقطه و فاصله‌اى كه در ميان سطرها ، كلمه‌ها و جمله‌ها مىگذارند و همان نقطهء خالى از نوشته ، مانند نوشته‌هاى كتاب ، معنايى مىدهد كه جز با آن نقطه با هيچ نوشته‌اى آن معنا را نمىتوان بيان كرد . »\r\nكلام فوق نشان از واقعيتى انكارناپذير از محبوبيت علمى امام حسين عليه السلام در ميان مردم دارد . با آن‌كه مردم در فشار حكومت بوده و جاسوسان و كارآگاهان همه جا در تعقيب آنها بودند تا كسى با امام حسين عليه السلام رابطه نداشته باشند ، اما قدرت سرنيزه و زور نظامى چگونه مىتواند مردم را از خودشان ، دلشان و ضميرشان جدا كند ؟ قدرت ، هر ميزان كه باشد نمىتواند بر شعور بشر مسلط شود و سرنيزه هر قدر كه كارى و نافذ باشد به باطن انسان و معنويت او نفوذ نمىكند .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\nعلائلى در ادامه آورده است : « حسين عليه السلام كثير الحديث و الرواية بود ، آن زمان با اينكه تعداد بسيارى از اصحاب پيغمبر صلىالله‌عليه‌وآله نقل حديث مىكردند ، اما مردم همه آنها را ترك كرده و به مجلس حسين عليه السلام مىآمدند . » پس از اين ، علائلى احاديثى از آن حضرت نقل مىكند . « 1 »\r\nاخبارى كه از امام حسين عليه السلام نقل شده حاكى از علم و ذوق سرشار ، قوت فطانت ، استعداد و قريحه و استحكام منطق اوست . اين اخبار بيش از آن است كه قابل شمارش باشد . آن حضرت به‌گونه‌اى در مسائل علميه با جودت ذهن و حدّت خاطر اظهار نظر مىكرد و فتوا مىداد كه موجب تحيّر مردم\r\nمىشد ، تا حدى كه عبدالله بن عمر در حق او گفت : « انَّهُ يَغُرُّ الْعِلْمَ غَرّاً » « 2 »\r\nهم‌چنان كه مرغ ، جوجه خود را با منقار خود غذا مىدهد ، امام حسين‌عليه‌السلام نيز در بيت نبوت و ولايت از سرانگشت علوم رسول خدا صلىالله‌عليه‌وآله غذا خورد ، و از سينه معارف اسلام شير مكيد و رشد و نمو يافت .\r\n\r\n\r\n","description":"","footnote":"\r\n( 1 ) . سمو المعني ؛ ص 97 .\r\n( 2 ) . همان ؛ ص 148 .\r\n","page_name":" 22 ","page_number":22},
  {"content":"\r\n\r\n\r\nدرس عبادت\r\n\r\nاحاديث\r\nقَالَ الصَّادِقُ عليه السلام : فِي التَّوْرَاةِ مَكْتُوبٌ يَا ابْنَ آدَمَ ! تَفَرَّغْ لِعِبَادَتِي امْلَأْ قَلْبَكَ غِنًى وَ لَا أَكِلْكَ إِلَى طَلَبِكَ وَ عَلَيَّ أَنْ أَسُدَّ فَاقَتَكَ وَ أَمْلَأَ قَلْبَكَ خَوْفاً مِنِّي وَ إِنْ لَا تَفَرَّغْ لِعِبَادَتِي أَمْلَأْ قَلْبَكَ شُغُلًا بِالدُّنْيَا ثُمَّ لَاأَسُدَّ فَاقَتَكَ وَ أَكِلْكَ إِلَى طَلَبِكَ .\r\nقَالَ الصَّادِقُ عليه السلام : قَالَ اللهُ تَبَارَكَ وَ تَعَالَى يَا عِبَادِيَ الصِّدِّيقِينَ تَنَعَّمُوا بِعِبَادَتِي فِي الدُّنْيَا فَإِنَّكُمْ تَتَنَعَّمُونَ بِهَا فِي الْآخِرَةِ .\r\nقَالَ رَسُولُ اللهِ صليالله‌عليه‌وآله : أَفْضَلُ النَّاسِ مَنْ عَشِقَ الْعِبَادَةَ فَعَانَقَهَا وَ أَحَبَّهَا بِقَلْبِهِ وَ بَاشَرَهَا بِجَسَدِهِ وَ تَفَرَّغَ لَهَا فَهُوَ لَا يُبَالِي عَلَى مَا أَصْبَحَ مِنَ الدُّنْيَا عَلَى عُسْرٍ أَمْ عَلَى يُسْرٍ .\r\nقَالَ الصَّادِقُ عليه السلام : إِنَّ الْعُبَّادَ ثَلَاثَةٌ ؛ قَوْمٌ عَبَدُوا اللهَ عَزَّوَجَلَّ خَوْفاً فَتِلْكَ عِبَادَةُ الْعَبِيدِ وَ قَوْمٌ عَبَدُوا اللهَ تَبَارَكَ وَ تَعَالَى طَلَبَ الثَّوَابِ فَتِلْكَ عِبَادَةُ الْأُجَرَاءِ وَ قَوْمٌ عَبَدُوا اللهَ عَزَّوَجَلَّ حُبّاً لَهُ فَتِلْكَ عِبَادَةُ الْأَحْرَارِ وَ هِيَ أَفْضَلُ الْعِبَادَةِ .\r\nقَالَ رَسُولُ اللهِ صليالله‌عليه وآله : مَا أَقْبَحَ الْفَقْرَ بَعْدَ الْغِنَى وَ أَقْبَحَ الْخَطِيئَةَ بَعْدَ الْمَسْكَنَةِ وَ أَقْبَحُ مِنْ ذَلِكَ الْعَابِدُ للهِ ثُمَّ يَدَعُ عِبَادَتَهُ .\r\nقَالَ السَّجَادُ عليه السلام : مَنْ عَمِلَ بِمَا افْتَرَضَ اللهُ عَلَيْهِ ، فَهُوَ مِنْ أَعْبَدِ النَّاسِ . « 1 »\r\n\r\n\r\n","description":"","footnote":"\r\n( 1 ) . كافي ؛ ج 2 .\r\n","page_name":" 23 ","page_number":23},
  {"content":"\r\n\r\n\r\nامام حسين عليه السلام ، عابدترين بندگان\r\nابن عبدالبر و ابن اثير از مصعب زبيرى روايت كرده‌اند كه مىگفت :\r\n« حسين با فضيلت و متمسك به دين بود و نماز و روزه و حج او بسيار بود . » « 1 » عبدالله بن زبير در وصف عبادت او گفت : « حسين در شب بيدار و در روز ، روزه‌دار بود . »\r\nعقاد مىگويد : « علاوه بر نمازهاى پنجگانه ، نمازهاى ديگر نيز به جا مىآورد و علاوه بر روزه ماه رمضان ، در ماه‌هاى ديگر هم روزهايى را روزه مىگرفت ، و در هيچ سال حج خانه خدا از او فوت نشد مگر آن‌كه ناچار به ترك شده باشد . » « 2 »\r\nدر شبانه‌روز ، هزار ركعت نماز به جاى مىآورد ، و بيست و پنج مرتبه پياده حج گذارد و اين دليل كمال عبادت و خضوع او به درگاه خداست . روزى از روزها ، ركن كعبه را گرفته بود و بدين‌گونه دعا و اظهار بندگى و ذلت به درگاه خداى عزيز مىكرد و او را مدح و ثنا و ستايش مىنمود :\r\nالهى نَعَمْتَنى فَلَمْ تَجِدْنى شاكِراً وَ ابْتَلَيْتَنى فَلَمْ تَجِدْنى صابِراً فَلا انْتَ سَلَبْتَ النِّعْمَةَ بِتَرْكِ الشُّكْرِ ، وَ لا ادَمْتَ الشِّدَّةَ بِتَرْكِ الصَّبْرِ الهى ما يَكُونُ مِنَ الْكَريمِ الا الْكَرَم « 3 »\r\n« خدايا ! مرا نعمت بخشيدى و شكر مرا نيافتى ، به بلا گرفتارم نمودى و صبر مرا دريافت نكردى ، نعمتت را از من دريغ نورزيدى و با ترك صبرم شدت بلا را\r\n\r\n\r\n","description":"","footnote":"\r\n( 1 ) . اسدالغابة ؛ ج 2 ، ص 20 - استيعاب ؛ ج 1 ، ص 378 .\r\n( 2 ) . ابوالشهداء ؛ ص 73 .\r\n( 3 ) . اسعاف الراغبين ؛ ص 183 .\r\n","page_name":" 24 ","page_number":24},
  {"content":"\r\n\r\nبيشتر ننمودى . پروردگارا ! از كريم غير از كرم نسزد » .\r\nاگر كسى بخواهد حال دعا و پرستش و مسكنت آن امام مجاهد مظلوم را در درگاه خدا بداند كافى است كه به همان دعاى معروف عرفه رجوع نمايد .\r\n\r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n\r\n\r\nدرس سخاوت\r\n\r\nاحاديث\r\nقَالَ الرِّضَا عليه السلام : السَّخَاءُ شَجَرَةٌ فِي الْجَنَّةِ أَغْصَانُهَا فِي الدُّنْيَا ، مَنْ تَعَلَّقَ بِغُصْنٍ مِنْهَا قَادَهُ ذَلِكَ الْغُصْنُ إِلَى الْجَنَّةِ . وَ الْبُخْلُ شَجَرَةٌ فِي النَّارِ أَغْصَانُهَا فِي الدُّنْيَا ، مَنْ تَعَلَّقَ بِغُصْنٍ مِنْهَا قَادَهُ ذَلِكَ الْغُصْنُ إِلَى النَّارِ .\r\nقال رَسُولُ اللهِ صلىالله‌عليه و آله لِعَدِيِّ بْنِ حَاتِمِ طَيٍّ : دُفِعَ عَنْ أَبِيكَ الْعَذَابُ الشَّدِيدُ لِسَخَاوَةِ نَفْسِهِ .\r\nقَالَ الرِّضَا عليه السلام : إِيَّاكَ وَ السَّخِيَّ فَإِنَّ اللهَ يَأْخُذُ بِيَدِهِ .\r\n\r\nمولاى نيازمندان\r\nامام حسين عليه السلام ، نماز را به جاى آورد و بيرون آمد . اعرابى تنگدستى را مشاهده نمود ، برگشت و قنبر را صدا زد .\r\nقنبر گفت : لَبَّيْكَ يَابْنَ رَسُولِ اللهِ .\r\nفرمود : « از پول مخارج ما چقدر مانده است ؟ »\r\nعرض كرد : « دويست درهم كه فرمودى در بين اهل بيت ، قِسمت كنم . »\r\nفرمود : « آن را بياور ! كسى آمده كه از آنها به آن پول سزاوارتر است . » سپس آن پول را گرفت ، بيرون آمد و به اعرابى داد .\r\n\r\nقرضت را ادا مىكنم\r\nروزى آن حضرت براى عيادت و احوالپرسى اسامة بن زيد به منزل او رفت .\r\n\r\n","description":"","footnote":"","page_name":" 27 ","page_number":27},
  {"content":"\r\n\r\nاسامه ناله مىكرد و از غمناكى خود مىگفت .\r\nفرمود : « برادر چه غمى دارى ؟ »\r\nعرض كرد : « قرضى دارم كه شصت هزار درهم است . »\r\nامام حسين‌عليه‌السلام فرمود : « آن بر عهده من است . »\r\nاسامه گفت : « مىترسم بميرم و قرضم ادا نشده باشد . »\r\nفرمود : « نمىميرى تا من آن را ادا كنم » .\r\nايشان آن قرض را پيش از مرگ او ادا كرد . « 1 »\r\n\r\n\r\n","description":"","footnote":"\r\n( 1 ) . سمو المعني ؛ ص 151 و 152 .\r\n","page_name":" 28 ","page_number":28},
  {"content":"\r\n\r\n\r\nدرس حُسن معاشرت\r\n\r\nاحاديث\r\nقَالَ الصَّادِقُ عليه السلام : يَا شِيعَةَ آلِ مُحَمَّدٍ ، اعْلَمُوا أَنَّهُ لَيْسَ مِنَّا مَنْ لَمْ يَمْلِكْ نَفْسَهُ عِنْدَ غَضَبِهِ ، وَ مَنْ لَمْ يُحْسِنْ صُحْبَةَ مَنْ صَحِبَهُ ، وَ مُخَالَقَةَ مَنْ خَالَقَهُ ، وَ مُرَافَقَةَ مَنْ رَافَقَهُ ، وَ مُجَاوَرَةَ مَنْ جَاوَرَهُ ، وَ مُمَالَحَةَ مَنْ مَالَحَهُ .\r\nقَالَ الصَّادِقُ عليه السلام فِي قَوْلِ اللهِ عَزَّوَجَلَّ : « إِنّا نَراكَ مِنَ الْمُحْسِنِينَ » ، كَانَ يُوَسِّعُ الْمَجْلِسَ ، وَ يَسْتَقْرِضُ لِلْمُحْتَاجِ ، وَ يُعِينُ الضَّعِيفَ .\r\nقَالَ البَاقِرُ عليه السلام : عَظِّمُوا أَصْحَابَكُمْ وَ وَقِّرُوهُمْ ، وَ لَايَتَهَجَّمْ بَعْضُكُمْ عَلى بَعْضٍ ، وَ لَاتَضَارُّوا ، وَ لَاتَحَاسَدُوا ، وَ إِيَّاكُمْ وَ الْبُخْلَ ، كُونُوا عِبَادَ الله الْمُخْلَصِينَ .\r\n\r\nعذرپذيرى امام حسين عليه السلام\r\nامام حسين عليه السلام در آداب اجتماعى و حسن معاشرت با دور و نزديك ، بلند پايه و بىنظير بود . خصال آن حضرت ، سرشار از عفو و گذشت است .\r\nجمال‌الدين محمد زرندى حنفى مدنى روايت كرده كه از حضرت زين‌العابدين از پدرش امام حسين عليه السلام نقل مىكند كه فرمود : « اگر مردى به من دشنام دهد در اين گوش ( و به گوش راستش اشاره فرمود ) و عذر بياورد در گوش ديگرم ، عذر او را مىپذيرم ؛ زيرا اميرالمؤمنين عليه السلام از جدم پيغمبر صلىالله‌عليه‌وآله براى من نقل فرمود :\r\nلا يَرِدُ الْحَوْضَ مَنْ لَمْ يَقْبَلِ الْعُذْرَ مِنْ مُحِقٍّ اوْ مُبْطلٍ\r\n\r\n","description":"","footnote":"","page_name":" 29 ","page_number":29},
  {"content":"\r\n\r\nوارد حوض ( كوثر ) نمىشود كسى كه عذر را نپذيرد ؛ خواه عذرآور حق بگويد يا باطل . « 1 »\r\n\r\nادب نسبت به برادر\r\nامام حسين‌عليه‌السلام با فرزندان ، بانوان ، خويشان و اهل‌بيت خود در نهايت ادب ، محبت ، رحمت ، مهربانى ، انس و مودت برخورد مىكرد .\r\nابن قتيبه روايت مىكند كه مردى خدمت امام حسن عليه السلام آمد ، و از آن حضرت درخواست چيزى كرد .\r\nحضرت فرمود : « سؤال ، شايسته نيست مگر براى وام سنگين يا فقرِ خواركننده و يا ديه و تاوانى كه ادا نكردن آن سبب رسوايى شود . »\r\nعرض كرد : « نيامدم به خدمت شما مگر براى يكى از آنها . »\r\nحضرت ، فرمان داد تا صد دينار به او دادند .\r\nسپس آن مرد خدمت امام حسين عليه السلام رفت و از آن حضرت نيز سؤال كرد ، امام حسين عليه السلام هم همان سخن برادرش را به او فرمود و همان پاسخ را شنيد ؛ سپس پرسيد : « برادرم به تو چقدر داد ؟ »\r\nعرض كرد : « صد دينار . »\r\nامام حسين عليه السلام نود و نه دينار به او عطا كرد ؛ زيرا نخواست با برادرش برابرى كرده باشد . « 2 »\r\n\r\n\r\n","description":"","footnote":"\r\n( 1 ) . نظم درر السمطين ؛ ص 209 .\r\n( 2 ) . سمو المعني ؛ ص 152 .\r\n","page_name":" 30 ","page_number":30},
  {"content":"\r\n\r\n\r\nجواب نيكى به بهتر\r\nياقوت مستعصمى از انَس روايت مىكند كه در خدمت امام حسين عليه السلام بودم ؛ كنيزكى دسته گلى براى آن حضرت آورد . امام حسين عليه السلام فرمود :\r\nانْتِ حُرَّةٌ لِوَجْهِ اللهِ تَعالى\r\nتو براى خدا آزادى .\r\nگفتم : « كنيزكى يك دسته گل برايت آورده و تو او را آزاد مىكنى ؟ » فرمود : « اين چنين خدا به ما ادب آموخته است ؛ زيرا مىفرمايد :\r\n« وَ اذا حُيِّيتُمْ بِتَحِيَّة فَحَيُّوا بِاحْسَنَ مِنْها اوْ رُدُّوها » « 1 »\r\nهرگاه كسى شما را ستايش كند ، شما نيز بايد در مقابل به ستايشى بهتر از آن ، يا مانند آن ، پاسخ دهيد . و نيكوتر از اين دسته گل ، آزاد ساختن او بود . « 2 »\r\n\r\n\r\n","description":"","footnote":"\r\n( 1 ) . نساء ؛ 86 .\r\n( 2 ) . سمو المعني ؛ ص 159 - ابوالشهداء ؛ ص 72 .\r\n","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\nدرس عدالت‌خواهى\r\n\r\nاحاديث\r\nقَالَ امِيرُالمُؤمِنينَ عليه السلام : كُونا لِلظّالِمِ خَصْماً وَ لِلْمَظْلُومِ عَوْناً « 1 »\r\nقَالَ رَسُولُ اللهِ صَلَّيالله‌ُعَلَيهِ وَ آله : الْعَدْلُ جُنَّةٌ وَاقِيَةٌ وَ جُنَّةٌ بَاقِيَةٌ . « 2 »\r\nقَالَ الصَّادِقُ عَلَيه‌السلام : الْعَامِلُ بِالظُّلْمِ وَ الْمُعِينُ لَهُ وَ الرَّاضِي بِهِ شُرَكَاءُ ، ثَلَاثَتُهُمْ . « 3 »\r\n\r\nامام عدالت‌خواه\r\nيكى از داستان‌هايى كه گواه بر شدت علاقه امام حسين عليه السلام به دفاع از مظلومين و حمايت از بيچارگان بىپناه مىباشد ، داستان ارينب دختر اسحاق و همسر عبدالله بن سلام است . يزيد كه به اصطلاح ، شاهزاده و وليعهد معاويه بود و تمام اسباب شهوترانى ، از جمله پول ، مقام ، زور ، كنيزكان ماهرو و زن‌هاى رقاصه و خواننده خودفروش در اختيارش بودند ، با اين وجود ، باز چشم طمع به بانوى شوهردارى دوخت كه بايد او و پدرش معاويه پاسدار عصمت و عفت او باشند . يزيد همچون اراذل و شهوت‌پرستانى كه در وفور عيش و نوشِ حكومت ، تربيت مىشوند ناآرام شد ، اما از آنجا كه آن زن ، نجيب ، پاكدامن و عفيفه بود دسترسى به او از راه فريب و منحرف‌ساختن وى از طريق پارسايى\r\n\r\n\r\n","description":"","footnote":"\r\n( 1 ) . نهج البلاغه ؛ ح 48 .\r\n( 2 ) . بحارالانوار ؛ ج 17 ، ص 47 .\r\n( 3 ) . كافي ؛ ج 2 .\r\n","page_name":" 33 ","page_number":33},
  {"content":"\r\n\r\nمحال مىنمود .\r\nمعاويه ناپاك ، كه خود را اميرالمؤمنين مىخواند ، براى خواهش نفس و شهوت يزيد دست به نيرنگ بسيار عجيب و بىسابقه‌اى زد . او مرد بدبخت را از زن عفيفه و زيبايش جدا نمود و مقدمات كاميابى يزيد از آن زن را فراهم ساخت .\r\nامّا امام حسين عليه السلام با غيرت و جوانمردى در مقابل اين تصميم زشت و شيطانى معاويه ايستاد ، و نقشه او را نقش بر آب كرد .\r\nامام حسين عليه السلام غيرت و حميّت هاشمى و علاقه خود به حفظ نواميس مسلمين را نشان داد و مانع از رسيدن يزيد به هوس ناپاك و شريرش گرديد .\r\nافتراقى را كه معاويه با نيرنگ ايجاد كرد ، به اتصال مبدل نمود ، و آن ستم بزرگ را از عبدالله بن سلام و همسرش دفع گردانيد . اين داستان در تاريخ مفاخر آل على عليه السلام و مظالم بنى اميه جاودان باقى مانده است . « 1 »\r\n\r\n\r\n","description":"","footnote":"\r\n( 1 ) . در بعضى از خصوصيات اين داستان مانند بعضى اعلام اختلافاتى بين مصادر آن ديده مىشود . آنچه كه ما اجمال آن را نقل كرديم موافق است با نقل شبراوى در « الاتحاف » ، وابن قتيبه در « الامامة والسياسة » .\r\n","page_name":" 34 ","page_number":34},
  {"content":"\r\n\r\n\r\nدرس زهد\r\n\r\nاحاديث در مذمت دنيا\r\nقَالَ الصَّادِقُ عليه السلام : جُعِلَ الْخَيْرُ كُلُّهُ فِي بَيْتٍ وَ جُعِلَ مِفْتَاحُهُ الزُّهْدَ فِي الدُّنْيَا .\r\nقَالَ الصَّادِقُ عليه السلام : إِذَا تَخَلَّى الْمُؤْمِنُ مِنَ الدُّنْيَا سَمَا وَ وَجَدَ حَلَاوَةَ حُبِّ اللهِ .\r\nقَالَ الصَّادِقُ عليه السلام : مَرَّ رَسُولُ اللهِ صلىالله‌عليه و آله بِجَدْيٍ أَسَكَّ مُلْقًى عَلَى مَزْبَلَةٍ مَيْتاً . فَقَالَ لِأَصْحَابِهِ كَمْ يُسَاوِي هَذَا ؟ فَقَالُوا لَعَلَّهُ لَوْ كَانَ حَيّاً لَمْ يُسَاوِ دِرْهَماً فَقَالَ النَّبِيُّ : وَ الَّذِي نَفْسِي بِيَدِهِ لَلدُّنْيَا أَهْوَنُ عَلَى اللهِ مِنْ هَذَا الْجَدْيِ عَلَى أَهْلِهِ . « 1 »\r\n\r\nنگاه امام حسين‌عليه‌السلام به دنيا\r\nبهترين نشانه زهد كامل و خوار شمردن دنيا ، همان فداكارى و گذشت سيدالشهداء عليه السلام از جان خود ، جوانان ، برادران ، اصحاب و ياران و تن دادن به آن همه مصيبت و بلا بود .\r\nاگر دنيا و مال و نعمت‌هاى دنيوى در نظر كسى بىقدر و ارزش نباشد نمىتواند اين گونه در راه حق و يارى دين خدا و بزرگداشت هدف عالى خود پايدارى و استقامت ورزد تا به حدى كه بدن قطعه قطعه عزيزانش را ببيند ، صداى ناله كودكانش را از زحمت تشنگى بشنود ، گريه زن و فرزند ، دل پر مهر و عاطفه او را به درد آورد و برپيكرش آن همه زخم‌هاى كارى وارد آيد اما در\r\n\r\n\r\n","description":"","footnote":"\r\n( 1 ) . كافي ؛ ج 2 .\r\n","page_name":" 35 ","page_number":35},
  {"content":"\r\n\r\nيارى دين خدا ثابت و پا برجا بماند ، در مقابل باطل ، نرمش نشان ندهد و چون كوه در برابر تمام اين مصائب استوار بماند .\r\nآرى ! به امام حسين عليه السلام پيشنهاد كردند كه با يزيد از در مسامحه و سازش در آيد و به نحوى كه در عرف اهل دنيا خلاف شأن و شرف او شمرده نشود با او كنار بيايد و در عوض ، خود ، خاندان ، فاميل و خويشانش از دنيا متمتع و بهره‌مند شوند ؛ اما امام حسين عليه السلام كسى نبود كه براى زندگى دنيا و خوشگذرانى ، مصالح اسلامى را ناديده انگاشته و با گرفتن حق السكوت ، برقرارى آن دستگاه فاسد و سراسر ظلم و كفر را امضا نمايد و در اداى تكليف و وظيفه مهمى كه از سوى خدا عهده‌دار شده مسامحه و كوتاهى نمايد .\r\nامام حسين عليه السلام پسر كسى است كه فرمود : « اگر آفتاب را در دست راست ، و ماه را در دست چپم بگذارند كه دست از دعوت بردارم ، برنخواهم داشت » . « 1 »\r\nاو پسر كسى است كه مىگفت : « دنياى شما نزد من از آب بينى يك بز زكامى خوارتر است » . « 2 »\r\nعلائلى مىنويسد : « حسين عليه السلام در اين ناحيه ، بزرگ و يگانه بود . زندگى دنيا را خوار مىشمرد و از مرگ بيم و هراسى نداشت . جز به برهان پروردگارش ، كه همه چيز را فداى آن مىكرد ، به هيچ چيز توجه نداشت . از اين جهت سزاوار است مانند شاعر هندى ، معين الدين اجميرى ، او را دومين\r\n\r\n\r\n","description":"","footnote":"\r\n( 1 ) . تاريخ طبري ؛ ج 2 ، ص 325 و 326 .\r\n( 2 ) . نهج البلاغه ؛ خ 3 .\r\n","page_name":" 36 ","page_number":36},
  {"content":"\r\n\r\nبنا كننده كاخ اسلام بعد از جدش ، و مجّدِد بناى توحيد و يكتا پرستى بناميم . » « 1 »\r\nو نيز علائلى مىنويسد : « حسين عليه السلام به كل وجود و تمام هستىاش از دنيا رو گردانده بود . » « 2 » پس امام حسين عليه السلام مانند پدرش ، رئيس و سيد زهاد بود . پدر مىگفت :\r\nوَ اللهِ لابْنِ ابيطالِب انَسٌ بِالْمَوْتِ مِنَ الطِّفْلِ بِثَدْي امِّهِ « 3 »\r\nبه خدا سوگند ! انس فرزند ابىطالب نسبت به مرگ از انس طفل به سينه مادرش بيشتر است .\r\nوَ ما انَا الّا كَغارِبٍ وَرَدَ اوْ كَطالِب وَجَدَ « 4 »\r\nپسر مىگفت :\r\nانِّي لا ارَى الْمَوْتَ الّا سَعادَةً ، وَ لَا الْحَياةَ مَعَ الظّالِمينَ الّا بَرَماً « 5 »\r\nابن شهر آشوب در جمله‌اى در مورد زهد آن حضرت گويد كه به او گفته شد : « بيم تو از پروردگارت به چه ميزان بزرگ است ؟ » فرمود :\r\nلا يَأمَنُ الْقِيامَةَ الا مَنْ خافَ اللهَ فِي الدُّنْيا ؛\r\nدرامان نيست‌كسى در روز قيامت ، مگر آن‌كس‌كه در دنيا از خدا بترسد . « 6 »\r\n\r\n\r\n","description":"","footnote":"\r\n( 1 ) . سمو المعني ؛ ص 119 نقل به معنا .\r\n( 2 ) . سمو المعني ؛ ص 102 .\r\n( 3 ) . شرح نهج البلاغة ابن ابي الحديد ؛ ج 1 ، ص 214 .\r\n( 4 ) . نهج‌البلاغة ؛ خطبه 5 .\r\n( 5 ) . بحارالانوار ؛ ج 44 ، ص 381 .\r\n( 6 ) . مناقب ؛ ج 4 ، ص 69 .\r\n","page_name":" 37 ","page_number":37},
  {"content":"\r\n . \r\n","description":"","footnote":"","page_name":" 38 ","page_number":38},
  {"content":"\r\n\r\n\r\nدرس تواضع\r\n\r\nاحاديث\r\nقَالَ الصَّادِقُ عليه السلام : إِنَّ فِي السَّمَاءِ مَلَكَيْنِ مُوَكَّلَيْنِ بِالْعِبَادِ فَمَنْ تَوَاضَعَ للهِ رَفَعَاهُ وَ مَنْ تَكَبَّرَ وَضَعَاهُ .\r\nقَالَ الصَّادِقُ عليه السلام : مِنَ التَّوَاضُعِ أَنْ تَرْضَى بِالْمَجْلِسِ دُونَ الْمَجْلِسِ وَ أَنْ تُسَلِّمَ عَلَى مَنْ تَلْقَى وَ أَنْ تَتْرُكَ الْمِرَاءَ وَ إِنْ كُنْتَ مُحِقّاً وَ أَنْ لَا تُحِبَّ أَنْ تُحْمَدَ عَلَى التَّقْوَى .\r\nقَالَ الصَّادِقُ عليه السلام : فِيمَا أَوْحَى اللهُ عَزَّوَجَلَّ إِلَى دَاوُدَ : يَا دَاوُدُ كَمَا أَنَّ أَقْرَبَ النَّاسِ مِنَ الله الْمُتَوَاضِعُونَ كَذَلِكَ أَبْعَدُ النَّاسِ مِنَ اللهِ الْمُتَكَبِّرُونَ . « 1 »\r\n\r\nاز افتادگى تا عزت\r\nهرچه معرفت ، خداشناسى ، توحيد ، علم و حكمت انسان بيشتر شود ، تواضع و فروتنى او زيادتر مىگردد .\r\nتكبر بشر ، ناشى از جهل ، نادانى ، غفلت و خودپسندى است . در آيات كريمه و احاديث از تكبر به شدت مذمت ، و از تواضع ، مدح و ستايش شده است .\r\nامام حسين عليه السلام در نزد مردم بسيار محترم بود . زمانى كه او و برادرش ، حسن مجتبى عليهماالسّلام پياده به حج مىشتافتند تمام رجال و شيوخ صحابه\r\n\r\n\r\n","description":"","footnote":"\r\n( 1 ) . كافي ؛ ج 2 .\r\n","page_name":" 39 ","page_number":39},
  {"content":"\r\n\r\nكه همراه آنها بودند به احترامشان از مراكب پايين آمده و پياده راه مىپيمودند .\r\nاحترام امام حسين عليه السلام در ميان مردم نه براى آن بود كه او كاخ مجلل داشت يا مركَب‌هاى سوارى او گران‌قيمت بودند يا غلامان و سربازانى پيشاپيش يا دنبال مركَب او مىرفتند يا آن‌كه مسجد پيغمبر صلى الله عليه و آله را براى او خلوت مىنمودند و راه‌ها را در موقع آمد و شد وى بر مردم مىبستند ، نه ! براى هيچ يك از اينها نبود . امام حسين عليه السلام با مردم زندگى مىكرد و جدايى از آنها را نمىپذيرفت . زندگى او مالامال از سادگى بود . همه ساله پياده به حج مىرفت و با مردم نشست و برخاست ، و آمد و شد مىنمود ؛ با فقرا معاشرت مىكرد ، در نماز جماعت ، حاضر مىشد ، به عيادت بيماران مىشتافت ، در تشييع جنازه‌ها شركت مىجست و در مسجد جدش پيغمبر با دوستان و اصحاب مىنشست . او دعوت فقرا را مىپذيرفت و آنها را ميهمان مىنمود ، خودش براى محتاجان ، بينوايان ، بيوه زنان و يتيمان ، نان و غذا مىبرد .\r\n\r\nآثار تواضع بر دوش حضرت\r\nوقتى سپاهيان ستم‌پيشه و سنگدل كوفه بدن مطهر ايشان را عريان بر خاك افكندند ، بر شانه مباركش نشان از برداشتن بار ديدند ، از علت آن جويا شدند ، حضرت سجاد فرمود : « اثر انبان‌هايى است كه در مدينه به دوش مبارك بر مىگرفت و به خانه‌هاى فقرا ، ايتام و بيوه‌زنان مىبرد . » « 1 »\r\n\r\n\r\n","description":"","footnote":"\r\n( 1 ) . مناقب ؛ ج 2 ، ص 222 .\r\n","page_name":" 40 ","page_number":40},
  {"content":"\r\n\r\n\r\nدرس شجاعت\r\n\r\nاحاديث\r\nقَالَ الصَّادِقُ عليه السلام : إِنَّ اللهَ عَزَّوَجَلَّ خَصَّ الْأَنْبِيَاءَ بِمَكَارِمِ الْأَخْلَاقِ فَمَنْ كَانَتْ فِيهِ فَلْيَحْمَدِاللهَ عَلَى ذَلِكَ وَ مَنْ لَمْ تَكُنْ فِيهِ فَلْيَتَضَرَّعْ إِلَى اللهِ عَزَّوَجَلَّ وَ لْيَسْأَلْهُ إِيَّاهَا . قَالَ : قُلْتُ جُعِلْتُ فِدَاكَ وَ مَا هُنَّ ؟ قَالَ : هُنَّ الْوَرَعُ وَ الْقَنَاعَةُ وَ الصَّبْرُ وَ الشُّكْرُ وَ الْحِلْمُ وَ الْحَيَاءُ وَ السَّخَاءُ وَ الشَّجَاعَةُ وَ الْغَيْرَةُ وَ الْبِرُّ .\r\nقَالَ رَسُولُ اللهِ صلىالله‌عليه و آله : أُعْطِينَا أَهْلَ الْبَيْتِ سَبْعَةً لَمْ يُعْطَهُنَّ أَحَدٌ قَبْلَنَا وَ لَا يُعْطَاهَا أَحَدٌ بَعْدَنَا الصَّبَاحَةَ وَ الْفَصَاحَةَ وَ السَّمَاحَةَ وَ الشَّجَاعَةَ وَ الْحِلْمَ وَ الْعِلْمَ وَ الْمَحَبَّةَ مِنَ النِّسَاءِ\r\n\r\nشجاعت راستين\r\nشجاعت ، يكى از فضايل برجسته امام حسين عليه السلام مىباشد . شجاعت اين قهرمان تاريخ ، حالتى است نفسانى و روحى كه حد وسط بين تهور و جبن است ، هركس واجد آن باشد داراى ضبط نفس خاصى است و عوامل ترس ، جبن ، كندى ، سستى و فتور ، و اسباب تندى ، بى باكى ، گستاخى و جسارت بر چنين شخصى مسلط نمىشود . اين صفت اگر زورِ بازو ، قدرت جسمى و هر قوّه و قدرت ديگر را رهبرى كند ، آن قدرت ، مظهر شجاعت خواهد شد در غير اين صورت سبب سرزنش و ملامت مىگردد .\r\nاين صفت از شريف‌ترين صفات فاضله است . ظهور استعدادهاى كمال‌آفرين\r\n\r\n","description":"","footnote":"","page_name":" 41 ","page_number":41},
  {"content":"\r\n\r\nبشر و فعليت قواى كامله در او به اين صفت وابسته مىباشد .\r\n\r\nمعيار بقاى امت‌ها\r\nهر ملتى كه افراد آن از شجاعت روحى و اخلاقى بهره‌مند نباشند رهسپار ديار نيستى خواهد شد و به زودى تحت تسلط بيگانگان قرار خواهد گرفت .\r\nوجود و بقاى امت‌ها و عزت و سربلندى آنها وابسته به ميزان بهره‌مندى آنها از شجاعت است .\r\nمحافظه‌كارى ، احتياطات بىجا ، عوام فريبى ، ترس از انتقاد ، جلوگيرى از آزادى ديگران ، اختناق افكار ، تندروىها ، جسارت‌هاى جنون آميز ، باختن روحيه و ناشكيبى ، ستمگرى و وطن‌فروشى ، خيانت به ملت و پيشه‌كردن سياست محافظه‌كارانه در امور و راضى شدن به بىشرفى و بىآبرويى ، همه كاشف از نداشتن صفت شجاعت است .\r\nچنانچه ضبط نفس ، خويشتن‌دارى ، صراحت لهجه ، مقاومت در برابر ناملايمات و سختىهاى روزگار ، بيم نداشتن از انتقاد و احترام به آزادى ديگران ، ناشى از ملكه شجاعت مىباشد .\r\nتمام مظاهر اين شجاعت در امام حسين عليه السلام تجلى يافته بود . روح و جسم او مركز نمايش عالىترين مرتبه شجاعت بود تا جايى كه « شجاعة الحسينية » ضرب المثل گشت .\r\n\r\nدر رزمگاه امام حسين‌عليه‌السلام\r\nوقتى امام حسين عليه السلام به قصد كوفه حركت كرد ، ابن زياد از شنيدن اين\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nخبر ، ناراحت و نگران گرديد . او بيست هزار نفر را براى نبرد با حضرت فرستاد و به آنها امر كرد تا براى يزيد از آن حضرت بيعت بگيرند و اگر بيعت نكرد او را بكشند . وقتى به او پيشنهاد بيعت شد ، نپذيرفت و به جد و پدرش تأسى نمود و به تحمل ظلم و زور و ننگ و عار ، راضى نگشت ؛ شجاعت هاشميه را آشكار كرد و با اينكه خود ، اهل بيت ، عزيزان ، كسان و اصحابش را محاصره كرده و هدف نيزه و تير قرار دادند ، در جهاد ، ثابت‌قدم ماند و با شهامت عالى بدون اضطراب و با قوّت قلب در چنين موقعيت خطيرى پايدارى نمود و ندا سر داد :\r\nيا اهْلَ الْكُوفَةِ ! ما رَأيْتُ أغْدَرَ مِنْكُمْ قُبْحاً لَكُمْ ، وَ تَعْساً لَكُمُ الْوَيْلُ ثُمَّ الْوَيْلُ . اسْتَصْرَخْتُمُونا فَاتَيْناكُمْ ، وَ اسْرَعْتُمْ الي بَيْعَتِنا سُرْعَةَ الذّبابِ وَ لَمّا اتَيْناكُمْ تَهافَتُّمْ تَهافُتَ الْفَراشِ ، وَ سَلَلْتُمْ عَلَيْنا سُيُوفَ اعْدائِنا مِنْ غَيْرِ عَدْل افْشَوْهُ فيكُمْ ، وَ لاذَنْب مِنّا كانَ الَيْكُمْ الا لَعْنَةُ اللهِ عَلَى الظّالِمينَ ثُمَّ حَمَلَ عَلَيْهِمْ ، وَ سَيْفُهُ مُصَلَّتٌ في يَدِهِ وَ هُوَ يُنْشِدُ :\r\n انَا ابْنُ عَلِي الحِبْر مِنْ آلِ هاشِم * كَفاني بِهذا مَفْخَراً حينَ افْخُرُ \r\nاى مردم كوفه ! عهد شكن‌تر از شما نديده‌ام ؛ زشتى ، هلاكت ، نابودى و شقاوت بر شما باد كه به ما استغاثه كرديد ، و ما را به يارى خود خوانديد ، ما دعوت شما را پذيرفتيم و شما به سوى بيعت ما مانند مگس ، شتاب گرفتيد ! اكنون كه به سوى شما آمديم مانند پروانه سبك فرو ريختيد ، و به سوى شر و بدى رو كرديد و شمشيرهاى دشمنان ما را به روى ما كشيديد بىآن‌كه آنها عدل و دادى در ميان شما فاش كنند ، و از ما گناهى نسبت به شما صادر شده\r\n\r\n","description":"","footnote":"","page_name":" 43 ","page_number":43},
  {"content":"\r\n\r\nباشد . آگاه باشيد كه لعنت خدا بر ستم‌كاران است ! پس بر آن مردم غدار با شمشيرِ از نيام‌كشيده حمله مىكرد و مىفرمود :\r\nمن فرزند على آن مرد عالم صالح هستم از آل هاشم و در مقام مفاخره ، اين افتخار براى من بس است .\r\n« او همواره جهاد مىكرد تا بسيارى از شجاعان سپاه كوفه را به خاك هلاكت انداخت و در درياى جنگ فرو مىرفت و از مرگ ، انديشه نمىكرد . » « 1 »\r\nابن ابى الحديد مىنويسد : « كيست در شجاعت مانند امام حسين بن على عليه السلام كه در ميدان كربلا گفتند : ما شجاع‌تر از او كسى را نديديم در حالى كه انبوه مردم بر او حمله‌ور شده ، و از برادران ، اهل و ياران جدا شده باشد ، مانند شير رزمنده ، سواران را درهم مىشكست و چه گمان مىبرى به مردى كه راضى به پستى نشد ، و دست در دست آنها نگذارد تا كشته شد . » « 2 »\r\n\r\n\r\n","description":"","footnote":"\r\n( 1 ) 24 . الاتحاف ؛ ص 17 و 20 .\r\n( 2 ) 25 . شرح نهج البلاغة ابن ابي الحديد ؛ ج 3 ، ص 482 .\r\n","page_name":" 44 ","page_number":44},
  {"content":"\r\n\r\n\r\nدرس عزم و اراده\r\n\r\nاحاديث\r\nقَالَ أَمِيرُالْمُؤْمِنِينَ عليه السلام : أَصْلُ الْعَزْمِ الْحَزْمُ وَ ثَمَرَتُهُ الظَّفَر .\r\nقَالَ أَمِيرُالْمُؤْمِنِينَ عليه السلام : مِنَ الْحَزْمِ قُوَّةُ الْعَزْمِ .\r\nقَالَ أَمِيرُالْمُؤْمِنِينَ عليه السلام : لَاتَعْزِمْ عَلَى مَا لَمْ تَسْتَبِنِ الرُّشْدَ فِيهِ .\r\n\r\nعظمت در تصميم\r\nعظمت در تصميم به معناى عزم راسخ‌داشتن به انجام و پايان كار ، به طورى كه هيچ‌گاه و به هيچ‌گونه از عزم خود باز نگردد ، و در تصميم خود سستى نورزد ؛ از آغاز كار ، ملاحظه پايان و عاقبت آن را بنمايد و هشيارانه تصميم بگيرد .\r\nاكنون بخوانيد كه امام حسين عليه السلام چگونه با پيش‌بينى پايان كار ، وارد ميدان شد و سخنان او چگونه از شعور خطيرش بر مىخاست . آن‌گاه كه عزم خروج از مكه و سفر به عراق را داشت اين خطبه را خواند :\r\nالْحَمْدُللهِ ، وَ ماشاءَاللهُ وَلا قُوَّةَ الا بِاللهِ ، وَ صَلَّى اللهُ عَلى رَسُولِهِ خُطَّ الْمَوْتُ عَلى وُلْدِ آدَمَ مَخَطَّ الْقَلادَةِ عَلى جيدِ الْفَتاةِ ، وَما اوْلَهَني الى اسْلافي اشْتِياقَ يَعْقُوبَ الى يُوسُفَ ، وَ خِيرَلي مَصْرَعٌ انَا لاقيهِ كَأَنِّي بِاوْصالي تَقَطَّعُها عُسْلانُ الْفَلَواتِ بَيْنَ النَواويسِ ، وَ كَرْبَلا فَيَمْلَانَّ مِنّي اكْراشاً جَوْفاً ، وَ اجْرِبَةً سَغْباً لا مَحيصَ عَنْ يَوْم خُطَّ بِالْقَلَمِ رِضَي اللهِ رِضانا اهْلَ الْبَيْتِ نَصْبِرُ عَلى بَلائِهِ ، وَ يُوَفَّيْنا اجُورَ الصّابِرينَ لَنْ تَشْذَ\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nعَنْ رَسُولِ اللهِ لُحْمَتُهُ بَلْ هِي مَجْمُوعَةٌ لَهُ في حَظيرَةِ الْقُدسِ تَقِرُّ بِهِمْ عَيْنُهُ وَ يُنَجِّزُ بِهِمْ وَعْدَهُ الا فَمَنْ كانَ باذِلًا فينا مُهْجَتَهُ ، وَ مُوَطِّناً عَلى لِقاءِ اللهِ نَفْسَهُ فَلْيَرْحَلْ مَعَنا فَانّني راحِلٌ مُصْبِحاً انْ شاءَ اللهُ تَعالى . « 1 »\r\nسپاس براى خداست و آنچه خواست اوست مىشود و نيرويى جز به خدا نيست و درود خدا بر پيغمبرش .\r\nمرگ ، بر فرزندان آدم نوشته شده و آنها را احاطه كرده ، مانند گردن بند بر گردن دختر جوان . من بسيار مشتاق به ديدار گذشتگان خويشم همان‌گونه كه يعقوب مشتاق ديدار يوسف بود . براى من قتلگاهى است كه من آن را خواهم ديد . گويا مىبينم كه در ميان نواويس و كربلا ، گرگان بيابان ، رگ‌هاى مرا پاره مىكنند تا شكم‌هاى گرسنه خود را سير نمايد . از چنان روزى كه با قلم قضا نوشته شده گريزى نيست ، رضاى خدا رضاى ما خاندان است . بر بلاى او صبر مىكنيم تا به ما مزد صابران عطا فرمايد . هرگز پاره تن پيغمبر از او جدا نشود ، بلكه با او در حظيره قدس در يك جا باشد ، چشمش به پاره‌هاى تنش روشن شود و به واسطه ايشان به وعده خود وفا كند .\r\nآگاه باشيد ! هركس از ريختن خون خويش در راه ما دريغ ندارد ، و دل به شهادت و لقاى خدا مىنهد با ما كوچ كند كه من بامداد كوچ خواهم كرد . ان شاء الله تعالى .\r\nاين بود منطق امام حسين ، و سخنان شور انگيز و قاطع او در برابر كسانى كه وى را از تصميمى كه داشت باز مىداشتند .\r\nبسا اشخاصى كه هدف و مبدأ بزرگى را در نظر مىگيرند و برنامه‌هايى\r\n\r\n\r\n","description":"","footnote":"\r\n( 1 ) . سمو المعني ؛ ص 115 .\r\n","page_name":" 46 ","page_number":46},
  {"content":"\r\n\r\nعالى اعلام مىكنند ، اما در ميانه راه ، آن گاه كه در برابر خطر قرار گرفتند برنامه را فراموش مىكنند يا هنگامى كه مال ، اعتبار و مقامى به آنها پيشنهاد كردند مال و مقام يا شهوت‌رانى ، آنها را ذليل و بيچاره ساخته و از هدف خود چشم‌پوشى مىنمايند ؛ اين افراد از هدف خود دست مىكشند . اينان علاوه بر آن‌كه در ميدان فضيلت ، سهمى نصيبشان نمىشود دامنشان به عيب و ننگ ، آلوده مىگردد و اگر از آغاز سخنى نمىگفتند و برنامه‌اى اعلام نمىكردند شرافت و ايمانشان كمتر زيان مىديد .\r\n\r\nعزم حسينى\r\nامام حسين عليه السلام در اينجا نيز مانند جدّ و پدرش از تمام كسانى كه براى حق و به نام عدل قيام كردند برنده ميدان بود ، و وقتى با همه نوع خطرى مواجه شد و هرگونه اسبابى كه ديگران را ناچار به تسليم مىساخت فراهم گشت ، فرمود :\r\nنه ، به خدا سوگند ! به خوارى دست در دست شما نمىگذارم و چون بندگان از جهاد فرار نمىكنم . اى بندگان خدا ! من پناه مىبرم به پروردگار خودم و پروردگار شما ازاينكه مرا سنگباران كنيد ، و پناه مىبرم به خدا از هر متكبرى كه ايمان به روز قيامت ندارد .\r\nو نيز فرمود :\r\nثُمَّ ايْمُ اللهِ لا تَلْبِثُونَ بَعْدَها الّا كَرَيْثِ ما يُرْكَبُ الْفَرَسُ حَتّى تَدُورَ بِكُمْ دَوْرَ الرَّحى ، وَ تَقْلُقَ بِكُمْ قَلَقَ الْمَحْوَرِ عَهْدٌ عَهَدَهُ الى ابي عَنْ جَدّي فَأَجْمِعُوا امْرَكُمْ ، وَ شُرَكائَكُمْ ثُمَّ لا يَكُنْ امْرُكُمْ عَلَيْكُمْ غُمَّةً ثُمَّ اقْضُوا الي وَلا تُنْظِرُونَ انِّي تَوَكَّلْتُ عَلَى اللهِ رَبِّي وَ\r\n\r\n","description":"","footnote":"","page_name":" 47 ","page_number":47},
  {"content":"\r\n\r\nرَبِّكُمْ ما مِنْ دابَّة الّا هُوَ آخِذٌ بِناصِيَتِها انَّ رَبِّي عَلى صِراطٍ مُسْتَقيم « 1 »\r\nبه خدا سوگند ! بعد از من درنگ مكنيد مگر به مقدارى كه كسى بر اسب نشيند ، تا روزگار بر شما چون آسياب گردد و چون محور ، مضطرب شويد ؛ عهدى است كه پدرم از جدم مرا به آن خبر داده است . پس شما كار خود را فراهم كنيد و همكارانتان را گرد آوريد و بر من بتازيد و مرا مهلت ندهيد ، من بر خدايى كه پروردگار من و شماست توكل كرده‌ام ، هيچ جنبنده‌اى نيست مگر آن‌كه ناصيه او به دست خداست ، به‌درستىكه پروردگار من بر صراط مستقيم است .\r\n\r\nعظمت در مردانگى\r\nدر اين عظمت نيز امام حسين عليه السلام مقامى عجيب و سخت شگفت‌انگيز داشت و مردانگى در وجود او به حد اكمل نمايش يافت . شايد برجسته‌ترين موارد ظهور مردانگى آن حضرت ، زمانى بود كه سپاه كفرپيشه ، او و اصحابش را تير باران نمودند . امام حسين عليه السلام برخاست نگاهى به آن تيرها و نگاهى به اصحاب كرد ؛ سپس فرمود :\r\nبر خيزيد ! خدا شما را رحمت كند ، و از مرگى كه چاره‌اى از آن نيست پيشواز نماييد ، اينك اين تيرها فرستاده‌هاى اين مردم به سوى شمايند .\r\nاصحاب برخاستند و ساعتى را با آنها نبرد كردند تا جمعى از آنان به شهادت رسيدند . در اين هنگام امام حسين ، دست بر محاسن شريف زد و فرمود :\r\n\r\n\r\n","description":"","footnote":"\r\n( 1 ) . نفس‌المهموم ؛ ص 225 .\r\n","page_name":" 48 ","page_number":48},
  {"content":"\r\n\r\nخشم خدا بر يهود شدت يافت وقتى براى او فرزندى قرار دادند ، و غضب خدا بر نصارا سخت شد وقتى او را ثالث ثلاثه خواندند . و غضب خدا بر مجوس سخت شد وقتى آفتاب و ماه را به جاى خدا پرستيدند ، و خشم خدا شدت يافت بر قومى كه هم‌كلام و متفق براى كشتن پسر دختر پيغمبر خودشان شدند ، به خدا آنها را به آنچه مىخواهند جواب نمىدهم تا اينكه خدا را ملاقات كنم در حالى كه به خون خود خضاب شده باشم .\r\nجمله‌اى كه از مردانگى امام حسين هراس‌انگيز است اين است كه فرمود :\r\nلا وَاللهِ لا اعْطيكُمْ بِيَدي اعْطاءَ الذَليلِ ، وَ لا افِرُّ فِرارَ الْعَبيدِ يا عِبادَاللهِ انِّي عُذْتُ بِرَبَّي وَ رَبَّكُمْ انْ تُرْجَمُونِ اعُوذُ بِرَبِّي وَ رَبِّكُمْ مِنْ كُلِّ مَتَكَبِّر لا يُؤْمِنُ بِيَوْمِ الْحِسابِ . « 1 »\r\nقُومُوا رَحِمَكُمُ اللهُ الَي الْمَوْتِ الَّذي لابُدَّ مِنْهُ فَانَّ هذِهِ السّهامَ رُسُلُ الْقَوْمِ الَيْكُمْ\r\nاشْتَدَّ غَضَبُ اللهِ عَلَى الْيَهُودِ اذْ جَعَلُوا لَهُ وَلَداً ، وَ اشْتَدَّ غَضَبُهُ عَلَى النَّصارى اذْ جَعَلُوهُ ثالِثَ ثَلاثَة ، وَ اشْتَدَّ غَضَبُهُ عَلَى الْمَجُوسِ اذْ عَبَدُوا الشَّمْسَ وَالْقَمَرَ دُونَهُ ، وَاشْتَدَّ غَضَبَهُ عَلى قَوْم اتَّفَقَتْ كَلِمَتُهُمْ عَلي قَتْلِ ابْنِ بِنْتِ نَبِيِّهِمْ اما وَاللهِ لااجيبُهُمْ الى شَيء مِمّا يُريدُونَ حَتّى الْقَى اللهَ وَانَا مُخَضَّبٌ بِدَمي « 2 »\r\nقُومُوا رَحِمَكُمُ اللهُ الَي الْمَوْتِ\r\nاما وَاللهِ لا اجيبُهُمْ . . .\r\nو ديگر اينكه فرمود :\r\n\r\n\r\n","description":"","footnote":"\r\n( 1 ) . سمو المعني ؛ ص 117 .\r\n( 2 ) . سمو المعني ؛ ص 118 .\r\n","page_name":" 49 ","page_number":49},
  {"content":"\r\n\r\nاين دو جمله با كمال وضوح ، مردانگى امام حسين عليه السلام را آشكار مىسازد كه در چنان موقف مهيب و وحشتناكى هيچ‌گونه بيم و هراس ، شكست و خودباختگى بر وجود او مستولى نگشت ؛ اصحاب را به استقبال از مرگ دعوت فرمود مانند آن‌كه آنها را برخوان لذيذترين غذاها بخواند .\r\nو به حق هم آن مرگى كه امام حسين به آن دعوت مىكرد ، لذت‌بخش بود ؛ زيرا او مىخواست با باطل نبرد كند و برهان خداوند كه مبدأ او بود ، در پيش چشمانش ترسيم شود و صداى خدا را كه صداى ضمير و وجدان پاك و ايمان سرشارش بود مىشنيد و جز اين كلمات چيزى ديگر نمىديد : خدا ، پيغمبر خدا ، قرآن ( كتاب خدا ) .\r\n\r\n","description":"","footnote":"","page_name":" 50 ","page_number":50},
  {"content":"\r\n\r\n\r\nدرس صبر\r\n\r\nاحاديث\r\nقَالَ أَمِيرُالْمُؤْمِنِينَ عليه السلام : الصَّبْرُ صَبْرَانِ ؛ صَبْرٌ عِنْدَ الْمُصِيبَةِ حَسَنٌ جَمِيلٌ وَ أَحْسَنُ مِنْ ذَلِكَ الصَّبْرُ عِنْدَ مَا حَرَّمَ اللهُ عَزَّوَجَلَّ عَلَيْكَ . « 1 »\r\nقَالَ أَمِيرُالْمُؤْمِنِينَ عليه السلام : الصَّبْرُ مِنَ الْايمانِ كَالرَّأسِ مِنَ الْجَسَدِ لا خَيْرَ في جَسَد لا رَأْسَ مَعَهُ ، وَ لا في ايمان لا صَبْرَ مَعَهُ . « 2 »\r\nقَالَ أَمِيرُالْمُؤْمِنِينَ عليه السلام : اطْرَحْ عَنْكَ وارِداتِ الْهُمُومِ بِعَزائِمِ الصَّبْرِ ، وَ حُسْنِ اليَقينِ . « 3 »\r\n\r\nمرد صبر\r\nامام حسين عليه السلام در مقام صبر ، امتحانى داد كه دوست و دشمن از عظمت آن در شگفتى ماندند و حتى فرشتگان آسمان نيز از آن صبر و شكيبايى در تعجب فرو رفتند .\r\nبرحسب فقره‌ى زيارت ناحيه مقدسه :\r\nوَ قَدْ عَجَبَتْ مِنْ صَبْرِكَ مَلائِكَةُ السَّماوات . « 4 »\r\n\r\n\r\n","description":"","footnote":"\r\n( 1 ) . كافي ؛ ج 2 .\r\n( 2 ) . شرح نهج البلاغة ابن ابي الحديد ؛ ج 1 ، ص 107 .\r\n( 3 ) . همان ؛ ص 105 .\r\n( 4 ) . بحارالانوار ؛ ج 98 ، ص 240 .\r\n","page_name":" 51 ","page_number":51},
  {"content":"\r\n\r\nظهور اين فضيلت از آن حضرت به نوعى شد كه سخن از صبر و خويشتن‌دارى آن امام شهيد ، توضيح واضحات است . با اين حال ، از جهت فايده اخلاقى ، چند قسم از اقسام عالى صبر را بيان مىكنيم و سپس موقف عظيم و بىنظير آن حضرت را در هريك نشان مىدهيم :\r\n\r\nصبر در جهاد\r\nصبر در جهاد اين است كه مجاهد راه خدا به واسطه‌ى ايجاد جراحات و زخم اسلحه ، پشت به ميدان نكند و از زخم‌هاى كارى ، پريشان خاطر نشود و روحيه‌اش از يورش و حمله دسته‌جمعى قواى مسلح دشمن ضعيف نگردد .\r\nيكى از علل فتوحات مسلمانان درصدر اسلام اين بود كه مسلمين براى كسب ثواب و فوز به قرب خدا در ميدان‌هاى نبرد ، آسوده خاطر و با اطمينان ، صابرانه جهاد مىكردند . قرآن اين مردم را مدح نموده ، و از صبر آنان تمجيد كرده است :\r\n« وَ الصّابِرينَ فِي الْبَأساءِ وَ الضَّرّاءِ ، وَ حينَ الْبَأسِ » . « 1 »\r\nو در آيه‌اى ديگر مىفرمايد :\r\n« كَمْ مِنْ فِئَة قَليلَة غَلَبَتْ فِئَةً كَثيرَةً بِاذْن‌ِاللهِ وَاللهُ مَعَ الصّابِرينَ » . « 2 »\r\nاين افتخار ، در ميدان‌هاى جهاد اسلامى در درجه نخست ، نصيب على عليه السلام و خاندان پاكش بود . آنان در هيچ‌يك از جنگ‌ها ، از جهاد ، روى نگرداندند . على عليه السلام در جنگ بدر ، حنين ، احزاب و غزوات ديگر شركت داشت . او در\r\n\r\n\r\n","description":"","footnote":"\r\n( 1 ) . بقره ؛ 177 .\r\n( 2 ) . همان ؛ 249 .\r\n","page_name":" 52 ","page_number":52},
  {"content":"\r\n\r\nنهايت صبر و تحمل ، ثابت قدم بود به طورى كه در جنگ احد ، نود جراحت بر بدنش وارد شد اما هم‌چنان مىجنگيد و از پيغمبر و اسلام مردانه و صادقانه دفاع مىنمود . برادر آن حضرت ، جعفربن ابىطالب در جنگ موته بيش از هفتاد زخم شمشير و نيزه بر بدنش وارد شد . آن مجاهد راه خدا ، پرچم اسلام را نگاه داشت تا دست‌هايش را قطع كردند و همچنان ثبات ورزيد تا او را برحسب بعضى تواريخ ، به دو نيمه ساختند .\r\nامام حسين عليه السلام به روايت ابن اثير و مسعودى و نقل عقاد ، سى و سه طعن نيزه و سى و چهار زخم شمشير و خنجر برداشت كه اين شصت و هفت زخم به غير از زخم تيرها بود .\r\nعقاد نقل مىكند : « مجموع جراحاتى كه اثر آن در لباس امام حسين عليه السلام هويدا بود ، صد و بيست جراحت بود ؛ حتى از بعضى روايات استفاده مىشود كه مجموع جراحات وارده از شمشير ، تير ، نيزه و سنگ بر آن بدن عزيز خدا بيش از سيصد و ده جراحت بوده است و تمام اين زخم‌ها از پيش رو و سينه مطهر بر آن حضرت رسيده بود . » « 1 »\r\nامام حسين عليه السلام با اين كثرت جراحات ، باز هم جنگ مىكرد و رجز مىخواند و تا ممكن بود سواره و سپس پياده به سپاه دشمن مردانه حمله مىكرد ؛ حتى آن وقتى كه بر زمين مىافتاد با كمك شمشير برمىخاست و آن مردمى كه ننگ عالم انسانيت شدند را از خود دور مىگرداند و دفاع مىكرد و صبر مىنمود .\r\n\r\n\r\n","description":"","footnote":"\r\n( 1 ) . قمقام زخار ؛ ص 468 ابوالشهداء ؛ ص 188 - مروج الذهب ؛ ج 3 ، ص 11 .\r\n","page_name":" 53 ","page_number":53},
  {"content":"\r\n\r\n\r\nصبر بر بلا\r\nاين نوع صبر ، از صبر بر جراحات و آلام بدنى به مراتب دشوارتر و طاقت‌فرساتر است . اما امام حسين عليه السلام ، كه صبر و شكيبايىاش از كوه‌هاى عالم بيشتر بود ، در داغ مرگ جوانان و برادران ، و مصيبت بهترين اصحاب و ياران كه همه را با لب تشنه در پيش رويش به فجيع‌ترين وضعيتى به شهادت مىرساندند و بدنشان را پاره پاره مىكردند ، صبرى كرد كه از آغاز عالم تا به حال ، چنان صبرى از كسى آشكار نشده است .\r\nآغوش آن امام ، قتلگاه طفل شش ماهه‌اش گرديد .\r\nبرادرزاده سيد شهيدان كربلا در آغوش آن امام مظلوم به شهادت رسيد .\r\nكودك خردسال ديگرش را كه لرزان از خيمه بيرون آمده بود با ضربت عمود ، تشنه كام كشتند .\r\nاو در تمام اين مصيبات جانكاه ، صبر كرد ؛ حتى كودكى را كه شمشير دشمن دستش را قطع كرده بود مانند مردان دنياديده امر به صبر مىكرد و مىفرمود :\r\nيَا ابْنَ اخي ! اصْبِرْ عَلي ما نَزَلَ بِكَ ، وَ احْتَسِبْ في ذلِكَ الخَيْرَ . « 1 »\r\nاى برادرزاده من ! صبركن برآنچه كه برتو ( از بلاها و مصيبت‌ها ) وارد شده و اينها را خير حساب كن !\r\nامام حسين عليه السلام اهل بيتش را در معرض اسيرى مىديد و با اينكه اين مصيبت براى اوكه مجسمه غيرت ومردانگى بود - ، بسيار سخت و جانگداز مىنمود ، صبر فرمود و آنها را به صبر ، وقار ، خاموشى و خويشتن‌دارى سفارش\r\n\r\n\r\n","description":"","footnote":"\r\n( 1 ) . بحار الانوار ؛ ج 45 ، ص 54 .\r\n","page_name":" 54 ","page_number":54},
  {"content":"\r\n\r\nمىكرد و به رحمت خدا مژده داده و مىفرمود :\r\nوَ رَحْمَةُ اللهِ لاتُفارِقُكُمْ فِي الدُّنْيا وَ الْاخِرَةِ\r\n\r\nصبر در هنگامه غضب\r\nپيامبر اعظم صلّىالله عليه و آله در روايتى مىفرمايند : « نيرومند كسى است كه به هنگام خشم ، مالك خويش گردد . » « 1 »\r\nامام حسين عليه السلام هرگز تحت تأثير خشم و غضب ، كارى را انجام نداد ؛ او به هنگام غضب ، بر خود مسلط بود و اگر تمام عوامل خشم فراهم مىشد ، آن حضرت از طريق اعتدال و ميانه‌روى و راه صواب به قدر چشم برهم‌زدنى بيرون نمىشد .\r\nعلائلى مىنويسد : غلامى از غلامان حضرت ، آب بر دست مباركش مىريخت ؛ ظرف آب از دست غلام در طشت افتاد ، آب طشت بر روى مقدس ايشان پاشيد . غلام عرض كرد : اى آقاى من !\r\n« وَالْكاظِمينَ الْغَيْظَ » .\r\nفرمود : « خشمم را فرو خوردم . » غلام گفت :\r\n« وَالْعافينَ عَنِ النّاسِ »\r\n. فرمود : « تو را عفو نمودم » . عرض‌كرد :\r\n« وَاللهُ يُحِبُّ الْمُحْسِنينَ » .\r\nفرمود :\r\nاذْهَبْ فَانْتَ حُرٌّ لِوَجْهِ اللهِ الْكَريم « 2 »\r\nبرو كه تو در راه خدا آزادى !\r\n\r\n\r\n","description":"","footnote":"\r\n( 1 ) . بحار الانوار ؛ ج 74 ، ص 151 .\r\n( 2 ) . سمو المعني ؛ ص 161 .\r\n","page_name":" 55 ","page_number":55},
  {"content":"\r\n\r\nيكى از نمايش‌هاى حُسن خلق و كَرَم آن حضرت كه نشان مىدهد آن امام شهيد در برابر عوامل غضب ، خشم و كينه ، كمال قدرت و ايستادگى را داشت ، سيراب‌كردن لشكر حرّ است .\r\nوقتى لشكر حرّ در گرمگاه روز رسيدند و حضرت ، تشنگى را مشاهده كرد فرمان داد تا به آنها و اسب‌هايشان آب بياشامند . برحسب امر امام ، تمام سپاه دشمن را از مرد و مركَب ، سيراب كردند و بر پاها و شكم چهارپايانشان آب پاشيدند .\r\nعلى بن طعان محاربى گفت : من پس از همه رسيدم ؛ آن بحر كَرَم و نورِ ديده‌ى ساقى كوثر مرا به آن حال ديد ؛ به زبان مبارك و در نهايت لطف و مرحمت به لغت حجاز فرمود :\r\nيَابْنَ اخِى انْخِ الراوِيَة\r\nبرادرزاده ! شتر را بخوابان .\r\nمن معناى كلام امام را ندانستم ، امام دانست كه نفهميدم پس فرمود :\r\nانْخِ الْجَمَلَ\r\nشتر را بخوابان .\r\nمن شتر را خوابانيدم . سپس فرمود :\r\nاخنث السِقا\r\nدهانه مشك را بر گردان و آب بنوش !\r\nمن نتوانستم . امام پيش آمد و دهانه مشك را به دست مبارك پيچيد تا آب\r\n\r\n","description":"","footnote":"","page_name":" 56 ","page_number":56},
  {"content":"\r\n\r\nنوشيدم . « 1 »\r\nاز نمونه‌هاى ديگر صبر آن حضرت ، امتناع او از شروع جنگ بود . با اينكه مىدانست آن لشكر كفر پيشه به هيچ وجه بر او و عزيزانش رحم نمىكنند و با اينكه از آنها رفتارها و حركاتى سر مىزد كه صبر بر آن اعمال نكوهيده ، دشوار بود ، آن حضرت ، حجت را بر آنها تمام ساخت و نه خود و نه اصحابش دست به اسلحه نبردند .\r\nچون نامه ابن زياد به حرّ رسيد و در آن دستور داده بود كه حرّ بر امام حسين عليه السلام كار را تنگ بگيرد و ايشان را در بيابانى بىآب و سبزه فرود آورد ، زهير بن القين به امام عرض كرد : « به خدا قسم ! آن سپاهى كه پس از اينها بيايند بسى بيشتر باشند ، اجازه بده تا هم اكنون با اين گروه نبرد كنيم . » آن حضرت فرمود : « من ابتدا جنگ را شروع نمىكنم . »\r\nهمچنين وقتى آب را بر روى امام و اصحابش بسته بودند و همه لشكريان آن حضرت از زن و مرد ، كوچك و بزرگ ، جوان و پير ، بيمار و سالم ، حتى اسب‌ها و مراكب ، تشنه بودند و صيحه‌ى تشنه‌كامان همواره به گوش امام مىرسيد ، ايشان از شروع جنگ ، خوددارى فرمود .\r\nحتى زمانى كه جرثومه شرارت و خباثت ، شمر ملعون روز عاشورا به خيام طاهره نزديك شد و در پيرامون خيمه‌هاى جلالت و عظمت مىگرديد تا نقطه‌اى را كه از آنجا مىتوان به خيام و لشكرگاه امام ، حمله كرد معيّن سازد ، خندقى را ديد كه آتش در آن افروخته‌اند ؛ بانگ برداشت و به امام جسارت\r\n\r\n\r\n","description":"","footnote":"\r\n( 1 ) . قمقام زخار ؛ ص 350 .\r\n","page_name":" 57 ","page_number":57},
  {"content":"\r\n\r\nكرد . مسلم بن عوسجه كه در تيراندازى مهارت داشت اجازه خواست شمر را با تير بزند و زمين را از لوث وجود خبيث آن دشمن خدا پاك سازد . حضرت اجازه نفرمود ؛ زيرا از شروع‌كردن جنگ كراهت داشت ؛ « 1 » مثل اينكه مىخواست جنگش با آنها صورت دفاع داشته باشد .\r\n\r\n\r\n","description":"","footnote":"\r\n( 1 ) . ابوالشهداء ؛ ص 172 - قمقام زخار ؛ ص 390 .\r\n","page_name":" 58 ","page_number":58},
  {"content":"\r\n\r\n\r\nفقه عزادارى\r\n\r\n","description":"","footnote":"","page_name":" 59 ","page_number":59},
  {"content":"\r\n . \r\n","description":"","footnote":"","page_name":" 60 ","page_number":60},
  {"content":"\r\n\r\n\r\nمقاتل معتبر\r\nس . مقاتل معتبر اعم از فارسى و عربى از نظر حضرتعالى كدام‌اند ؟\r\nج . مقاتل معتبر ، متعدد است ، مثل نفس‌المهموم و ابصار العين و مقتل مقرم و قمقام زخار و مقتل بحار الانوار .\r\n\r\nمجلس عزادارى به صورت تئاتر\r\nس . اخيراً مطرح مىشود كه مجالس عزادارى خصوصاً عزاى سيدالشهدا عليه السلام از صورت سنّتى و روضه‌خوانى و استماع آن خارج بشود و به صورت نمايشى و تئاترى تبديل گردد ، بلكه به اين مطلب اصرار مىورزند . نظر مباركتان را بيان فرماييد .\r\nج . اقامه‌ى عزاى آن بزرگوار بايد با ذكر مصائب از كتب صحيحه معتبره توسط ذاكرين و علماى محترم با حفظ شئون اهل بيت عليهم‌السلام باشد و به صورت تئاتر درآوردن معمولًا خالى از لوازم فاسده و غير شرعى نيست .\r\n\r\nخواندن روضه بى سند\r\nس . خواندن روضه بىاساس يا مشكوك توسط مدّاح و يا سخنران ، چه حكمى دارد ؟\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nج . خواندن روضه بىاساس ، جائز نيست ، و خواندن چيزى كه احتمال صحت آن را مىدهد اگر به صورت احتمال باشد ، اشكال ندارد .\r\n\r\nخصوصيات مداح\r\nس . به نظر حضرتعالى ، يك مدّاح اهل بيت عليهم‌السلام چه خصوصياتى بايد داشته باشد ؟\r\nج . مدّاحى اهل بيت عصمت و طهارت سلام الله عليهم اجمعين ، چنانچه براى خدا باشد عبادت است و اجر عظيم دارد و به همين جهت مداح بايد اهل تقوا و مقيّد باشد اشعارى كه مىخواند خلاف واقع و دروغ نباشد و اين عبادات را تا مىتواند به قصد قربت انجام دهد تا از مثوبات آن برخوردار شود هر چند گرفتن مزد در برابر آن اشكال ندارد .\r\n\r\nمداحى با ريتم موسيقى و غنا\r\nس . آيا مداحى كه با ريتم موسيقى و به صورت غنا خوانده شود ، حرام است ؟\r\nج . بلى ، حرام است .\r\n\r\nصداى زنان نوحه‌خوان\r\nس . در برخى مواردِ مرثيه‌خوانى و يا مداحى زنان در مجالس زنانه ، صداى آنان به گوش مردان مىرسد . آيا اين عمل جايز است ؟\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nج . اگر صداى آنان موجب لذت‌بردن مردان و تحريك شهوت گردد ، جايز نيست .\r\n\r\nتقليد صداى حيوانات در عزادارى\r\nس . در برخى از جلسات مذهبى و عزادارى ، براى اظهار نهايت تذلّل در برابر اهل بيت عليهم‌السلام ، عدّه‌اى صداى حيوانات ، مانند سگ از خود در مىآورند . حكم شرعى آن را بيان فرماييد ؟\r\nج . چون در انظار ، موهن است ، سزاوار است اظهار ارادت و ولايت خود را در صورت‌هاى جالب و تحسين‌آميز انجام دهند .\r\n\r\nبرهنه‌شدن هنگام سينه‌زنى\r\nس . آيا سينه‌زنى به صورتى كه از كمر به بالا برهنه شوند ، در عزادارى سيّدالشهدا عليه السلام جائز است ؟\r\nج . اگر مستلزم نگاه نامحرم نباشد ، اشكال ندارد .\r\n\r\nپابرهنه‌رفتن در عزادارى\r\nس . بعض عزاداران به خود گِل مىمالند و با پاى برهنه راه مىروند . اين نحوه عزادارى چه حكمى دارد ؟\r\nج . اين‌گونه امور كه در محلّى طبق مرسوم آن محل به وسيله آن ، اظهار حزن و عزا نسبت به سالار شهيدان عليه السلام\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nبنمايند ، چنانچه ضرر معتد به براى جسم و جان نداشته باشد ، مانعى ندارد .\r\n\r\nگريبان چاك‌زدن\r\nس . حكم چاك‌زدن گريبان و بر سر و صورت زدن در مصيبت امام حسين عليه السلام چيست ؟\r\nج . بر سر و صورت زدن و گريبان چاك‌زدن در مصيبت آن بزرگوار ، مانعى ندارد .\r\n\r\nهروله\r\nس . « هروله » در جلسات عزادارى چه حكمى دارد ؟\r\nج . گاه مىشود كه اشخاص مصيبت‌زده از شدّت تأثر از جا بر مىخيزند و مىروند و مىآيند و خود را مىزنند و فرياد مىكنند ؛ اگر كسى در مصيبت حضرت سيدالشهدا سلام‌الله‌عليه كه اعظم مصائب است واقعاً چنين حالى پيدا كند ، يا مثل تباكى چنين حالى را دارد نمىتوان اين حالات را اهانت دانست . در اين موارد سليقه‌ها مختلف است ؛ بحسب ازمنه و امكنه فرق پيدا مىكند و عرف عام را بايد ملاك دانست . آنچه لازم است اين است كه همه بر حفظ و شكوه و عظمت و حقيقت و وقار قدس و ملكوتى اين برنامه و نشان دادن كمال حزن و اندوه خود اهتمام نمايند .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n\r\nپوشيدن لباس مشكى در عزادارى\r\nس . آيا كراهتى كه در پوشيدن مشكى وجود دارد ، لباس عزاى امام حسين عليه السلام را هم شامل مىشود ؟\r\nج . پوشيدن لباس سياه در عزاى امام حسين عليه السلام مطلوب است .\r\n\r\nتعزيه‌خوانى\r\nس . نظرتان راجع به تعزيه‌خوانى چيست ؟\r\nج . تعزيه و شبيه‌خوانى ، اگر مشتمل بر آلات لهو ، از قبيل طبل و شيپور و صنج نباشد و اشعار دروغ و غنا نخوانند و مرد ، لباس زنان را نپوشد ، اشكال ندارد .\r\n\r\nآلات موسيقى در عزادارى\r\nس . استفاده از آلات موسيقى ، مثل طبل ، صنج ، نى ، ارگ و مانند آنها در خلال عزادارى چه حكمى دارد ؟\r\nج . جائز نيست .\r\n\r\nنماز ظهر عاشورا\r\nس . در ظهر عاشورا ، عزاداران براى شور و اظهار حزن ، آماده مىشوند و از طرفى وقت نماز ظهر مىشود ؛ وظيفه مؤمنين چيست ؟\r\nج . در اين موارد ، بايد جمع بين اغراض و كسب فضائل\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nنمود ؛ هم برنامه‌اى را كه به صورت عزادارى براى حضرت سيد الشهداء عليه السلام انجام مىشود ، انجام دهيد و هم نماز ظهر را در اول وقت بجا آوريد .\r\n\r\nدسته‌هاى عزا و سد معبر\r\nس . راه‌اندازى دسته‌هاى عزادارى در كوچه و خيابان كه باعث ترافيك مىشود ، چه حكمى دارد ؟\r\nج . در حد متعارف ايام عزادارى ، اشكال ندارد .\r\n\r\nاستفاده از عَلَم\r\nس . استفاده از عَلَم چه حكمى دارد ؟\r\nج . در مراسم عزادارى سالار شهيدان حضرت ابى عبدالله الحسين عليه السلام ، استفاده از عَلَم كه تعظيم شعائر محسوب مىشود به شرط اينكه مشتمل بر مجسّمه ذيروح كه حرام است نباشد ، اشكال ندارد ؛ بلكه مطلوب است .\r\n\r\nنخل‌گردانى\r\nس . در ايام عاشورا ضريح مانندى به نام نخل را به اسم و رسم عزادارى ملبّس به البسه و اقمشه فاخره مىكنند ، با عنايت به فتواى مرحوم حضرت آيت‌الله العظمى بروجردى كه فرموده‌اند : « عزادارى در ايام عاشورا برحسب متعارف بلاد مختلف است و آنچه درهر بلدى مصداق عزادارى است مانعى ندارد . » نظر حضرتعالى در اين‌باره چيست ؟\r\n\r\n","description":"","footnote":"","page_name":" 66 ","page_number":66},
  {"content":"\r\n\r\nج . آنچه استاد عظيم الشأن ما اعلىالله‌مقامه در پاسخ سؤال مذكور فرموده‌اند مورد تأييد اينجانب است .\r\n\r\nشمع‌روشن‌كردن در شام غريبان\r\nس . آيا شمع روشن‌كردن در شام غريبان سيدالشهداء عليه السلام از مصاديق بدعت نمىباشد ؟\r\nج . اشكال ندارد .\r\n\r\nتصاوير منسوب به ائمه عليهم‌السلام\r\nس . حكم خريد ، فروش ، چاپ ، توليد و يا استفاده از عكس‌ها و پوسترهايى كه از چهره‌ى ائمه معصومين عليهم‌السلام تهيه شده است ، چگونه است ؟\r\nج . عكس‌ها و پوسترهاى مذكور ، مستند صحيحى ندارند ؛ خوب است از اين عمل خوددارى شود و مؤمنان بجاى آن ، احاديث اهل بيت عليهم‌السلام را با خطى زيبا بنويسند و آن را در منازل خود نصب نمايند .\r\n\r\nمصرف هدايا و نذورات در غير مورد\r\nس . آيا وجوهى را كه براى منظورى خاص در عزادارى هديه شده است مىتوان در موارد ديگرى غير از آن ، در عزادارى مصرف نمود ، مثل پولى كه براى غذا و اطعام داده شده ولى به مصرف خريد لوازم برسد ؟\r\nج . صرف وجوهى كه مصرفشان مورد خاص است ، در غير\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nآن مورد ، جائز نيست ، و موجب ضمان است .\r\n\r\nزنجيرهاى تيغ‌دار\r\nس . استفاده از زنجيرهايىكه داراى تيغ هستند ، چه حكمى دارد ؟\r\nج . اگر استفاده از زنجيرهاى مزبور ، باعث ضرر بدنى قابل توجهى گردد ، جايز نيست .\r\n\r\nخراشيدن صورت\r\nس . برخى در جلسات سينه‌زنى و عزادارى معصومين عليهم‌السلام در حال عزادارى صورت خود را خراش انداخته و به صورتشان خون جارى مىشود ؛ عزادارى به اين شكل چه حكمى دارد ؟\r\nج . معلوم نيست كه اين كارها به عنوان ابراز شدت تألم بر مصائب اهل‌بيت عليهم‌السلام و عزادارى براى آن بزرگواران وهن باشد . بلى ، اگر موجب ضرر قابل اعتنا شود جائز نيست .\r\n\r\n","description":"","footnote":"","page_name":" 68 ","page_number":68},
  {"content":"\r\n\r\n\r\nاشعار عاشورايى\r\n\r\n","description":"","footnote":"","page_name":" 69 ","page_number":69},
  {"content":"\r\n . \r\n","description":"","footnote":"","page_name":" 70 ","page_number":70},
  {"content":"\r\n\r\n\r\nسلطان عشق\r\n هلال ماه محرّم ز نو هويدا شد * بيا كه رايت سلطان عشق بر پا شد\r\nبيا كه رايت سلطان عشق بر پا شد * بيا كه آيت فتح و ظفر هويدا شد\r\nدرآ به مكتب حرّيت و فداكارى * بيا كه دين ز قيام حسين احيا شد\r\nشعار باطل و شرك و فساد شد محكوم * بيا كه جلوه توحيد ، عالم آرا شد\r\nاگر كه حامى حقى و يار قرآنى * بيا كه پرچم دين و جهاد برپا شد\r\nبه ملك غيرت و جانبازى و اراده وعزم * شهيد كرب و بلا ، قهرمان دنيا شد\r\nبه دشت ماريه از همت بلند حسين * كتاب همت و ايمان و صبر معنا شد\r\nحسين عدل و شهامت ، حسين آزادى * فداى دين خدا در هجوم اعدا شد\r\nبزرگ‌تر سند افتخار انسان‌ها * به خون پاك حسين شهيد امضا شد\r\nمرام‌نامه آزادى و حقوق بشر * از آن مجاهده بىنظير انشا شد\r\nدراين جهاد مقدّس ، حسين شد پيروز * يزيد ننگ‌بشر گشت وخوار ورسوا شد\r\nيزيد كيست ؟ هرآن‌كس‌كه ضدآزادىاست * هرآن‌كه دشمن قرآن و آل طه شد\r\nفداى رهبر لب‌تشنه‌اى كه در ره دين * غريب‌وبىكس و تنها به‌سوى هيجاشد\r\nدريغ و درد كه در كربلا ز ظلم خسان * جدا سر از تن پاك عزيز زهرا شد\r\nبه زير سمّ ستوران فتاد جسم حسين * خيام محترم اهل بيت يغما شد\r\nنگشت تابع ظالم كه ظلم را كوبيد * اگر چه رنج و بلايش فزون ز احصا شد\r\nبنال « لطفى صافى » كه روز عاشورا * زخون پاك شهيدان چو عيد اضحى شد \r\n\r\n","description":"","footnote":"","page_name":" 71 ","page_number":71},
  {"content":"\r\n\r\n\r\nانقلاب محرّم\r\n محرّم است و جهان پر ز انقلاب شده است * به شيون و غم و اندوه شيخ و شاب شده است\r\nز بانگ شور برانگيز القيام و جهاد * قلوب اهل ستم اندر اضطراب شده است\r\nز مكتب كَرَم و نهضت و عزاى حسين * الى الابد به سوى خلق ، فتح باب شده است\r\nبه مُلك عزّت نفس و ثبات و قوّت دين * شهيد كرب و بلا ، مالك الرّقاب شده است\r\nبراى اهل بيت پيمبر كنار شطّ فرات * ز جور فرقه‌ى كفّار ، قحط آب شده است\r\nپيمبر است غمين و على عزادار است * به روضه ، حضرت زهرا در التهاب شده است\r\nمگر حسين ز ميدان دوباره بهر وداع * به سوى خيمه‌گه زينب و رباب شده است\r\nدريغ و درد كه از سنگ كينه دشمن * ز خون ، محاسن نورانيش خضاب شده است\r\nمگر كه حضرت عبّاس باز از پى آب \r\n\r\n","description":"","footnote":"","page_name":" 72 ","page_number":72},
  {"content":"\r\n\r\n براى تشنه لبان پاى در ركاب شده است * مگر كه اصغر بىشير خسته مظلوم\r\nبه ضرب تير ستم‌پيشگان به خواب شده است * مگر يگانه شبيه نبى ، على اكبر\r\nبه عزم يارى دين ، باز بر عقاب شده است * ز ظلم دشمن دين گر چه روز عاشورا\r\nز رحم وعدل وشرف ، چهره درحجاب شده است * ز قتل سبط پيمبر اگر به ظاهر حال\r\nيزيد پست فرو مايه كامياب شده است * به رغم آل معاويه و يزيد پليد\r\nكه كيدشان همه بر باد و در تباب شده است * ربوده است دل خلق را ، قيام حسين\r\nجهان ، مسخّر آل ابوتراب شده است * نصيب شيعه آل است روضه‌ى رضوان\r\nنصيب ناصبيان ، لعنت و عذاب شده است * اساس حق و حقيقت هميشه آباد است\r\nبناى ظلم به هر بوم و بر خراب شده است * ظهور جوهر ايمان و استقامت شخص\r\nرهين عزم وى و صبر در صعاب شده است * خموش « لطفى صافى » كه در عزاى حسين\r\nقلوب اهل ولا از الم كباب شده است \r\n\r\n","description":"","footnote":"","page_name":" 73 ","page_number":73},
  {"content":"\r\n\r\n\r\nخطاب به مردم كوفه\r\n خاكتان بر سر كه فرزند پيمبر كشته‌ايد * نور چشم حضرت زهرا و حيدر كشته‌ايد\r\nشخص ايمان ، روح قرآن ، سرور آزادگان * خامس آل عبا محبوب داور كشته‌ايد\r\nدين و وجدان و شرف ، انصاف و رحم و معرفت * پاسدار پرچم الله اكبر كشته‌ايد\r\nدُرّ درياى ولايت ، شمس تابان كمال * حامى مستضعف و محروم و مضطر كشته‌ايد\r\nاى گروه بىحميّت مردم پيمان‌شكن * نور حق كز آن جهان مىبُد منوّر كشته‌ايد\r\nاز گلستان رسالت بوستان مرتضى * ارغوان و لادن و نسرين و عبهر كشته‌ايد\r\nمقتداى راد مردان سيّد خوبان حسين * حضرت عبّاس آن مير غضنفر كشته‌ايد\r\nچون على اكبر آن زيبا جوان بىهمال * شبه پيغمبر كمالات مصوّر كشته‌ايد\r\nنوجوان نورس و پيران عالى مرتبت \r\n\r\n","description":"","footnote":"","page_name":" 74 ","page_number":74},
  {"content":"\r\n\r\n كودك شش‌ماهه‌اى مانند اصغر كشته‌ايد * تا ز خود سازيد راضى پور هند نابكار\r\nشافعان عرصه‌ى فرداى محشر كشته‌ايد * قهرمانان فضيلت ، ياوران دين حق\r\nپيش چشم همسران و مام و خواهر كشته‌ايد * قاريان و زاهدان و صالحان روزگار\r\nفاتحان جبهه و محراب و منبر كشته‌ايد * مرگ بادا بر شما ، نفرين و نفرت بر شما\r\nلعن بىحد بر شما ، ننگ و مذلت بر شما \r\n\r\n","description":"","footnote":"","page_name":" 75 ","page_number":75},
  {"content":"\r\n\r\n\r\nروز عاشورا\r\n باز صبح روز عاشورا رسيد * شورش روز قيامت شد پديد\r\nباز شد بر روى خلق از خاص و عام * مكتب ايمان و ايثار و قيام\r\nمكتب تسليم و تفويض و رضا * مكتب صبر و گذشت از ما سِوا\r\nمكتب قرب و عروج و ارتقا * بينش و آگاهى و فوز لقا\r\nروز عاشورا بود روز خدا * روز احرار است و روز اوليا\r\nروز احمد ، روز زهرا و على است * روز فخر هر نبى و هر ولى است\r\nروز عبّاس و على اكبر است * روز جانبازان راه داور است\r\nجلوه‌اش هر دم بود در ازدياد * روز حق است و نخواهد شد ز ياد\r\nنور آن هرگز نخواهد شد خموش * منبع شور و قيام است و خروش \r\n\r\n","description":"","footnote":"","page_name":" 76 ","page_number":76},
  {"content":"\r\n\r\n پرچم دين ز آن بود در اهتزاز * امّت اسلام از آن سرفراز\r\nشور و شوق شيعيان از كربلاست * نفى استكبارشان از كربلاست\r\nشيعه يعنى شوق ، يعنى انتظار * شيعه يعنى ملّت امّيدوار\r\nشيعه حزب‌الله و قوم رستگار * آهنين عزم و قوى و استوار\r\nملّت توحيد و ايمان متين * پيروان رهبران راستين\r\nحق‌پرست و حق‌نهاد و حق‌مرام * مرتضى را از دل و از جان غلام\r\nدشمن تبعيض و ظلم و قلدرى * جهل و استضعاف و زور و خودسرى\r\nشيعه ، يعنى پيرو راه حسين * رهروان غزوه بدر و حنين\r\nشير مردان جهاد و اجتهاد * پاكبازان ره خير و سداد\r\nيار مظلومان و خصم ظالمان * هم‌طراز فرقه‌ى كرّوبيان \r\n\r\n","description":"","footnote":"","page_name":" 77 ","page_number":77},
  {"content":"\r\n\r\n\r\nكشته راه خدا\r\n من حسين سرجدايم * كشته‌ى راه خدايم\r\nشافع روز جزايم * خامس آل عبايم\r\nمن حسين حق‌پرستم * من خدا را عين و دستم\r\nبر همان عهد الستم * تا ابد بر جاى هستم\r\nمن حسين سرجدايم * كشته‌ى راه خدايم\r\nمن حسينم من حسينم * افتخار عالمينم\r\nآفتاب مشرقينم * عرش حق را زيب و زينم\r\nمن حسين سرجدايم * كشته‌ى راه خدايم\r\nمن حسين كربلايم * ميهمان اشقيايم\r\nمن غريب نينوايم * كشته‌ى تيغ جفايم\r\nمن حسين سرجدايم * كشته‌ى راه خدايم\r\nنور عين مصطفايم * يادگار مرتضايم\r\nزاده‌ى خيرالنسايم * قبله‌ى اهل وفايم\r\nمن حسين سرجدايم * كشته‌ى راه خدايم\r\nبحر موّاج كمالم * مهر تابان جلالم\r\nسرخوش از جام وصالم * يوسف مصر جمالم\r\nمن حسين سرجدايم * كشته‌ى راه خدايم \r\n\r\n","description":"","footnote":"","page_name":" 78 ","page_number":78},
  {"content":"\r\n\r\n درّ بحر اصطفايم * معدن جود و سخايم\r\nلنگر ارض و سمايم * مرد ميدان بلايم\r\nمن حسين سرجدايم * كشته‌ى راه خدايم\r\nمحو ذات كبريايم * غرقه‌ى بحر فنايم\r\nشاهد بزم لقايم * سيّد اهل ابايم\r\nمن حسين سرجدايم * كشته‌ى راه خدايم\r\nسبط خيرالمرسلينم * رهبر دنيا و دينم\r\nدشمن مستكبرينم * قهرمان ماء و طينم\r\nمن حسين سرجدايم * كشته‌ى راه خدايم\r\nشبل شير كردگارم * قدرت پروردگارم\r\nدين و ايمان را مدارم * سومين هشت و چارم\r\nمن حسين سرجدايم * كشته‌ى راه خدايم\r\nپاى تا سر افتخارم * مركز مجد و وقارم\r\nعرش حق را گوشوارم * دين حق را جان نثارم\r\nمن حسين سرجدايم * كشته‌ى راه خدايم\r\nعالم علم كتابم * مقتداى شيخ و شابم\r\nشافع يوم‌الحسابم * هادى راه صوابم\r\nمن حسين سرجدايم * كشته‌ى راه خدايم\r\nرونق شرع مبينم * خسرو ملك يقينم\r\nخاتم دين را نگينم * فخر و عزّت آفرينم\r\nمن حسين سرجدايم * كشته‌ى راه خدايم \r\n\r\n","description":"","footnote":"","page_name":" 79 ","page_number":79},
  {"content":"\r\n\r\n من صراط مستقيمم * محور دين قويمم\r\nعدل قرآن كريمم * من همان ذبح عظيمم\r\nمن حسين سرجدايم * كشته‌ى راه خدايم\r\nداغ ياران و جوانان * گر چه سوزاند دل و جان\r\nليك اندر راه يزدان * من گرفتم جمله آسان\r\nمن حسين سرجدايم * كشته‌ى راه خدايم\r\nدادم اندر راه داور * كودك شش ماهه اصغر\r\nهم على شبه پيمبر * هم ابوالفضل غضنفر\r\nمن حسين سرجدايم * كشته‌ى راه خدايم\r\nپيكرم گر غرق خون شد * زخم تن از حد برون شد\r\nعزّتم از آن فزون شد * دشمنم خوار و زبون شد\r\nمن حسين سرجدايم * كشته‌ى راه خدايم\r\nمكتب سرخ شهادت * عزم و ايثار و شهامت\r\nدين و صبر و استقامت * زنده كردم تا قيامت\r\nمن حسين سرجدايم * كشته‌ى راه خدايم \r\n\r\n","description":"","footnote":"","page_name":" 80 ","page_number":80},
  {"content":"\r\n\r\n\r\nمصيبت‌هاى عاشورايى ( از مرحوم حضرت آيت‌اللّه آخوند ملا محمد جواد صافى گلپايگانى رحمة اللّه )\r\n\r\n","description":"","footnote":"","page_name":" 81 ","page_number":81},
  {"content":"\r\n . \r\n","description":"","footnote":"","page_name":" 82 ","page_number":82},
  {"content":"\r\n\r\nاشاره : مرحوم حضرت آيت الله آخوند ملامحمدجواد صافى ، والد گرانقدر مرجع عاليقدر كه داراى تأليفات متعددى هستند ، در اثر ارزشمند خود بنام \" نفايس العرفان \" در پايان هر فصلى ، با توسل به حضرت اباعبدالله الحسين عليه السلام آن فصل را به پايان رسانده است . مصيبت‌هايى كه در اين بخش مىآيد از همين اثر ارزشمند انتخاب شده است . اشعار اين‌بخش نيز ، سروده‌ى آن فقيه صمدانى مىباشد .\r\n\r\nمصيبت اول\r\nآن وقتى كه هر دو دست مبارك ابىالفضل العباس قطع شده بود و تير كين بر ديده حق‌بينش نشسته و بدن اطهرش مانند خانه زنبور از كثرت زخم سنان و تير ، سوراخ سوراخ گشته و آبى كه براى اطفال حمل مىنمود بر زمين ريخته بود : آيساً من الحياة و قريباً الى المماة بود كه ملعونى با عمودى از آهن رسيد .\r\nچون ديد ، عباس ، دستى ندارد و توانائى دفاع در وجود مباركش نيست ، از خدا و رسول شرم نكرده و بر مظلومى آن جناب ترحم ننمود و چنان عمود را به قوت هر چه تمام‌تر - بر فرق مباركش زد كه مغز سرش بر شانه مبارك ريخت .\r\n چو دشت بلا از غمش تار شد * كشيد آه و از زين نگون‌سار شد\r\nور افتاد با سينه چاك چاك * بسر باد خاكم ز زين روى خاك \r\n\r\n","description":"","footnote":"","page_name":" 83 ","page_number":83},
  {"content":"\r\n\r\nنادى : يا اخاه ! ادرك اخاك العباس . چون امام حسين عليه السلام ناله برادر را شنيد : آهى از جگر كشيد و فرياد برآورد : الآن انكسر ظهرى و انقطع رجائى و قلّت حيلتى و أتى زينب ، فنادت : واعباساه !\r\n\r\nمصيبت دوم\r\nهمه شنيده و مىدانيد كه در روز عاشورا ، چند تن را سنگباران كردند . يكى قاسم‌بن الحسن عليهماالسلام است كه بدن لطيف و نازكش را سنگباران كردند ، و هدف تير و تيغ و سنگ ساختند ، و بر بىكسى و غريبى و كوچكى و تشنگى و يتيمى او ترحم ننمودند .\r\nآه آه . وا اسفاه ! در بحار است كه حميدبن مسلم گويد : جوانى را ديدم چون يك‌پاره ماه كه يك بند نعلين او گسيخته و لشكر از هر طرف چون گرگان با او در آويخته و به هر طرفى كه حمله مىكرد ، لشكر چو گوسفند از نهيب شير شجاعان ، فرارى مىشدند . عمر ابن سعد ازدى گفت : بر من گناه اين‌مردم كه اگر فرصتى يابم او را نكشم . پس فرصتى به دست آورد و از عقب قاسم باحث ، و چنان شمشيرى بر فرق مباركش نواخت كه تا پيشانى شكافت .\r\nلشكر ، اطرافش را گرفتند و بدن از گل‌نازك‌ترش را معرض تير و تيغ و سنگ ساختند . چون قاسم از اسب در غلطيد فرياد كرد : يا عمّاه ! ادركنى .\r\nامام حسين عليه السلام چون شير غاضب به جانب او روان شد . وقتى رسيد كه آن ملعون مىخواست سر قاسم را جدا كند . شمشيرى حواله او نمود ، دست آن ملعون قطع شد .\r\nاز لشكر استمداد نمود ، قوم او اطراف امام حسين عليه السلام را گرفتند . در اين\r\n\r\n","description":"","footnote":"","page_name":" 84 ","page_number":84},
  {"content":"\r\n\r\nزد و خورد و جنگ ، بدن قاسم در زير سم اسبان با خاك و خون يكسان گشت . وقتى لشكر از حملات فرزند حيدر صفدر متفرق شدند ، امام حسين به بالين قاسم آمد كه هنوز كمى جان در تن او باقى بود و پاهاى خود را بر زمين مىسائيد ؛\r\nفبكى الحسين عليه السلام و قال : والله يعزّ على عمّك ان تدعوه فلايجيبك او يجيبك فلايعينك أو يعينك فلا يغنى عنك .\r\n\r\nمصيبت سوم\r\nصديقه صغرى فرمود :\r\n ليت السماء طُبِقَت علي الأرض * و ليت الجبال تدكدكت علي السهل \r\nاين ، وقتى بود كه امام حسين عليه السلام از اسب به روى خاك در افتاد و تن مباركش در خاك و خون آغشته بود . عبدالله بن الحسن عليه السلام كه نگران بود و عمّ اكرم خود در آن‌حال مىديد ، بىتابانه و مُدهشانه به جانب آن جناب دويد . امام حسين عليه السلام فرمود : يا اختاه ! أحبسيه ؛ اى خواهر ! عبدالله را نگاه دار كه در اين بيابان بلاانگيز نيايد و خود را هدف تير و تيغ نسازد .\r\nزينب او را گرفت و هر چند در منع او شدت كرد ، به جائى نرسيد .\r\nفقال عبدالله : لاوالله ! لا أفارق عمّى . قوت كرد و خود را از چنگ زينب رها ساخت و دوان دوان خود را به امام حسين عليه السلام رسانيد .\r\nدر اين وقت ابن كعب عليه‌اللعنة خواست تيغ خود را بر امام حسين عليه السلام فرود آورد .\r\nفقال له :\r\nويلك يابن الخبيثة ! أتقتل عمّى ؛\r\nعبدالله گفت : اى پسر زانيه ! آيا مىخواهى عمّ مرا بكشى .\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nدست كوچك خود را وقايه و سپر عمّ بزرگوار نمود . شمشير آن ملعون ، دست مباركش را قطع نمود ، چنان‌كه با پوست آويخته گشت . پس فرياد برداشت كه يا امّاه ! امام حسين او را گرفت و بر سينه خود چسبانيد ، و قال : يا ابن اخى ! اصبر على ما نزل بك و احتسب فى ذلك الخير فان‌الله يلحقك بآبائك الصالحين .\r\nدر همين‌وقت ، حرمله ملعون هم‌چنانىكه عبدالله در كنار امام حسين عليه السلام بود - خدنگى به سوى او روانه كرد و آن تير بر مقتل عبدالله آمده و درگذشت .\r\n پس آن‌سان ظالمى تيرى رها كرد * كه اندر مقتل شه‌زاده جا كرد\r\nندانم شاه را چون گشت احوال * كه اينجا ، عقل مات و نطق شد لال\r\nچرا صافى نشد زين درد و ماتم * بسيط خاك ، جاى چرخ اعظم ؟ \r\n\r\nمصيبت چهارم\r\nوقتى كه امام حسين عليه السلام ، پسر ناكام خود را ديد كه با بدن پاره پاره و فرق شكافته و لب‌هاى خشكيده در ميان خاك و خون افتاده و مشغول جان‌دادن است ، بىاختيار چنان صيحه بر كشيد و فريادى برآورد كه دوست و دشمن به حال او گريستند .\r\nپس خود را از اسب در انداخت و وضع خدّه على خدّه ؛ از شدت بىتابى ، روى مبارك بر عارض چون ماه على گذاشت و شمس و قمر را به هم تلاقى داد . راوى مىگويد : طولى نكشيد كه امام حسين روى خود را برداشت و خون فرق على بر روى مباركش جارى بود ؛\r\n يقين شد صافى آن‌سان حالت شاه * كه اشكش شد بماهى آه بر ماه \r\n\r\n","description":"","footnote":"","page_name":" 86 ","page_number":86},
  {"content":"\r\n\r\n\r\nمصيبت پنجم\r\nامام حسين عليه السلام تا آن دم آخر ، صابر و راضى به قضاى الهى بود و منسوب به آن‌جناب است كه به درگاه الهى عرض مىكرد :\r\n تركت الناس طرّاً في هواكا * و اتيمت العيال لكي اراكا ؛ \r\nرها كردم مردم را در هواى تو و دوستى تو اى خداى من ، و اطفال خود را يتيم و كسانم و عيالم را در به‌در كردم براى ديدن رضا و رسيدن به وصل تو .\r\n و لو قطعتني في الحب ارباً * لما حن الفؤاد الي هواكا ؛ \r\nو اگر قطعه قطعه كنى مرا و ريز ريز سازى ، هرگز دل من بسوى غير تو نرود و درد دل خود را بجاى ديگر نگويد . و شايد اين كلمات را در وقتى فرموده باشد كه از روى زين به ضرب نيزه صالح ابن وهب بر زمين افتاد .\r\n جگر تفتيده با چشمان نمناك * فتاد آن هيكل توحيد بر خاك\r\nگُهر ريزان ز ديده لعل مىسُفت * به‌شكر وصل در آن حال مىگفت\r\nتركت الناس طراً فى هواكا * و اتيمت العيال لكى اراكا \r\n\r\nمصيبت ششم\r\nآن‌وقتى كه بدن مبارك علىبن الحسين عليهماالسلام از كثرت زخم و سيلان خون ، سستى گرفته بود . ملعونى فرصتى بدست آورد . شمشيرى بر فرق همايونش فرود آورد كه به آن ضربت ، زخمى گران يافت و ساير لشكر جرئ شدند ؛ از چهار طرف او را هدف و نشانه‌ى تير و شمشير ساختند ، چنان‌كه يك‌باره توانائى از على برفت . ناچار دست در گردن اسب درآورد و فرو\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nخفت ، عنان اسب را رها كرد ، اسب از اين سوى و آن‌سوى مىتاخت و به هر سوارى كه مىرسيد ، زخمى بر بدن مباركش مىزدند . فقطّعوه بسيوفهم ارباً ارباً ؛ بدن مطهرش را با شمشير ، قطعه قطعه و پاره پاره كردند . پس از اسب افتاد ؛ فنادى :\r\nيا ابتاه ! هذا جدى رسول الله قد سقانى بكأسه الأوفى .\r\nچون امام حسين بانگ فرزند ناكام را شنيد ، صيحه از پرده‌ى جگر بر كشيد و فرمود : قتل الله قوماً قتلوك ؛\r\n گفت : اى جان پدر روحى فداك * باد بر دنيا پس از مرگ تو خاك \r\n\r\nمصيبت هفتم\r\nامام حسين عليه السلام با آن‌همه مصيبات و شدائد و نوائب و دواهى كه اگر بر كوه‌ها وارد شدى طاقت نمىآوردند و اجزاء وجودشان از يكديگر متلاشى و متفرق مىشد - ، صابر و راضى به قضاء الهى بود و مكرر در مكرر به خداى خود در حالى كه لبش تشنه و شكمش گرسنه و زخمش بىشمار و دشمنان وجود مباركش را احاطه كرده و زخم از پس زخم بر بدن مباركش مىزدند - عرض مىكرد : صبراً على بلائك و رضاً بقضائك ؛ و نيز با زبان خشكيده و جگر سوخته ، گاه گاهى طلب آب مىنمود و مىفرمود : واعطشاه ! وا قلة ناصراه ! يا قوم ! اسقونى شربة من الماء قبل طلوع روحى من جسدى ؛ اى مردم بىمروت ! اى خلق بىحميت ! يك شربت آب به من دهيد پيش از آن‌كه روح از بدنم مفارقت نمايد ؛\r\n به سبط پيمبر خدا را ثوابى * گذاريد منت به يك جرعه آبى\r\nشد از تيغ و خنجر دلم پاره‌پاره * شده زخم‌هايم فزون از ستاره \r\n\r\n","description":"","footnote":"","page_name":" 88 ","page_number":88},
  {"content":"\r\n\r\n شما را گر از قتل من نيست چاره * دهيد آب ، رحمى به حال خرابى\r\nبده مهلت اى شمر تا مادر آيد * رها كن مگر باب من بر سر آيد\r\nز خيمه به بالين من خواهر آيد * مكن بىمروّت به قتلم شتابى \r\n\r\nمصيبت هشتم\r\nمنسوب به آن جناب است كه به درگاه الهى عرض مىكرد :\r\n تركت الناس طراً في هواكا * و اتيمت العيال لكي اراكا\r\nو لو قطعتني في الحب ارباً * لما حنّ الفؤاد الي سواكا\r\nنمودم ترك مردم‌را جميعاً در هواىتو * يتيم و دربه‌در كردم عيال خود براىتو\r\nنمائى پاره‌پاره‌گر مرا اندر ره‌عشقت * دلم هرگز نخواهد رفت سوى ما سواى تو \r\nآه آه ! نمىدانم در چه وقت اين كلمات را مىفرمود ؛ آيا آن زمانى كه تير سه شعبه در قلب مباركش نشست و خون مانند ناودان از آن جريان داشت و دست مبارك به زير خون مىداشت و بر سر و روى مبارك مىماليد و مىفرمود : هكذا اكون حتى القى جدى رسول الله و اقول قتلنى فلان و فلان ؟ ، يا آن زمانى كه صالح ابن وهب عليه اللعنة چنان نيزه بر پهلوى مباركش زد كه از اسب در غلطيد و آسمان وجودش بر بسيط زمين قرار گرفت ؛\r\n چو پهلو شد ز جنب الله پاره * ز عين الله بر مه شد ستاره\r\nشد اندر ذات حق چون باب ممسوس * فتاد از صدر زين با آه و افسوس \r\n\r\n","description":"","footnote":"","page_name":" 89 ","page_number":89},
  {"content":"\r\n\r\n\r\nمصيبت نهم\r\nاگر در صحراى كربلا ، هيچ زخمى به بدن مطهر امام حسين عليه السلام نمىرسيد و سر مباركش را از بدن اطهرش جدا نمىكردند ، فقط آن تيرى كه بر\r\nقلب مباركش آمد ، در شهادت آن‌جناب كافى بود ؛ آن وقتى كه بوالحتوف ملعون تيرى از كمان رها كرد و بر پيشانى مباركش نشست و به روايتى ، سنگى چنان بر پيشانى مباركش زد كه درهم شكست ؛\r\n ز كف ، سنگين‌دلى ، سنگى رها كرد * به پيشانى وجه الله جا كرد\r\nچو پيشانى وجه الله بشكست * به عين الله ، خون ، راه نظر بست\r\nپر از خون گشت روى شاه اطهر * چو در روز احُد روى پيمبر \r\nخون بر روى و موى مباركش جارى شد . براى آن‌كه خون از چهره‌ى پاك خود پاك نمايد ، دامن زره به يك‌سو كرد و پيراهن خود را بر كشيد ، قلب مباركش چون آفتاب درخشان ظاهر گشت ؛ فأتاه سهمٌ مسمومٌ له ثلثةُ شُعَب ؛\r\n چو دامان كرد بالا ، شد نمايان * دل پر نور ، يعنى عرش رحمن\r\nيكى تيرى سه‌پَر از شصت بدخواه * رها گشت و نشست اندر دل شاه\r\nچو آن تير از قفايش سر به‌در كرد * دل پاك پيمبر را خبر كرد\r\nندانم رفت چون بر شاه مظلوم * دل نازك كجا و تير مسموم\r\nچرا صافى نشد زين درد و ماتم * بسيط خاك ، جاى چرخ اعظم \r\n\r\nمصيبت دهم\r\nيكى از مصائب بزرگ امام حسين عليه السلام ، وداع آخرين او با اهل بيت\r\n\r\n","description":"","footnote":"","page_name":" 90 ","page_number":90},
  {"content":"\r\n\r\nطاهره است . درست تصور فرما كه حالت آن‌حضرت و اهل بيت او در آن حال چگونه و چه بوده ، در صورتىكه مىدانستند ديگر آن‌حضرت را نخواهند ديد مگر با سر بريده و تن در خاك و خون آغشته ؛ نه يارى ، نه مددكارى ، همه غريب و بىكس و بىيار و يك بيابان دشمن قسى القلب بىرحم .\r\nقالت سكينة : يا ابتاه ! استسلمت للموت\r\n؛ سكينه عرض كرد : اى پدر بزرگوار ! آيا تن به مرگ در داده‌اى ؟\r\nفرمود :\r\nكيف لايستسلم للموت من لاناصر له ولا معين ؛\r\nچگونه تن به مرگ در ندهد كسى كه يار و ياورى ندارد ؟\r\nسكينه بر سر زد و بَناى ناله و نوحه را گذاشت .\r\nامام حسين عليه السلام فرمود :\r\nلاتحرقي قلبي بدمعك حسرة مادام مني الروح في جثماني ، فاذا قتلت فانتِ اولى بالذي تأتينه يا خيرة النسوان ؛\r\n سكينه جانم ، اى جانان بابا * مسوزان ز اشك خونين جان بابا\r\nمريز از ديدگان بر ماه ، گوهر * توئى بر آسمان حلم ، اختر\r\nشوم چون كشته من بر دست كفار * توئى اولى به گريه بر من زار\r\nچو بينى پيكرم را پاره پاره * بريز از ديدگان بر مه ستاره\r\nچو ديدى سرنگون گرديدم از زين * بريز از چشم‌حق‌بين ، اشك خونين\r\nتو اى صافى مگو ديگر از اين غم * كه شد گيتى سراسر درد و ماتم \r\n\r\n","description":"","footnote":"","page_name":" 91 ","page_number":91},
  {"content":"\r\n\r\n\r\nليست آثار حضرت آيت الله العظمى صافى مدظله العالى\r\nنام كتاب - - - - - - زبان - - - - - - ترجمه\r\nقرآن و تفسير\r\n1 - تفسير آيه فطرت - - - - - - فارسى - - - - - - - -\r\n2 - القرآن مصون عن التحريف - - - - - - عربى - - - - - - - -\r\n3 - تفسير آية التطهير - - - - - - عربى - - - - - - - -\r\n4 - تفسير آية الانذار - - - - - - عربى - - - - - - - -\r\nحديث\r\n5 - منتخب الاثر در 3 جلد - - - - - - عربى - اردو / انگليسى - - - - - - -\r\n- - غيبة المنتظر - - - - - - عربى - - - - - - - -\r\n6 - قبس من مناقب اميرالمؤمنين ( ع ) ( مئة و عشر حديث من كتب عامة ) - - - - - - عربى - - - - - - فارسى\r\n7 - احاديث الائمة الاثنى عشر ، اسنادها و الفاظها - - - - - - عربى - - - - - - - -\r\n8 - احاديث الفضائل - - - - - - عربى - - - - - - - -\r\n- - - - - - - پرتوى از فضائل اميرالمؤمنين ( ع ) - - - - - - - - - - - - - - فارسى\r\nفقه\r\n9 - توضيح المسائل - - - - - - فارسى - - - - - - - -\r\n- منتخب الاحكام - - - - - - فارسى - - - - - - - -\r\n10 - احكام نوجوانان - - - - - - فارسى - - - - - - انگليسى\r\n11 - جامع الاحكام در 2 جلد - - - - - - فارسى - - - - - - - -\r\n12 - استفتائات قضايى - - - - - - فارسى - - - - - - - -\r\n13 - استفتائات پزشكى - - - - - - فارسى - - - - - - - -\r\n14 - مناسك حج - - - - - - فارسى - - - - - - عربى\r\n15 - مناسك عمره مفرده - - - - - - فارسى - - - - - - عربى\r\n16 - هزار سؤال پيرامون حج - - - - - - فارسى - - - - - - - -\r\n17 - پاسخ كوتاه به 300 پرسش در 2 جلد - - - - - - فارسى - - - - - - آذرى\r\n\r\n","description":"","footnote":"","page_name":" 92 ","page_number":92},
  {"content":"\r\n\r\n18 - احكام خمس - - - - - - فارسى - - - - - - - -\r\n19 - اعتبار قصد قربت در وقف - - - - - - فارسى - - - - - - - -\r\n20 - رساله در احكام ثانويه - - - - - - فارسى - - - - - - - -\r\n21 - فقه الحج در 4 جلد - - - - - - عربى - - - - - - - -\r\n22 - هداية العباد در 2 جلد - - - - - - عربى - - - - - - - -\r\n23 - هداية السائل - - - - - - عربى - - - - - - - -\r\n24 - حواشى على العروة الوثقى - - - - - - عربى - - - - - - - -\r\n25 - القول الفاخر فى صلاة المسافر - - - - - - عربى - - - - - - - -\r\n26 - فقه الخمس - - - - - - عربى - - - - - - - -\r\n27 - أوقات الصلاة - - - - - - عربى - - - - - - - -\r\n28 - التعزير ( احكامه و ملحقاته ) - - - - - - عربى - - - - - - - -\r\n29 - ضرورة وجود الحكومة - - - - - - عربى - - - - - - فارسى\r\n30 - رسالة فى معاملات المستحدثة - - - - - - عربى - - - - - - - -\r\n31 - التداعى فى مال من دون بينة و لايد - - - - - - عربى - - - - - - - -\r\n32 - رسالة فى المال المعيّن المشتبه ملكيته - - - - - - عربى - - - - - - - -\r\n33 - حكم نكول المدعى عليه عن اليمين - - - - - - عربى - - - - - - - -\r\n34 - ارث الزوجة - - - - - - عربى - - - - - - - -\r\n35 - مع الشيخ جاد الحق فى ارث العصبه - - - - - - عربى - - - - - - - -\r\n36 - حول ديات ظريف ابن ناصح - - - - - - عربى - - - - - - - -\r\n37 - بحث حول الاستسقام بالازلام ( مشروعية الاستخارة ) - - - - - - عربى - - - - - - - -\r\n- الرسائل الخمس - - - - - - عربى - - - - - - - -\r\n38 - الشعائر الحسينية - - - - - - عربى - - - - - - - -\r\n- آنچه هر مسلمان بايد بداند - - - - - - - - - آذرى\r\nاصول فقه\r\n39 - بيان الاصول در 3 جلد - - - - - - عربى - - - - - - - -\r\n40 - رسالة فى الشهرة - - - - - - عربى - - - - - - - -\r\n\r\n","description":"","footnote":"","page_name":" 93 ","page_number":93},
  {"content":"\r\n\r\n41 - رسالة فى حكم الاقل و الاكثر فى الشبهة الحكمية - - - - - - عربى - - - - - - - -\r\n42 - رسالة فى الشروط - - - - - - عربى - - - - - - - -\r\nعقايد و كلام\r\n43 - عرض دين - - - - - - فارسى - - - - - - - -\r\n44 - به سوى آفريدگار - - - - - - فارسى - - - - - - - -\r\n45 - الهيات در نهج‌البلاغه - - - - - - فارسى - - - - - - - -\r\n46 - معارف دين در 2 جلد - - - - - - فارسى - - - - - - - -\r\n47 - پيرامون روز تاريخى غدير - - - - - - فارسى - - - - - - - -\r\n48 - نداى اسلام از اروپا - - - - - - فارسى - - - - - - - -\r\n49 - نگرشى بر فلسفه و عرفان - - - - - - فارسى - - - - - - - -\r\n50 - نيايش در عرفات - - - - - - فارسى - - - - - - - -\r\n51 - سفرنامه حج - - - - - - فارسى - - - - - - - -\r\n52 - شهيد آگاه - - - - - - فارسى - - - - - - - -\r\n53 - نويد امن و امان - - - - - - فارسى - - - - - - آذرى\r\n54 - پاسخ به ده پرسش - - - - - - فارسى - - - - - - - -\r\n55 - اصالت مهدويت - - - - - - فارسى - - - - - - - -\r\n56 - تجلى توحيد در نظام امامت - - - - - - فارسى - - - - - - عربى\r\n57 - نظام امامت و رهبرى - - - - - - فارسى - - - - - - - -\r\n58 - ولايت تكوينى و ولايت تشريعى - - - - - - فارسى - - - - - - - -\r\n59 - پيرامون معرفت امام - - - - - - فارسى - - - - - - - -\r\n60 - عقيده نجات بخش - - - - - - فارسى - - - - - - - -\r\n61 - به سوى دولت كريمه - - - - - - فارسى - - - - - - - -\r\n62 - باورداشت مهدويت - - - - - - فارسى - - - - - - عربى\r\n63 - انتظار ، عامل مقاومت و حركت - - - - - - فارسى - - - - - - - -\r\n64 - فروغ ولايت در دعاى ندبه - - - - - - فارسى - - - - - - عربى\r\n65 - معرفت حجت خدا - - - - - - فارسى - - - - - - - -\r\n66 - وابستگى جهان به امام زمان - - - - - - فارسى - - - - - - - -\r\n67 - توضيحات پيرامون كتاب عقيده مهدويت در تشيع اماميه - - - - - - فارسى - - - - - - انگليسى\r\n68 - پيام‌هاى مهدوى - - - - - - فارسى - - - - - - - -\r\n69 - گفتمان مهدويت - - - - - - فارسى - - - - - - انگليسى\r\n\r\n","description":"","footnote":"","page_name":" 94 ","page_number":94},
  {"content":"\r\n\r\n- امامت و مهدويت - - - - - - فارسى - - - - - - - -\r\n70 - گفتمان عاشورايى - - - - - - فارسى - - - - - - - -\r\n71 - مقالات كلامى - - - - - - فارسى - - - - - - - -\r\n72 - الى هدى كتاب الله - - - - - - عربى - - - - - - - -\r\n73 - ايران تسمع فتجيب - - - - - - عربى - - - - - - - -\r\n74 - رسالة حول عصمة الانبياء و الائمة - - - - - - عربى - - - - - - - -\r\n75 - تعليقات على رسالة الجبر و القدر - - - - - - عربى - - - - - - - -\r\n- لمحات فى الكتاب والحديث والمذهب - - - - - - عربى - - - - - - - -\r\n76 - صوت الحق و دعوةالصدق - - - - - - عربى - - - - - - - -\r\n77 - رد اكذوبة خطبة الامام على ( ع ) ، على الزهرا ( س ) - - - - - - عربى - - - - - - - -\r\n78 - مع الخطيب فى خطوطه العريضة - - - - - - عربى - - - - - - اردو / فرانسه\r\n79 - رسالة فى البداء - - - - - - عربى - - - - - - - -\r\n80 - جلاء البصر لمن يتولى الائمة الاثنى عشر - - - - - - عربى - - - - - - - -\r\n81 - حديث افتراق المسلمين على ثلاث و سبعين فرقة - - - - - - عربى - - - - - - - -\r\n82 - من لهذا العالم ؟ - - - - - - عربى - - - - - - - -\r\n83 - بين العلمين ، الشيخ الصدوق الشيخ المفيد - - - - - - - - - - - - - - عربى\r\n84 - مقدّمات مفصلّة على « مقتضب الاثر » و « مكيال المكارم » و « منتقى الجمان » - - - - - - عربى - - - - - - - -\r\n85 - امان الامّة من الضلال والاختلاف - - - - - - عربى - - - - - - - -\r\n86 - البكاء على الامام الحسين ( ع ) - - - - - - عربى - - - - - - - -\r\n87 - النقود اللطيفة على الكتاب المسمى بالاخبارالدخيلة - - - - - - عربى - - - - - - - -\r\nتربيتي\r\n88 - ماه مبارك رمضان ، عالىترين مكتب تربيت و اخلاق - - - - - - فارسى - - - - - - - -\r\n\r\n","description":"","footnote":"","page_name":" 95 ","page_number":95},
  {"content":"\r\n\r\n89 - راه اصلاح ( امر به معروف و نهى از منكر ) - - - - - - فارسى - - - - - - - -\r\n90 - با جوانان - - - - - - فارسى - - - - - - - -\r\nتاريخ\r\n91 - سيرحوزه‌هاى علمى شيعه - - - - - - فارسى - - - - - - - -\r\n92 - رمضان در تاريخ ( حوادث تاريخى ) - - - - - - فارسى - - - - - - - -\r\nسيره\r\n93 - پرتوى از عظمت امام حسين ( ع ) - - - - - - فارسى - - - - - - - -\r\n- آينه‌ى جمال - - - - - - فارسى - - - - - - - -\r\n- از نگاه آفتاب - - - - - - فارسى - - - - - - - -\r\n- اشك و عبرت - - - - - - فارسى - - - - - - - -\r\nتراجم\r\n94 - زندگانى آيت الله آخوند ملامحمد جواد صافى - - - - - - فارسى - - - - - - - -\r\n95 - زندگانى جابر بن حيّان - - - - - - فارسى - - - - - - - -\r\n96 - زندگانى بوداسف - - - - - - فارسى - - - - - - - -\r\nشعر\r\n97 - ديوان اشعار - - - - - - فارسى - - - - - - - -\r\n98 - بزم حضور - - - - - - فارسى - - - - - - - -\r\n99 - آفتاب مشرقين - - - - - - فارسى - - - - - - - -\r\n100 - صحيفة المؤمن - - - - - - فارسى - - - - - - - -\r\n101 - سبط المصطفى - - - - - - فارسى - - - - - - - -\r\n102 - در آرزوى وصال - - - - - - فارسى - - - - - - - -\r\nمقاله‌ها و خطابه‌ها\r\n103 - حديث بيدارى ( مجموعه پيام‌ها ) - - - - - - فارسى - - - - - - - -\r\n104 - شب پرگان و آفتاب - - - - - - فارسى - - - - - - - -\r\n- شب عاشورا - - - - - - فارسى - - - - - - - -\r\n- صبح عاشورا - - - - - - فارسى - - - - - - - -\r\n105 - با عاشوراييان - - - - - - فارسى - - - - - - - -\r\n\r\n\r\n","description":"","footnote":"","page_name":" 96 ","page_number":96}
  ]