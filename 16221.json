[
  {"content":"\r\n\r\nخورشيد آسمان فقاهت\r\nو مرجعيت\r\nاثر : على كريمى جهرمى\r\n\r\n","description":"","footnote":"","page_name":" 1 ","page_number":1},
  {"content":"\r\n\r\nدار القرآن الكريم\r\nخورشيد آسمان فقاهت و مرجعيت\r\nاستاد على كريمى جهرمى\r\nليتوگرافى : حميد - قم ، چاپخانه : باقرى\r\nبهار 1373 ش - 1414 ق\r\nموضوع كتاب\r\nشرح حال زندگانى مرجع اعلاى جهان تشيع حضرت آيت الله العظمى آقاى حاج سيد محمدرضا گلپايگانى ( قدس الله نفسه الطاهرة )\r\n\r\n","description":"","footnote":"","page_name":" 2 ","page_number":2},
  {"content":"\r\n . \r\n","description":"","footnote":"","page_name":" 3 ","page_number":3},
  {"content":"\r\n . \r\n","description":"","footnote":"","page_name":" 4 ","page_number":4},
  {"content":"\r\n\r\n\r\nپيشگفتار\r\nبسم اللّه الرّحمن الرّحيم\r\nالحمد للّه و صلّى اللّه على محمّد و آله آل اللّه\r\nقوام و بقاء هر قومى بستگى به حفظ تاريخ آنان دارد و ملتهائى مىتوانند در جهان پايدار بمانند و سرفراز باشند كه آثار فرهنگى خود را احيا نموده و رجال بزرك و وزين خويش را به دست فراموشى نسپارند .\r\nهر جامعه‌اى كه مردان بزرگ و متفكرّان و انديشمندان بيشترى داشته باشد در ميان جوامع سربلندتر و پيش تازتر است و تاريخ آن جامعه از ارزش و اعتبار بيشترى برخوردار خواهد بود .\r\nقرآن كريم پيروان خود را به حفظ تاريخ بزرگان و پيشوايان بزرگ دعوت كرده در موارد بسيارى شرح حال انبياء بزرگ را ميدهد و داستانهاى متنوعى از آنان را بازگو مىكند و علاوه بر اين ، يك سورة كامل و بزرك از قرآن كريم به نام سورة قصص است كه قصه‌هاى انبياء و بزرگان و نيز مخالفان آنان در آنجا ذكر فرموده است . . . .\r\nو نيز مىفرمايد ( لقد كان فى قصصهم عبرة لأولى الألباب ) [ سورة يوسف / آيهء 111 
  ] در داستانهاى پيامبران درس و آموزش و تنبّهى براى خردمندان است .\r\n\r\n","description":"","footnote":"","page_name":" 5 ","page_number":5},
  {"content":"\r\n\r\nتاريخ شيعه براستى بسيار نورانى و متلألئ است زيرا در هر عصر و زمانى از آغاز پيدايش تاكنون رجالى بزرگ و وزنه‌هائى سنگين و گرانقدر را به امّتها معرّفى مىكند كه جامعه را رهبرى ميكردند و موجب تحوّل علمى و يا اخلاقى و سياسى در جامعه شده‌اند .\r\nاز جملهء اين رجال بزرگ و عظيم الشأن مرجع جهان اسلام حضرت مستطاب استاد الفقهاء و المجتهدين حسنة الدهر و سيّد فقهاء العصر آية اللّه العظمى آقاى حاج سيّد محمد رضا موسوى گلپايگانى قدّس اللّه نفسه الزكيّة است كه بزرگترين نمونهء فقاهت خالص شيعى در اين عصر بودند و احياكنندهء معارف جعفرى و فقه جواهرى به شمار ميرفتند . بزرگ مرجعى كه حافظ و نگهبان حوزة روحانيت شيعه در قم و ساير بلاد و اقطار عالم بود و مدافع مكتب اهل البيت عليهم السّلام در بحرانهاى خطرناك در نزد اهل نظر شناخته مىشد .\r\nوجود پاكى كه علاوه بر تدريس اصول و فقه عالى در مدّت بسيار مديد با وجود پاك و بىشائيه‌اش و با اخلاص و اخلاقش مربّى بىنظير براى جوامع اسلامى و استاد بلند پايهء اخلاق و عرفان براى جامعهء روحانيت و اسوه و الگو و مقتداى صالحان و پاكان و علماء با اخلاص بود .\r\nاين جانب در طىّ ده‌ها سال سابقه آشنائى و ارادتمندى و شاگردى بر آن استاد بزرگ نكات و ظرائفى از آن بزرگوار ديده يا شنيده‌ام كه اعجاب‌انگيز بود و گاهى قسمتى از آن نكات و مطالب را در دفترهاى مختلف درسى و غير آن يادداشت ميكردم و بعدها يك جا جمع‌آورى نمودم كه براى خودم و ديگران جنبه تربيت و آموزش داشت حدود دو سال قبل ، از صداى جمهورى اسلامى ايران مصاحبه‌اى وسيلهء اينجانب در پيرامون شخصيت والاى آن مرجع بزرگ شد تقريبا دو ماه بعد از آن از سيماى جمهورى اسلامى ايران مصاحبه‌اب ديگر به صورتى گسترده‌تر راجع‌به آن شخصيت گرانقدر انجام گرفت كه بنابر مسموع ، قسمتى از آن در شب اندوهبار ارتحال معظم له پخش گرديد و در اين خلال مكرر درخواست شد كه اين مطلب به صورت كتاب درآيد و در تحت اختيار مطالعه‌كنندگان واقع شود .\r\n\r\n","description":"","footnote":"","page_name":" 6 ","page_number":6},
  {"content":"\r\n\r\nمؤسسهء محترم گردآورى و تنظيم آثار حضرت آية اللّه العظمى گلپايگانى ( ر ه ) نيز خواست كه اين مهم را به پايان برد و نوشته‌هاى اين جانب را چاپ و منتشر سازد تا گامى در راه شناسائى بيشتر مرجع جهان تشيّع و اعتلاء فقاهت و مرجعيت اصيل شيعه برداشته باشد .\r\nاينجانب نيز براى آنكه هم اجابت خواسته دوستان و درخواست‌كنندگان چاپ كتاب شده باشد و هم اندكى از حقوق بزرگ آن استاد والامقام و آن فقيه يگانه را ادا كرده باشم كتاب را تحت اختيار مؤسسهء تنظيم آثار آن حضرت قرار دادم كه البته در حال آمادگى براى چاپ ، مطالب ديگرى نيز ضميمه شد .\r\nاميد است دعاى خير آن بزرگوار از محفل انس برزخيان و از اشرافگاه جهان ابدى شامل حال همگان گردد .\r\nتذكّر مىدهم كه ابعاد مختلف شخصيت آن مرجع جهانى درخور بررسى لجنه‌هائى است و باشد كه اين نوشتار راهگشائى باشد كه علما و فضلا ، گسترده‌تر و دقيق‌تر دربارهء هر يك از جهات شخصيت آنحضرت قلم بزنند و خدمات عظيم علمى و فقهى و اخلاقى و سياسى و اجتماعى و حوزوى آن بزرگوار را مورد بررسى قرار دهند .\r\nو صلى اللّه على محمد و آله الطاهرين . رج 1414\r\nقم / حوزه علميّه\r\nعلى كريمى جهرمى\r\n\r\n","description":"","footnote":"","page_name":" 7 ","page_number":7},
  {"content":"\r\n\r\nبسم اللّه الرّحمن الرّحيم\r\n\r\nولادت و تاريخ و محل تولد مرجع بزرگوار\r\nمرجع عاليقدر شيعه حضرت آية اللّه العظمى آقاى گلپايگانى در روز دوشنبه هشتم ماه ذى القعده سنة 1316 قمرى در گوگد - كه از توابع شهر شريف و مرجع پرور گلپايگان است و در يك فرسنگى آن شهرستان دينى واقع شده - در خاندان سيادت و شرافت كه مورد احترام عموم بودند پا به دائرهء وجود گذاشته‌اند .\r\nمحيط خانوادگى معظم له محيطى با قداست و دينى و روحانى بوده و خلاصه در يك خانوادهء روحانى بسيار پاىبند و در بيت تعهد و تقوى چشم به جهان گشوده‌اند .\r\n\r\nمراسم نامگذارى\r\nمراسم نامگذارى زعيم بزرگوار به وسيلهء پدر بزرگوارشان انجام شده و برحسب يادداشتى كه از آن مرحوم باقى مانده نوشته‌اند : اين فرزندم بنام محمد رضا نامگذارى شده و لقب او ( هبة اللّه ) و كنيهء وى ابو الحسن است .\r\n\r\n","description":"","footnote":"","page_name":" 8 ","page_number":8},
  {"content":"\r\n\r\nضمنا از مطلب فوق استفاده مىشود آنچنان جوّ دينى دست نخورده‌اى در بيت ايشان حاكم بوده كه پدر محترمشان به تبعيت از آداب و رسوم خاندان رسالت و ائمهء طاهرين براى فرزند گرانقدر و سعادتمند خود علاوه بر اسم ، لقب و كينه نيز انتخاب كرده و كنيهء ابو الحسن و لقب شريف هبة اللّه را براى او قرار داده بودند .\r\n\r\nتناسب نامگذارى معظم له\r\nانتخاب نام شريف محمّد رضا براى نوزاد سعادتمند از طرف والد محترمشان بىمناسبت و ارتجالى نبوده بلكه پدر پير شصت و چهار ساله با ملاحظه و در نظر گرفتن دو جهت اين نام را براى فرزند والاى خود انتخاب كرده بوده است .\r\n1 - ولادت ايشان در ايام ولادت سراسر سعادت حضرت امام على بن موسى الرضا عليه السّلام واقع شده زيرا ولادت حضرت رضا صلوات اللّه عليه در روز يازدهم ماه ذى القعدة سنة 148 در مدينة واقع شده « 1 » و ولادت ايشان چنان كه ذكر شد در هشتم اين ماه شريف واقع شده است .\r\n2 - پيدايش و بقاء آن نوزاد عاليمقام بر اثر عنايت و الطاف خاصهء حضرت على بن موسى الرضا عليه السّلام و نتيجهء توسّل پدر ايشان به آن حضرت بوده است كه به زودى آن جريان را شرح خواهيم داد .\r\nچنان كه لقب هبة اللّه كه به معنى بخشش خداوندى است لابد به لحاظ همين جريان بوده و با توجه به اينكه خداوند بزرگ با رحمت واسعهء خود دعاى پدر محترم آن نوزاد معظم را مستجاب گردانيده و به احترام حضرت امام رضا عليه السّلام چنين فرزند عزيزى را به وى مرحمت فرموده انتخاب شده است .\r\n\r\n\r\n","description":"","footnote":"\r\n( 1 ) الانوار البهيّة - چاپ تهران - ص 189 حالات حضرت رضا عليه السلام\r\n","page_name":" 9 ","page_number":9},
  {"content":"\r\n\r\n\r\nوالد محترم مرجع بزرگوار\r\nپدر محترم ايشان مرحوم مغفور حجة الإسلام و مروج الأحكام سيد جليل و بزرگوار و عالم نبيل و پرهيزگار آقاى سيد محمد باقر موسوى گلپايگانى رضوان اللّه عليه است .\r\nآن بزرگوار از سادات عليقدر و معروف به زهد و تقوى و فضيلت بوده و عالمى عامل و سخت پاىبند به آداب دينى و سنن اسلامى بشمار ميرفته و از اينرو در نزد مردم آن سامان مقامى محترم داشته و وى را چنان به قداست و طهارت نفس شناخته بودند كه به نام آقا سيد محمد باقر امام ميخوانده‌اند و لقب ( امام ) را به وى داده بودند و هنوز نيز او را بدين عنوان ياد ميكنند .\r\nپايگاه مردمى آن مرد بزرگوار در ديدگاه مردم مسلمان و علاقمند ، چنان قوى و محترم بوده كه حتّى بعد از درگذشت او نيز اين ديد و اعتقاد ، بقوّت خود باقى مانده و اكنون كه نزديك به يك قرن از درگذشت وى ميگذرد هنوز مردم پاك آن نواحى همچنان براى قبر شريف او احترام قائلند و در ميان قبرستان عمومى ، قبر وى شاخص است و علامت توسّل و توجه مردم در اطراف و وى قبر شريف آن بزرگوار به چشم مىخورد .\r\nخوابگاه آن سيد جليل در اين مقبره ، در كنار راه واقع شده . « 1 »\r\nشنيده‌ام كه آن عالم با اخلاص و دلداده امام حسين عليه السّلام خود چنين خواسته بودند و وصيت كرده بودند كه قبر مرا در كنار جاده قرار دهيد كه گرد و غبار كاروان كربلا و زائران امام حسين عليه السّلام به هنگامى كه از اينجا ميگذرند بر\r\n\r\n\r\n","description":"","footnote":"\r\n( 1 ) بر سنگ مزار او كه اخيرا تجديد شده نوشته‌اند : آرامگاه مرحوم مبرور خلدآشيان مقتدى الانام وثقة الإسلامو المسلمين آقاى حاج سيد محمد باقر مشهور به امام ، والد ماجد حضرت آية اللّه العظمى آقاى حاج سيد محمد رضا گلپايگانى دام ظلّه . تاريخ وفات : پنجم شهر محرّم الحرام 1325 هجرى قمرى .\r\n","page_name":" 10 ","page_number":10},
  {"content":"\r\n\r\nروى قبر من بنشيند .\r\nاين جريان از عشق عميق و علاقه شديد آن بزرگوار به ساحت قدس سالار شهيدان حضرت سيد الشهداء عليه السّلام و زائر آن حضرت حكايت مىكند .\r\nاز خصوصيات آن سيد جليل القدر روحيهء پرخاشگرى او در برابر مظاهر گناه و فساد بوده وى شجاعانه براى مبارزهء با معاصى ايستادگى مىكرده است . « 1 »\r\nبه نقل فرزند بزرگوارشان : وى همواره مداومت بر خواندن سوره قل هو اللّه احد داشته و ذكر مداوم وى سورهء مباركه بوده بطورى كه حتى در خواب نيز ميخوانده‌اند .\r\nمرج بزرگوار مىفرمودند : من خود ديدم كه پدرم در حالى كه خواب بودند اين سورهء مباركه را قرائت مىكردند .\r\nنيز نقل مىفرمودند كه او بسيار مواظبت بر خواندن زيارت عاشورا داشت هر روز بالاى بام مىرفتند و حضرت امام حسين عليه السّلام را با اين زيارت شريفه\r\n\r\n\r\n","description":"","footnote":"\r\n( 1 ) حضرت آية اللّه العظمى آقاى گلپايگانى گهگاه داستانهائى از پدر محترم خود نقل مىفرمودند : از جمله در روز چهارشنبه 29 ذى القعدة 1403 قمرى در جلسهء درس فرمودند : حكايت مىشود از والد حقير كه در سفرى كه به قم مىآمده‌اند در راه به عده‌اى كه مشغول عيش و طرب و گناه بوده‌اند برخورد ميكنند و ايشان امر به معروف و نهى از منكر ميكنند و بالاخره - حمله نموده و دستگاه لهو و معصيت آنان را مىشكنند و پاره مىكنند و آنان از ايشان احترام كرهد و با آنكه نارحت شده بودند جسارتى به ايشان نمىنمايند ليكن به آقائى كه در معيّت ايشان بوده و ايشان را همراهى ميكرده جسارت مىكنند و ميزنند .\r\nمرحوم آقاى آقا حسين محمودى روز 9 شعبان 1412 ه نقل ميكردند ( از بعضى از گذشتگان ) كه شخصى ، حيوانات خود را در زمين مزروعى مرحوم آقاى سيد محمد باقر امام به چرا ميبرد و او مىفهمد و به صاحب حيوانات ميگويد : وقتى كه چراى اينها تمام شد آنها را از اينجا بيرون ببر او تعجب مىكند و ميگويد من تصور ميكردم كه الآن با چه تندى با من برخورد خواهى كرد .\r\n","page_name":" 11 ","page_number":11},
  {"content":"\r\n\r\nزيارت ميكردند .\r\nآن سيد جليل القدر گاهى از گلپايگان به عز زيارت حضرت فاطمهء معصومه عليها السلام به قم مىآمده‌اند . و مرجع بزرگ شيعه مىفرمودند : به ياد دارم كه يك بار مرا هم با خود به قم آوردند و من با ايشان بودم .\r\nبه نقل ايشان در يكى از سفرهاى خود به قم منزلى را استيجار ميكنند كه وجه آن نسبتا گران و زياد بوده آن مرد با اخلاص و مستجاب الدعوة و صاحب مقام يقين فرموده بودند : اى عجب من از عمه‌ام - حضرت معصومه - خواستم كه منزل خوبى برايم فراهم كنند و كردند ولى يادم رفت از ايشان بخواهم كه ارزان هم باشد .\r\nحضرت آية اللّه العظمى اين مطلب را راجع به والدشان به تبسّم و شادى نقل ميفرمودند .\r\nو بالاخره بعد از عمرى نيكنامى و ترويج دين در سنين تقريبا هفتاد و سه سالگى در همان محلّ سكونت خود ( گوگد ) و در سنهء 1325 قمرى دار فانى را وداع گفته و به جهان باقى رهسپار مىگردند .\r\n\r\nعنايت حضرت رضا در پيدايش و بقاء مرجع بزرگ\r\nمرحوم آقاى سيد محمد باقر موسى امام رحمة اللّه عليه فرزندان دختر متعدد داشته‌اند ولى فرزند پسر نداشته‌اند زيرا پسرانشان همه ميمرده‌اند و گويا هشت پسر را پيش از مرجع بزرگوار ، از دست داده بودند . آن مرد محترم و با اخلاص در سفرى كه به مشهد مقدّس شرفياب گرديده‌اند متوسل به حضرت على بن موسى الرضا عليه السّلام آن امام معصوم ميشوند و از آنحضرت ميخواهند كه به اذن اللّه پسرى به او مرحمت فرمايند كه براى وى بماند . در پى اين توسل ، و در همين سفر در عالم رؤيا مشرف به حضور حضرت جواد و حضرت هادى\r\n\r\n","description":"","footnote":"","page_name":" 12 ","page_number":12},
  {"content":"\r\n\r\nعليهما السلام ميشوند و بعد مشاهده مىكنند كه حضرت هادى عليه السّلام از آنجا رفتند .\r\nخود آن مرحوم خواب خود را چنين تعبير مىكند كه خداوند دو پسر به او خواهد داد ولى اوّلى از آن دو ميماند و دومين آنها خواهد مرد و مطلب به همان‌گونه كه آن سيّد جليل تعبير كرده بودند واقع مىشود و خداوند در دو نوبت دو فرزند پسر به او عطا مىفرمايد كه اولين آن دو ، حضرت آية اللّه العظمى گلپايگانى بوده‌اند و بعد از مدتى همسر آن سيد بزرگوار باردار مىشوند ليكن بهنگام تولد فرزند دوّم ، مادر و پير هر دو از بين مىروند .\r\nزعيم بزرگوار در روز بيستم ذى الحجة سال 1409 قمرى در مجلس خصوصى ضمن تذكّر اين مطلب كه عنايت حضرت رضا عليه السّلام به معظم له امرى ثابت و پايدار است مطلب فوق را بعنوان شاهد ذكر فرمودند .\r\n\r\nدعاهاى پدر آقا در حقّ ايشان\r\nوالد ماجد حضرت آية اللّه العظمى گلپايگانى عالمى پاكدل و روشن ضمير و صاحب مقام يقين بوده و مستجاب الدّعوة بوده‌اند و بهترين نمونهء اجابت دعاهاى او دعاهائى است كه دربارهء فرزند خود كرده‌اند .\r\nآن بزرگوار در صحيفهء سجّاديهء خطّى كه سابقا ذكر شد بعد از نامگذارى فرزند خود و ضبط تاريخ تولّد او نوشته‌اند :\r\nاللهمّ طوّل عمره ، و وسّع فى رزقه ، و اجعله من العلماء العاملين بفضلك و كرمك يا ارحم الرّاحمين .\r\nبار خدايا عمر فرزندم ( سيّد محمّد رضا ) را طولانى كن و وسعت روزى به او مرحمت فرما و او را از علماء عامل و با تقوى قرار ده . خدايا اين خواسته‌ها را با فضل و بزرگواريت عطا كن اى رحم‌كننده‌ترين رحم‌كنندگان .\r\nآرى سه دعا و به تعبيرى چهار دعا دربارهء فرزند عزيز خود كرده‌اند :\r\n\r\n","description":"","footnote":"","page_name":" 13 ","page_number":13},
  {"content":"\r\n\r\n1 - عمر طولانى\r\n2 - وسعت رزق\r\n3 - عالم عامل شدن ، و اكنون بنگريد كه خداوند چگونه دعاى سوزان پدر را در حقّ فرزندش مستجاب گردانيد ، عمر با بركت مرجع بزرگ نزديك به 98 سال قمرى رسيد و روزى او چنان بود كه صرف‌نظر از وجوه ، مقادير قابل توجهى نذورات شخصى و وجوه تبرّعى براى ايشان مىرسيد ، و نه تنها او عالم عامل شد كه مربّى صدها و هزاران عالم و فقيه و مجتهد و انسانهاى پاك و با تقوى گرديد .\r\n\r\nوالدهء محترمهء مرجع بزرگ شيعه\r\nوالدهء معظم له مرحومهء هاجر ، بانوى محترمهء متدينه و سعادتمند بوده كه دوران رضاع و شيرخوارگى مرجع بزرگوار ، در آغوش اين محترمه گذشته است اسفا كه آن خانم مجلّله ، به زودى فرزند عزير خود را به دست امواج نگرانيها سپرده و در سنه 1319 چنان كه ذكر شد به هنگام وضع حمل فرزند بعدى ، بر اثر زايمان غير طبيعى ، از دنيا رفته‌اند .\r\nدر نورانيت ضمير و جلالت قدر اين بانوى محترمه همين بس كه چنين مرجع بزرگ و زعيم گرانقدرى را در آغوش خود پرورانيده و چنين فرزند لائق و فقيه پر آوازه‌اى را به دنيا تحويل داده است . « 1 »\r\nاز آنچه كه ذكر شد معلوم گرديد كه اين فرزند گرانقدر در سنين سه سالگى بوده‌اند كه مادر خود را از دست داده‌اند .\r\n\r\n\r\n","description":"","footnote":"\r\n( 1 ) بر سنگ قبر اين محترمه نوشته شده : مدفن مرحومهء مغفوره مخدّر هاجر والدهء ماجدهء حضرت آية اللّه العظمى آقاى حاج سيد محمد رضا موسوى گلپايگانى دام ظلّه ، تاريخ وفات :\r\n319 ه .\r\n","page_name":" 14 ","page_number":14},
  {"content":"\r\n\r\nاكنون اضافه مىكنيم كه مرحوم آقاى سيد محمد باقر امام بعد از درگذشت همسر خود محترمهء ديگرى را از يكى از روستاهاى نزديك ، بعنوان همسرى انتخاب مىكند و آن محترمه نسبت به پسر خردسال شوهر خود ، بسيار مهربان بوده و مرجع عاليقدر اخيرا اين نكته را ذكر ميكردند و از احسان و نوازشهاى او ياد مينمودند و ذكر خير مىفرمودند .\r\nآرى مقلّب القلوب خداوند متعال است و اگر از يكسو سيّد محمد رضا اين كودك با قداست را به دست امواج بلا ميدهد و او را از دامن پر مهر مادر و نوازشهاى عميق او محروم مىسازد از ديگر سو قلب اين زن محترمه را متوجه به او ميگرداند تا در پرورش و نوازش كودك بىمادر بكوشد و براى او مادرى كند و نقش مادر را در مورد وى ايفا نمايد و اينها همه كارسازيهاى حق متعال و عنايات خاصّه و الطاف عميم او است كه شامل حال بندگان صالح الهى مىشود .\r\nمرحوم سيد محمد باقر از همسر دوّم هم جز يك دختر ، فرزند ديگرى پيدا نكرده‌اند كه آن هم بعد از درگذشت پدر به فاصلهء كمى از دنيا رفته و مرجع بزرگ ، خواهر نامادرى خود را به زودى از دست داده‌اند .\r\n\r\nدوران مكتب رفتن مرجع جهان اسلام\r\nبا آنكه بر حسب آنچه گذشت مرحوم آقاى سيد محمد باقر موسوى ( آقاى امام ) در سنهء 1325 از دنيا رفته‌اند و ولادت فرزند پرافتخارشان حضرت آية اللّه العظمى گلپايگانى در پايان سال شانزدهء قمرى بوده قهرا مرجع بزرگوار در سنين حدود نه سالگى سايهء پدر را هم از دست داده‌اند .\r\nليكن آن پدر محترم و بزرگوار ، در دوران حيات خود ، فرزند را به مكتب فرستاده‌اند و ايشان تحصيلات اوليّه را شروع كرده و به فراگيرى خواندن و نوشت و قرائت قرآن و غير آن پرداخته‌اند .\r\n\r\n","description":"","footnote":"","page_name":" 15 ","page_number":15},
  {"content":"\r\n\r\nمعظم‌له خاطراتى از اين دوران به ياد داشتند از جمله خاطره‌اى است كه در روز شانزدهم محرم 1405 قمرى در منزلشان ياد ميكردند و مىفرمودند :\r\nپدر ما كه ما را به مكتب فرستاده بودند كتاب حياة القلوب مجلسى را داده بودند كه در مكتب بخوانيم .\r\nو بنابراين ، ايشان كتابى مانند حياة القلوب را در مكتب خوانده و آموخته بودند . « 1 »\r\nبارى در اثناء اين دوران بوده كه سايهء پدر از سر فرزند برومند قطع مىشود ليكن از همچنان به كار خود ادامه مىدهد .\r\n\r\nقدس و تقوى از دوران كودكى\r\nمشهور و مسلم است كه حضرت آية اللّه العظمى گلپايگانى از دوران كودكى سخت پاىبند به آداب اسلامى بوده و آثار صلح و بزرگوارى از همان ايّام در اعمال و طرز رفتارشان آشكار بوده است .\r\nيكى از دوستان كه سيدى روحانى است براى اين جانب ميگفت :\r\nمدّتى پيش ، پيرمردى از گلپايگان به قم آمده بود و او راجع به مرجع بزرگوار چنين اظهار مىداشت :\r\nايامى كه ايشان مكتب ميرفتند و پدر را هم از دست داده بودند چنان بودند كه شاگردان مكتب هنگام ظهر ناهار و نانشان را روى هم ميريختند و يك جا با هم ميخوردند ليكن ايشان جداگانه غذاى خود را مىخورد و هرچه اصرار ميكردند كه ايشان هم با آنان باشد نمىپذيرفتند و ميگفتند : شايد پدرهاى آنان راضى نباشند . روزى بچه‌ها نان و غذاى او را برداشتند كه مجبور شود با آنها غذا بخورد\r\n\r\n\r\n","description":"","footnote":"\r\n( 1 ) در تاريخ مزبور ، مطلبى را مربوط به حضرت يوسف عليه السلام نقل كردند و نسبت به حياة القلوب دادند كه در ايّام كودكى خوانده بودند .\r\n","page_name":" 16 ","page_number":16},
  {"content":"\r\n\r\nو ايشان آن روز غذا نخوردند و در غذاى آنان شركت ننمودند .\r\nآرى شرط اول كمال انسانى كه در راه تحصيل علم ، قدم برداشته تقوا و تعهد او نسبت به حلال و حرام است و در اين ميان ، مراعات حقوق ديگران و آلوده نشدن به غذاى حرام و يا شبه‌ناك تأثير به سزا دارد .\r\n\r\nشروع به تحصيل\r\nاز دورة مكتب كه فراغت پيدا مىكنند فصل تازه‌اى در حيات ايشان پيش مىآيد در اين فصل انديشهء تحصيل و فراگيرى علوم اسلامى ذهن وى را فرا ميگيرد و از اينرو مشغول به مقدمات مىشوند و ابتداء كتاب نصاب الصبيان را در محضر يكى از اعاظم علماء گوگد يعنى مرحوم آية اللّه آخوند ملا محمد تقى گوگدى شروع مىكنند .\r\nبايد توجه داشت كه آن مرد بزرگ از اكابر علماء بوده كه بعد انشاء اللّه در فصل اساتيد زعيم عاليقدر راجع به آن شخصيت بزرگ سخن خواهيم گفت آن مرد بزرگ براى فرزند خود كه شروع به تحصيل كرده بوده تدريس نصاب مىكرده و اين خود توفيقى بوده كه زعيم بزرگوار نيز در آن درس شركت كنند .\r\nاستاد ، دو شاگرد خود را وادار كرده بوده به اينكه اشعار نصاب را از حفظ كنند و آقا قدّس سره مىفرمودند يك روز من از اوّل نصاب از حفظ ميخواندم تا فصل : نه زوج نبى ، يعنى همسران نه‌گانه رسول اللّه ، و از آنجا تا آخر را فرزند خود ايشان ، و روز ديگر به عكس ، و ليكن با تأسّف دورهء نصاب به پايان نرسيده فرزند استاد از دنيا مىروند و در نتيجه آن درس تعطيل مىشود امّا ايشان همچنان با عزم راسخ و ارادهء محكم به تحصيل علم ادامه مىدهند و كم‌كم از گوگد به گلپايگان مىروند و در نزد بزرگان شهر ، استفاده كرده و درس ميخوانند . چند سالى به همين وضع مىگذرد و در اثناء اين چند سال سفرى هم به خوانسار\r\n\r\n","description":"","footnote":"","page_name":" 17 ","page_number":17},
  {"content":"\r\n\r\nميكنند و چند ماهى و شايد نزديك به يك سال در مدرسه علميه خوانسار به تحصيل اشتغال داشته‌اند « 1 » و در مدرسه علميهء آن شهر يعنى مدرسهء گوهر خانم - دختر شاه سليمان صفوى - ساكن بوده‌اند و بعد از مدّتى دوباره به گلپايگان برميگردند .\r\nاين دوران براى ايشان دوران سختى و ابتلاآت بوده زيرا از دست دادن پدر از يكسو و گرانى شديد از ديگر سو ايشان و افراد بستگان وى را تحت فشار قرار داده بوده است .\r\nيك وقت براى اين جانب نقل ميكردند كه عصر جمعه مقدارى نان محلى را برميداشتم پياده روانه گلپايگان مىشدم و به شهر مىآمدم و در منزل بعضى از نزديكان بودم و دوران تحصيلى هفته را در آنجا مىماندم و تحصيل مىكردم و عصر چهارشنبه به سوى گوگد مراجعت مىنمودم .\r\nكم‌كم شهرت و آوازهء حوزهء علميهء اراك و رئيس آن حوزه ، مرحوم آية اللّه العظمى حائرى ، كه به دعوت بعضى از علما و اكابر آن سرزمين ، از عراق به آنجا آمده و ادارهء آن حوزه را به عهده گرفته بودند به گوش مرجع بزرگوار مىرسد و تصميم مىگيرند كه به اراك بروند و در پى اين تصميم حركت كرده و در اوائل سال 1336 قمرى به شهر اراك مهاجرت ميكنند « 2 » و در مدرسه آقا سيد ضياء الدين سرگرم تحصيل مىگردند مدتى در آن مدرسه بوده‌اند بعد كه مىبينند انجا شلوغ شده به مدرسهء مرحوم حاج آقا محسن منتقل مىشوند .\r\n\r\n\r\n","description":"","footnote":"\r\n( 1 ) خود مىفرمودند بلوغ من در خوانسار واقع شد و ياد دارم كه آن ايّام سخن از رسالهء عمليهء مرحوم آقا سيّد محمد كاظم يزدى بود كه تازه منتشر شده بود .\r\n( 2 ) در آثار الحجة ج 2 ص 72 ميگويد : اوائل سال 1336 مهاجرت به اراك كردند . و به نقل خودشان با جمعى كه فقط اطراف يك اطاق را پر مىكرده‌اند در درس آقاى حائرى شركت مىكرده‌اند .\r\n","page_name":" 18 ","page_number":18},
  {"content":"\r\n\r\nو بنابر آنچه ذكر كرديم معظم له در سنين نوزده سالگى مهاجرت به اراك كرده‌اند و تا سال 1340 قمرى يعنى تا پايان اقامت مرحوم آقاى حائرى در اراك ، ايشان در اراك اشتغال داشته‌اند كه مجموعا چهار سال تمام مىشود در سال 1340 مرحوم آقاى حائرى قدّس سرّه به قصد زيارت به قم مشرف مىشوند و اين سفر زيارتى مقدمهء مهاجرت ايشان از اراك به قم مىشود علما از وى درخواست مىكنند كه در قم بمانند و از اينرو آن بزرگوار رحل اقامت را در قم مىافكنند و به دنبال اقامت ايشان در قم حضرت آية اللّه العظمى گلپايگانى قدّس سرّه نيز به قم مىآيند كه البته آمدنشان به قم به دعوت رسمى مرحوم آقاى حائرى بوده است .\r\nو هنگام آمدن به قم به مقتضاى اينكه هنوز مجرد بوده‌اند در مدرسه فيضيه وارد شده و در آنجا ساكن ميشوند و به كار تحصيل خود ادامه ميدهند . و با توجّه به سال ولادت ايشان كه سنة 16 بوده و سال آمدنشان از اراك كه سال 1340 بوده ايشان به هنگام آمدن به قم بيست و چهار ساله بوده‌اند .\r\n\r\nخواب و خاطره‌هائى از فيضيه\r\nمدرسه فيضيه و حجرهء ساده و بىتشكيلات آن مدرسه مباركه از مراكز پرخاطرهء مرجع بزرگوار است رؤياهاى صادقه‌اى كه در اين حجره ديده‌اند فراموششان نشده و بعد از اينمدّت مديد گاهى ذكر مىكردند و از جمله مىفرمودند :\r\nدر دورانى كه در مدرسه فيضيه بسر مىبرم و سخت نگران كارهاى پهلوى و تعطيل شدن مجالس عزادارى حضرت امام حسين عليه السّلام از ناحيهء او بودم خواب ديدم ظرفى پر از آب است و ناگهان مقدارى تربت اما حسين عليه السّلام در آن ريختند ناگهان آن آب شروع به جوشش كرد تا ظرف لبريز گرديد و همه جا را پر كرد من خود آن خواب را بدينگونه تعبير كردم كه نام امام حسين و مجالس\r\n\r\n","description":"","footnote":"","page_name":" 19 ","page_number":19},
  {"content":"\r\n\r\nعزادارى آنحضرت بار ديگر تجديد مىشود و اوج خواهد گرفت .\r\nنيز درسنهء 1397 قمرى و مكررا در ماه ربيع الأول 1405 قمرى فرمودند :\r\nمرحوم آقاى حاج شيخ عبد الكريم بدوا در اراك تأسيس حوزه كردند و بعد به قصد زيارت سفرى به قم نمودند و در همان سفر بنا شد كه در قم بمانند و همان وقت نامه‌اى به من مرقوم فرمودند كه هنوز هم موجود است و در آن نامه ، نوشته بودند : اگر مايليد به قم بيائيد كه نان جوى پيدا مىشود و با هم ميخوريم . من در پى نامهء ايشان حركت كرده به قم آمدم چندى گذشت تا ماه مبارك رمضان فرا رسيد وضع مادى روحانيت و حوزه بسيار بد بود زيرا وجوه شرعيه به قم نمىآمد سيدى از اهل علم براى تبليغ رفته بود و خانواده‌اش دچار تنگدستى وضع معيشت شده بودند . شخصى نزد من آمد و درخواست كرد كه از آقاى حاج شيخ عبد الكريم استدعا كنم كه شهريه آن سيد را بدهند . من جريان را با آقاى حاج شيخ محمد تقى بافقى كه مقسم شهريه بودند گفتم . ايشان گفتند : وجه كمى در دست است و اگر بخواهيم تقسيم كنيم نصيب و بهره هر يك از آقايان چيز كمى مثلا دو قران خواهد شد .\r\nروز هفدهم ماه رمضان بود كه من در حجرهء خود در مدرسه فيضيه خوابيده بودم در خواب ديدم كه با مرحوم آقاى حاج ميرزا مهدى بروجردى رضوان اللّه عليه در همان حجره - منتهى مقدارى بزرگتر - رو به قبله نشسته‌ايم و دو چراغ هم در حجره روشن بود ناگهان يك آقاى محترمى را ديدم كه آمد و رو به ايشان كرد و گفت : حاج ميرزا مهدى : حضرت رسول اللّه صلّى اللّه عليه و آله مىفرمايند : به شيخ عبد الكريم بگو : مضطرب نباش كه بر اثر گريه‌هاى امام زمان ، وجوه ، متوجه به حوزهء قم شد . من از خواب ، بيدار شدم جريان خوابم را براى آقاى حاج شيخ عبد الكريم نگفتم ليكن براى مرحوم آقاى حاج ميرزا هدايت اللّه وحيد گلپايگانى نقل كردم .\r\n\r\n","description":"","footnote":"","page_name":" 20 ","page_number":20},
  {"content":"\r\n\r\nچندى بعد دوباره بعضى نزد من آمدند كه براى گرفتن شهريهء آن سيد و رسيدگي به وضع خانواده‌اش اقدامى بشود و وضع آنان را به اقاى حاج شيخ عبد الكريم برسانيم من قضيه را به آقاى شيخ محمد تقى بافقى در ميان گذاشتم ايشان گفتند : بيا تا با هم به حضور آقاى حاج شيخ برويم و خلاصه با هم به منزل آقا رفتيم اتفاقا وقتى رسيديم كه آقا ميخواستند از بيرونى به اندرون بروند ما را كه ديدند فرمودند : كارى داشتيد كه اينجا آمديد ؟ من گفتم : وضع خانوادهء فلان آقا كه براى تبليغ رفته خوب نيست شهريهء او را ميخواستم كه به خانواده‌اش برسانيم .\r\nايشان رو به آقاى بافقى كردند و فرمودند : شهريهء او را بپردازيد آنگاه رو به من كرد و فرمودند : خواب شما هم به ما رسيد و از رؤياهاى صادقه است و وجوه براى ما رسيده است .\r\n\r\nاساتيد مرجع بزرگوار\r\nاساتيد ايشان بطور كلى بر دو بخش منقسم مىشوند 1 - اساتيد اصلى ، 2 - اساتيد مقطعى ، و مقصود آنست كه بعضى از اساتيد و بزرگانند كه ايشان مدتهاى مديد از آنان بهره‌مند شده و مستمرا بر آنان شاگردى كرده‌اند و در درس آنان زانو زده‌اند و برخى از آنانند كه معظم له در يك مناسبتى و براى مدت محدودى به درس آنان رفته‌اند .\r\n\r\nاساتيد اصلى\r\nامّا اساتيد اصلى ايشان كه پىريزى و شكل‌گيرى بناى علميت و فقاهت ايشان بر اثر شاگردى بر آنان شده سه نفرند 1 - مرحوم سيد محمد حسن خوانسارى ، 2 - مرحوم آقاى آخوند ملا محتد تفى گوگدى 3 - مرحوم آقاى حاج شيخ عبد الكريم حائرى .\r\n\r\n","description":"","footnote":"","page_name":" 21 ","page_number":21},
  {"content":"\r\n\r\n\r\n1 - آية اللّه آقاى سيد محمد حسن خوانسارى\r\nوى از علماء عاملين و از رجال محترم علمى بوده‌اند كه در گلپايگان به سر مىبرده‌اند و برادر بزرگ مرحوم آية اللّه العظمى آقاى حاج سيد احمد خوانسارى قدّس سرّه الشريف بوده‌اند .\r\nعلامه تهرانى آقاى حاج شيخ آقا بزرگ دربارهء وى ميگويد :\r\nسيد محمد حسن موسوى خوانسارى فرزند محمد يوسف فرزند ميرزا بابا فرزند ( سيد مهدى مؤلف رسالهء ابو بصير ) عالم جليل . از فضلاء خاندان و از بزرگان بيت خود بود و از برى او آثارى است :\r\n1 - حاشيه كتاب وصايا از قواعد علامه متعلق به مباحث حساب .\r\n2 - رساله‌اى در تعيين وقت در روز و شب از خورشيد و ستارگان .\r\n3 - تدوين الآثار در احوال علماء خوانسار .\r\n4 - تقريظ روضات الجنّات كه به خط خود ايشان موجود است .\r\nاو در سنهء 1337 در سن چهل و چند سالگى از دنيا رفت . « 1 »\r\nآن عالم پرمايه از علوم غريبه نيز بهره‌مند بوده و در آخر ، در اراك وفات يافته و در جنب امامزاده مدفون گرديده است . « 2 »\r\nمرجع بزرگوار آقاى گلپايگانى چند نكته راجع به ايشان نقل مىفرمودند :\r\n1 : عمدهء استفادهء ما ، در گلپايگان از ايشان بود .\r\n2 : مطول را در نزد ايشان مىخوانديم و براى ما درس مىگفتند تا نصف آن را ايشان درس گفتند بعد فرمودند حالا بايد خودتان مطالب كتاب را درست كنيد لذا ما قسمت آخر را خود در نزد ايشان مىخوانديم و هرجا مواجه با اشكال\r\n\r\n\r\n","description":"","footnote":"\r\n( 1 ) نقباء البشر ج 1 ص 452 .\r\n( 2 ) تاريخ علمى و اجتماعى اصفهان ج 3 ص 359 .\r\n","page_name":" 22 ","page_number":22},
  {"content":"\r\n\r\nو ابهامى مىشديم ايشان اشكال و ابهام ما را رفع مىنمودند .\r\n3 : در روز 25 ربيع الأول سنهء 1412 قمرى ، آقا براى اين جانب نقل كردند كه رسم آقاى آقا محمد حسن خوانسارى اين بود كه وقتى درس مىگفتند و جلسهء درس پايان مىيافت هر كدام از عده‌اى كه در حضورشان بوديم بايد يك آيهء قرآن بخواند و تجزيه و تركيب كند و من و همشيره زاده‌ام مرحوم آقاى آقا هادى در يك رديف بوديم و مقدّم بر ديگران به شمار مىرفتيم مثلا ما دو نفر يك غلظ داشتيم و بقيه چهار پنج غلط و هر كس كه غلطس از همه بيشتر بود ديگران را به بيرون براى صرف چاى دعوت مىكرد .\r\n\r\n2 - آية اللّه آخوند ملا محمد تقى گوگدى گلپايگانى\r\nدومين استاد اصلى مرجع بزرگوار ، عالم جليل القدر و محقق بحّاث و عاليقدر مرحوم آية اللّه آقاى آخوند ملا محمد تقى گوگدى است كه از اجلاء علماء آن عصر بوده‌اند .\r\nعلامه تهرانى مىگويند : الشيخ المولى محمد تقى گلپايگانى ، عالم جليل ، اصلش از قريهء گوگد است كه در يك قرسنگى گلپايگان واقع شده او در نجف اشرف از قدماء شاگردان استاد ما ( خراسانى ) و از اجلاء آنان بود و پس از آنكه به گلپايگان بازگشت مرجع امور شرعيهء مردم گرديد و محترم و موجّه و محل وثوق عام و خاص گرديد او را حاشيه‌اى بر رسائل است و بعضى از شاگردان او اينرا نقل مىكرد . « 1 »\r\nمحقق بزرگوار حجة الاسلام و المسلمين مرحوم آقاى شيخ محمد باقر شريف‌زاده همشيره زادهء محترم حضرت آية اللّه العظمى گلپايگانى وى را چنين\r\n\r\n\r\n","description":"","footnote":"\r\n( 1 ) نقباء البشر ج 1 ص 241 .\r\n","page_name":" 23 ","page_number":23},
  {"content":"\r\n\r\nميستايد : العالم الالمعى و الفاضل اليلمعى العلامة الجليل القدر المرحوم المبرور آية اللّه الآخوند ملا محمد تقى الگلپايگانى الگوگدى الذى كان من اعاظم تلامذة المحقق الخراسانى اعلى اللّه مقامه يعرف كل من تتلمذ على المحقق المذكور مقامه النبيل فى العللم و العمل و الزهد و التقوى . . . ( مقدّمهء آيات الأحكام استرآبادى ص 3 )\r\nنواده مرحوم آقاى آخوند خراسانى به هنگام برشمردن شاگردان جدّ محترم خود گويد : 40 شيخ مولى محمد تقى گلپايگانى از شاگردان قديم آخوند بوده است . « 1 »\r\nدر گنجينهء دانشمندان ج 7 ص 511 شرح حال كوتاهى از اين بزرگوار آورده .\r\nاز جمله :\r\nسالها در گوگد گلپايگان كه مسقط الرأس وى بوده مصدر امور شرعى بوده و سپس به اراك هجرت فرمود و با اينكه در اواخر عمر نابينا شده بود باز هم به تدريس ادامه مىداد و تشنگان علم و فقاهت را با بيان شيوا شاداب و سيراب مىنمودد و در موقعى كه آية اللّه حاج شيخ عبد الكريم حائرى ، حوزهء اراك را تشكيل و تأسيس فرمودند اين مرد بزرگ ، در اراك بوده و آية اللّه حائرى از ايشان كاملا احترام مىنموده و مباحثاتى با آية اللّه حائرى داشته كه مشهور است .\r\nمرجع جهانى حضرت آية اللّه العظمى گلپايگانى قدّس سرّه در روز 17 ذى القعده 1406 قمرى راجع به اين استاد بزرگوار خود مىفرمودند : او عالمى بحّاث و از شاگردان آخوند خراسانى بود .\r\nو نيز همان روز فرمودند : ايشان مىگفتند : من مطالب آقاى آخوند را نوشته بودم و ميخواستم طبع كنم بعد خودشان مطالبشان را - به صورت كفايه و حاشيه رسائل - منتشر كردند و من از طبع آن مطالب منصرف گرديدم و نيز\r\n\r\n\r\n","description":"","footnote":"\r\n( 1 ) مرگى در نور ، زندگانى مرحوم آخوند خراسانى ص 127 .\r\n","page_name":" 24 ","page_number":24},
  {"content":"\r\n\r\nفرمودند : ايشان در اواخر عمر نابينا شده بودند .\r\nو در اواخر ماه ربيع الثانى سنهء 1411 قمرى فرمودند : نقل شده كه مرحوم آخوند خراسانى ، دو شاگرد ممتاز خود آقاى آقا ضياء الدين عراقى و آقاى شيخ عبد اللّه گلپايگانى را به هنگامى كه اشكالاتى داشتند براى رفع اشكالشان به آقاى ملا محمد تقى ارجاع مىداده‌اند .\r\nو نيز فرمودند : نقل شده كه در وهم و دفع‌هاى كفايه ، وهم و اشكال از مرحوم آخوند خراسانى است و دفع و جواب ايراد از مرحوم ملا محمد تقى مىباشد .\r\nنيز مىفرمودند : نقل شده كه در قضيّهء آمدن مرحوم آخوند ملا محمد تقى از نجف به ايران ، آخوند خراسانى گريه كرده‌اند .\r\nبارى اين عالم بزرگوار از گوگد مهاجرت به اراك مىكند « 1 » و در آنجا رحل اقامت مىافكند و سرگرم كارهاى علمى مىشود و از جمله ، حضرت آية اللّه العظمى آقاى گلپايگانى در اراك از حوزهء درس اين مرد بزرگ كاملا استفاده مىكنند و سطوح عاليه را در خدمت ايشان مىخوانند و گويا بعد در درس خارج ايشان شركت مىكنند .\r\nآرى اين همان شخصيت عاليمقامى است كه روزى در گوگد براى اين شاگرد عزيز خود نصاب الصبيان را درس مىگفت و حالا در اراك سطوح عاليه\r\n\r\n\r\n","description":"","footnote":"\r\n( 1 ) راستى حالات علماء گذشته براى روحانيّت فعلى درس بزرگى است . بنگريد كه چنين عالم بزرگ و برجسته‌اى با چه مشلاتى مواجه بوده و چه شخصيتهايى را تحمل كرده است .\r\nعلاوه كه اينچنين وزنهء عظمى علمى ، بدون ادّعا و مدّعا در يك روستا زندگى مىكرده و به هدايت و ارشاد مردم سرگرم بوده و براى ادارهء يك زندگى مختصر در روستا چنين رنجهايى مىبرده . اكنون نكند كه ما در لباس روحانيّت باشيم و به تجمّل‌گرايى بپردازيم و سرگرم اشرافيّت و رفاه‌طلبى گرديم .\r\n","page_name":" 25 ","page_number":25},
  {"content":"\r\n\r\nو درس خارج ميگويد و همان شاگرد گرانقدر از استاد سابق خود بهره‌مند مىگردد خلاصه مرجع بزرگوار ساليانى در اراك از محضر پر فيض آن عالم گرانمايه استفاده مىكنند و گويا تا در اراك بوده‌اند در درس ايشان شركت مىكرده‌اند .\r\nآن استوانهء بزرگ علمى در سال 1313 شمسى از دنيا رفته و به سراى ابديت شتافتند و جنازهء مبارك ايشان را از اراك به قم حمل گرديده و در قبرستان نو ، در حجرهء مرحوم آية اللّه آقاى شيخ محمد سعيد گلپايگانى به خاك سپرده شد .\r\nو بر سنگ قبرشان نوشته شده :\r\nهذا المرقد الشريف للعالم الربانى و الفقيه الصمداني آية اللّه العظمى آخوند ملا محمد تقى الگپايگانى طيب اللّه رمسه . كان رحمه الله نادرة الدهر و اعجوبة الزمان في الدقة و التحقيق وجودة الفهم و كان من اعاظم تلامذة المحقق الخراسانى و له حاشية على رسائل الشيخ . قد توفّى فى الشهر الثانى من خريف سنة ثلاث عشر و ثلاثمأة بعد الألف من الهجرة النبوية على هاجرها الف تحية . و السلام 1313 .\r\nسبب مهاجرت آن عالم بزرگ از گوگد به اراك به نقل بعضى از بزرگان اين بوده كه شخصى مقدارى وجوه براى ايشان مياورد و مطالبهء قبض رسيد يكى از علماء بنام گلپايگان را مىكند و او مىپذيرد و قبض آن آقا را هم به صاحب وجه ميدهد . بعدأ شخص ديگرى وجهى را ميآورد . و از ايشان ميخواهد كه قبض رسيد از يكى از علماء ديگر آن سامان را بياورد كه اتفاقا آن آقا در مراتب علمى از ايشان بسيار پائين‌تر بوده و اين وزنه بزرگ علمى اين برخورد را توهين‌آميز تلقى مىكند و لذا همان شب از آنجا خارج مىشود و رهسپار به سوى اراك مىگردد و تا پايان عمر در اراك بوده است .\r\n\r\n","description":"","footnote":"","page_name":" 26 ","page_number":26},
  {"content":"\r\n\r\n\r\n3 - مرحوم آية اللّه العظمى حائرى\r\nاز جملهء اساتيد مهم مرجع بزرگوار آية اللّه العظمى گلپايگانى ، مرحوم آقاى حاج شيخ عبد الكريم حائرى اعلى اللّه مقامه الشريف بوده‌اند آوازهء اين مرد بزرگ همه جا را فرا گرفته و در كتب تراجم و شرح حالات رجال دينى از آن شخصيت و الا با كمال تعظيم و اجلال ياد شده است .\r\nمرحوم كاظمى كه خود معاصر آن بزرگوار بوده مىنويسد :\r\nاو امروز در قم بلكه در ايران بلكه در جميع بلاد ، عزّت شيعه و محوكنندهء بدعتها و بديهاست . . . . « 1 »\r\nمرحوم آقاى شيخ آقا بزرگ تهرانى شرح حال مفصّلى از ايشان در حدود ده صفحه نوشته‌اند و در خلال اين مطالب ميگويند : و كان الحائرى من اشد المسلمين غيرة على نواميس الشرع الشريف و قد تفانى فى خدمة الدين منذ نعومة اظفاره . . . . « 2 »\r\nحائرى از غيورترين مسلمانان بر نواميس شرع شريف بود و جدا كه از آغاز عمر فانى در راه خدمت به دين بود .\r\nنيز مىنويسند : مرحوم حائرى از جنبهء علمى يكى از وزنه‌هاى زمان خود و از رجال بزرگ علم و از اسطوانه‌هاى دين و از بزرگان فقهاء بود . . . . « 3 »\r\nاقوال و كلمات علما و بزرگان دربارهء اين مرد بزرگ خارج از حد احصا است نگارنده خود كتابى مستقل راجع به شخصيت والاى آن بزرگوار نوشته‌ام كه به طبع رسيده مرحوم آية اللّه حاج شيخ مرتضى حائرى رضوان اللّه عليه فرزند آن شخصيت عظيم اين كتاب را از اوّل تا به آخر ديده و مطالعه كرده‌اند و در مواردى\r\n\r\n\r\n","description":"","footnote":"\r\n( 1 ) احسن الوديعة ج 2 ص 118 .\r\n( 2 ) نقباء البشر ج 3 ص 1163 .\r\n( 3 ) نقباء البشر ج 3 ص 1164 .\r\n","page_name":" 27 ","page_number":27},
  {"content":"\r\n\r\nاز آن نكاتى را هم به خط شريف خود نوشته و افزوده‌اند از جمله در ص 70 از نسخهء مخطوط آن مرقوم فرموده‌اند :\r\nمرحوم آقاى سيد جمال الدين گلپايگانى مىفرمود : كه با آقاى حاج شيخ در ترن سامراء هم سفر بوديم كه ايشان ميخواستند به ايران بيايند من به ايشان گفتم :\r\nشما از كسانى هستيد كه بعد از آقاى شيرازى - آقاى ميرزا محمد تقى شيرازى - مشار بالبنان هستيد چرا به ايران ميرويد ؟ ايشان گفتند : من نمىخواهم مرجع شوم ميخواهم بروم به ايران اگر از دستم برآيد خدمتى به اسلام و مسلمانان بكنم .\r\nنيز مرقوم فرموده‌اند كه يكى از تجار صالح تبريزى شايد مرحوم شالچيان بود گفت كه من از مرحوم ميرزا محمد تقى خواستم كه احتياط خود را به چه كسى رجوع كنم ؟ ايشان نام چند نفر را برد كه يكى از آنها آقاى حاج شيخ - عبد الكريم - بود .\r\nمن گفتم : اگر خودتان ميخواستيد تقليد بكنيد از كى تقليد مىكرديد ؟\r\nفرمود : از آقاى حاج شيخ .\r\nو اكنون مناسب است مطالبى چند را كه مرجع و زعيم عاليقدر شيعه حضرت آية اللّه العظمى آقاى گلپايگانى به مناسباتى در مواقع مختلف در اين موضوع فرموده‌اند نقل كنيم :\r\nمىفرمودند : اوائلى كه به قم آمده بوديم در خواب ديدم كه مرا دعوت كردند كه بروم منزل آقا جمال فرزند آقا ملّا محمد كاظم - از علماء گلپايگان - و در آنجا حضرت ولى عصر را ملاقات كنم من آماده شدم براى اين موضوع كه در اين هنگام كسى آمد و گفت : مطلب به تأخير افتاد ليكن لوحى آوردند و نشان دادند من نگاه كردم ديدم روى آن لوح نوشته : اذا تهاجمت عليكم الفتن فعليكم بالشيخ عبد الكريم ، يعنى هنگامى كه امواج فتنه‌ها به شما روى آورد بر شما باد كه شيخ عبد الكريم را داشته باشيد . بعد كه اين خواب به آقاى حاج شيخ\r\n\r\n","description":"","footnote":"","page_name":" 28 ","page_number":28},
  {"content":"\r\n\r\nعبد الكريم رسيد - و شايد به وسيلهء مرحوم آقا ميرزا هدايت اللّه وحيد به ايشان رسيده بود - آقاى حاج شيخ به حجرهء من آمدند و فرمودند : اگر از رؤياهاى صادقه باشد بايد پشت خود را براى چماق آماده كرد - زيرا موقع روى كار آمدن پهلوى بود و بعد هم او مسلط بر امور گرديد .\r\nنيز چندين بار اين داستان شگفت‌انگيز را از معظم له شنيديم :\r\nيكى از علماء ساوه به حضور مرحوم آقاى حائرى آمده و در ضمن صحبت گفتند كه من مردم ساوه را از تقليد آقاى مامقانى به شما برگرداندم تا اينرا گفت مرحوم آقاى حاج شيخ ناراحت شدند و فرمودند چرا چنين كردى مگر وزن كرده بودى كه علم من از ايشان بيشتر است ؟\r\nسبحان اللّه از عظمت روح و كرامت نفس و انديشه متعالى و نظر والاى آن مرد يگانه . اگر اندكى هوا و هوس در وجود اين مرد بزرگ بود آن اقا را به انحاء و صورتهاى مختلفه تشويف مىكرد و او را بر اين عمل و فداكارى ظاهرى مىستود ولى گوهر وجود پاك ان بزرگوار خالى از هرگونه انديشه غير خدائى بوده و از اينرو به جاى تشكّر و تشويق ، نفرت خود را از اين عمل ابراز نموده و اظهار ناراحتى مىكنند .\r\nو نيز نقل مىفرمودند كه زنى بدكاره در زمان ايشان به حضورشان آمده و توبه كرد و ضمنا مبلغ بسيار زيادى را كه از طريق نامشروع تحصيل كرده بوده تقديم حضورشان كرد آن بزرگوار فرمودند : نه ، من وجه تو را قبول نمىكنم اگر مىخواهى ببر به نجب و خدمت آقاى سيد ابو الحسن اصفهانى تقديم كن و جريان را هم به ايشان مگو و شرح نده كه از چه طريقى اين مبلغ را به دست آورده‌اى . و فرمودند كه من اين مبلغ را برنمىدارم كه بگويند زنى بدكاره مىآيد و برايشان پول مى آورد و آنان مىپذيرند و پول را قبول مىكنند كه اين وهن روحانيت است . « 1 »\r\n\r\n\r\n","description":"","footnote":"\r\n( 1 ) در بعضى از كتب اين قضيه نقل شده و نوشته‌اند : تاجرى بود كه پول زيادى از مسير نامشروع به دست آورده بود . . . .\r\nليكن نگارنده چون قبلا جريان را به همان نحون كه نوشتيم از ايشان شنيده بودم براى مزيد اطمينان از شخص خودشان سؤال كردم آقا فرمودند : نه تاجر نبود بلكه زنى بود كه عمل نامشروع داشته است .\r\n","page_name":" 29 ","page_number":29},
  {"content":"\r\n\r\nباى زعيم عاليقدر اسلام مدّت مديدى در درس اين شخصيت درخشنده و خود ساخته و كم نظير شركت ميكرده و از فيض محضر وى بهره‌مند بوده‌اند و در تمامى ايام تحصيلى آن هم در همهء درسهاى استاد بزرگوار خود از فقه و اصول حضور داشته‌اند و در اين درس پربار و سازنده بوده كه ذوق فقهى و استنباط وى شكوفا ميگردد بطورى كه نظر صائب استاد بزرگوار را به سوى خود جلب مىنمايد .\r\nو بر اثر پرورش آن بزرگوار و تحقيقات عاليهء او شاگرد موفق و با ذوق و خوش استعداد و پرتلاش ، به مقام شامخ اجتهاد نائل ميگردد و با زير و بالا شدن مطالب و نقض و ابرامها و تحقيقات و تدقيقات علمى آنچه در وجود پاك شاگرد تلاشگر و با استعداد به صورت شأنيت و اقتضا بوده و بر وفق انتظار به مرحلهء فعليت و تحقق رسيده طلبه نوجوان به مقام شامخ فقاهت نائل ميگردد و اين نهال برومند به بار مىنشيند .\r\nمرحوم تهرانى نيز بدين نكته اشاره كرده مىگويند : و هو عمدة اساتيذه . « 1 »\r\nيعنى مهمترين و برجسته‌ترين استاد ايشان مرحوم آقاى حائرى قدّس سرّه بوده است .\r\nو چون مرحوم حائرى قدّس سرّه در وسط سال 40 به قم آمده‌اند و در آخر سنهء 55 وفات يافته‌اند پانزده سال درس آن استاد بزرگ را در قم درك كرده‌اند\r\n\r\n\r\n","description":"","footnote":"\r\n( 1 ) نقباء البشر ج 1 ص 742 .\r\n","page_name":" 30 ","page_number":30},
  {"content":"\r\n\r\nو چهار سال هم در اراك به درس خارج آن بزرگمرد ميرفته‌اند بنابراين نوزده سال تقريبا از محضر پرفيض استاد اعظمشان بهره‌مند شده‌اند . « 1 »\r\n\r\nاساتيد مقطعى و موسمى آية اللّه العظمى گلپايگاني\r\nزعيم عاليقدر شيعه اساتيدى نيز داشته‌اند كه در يك مقطع خاص زمانى و در موسمى مخصوص از آنها بهره گرفته‌اند و نزد آنان حضور يافته و در درس آنان شركت كرده‌اند و اينك به نام و شخصيت آنان اشاره‌اى مىشود .\r\n\r\n1 - آية اللّه « آقاى آقا ميرزا محمد باقر گلپايگاني »\r\nاين مرد بزرگ عالمى جليل القدر و و الا مقام بوده كه در جنبهء علم و عمل امتياز داشته است .\r\nعلامه تهرانى در شرح حال اين بزرگوار مىنويسد : او شيخ ميرزا محمد باقر فرزند مولى محمد على فرزند آقا سعيد گلپايگانى است كه عالمى جليل است . وى در اصفهان طى ساليانى از شاگردان شيخ محمد تقى آقا نجفى بود و بعد به گلپايگانى برگشت و از اجلاء علماء گرديد . . . . « 2 »\r\nو در جاى ديگر به مناسبت ذكر مرحوم شيخ محمد سعيد گلپايگانى كه برادر آن عالم جليل و خود از بزرگان علماء گلپايگانى بوده مىنويسد : و برادر او ميرزا محمد باقر نيز از علما بود . . . و او از شاگردان آقا نجفى - اصفهانى - بود و پدر آن\r\n\r\n\r\n","description":"","footnote":"\r\n( 1 ) در آثار الحجة ج 2 ص 72 گويد : در سال 1337 در اراك به مجلس درس آقاى حائرى ، فقها و اصولا حاضر شده‌اند . . . .\r\n( 2 ) نقباء البشر ج 1 ص 216 .\r\n","page_name":" 31 ","page_number":31},
  {"content":"\r\n\r\nدو نيز از اجلّه علماء بوده است . « 1 »\r\nاز بعضى از بستگان و نزديكان اينمرد بزرگ شنيدم كه ايشان دعاى ابو حمزه را در ماه مبارك رمضان در قنوت نماز وتر مىخوانده‌اند .\r\nاين نقل ما را به عمق شوق و علاقهء و جدّيت آن عالم برجسته در امر عبادت و مناجات با خداوند متعال توجّه مىدهد .\r\nيكى از بزرگان نقل ميكردند از مرحوم آية اللّه العظمى سيد محمد تقى خوانسارى كه آقاى آقا ضياء الدين عراقى فرمودند : دو نفر را آيت ديدم يكى آيت در درك و استعداد و ديگرى آيت در بىاستعدادى آنكه آيت استعداد بود آقاى آقا ميرزا محمد باقر بود - و نام آن ديگرى را كه نمونهء بىاستعدادى بوده نبردند - .\r\nنيز ايشان نقل كردند از مرحوم امام خمينى قدّس سرّه كه فرمودند :\r\nما يك سفر در جوانى از قم تا خمين با مرحوم آقاى ميرزا محمد باقر بوديم و از بس ايشان خوش بيان بودند ما بيشتر راه را در ركاب ايشان پياده گذرانديم و استفاده كرديم .\r\nبارى زعيم گرانقدر در دورانى كه در گلپايگان تحصيل ميكرده‌اند مدتى نيز از محضر پرفيض اين عالم جليل القدر استفاده كرده و در نزد ان بزرگوار درس خوانده‌اند .\r\nيكى از علماء محترم نقل مىكردند از شخصى از محترمين كه البته در لباس روحانيت نبود كه او مىگفت من و شخص ديگرى و آقاى گلپايگانى در خدمت آقاى آقا ميزرا محمد باقر ، درس ميخوانديم و ايشان گاهى به من و ان شخص ديگر مىگفت : شما دو نفر چيزى نخواهيد شد ولى ايشان - آقاى گلپايگانى - به مقامات بلندى خواهد رسيد .\r\n\r\n\r\n","description":"","footnote":"\r\n( 1 ) نقباء البشر ج 2 ص 812 - 813 .\r\n","page_name":" 32 ","page_number":32},
  {"content":"\r\n\r\nمخفى نماند كه عالم بزرگوار فوق در چهارم شعبان در سنه 1352 قمرى مطابق با اذر ماه 1312 شمسى دار فانى را وداع گفته و جنازهء شريفش را به قم حمل داده‌اند و در قبرستان نو در مقبرة مجاور مقبرهء مرحوم آقا شيخ محمد سعيد گلپايگانى برادر بزرگوارشان مدفون شدند .\r\n\r\n2 - حضرت آية اللّه مرحوم شيخ محمد رضا اصفهانى نجفى - مسجد شاهى -\r\nوى از اعاظم علماء و از نوابغ قرن اخير به شمار مىرود او در سنهء 1287 قمرى در نجف متولد شده نه ساله بوده كه به همراه پدرش به اصفهان آمده و در سن پانزده سالگى به نجف بازگشته و به تحصيلات خود ادامه داده و از بزرگان آن عصر مانند مرحوم آخوند خراسانى و سيد يزدى و شيخ الشريعهء اصفهانى و سيد محمد فشاركى استفادهء كامل برده و مخصوصا نسبت به مرحوم سيد فشاركى علاقهء تامّى داشته بطورى كه در دوران اقامت ايشان در سامرا با ايشان بوده و چون از سامرا به نجف رفته ايشان نيز به همراه او به نجف رفته « 1 » و ظاهرا در درس مرحوم فشاركى با مرحوم آقاى حائرى رفاقت پيدا مىكند و صميميتى خاص بين اين دو بزرگوار بوده است .\r\nوى پايگاه عظيمى از علميت داشته و كتاب وقاية الأذهان كه نوشتهء اوست بهترين نمودار علميّت و قلم روان و حس بيان وجودت الفاظ و عبارات و عمق مطالب آن بزرگوار است .\r\nبارى در دوران مهاجرت علماء اصفهان به قم در سنهء 1346 ايشان نيز با علماء اصفهان مهاجرت به قم فرموده و گويا شش ماه در قم بوده‌اند و در مدرسهء فيضيه مشغول تدريس مىشوند . و اين طبق درخواست مرحوم آقاى حائرى بوده\r\n\r\n\r\n","description":"","footnote":"\r\n( 1 ) نقباء البشر ج 2 ص 748 .\r\n","page_name":" 33 ","page_number":33},
  {"content":"\r\n\r\nاست و در اين مدت ، مرجع بزرگ و زعيم عاليقدر نيز در درس ايشان شركت مىكرده‌اند .\r\nيكى از نويسندگان محترم عصر ، نام گروهى از شاگردان آن بزرگوار را ذكر كرده و مرجع بزرگوار را در تحت شمارهء شش آورده و ميگويند : حضرت آية اللّه العظمى حاج سيد محمد رضا فرزند عالم جليل آقا سيد محمد باقر موسوى گلپايگانى از مشاهير فقهاء و مجتهدين معاصر و از مراجع بزرگ تقليد ، . . . در گلپايگان و اراك و قم نزد بزرگان علماء بالاخص حاج شيخ عبد الكريم حائرى يزدى تتلمذ نموده تا به اعلى درجهء علم و اجتهاد نائل گرديده و از جمعى از اساتيد خود به اخذ اجازات روايتى و اجتهاد نائل گرديده است اكنون در قم ساكن و از مدرسيّن بزرگ و مجتهدين عاليمقام و مرجع تقليد عدهء كثيرى از شيعيان مىباشد . در علم و حلم و زهد و تقوى و اخلاق فاضله و ملكات نفسانيه و ورع و تقوى بر بسيارى از علماء متقدم و معاصر ممتاز است متّع اللّه المسلمين به طول بقائه بمحمد و آله . . . . « 1 »\r\nمرحوم آقاى مسجد شاهى در 24 محرّم سال 1362 وفات يافت و در بقعه جدّ بزرگوارش علّامه آقا شيخ محمد تقى رازى در پائين پاى ان بزرگوار به خاك سپرده شد . « 2 »\r\n\r\n3 - مرحوم محقق نائينى رضوان اللّه عليه\r\nمرحوم آقاى اقا ميرزا محمد حسين نائينى اعلى اللّه مقامه از جملهء اساتيد موسمى حضرت آية اللّه العظمى آقاى گلپايگانى قدّس سرّه بوده‌اند .\r\n\r\n\r\n","description":"","footnote":"\r\n( 1 ) تاريخ علمى و اجتماعى اصفهان ج 2 ص 267 - 268 .\r\n( 2 ) مدرك سابق ص 426 .\r\n","page_name":" 34 ","page_number":34},
  {"content":"\r\n\r\nآن محقق نامدار كه در سنهء 1277 قمرى در نائين متولد شده از اعاظم علماء شيعه و از اكابر محققين به شمار ميروند كه نام مباركش در حوزه‌هاى علميه براى همگان مأنوس است وى از شاگردان مرحوم ميرزاى بزرگ شيرازى و مرحوم سيد محمد فشاركى و مرحوم آخوند خراسانى است انظار عاليه و تحقيقات ارزنده او در محافل علمى مطرح است و محور ابحاث بزرگان شيعه مى باشد .\r\nمرحوم آقاى طالقانى رضوان اللّه تعالى عليه در شرح حال ايشان مىنويسند :\r\nعلاوه از قدرت فكرى و نبوغى كه در اصول و فقه داشته در فلسفه و كلام و اجتماعيات صاحب نظر و در خط و ربط و ادبيات ، اديب بوده با استدلال و شمرده سخن مىگفت . در درس و بحث و حركات ، آرام بود گونهء كشيده و بينى و پيشانى بلند و برآمده و موى تنگش ، فلاسفهء يونان سقراط و افلاطون را مىنمود علمائيكه از دورهء سامره با آن مرحوم نزديك و به دقّت نظرش آشنا بودند - از جملهء مرحوم پدرم - مراجعين را به تقليد از آن مرحوم ارجاع مىنمودند . . . . « 1 »\r\nآن محقق كم نظير در 26 جمادى الاولى 1355 در نجف در سنين نزديك به هشتاد سالگى از دنيا رفتند « 2 » و مرحوم آقاى سيد ابو السن اصفهانى معروفترين مرج تقليد آن عصر بر جنازهء شريفش نماز خواندند و در يكى از حجرات صحن شريف مدفون گرديد .\r\nحضور حضرت آية اللّه العظمى گلپايگانى در درس اين محقق بزرگوار در نجف نبوده - و خود در روز 12 شوال 1410 قمرى ميفرمودند سالى كه من به نجف مشرف شدم ايشان از دنيا رفته بودند - بلكه در قم به درس آن مرد بزرگ رفته‌اند .\r\n\r\n\r\n","description":"","footnote":"\r\n( 1 ) مقدمهء تنبيه الأمة ص 16 .\r\n( 2 ) و نميدانم چرا مرحوم آقاى طالقانى نوشته‌اند : در سنين نزديك به نود سالگى از دنيا رفته‌اند ، با آنكه تاريخ تولد و وفات ايشان معلوم است .\r\n","page_name":" 35 ","page_number":35},
  {"content":"\r\n\r\nجريان آمدن محقق نائينى به ايران بر اثر مخالفت ايشان و نيز زعيم آن روز شيعه مرحوم آقا سيد ابو الحسن اصفهانى و بعضى از علماء ديگر با جريانات سياسى عراق در زمان ملك فيصل بوده كه منجر به مهاجرت اين آقايان يا تبعيد آنان از عراق به ايران مىشود مرحوم آقاى حائرى آن مرد خود يافته و وارسته و دور از هوى و هوس ، بسيار از آن دو بزرگوار احترام مىكرده تا به جائى كه شاگردان خود را امر مىفرموده كه در درس آن دو استوانهء علمى و عملى شركت كنند بدين ترتيب مرجع بزرگوار ، در مجلس تدريس مرحوم آقاى نائينى رضوان اللّه عليه شركت مىكنند .\r\nمدت اقامت آن آقايان بزرگ در قم هشت ماه بوده و بعد از آن با احترام خاص به نجف بر مىگردند بنابراين زعيم بزرگ ، آقاى گلپايگانى هشت ماه در درس آن محقق عاليقدر شركت كرده‌اند .\r\nو خاطراتى از درس مرحوم آقاى نائينى در ذهن داشتند كه گاهى نقل مىكردند از جمله مىفرمودند : مرحوم آقاى نائينى قاعدهء يد را بحث مىكردند و من اين قاعده را در نزد ايشان خواندم .\r\nدوبار - كه دفعه دوّم پنجشنبه 17 ذى حجة 1404 قمرى بود - فرمودند آقاى نائينى خيلى گوششان سنگين شده بود و بسيار كم مىشنيدند .\r\nنيز مىفرمودند : آقايانى مانند مرحوم آقا ميرسد على يثربى و بعضى ديگر اشكال مىكردند به آن مرحوم و شلوغ مىشد آقاى نائينى مىفرمودند : من كه نمىشنوم شلوغ نكنيد بگذاريد تا مطالب را بگوئيم ( و به آنان كه از نظر هيكل از من قوىتر و رشيدتر بودند مىفرمودند ) : ممكن است شما نياز نداشته باشيد امّا براى ايشان مطلب روشن شود ، و اشاره به من مىكردند كه قيافه‌ام ريزتر از ديگران بود .\r\nمرجع عاليقدر در حالى كه خندان بودند مىفرمودند : ايشان - آقاى نائينى -\r\n\r\n","description":"","footnote":"","page_name":" 36 ","page_number":36},
  {"content":"\r\n\r\nخيال مىكردند كه چون هيكل من ريزتر است مطلب هم ديرتر متوجّه مىشوم .\r\nآرى از آنجا كه تولد مرجع بزرگوار آخر سنهء 16 بوده و گويا آمدن مرحوم محقق نائينى به ايران و قم ، سال مهاجرت آقاى حائرى از اراك به قم يعنى سنهء 1340 يا سال بعد از آن يعنى سنهء 41 واقع شده بنابراين ايشان در درس آقاى نائينى در سنّ 24 سالگى يا بيست و پنج سالگى بوده‌اند .\r\nبارى اين محقق بزرگوار و رفقايشان در مدت هشت ماه در قم به تدريس مشغول بودند و بعد نمايندگان فيصل مىآيند و آقايان را با نهايت احترام به نجف اشرف برمىگردانند . « 1 »\r\n\r\nمرحوم محقق غروى اصفهانى\r\nاز جملهء اساتيد مقطعى مرجع بزرگ ، محقق والامقام و جامع الأطراف مرحوم آقاى شيخ محمد حسين اصفهانى است كه گاهى به عنوان كمپانى خوانده ميشوند . آن بزرگوار دوم محرم 1296 در نجف اشرف ولادت يافته .\r\nپدرش حاج محمد حسن از تجّار بسيار پرهيزكار كاظمين بود و مرحوم محقق اصفهانى در اوائل دوران جوانى پس از تحصيل مقدماتى در كاظمين به نجف اشرف رفت و دلبستگى خاصى به مرحوم آقاى آخوند خراسانى پيدا كرده در فقه و اصول در درس او شركت كرد و 13 سال پاى تحقيقات آن بزرگوار نشست و كمى هم از مجلس درس فقه و اصول مرحوم آقا سيد محمد فشاركى استفاده كرد و بعد از وفات مرحوم خراسانى ، خود شروع به تدريس نمود و بسيارى از مشاهير علماء از محضر درس و تحقيقات او بهره‌مند شده و به مراتبى از كمالات علمى رسيدند .\r\n\r\n\r\n","description":"","footnote":"\r\n( 1 ) گنجينهء آثار قم ج 1 ص 318 .\r\n","page_name":" 37 ","page_number":37},
  {"content":"\r\n\r\nاو فقيهى موشكاف و اصولىاى محقق و عميق و حكيمى بلند پايه و عارفى دلداده و سالكى موفق و شاعرى نغزگو در لسان عربى و فارسى بود و عالمى به اين جامعيت كمتر داريم .\r\nمرجع بزرگوار حضرت آية اللّه العظمى گلپايگانى مدّت سه ماهى در عراق از درس و بحث و تحقيقات آن مرد بزرگ استفاده كرده‌اند چنان كه خودشان به اين مطلب تصريح فرمودند .\r\nو چون معتقد به علميّت آن محقق نامى بودند در اثناء تدريس خارج بيع ، مكررا مطالبى را از حواشى آن مرد بزرگ بر مكاسب شيخ اعظم انصارى قدّس سرّه نقل فرموده و پيرامون آن تحقق مىنمودند و تأييد و يا اشكال مىكردند .\r\nمرجع بزرگ نكته‌اى بسيار جالب راجع به آن محقق نامى ذكر مىكردند معظم له مىفرمودند : ايشان در نوشتن مطالب ، چرك نويس و پاكنويس نداشته و به همان بار اول كه مطلبى را مىنوشته اكتفا مىكرده است .\r\nبنابراين اينقدر تحقيقات عاليه و مطالب عميق علمى كه از قلم مرحوم محقّق اصفهانى تراوش كرده همان نوشته اوّلى ايشان است كه بدون حاجت به حك و اصلاح در تحت اختيار علما و دانشمندان قرار گرفته است و اين مطلب به جدّ از عجائب بلكه از كرامات آن مرد بزرگ مىباشد .\r\nآن محقق عظيم الشأن در فجر روز پنجم ذى الحجة سنة 1361 دار فانى را وداع و به لقاء مولاى خود حضرت رب العالمين و اصل گرديد . در حالى كه از آثار قلمى و تحقيقى او 25 جلد كتاب عالمانه و محققانه باقى ماند . « 1 »\r\nمرحوم اردوبادى مؤلفات و آثار علميهء مدوّنه آن محقق نابغه را به 33 اثر رسانيده و مىگويند نوشته‌هاى بسيار ديگرى به صورت شعر يا نظم از ايشان هست\r\n\r\n\r\n","description":"","footnote":"\r\n( 1 ) به مقدمهء مرحوم مظفّر بر حاشيه آن بزرگوار بر مكاسب مراجعه فرمائيد .\r\n","page_name":" 38 ","page_number":38},
  {"content":"\r\n\r\nكه تدوين نشده و به صورت كتاب در نيامده است . كما اينكه مرحوم حاج آقا رضا همدانى رضوان اللّه عليه را از اساتيد آن بزرگوار شمرده و مىگويند مدّتى كه كم شمرده نمىشود در درس ايشان شركت كرده است . « 1 »\r\n\r\nمرحوم آية اللّه العظمى آقاى بروجردى\r\nاز جملهء اساتيد ارجمند و و الا مقام زعيم بزرگوار آقاى گلپايگانى ، بزرگترين وزنه فقاهت در اعصار اخيره ، مرحوم آية اللّه العظمى آقاى حاج آقا حسين طباطبائى بروجردى است قدّس اللّه نفسه الزكيّة .\r\nآن بزرگوار در سنهء 1292 هجرى قمرى در بروجرد پا به دائره وجود گذاشتند و در بروجرد مشغول تحصيل گرديدند و سپس به اصفهان كه در آن دوران از مراكز مهم علمى به شمار مىرفت رهسپار گرديده در نزد اساتيد بزرگ آن روز حوزهء اصفهان به تحصيل پرداختند و در نهايت به نجف اشرف مشرف گرديده و در خدمت اساطين علمى نجف براى تكميل مراتب علم و فقاهت حضور يافتند و خلاصه از درس مرحوم محقق كفائى آقاى آخوند خراسانى اعلى اللّه مقامه الشريف بهترين بهره‌ها را گرفتند .\r\nو سرانجام يكى از بزرگترين مجتهدين عصر بشمار آمده و بعد از ساليان سال كه در بروجرد به ادارهء امور مردم مشغول بودند به قم آمده و زعامت حوزهء علميه را به عهده گرفتند و تحهءولى عظيم در علميت و اجتهاد و فقاهت به وجود آورده و طرح فقه مقارن را ريختند و عملى كردند و به تدريس فقه و اصول در بالاترين اوج آن پرداختند گروهى از رجال علمى و وزنه‌هاى بزرگ در درس ايشان شركت ميكردند و از جمله زعيم بزرگوار حضرت آية اللّه العظمى آقاى گلپايگانى نيز چند\r\n\r\n\r\n","description":"","footnote":"\r\n( 1 ) مقدمهء مرحوم اردوبادى بر كتاب الأنوار القدسية ص 5 - 6 .\r\n","page_name":" 39 ","page_number":39},
  {"content":"\r\n\r\nسال در آن درس عميق و با بركت حضور مىيافته‌اند .\r\nاين جانب در اوائل ماه شعبان سنهء 1411 از حضورشان پرسش كردم كه ايا مرحوم آقاى بروجردى از اساتيد شما به شمار ميروند ؟ فرمودند آرى چند سال درس ايشان ميرفتم . پرسيدم استفاده مىكرديد ؟ فرمودند : آرى .\r\nفقيه زاهد جناب آقاى شيخ على پناه اشتهاردى در نيمه شعبان سنهء 1411 قمرى نقل مىكردند كه آقا - حضرت آية اللّه العظمى گلپايگانى قدّس سرّه - را ديديم كه بعد از تدريس خودشان به سرعت ، شبيه دويدن ، از پله‌هاى وسط فيضيه و صحن كهنه بالا ميروند كسى از علت شتاب و تند رفتن ايشان پرسيد آقا فرمودند : مىخواهم به اوّل درس آقاى بروجردى برسم ببينم چگونه وارد بحث مىشوند .\r\nنيز نقل كردند كه روزى مرحوم آقاى بروجردى قدّس سرّه در درس ، از آقا اسم بردند و فرمودند : آقاى آقا سيد محمد رضا چنين مىگويند .\r\nمعلو شد كه آقا اشكالى كرده بودند كه مرحوم آقاى بروجردى از ايشان اسم بردند و اشكالشان را مطرح نمودند .\r\nزعيم بزرگوار نسبت به مرحوم آقاى بروجردى احترام بسيار قائل بودند و كرارا از آن بزرگ بعنوان ( آقا ) بطور مطلق اسم مىبردند مثلا گاهى از جامع احاديث الشيعه بعنوان : ( كتاب آقا ) اسم مىبردند و در ياداشتهاى درسى خود در باب حدود يك جا كه مطلبى را از آن مرحوم نقل مىكنند تعبيرشان چنين است : فقيه عصره السيد البروجردى قدّس اللّه روحه .\r\nنگارنده در روز 17 محرم 1412 قمرى در جاسب كه از اطراف قم است به حضور زعيم عاليقدر آقاى گلپايگانى مشرف بودم به مناسبتى فرمودند : خدا رحمت كند مرحوم آقاى بروجردى را كه خيلى مقيّد به مبادى آداب بودند بطورى كه در فصل تابستان هم براى احترام جالسين كرسى مىگذاشتند زيرا\r\n\r\n","description":"","footnote":"","page_name":" 40 ","page_number":40},
  {"content":"\r\n\r\nپايشان درد مىكرد و نميخواستند جول ديگران پاى خود را دراز كنند لذا زير كرسى پا را دراز مىكردند .\r\n\r\nمحقق عراقى\r\nاز جمله شخصيّتهاى وزين و برازندة علمى كه مرجع بزرگوار مدّتى از محضرشان بهره‌مند شده‌اند محقق گرانمايه مرحوم آقاى آقا ضياء الدين عراقى قدّس سرّه الشريف مىباشد .\r\nآن بزرگوار در سنهء 1278 در اراك تولد يافت و مقدمات را در ايران فرا گرفت سپس مهاجرت به نجف فرمود و از درس مرحوم سيد فشاركى بهره‌مند گرديد و بعد در درس ميرزا حسين خليلى و آخوند خراسانى و سيد يزدى و شيخ الشريعه و امثال آنان حاضر شد و علوم اسلامى را از آنان فرا گرفت و خود نيز اشتغال به تدريس پيدا كرد و در تدريس اصول ، شهرتى به سزا يافت و بعد از وفات محقق خراسانى استقلال در تدريس يافت و خلاصه بيش از سى سال بر منبر تدريس نشست و در خلال اين مدّت عدهء زيادى از علما و مجتهدين از تحقيقات او بهره‌مند شدند و بالاخره در شب 28 ذى القعده سنهء 1361 قمرى دار فانى را وداع گفت و در يكى از حجرات صحن شريف حضرت امير المؤمنين عليه السّلام مدفون گرديد . « 1 »\r\nمرجع بزرگوار در تاريخ 12 ربيع الأول 1408 قمرى در جواب سؤال يكى از مدرّسين محترم قم از ايشان كه آيا در نجف هم درس خوانده‌ايد فرمودند :\r\nحدود سه ماه كه آنجا بودم در درس آقايان آنجا آقاى آقا ضياء الدين و آقاى آقا سيد ابو الحسن و آقاى آقا شيخ محمد حسين كمپانى شركت مىكردم .\r\n\r\n\r\n","description":"","footnote":"\r\n( 1 ) نقباء البشر ج 3 ص 956 - 959 .\r\n","page_name":" 41 ","page_number":41},
  {"content":"\r\n\r\nزعيم عاليقدر از درس مرحوم آقا ضياء الدين خاطراتى داشتند از جمله يك وقتى مىفرمودند كه در درس ايشان اشكالى به ذهنم آمد و ذكر كردم و ايشان جوابى دادند باز من نقضى كردم تا جائى كه حس كردم ممكن است ناراحت و تند شوند كه ديگر ادامه ندادم و سخن را قطع كردم شب بعد هنگامى كه شروع به درس كردند گفتند : آقاى گلپايگانى كجايند ؟ وقتى گفته شد كه اينجا هستند شروع به بحث كرده و مطلب شب قبل را تعقيب و دنبال كردند و باز من ايرادى را ذكر كردم و بحث شد و خلاصه چند شبى به همين منوال گذشت .\r\nروزى در بين راه به ايشان برخورد كردم ايشان فرمودند : من با كسى ديگر مثل شما رفتار نكردم - يعنى با شما تندى نكردم و خشونت نشان ندادم - من در پاسخ گفتم : درست است امّا مقدارى هم از طرف من بود كه تا احساس ميكردم كه ممكن است شما ناراحت شويد دنبالهء بحث را كوتاه مىنمودم .\r\nقابل تذكّر است كه مرحوم آقاى آقا ضياء الدين به افتخار مرجع عظيم الشأن آقاى گلپايگانى مجلس ضيافتى را تشكيل داده و خلاصه ايشان را در منزل خود مهمانى نموده و پذيرائى مىكند .\r\n\r\nمرحوم آية اللّه العظمى آقاى سيد ابو الحسن اصفهانى\r\nدر مدّت هشت ماهى كه پيشواى جهانى آن روز شيعه ، مرحوم آقا سيد ابو الحسن به قم تبعيد شده بودند و اشتغال به تدريس داشته‌اند آقا در اين مدّت به درس آن فقيه يگانه ميرفته‌اند چنان كه خودشان تصريح فرمودند و نيز در آن سفرى كه زعيم عاليقدر به عراق كرده‌اند مدت سه ماهى كه در نجف بوده‌اند در درس مرحوم آقاى اصفهانى شركت مىكرده‌اند .\r\nتولد آن بزرگوار در اصفهان در سنهء 1284 قمرى و وفاتش در كاظمين در نهم ذى الحجة سنهء 1365 واقع شده و سه روز بعد از وفات ، در مقبرهء محقق\r\n\r\n","description":"","footnote":"","page_name":" 42 ","page_number":42},
  {"content":"\r\n\r\nخراسانى به خاك سپرده شد جنازهء مباركش از بغداد تا نجف روى دوش مردم مسلمان و علاقمند حمل داده شد . « 1 »\r\nوى از شاگردان بزرگ و عاليقدر مرحوم محقق خراسانى بوده است .\r\nحوزهء مرجعيت اين انسان و الا و فقيه بلند پايه ، بسيار وسيع بوده و شهرت جهانى پيدا كرده بوده‌اند .\r\nآن بزرگوار داراى اخلاق فاضله و مكرمتهاى بسيار بزرگى بوده‌اند و حكاياتى از عظمت نفس و فكر بلند و وسعت نظر و شرح صدر آن رجل علمى بزرگ نقل مىشود .\r\nبارى مرجع بزرگوار آقاى گلپايگانى مدّت چند ماه اقامت در نجف به درس ايشان حاضر ميشده‌اند و بهره مىبرده‌اند .\r\nعلاوه بر اين خودشان مىفرمودند : اكثر روزها جورى ميشد كه شبيه مباحثهء بين اثنين با ايشان پيش مىآيد چون ايشان مكانى معيّن داشتند كه مىآمدند آنجا مىنشستند و من پيش از آنكه ايشان بيايند ميرفتم نزديك آن مكان مىنشستم وقتى كه برنامه زيارت ايشان پايان مىيافت و به آنجا مىآمدند من نزديك ميرفتم و مطالبى را با ايشان در ميان مىگذاشتم و سؤال مىكردم و بحث و گفتگو مىشد .\r\nفرمودند : بعد كه من از نجف برگشتم ايشان به شخصى فرموده بودند : اين از نوابغ است . « 2 »\r\nنگارنده شنيدم كه مرحوم آقاى سيد ابو الحسن قدّس سرّه به آقاى گلپايگانى\r\n\r\n\r\n","description":"","footnote":"\r\n( 1 ) نقباء البشر ج 1 ص 41 .\r\n( 2 ) شنيدم كه مرحوم آية اللّه اصفهانى اين مطلب را به مرحوم آقاى حاج ميرزا مهدى بروجردى رحمة اللّه عليه - پدر همسر حضرت آية اللّه العظمى گلپايگانى - فرموده بودند .\r\n","page_name":" 43 ","page_number":43},
  {"content":"\r\n\r\nفرموده بودند : كتاب وسيلة النجاة را ببيند اگر اشكالى در موردى از آن به نظرتان آمد بگوئيد و تذكّر دهيد . « 1 »\r\nقابل تذكر است كه ما بين زعيم عاليقدر آقاى گلپايگانى و مرحوم آقاى اصفهانى قدّس سرّه الشريف خصوصيات ديگرى بوده كه انشاء اللّه به برخى از آنها در فصول آتيه اشاره خواهد شد .\r\n\r\nدوران تحصيل و اشكال كردن در درس استاد و . . .\r\nمرجع بزرگوار در دوران تحصيل جدّيت ، و كوشش بسيار داشته‌اند و از اوائل ايّام اشتغالشان چنان به كار تحصيل اهتمام ورزيده و مصممانه درس مىخوانده‌اند كه بعضى از اساتيدشان در گلپايگانى تفرّس كرده و گفته بودند كه ايشان به مراتبى خواهد رسيد .\r\nشگفت‌انگيز اين مطلب است كه معظم له علاوه بر آنكه مادر و پدر خود را در ايام كودكى از دست داده بودند و در نه سالگى از سايهء هر دو آنها محروم شده بودند دچار فقر و تنگدستى نيز بوده‌اند و در دوران آغاز جوانى و گرماگرم تحصيل مقدماتى مواجه با زمان قحط و گرانى مىكردند به طورى كه حتى ناچار مىشوند بعضى از اثاث البيت را براى تأمين نان بفروشند .\r\nو يكى از وعاظ محترم نقل مىكردند كه مرجع بزرگوار خود فرمودند : من يك لحاف داشتم كه نصف آن را زيرم مىانداختم و قسمت ديگر را روى خود مىانداختم .\r\nآى تلخيهاى گوناگن زندگى ، فتور و سستى در عزم و ارادهء آهنين معظّم له در امر تحصيل به وجود نياورده بلكه طعم تحصيل علم و فراگيرى دانش را در\r\n\r\n\r\n","description":"","footnote":"\r\n( 1 ) روز هشتم جمادى الأولى 1411 قمرى صحّت اين جريان را از خود آقا سؤال كردم معظم له تأئيد فرمودند .\r\n","page_name":" 44 ","page_number":44},
  {"content":"\r\n\r\nكامشان شيرين ساخته بوده است .\r\nشدت اهتمام حضرت آية اللّه العظمى گلپايگانى به درس بقدرى بوده كه حتى در مواقع بيمارى نيز كوشش مىكرده‌اند كه از درك مجلس درس استادشان محروم نمانند .\r\nو اينك به ان قضيهء شگفت‌آور و عبرت‌انگيز توجّه كنيد :\r\nدر روز شانزدهم ذى القعده سنهء 1402 در مجلس درس كه به مناسبت بيمارى و كسالتشان در منزل منعقد بود نقل فرمودند در دورانى كه در مدرسه فيضيه طلبه بودم دچار كسالت و بيمارى شدم استادم مرحوم آية اللّه العظمى آقاى حاج شيخ عبد الكريم حائرى رضوان اللّه عليه شبها براى تدريس ، در مدرسيه فيضيه حضور مىيافتند من كه آن شب از شدّت كسالت و تب نمىتوانستم حركت كنم به رفقا گفتم : مرا با لحاف پشت منبر درس ببريد و بخوابانيد تا از فيض درس ايشان محروم نمانم .\r\nدر اوائل ماه رجب سال 1406 قمرى به مناسبتى براى اين جانب نقل مىكردند كه در دوران جوانى و ايّام تحصيل ، سخت مشغول درس و بحث بودم بطورى كه تمام اوقاتم مستغرق در تحصيل بود و بر اثر اين مداومت و جديت ، چنان شده بودم كه حتى در خواب هم اشتغال داشتم به اين صورت كه تا خواب مىرفتم جلسهء درس مرحوم آقاى حاج شيخ عبد الكريم و يا جلسه مباحثه با رفقا بخوابم مىآمد و مىديدم كه مشغول مباحثه مىباشم و گاهى مطالبى كه در عالم رؤيا رد و بدل ميشد يادم مىماند و مورد استفاده‌آم قرار مىگرفت و خلاصه از مباحثات حالت خوابم نيز استفاده مىكردم و كم‌كم بقدرى اين حالت شدت يافت كه حتى روز هم اگر ميخوابيدم اين حالت پيش مىامد . و تصميم گرفتم كه ديگر ، روزها نخوابم - شايد شب درست خواب بروم .\r\nمدتى بر اين منوال گذشت روزى در اثناء مباحثه ، ناگهان دردى را در ناحيهء\r\n\r\n","description":"","footnote":"","page_name":" 45 ","page_number":45},
  {"content":"\r\n\r\nسرم احساس كردم بدانگونه كه گويا ميله‌اى در سرم فرو كرده باشند لذا زود برخاستم و به طرف صحن مطهر حضرت معصومه رفتم اتفاقا به دكترى كه در آن ايام براى توليت آورده بودند برخورد كردم و حال خود را به او گفتم او گفت :\r\nحالا فعّاليت علمى و درسى خود را كم كن و انصرافى پيدا كن . و خدا مىخواست كه ايام تعطيلى در پيش بود و من آن ايّام را كه حوزه تعطيل بود به استراحت پرداختم .\r\nدر كنار اين پشتكار و سرسختى در تحصيل ، استعداد قوى و خوش فهمى و نبوغ ايشان نيز محسوس بوده چنان كه در اراك در عين اينكه بيست و يكسال بيشتر از عمرشان نمىگذشته در درس فقه و اصول مرحوم آية اللّه مؤسس حائرى ، مورد توجّه بوده‌اند و نيز خودشان در روز سوم ربيع الثانى 1411 به مناسبتى فرمودند :\r\nآقاى آشتيانى كه تقريرات درسهاى مرحوم آقاى حاج شيخ عبد الكريم را نوشته گاهى كه در درس ايشان مطالبى درست بر ايشان روشن نميشد و يا اشكالى داشتند از مرحوم آقاى خوانسارى يا از من سئوال مىكردند و خلاصه با ما در ميان مىگذاشتند .\r\nاز امتيازات تحصيلى معظم له بحّاث بودن ايشان است . وى در درس اساتيد و مخصوصا استاد اعظمشان مرحوم آية اللّه مؤسس حائرى ايراد و اشكال مىكرده و استاد بزرگوارشان نيز به او عنايت داشته‌اند و گاهى هم با ذكر مطلب فرح‌انگيزى اشكال ايشان را جواب مىداده‌اند .\r\nدر اواخر ماه شعبان 1408 قمرى خودشان به مناسبتى فرمودند كه : در درس آقاى حاج شيخ ، مطلبى را بعنوان اشكال گفتم كه اتفاقا ابو حنيفه هم آن مطلب را گفته بود حال من يا با توجه به اينكه ابو حنيفه هم آن را گفته يا بدون توجّه ، آن مطلب را گفتم . آقاى حاج شيخ در جواب فرمودند : هرچه ابو حنيفه\r\n\r\n","description":"","footnote":"","page_name":" 46 ","page_number":46},
  {"content":"\r\n\r\nخاك كند عمر شما باشد .\r\nدر روز يكشنبه 26 جمادى الثانية 1403 قمرى به مناسبتى از ايشان پرسيدم كه آيا در درس آقاى حاج شيخ اشكال مىفرموديد ؟ فرمودند آرى من و آقاى حاج سيد محمد تقى خوانسارى و آقاى حاج مير سيد على يثربى ( كاشانى ) و آقاى اراكى در دروس ايشان اشكال مىكرديم . « 1 »\r\nيكى از فضلاى شيرازى مقيم قم مىگفتند : روزى حضرت آية اللّه العظمى آقاى اراكى دام ظلّه در درس فقه خود اشكالى را متعرض شدند و بعد جواب آن اشكال را از زبان مرحوم آقاى حاج شيخ دادند و فرمودند : اين اشكال را آقاى گلپايگانى در درس آقاى حاج شيخ برايشان وارد كردند و آقاى حائرى اينچنين جواب دادند و ما از همان موقع جواب ايشان را نپسنديديم .\r\nبزرگ مرجع جهان تشيّع در روز 26 ج 2 سال 1403 قمرى در اثناء درس در مسجد اعظم به مناسبت اينكه مىخواستند روش اشكال كردن را تذكّر دهند فرمودند : من خود در حوزهء درسى استادمان اقاى حاج شيخ عبد الكريم حرف ميزدم و اشكال مىكردم ولى مطلب را اوّلا با خودم بازگو مىكردم اگر خودم مىتوانستم جوابى براى مطلب درست كنم و رفع اشكال را بكنم نمىگفتم ، بلى اگر جوابى براى ان نمىيافتم آنگاه مطرح مىكردم و مىگفتم و اشكال مىنمودم .\r\nو روز چهارم شعبان سال 1413 در مجلس خصوصى مىفرمودند :\r\nمىپاى درس ايشان حرف ميزدم - اشكال ميكردم - و گاهى كه دور نشسته بودم\r\n\r\n\r\n","description":"","footnote":"\r\n( 1 ) و در اينجا لطيفه‌اى ذكر كردند و آن اينكه مرحوم آقا ميرسيد على برادرى داشتند كه در جوانى از دنيا رفت او نيز هر وقت در درس حاضر بود به كمك برادرشان آقاى ميرسيد على يثربى اشكال ميكرد و حرف ميزد و آقاى حاج شيخ به او مىفرمود : پشت بر پشت برادر جنگ كن .\r\n","page_name":" 47 ","page_number":47},
  {"content":"\r\n\r\nتا شروع به صحبت ميكردم و صداى من بلند مىشد ايشان توجّه ميكردند كه من چه ميگويم .\r\nنيز معظم له در سوم ربيع الثانى 1411 راجع به اينكه در وقت كسالت و بيمارستان در دوران تحصيل ، مرحوم اقاى حاج شيخ برايشان جوشيده و دارو آورده بودند فرمودند :\r\nايشان طورى بودند كه طلبه‌اى كه خودش فهمبود و در درس صحبت مىكرد و اشكال مىنمود تشويق مىكردند .\r\nو نيز فرمودند : مرحوم آقاى حائرى مدتى كه من در مدرسهء فيضيه ساكن بودم مكرّر به حجرهء من مىآمدند و چون عصرها به فيضيه مىامدند مدّتى را در حجرهء من مىگذرانيدند زيرا اوبه طلبهء خوش فهم علاقه داشت و او را تشويق مىكرد .\r\n\r\nهم بحثهاى مرجع بزرگوار\r\nيكى از آداب و رسوم جارى و متداول بين طلاب علوم دينى و محصلين حوزه‌هاى علميه اين است كه دو نفر يا سه نفر از آنان درس استاد و احيانا مطليى و يا كتابى را كه خود انتخاب مىكنند بين خودشان به بحث مىگذراند و يك روز اين يكى ، مطالب را تشريح مىكند و توضيح ميدهد و روز ديگر آن ديگرى . و اين براى فهميدن مطالب ، بسيار اثر دارد و از اينرو نوعا هر طلبه‌اى از طلاب در حوزه‌هاى داراى هم مباحثه‌اى است .\r\nزعيم عاليقدر حضرت آية اللّه العظمى گلپايگانى نيز در دوران تحصيل داراى هم بحثيهاى عالى و خوش فهمى بوده‌اند كه ما در اينجا به نام سه نفر از آنان كه كاملا اطّلاع داريم اكتفا و بسنده مىكنيم .\r\n\r\n","description":"","footnote":"","page_name":" 48 ","page_number":48},
  {"content":"\r\n\r\n\r\n1 - مرحوم آية اللّه آقاى حاج آقا سيد حسن فريد محسنى اراكى\r\nحاج آقا حسن فريد محسنى اراكى از علماء بزرگ عصر اخير بودند وى فرزند عالم و فقيه بزرگ ، حاج آقا مصطفى اراكى در سال 1319 قمرى در اراك متولد شده‌اند و در زادگاه خود شوع به تحصيل كرده و تحصيلات ابتدائى خود را در آنجا به اتمام رسانيده و سپس به قم آمده و از حوزهء درس مرحوم آية اللّه العظمى حائرى اعلى اللّه مقامه بهره‌مند شدند و در سال 1350 به اراك برگشتند و تقريبا مدّت سى سال در اراك بودند و به بحثهاى علمى اشتغال داشتند تا اينكه در حدود سال 1380 دوباره به حوزهء علميهء قم مراجعيت كرده به تدريس فقه و اصول پرداختند و علاوه حوزهء درس تفسير و اخلاق نيز داشتند و بسيارى از فضلا از اين جلسات مستفيض مىشدند .\r\nمكرر در مكرر ايشان اين شعر را خطاب به آقايان اهل علم مىخواندند :\r\n من نمىگويم سمندر باش يا پروانه باش * اما : چون به فكر سوختن افتاده‌اى مردانه باش . « 1 » \r\nبارى يكى از كسانى كه مرجع عاليقدر جهان تشيّع با آنان مباحثه داشته‌اند مرحوم آقاى حاج آقا حسن فريد بوده‌اند .\r\nمعظم له در ماه رجب سنهء 1406 قمرى در مجلس خصوصى مىفرمودند كه هم مباحثه ايشان در اراك آقاى فريد بوده‌اند .\r\nمرجع بزرگوار دربارهء اين رفيق بحث خود ، مىفرمودند : او زياد در مطالب فكر مىكرد و بعد به مباحثه مىامد . و من در اثناء مباحثه ، مطالبى را مىگفتم و بر آنچه ايشان با فكر و دقّت درست كرده بود ايراد و اشكال مىكردم ايشان\r\n\r\n\r\n","description":"","footnote":"\r\n( 1 ) به مقدمهء كتاب تفسير سورهء حمد مرحوم آية اللّه فريد ص 4 - 7 مراجعه شود .\r\n","page_name":" 49 ","page_number":49},
  {"content":"\r\n\r\nمىگفتند شما خيلى سرعت انتقال داريد . من هم به ايشان مىگفتم شما هم در مطالب اهل فكر و تأمل هستيد .\r\nضمنا چون وضع مادّى آقا روبراه نبوده آقاى حاج آقا حسن فريد محسنى ماهانه وجهى به آقا ميداده است و اين مطلب را حضرت آية اللّه العظمى صريحا براى اين جانب نقل فرمودند .\r\nروابط صميمانه بين اين دو رفيق مباحثه و شركى بحث قوى بوده و مرحوم آقاى فريد تا آخر عمر بر سر عهد و پيمان صميميّت باقى بودند و حتى بر حسب آنچه كه بعضى از دوستان نقل مىكردند گاهى در درس اخلاق خود كه براى طلاب در منزل مىفرمودند مطلبى را راجع به مرجع بزرگوار آقاى گلپايگانى نقل مىكردند و دوران طلبگى معظم له را به عنوان اسوه براى طلاب يادآورى مىنمودند .\r\nآن عالم نورانى و بزرگوار در ماه ربيع الثانى سال 1391 قمرى در سنين هفتاد و دو سالگى در تهران از دنيا رفتند و جنازهء شريفشان به نجف اشرف حمل داده شد و در مقبرهء پدرشان به خاك سپرده شدند .\r\nقابل توجّه است كه در بعضى از موارد آمده كه مرحوم آقاى فريد از مرحوم آخوند ملا محمد تقى گلپايگانى استفاده كرده و پس از آن از محضر مرحوم آية اللّه حاج شيخ عبد الكريم حائرى كه در آن زمان در اراك بوده‌اند استفاده نموده است . « 1 »\r\nو ميدايند آخوند ملا محمد تقى همان استاد مرجع عظيم الشأن ، آية اللّه العظمى گلپايگانى است و گويا درساى آقاى آخوند ملا محمد تقى و آقاى حاج شيخ را آقا با ايشان مباحثه مىكرده‌اند .\r\n\r\n\r\n","description":"","footnote":"\r\n( 1 ) گنجينهء دانشمندان ج 2 ص 217 .\r\n","page_name":" 50 ","page_number":50},
  {"content":"\r\n\r\n\r\n2 - مرحوم آية اللّه حاج آقا روح اللّه كمالوند خرّم آبادى\r\nآقاى حاج آقا روح اللّه كمالوند خرّم آبادى از علماء محترم و بزرگ بودند .\r\nوى از اهل خرّم آباد لرستان بود كه در سنهء 1319 تولد يافته و در خرّم آباد و بروجرد تحصيل كرده و سپس به اراك رفته و از محضر مرحوم آية اللّه حائرى بهره‌مند شد و بعد با هجرت استادش به قم ايشان هم به قم آمده‌اند و از محضر پرفيض مرحوم آقاى حائرى بهره‌هاى فراوان گرفته‌اند .\r\nآقاى سيد على رضا ريحان اللّه يزدى راجع به ايشان مىنويسند :\r\nآقا روح اللّه خرّم آبادى از فضلاى حوزة علميه بوده و هم چندى به امر تدريس معقول مىپرداخته . . . . « 1 »\r\nايشان از علماء بزرگ بودند كه در منطقه خرّم آباد احترام خاص و نفوذ فراوانى داشتند .\r\nوى در سال 1383 قمرى ، دار فانى را وداع گفته جنازهء ايشان را به قم آوردند و در نزديكى قبر استادشان مرحوم آقاى حائرى دفن شدند بارى اين عالم جليل و مجتهد بزرگوار يكى از شركاء بحث مرجع بزرگ شيعه بوده‌اند .\r\nايشان همان شخصيت وزين و گرانقدرى است كه در جريان رفراندوم شاه از خرّم آباد به قم آمد و پس از گفتگو با علماى بزرگ و مراجع قم راجع به طرح تازهء شاه با خواست و يا صلاحديد آنان به دربار رفت و با شاه ملاقات كرد و نظريات خير انديشانهء علماى قم را به او رسانيد و شجاعانه او را از عواقب شوم قانون شكنيها و مخالفت با مبانى اسلام برحذر داشت ولى شاه به اعلام خطرهاى مرحوم آية اللّه كمالوند وقعى ننهاد و ضمن انتقاد از روش مراجع قم گفته بود كه :\r\nروحانيون ايران بايد شاه دوستى را از علماى اهل تسنّن بياموزند كه آنها بعد از\r\n\r\n\r\n","description":"","footnote":"\r\n( 1 ) آئينهء دانشوران چاپ سنهء 1353 ه ص 96 .\r\n","page_name":" 51 ","page_number":51},
  {"content":"\r\n\r\nانجام هر فرضيه به پادشاه كشورشان دعا مىكنند ولى علماى ما چه بگويم ؟\r\nآقال كمالوند در پاسخ او مىگويند : آنان مأمورين رسمى دولت‌هايشان هستند و دعا كردنشان به پادشاه روى انجام مأموريت است مانند استانداران و فرمانداران ايران كه دعا و نيايش و مدح و ثناى آنان براى پادشاه روى مراسم ادارى است ولى علماى شيعه در تاريخ هزار سالهء خود هيچگاه مأمور حكومتها نبوده و نخواهند بود بايد حسابها را از هم جدا كرد . . . « 1 »\r\n\r\n3 - مرحوم حجة الاسلام و المسلمين آقاى شيخ احمد يزدى\r\nمرحوم شيخ احمد يزدى از فضلاء حوزهء درسى مرحوم آقاى حائرى اعلى اللّه مقامه بوده ولى نامى از ايشان در تراجم و رجال نديدم جز آنكه يكى از نويسندگان محترم در گزارش سفر مرحوم آقاى حائرى از اراك به قم نوشته است : مرحوم آقاى حاج ميرزا مهدى بروجردى و مرحوم آقا شيخ احمد يزدى همراه ايشان بوده‌اند . « 2 »\r\nحضرت آية العظمى آقاى گلپايگانى تصريح فرمودند كه با ايشان هم مباحثه بوده‌اند .\r\nاسفا كه اين طلبهء فاضل جوان و خوش استعداد و پرتلاش در بحران جوانى از دنيا رفته است .\r\nنوشته‌جات زياد و متعددى از ايشان مانده كه حاكى از علميّت و كمالات او مىباشد .\r\nبه نقل فاضل محترم جناب آقاى وافى كه برادر زادهء ايشان است او شديدا\r\n\r\n\r\n","description":"","footnote":"\r\n( 1 ) بررسى و تحليلى از نهضت امام خمينى ص 223 - 225 .\r\n( 2 ) آئينهء دانشوران چاپ دوّم ص 9\r\n","page_name":" 52 ","page_number":52},
  {"content":"\r\n\r\nعلاقمند به استادش مرحوم آقاى حاج شيخ عبد الكريم قدّس سرّه بوده بطورى كه گويا پدرشان از يزد از نرسيدن نامه ايشان پرسش يا گله كرده بوده و ايشان در جواب مىنويسند : كسالت استاد مانع شده و مرا از همه جيز غافل گردانيد .\r\nقابل تذكر است كه نامه‌اى از مرحوم آقاى حاج شيخ در دست است كه از قم به مشهد براى آقاى شيخ احمد يزدى نوشته‌اند و متن آن اين است :\r\nالسلام عليك يا ثامن الأئمة و رحمة اللّه و بركاته 23 صيام 1342\r\nبسم اللّه الرحمن الرحيم جناب مستطاب شريعتمدار آقاى آقا شيخ احمد دام تأييده بعرض مىرساند :\r\nانشاء اللّه مزاج شريف قرين صحّت بوده مورد تأييد پروردگار متعال جلّت عظمته بوده باشيد . مرقومه شريفه زيارت و از سلامتى مزاج شريف كمال خوشوقتى حاصل گرديد حال حقير هم به حمد اللّه قرين صحت است جز اينكه ابتلاى نرساندن معاش علميهّ خيلى حقير را متألم نموده اوّلا در آستانهء متبركّه و در روضهء مقدسه رضويه ملتمس دعا هستم كه از خداوند جل شأنه طلب كنيد اصلاح امر را و ثانيا جناب شريعتمدار ثقة الإسلام آقاى حاج ملا هاشم را بعد از تبليغ سلام از قبل اين جانب اطلاع دهيد كيفيت حال را چنانچه بتوانند از وجوهات چيزى تحصيل نموده روانه نمايند خيلى به محلّ است زياده عرضى نيست جز التماس دعا .\r\nالسلام عليكم و رحمة اللّه و بركاته الاحقر عبد الكريم الحائرى\r\nخدمت جناب مستطاب شريعتمدار ثقة الإسلام آقاى آقا سيد محمد تقى بعرض سلام مصدّع . « 1 »\r\nو ما عين صورت آن نامه را در كتاب آية اللّه مؤسس ص 91 آورده‌ايم طالبين\r\n\r\n\r\n","description":"","footnote":"\r\n( 1 ) گويا آن وقت مرحوم آية اللّه آقاى حاج سيّد محمد تقى خوانسارى هم در مشهد بوده‌اند .\r\n","page_name":" 53 ","page_number":53},
  {"content":"\r\n\r\nمراجعه فرمايند .\r\n\r\nاجازات و مشايخ اجازهء زعيم بزرگ اسلام آية اللّه العظمى گلپايگانى\r\nناگفته نماند كه زعيم بزرگوار در صدد كسب اجازات نبوده‌اند و اصولا به تشبثات به هر صورتى كه باشد دلبستگى نداشته‌اند مع ذلك اجازاتى از ناحيهء علماى بزرگ آن روز براى ايشان صادر شده :\r\n\r\n1 ) اجازهء مرحوم آية اللّه العظمى آقاى حاج شيخ عبد الكريم\r\nاين اجازه در دوران اختناق و فشار رضا خان صادر شده و در آن اجازه ، تصريح به اجتهاد ايشان كرده‌اند و براى مسئولين دولتى آن روز فرستاده‌اند .\r\nآقا قدّس سرّه خود مىفرمودند : ايشان در آن موقع اظهار لطف كردند و سوگند ياد كردند كه تو مجتهد مىباشى و آنگاه آن اجازه را نوشتند و مرقوم فرمودند كه من ايشان را مجتهد مىدانم .\r\n\r\n2 ) اجازهء مرحوم حاج آقا رضا مسجد شاهى\r\nو آن اجازهء روايتى از عالم بزرگ و جامع ، مرحوم آية اللّه شيخ محمد رضا ابو المجد نجفى اصفهانى معروف به حاج آقا رضاى مسجد شاهى است كه از آل شيخ محمد تقى صاحب حاشية بر معالم مىباشند و قبلا در زمرهء اساتيد موقّت و موسمى زعيم عاليقدر شيعه ، نام شريف ايشان ذكر شد .\r\nحضرت آية اللّه العظمى گلپايگانى قدّس سرّه مىفرمودند من درخواست اجازه هم از ايشان نكرده بودم ليكن چون اعتقادى به اينجانب پيدا كرده بودند خودشان اجازهء روائى مفصّلى را مرقوم فرمودند .\r\n\r\n3 ) اجازهء روائى از محدث قمى\r\nعالم جليل و محدّى شهير مرحوم آقاى حاج شيخ عباس قمى اعلى اللّه مقامه حديث شناس معروف و موثّق اين قرن مىباشد .\r\n\r\n","description":"","footnote":"","page_name":" 54 ","page_number":54},
  {"content":"\r\n\r\nتولّد اين بزرگوار در سنهء 1294 در شهرستان مقدس قم واقع شد و شصت و پنجسال زندگى را با زهد و تقوى و خوف از خدا و اشتغال كامل به علم و فضيلت گذرانيد و در شب 23 ذى الحجة الحرام سنهء 1359 قمرى در نجف اشرف دار فانى را وداع فرمود و پائين پاى استاد بزرگوار و محبوبش مرحوم محدّث نورى مدفون گرديد چنان كه مرحوم آية اللّه بزرگ آقاى سيد ابو الحسن اصفهانى قدّس سرّه الشريف بر جنازهءاش نماز خواندند .\r\nآن بزرگوار عالمى نمونه و محدّثى برجسته و سخت با اخلاص بوده و به مدارج رفيعهء زهد و تقوى دست يافته بوده است .\r\nدر ايام توقفشان در مشهد مقدس گروهى از محصلين علوم دينيه از وى خواستند كه درس اخلاق بگويد و ايشان پذيرفتند و در مدرسهء ميرزا جعفر در جوار بقعهء شريفهء حضرت رضا عليه السّلام شروع به درس اخلاق كردند طلاب محضر شريف او را غنيمت شمرده نزديك هزار نفر در محضر شريفش شركت مىكردند و افادات آن عالم جليل القدر حدود سه ساعت طول مىكشيد و حاضرات با توجّه و شوق كامل و بدون احساس ملال و خستگى در طول اين مدّت گوش به سخنان و بيانات شريف او ميدادند . و از عادات او اين بود كه روايات را به سلسله سند ميخواند و اين بخاطر احتياطى بود كه در نقل روايات مىفرمود . « 1 »\r\nروز يكم جمادى الأولى سنهء 1411 قمرى با حضرت آية اللّه العظمى گلپايگانى صحبت مىشد كه اجازهء روائى و نقل حديث را كه به اشخاص مىدهند مسلسل نيست و اسامى مشايخ روائى خودشان و نيز علماى طبقات بالا را ندارد و اكنون به صورتى نوشته بشود كه حاوى ذكر سلسلهء مشايخ باشد . و بنده عرض\r\n\r\n\r\n","description":"","footnote":"\r\n( 1 ) مقدمهء الانوار البهيّة .\r\n","page_name":" 55 ","page_number":55},
  {"content":"\r\n\r\nكردم : مخصوصا با مشى و روش شما كه اين خود احترامى از آن بزرگان است .\r\nمعظم له فرمودند : آرى احترام از آنان و افتخار ماست .\r\n\r\nتدريس زعيم عاليقدر\r\nاز جمله خصوصيات زعيم بزرگوار اسلام آقاى گلپايگانى اين است كه از اوائل جوانى شروع به تدريس كرده‌اند و از دير زمان جلسهء تدريس داسته‌اند و از مدرسين بنام و پرسابقه و قدمت‌دار جامعهء روحانيت بشمار ميروند بلكه امروز در دنياى اسلام مدرّسى با قدمت و سابقهء تاريخى تدريس ايشان نداريم و در هر حال كه تشنگان علم و فضيلت در طول ده‌ها سال از علوم و فضائل و تحقيقات ايشان بهره‌مند شده‌اند .\r\nنويسندگان تاريخ و وضع حوزهء علميه قم در زمان مرحوم آية اللّه حائرى قدس سرّه الشريف ، ايشان را در رديف مدرّسان بنام آن روز حوزه ، ذكر كرده‌اند .\r\nمجله همايون كه در عصر مرحوم آية اللّه العظمى آقاى حاج شيخ عبد الكريم حائرى منتشر شده و گروهى از اهل علم در آن مقالاتى را مىنوشته‌اند بحثى در تحت عنوان : ( روحانيت در ايران ) دارد و در يكى از شماره‌هاى آن كه مربوط به 3 شعبان 1353 آذر 1313 بوده ستونى را بعنوان : جامعهء علميه باز كرده و مدرسان را يك جا و مدارس و طلاب را در يك جا آورده و در ستونى كه بنام :\r\nمدرسين عالى باز كرده اين آقايان را به ترتيب اسم مىبرد و مىشمارد :\r\n1 - حضرت آية اللّه حاجى شيخ عبد الكريم\r\n2 - آقاى آقا شيخ محمد على قمى\r\n3 - آقا ميرزا محمد قمى\r\n4 - آقاى آقا سيد محمد حجّت تبريزى\r\n5 - آقاى آقا سيد محمد تقى خوانسارى\r\n\r\n","description":"","footnote":"","page_name":" 56 ","page_number":56},
  {"content":"\r\n\r\n6 - آقاى حاج سيد محمد باقر قزوينى\r\n7 - آقاى آقا شيخ حسن فاضل قمى\r\n8 - آقاى آقا ميرزا محمد همدانى\r\n9 - آقاى آقا سيد محمد رضا گلپايگانى\r\n10 - آقاى آقا ميرزا خليل اللّه صيمرى\r\n11 - آقاى آقا ميرزا عبد الحسين ابن الدين\r\n12 - آقا نجفى تبريزى\r\n13 - آقاى آقا شيخ عباسعلى شاهرودى\r\n14 - آقاى آقا ميرزا محمد على اديب طهرانى\r\nاكنون بنگريد كه مرجع جهان اسلام حضرت آية اللّه العظمى گلپايگانى در عصر مرحوم آقاى حائرى ، مدرّس رسمى حوزهء علميهء قم بوده‌اند .\r\nگزارشگر اوضاع حوزهء علميه آقاى سيد ريحان اللّه يزدى در كتاب خود كه در سنهء 1353 يعنى 61 سال پيش چاپ و منتشر كرده در تحت عنوان : آقا سيد محمد رضا گلپايگانى مىنويسد :\r\nآقا سيد محمد رضا فرزند آقا سيد محمد باقر گلپايگانى در سال 1316 در گلپايگان تولّد يافته و در روزگار صبا ، پدر و مادرش جهان را بدرود گفته تربيت وى به ديگران واگذار شد و چون بضاعتى از آنان نمانده بود از فرط نيازمندى ، مصالح او مختل با همهء بىبرگى ، خويشتن را به سلطان آباد - اراك - رسانده و در خدمت آخوند ملا محمد تقى گلپايگانى به تحصيل دانش پرداخت سپس به قم عزيمت ، و اكنون از خدمت آية اللهى استفاده و خود نيز از مدرّسين فقه و اصول بشمارند . « 1 »\r\n\r\n\r\n","description":"","footnote":"\r\n( 1 ) آئينهء دانشوران ص 70 .\r\n","page_name":" 57 ","page_number":57},
  {"content":"\r\n\r\nو در جاى ديگر همين نويسندهء محترم بعد از ذكر مرحوم آقاى حائرى يازده نفر از اعاظم را بعنوان مدرّسان بزرگ حوزه مىشمرد كه اوّلين آنان مرحوم آقاى صدر و آقا ميرسيد على كاشانى و آخرينشان ايشانند و در اينجا ميگويند : آقاى گلپايگانى سطوح عاليه فقه و اصول را تدريس مىكنند . « 1 »\r\nمرحوم شيخ آقا بزرگ تهرانى مىنويسند : و هو اليوم من العلماء الفضلاء فى قم و من المدرّسين المشاهير بها « 2 » ايشان امروز از علماء با فضيلت قم و از مدرّسين مشهور در آن شهر مىباشند .\r\nو از خود معظم له شنيدم كه مىفرمودند : گاهى در شبانه‌روز چهار يا پنج درس مىگفتم .\r\nو در عصر مرحوم آية اللّه العظمى آقاى بروجردى سه درس خارج مىگفته‌اند چنان كه راجع به آمار اساتيد فقه در آن عصر ميخوانيم 9 ، درس فقه حضرت آقاى حاج سيّد محمد رضا گلپايگانى در منزل شخصى ايشان خارج عروه ، و در صبح‌ها در اول وقت در مسجد امام خارج مكاسب را مىفرمايند . « 3 »\r\nو راجع به اساتيد اصول ميخوانيم : 8 ، درس اصول جناب آقاى حاج سيد محمد رضا گلپايگانى در شبها در منزل شخصى خود . « 4 »\r\nو در قسمت شرح حال ايشان ميخوانيم : عده‌اى از فضلائيكه فعلا در حوزه اقامت دارند يا به شهرستانها مراجعت نموده‌اند در نزد ايشان تلمّذ نموده‌اند و اكنون هم سه حوزهء درس خارج ايشان از مفيدترين و جامع‌ترين حوزه‌هاى\r\n\r\n\r\n","description":"","footnote":"\r\n( 1 ) آئينهء دانشوران چاپ دوّم ص 26 .\r\n( 2 ) نقباء البشر ج 2 ص 742 .\r\n( 3 ) آثار الحجة ج 2 ص 175 .\r\n( 4 ) مدرك سابق ص 172 .\r\n","page_name":" 58 ","page_number":58},
  {"content":"\r\n\r\nدرس حوزهء علميه به شمار ميرود كه نوع كسانى كه در آن حضرت مىيابند از محصّلين فاضل حوزه و داراى مراتب عاليه علمى هستند . « 1 »\r\nخوانندگان عزيز بر حسب آنچه كه نقل كرديم اكنون اين مرجع بزرگوار سابقه حدود هفتاد سال تدريس مداوم و مستمر بر حسب تاريخ مدوّن دارند و حالا قبل از تدوين اين تاريخ چند سال اشتغال داشته‌اند نميدانيم .\r\nقابل ذكر است كه در بعضى از كتب رجال و تراجم نوشته‌اند كه ايشان اندكى بعد از استادشان مرحوم آية اللّه العظمى حائرى قدّس سرّه شروع به درس خارج كردند ليكن نگارنده از محضرشان پرسش كردم كه آيا درس خارج را در زمان حيات مرحوم آقاى حاج شيخ شروع فرموديد يا بعد از وفات و درگذشت ايشان ؟\r\nدر پاسخ فرمودند : در زمان حيات ايشان . و فرمودند همين حاشيه درر الفوائد را در درس خارجى كه در زمان ايشان مىگفتم نوشتم .\r\nآرى گويا به احترام مقام شامخ استادشان درس خارج را مثلا در كنار درس سطح مىفرموده‌اند و سطوح عاليه را نيز در همان دوران هنوز ترك نكرده بودند .\r\nو مثلا بعد از ارتحال استادشان يكسره به گفتن درس خارج پرداخته‌اند و در عصر مراجع ثلاث - مرحوم آقاى حجّت و مرحوم آقاى صدر و مرحوم آقاى خوانسارى - قدّس اللّه اسرارهم و نيز در عصر مرحوم آية اللّه العظمى آقاى بروجردى قدّس سرّه الشريف حوزهء ايشان دائر و مستقرّ و فضلا و دانشمندان از محضر شريفشان بهره‌مند ميشده‌اند .\r\nو بعد از وفات مرحوم آقاى بروجردى پرجمعيت‌ترين درسها درس ايشان بوده و به لطف خداوند اين نعمتى است كه از طرف ذات اقدس الهى به ايشان ارزانى داشته شده كه متجاوز از سى سا از هفتاد سال تدريس در كرسى فقاهت\r\n\r\n\r\n","description":"","footnote":"\r\n( 1 ) آثار الحجة ج 2 ص 175 .\r\n","page_name":" 59 ","page_number":59},
  {"content":"\r\n\r\nبزرگترين جمعيت را به خود اختصاص داده‌اند و از اينرو به لحاظ كم و كيف و طول زمان و كثرت شاگردان ، تدريس اشان امتيازى است كه خداوند ايشان را مخصوص به آن گردانيده بوده است .\r\n\r\nجدّيت مرجع بزرگ در تدريس و موفقيتهاى ايشان\r\nدر پايان بحث تدريس معظم له دو نكته قابل توجه است :\r\n1 - موضوع جدّيت ايشان در تدريس ، معظم له سعى بليغ و تلاش خستگى ناپذيرى در تدريس و تربيت طلاب و علما داشته‌اند و پشتكار كم‌نظيرى در اين راه از خود نشان داده‌اند چنان كه يكى از مشتغلين محترم حوزهء علميهء قم كه خود آقازادهء يكى از علماء بزرگوار تهران است از والد محترمشان نقل ميكردند كه فرموده بودند :\r\nما در عصر مرحوم آقاى حاج شيخ عبد الكريم حائرى خدمت حضرت آية اللّه العظمى گلپايگانى درس ميخوانديم روزى آقا از وقت مقرّر مقدارى ديرتر تشريف آورده و براى گفتن درس حضور يافتند و فرمودند : علت تأخير اين بود كه فرزندم در حوض خانه دچار خفگى شده بود و از دنيا رفت و من گرفتار تجهيزات و كفن و دفن او بودم .\r\nاين جانب بعد از شنيدن اين داستان ، از مرحوم آية اللّه العظمى آقاى گلپايگانى راجع به اين فرزند پرسش كردم فرمودند آرى او كودكى بود در سن حدود شش سالگى .\r\nو مطالب ديگرى نيز راجع به آن كودك نقل فرمودند كه اكنون مجال ذكرش نيست ، و نام او سيد محمد باقر بوده و آقا او را به اسم پدر محترم خود نامگذارى كرده بودند .\r\n2 - در دوران ممتدّ تدريس ايشان موفقيتهاى بزرگ و چشم‌گيرى نصيب\r\n\r\n","description":"","footnote":"","page_name":" 60 ","page_number":60},
  {"content":"\r\n\r\nمعظم له شده زيرا كتابهاى متعددى را مورد بحث و بررسى و تحليل اجتهادى خود قرار داده‌اند بلكه بعضى از كتابها را دوبار تدريس فرموده‌اند مانند حج كه يك بار بر اساس عروه و دورهء دوم كه ما شركت داشتيم بر اساس شرايع پيش ميرفتند چنان كه بيع را دوبار تدريس فرموده‌اند و خلاصه موفق شدند كتابهاى طهارت و صوم و صلاة جمعه و حج و بيع و خيارات و ولايت فقيه و قضا و شهادت و حدود و لقطه . . . را بحث كنند .\r\nبلكه به نقل يكى از تلامذهء پرسابقهء ايشان تمام كتاب عروه را ايشان درس گفته‌اند و براساس تدريس ، آن را حاشيه فرموده‌اند .\r\n\r\nچگونگى تدريس زعيم بزرگ اسلام\r\nمزايا و خصوصياتى كه در نحوه تدريس معظم له مشهود بود از اين قرار است :\r\n1 - بدون مطالعهء دقيق اقدام به گفتن درس نميكردند قبلا مطالب را مىديدند و از نظر ميگذرانيدند و سپس به مجلس درس مىآمدند بلكه يك وقت به مناسبتى ، در جلسهء خصوصى فرمودند من چندين بار مطالعه مىكنم بطور معمول يكى از آن مواقعى كه مىفرمودند سرشب و پيش از وقت استراحت و ديگرى بعد از برخاستن از خواب و انجام برنامه‌هاى عبادى ، و ديگر ، ساعتى پيش از آمدن براى درس بوده است .\r\n2 - نوعا يادداشت مىكردند و دفتر را با خود مىآوردند كه اين خود موجب مزيد اطمينان براى خودشان و براى شاگردان و حاضران محضرشان بود و اهتمام ايشان بر اين موضوع در اين سالهاى اخير بيشتر از سابق بود .\r\n3 - جنبهء محتوى و واقعيت مطلب بر الفاظ و عبارات و نحوهء بيان ، غلبه داشت و آن مقدارى كه در صدد تكميل و جا انداختن مطالب بودند به مقدمهء\r\n\r\n","description":"","footnote":"","page_name":" 61 ","page_number":61},
  {"content":"\r\n\r\nو مؤخره و كيفيت دخول در مطلب و خروج از آن نمىپرداختند .\r\n4 - در پايان يافتن مطالب شتاب نداشتند و غالبا تنقيب ميكردند تا به يك نقطهء اطمينان بخشى برسند و از اينرو گاهى مدّتى در يك مطلب مىماندند و بحث حجّشان شش سال و يا متجاوز از آن به طول انجاميد .\r\n5 - به كلمات بزرگان خصوصا مانند شهيد ثانى و صاحب جواهر و شيخ مرتضى انصارى رضوان اللّه عليهم اجمعين اهتمام داشتند و بسيارى از اوقات ، متون اين كلمات را كلّا قرائت مىكردند و بعد به تأييد يا نقد آن مىپرداختند .\r\nسيد محترم طلبهء جوانى را در سالهاى آخر در كنار خود در درس مىديدم او اخيرا رو به درس معظم له آورده بود و چنين اظهار مىداشت كه گاهى شيوهء بعضى از درسها طورى است كه اجتهاد را عملى خيلى بسيط و عادى در نظر انسان جلوه مىدهد ولى درس ايشان و اين اهتمامى كه براى رسيدن به نظر علماء بزرگ دارند اهميّت اجتهاد و عظمت آن را در نظر انسان متجلّى مىسازد و انسان درك مىكند كه اين يك مقامى نيست كه هر كس به آن دست بيابد و هر كس مدّعى آن بشود .\r\n6 - به روايات وارده و مناسبه در هر مسأله‌اى اهتمام بسيار داشتند بلكه گاهى پيش از بيان شقوق مطلب و اقوال مسئله ، كليهء روايات مناسبه اعمّ از مؤيّد و معارض را قرائت مىكردند و متن روايات را از روى وسائل الشيعه مىخواندند .\r\n7 - كلا از بزرگان و اساطين علم بسيار احترام ميكردند و حتى در مواقعى كه به نظر و رأى بزرگى از بزرگان ايراد داشتند بسيار محترمانه به نقد آن مىپرداختند و گاهى تعبير مىكردند كه : نميدانيم چه فرموده‌اند و يا اينكه نمىفهميم و امثال اين تعابير و كلمات .\r\n8 - اغراق گوئى و مبالغه در جا انداختن نظريهء خود نداشتند هر چند كه از\r\n\r\n","description":"","footnote":"","page_name":" 62 ","page_number":62},
  {"content":"\r\n\r\nنظريهء خود دفاع مىكردند و ليكن با تعابير اغراق‌آميز كه موجب وهن نظر مخالف باشد دفاع از رأى و نظر خود نمىكردند و اين مطلب از بارزترين خصوصيات تدريس معظم له بود .\r\n9 - داراى شرح صدر عجيبى بودند و اشكالات و ايرادات شاگردان را هر چند كم‌سابقه بودند تحمّل مىكردند و اين مطلب خصوصا در اين سالهاى اخير با در نظر گرفتن بار سنگين مرجعيت عامّه و تامّه و پيرى و ضعف مفرط ايشان راستى اعجاب‌انگير بود و اگر احيانا مثل مواقع كسالت - تند ميشدند كلمات زننده دربارهء طرف به كار نمىبردند بلكه در اينطور مواقع اجازهء اصرار كردن روى اشكال را نمىدادند و گاهى از اوقات جملهء « انّا للّه و إنّا إليه راجعون » را به كار ميبردند كه ظاهرا مقصودشان آن بود كه اين‌گونه ايراد گرفتنها مصيب و بلا است .\r\n10 - وقت درس را به ذكر مطالب ديگر و مناسبات عرضى آن نمىگذراندند و غالبا تمامى وقت را صرف تحقيق در مسئلهء محلّ بحث مىنمودند و به مطالب خارج از محور بحثشان كمتر مىپرداختند .\r\n11 - بسيارى از اوقات ، مطلب را يكسره نمىكردند بلكه مطالب و استدلالات را در طرف موافق و مخالف ذكر مىنمودند و شاگردان را در يك حالت انتظارى مىگذاشتند و نظرشان اين بود كه آنان خود به كار بيفتند و به نقطهء اصلى برسند . حتى گاهى ديده شد كه از ابداء رأى و نظر خود هم ابا مىنمودند و اين خود موجب آن بود كه درس ايشان براى هر كسى قابل فهم نباشد . آرى درس معظم له ، استعداد و تلاش مداوم ميخواست .\r\n13 - تدريس ايشان ممزوج با اخلاق و عرفان بود . بدين ترتيب كه :\r\nالف : با ورود در مسجد كه محل تدريسشان بود اولا : نماز تحيّت مسجد را\r\n\r\n","description":"","footnote":"","page_name":" 63 ","page_number":63},
  {"content":"\r\n\r\nبجا مىآوردند و هرگز ديده نشد كه نماز تحيّت مسجد را نخوانده شروع به درس بكنند حتى در اين سالهاى اخير كه دچار كسالت و صعف بنيه و قوا شده بودند نماز تحيّت را نشسته ميخواندند ولى ترك نمىكردند .\r\nب : هنگامى كه بر كرسى تدريس جا گرفته و در صدر منبر مستقر مىشدند قبل از شروع به درس فاتحه و اذكارى مىخواندند و بر حسب آنچه كه خودشان به اين جانب فرمودند فاتحه اول درسشان را براى استادشان آقاى حاج شيخ عبد الكريم حائرى و بزرگان ديگرى كه حوزه را حفاظت كردند قرائت مىكردند .\r\nحتى گاهى واقع شد كه اين برنامه را فراموش مىكردند و شروع به درس مىنمودند ناگهان يادشان مىآمد و كلام را قطع كرده و فاتحه را خوانده و دوباره آغاز به درس مىنمودند .\r\nج : همواره تا پا دردشان شدّت نيافته بود دو زانوا و به هيئت كسى كه در حال تشّهد است بر منبر تدريس مىنشستند .\r\nد : تدريس ايشان آغاز به خطبه ، يعنى حمد و ثناى بر خداوند متعال و سلام و صلوات بر پيامبر و خاندان مطهّر آن حضرت و لعن بر اعداء آنان مىگرديد .\r\nه : گاهى در وسط درس ناگهان دردمندانه يك يا اللّه مىگفتند كه گويا از ژرفناى دل درد آشنا و از اعماق قلب پاك و بيدارشان برمىخاست و ترسيم‌كننده و يادآور حالت انقطاع آن بزرگوار به سوى خداى تعالى بود .\r\n14 - احيانا نقل اقوال بعضى از معاصرين خود را نيز مىكردند چنان كه مكرر متعرّض مطالبى از مرحوم آية اللّه العظمى آقاى حاج سيد احمد خوانسارى اعلى اللّه مقامه در درس مىشدند و همچنين از بعضى از اعاظم ديگر اسم مىبردند و انصافا اين مطلب در بين علماى طراز اوّل اين اعصار از ويژگيهاى ايشان بود و اين خود حاكى از كمال بزرگوارى و گذشتن از هوى و هوس است و نشانهء شرح صدر و وسعت نظر و بلنداى فكر ايشان مىباشد .\r\n\r\n","description":"","footnote":"","page_name":" 64 ","page_number":64},
  {"content":"\r\n\r\n15 - در مواقعى كه در نقل مطالب و يا جهات ديگر كم و زيادى صورت مىگرفت و به حضورشان تذكّر داده مىشد از پذيرفتن آن باك نداشتند و گاهى صريحا اظهار نموده از تذكّردهنده تقدير مىكردند .\r\nاين جانب جزوه‌اى در مسئله مفسد فى الارض ترتيب داده و نوشته بودم و تقديم حضورشان كردم و روز بعد ديدم كه از آغاز ورود در بحث آن جزوه را در آوردند و حتى نويسندة آن را معرفى كرده و با كمال آقائى و بزرگوارى از اين ناچيز اسم بردند و شروع به خواندن آن و بحث دربارهء آن و اصلاح موارد ضعف آن كردند و شگفت‌انگيزتر آنكه روز دوم نيز همان نوشته اين جانب را آوردند و بار ديگر شروع به بحث در پيرامون مطالب آن فرمودند ، فسلام اللّه عليه دائما الى يوم القيامة .\r\n\r\nتدريس ايشان از ديد صاحبنظران\r\nدر پايان اين بحث گفتار دو نفر از صاحب نظران عصر را در اين موضوع مىنگاريم :\r\n1 - آية اللّه آقاى آقا ميرزا جعفر سبحانى كه خود افتخار شاگردى آن بزرگوار را در سابق داشته‌اند چنين اظهار مىكردند :\r\nما كفايه را خدمت آقا ميخوانديم اما كفايه ايشان در حدّ يك درس خارج بود و ايشان در اين درس متعرّض حواشى و مطالب بسيارى از علما و محققين مىشدند .\r\n2 - دانشمند محقّق و محترم آقاى واعظزاده خراسانى در رابطه با كيفيت درس آقا سخنى دارند و دقّت معظم له را در درس ، بازگو مىكنند .\r\nايشان كه به سال 1328 از مشهد به قم آمده‌اند و مشغول درس خارج شده‌اند ضمن برشمردن اساتيدشان در اين دوره مىنويسند : مشغول درس\r\n\r\n","description":"","footnote":"","page_name":" 65 ","page_number":65},
  {"content":"\r\n\r\nو بحث بودم كه خبردار شدم آية اللّه گلپايگانى در منزل درس خصوصى ميگويند موضوع درس ، خارج حج براساس عروة الوثقى بود روز اوّل كه شركت كردم ايشان تنها نشسته بود مرا نمىشناخت من خودم را معرفى كردم معلوم شد والد مرا خوب مىشناسد و داستانى هم بنى بر اخلاص آن مرحوم نقل كرد . به م فرمود : غرض اين است كه دورهم جمع بشويم و بحث بكنيم و مسئله ديگرى در كار نيست . گويا منظور ايشان اين بود كه نبايد هدف مادّى در كار باشد .\r\nبالاخره بنده تا وقتى كه در قم بودم حدود هشت نه سال در درس ايشان شركت كردم و چند كتاب فقهى را در محضر ايشان فرا گرفتم . ايشان در عين دقت ، سريع پيش مىرفت . در همين زمان بود كه حاشيهء عروه را مىنوشت از آقايان شركت‌كننده كه به خاطر دارم : آقا جلال گلپايگانى ، مرحوم شيخ عبد الرحيم شيرازى ، آقا سيد محمد باقر ابطحى ، آقاى شيخ محسن حرم پناهى ، آقاى شيخ عبد الحميد شربيانى و . . . بودند حدود بيست نفر در اين درس شركت مىكردند آية اللّه گلپايگانى بحث را دقيق و عميق ارائه مىدادند و هيچ مسأله‌اى را بدون كنجكاوى لازم رها نميكردند . « 1 »\r\n\r\nتلامذه و شاگردان زعيم بزرگ\r\nكسانى كه از محضر شريف ايشان از آغاز تدريس ايشان تا پايان بهره‌مند شده‌اند قابل احصا و شمارش نيستند زيرا اين موضوع ، احتياج به احاطه به حد اقلّ هفتاد سال تاريخ حوزهء علميهء قم و علما و فضلاء اين بلدهء طيّبه و علماء متفرق در بلاد دارد .\r\nآرى گروهى از شاگردان از مشاهير و گروهى جزء گمنامان‌اند چنان كه\r\n\r\n\r\n","description":"","footnote":"\r\n( 1 ) مجلهء حوزه ويژه سىامين سال درگذشت آية اللّه العظمى بروجردى ص 205 .\r\n","page_name":" 66 ","page_number":66},
  {"content":"\r\n\r\nجماعتى از آنان از احياء و بخش مهمى از آنان از دنيا رفته‌اند .\r\nگروهى از كسانى كه در دروس ايشان شركت كرده و شاگردى ايشان نموده‌اند امروز جزء رجال و شخصيتها بزرگ علمى حوزه‌اند كه خود مجلس درس خارج دارند و يا در عداد مراجع فعلى يا آتيه مىباشند و گروهى از آنان شخصيتهاى بزرگ سياسى و يا اجتماعى و يا ائمه جمعه و جماعات و يا در دستگاه قضائى مىباشند چنان كه عدد چشمگير و مهمّى از شاگردان ايشان در زمرهء شهداى صالحين‌اند ، و ذكر اسامى شريف آن بزرگوار نيازمند به تأليف كتابى مستقل مىباشد .\r\n\r\nازدواج مرجع بزرگ ، و شخصيت پدر همسرشان\r\nمرجع بزرگوار پس از گذراندن ايام تحصيل و رسيدن به مقامات عاليهء علمى ازدواج كردند همسر محترمهء ايشان صبيّه عالم بزرگوار و محترم حجة الاسلام و المسلمين مرحوم آقاى حاج ميرزا مهدى بروجردى رضوان اللّه عليه مىباشد وى از بنيانگذاران حوزهء علميه بوده‌اند و در تشكيل و تشكل آن نقش به سزائى داشته‌اند .\r\nنويسندهء تاريخ حوزه در عصر مؤسس آن ، مىنويسد :\r\nرئيس و بزرگ كارگزاران و هم ناظر امور طلاب و طرف شور آية اللّه [ مرحوم آقاى حائرى 
  ] حاج ميرزا مهدى بروجردى است . . . حاج ميرزا مهدى در سال 1300 در بروجرد به دنيا آمده پدرش حاج ميرزا محمود از خانوادهء اشراف آن سرزمين بوده . خود مدتى نزد آقا شيخ حسين مجتهد و ملا عبد العظيم درس خوانده و در انقلاب و تهاجم الوار عزيمت سلطان آباد عراق كرده و در آنجا در درس آقا نور الدين اراكى حضور مىيافت . . . جناب ايشان علاوه از اطلاعات مسائل فقهى كه در آن تبحرى كامل دارند سخت با فطانت و علاوه دبير و منشى\r\n\r\n","description":"","footnote":"","page_name":" 67 ","page_number":67},
  {"content":"\r\n\r\nزبردستى هستند و امروز تمام مراسلات و استفتاآت به دست معزّى اليه انجام‌پذير است . « 1 »\r\nو در تذييلات و اضافات آخر كتاب مىنويسند : ثقة الاسلام آقاى حاج ميرزا مهدى بروجردى پس از فوت آية اللّه حائرى انزوا اختيار كرده و به كار تأليف و تصنيف پرداختند و بعضى از كتب معزّى اليه نيز به چاپ رسيده است و هم اكنون كه ذى قعدهء 1382 مىباشد در قم مقيم و داماد بزرگوار ايشان حضرت آية اللّه سيّد محمد رضا گلپايگانى از مراجع تقليد و زعماى حوزهء علميه بشمارند . . . . « 2 »\r\nتاريخ‌نويس ديگر حوزه مىنويسد : جناب آقاى حاج ميرزا مهدى بروجردى از علماء حوزه علميه قم مىباشند و حق عظيمى بر اين دارالعلم دارند در سال 1300 قمرى در بروجرد به دنيا آمده مرحوم والدش حاج ميرزا محمود از خانوادهء اشراف آن سرزمين بوده . . . تا ورود حضرت آية اللّه المؤسس كه ملازمت ركاب ظفر انتساب آن بزرگوار را اختيار و سفرى در خدمتشان مشهد مشرف شده و پس از انتقالشان بقم . . . براى زيارت حضرت معصومه عليها السلام در تحويل حمل سال 1340 قمرى و 300 شمسى به ملازمت آن جناب به قم آمده و رسما كارگردان حوزهء علميه و نديم صديق و رفيق شفيق آن مؤسس سترگ و رادمرد بزرگ گرديده و مرحوم آية اللّه حائرى هم براى حسن عمل و ديانت و همكارى خالصانه ايشان تا آخر عمر خود رتق وفتق حوزه را به اختيار ايشان گذارده و بدون مشورت و صوابديد ايشان كارى انجام نمىداد و حقّا ايشان علاوه بر اطلاعات مسائل فهى كه در آن تبحرى كامل دارند سخت با فطانت و ذكاوتند\r\n\r\n\r\n","description":"","footnote":"\r\n( 1 ) آئينهء دانشوران چاپ اوّل سنهء 1353 قمرى ص 20 .\r\n( 2 ) آثار الحجّة ج 2 ص 77 - 78 .\r\n","page_name":" 68 ","page_number":68},
  {"content":"\r\n\r\nو بىمبالغه نادرهء عصر خود مىباشند . . . و پوشيده نباشد كه اين ترجمهء مختصر را اين مؤلف بدون رضايت مترجم محترم نوشته‌ام زيرا هرچند به ايشان اصرار كردم اجازه نداده و ترجمه مشروح يا غير مشروح‌خود را ندادند ليكن اين وجيزه قوليست كه جملگى برآنند . . . . « 1 »\r\nآقاى واعظزاده خراسانى در ضمن مقاله‌اى مىگويند :\r\nمرحوم حاج ميرزا مهدى بروجردى سالها در ادارهء حوزه از جانب مرحوم حائرى نقش داشت و آراء اصلاحى خود را در جزواتى بنام ( دردبيدرمان ) نشر داده است . « 2 »\r\nقابل تذكّر است كه حضرت آية اللّه العظمى گلپايگانى پسر منحصر و يگانهء پدر بوده‌اند يعنى والد محترمشان مرحوم آقاى سيد محمد باقر گلپايگانى با داشتن دخترهاى متعدد همين يك فرزند پير را داشته‌اند . و همسر محترمهء ايشان نيز دختر منحصر پدرشان مىباشند چه آنكه مرحوم آقاى حاج ميرزا مهدى با آنكه چندين فرزند پسر داشتند ولى فرزند دختر ايشان منحصر به همين يك مورد است و بنابراين پسر يگانهء خانوادهء محتريم با دختر يگانهء خانوادهء محتريم با هم ازدواج كرده‌اند .\r\nآقاى حاج ميرزا مهدى بروجردى رضوان اللّه عليه مورد احترام همه زعماى حوزه علميه بويژه حضرت آية اللّه العظمى آقاى گلپايگانى بودند و آن مرحوم نيز نسبت به داماد پرافتخار خود كمال اعتقاد و علاقه را نشان ميداد و اين جانب خود مكرر ديدم كه راه دورى را از منزلشان طى مىكردند تا در نماز جماعت مرجع بزرگوار در مسجد حسين آباد شركت كنند و گويا التزام به حضور در نماز ايشان داشتند .\r\n\r\n\r\n","description":"","footnote":"\r\n( 1 ) آئينهء دانشوران طبع دوّم ص 308 .\r\n( 2 ) يادنامهء استاد شهيد مرتضى مطهّرى ص 341 .\r\n","page_name":" 69 ","page_number":69},
  {"content":"\r\n\r\nآن عالم بزرگوار و محترم در تاريخ جمادى الثانى 1388 قمرى در سنين 88 سالگى دار فانى را وداع گفت و در ناحيهء پيش روى مرحوم اقاى حائرى ( به فاصلهء سه چهار متر ) مدفون گرديد وى داراى سنگ مزار بزرگى است كه در ديوار ، در كنار سنگ مزار مرحوم آية اللّه آقاى سيد ابو الحسن رفيعى قزوينى قرار دارد .\r\nبه خاطر دارم كه راجع به دفن ايشان در حول وحوش حرم مطهّر سخت‌گيرى و اشكالتراشى از ناحيهء دستگاه و مأموران طاغوت ميشد و با آنكه خود ايشان قبرى را براى خود پيش‌بينى كرده و ظاهرا آن را خريدارى نموده بودند بعد از درگذشت ايشان مخالفت مىكردند .\r\nمرجع عاليقدر حضرت آية اللّه العظمى گلپايگانى مىفرمودند : به حضرت فاطمهء معصومه سلام اللّه عليها عرض كردم : ايشان يك عمر پناهنده به شما بود و بدين مكان و نقطه رفت‌وآمد داشت اكنون او را محروم نسازيد ، و به حمد اللّه خداوند اصلاح كرد و در آن مركز مقدس و نقطه خاصّى كه ذكر كرديم دفن شدند .\r\n\r\nآثار قلمى طبع شدهء آقاى حاج ميرزا مهدى بروجردى\r\n1 - دردبىدرمان . كه دو جزء است و چنان كه گذشت آراء و انظار اصلاحى خود را در آنجا آورده و چون دست‌اندركار ادارهء حوزه بوده‌اند نظراتشان قابل اهميت است . « 1 »\r\n\r\n\r\n","description":"","footnote":"\r\n( 1 ) مرحوم شيخ آقا بزرگ در كتاب الذريعه ج 8 چاپ سنهء 1329 شمسى و 69 قمرى ص 61 اين كتاب ر ذكر كرده و ميگويد دو جلد از آن چاپ شده و بقلم حاج ميرزا محمود بروجردى نزيل قم است كه در بروجرد سنهء 1300 متولد شده و مدّتى در سلطان آباد ساكن شده و با حاج شيخ عبد الكريم يزدى به قم مهاجرت كرده و تاكنون در قم ساكن است .\r\nبايد توجه داشت كه اين عبارت ناقص است و صحيحش حاج ميرزا مهدى بروجردى فرزند حاج ميرزا محمود است .\r\n","page_name":" 70 ","page_number":70},
  {"content":"\r\n\r\n2 - برهان روشن . اين كتاب راجع به اثبات عدم تحريف قرآن كريم است .\r\n3 - اسلام و مستمندان . اين كتاب چنان كه از اسمش پيداست در دفاع از مستمندان و عنايت ويژه‌اى كه اسلام در اصلاح وضع آنان دارد و مبارزهء دين با محتكران و ممسكان تأليف شده است .\r\n4 - بيان حقيقت ردّ بر كتاب سنجش حقيقت .\r\n\r\nعلاقهء خاص مرحوم آقاى حاج شيخ به حضرت آية اللّه العظمى گلپايگانى\r\nمرحوم آقاى حائرى لطف خاصى نسبت به اين شاگرد محترم خود داشته‌اند و در مواقع عديده و به صور مختلفه ابراز مىفرموده‌اند .\r\nمرجع بزرگوار خود مىفرمودند كه ايامى كه در حجره بودم كسالتى پيدا كردم و مريض شدم مرحوم آقاى حاج شيخ از منزل خودشان جوشيده درست كرده بودند و براى من به حجره آوردند .\r\nقبلا تذكّر داده شد كه آمدن حضرت آية اللّه العظمى گلپايگانى به قم طبق دعوت رسمى استادشان مرحوم آقاى حائرى بوده است .\r\nو اكنون مشروح اصل جريان از اين قرار بوده كه چون مرحوم آقاى حائرى از اراك به قم مىآيند و طبق اصرار علماء اعلام و بزرگان آن روز حوزه و خواهش مردم علاقمند ، ايشان بنا را بر استخاره مىگذارند و با آنكه هيچوقت استخاره با قرآن نميكرده‌ند در آن يك مورد با قرآن كريم استخاره مىكنند و چون اين آيهء كريمه مىآيد : و أتونى باهلكم اجمعين كه در منتهاى خوبى و ضمنا مناسب با مقصود بوده مرحوم آقاى حائرى يكسره بنا را بر اقامت در قم مىگذراند .\r\nحضرت آية اللّه العظمى گلپايگانى خود ميفرمودند : ايشان نامه‌اى از قم به اراك به من نوشتند در آن نامه نوشته بودند كه من در قم ماندنى شدم شما هم بيائيد نان جوى پيدا مىشود و با هم مىخوريم . و در پىنامهء ايشان ما هم از اراك به قم\r\n\r\n","description":"","footnote":"","page_name":" 71 ","page_number":71},
  {"content":"\r\n\r\nآمديم .\r\nنيز نقل مىفرمودند كه در دورانى كه در مدرسهء فيضيه بودم عصرها مرحوم آقاى حاج شيخ عبد الكريم به مدرسه فيضيه مىآمدند و در حجرهء ما وارد ميشدند و مىنشستند و اين برنامه ايشان بود و از اينرو علما و بزرگان هم در همان وقت و ساعت به حجرهء ما مىآمدند و در آنجا جمع ميشدند .\r\nيكى از آقايان اهل منبر قم نقل كردند از مرجع بزرگوار كه فرموده بودند آقاى حاج شيخ عبد الكريم ، به من بيش از ديگران شهريه مىدادند . - و اين بدان جهت بوده كه ايشان را به تمام معنى مشتغل و سرگرم تحصيل و نيز داراى نبوغ و فهم و قريحهء خاصى ميديده‌اند - .\r\nمعظم له خود مىفرمودند : تصيم سفر مشهد داشتم ايشان از من راجع به مخارج سفرم به مشهد سئوال كردند گفتم آرى فلان مقدار دارم . با عين حالت ايشان حواله‌اى نوشتند كه در تهران بگيرم .\r\nآقاى حاج شيخ مرتضى اردكانى كه از علماء طرز اوّل اصفهان بودند و شرح و حواشى بر مكاسب شيخ انصارى اعلى اللّه مقامه در چند مجلّد دارند و اكنون در تهران ساكنند مىفرمودند :\r\nمرحوم آقاى حاج شيخ عبد الكريم حائرى با پدرم كه از ( علماء ) اردكان يزد بود آشنائى كامل داشت و بدين مناسبت به من هم لطف داشتند و لذا گاهى به حضورشان ميرفتم روزى در محضرشان بودم كه ناگهان دو سيد جوان وارد شدند و آقاى حائرى نسبت به آن دو بسيار احترام و تجليل فرمود . هنگامى كه آن دو نفر رفتند از ايشان پرسيدم اينها كى بودند كه شما اين چنين از آنان احترام و تجليل نموديد ايشان در جواب فرمودند : اينها دو نفر مجتهد عادل مىباشند يكى سيد احمد خوانسارى و ديگرى سيد محمد رضا گلپايگانى .\r\nخوانندگان عزيز ملاحظه مىفرمائيد كه مؤسس بزرگوار حوزه در آن زمان\r\n\r\n","description":"","footnote":"","page_name":" 72 ","page_number":72},
  {"content":"\r\n\r\nبا اين جملهء مخصوص ، هم مقام اجتهاد و هم مرتبهء عاليهء عدالت اين دو بزرگوار را تصديق فرموده‌اند .\r\nچنين به خاطر دارم كه مرحوم آقاى حاج انصارى قمى خطيب پرمايه و توانا در منبر مىگفتند : اراكيها آمده بودند خدمت آقاى حاج شيخ عبد الكريم و تقاضا ميكردند كه ايشان اقاى گلپايگانى را به اراك بفرستند تا عهده‌دار امور روحانى آنجا شوند ايشان در جواب فرموده بودند : من ميخواهم او را آقاى دنيا بكنم شما ميخواهيد او را آقاى اراك بكنيد ؟ و خلاصه تقاضاى آنان را رد كرده بودند .\r\nاستعداد و جديّت در تحصيل و علميت و تقوى ، اين شاگرد را در نظر استاد بالا برده بوده كه وى را جزء حواريون خاص خود قرار داده و عنايت مخصوص دربارهء وى بذل مىكرده‌اند و جزء اصحاب استفتاء خود قرار داده بودند و تصحيح كتاب صلاة خود را به عهدهء ايشان و يكى ديگر از شخصيتهاى علمى يعنى حضرت آية اللّه العظمى اراكى گذارده بودند و يك وقتى آقاى اراكى دام ظله العالى به خود بنده فرمودند كه كتاب صلوة را من با آقاى گلپايگانى تصحيح و مقابله مىكرديم .\r\nبلكه مرجع عظيم الشأن جهان اسلام يك وقتى مىفرمودند كه در بعضى از موارد ، عبارت ، عبارت خود من است كه به كار رفته و نيز فرمودند كه در يك مورد عبارتى از ما ، در حاشيه نوشته شده است - كه البته بنده تاكنون نتوانستم آن را تطبيق كنم و ممكن است كه اين مربوط به چاپهاى قديم باشد .\r\nشدّت اتصال بين استاد و شاگرد چنان بوده كه آقا خودشان در هفتم ماه مبارك رمضان سنهء 1404 قمرى مىفرمودند : مرحوم آقاى حاج شيخ در اواخر عمر بسيار ناراحتى كشيدند زيرا فشار پهلوى زياد شده بود و همچنان كه ايشان راه بين مدرسه فيضيه تا منزل را طى ميكردند و از درس بر مىگشتند عده‌اى از اهل علم را مىديدند كه به دست مأمورين افتاده و اينها را مىبرند تا خلع لباس كنند و از آنطرف گاهى مىشنيدند كه عدّه‌اى از روحانيين بعضى از بلاد در جلسه‌اى كه به\r\n\r\n","description":"","footnote":"","page_name":" 73 ","page_number":73},
  {"content":"\r\n\r\nدستور پهلوى براى بىحجابى منعقد شده شركت كرده‌اند . خلاصه در اين ناراحتيها گاهى از منزل ايشان به من و يا آقاى حاج ميرزا مهدى بروجردى سفارش ميشد كه شبها ايشان را تنها نگذاريد كه بسيار ناراحتند و گاهى گريه مىكنند .\r\n\r\nعلاقه و احترام متقابل\r\nمرجع بزرگوار از براى استاد ارجمند و عاليقدر خود كمال احترام و اجلال را مراعات مىكردند خويشتن را رهين الطاف و عنايات آن بزرگوار مىدانستند و در اعزاز نام و آثار و خدمات ايشان ميكوشيدند و اينك بدين نكات توجه فرمائيد :\r\nبه مناسبتهاى گوناگون نام شريف آن مرد بزرگ را مىبردند و مطالب و نكاتى را از ايشان نقل مىفرمودند و حتى در جلسهء درس با آنكه نوعا به مطالب خارجى نمىپرداختند از نقل مطالب از ايشان خوددارى نمىكردند ضمنا مطالب را خيلى محترمانه از ايشان نقل مىنمودند .\r\nدر آغاز تدريس و پيش از شروع به درس گفتن تقيّد به خواندن فاتحه از براى استاد بزرگوارشان داشتند و اين برنامه را هرگز ترك نمىكردند چنان كه قبلا به مناسبت كيفيت تدريس ايشان ذكر شد .\r\nموقع تشرفشان به حرم مطهر ، سخت پاىبند بودند كه بعد از پايان زيارت ، كنار قبر استادشان بيايند و براى ايشان فاتحه بخوانند و تا اين برنامه را انجام نميدادند مراجعت نمىكردند البته اين تقيّد را ممكن است افراد معمولى هم داشته باشند ولى از ايشان با آنهمه مشاغل و تراكم كارها و ضعف بنيه و مزاج ، و مسئوليتهاى مرجعيت جهانى حاكى از يك ترابط و پيوند قوى معنوى بود كه با استاد خود داشتند .\r\nروزى خود ناظر بودم كه ايشان از درس برگشته بودند و از ماشين پياده شدند\r\n\r\n","description":"","footnote":"","page_name":" 74 ","page_number":74},
  {"content":"\r\n\r\nو ميخواستند وارد منزل شوند كه متوجه شدند كه مرحوم آية اللّه آقاى آقا مرتضى حائرى از منزلشان رو به خيابان مىآيند ايشان به احترام از فرزند استاد با خستگى تكيه به عصا دادند تا ايشان بيايند و مراسم احترام و حالپرسى انجام شود البته آقاى حائرى تا متوجه شدند كه آقا ايستادند با سرعت و شتاب آمدند تا به ايشان رسيدند و سلام و حالپرسى كردند و احترامات لازمه را نسبت به هم معمول داشتند و بعد آقا به داخل خانه رفتند .\r\nآرى ! ميشد كه آمدن آقاى حائرى را ناديده بگيرند و يا به يك اشاره و دست تكان دادنى مطلب را تمام كنند و به داخل خانه بروند و ليكن علاقمندى و احترام به استاد ، ايجاب ميكرد كه از فرزند او كمال احترام را بنمايند .\r\nچند سال پيش از اين صحبت از چاپ حواشى معظم له بر كتاب درر الأصول مرحوم استادشان بود هنگامى كه از طرف خودشان اظهار آمادگى كردند فرمودند پس اين نوشته مرا ببرند نزد آقازادگان آقاى حاج شيخ و آنها ببينند و بعد چاپ شود . البته من نميدانم آيا اين برنامه عملى شد يا نه ليكن آن مرجع بزرگوار به آنگونه كه ذكر كرديم يا قريب به آن را فرمودند .\r\nهمه ميدانند كه ايشان به كلى مصاحبهء راديو و تلويزيون را نمىپذيرفتند و لذا تاكنون هم مصاحبه‌اى از ايشان پخش نشده و اصولا ندارند كه پخش شود فقط يك مصاحبهء راديوئى دارند كه آن هم دوبار پخش شد و مربوط به برنامهء سيماى فرزانگان است كه در صبحهاى جمعه پخش مىشود و آن مصاحبه مخصوص ، راجع به شرح حال مرحوم آية اللّه العظمى آقاى حاج شيخ عبد الكريم حائرى اعلى اللّه مقامه بود يعنى تنها به احترام از شخصيت والاى استاد بزرگوار خود مصاحبه را پذيرفتند و مطالبى را در پيرامون مقام رفيع استاد عظيم الشأن خود ذكر فرمودند و خلاصه در مورد استادشان خرق عادت و مبناى خويشتن را نمودند .\r\nظاهرا در اوائل ماه جمادى الثانى سال 1403 قمرى براى اين جانب نقل\r\n\r\n","description":"","footnote":"","page_name":" 75 ","page_number":75},
  {"content":"\r\n\r\nفرمودند : كه يك وقتى خواب ديدم كه عبائى را روى دوش مرحوم آقاى حاج شيخ انداختم . ( بعد فرمودند : ) البته اين كارهائى كه به دست ما در حوزه و بيرون انجام مىشود همه از ايشان و مربوط به ايشان مىباشد .\r\n\r\nدرس تفسير\r\nمرجع عاليقدر علاوه بر درسهاى متعدد فقه و اصول كه همواره بر فضلاى حوزه افاضه ميكرده‌اند - اشتغال به تدريس تفسير نيز داشته‌اند و مدّتهاى مديد تفسير مىگفته‌اند كه گويا محور بحث ايشان تفسير صافى بوده و طبقات مختلفه از روحانى و بازارى و غير آنها در آن درس ، شركت ميكرده‌اند .\r\nبعضى از افاضل حوزه ميگفتند من خود در آن جلسات شركت ميكردم و ايشان قسمتى از خصوصيات آن جلسهء شريف را نيز ذكر ميكردند .\r\nحضرت آية اللّه العظمى گلپايگانى قدّس سرّه خود در اين رابطه مىفرمودند :\r\nتفسير قرآن را از پايان ( يعنى از سوره‌هاى كوچك ) شروع كردم و تا حدود نصف قرآن شريف را تفسير كردم .\r\nاسفا كه از اينهمه جلسات وافادات كه در اين مدّت طولانى صورت ميگرفته چيزى در دست نيست و گرنه چه‌بسا امروز يك گنجينهء ارزشمندى بود كه در فهم معانى و مرادات كتاب اللّه كارگشائى ميكرد و ميشد از آن بهره‌بردارى كرد .\r\n\r\nمنبر و درس اخلاق معظم له\r\nيكى از خصوصيات مرجع بزرگوار اين است كه با آنكه در مقام والاى تدريس دورهء عالى خارج قرار داشتند مع ذلك اهل نطق و بيان بوده و منبر هم ميرفته‌اند و مردم را با بيانات و ارشادات خود راهنمائى مىفرموده‌اند آرى از زمانيكه بعنوان يك مدرس بزرگ و پرمايه و يك وزنهء علمى در حوزهء علميه\r\n\r\n","description":"","footnote":"","page_name":" 76 ","page_number":76},
  {"content":"\r\n\r\nشناخته ميشده‌اند تا مدتى از عصر مرجعيتشان اين برنامه را داشته‌اند كه در منزل خودشان و يا احيانا در مسجد حسين آباد ، محل اقامة جماعتشان منبر ميرفته‌اند و هنوز پيران روشن ضميرى از بازاريان محترم قم و نيز عده‌اى از مدرسين و فضلاى حوزهء مباركه هستند كه منابر ايشان را در ليالى قدر و يا مواقع ديگر به ياد مىآورند و خاطراتى شيرين از آن منابر دارند .\r\nچنان كه خود معظم له بعد از گذشت مدّتهاى مديد بعضى از خاطرات آن ايّام را به ياد مىآوردند و احيانا به مناسبت ذكر ميكردند .\r\nبرنامهء ايشان در منبر رفتن اين بوده كه قبلا چند كتاب را مىديده‌اند و مطالعه مىكرده‌اند و نكات و مطالب مفيدتر را انتخاب نموده و چندين كتاب را با خود مىآورده‌اند و برفراز منبر متن آن مطالب را از روى كتاب ميخوانده‌اند و توضيح داده و در پيرامون آن بحث نموده و سخن مىگفته‌اند .\r\nو اين روش را براى اهل منبر شيوه‌اى مفيدتر و نافذتر از شيوهء معمول مىدانستند و حتى گاهى در روزهاى آخر سال تحصيلى ، به انبوه طلّاب و فضلائى كه پاى منبر درسشان بودند سفارش مىفرمودند كه هنگامى كه منبر ميرويد كتاب به همراه داشته باشيد كه اطمينان مردم به مطالب شما بيشتر خواهد شدء\r\nو نيز مىفرمودند من خودم منبر ميرفتم و كتاب را با خود روى منبر ميبردم .\r\nاز مطالبى كه تاكنون كم‌وبيش از آن دوران نقل مىشود موضوع نفوذ كلام و تأثير بيان آن حضرت است . مثلا نقل ميكنند كه ايشان در منبر ، مغازه‌داران را از اين كه سدّ معبر مىكردند و مقدارى از كوچه و پياده‌روى را اشغال مىنمودند نهى فرمود و همين باعث شد كه مغازه‌داران بعدها محل عبور مردم را با وسائل مغازه و يا با ميوه و خواربار و مواد غذائى اشغال نمىكردند .\r\nخوانندگان عزيز از اين مطالبى كه در اين فصل آورديم روشن شد كه زعيم\r\n\r\n","description":"","footnote":"","page_name":" 77 ","page_number":77},
  {"content":"\r\n\r\nبزرگ اسلام از علماء گرانقدر بودند كه با نطق و بيان ، مطالب و حقائق را روشن مىساخته‌اند و مردم را توجه به وظائفشان ميداده‌اند و از اين مسير نيز خدمت به اسلام و قرآن كرده‌اند و آن زمان كه براى يك مقام بلند پايه روحانى ، منبر رفتن و نطق و بيان ، زيبندگى نداشته و كسر شأن او قلمداد ميشده ايشان منبر ميرفته‌اند و از فراز منبر در نشر حقائق اسلامى و اعلاء كلمهء توحيد كوشش ميكرده‌اند . و همچنانكه علما و مجتهدين ر با تحقيقات علمى خود مستفيض مىكرده‌اند طبقات ديگر را نيز با مواعظ و ارشادات خود بهره‌مند ميفرموده‌اند .\r\n\r\nنماز جماعت ايشان\r\nمرجع بزرگوار درسه وقت ، اقامهء جماعت مىفرمودند و مؤمنين و علاقمندان و فضلا از فيض حضور و شركت در آن جماعت پرمعنى بهره‌مند ميشدند .\r\nنماز صبح را در حرم مطهّر و مسجد بالا سر حضرت فاطمه معصومه سلام اللّه عليها بجا مىآوردند و نماز ايشان از نظر وقت ما بين نماز آية اللّه العظمى مرعشى رضوان اللّه عليه كه در اول وقت بود و نماز مرحوم حضرت آية اللّه زنجانى رضوان اللّه عليه كه آخر ميخواندند قرار داشت و نماز ظهر و عصر و مغرب و عشا را در مسجد حسين آباد كه در بازار قم واقع است اقامه مىفرمودند .\r\nاين مسجد را مرحوم آية اللّه العظمى آقاى صدر رضوان اللّه عليه ساخته و محّول به مرجع عليقدر نموده بودند . مكرر ديده شد كه وجوه و صلحاء از راههاى دور براى شركت در آن مراسم معنوى و درك فيض اقتداء به آن بزرگوار مىآمدند .\r\nو تويسركان يكى از معاريف ميگفت : ما در دوران تحصيل در قم هرگاه ميخواستيم يك نماز با توجّه و خالصى بخوانيم به نماز ايشان مىرفتيم .\r\nحدود بيست سال قبل نگارنده خود هنگام مغرب كه براى نماز ايشان ميرفتم\r\n\r\n","description":"","footnote":"","page_name":" 78 ","page_number":78},
  {"content":"\r\n\r\nيكى از آقايان افاضل را ديدم كه با شتاب به سوى مسجد حسين آباد در حركت بود تا به جماعت ايشان برسد هنگامى كه مرا ديد گفت : تا اين جماعت هست برويم و آن را درك نمائيم .\r\nبرنامهء مزبور همچنان ادامه داشت تا روزيكه عوامل جنايت پيشه رژيم پهلوى به خانهء ايشان يورش برده و فجايعى را بارآوردند و حتى حمله به سوى اطاق شخصى و كتابخانهء ايشان نمودند كه در آن جريان ، معظم له دچار كسالت شدند و مآلا جماعت ايشان چه صبح در مسجد بالاسر حضرت معصومه و چه در اوقات ديگر در مسجد بازار به صورت تعطيل درآمد .\r\nدر اين خلالها احيانا در منزل اقامهء جماعت مىفرمودند . تا وقتى كه مسجد بزرگشان كه در كنار مجتمع عظيم مدرسه و دار القرآن و مركز معجم فقهى قرار دارد افتتاح و آماده شد كه در ماه مبارك رمضان نماز ظهر و عصر را در آنجا اقامه مىفرمودند و اينجا بود كه مشتاقان و دلدادگان ، از دور و نزديك بدانجا رو مىآوردند و چنان كه مكرر ديده شده علاوه بر خود مسجد رواقها و حياط وسيع مدرسه نيز پر از جمعيت ميشد و على الخصوص در روزهاى قدر كه از نظر جا در مضيقه مىافتادند .\r\nدر ماه رمضان اين چند سال اخير قسمت عمدهء جمعيت ، وجوه و اخيار و علما و فضلاء بودند حتى كسانى برنامهء شركت در جماعات ديگر را در طول اين يك ماه تعطيل ميكردند تا بدان فيض بزرگ دست يابند .\r\n\r\nفاجعهء فيضيه\r\nاز حوادث بسيار مهمى كه در حضور مرجع عظيم الشأن ، حضرت آية اللّه العظمى گلپايگانى اتفاق افتاد و مساس با شخص خودشان پيدا كد و خطر مهمى براى جان ايشان بود كه خداوند دفع فرمود حادثه فيضيّه است كه در روز دوّم\r\n\r\n","description":"","footnote":"","page_name":" 79 ","page_number":79},
  {"content":"\r\n\r\nفروردين سال 42 شمسى مصادف با روز 25 ماه شوال يعنى سالروز شهادت حضرت صادق عليه السّلام اتفاق افتاد و اين جانب خود از نزديك شاهد ماجرا يا قسمتى از آن بودم هنگام ورود كه اتفاقا هنوز اوائل مجلس بود و برحسب قاعده مىبايست مجلس عادى باشد مشاهده شد كه جمعيت انبوه و عظيمى در صحن فيضيّه گرد آمده‌اند و اين خود انسان را متعجّب ميساخت . آرى مناسبات مختلفى دست به دست هم داده بود كه چنين جمعيت چشمگيرى را در يك جا جمع كند .\r\n1 - روز شهادت رئيس مذهب امام صادق عليه السّلام بود .\r\n2 - مجلس بعنوان بزرگداش مقام والاى آن امام معصوم انعقاد يافته بود .\r\n3 - مجلس حسب الأمر حضرت آية اللّه العظمى آقاى گلپايگانى قدّس سرّه و طبق دعوت ايشان انعقاد يافته بود .\r\n4 - دوران دوران انقلاب اوّل بود و زمان مخالفت شديد علماء اعلام عليه شاه و دستگاه طاغوتى او .\r\n5 - دومين روز فروردين بود كه قهرا ايام تعطيلى بود علاوه كه در مواقع تحويل سال كلا جمعيت بسيار سرازير قم مىشود و با ملاحظهء اين مناسبات جا داشت كه آن همه جمعيت در مدرسهء فيضيه جمع شوند .\r\nناگفته نماند كه بعد روشن شد كه بخشى از اين جمعيت ، مزدوران جنايتكار شاه بودند كه براى سركوب كردن فيضيه و قلع و قمع نمودن سازمان روحانيت و حتى از بين بردن شخص حضرت آية اللّه العظمى گلپايگانى قدّس سرّه آمده بودند .\r\nسخنران جلسهء مزبور دو نفر منبرى مشهور قم يكى آقاى حاج سيد محمد آل طه و ديگرى آقاى حاج انصارى قمى بودند .\r\nنخست آقاى آل طه مشغول سخنرانى شدند و وسط سخنرانى ايشان با تبانى\r\n\r\n","description":"","footnote":"","page_name":" 80 ","page_number":80},
  {"content":"\r\n\r\nو قرار داد قبلى صلوات مىفرستند و ايشان نهى ميكنند ولى بار ديگر تكرار مىشود و خلاصه به هر ترتيبى كه بود ايشان منبر را خاتمه مىدهند .\r\nدر اثناء سخنرانى ايشان ، منعقدكنندهء مجلس يعنى حضرت آية اللّه العظمى آقاى گلپايگانى قدّس سرّه وارد ميشوند و جريانات بسيار شديد ديگر در حضور ايشان انجام مىشود .\r\nبعد از پايان سخنرانى اوّل ، مرحوم مغفور آقاى حاج انصارى قمى رضوان اللّه عليه كه از منبريهاى بسيار ظريف و كاركرده و با فضيلت بشمار ميرفت و حتى درسهاى مرحوم آقاى حاج شيخ عبد الكريم را هم درك كرده بود منبر رفت كه ناگهان در گرماگرم سخنرانى ايشان اشرار جنايتكار صلوات فرستادند و دعواى ساختگى با خودشان راه انداختند و يك‌بار كه ايشان آنان را آرام كرد و خواست مجلس را نگه دارد بار ديگر همان بازيگرى را در آوردند . درست بخاطر ندارم كه چند مرتبه ، اما قطعا دو سه بار اين عمل را تكرار كردند بطورى كه رعب و وحشت همه جا را گرفته بود و ايشان هم نتوانست بطور عادى سخن بگويد و حتى مصيبت بخواند مطالب را درهم پيچيد و مصيبت را هم اشارة در ضمن دعا خواند همينقدر كه منبر ايشان خاتمه يافت آن مزدوران دور از غيرت و حميّت برخاستند يكى از آنان براى روح رضا شاه صلوات خواست و صلوات فرستادند و خلاصه شروع به پايكوبى كرهد و فرياد جاويد شاه را سر دادند و چنين يادم مىآيد كه روى دوش يك ديگر سوار شده و پارچه‌هاى بزرگى كه بر سردر مدرس نصب شده بود و جملاتى در حمايت از اسلام و يا از كلمات مراجع بزرگ بر آن نوشته شده بود كنده و آتش زدند . و آنگاه فحاشى نموده و حمله به سوى روحانيين بردند و حتى شاخه‌هاى درختهاى مدرسه را نيز قطع نموده و با آن حمله كردند صحنهء آن روز قابل توصيف و بيان نيست و وضع حملهء سبعانه آنان به بيان نمىگنجد و قلم از عهدهء ترسيم و تصوير آن نمىآيد ، به پدر مقابل فرزند و به فرزند خردسال در برابر\r\n\r\n","description":"","footnote":"","page_name":" 81 ","page_number":81},
  {"content":"\r\n\r\nديدگان پدر مىزدند ، بعضى را از طبقه دوم به زير مىانداختند چنان كه بعضى براى فرار از چنگال آن نابكاران خود را از طبقه بالا به پائين و يا از پشت‌بام ، خود را به داخل رودخانهء پشت مدرسه و يا به داخل مدرسهء دار الشفا انداخته بودند .\r\nزننده‌ترين حركت آنان شكستن حريم مرجعيت و حملهء مستقيم به سوى مرجع بزرگ شيعه حضرت آية اللّه العظمى گلپايگانى بود . البته ايشان آمادگى داشتند و هرگونه خطرى را هنگام آمدن به مدرسهء فيضيه براى خود پيش‌بينى كرده بودند زيرا يكى از آقايان مبنريها كه صحنهء شلوغكارى آن اشرار را در سخنرانى جناب آقاى آل طه ديده بود از مدرسه بيرون رفته و نزديك گذرخان به آقا برخورد نموده و عرض كرده بود : آقا صلاح نيست شما به مدرسه برويد ايشان فرموده بودند : ما از مردم دعوت كرده‌ايم نميشود كه نرويم بايد خودمان هم برويم . « 1 »\r\nمعظم له خود اين جريان را بدين‌نحو فرموده‌اند : وقتى از بازارچهء گذرخان وارد ميدان آستانه شدم ديدم از آنجا تا مدرسهء فيضيه وسائل نقليهء مأمورين در دو قسمت صف كشيده است و ميدان پر از مأمورين بود . ميدان آستانه وضع غير عادى داشت به من سفارش كردند به فيضيه نروم ولى گفتم : ميروم هرطور شد بشود .\r\nآرى اين براستى بزرگترين نمونهء ايثار و فداكارى است كه به خود نمىپذيرند كه مردم در معرض حملات اشرار واقع شوند و خودشان به خانه برگردند و از بلا مصون باشند و اين سات معنى يك انسان صادق و با حقيقت و مردمى .\r\nايشان هنگام ورود به مدرسه به ناحيهء سمت راست مدرس - براى كسى كه روبروى دالان مدرسه بايستد - تشريف برده بودند و جلو ايوان حجرهء دوم و يا\r\n\r\n\r\n","description":"","footnote":"\r\n( 1 ) نهضت روحانيون ايران ج 3 ص 262 .\r\n","page_name":" 82 ","page_number":82},
  {"content":"\r\n\r\nسوّم كنار مدرس نشسته بودند .\r\nبارى اشرار بعد از حركات وحشيانه حمله به سوى ايشان مىبرند كه عده‌اى از روحانيوت و فضلاء فداكار و با شهامت و ظاهرا گروهى از بازاريان محترم و اهالى غيور قم در آنجا متمركز شده آقا را به داخل اطاق مىبرند و نيز مرحوم آقاى حاج انصارى را در كنار ايشان جا ميدهند و خود در حجره و ايوان و قسمتى از جلو ايوان به دفاع از ايشان مىپردازند .\r\nدر آنجا كمتر كسى بوده كه ناراحتى نكشيده باشد خصوصا گروهى از بستگان و اقوام و اصحاب آقا كه همگى مضروب و مجروح شدند .\r\nآرى آن انسانهاى شريف و فداكار به استقبال مرگ رفتند و اين ضربات را به جان خود خريدند تا بتوانند جان آن مرجع بزرگ و عاليقدر را به اذن اللّه حفظ كنند و خداوند متعال هم آنان ر نوميد نساخت و به مراد خودشان رسانيد و بالمآل بعد از تحمل آنهمه درد و رنج و ضرب و آسيب موفق شدند ايشان را حفظ و نگهدارى كنند و در تاريكى شب ، آن بزرگوار را به منزل رسانيدند .\r\nنويسندهء محترمى مينويسد : روز شهادت امام صادق عليه السّلام دژخيمان و چكمه پوشان بيدين شاه به دانشگاه فيضيهء قم حمله كردند و در حضور چندين هزار نفر مسافر ، فضاى پرمعنويت و روحانى آن دانشگاه بزرگ اسلامى را از عربده‌هاى كفرآميزى چون زنده باد شاه . . . پر كردند .\r\nآدمكشان شاه در آن روز تاريخى به جان طلّاب بىپناه افتادند با كارد ، چاقو ، سنگ ، چوب و اسلحهء گرم ، و چتربازان و كماندوهاى شاه بىدين در غروب آن روز ، آن دانشگاه مقدس را تبديل به ويرانه‌اى كردند و تمامى حجرات فيضيه و مدرسهء دارالشفا را در هم شكستند .\r\nدر آن روز حضرت آية اللّه العظمى آقاى حاج سيّد محمد رضا گلپايگانى كه در مجلس عزاى شهاد امام صادق شركت كرده بودند مورد هجوم آن سفّاكان\r\n\r\n","description":"","footnote":"","page_name":" 83 ","page_number":83},
  {"content":"\r\n\r\nقرار گرفتند و فداكارى عده‌اى از طلّاب جوان ، جانآن مرجع عاليقدر را نجات داد . « 1 »\r\nحضرت آية اللّه العظمى آقاى گلپايگانى خود در جواب نامهء آية اللّه آقاى حاج ميرزا عبد اللّه تهرانى نامه‌اى نوشته‌اند كه جدّا يك سند ارزشمند تاريخى در مبارزه و افكار عالى و سياسى آن مرجع بزرگوار است در آن نامه بعد از ذكر قسمتى از جنايات و شرارتهاى هيئت حاكمه مىنويسند : سپس حادثّه فجيعهء مدرسهء فيضيه كه در مجلسى كه از جانب حقير به منظور عزادارى تشكيل شد پيش آمد و خود به چشم ديدم كه مأمورين جنايتكار بىجهت به طلاب و علماء و مسلمانان بيدفاع كه از نقاط مختلفه آمده بودند حمله برده و آن اعمال وحشيانه را مرتكب شدند و بر اضطراب ملّت شيعه در داخل و خارج افزودند و حقيقتا افكار را به وجود يك توطئه خطرناك براى اضمحلال اسلام و استقلال و موجوديت كشور و حكومت شيعه مشغول كرد .\r\nراجع به بازگشت آن مرجع بزرگوار به منزل ، كمتر چيزى نوشته شده .\r\nنويسنده‌اى گمنام جريان فيضيه را در ورقه‌اى كه هر دو طرف آن با خط ريز است شرح داده تا بدينجا ميرسد كه : . . . ناگاه صداى گريهء چند نفر از يك طرف به گوشم رسيد جلو رفتم ديدم داخل يك حجره . . . تاريك و در ايوان آن چند نفر گريه ميكنند . . . پرسيدم شما چرا اينجا جمع شده‌ايد و گريه ميكنيد و جرا وضع اين حجره از ساير حجره‌ها خراب‌تر است ؟ . . . يكى از آنها گفت : كى هست كه از اين حجره و جناياتيكه در اينجا دژخيمان از غول بدتر . . . كردند خبرى نشنيده باشد ؟ مگر نميدانى اينجا حجره‌اى است كه آية اللّه العظمى گلپايگانى در آن تشريف داشتند و آن بيرحمان از خدا بىخبر پنج مرتبه به اينجا هجوم آوردند تمام\r\n\r\n\r\n","description":"","footnote":"\r\n( 1 ) نقش روحانيت در اسلام و اجتماع ص 280 .\r\n","page_name":" 84 ","page_number":84},
  {"content":"\r\n\r\nمردم و طلاب كه براى حفظ آن وجود مقدّس در داخل و جلو حجره بودند با چوب و چماق و چاقو و اسلحهء گرم از پاى درآوردند . آقاى علوى داماد ايشان و همشيره زادهء آن بزرگوار را جلو چشمش از حجره بيرون كشيدند دست و پا و سر آنها را شكستند و پس از اينهمه اذيت آنها را به سازمان امنيت بردند . اينجا بود كه تصميم داشتند عالم تشيع را ، به شهادت مرد حق و حقيقت ، مرد دانش و فضيلت ، داغدار نمايند اينجا بود كه ميخواستند طلّاب بىپناه حوزهء علميه قم را به داغ پدر خود مبتلا كنند اينجا بود كه ميخواستند آقاى حاج انصارى واعظ شهير را به شهادت برسانند . . . اما خاد را شكر كه به مقصود نائل نشدند .\r\nگفتم : الآن آقا كجا هستند ؟\r\nگفت : چند دقيقه پيش به منزل رفتند فورا به طرف منزل ايشان حركت كردم منظره‌اى ديدم كه دل سنگ از ديدن آن آب مىشود : مردم در مسير راه هميشگى ايشان تا درب منزل دو طرف ايستاده بودند و با صداى بلند گريه مىكردند بعضى ميگفتند : آقا را كشتند اگر نه چرا تا به حال به منزل نيامده ديگرى ميگفت : ايشان را به تهران بردند يكى ميگفت : شايد به بيمارستان بردند غوغائى بود در منزل ايشان مردم جمع شده بودند و به سر و صورت خود ميزدند ناگاه گريه‌ها ساكت شد و شورى ديگر در مردم ايجاد و معلوم شد آقا با تاكسى به منزل تشريف آوردند و فورا مردم را به حضور پذيرفتند . روح قوى مردان خدا را بايد در اين موقع تشخيص داد بعضى گريه و عده‌ّاى براى ايشان اظهار ناراحتى ميكردند جمعى اشك شوق ميريختند ولى ايشان اين جمله را تكرار ميكرد : من به آنچه خدا خواسته راضى هستم الهى رضا بقضائك ، تسليما لامرك . ما نداريم از رضاى حق گله .\r\nآرى اين همان شخصى است كه چند دقيقه پيش در مدرسهء فيضيه در حجره بود و ميخواست به وسط مدرسه بيايد ولى طلاب به روى دست و پاى ايشان\r\n\r\n","description":"","footnote":"","page_name":" 85 ","page_number":85},
  {"content":"\r\n\r\nمىافتادند و مىگفتند : اينها به كسى رحم نميكنند و اگر شما برويد پس طلاب از اين به بعد به كه پناه بياورند .\r\nبا اين حال فورا به پسر خود كه تازه از دست مغولها پس از صدمهء زياد نجات پيدا كرده بود فرمود : فرزندم به بيمارستانها برو و از برادران عزيزت حالپرسى كن و مرا از حال آنها مطلع كن . آرى اين گونه مردان بزرگ به ياد عزيزان خود يعنى طلاب ستمديده و زجر كشيده و مجروح مىباشند . . . شنيده‌ام طفل چهارده ساله‌اى كه به دست پاسبان بىوجدانى از بالاى بام به زمين پرتاب شده بود پس از آنكه در بيمارستان به هوش مىآيد در حضور عدهء زيادى با عجله مىپرسد آقاى گلپايگانى را كشتند ؟ چون هجوم آنان به حجرهء ايشان بود گفتند نه با الطاف خدا به ايشان صدمه‌اى نرسيد و به منزل رفتند او هر دو دستش شكسته و يك چشم او نيز بسته بود چون با سر و دست به زمين افتاده بود با يك چشم نگاهى به طرف آسمان مىكند و ميگويد : شكر خدا را كه به ايشان صدمه‌اى نرسيده اكنون كه به من اين خبر خوش را داديد ديگر هيچ ناراحتى ندارم من به كشته شدن در اه دين افتخار دارم . . . « 1 »\r\n\r\nدر پايان اين بحث نكاتى قابل ذكر است :\r\n1 - فاجعهء فيضيه و حمله سبعانهء آدمكشان شاه به مرجع بزرگ شيعه مبدأ اصلى انقلاب اسلامى بود و در حقيقت شاه نادان گور خود را با اجراء اين برنامهء شوم و شيطانى كند از يكسو ننگى بزرگ و پاك ناشدنى براى خود فراهم آورد كه هجوم به پايگاه علم و فرهنگ اصيل اسلامى برد و حمله به مرجع تقليد نمود كه همواره مصونيّت داشتند و از ديگر سو خشم امّت غيور اسلام را عليه خودش\r\n\r\n\r\n","description":"","footnote":"\r\n( 1 ) گوشه‌اى از خاطرات سفر نامعلوم قم و نوروز 1342 شمسى ص 1 و 2 .\r\n","page_name":" 86 ","page_number":86},
  {"content":"\r\n\r\nبرانگيخت و ملت را متوجه خطر خاندان شوم پهلوى كرد و آنان را به هيجان آورد .\r\n2 - مراسم سالروز اين فاجعهء دردناك همه ساله در همان روز شهادت حضرت صادق عليه السّلام از ناحيهء حضرت آية اللّه العظمى آقاى گلپايگانى انعقاد مىيافت و هيچ سالى مگر سالهائى كه فيضيه در دست دژخيمان بود اين برنامه ترك نشد و همواره ادامه داشت و مناسب است كه مسلمانان غيور هر جا كه هستند در بزرگداشت سالروز شهادت امام صادق عليه السّلام و تجديد خاطرهء فيضيه كوشش داشته باشند و اهتمام بورزند .\r\n3 - در آن حادثه عجيب و سراسر شرارت طاغوتيان كه اين جانب از در وسط فيضيه و دار الشفاء به مدرسهء دار الشفا رفتم و در معيّت مرحوم آية اللّه حاج شيخ غلامحسين شرعى خود را به بازار قم رسانيديم و از راه بازار به مدرسهء رضويه رفتيم ولى ظاهرا فرداى آن روز به فيضيه آمدم ديدم مدرسهء با طراوت آنچنانى صحنه رقت‌انگيز و موحشى را به خود گرفته ، آثار شكستگى شيشه‌ها در بسيارى از جاها نمودار بود در ايوان وسط فيضيه و دار الشفا عمامه‌هاى بسيار و كفش و نعلينهاى زيادى به صوت نامنظم ريخته بود و معلوم نبود صاحبان آنها كجا و در چه شرائط و احوالى مىباشند .\r\n4 - روز بعد از حادثه دردناك فيضيه يا دو روز بعد از آن بار ديگر حمله‌اى از ناحيهء اشرار و شاه دوستان به پايگاه فقاهت شيعه ، مدرسيه فيضيه شد و بقاياى اشخاص و طلاب و كسانى را كه براى تماشاى آثار جنايت شاه آمده بودند مضروب ساختند و اهانت كردند .\r\n\r\nسفر زعيم عاليقدر به مكه\r\nزعيم بزرگوار دو مرتبه تشرّف به زيارت بيت اللّه الحرام پيدا كرده‌اند .\r\n\r\n","description":"","footnote":"","page_name":" 87 ","page_number":87},
  {"content":"\r\n\r\nسفر اوّل ايشان زمينى و از راه كويت بوده كه عدّه‌اى از اخيار قم و بعضى از علما محترم در معيّت ايشان بوده‌اند و گويا در سال 1360 قمرى بوده است .\r\nاز اين سفر اطلاعى و مطلبى در دست اين جانب نيست جز دو مطلب كه از خود ايشان استماع كرديم :\r\n1 - فرمودند : ما در آن سفر در مسجد رسول اللّه صلّى اللّه عليه و آله و سلّم نماز جماعت ميخوانديم و حتىّ براى نماز ، اذان ، گفته ميشد و شهادت بر ولايت - : اشهد ان عليا ولى اللّه - نيز گفته ميشد .\r\nروزى مأمور دولتى كه اين جريان را ديده و شهات بر ولايت حضرت امير المؤمنين عليه السّلام را از مؤذن شنيده بود ناراحت و خشمناك به سوى قاضى رفته و گزارش داده بود كه مؤذن جماعت شيعه در اذان اشهد ان عليا ولى اللّه گفته قاضى گفته بود : من نيز ميگويم : اشهد ان عليا ولى اللّه ، مگر تو ميگوئى علىّ عدو اللّه ؟ مأمور گفته بود مهم ميگويم علىّ ولى اللّه ، و خلاصه قاضى گفته بود كه ما هم ميگوييم على ولى اللّه منتهى در اذان نميگوييم و با اين جواب ، قضيه را تمام كرده بود .\r\n2 - در آن سفر اوّلى كه تشرف حاصل شد مناظره‌اى لطيف بين ما و قاضى القضاة در مدينه واقع شد جريان اين بود كه ما او را دعوت كرده بوديم كه از او براى اقامهء عز و سوگوارى امام حسين عليه السّلام در ايّام عاشورا و ذكر مصيبت آنحضرت اذن بگيريم او هم دعوت ما را پذيرفت و در مسجد رسول اللّه صلّى اللّه عليه و آله حضور يافت و در آنجا بحث و مناظره ميان ما و او درگرفت تا سخن بدينجا رسيد كه گفت : شما غالى ( يعنى اهل غلوّ ) هستيد چه آنكه از پيغمبر و امام ، طلب شاعت ميكنيد و ميگوئيد كه آنان زنده هستند ( و امور ديگر ) .\r\nمن در جواب او گفتم : اوّلا كه شما هم اينچنينيد آيا شما سلام بر پيغمبر نميكنيد ؟ آيا شما نميگوئيد السلام عليك يا نبى اللّه ؟ حال اگر رسولخدا مرده\r\n\r\n","description":"","footnote":"","page_name":" 88 ","page_number":88},
  {"content":"\r\n\r\nو چيزى را درك نميكند و سلام سلام‌كننده را نميشنود چه معنى دارد كه در برابر قبر او مؤدّبانه بايستيد و سلام كنيد آنگونه كه بر زندگان سلام ميكنيد .\r\nو ثانيا : فرضا آنچه را كه ذكر كردى غلوّ باشد حال هرگونه غلوّى موجب كفر است ؟ و آيا اگر كسى گفت كه پيامبر زنده است و يا اذن اللّه و ارادهء الهى سلام سلام‌كننده را مىشنود اين غلوّ مضرّ به توحيد است ؟ و او براى اين مطلب جوابى نداشت .\r\nسفر دوّم معظم له به مكّه معظّمه در سنهء 1385 قمرى با هواپيما از ايران به جدّه صورت گرفت . و چون اين سفر در دوران مرجعيت عامّه ايشان بوده از هر نظر قابل توجّه بوده است .\r\nمرحوم آية اللّه آقاى سيد ابراهيم حقشناس اعلى اللّه مقامه كه همان سال مشرف شده بودند و خود نمايندهء حضرت آية اللّه العظمى گلپايگانى قدّس سرّه در جهرم بودند نقل ميكردند كه شبى ( ظاهرا ) مشرف به حضور آقا شدم ايشان از اينكه وقتى به حرم مطهّر پيامبر و مسجد النبى مشرّف مىشوند حجاج براى دست بوسى و ابراز احساسات هجوم مىآوردند و با سلام و صلوات و دست‌بوسى مجال عبادت و زيارت و برنامه‌هاى ديگر را نميدهند اظهار نگرانى و ناراحتى كردند .\r\nاين قضيه گذشت تا فردا فرا رسيد و من به مسجد النبى رفتم اتفاقا ديدم آقا مشرّف شده‌اند و حجاج ايرانى و مردم مسلمان و علاقمند چنان دور ايشان را گرفته و اظهار ادب و احساسات ميكنند كه من هم با سوابق شب قبل و اظهار ناراحتى آقا ، تحت تأثير اين احساسات پاك مردم قرار گرفتم بطورى كه رفتم و داخل همين مردم شدم كه به دست بوسى آقا مشرف شوم .\r\nيكى از نويسندگان محترم معاصر كه سال بعد از آن سال به حج مشرف شده در سفرنامهء خود فصلى راجع به اين موضوع دارد . ايشان در تحت عنوان : اقدام\r\n\r\n","description":"","footnote":"","page_name":" 89 ","page_number":89},
  {"content":"\r\n\r\nحضرت آية اللّه گلپايگانى مىنويسند : بطورى كه به تواتر شنيده شد تا سال گذشته كسى قدرت نزديك شدن به شبكه‌ها را نداشته و اگر كسى نزديك ميشد شرطه‌ها با شلّاق و چوب محكم او را ميزدند در اين سال كه حضرت آية اللّه گلپايگانى به حج مشرف شدند با مذاكراتى كه با امير مدينه كه از برادران ملك است كرده‌اند رفع سوء تفاهم در مورد بوسيدن شبكه‌ها از ايشان نموده‌اند و با احترامى كه امير براى معظم له قائل بوده دستور خوددارى از سختگيريهاى سابق را داده است . « 1 »\r\nدر جاى ديگر ميخوانيم : معظم له در سال 1385 قمرى مطابق با 1344 شمسى به مكه مشرف شدند و به حمد اللّه در اين مسافرت با جدّيت و طرز رفتار و مذاكرات ايشان مقدار زيادى در زمينهء تقريب بين مسلمين پيشرفت شد و در انجام اين آرزوى بزرگ پيوسته كوشش نموده و مىنمايند . « 2 »\r\nاز نكات آموزندهء اين سفر كه درس بزرگى براى روحانيون حتى براى طبقه مراجع است اين است كه بنابر آنچه نقل شد حضرت آية اللّه العظمى گلپايگانى در منى در خيمه نشسته بودند و هنگامى كه كسى مىآمد مسأله‌اى را مىپرسيد ايشان نظر خود را كه مىفرمودند فتواى چند نفر از معاريف و مشاهير مراجع آن عصر مانند مرحوم آقاى حكيم و امثال ايشان را هم ذكر ميكردند يعنى يك مرجع بزرگتقليد خود را در موضع يك مسئله گو قرار داده بود و به احتمال اينكه سؤال كننده ، مقلّد ديگرى باشد اكتفا به ذكر نظر خود ننموده بلكه آراء ديگران را نيز بيان ميكرد .\r\nآرى فوق است بين كسى كه ميخواهد اسلام رونق بگيرد و انديشهء دين و اعتقاد جامعه را در سر دارد با كسى كه ميخواهد خود را مطرح كند و در بند دين\r\n\r\n\r\n","description":"","footnote":"\r\n( 1 ) حج آنطور كه من رفتم ص 44 .\r\n( 2 ) گنجينهء دانشمندان ج 2 ص 36 و يادداشتهاى خطّى مرحوم آقاى حاج آقا مهدى گلپايگانى .\r\n","page_name":" 90 ","page_number":90},
  {"content":"\r\n\r\nو وظيفهء مردم نيست .\r\n\r\nمسافرت ايشان به عتبات عاليات\r\nايشان دو مرتبه توفيق تشرف به اعتاب مقدسهء ائمه عراق پيدا كرده‌اند كه چون مرتبه دوّم چند ماه به طول انجاميده قهرا سفرى پرخاطره براى ايشان بوده است .\r\nبا بزرگان و زعماى گرانقدر نجف خصوصيت پيدا كرده بودند به مجلس درس آن اكابر اعلام ميرفته‌اند ، ميان ايشان و محقّق بزرگ مرحوم آقاى آقا ضياء الدين عراقى در مجلس درسشان مباحثه مىشود و مرحوم آقا ضياء الدين به ايشان علاقمند مىشود كه در بحث اساتيد مرجع بزرگوار ، نكاتى راجع به اين موضوع گذشت و روى همين خصوصيّت و علاقه ، با صميميّت خاصّى به آقا گفته بودند :\r\nمن ميخواهم يك مرغ و پلوئى به شما بدهم و خلاصه از ايشان دعوت ميكنند .\r\nديگر كمّ و كيف آن مهمانى را نميدانم و مقدارى كه ذكر شد از خود آقا شنيدم .\r\nاز مطالب مهم اين سفر مباحثه‌اى است كه بين پيشواى بزرگ اسلام مرحوم آقاى سيد ابو الحسن اصفهانى رضوان اللّه تعالى عليه و ايشان صورت گرفته است\r\nبايد دانست كه مرجع بزرگوار وارد بر مرحوم آية اللّه العظمى آقاى سيد جمال الدين گلپايگانى قدّس سرّه الشريف بوده‌اند .\r\nمىفرمودند : خادم آقاى آقا سيد ابو الحسن آمد و صحبت ملاقات را كرد و ما گمان كرديم كه ميگويد : ما بحضور ايشان برويم و لذا با مرحوم آقاى آقا سيد جمال رهسپار منزل ايشان شديم درب منزل ايشان كه رسيديم خادم آمد و گفت :\r\nآقا مىآيند ما گفتيم : ما حالا آمده‌ايم . گفت نه ، آقا بعد اعتراض ميكنند كه بنابود من به ديدن بروم و تو درست اداء رسالت نكردى ، لذا از همانجا برگشتيم و آقاى سيّد ابو الحسن هم به عنوان ديدن ما آمدند .\r\nاكنون جريان مباحثه را كه از بعضى از آشنايان مرحوم آقاى آقا سيد جمال\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nالدين گلپايگانى شنيده‌ايم اين است كه ايشان فرموده بودند . وقتى آقاى آقا سيد ابو الحسن تشريف آوردند من يك بحث علمى را مطرح كردم و ايشان با آقاى گلپايگانى شروع به مباحثه در اطراف آن كردند و من دخالتى در بحث نميكردم و به آقاى گلپايگانى كمك بحثى نمىنمودم زيرا در خانهء من بود و نميخواستم جانبدارى از ايشان در بحث بكنم .\r\nصحّت اين جريان را اين جانب از مرجع بزرگوار پرسش كردم معظم له تأييد فرمودند و اضافه كردند كه مرحوم آقاى بجنوردى هم با مرحوم آقاى سيد ابو الحسن بودند و در بحث به ايشان كمك ميكردند و ظاهرا اين بحث متجاوز از يك ساعت طول كشيد .\r\n\r\nخواب و خاطرهء شيرين سفر عتبات\r\nاين سفر مبارك آثار خير فراوانى براى مرجع بزرگوار داشته است از جملهء آنها دو خواب است كه در نجف و كربلا ديده‌اند .\r\nدر شب چهاردهم ذى الحجة سال 1407 قمرى در مشهد مقدس در احمد آباد خدمت ايشان بوديم نماز مغرب و عشا را با امامت حضرتشان انجام داديم بعد از نماز كه جلسه‌اى خصوصى بود به مناسبت از جريان لطفى كه در نجف از ناحيهء حضرت امير المؤمنين عليه السّلام در خواب به ايشان شده بود پرسش كردم معظم له فرمودند : در سفر اولى كه به عراق كرده بوديم وارد بر آقاى آقا سيد جمال شديم بعضى از شبها بخاطر اينكه براى ايشان مزاحمت نباشد خصوصا به لحاظ بلند شدن ايشان در شب لذا شبها به حجرهء آقاى شيخ على سدهى در مدرسهء صدر ميرفتم - ضمنا از حضرت امير المؤمنين عليه السّلام خواسته بودم كه يك نحوه لطفى دربارهء من بفرمايند - شبى در حجرهء ايشان در عالم رؤيا ديدم كه من در ناحيهء بالاى سر حضرت امير المؤمنين عليه السّلام نزد صندوق مباركى كه\r\n\r\n","description":"","footnote":"","page_name":" 92 ","page_number":92},
  {"content":"\r\n\r\nروى قبر قرار دارد مىباشم و بقدرى نزديكم كه كنار آن قرار گرفته‌ام و تا ناحيهء سينهء مرا آن صندوق گرفته بود در اين حال آمدند و يك ظرف عسل براى من آوردند و روى آن صندوق گذاشتند من در همان حال گفتم خوب است مقدارى از اين عسل را براى آقاى آقا سيد ابو الحسن اصفهانى ببريم تا اينرا گفتم : به من گفتند : سهم ايشان جداست و به ايشان داده شده و اين مخصوص تشريفات شما - يا زائرين - است . اين گذشت تا اينكه رفتيم به كربلا و در حجرهء آقاى شيخ عبد الرحيم قمى بودم و ايشان ميگفتند اين حجره مصرع حضرت على اكبر عليه السّلام بوده است . در كربلا به حضرت امام حسين عليه السّلام عرض كردم : در نجف لطف و عنايتى كردند شما هم عنايتى بفرمائيد شبى در همان حجره خواب ديدم كه حضرت ولى عصر به نماز ايستاده‌اند و صفّ اوّل مشرق و مغرب را گرفته و اوّل و آخر صف از بس طولانى است پيدا نيست و من در صف دوّم بودم و سمت راستم باز مثل صف اوّل انتهايش مشخص نيست ليكن در سمت چپم كسى نبود و من در جائى قرار داشتم كه محاذى با خود حضرت ولى عصر عجّل اللّه تعالى فرجه بودم و با ايشان نماز ميخواندم .\r\n\r\nمسافرت به مشهد مقدّس\r\nمرجع بزرگوار علاقهء عجيبى به حضرت رضا عليه السّلام و زيارت قبر شريف آن حضرت داشتند مسافرتهاى مكرّر به آن ارض اقدس كرده و از بركات قبر شريف آن بزرگوار بهره‌ها گرفتند .\r\n\r\nخاطره‌اى از يك سفر مشهدشان در جوانى\r\nدر دوران جوانيشان به زيارت حضرت رضا عليه السّلام مشرف ميشوند و خاطره‌اى از آن سفر را بدينگونه نقل ميفرمودند : شبى بعد از پايان وقت ، خدّام\r\n\r\n","description":"","footnote":"","page_name":" 93 ","page_number":93},
  {"content":"\r\n\r\nحرم مطهّر ، شروه به و بيرون كردن زوّار نمودند و همه را از حرم مطهّر خارج ساختند و من نشسته بودم و مشغول بودم و كسى از من نخواست كه مكان شريف را ترك بگويم آيا مرا نديدند و يا ديدند و چيزى نگفتند در هر حالت كه درها بسته شد و من تا بصبح تنها در حرم شريف و آن مكان مقدس اشتغال داشتم .\r\n\r\nخاطرهء ديگرى از سفر مرجع بزرگ به مشهد\r\nفرمودند زمان پهلوى براى زيارت حضرت على بن موسى الرضا عليه السّلام به مشهد مشرف شدم وضع حجاب زنان چنان زنندگى داشت كه من از مسافرت خودم پشيمان شدم اين جريان گذشت تا يك روز كه از كنار خيابان عبور مىكردم و خيلى مواظبت داشتم حتى چشمم را مىبستم تا چشمم به زنان نيفتد در اين هنگام يكى دو سه نفر مشهديها از مغازه‌هاى خود به سوى من آمدند و گفتند شما كه اينطور ميكنيد پس ما چه كنيم كه مرتب با اين زنان روبر و طرف معامله هستيم ؟\r\nآن وقت آن نگرانى كه از سفر داشتم بر طرف گرديد زيرا ديدم بعضى هم از حالات من متوجه به خدا و وظائف شرعى خود گرديده‌آند .\r\n\r\nخاطرهء شرارت عمال رژيم طاغوت در سفر ديگرى\r\nحضرت آية اللّه العظمى آقاى گلپايگانى چند سال پيش از پيروزى انقلاب اسلامى ايران ، مسافرتى به مشهد مقدس كردند و چون مشهد ، نقطهء حسّاسى بوده و هست و مركز رفت و آمد جمعيتهاى عظيم و كم‌نظير مىباشد ، عوامل مزدور شاه به تكاپور و تلاش افتاده بودند كه مردم ، متوجه تشريف ايشان نشوند و توجه جمعيّت را از ايشان مصروف دارند و خلاصه امت مسلمان و مبارز را از روى آوردن به سوى ايشان كه به عنوان يك عنصر مقاوم ضد شاه و ضد قوانين\r\n\r\n","description":"","footnote":"","page_name":" 94 ","page_number":94},
  {"content":"\r\n\r\nكفرآميز شاه شناخته شده بودند بازدارند . استاندار مشهد و ساواك ميكوشيدند كه كسى از ايشان ديدن نكند و ائمهء جماعات مسجد گوهرشاد و آستانهء مباركه هم در اين رابطه به زيارت ايشان نرفته بودند .\r\nمردم متدين مشهد و فضلاء خراسانى كه از اين موضوع آگاه شده بودند على رغم خواستهء عوامل رژيم در ابراز احساسات و علاقه به مقام والاى آن مرجع بزرگ به تمام معنى كوشيده بودند و حتى نماز جماعت بسيار مفصّل و مرتّبى در محل اقامت ايشان بامامت آن بزرگوار منعقد مىيافته است .\r\nيك هفته از اين جريان ميگذرد و استاندار چون شكست فاحش خود را كاملا حس مىكند پيام ميدهد كه ميخواهم براى ملاقات با شما بيايم مرجع بزرگ پاسخ مىدهند كه گرچه شنيده‌ام خودت بد آدمى نيستى ولى چون با كسى مرتبطى كه من از او ناراحتم - شاه - نميخواهم كه شما به ملاقات من بيائى .\r\nاين مطلب چنان بر آنان گران تمام شده بود كه نصيرى - ظاهرا - به يكى از اجلّه علماء ، حضرت آية اللّه آقاى حاج آقا على صافى كه در رابطه با آن مرجع بزرگ تبعيد شده بودند گفته بود : آقاى گلپايگانى ميداند چه ميگويد ؟ آن كسى كه به خاطر او استاندار مشهد را به ملاقات نمىپذيرد كيست ؟\r\nبارى در اين سفر عوامل مزدور رژيم سخت ايشان را محدود كرده بودند و تمام رفت و آمدها و كارها و برنامه‌ها و ملاقاتها را زير نظر داشته‌اند بطورى كه وقتى معظم له از مشهد برگشتند در مجلس درس ، يك سخنرانى حادّ و تندى عليه رژيم كردند و به وضع خفقان‌آور كشور ، اعتراض نمودند و يك جمله كه الآن از آن سخنرانى به ياد دارم اين بود كه فرمودند . اين چه وضعى است كه در مشهد هر جا ميخواهم بروم و بازديد از هر كس كه ميكنم مأموران ساواك پشت سرم مىآيند آخر خوب است با يك پيرمرد روحانى اين گونه معامله شود ؟ مگر بايد براى رفتن به مشهد هم از شما اجازه بگيرم ؟ و خلاصه آن روز وضع نابسامان\r\n\r\n","description":"","footnote":"","page_name":" 95 ","page_number":95},
  {"content":"\r\n\r\nرژيم و اختناق حاكم بر مملكت را مورد انتقاد شديد خود قرار دادند .\r\n\r\nخاطرهء سفر مشهد ايشان در سنهء 1407 قمرى\r\nمعظم له در سنهء 1407 قمرى در ماه ذى القعده و ذى الحجة تشرف به آستان قدس حضرت رضا عليه السّلام پيدا كردند .\r\nو چون جمعهء سياه در همين سنه پيش آمد كرد و عمال سعودى به روى زائران حرم خدا و ميهمانان پروردگار در كنار بيت اللّه الحرام آتش كشوده و عدهء زيادى از زنان و مردان مسلمان ايرانى كه در مراسم حج بيت اللّه الحرام شركت كرده بودند به شهادت رسانده و يا مجروح ساختند و همچنين عدهء ديگرى هم از مسلمانان ساير بلاد در اين حادثه كشته شدند لذا از طرف مرجع بزرگوار در صحن مطهّر امام ، مجلسى بسيار عظيم و با شكوه تشكيل شد و خطيب شهير جناب اقاى فلسفى به دعوت ايشان از تهران به مشهد آمدند و يك سخنرانى بسيار جالب و كوبنده‌اى در آن مجلس كردند و شخص مرجع بزرگوار در آن جلس حضور يافتند و مراتب تأثر خود را از اين حادثه دلخراش اظهار داشتند . و متن آن سخنرانى كه در حضور ايشان انجام شد در مجله آستان قدس ، چاپ و منتشر گرديد .\r\nدر روز شانزدهم ذى الحجة همان سال و همان سفر مرجع بزرگوار در مراسم غبار روبى ضريح مطهّرآدر حرم حضور يافتند و مراسم را ديدار ميكردند . در اين اثناء حضرت آية اللّه العظمى آقاى اراكى نيز آمدند و بعد معلوم شد كه ايشان براى ملاقات با مرجع بزرگ به اقامتگاه وى رفته‌اند و چون خبر شده بودند كه آقا به حرم مشرف شده‌اند ايشان نيز به حرم مشرف شدند مدّتى كنار هم نشسته بودند و صحبت ميكردند منظره بسيار خوشى بود مراسم غبار روبى كه تمام شد از مرجع بزرگ خواستند كه به داخل ضريح مشرف شوند ديدنى بود كه اين انسان و الا عبارا انداختند و بدون عبا با يكدنيا تواضع و ادب وارد\r\n\r\n","description":"","footnote":"","page_name":" 96 ","page_number":96},
  {"content":"\r\n\r\nضريح شده و در آنجا نماز خواندند كه التبه آقاى اراكى دام ظلّه و بعضى از اقايان ديگر نيز اين تشرف را پيدا كردند .\r\n\r\nمسافرت به لندن\r\nمرجع عاليقدر در سال 1366 مطابق با 1407 قمرى در پى يك كسالت ممتدى براى معالجه بسوى لندن رفتند و به لطف خداوند سفرى موفقيّت‌آميز بود و حالشان نسبتا خوب شد .\r\nدر اين سفر عده‌اى از علماء و فضلاء و بعضى از پژشكان محترم و بعضى از اعضاى خانواده و بيت شريفشان نيز با ايشان بودند . تمامى ماه مبارك رمضان آن سال را در لندن بودند .\r\nبرنامه شبهاى قدر و احياء آن ليالى شريفه در مجمع جهانى اسلام كه مؤسسه‌اى مربوط به خودشان است در حضور معظّم له انجام مىشده است .\r\nدر طول مدت اقامتشان در لندن تلگرامات عديده از شخصيتهاى علمى و روحانى و سياسى و اجتماعى به لندن مخابره شد و همه نگران حال ايشان بودند .\r\nدر لندن مسلمانان ايرانى و پاكستانى و غير آنان در اداء احترامات لازمهء معظّم له كوتاهى نكرده بودند بطورى كه همهء مخارج اقامتگاه و بخش خصوصى بيمارستان را يك نفر از ارادتمندانشان در لندن پرداخت كرده بود .\r\nمىفرمودند : آن مقدار وجهى كه از ايران داده بودند كلّا برگردانديم و براى مقامات مربوطه فرستادم و گفتم اين هم خدمتى از من به جمهورى اسلامى باشد .\r\nدر مراجعت معظم له تلگراف بسيار جالبى از ناحيهء رهبر بزرگ انقلاب اسلامى حضرت آية اللّه العظمى مرحوم امام خمينى قدّس سرّه الشريف به ايشان مخابره شد .\r\nدر روزنامهء جمهورى اسلامى آمده : در پى بازگشت آية اللّه العظمى\r\n\r\n","description":"","footnote":"","page_name":" 97 ","page_number":97},
  {"content":"\r\n\r\nگلپايگانى از سفر ، امام خمينى طى تلگرافى به ايشان ضمن تبريك عيد فطر ، از سلامتى ايشان ابراز شكرگزارى كردند متن تلگراف امام امت بدين شرح است :\r\nحضرت آية اللّه آقاى گلپايگانى دامت بركاته . قم\r\nپس از اهداء سلام و تحيت و تبريك عيد مبارك فطر از بازگشت جنابعالى با سلامت ، و اميد سلامت هرچه بيشتر براى جنابعالى ، خداوند جلّ و علا را شكرگزارم اين جانب از ادعيهء خالصانه براى سلامت وجود با بركت آن جناب غفلت نكرده و نمىكنم .\r\nو السلام عليكم و رحمة اللّه و بركاته روح اللّه الموسوى الخمينى\r\nنيز در روزنامهء جمهورى اسلامى 13 خرداد 1366 چنين آمده : در پاسخ به تلگرام امام خمينى ، حضرت آية اللّه العظمى گلپايگانى با مخابره تلگرامى ضمن تبريك عيد سعيد فطر و آرزوى طول عمر با بركت براى امام امت ، توفيق ايشان را در پيشبرد اهداف مقدّسهء جمهورى اسلامى از خداوند متعال خواستار شد . متن تلگرام به اين شرح در اختيار خبرگزارى جمهورى اسلامى قرار گرفت .\r\nبسم اللّه الرحمن الرحيم حضرت آية اللّه آقاى خمينى دامت بركاته\r\nبا اهداء سلام طيبات ، تفقدات و احوالپرسىهاى مكرر و تلگرام شريف ، موجب تشكر و امتنان شد با تهنيت عيد سعيد فطر طول عمر با بركت و دوام تأييدات عاليه را در پيشبرد اهداف مقدسهء جمهورى اسلامى در ظل عنايات حضرت بقية اللّه الأعظم ارواحنا له الفداء از خداوند متعال مسئلت دارم .\r\nو السلام عليكم و رحمة اللّه و بركاته چهارم شوال المكرم - الگلپايگانى\r\nرهبر معظم انقلام حضرت آية اللّه خامنه‌اى دامت بركاته كه آن زمان در مقام\r\n\r\n","description":"","footnote":"","page_name":" 98 ","page_number":98},
  {"content":"\r\n\r\nرياست جمهورى بودند نيز پيامى در رابطه با بازگشت مرجع بزرگ فرستادند در روزنامهء رسالت 11 خرداد 1366 آمده : آقاى سيد على خامنه‌اى رئيس جمهورى روز يكشنبه طى پيامى براى حضرت آية اللّه العظمى گلپايگانى از بازگشت موفقيت‌آميز سفر استعلاجى ايشان ابراز خرسندى كرد . متن پيام به گزارش روابط عمومى نهاد رياست جمهورى بدين شرح است :\r\nحضرت آية اللّه العظمى آقاى گلپايگانى مدّ ظله العالى\r\nبازگشت موفقيت‌آميز آن جناب از سفر استعلاجى ، موجب مسرت گرديد اميد است همواره با سلامت و عافيت كامل مقرون بوده و از توفيقات الهى برخوردار باشيد .\r\nو در شمارهء دوشنبه 18 خرداد نوشته : پيام تشكر آية اللّه العظمى گلپايگانى از رئيس جمهورى . . . به گزارش روابط عمومى نهاد رياست جمهورى در پاسخ به پيام رئيس جمهورى مبنى بر بازگشت موفقيت‌آميز حضرت آية اللّه العظمى از سفر استعلاجى پيام تشكرى از سوى ايشان خطاب به حجة الإسلام و المسلمين سيد على خامنه‌اى رئيس جمهورى به اين شرح ارسال گرديد :\r\nبسم اللّه الرحمن الرحيم جناب مستطاب حجة الإسلام آقاى حاج سيد على خامنه‌اى رياست محترم جمهورى اسلامى ايران دامت تأييداته\r\nتلگرام آن جناب وادعيه صالحه موجب تشكّر گرديد مزيد توفيقات عالى را در خدمت به اسلام و مسلمين از خداوند متعال مسئلت دارم .\r\n11 شوال 1407 18 خرداد 67 - الگلپايگانى\r\n\r\nنظر خواهى از مرجع بزرگوار راجع به انقلاب اسلامى\r\nما در اين مقام به ذكر مطلبى از متن روزنامه‌ها از جمله روزنامهء رسالت شنبه\r\n\r\n","description":"","footnote":"","page_name":" 99 ","page_number":99},
  {"content":"\r\n\r\n16 خرداد 1366 اكتفا مىكنيم كه راجع به ملاقات و ديدار اعضاى شوراى نگهبان در روز پنجشنبه با حضرت آية اللّه العظمى گلپايگانى دام ظله العالى به منظور عيادت از ايشان ، نوشته شده است .\r\nابتدا گزارشى از عملكرد اين نهاد توسط يكى از اعضاى شوراى نگهبان به استحضار ايشان رسيد . سپس آية اللّه العظمى گلپايگانى ضمن تشكّر و تقدير از شوراى نگهبان فرمودند : از زحمات شما و دقتتان در پاسدارى از احكام اسلام و مقاومت و تسليم نشدنتان در برار شعارها و جو سازيها تشكر مىكنم آنچه از من ساخته است اين است كه براى موفقيت بيشتر شما در حفاظت از احكام اسلام عزيز و رعايت كامل آن در قوانين دعا كنم و دعا مىكنم .\r\nحضرت آية اللّه العظمى گلپايگانى در پاسخ يكى از حقوقدانهاى شوراى نگهبان كه پرسيد به دنبال مسافرت استعلاجى جنابعالى به خارج چه استنباطى از تأثير انقلاب اسلامى در خارج داريد فرمودند : مسئله ، مسئلهء استنباط نيست بلكه بالاتر از آن كاملا محسوس و ملموس است . انقلاب اسلامى ايران ، تأثير چشم‌گيرى در توجه ملل ديگر به اسلام و گرايش روزافزون مسلمين به اسلام و تشرّف آنها به دين مبين اسلام داشته است . انقلاب اسلامى ايران باعث عزت و سربلندى مسلمين در جهان شده است به طورى كه مسلمين ، مسلمان بودن را براى خود افتخار محسوب مىكنند .\r\nمعظم له در ادامهء فرمايشاتشان افزودند التبه قبلا نيز فعاليتهائى توسط برادران اهل سنت انجام مىشده و مجتمعهائى براى مسلمانان در خارج بوده است كه توسط آنان اداره ميشد ولى به حمد اللّه به بركت انقلاب اسلامى ايران توجه مردم ملل ديگر به مذهب تشيع معطوف گشته و به خصوص موجب سربلندى شيعه در جهان بشرى است .\r\nايشان در پايان اظهار داشتند : اكنون وظيفهء ماست كه در حفظ انقلاب در\r\n\r\n","description":"","footnote":"","page_name":" 100 ","page_number":100},
  {"content":"\r\n\r\nداخل كشور بكوشيم كه مبادا انحرافى از احكام نورانى اسلام به وجود آيد و از اين جهت من به همهء كسانى كه در محفوظ ماندن احكام اسلام كوشش ميكنند دعا مىكنم .\r\nلازم به توضيح است كه اعضاى شوراى نگهبان نماز ظهر و عصر را در منزل آية اللّه العظمى گلپايگانى و به امامت ايشان بجا آوردند .\r\nخوانندگان عزيز مرجع بزرگ در بازگشت از سفر لندن نامه‌اى به مرحوم امام نوشته‌اند كه بسيار قابل توجه است و اينك متن آن نامه :\r\nبسم اللّه الرّحمن الرّحيم بعرض محترم مىرساند : با مسئلت مزيد بركات وجود شريف ، اكنون كه به عنايات الهيّه و بركت ادعيّه ، با بهبودى مراجعت نموده‌ام لازم دانستم اوّلا از الطاف و تفقّدات و احوالپرسىهاى مكرر حضرتعالى تشكر نمايم . و ثانيا بطور فشرده و خلاصه ، موج چشمگير و روزافزون گرايش مسلمين را به شناخت اسلام و علم و التزام به احكام اسلام و همچنين توجه ديگران را كه در سطوح مختلف ، مايل به بررسى مكتب اسلام و تشيّع بعنوان يك مكتب مستقل و يا به اصطلاح ثالث لاشرقيّة و لا غربيّة شده‌اند تذكر دهم گرچه اين نكته‌اى نيست كه از خاطر شريف مخفى باشد مع ذلك چون لمس اين اقبال ، بيشتر انسان را تحت تأثير قرار مىدهد و فكر پيش آمد هرگونه فتور و ضعف در آن نگران‌كننده است از لحاظ اينكه شخص جنابعالى در محور اين جريان قرار داريد و افزايش و توسعهء اين جريان منوط به عملكرد مسئولين جمهورى اسلامى و در گرو داشتن ديدگاههاى صحيح است و بايد با نظارت عاليهء بيشتر حضرتعالى استمرار سير آن در متن تعاليم اسلام و تهذيب آن از التقاط و بعضى گرايشهاى نامقبول كنترل شود تا هرچه بيشتر اين مسئله كه جمهورى اسلامى مىخواهد و فقط اسلام را در همهء ابعاد و سياستهاى داخلى و خارجى و حلّ مسائل و مشكلات عرضه بدارد در اذهان\r\n\r\n","description":"","footnote":"","page_name":" 101 ","page_number":101},
  {"content":"\r\n\r\nمقبول‌تر شود گمان مىكنم با دورانديشى و احاطه‌اى كه به مسائل داريد مطالبى را كه در نظر دارم و تفصيل آن ممكن نيست با اين مختصر توجه مىفرماييد .\r\nاميد است خداوند متعال همواره بر تأييدات حضرتعالى بيفزايد و به آنچه خير و صلاح اسلام و جامعه است شما را ملهم فرمايد و با توصيهء بيشتر به مسئولين در مراقبت و ارائهء هرچه بهتر نظامات اسلام و اجراء احكام‌الهى وسعت دائرة اين انعكاس و برداشت جهانى روزافزون شود و در سايهء توجهات حضرت بقية اللّه ارواح العالمين له الفداء حضرتعالى را در ايفاء وظائف خطيرى كه به عهده داريد مشمول عنايات خاصهء خود قرار دهد ادام اللّه بركات وجودكم\r\nششم شوال المكرم 1407 ه\r\nمحمد رضا الموسوى الگلپايگانى\r\nاين بود نامه شريف ايشان .\r\nمتأسفانه جواب صادره از مرحوم امام اعلى اللّه مقامه را در دست ندارم كه در اينجا منعكس نمايم طالبين خود تتبع كنند و به دست بياورند .\r\n\r\nحادثهء درگذشت آية اللّه زادهء معظم\r\nاز جمله حوادث مهمه در زندگى مرجع بزرگ جهان تشيّع آقاى گلپايگانى جريان فقدان فرزند فعّال و خدمتگزارشان مرحوم آية اللّه زادهء معظم آقاى حاج آقا مهدى گلپايگانى در جريان طبس مىباشد او فرزند ذكور و متوسط آن مرجع گرانقدر بود .\r\nولادت او را پدر بزرگوارشان در صحيفهء سجاديهء خطى كه از والد محترم خودشان داشتند در صفحهء سفيدى از آن چنين نوشته‌اند :\r\nبسم الله الرحمن الرحيم الحمد لله رب العالمين و الصلاة و السلام على عبده و رسوله و اشرف بريته\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nابى القاسم محمد و على آله اجمعين و لعنة اللّه على اعدائهم من الآن إلى يوم الدين و بعد فقد تولد قرة عينى الأعز المسمى بمحمد الملقب به مهدى المكنّى بابى الحسن فى بلدة قم عند طلوع الفجر من ليلة الإثنين السابع عشر من شعبان المعظم سنة 1358 . . .\r\nخلاصه بعد از حمد و ثناى الهى و صلوات بر رسول اكرم و آل و لعن بر اعداء آنان مرقوم فرموده‌اند كه نور چشم عزيزم در شهرستان قم بهنگام طلوع فجر شب دوشنبه هفدهم شعبان المعظم تولّد يافت . نام او محمد لقب او مهدى و كنيهء او ابو الحسن است . آنگاه نوشته‌اند :\r\nاللهم اجعله من العلماء العاملين و الصلحاء من شيعة امير المؤمنين واحد عشر من ولده الطاهرين و اجعله من خيار انصار المهدى و وسّع عليه من حلال رزقك بفضلك و رحمتك يا ارحم الراحمين حرّره . . . اب المولود محمد رضا الموسوى الگلپايگانى .\r\nيعنى خداوندا او را از علماء عامل و از صالحان از شيعيان امير المؤمنين و يازده نفر اولاد طاهرين او قرار ده . و نيز او را از بهترين انصار مهدى موعود ، بگردان و از روزى حلال خودت بر او وسعت بخش با فضل و رحمتت اى رحم‌كننده‌ترين رحم‌كنندگان . اينرا پدر اين مولود نوشت . و در اينجا امضا فرموده‌اند .\r\nبارى چون ولادت او در ايام ولادت حضرت ولى عصر عليه السّلام بوده لذا پدر بزرگوارشان او را مهدى نام گذاشته‌اند .\r\nاو بعد از ايام تحصيلات ابتدائى وارد در رشتهء روحانيت شد و در اواخر در درس پدر بزرگوار خود شركت ميكرد و نوهء دخترى مرحوم آية اللّه العظمى آقاى بروجردى قدّس سرّه را به ازدواج درآورد .\r\nخصوصيتى كه ما از او ديديم چند جهت بود و عمده يكى روشن بودن او و ديگر فعاليت و پرتحرك بودن او و سومين نكته ، اجتماعى بودن او بود .\r\n\r\n","description":"","footnote":"","page_name":" 103 ","page_number":103},
  {"content":"\r\n\r\nدر يك مسافرتى كه اين جانب براى معالجه به لندن كردم ايشان نيز براى رسيدگى به كارهاى مجمع جهانى اسلامى كه مؤسسه‌اى مفيد و فعّال مربوط به والد معظمشان بود آمده بودند روزى ميگفتند : تصميم دارم كه به ايرانيان و مسلمانان مقيم انگليس بگويم كه روز عيد فطر همه با هم كار را تعطيل كنند تا از اينراه دولت انگلستان ناچار شود كه روز عيد فطر را احترام كند و اعلان تعطيل رسمى نمايد و در نتيجه مسلمانان در اينجا پيش بروند و اسلام ترويج شود .\r\nاو با فراست و دانائى خود گاهى جمعيتهاى سنگين را در مجمع اسلامى گرد مىآورد و از شهرهاى مختلف انگلستان مسلمانان را جمع مينمود و ترتيب نماز جماعت و جلسات دعا و نيايش و سخنرانى و ذكر مصائب اهل بيت عليهم السّلام را ميداد .\r\nتلاش و حركت و اقدامات او از يكسو در حجاز در حرمين شريفين از ديگر سو در پاكستان و از سوئى در بيروت لبنان و نيز در انگلستان و جاهاى ديگر بود و خود را محدود به حدود ايران نساخته بود .\r\nچنان كه سخنران لبنانى در مجلس ترحيم ايشان در بيروت گفت : كان رحمه اللّه فى قم و لم تحصره تلك البقعة فحمل هموم المسلمين فى اقطار الأرض و شارك المسلمين بمشاكلهم لوضع الحلول لهذه المشاكل له تصورات قيّمة ليس على صعيد العلم فحسب ، فقد اخذ العلم اساسا لكل انطلاقة اجتماعية او سياسية او ثقافية . . . . « 1 »\r\nاو در قم بود ولى آن سرزمين او را محدود نكرده و مخصوص به خود نگردانيده بود او انديشه مسلمانان تمام كرهء زمين را در سر داشت و در شدائد و مشكلات مسلمانان از آغاز پيدايش همدردى ميكرد او افكار و تصورات گرانقدر و ارزشمندى داشت كه در پايگاه علم به تنها متوقف نمىماند چه آنكه او\r\n\r\n\r\n","description":"","footnote":"\r\n( 1 ) صفحات من نور : حياة العلّامة المجاهد السيد مهدى الگلپايگانى ص 16 .\r\n","page_name":" 104 ","page_number":104},
  {"content":"\r\n\r\nعلم را اساس و زير بناى براى هر آزادى اجتماعى يا سياسى يا فرهنگى اتخاذ كرده بود .\r\nبارى در سال 1357 شمسى در 25 شهريور و 1398 قمرى در ماه شوال زلزله‌اى سهمگين ، منطقهء طبس را زيرورو كرد . اين آقا زادهء روشن ضمير دو تلگراف از قم به مشهد براى آيتين شيرازى و قمى مخابره كرد و آمادگى مؤسسهء حضرت ولى عصر كه مربوط به پدر بزرگوارش بود براى تكفل ايتام بىسرپرست آن حادثه را اعلام كرد و از آنان خواست كه نگذارند كه آن ايتام به مؤسسه يا فردى تحويل داده شوند متن آن دو تلگراف منتشر گرديده .\r\nو در پى آن شروع به تلاش و فعاليت كرد و مقدار زيادى لوازم را تهيه ديد و به يزد و طبس ارسال داشت و بعد خود با يك هيئتى به آن ناحيه حركت كرد .\r\nروز پنجشنبه 30 شهريور را در يزد بود علما با ايشان ملاقات نمودند و مطالب رد و بدل شد و بعد نيمه شب جمعه بسوى طبس حركت نمودند كه در بين راه ، سانحهء اتومبيل بيش آمد و در يك جريان تصادف مبهم ، جان اين آقا زادهء محترم از دست رفت جنانكه رانندهء ايشان نيز در آن جريان درگذشت .\r\nآرى آن عنصر فعّال و آقا زادهء دلسوز صبح جمعه 19 شوال 1398 در حدود ساعت 5 / 7 صبح دچار اين حادثه شد و به نقل خطيب دانشمند آقاى آل طه كه از همراهيان ايشان بوده‌اند در حدود دو ساعت بعد از حادثه آخرين نفس را كشيده و به جوار رحمت الهى شتافتند .\r\nتشييع ايشان در يزد از مناظر ديدنى بوده بطورى كه مرحوم آية اللّه صدوقى رحمة اللّه عليه وقتى به قم آمده بودند به حضرت آية اللّه العظمى گلپايگانى ميگفتند حدود نه كيلومتر اين جنازه روى دوشها و دستها تشييع شد . - و چنين به ذهنم مىآيد كه ميگفتند - من هنوز چنين تشييعى را نديده بودم .\r\nقابل توجه است كه جريان تشييع اين آقا زادهء محترم و مجالس ترحيم و فاتحه\r\n\r\n","description":"","footnote":"","page_name":" 105 ","page_number":105},
  {"content":"\r\n\r\nاو در بسيارى از نقاط ، به انقلاب توان ديگر بخشيد و فرصت مناسبى شد براى كوبيدن رژيم خاندان ستمگر پهلوى ، چنان كه بعضى از نويسندگان تصريح به اين موضوع كرده‌اند :\r\nرژيم خونخوار پهلوى با كشتار مردم در روز هفدهء شهريور ميخواست جريان پانزده خرداد سال 42 را تجديد نموده و از روند انقلاب جلوگيرى نمايد به همين جهت تحليل گران غربى ميگفتند : وضع ايران پس از هفده شهريور درست مانند وضع ايران پس از 15 خرداد سال 1342 مىباشد و حكومت ايران توانسته مخالفان خود را سركوب نمايد امّا هنوز چند روزى از اين تحليلها نگذشته بود كه بار ديگر فريادهاى مرگ بر شاه در ايران اسلامى طنين‌انداز شد و مردم اركان هم كه پس از هفدهء شهريور چند روزى خاموش مانده بودند در جريان تشييع جنازهء فرزند گرانقدر حضرت آية اللّه العظمى گلپايگانى كه در يك حادثه رانندگى در جريان كمك رسانى به زلزله‌زدگان طبس كشته شده بود فرص مناسب را به دست آورده و اولين تظاهرات عظيم خود را عليه رژيم منفور پهلوى برگزار نمودند .\r\nدر اينجا ميگويند : متن تلگراف واصله از حضرت آية اللّه العظمى آقاى حاج سيد محمد رضا گلپايگانى مد ظله العالى\r\nقم - يزد : 2 / 7 / 57\r\nيزد - حضرت حجة الإسلام آقاى علومى دامت بركاته\r\nميهمان نوازىها و عواطف جنابعالى و ساير علماء اعلام و طلاب علوم دينى و اهالى محترم و متدين و متوجه يزد و ميبد و اردكان و احساساتى كه در تشييع جنازهء فرزندم و همراهى تا قم اظهار فرموده‌اند موجب كمال تشكر ، اميد است اين ابراز علائق و همدردى كه به عنوان تجليل از مقام روحانيت انجام شده است از همه مقبول و مورد نظر عنايت حضرت بقية اللّه ارواح العالمين له الفدا باشد . شفاء\r\n\r\n","description":"","footnote":"","page_name":" 106 ","page_number":106},
  {"content":"\r\n\r\nعاجل فرزند مصدوم جناب آقاى كربلائى اكرمى را از خداوند متعال درخواست و براى بازماندگان مرحوم محمد رضا آرمان خصوصا والدين داغديدهء او اجر جزيل و صبر جميل مسئلت مىنمايم خواهشمند است سلام و تشكر حقير را به عموم برادران محترم ايمانى ابلاغ فرمايند .\r\nالگلپايگانى « 1 »\r\nنكته‌اى كه بايد روى آن با دقّت حساب كرد اين است كه مرحوم آقاى صدوقى در همان ملاقاتى كه با حضرت آية اللّه العظمى گلپايگانى داشتند گفتند : آقاى حاج آقا مهدى در يزد قبل از حركت به طبس گفتند كه ساواك به من تلفن كرده كه خيال نكن ما نميدانيم چه‌كسى آقا را به دادن اين اعلانيه‌ها تحريك مىكند و من گفتم هر كار ميخواهيد بكنيد زندان يا تبعيد . . .\r\nبارى در انتقال جنازه ايشان چنان كه مرحوم شهيد صدوقى رضوان اللّه تعالى عليه بعدا تصريح كردند عوامل رژيم در آن نواحى اصرار داشتند كه جنازه را بگيرند و بازيگرى كنند و با اين كار موج احساسات مردم مبارز را خاموش سازند و خلاصه كسب جاه و آبرويى بنمايند چندين بار از يزد به قم تلفن شد و اين مطلب را گزارش نمودند و مرجع بيدار و روشن فكر فرمودند كه اصلا آنها دخالتى نداشته باشند و حتى براى قطع كردن دست آنان آمبولانس از بيمارستان خودشان از قم به يزد رفت تا جنازه را حمل نمايد .\r\nجنازه با وضع خاصى و يا جمعيت زيادى كه از آنجا بدرقه كرده بودند وارد قم گرديد و روز بعد از حادثه در قم تشييع شد شب بعد از حادثه و قبل از ورود جنازه شب عجيبى بود نصف شب متوجه شدم كه مرجع بزرگ و كهنسال و داغديده روى سكوى حياط آمده و مشغول نماز و عبادت مىباشند مدت\r\n\r\n\r\n","description":"","footnote":"\r\n( 1 ) تاريخ اردكان ج 1 ص 484 و 485\r\n","page_name":" 107 ","page_number":107},
  {"content":"\r\n\r\nمديدى را به عبادت گذراندند جنانكه روز قبل از آن كه روز حادثه بود و بزرگان و علما و مراجع و ديگران مىآمدند و تسليت مىگفتند ايشان ذكر خدا ميكردند البته گاهى اشك ميريختند و راستى تأثر عجيبى دست داده بود عنصر بزرگوارى و علميّت ، مرحوم آقاى علّامهء طباطبايى انسان آشنا به قرآن را ديدم كه در اطاق خصوصى آقا نشسته بودند و هاله‌اى از حزن و اندوه چهره ايشان را گرفته بود و بطورى در اندوه بودند كه يكى از مراجع كه در اطاق بودند تقريبا پشت سر ايشان واقع شده بودند و ايشان توجه بدين موضوع نداشتند و وقتى توجه كردند هيئت نشستن خود را تغيير دادند و از آن آقا عذرخواهى نمودند .\r\n\r\nپدر در سوگ فرزند\r\nمرجع جهان اسلام در اين جريان مراحل ايمان و يقين خود راكاملا نشان دادند اولا ايشان ميكوشيدند كه مخدرات ناراحتى نكنند .\r\nثانيا هنگامى كه خبر درگذشت فرزندشان را به حضورشان عرضه داشتند فرمودند : انا للّه و انا إليه راجعون خدا يا نه فقط شاكرم بلكه ممنونم كه فرزندم در راه تو جان داد .\r\nثالثا بحث بود كه جنازه را در كجاى حرم مطهر دفن كنند از آستانه پيام داده بودند كه هرجا را آقا بفرمايند مانعى نيست .\r\nمنتهى حجره كوچكى بود كه در مدخل حرم شريف واقع شده بود و مرجع بزرگوار گويا آنجا را مناسب‌تر مىدانستد و چون ترديدى در كار بود براى همان موضع خاصّ تفأل به قرآن كريم زدند و چون قرآن را گشودند سخت به گريه افتادند و قرآن را به يكى از علماء محترم از بستگان خود دادند و آيه كريمه را به وى نمودند و ايشان آيه را خواندند : الم تر كيف ضرب الله مثلا كلمة طيبة كشجرة طيبة اصلها ثابت و فرعها فى السماء توتى اكلها كلّ حين باذن ربها و يضرب\r\n\r\n","description":"","footnote":"","page_name":" 108 ","page_number":108},
  {"content":"\r\n\r\nاللّه و الامثال للناس لعلّهم يتذكرون « 1 »\r\nآيا نمىبينى كه چگونه خداوند مثل مىزند كلمه طيّبه و پاكيزه را به درختى طيب و پاك كه ريشهء آن استوار و شاخهء آن در آسمان است ميوه‌هاى خود را هر آنى به اذن خداوند مىدهد و خداوند براى مردم مثلها مىزند باشد كه آنان متذكر گردند .\r\nو از اينرو يكسره همان موضع را فرمودند و در همانجا جنازه فرزندشان به خاك سپرده شده و آن مكانى با موقعيّت است كه زائر به هنگام ورود در حرم مطهر و هنگام خروج از آن بر اين مكان عبور مىكند و از آن ميگذرد .\r\nراجع به نماز بر جنازه او صحبت ميشد كه چه‌كسى نماز بخواند گاهى اسم بعضى از مراجع برده مىشد و زمانى به مرحوم آية اللّه آقاى حاج شيخ مرتضى حائرى مىانديشيدند زيرا ظاهرا صلاح ديده نميشد كه پير كهنسال داغديده بر جنازه فرزند خود آن هم فرزند پيشانى شكسته و ضربهء مغزى خوردهء خود ، نماز بخواند ولى هنگامى كه به مرجع بزرگ عرضه داشته شد كه چه‌كسى نماز بر جنازه بخواند فلانى يا فلانى ؟ فرمودند : من خودم بر پسرم نماز ميخوانم كه دعاى پدر در حق فرزند مستجاب مىگردد . « 2 »\r\nو چنان كه فرموده بودند : خود با قامتى استوار در صحن مطهر حضرت معصومه سلام اللّه عليها در برابر جنازه فرزند ايستاده و نماز ميتى با حال و با توجه بجاى آوردند و قطرات اشكهاى تضرع را در برابر خداوند در نماز ، نثار جنازه فرزند كردند .\r\nبعضى از آقايان نقل كردند كه عده‌اى از علما و فضلاى تهران براى عوض\r\n\r\n\r\n","description":"","footnote":"\r\n( 1 ) سورهء ابراهيم آيهء 24 و 25 .\r\n( 2 ) واضح است كه نماز ميّت حقيقتا دعاست و متضمن دعاء مخصوص است : اللهم ان هذا عبدك . . . و ضمنا رواياتى وارد شده كه چند دعا مستجاب است و از جمله دعاى پدر براى فرزند و كلام شريف ايشان ناظر به آن روايات است .\r\n","page_name":" 109 ","page_number":109},
  {"content":"\r\n\r\nتسليت به مرجع بزرگوار به حضور ايشان آمده بودند يكى از آنان عرض كرده بود : مرحوم آقاى ميرزا عبد العلى تهرانى فرزند خود را از دست داد بعد از ابتلاء به اين مصيبت به دوستان گفته بود : دعا كنيد كه خدا مهرش را از دلم ببرد .\r\nاكنون شما هم دعا بفرماييد كه خدا مهر اين فقيد را از دلتان خارج كند .\r\nمرجع بزرگوار فرمودند : ليكن من ميگويم دعا كنيد كه خداوند مهرش را در دلم زيادتر كند تا مصيب فقدانش بيشتر در دلم اثر كند و صبر كنم و خداوند اجر و ثواب بيشتر عطا بفرمايد .\r\nاز مطالب قابل توجّه ، كيفيت تشييع پيكر آن آية اللّه زاده فقيد بود كه جمعيتى بسيار عظيم و انبوه در آن شركت داشتند و شعارهاى دينى و سياسى در اين تشييع ، بسيار بود از جمله مكررّ گفته ميشد : تصادف دروغ است ، مهدى ما را كشتند .\r\nو از جمله شعار مرك بر شاه ، آن روز افتتاح شد و جرأت و تهور مردم آن روز كاملا بروز كرد و مكرّر در مكررّ اين شعار را دادند بطوريكه نزديك بود جريانى سخت ناگوار به‌وجود آيد و مردم انقلابى و از طرف عوامل طاغوت از بلندگوى آستانه ، تهديد شدند .\r\nدر پى وقوع اين حادثهء دردناك تلگرافهاى عديده از شهرهاى مختلف و از داخل و خارج كشور بعنوان تسليت مرجع بزرگ و اصل گرديد تلگرافى نيز از ناحيهء رهبر كبير انقلاب اسلامى رضوان اللّه تعالى عليه به قم مخابره شد كه در بعضى از كتب منتشر شده است .\r\nبعضى از سران آن روز حكومت نيز تلگرافاتى كردند كه علىرغم انتظارشان با جواب كوبندهء زعيم عاليقدر مواجه گرديدند و از باب نمونه جواب ايشان است به تلگراف شريف امامى ، و اكنون صورت تلگراف او را به مرجع بزرگ و آنگاه جواب شكننده آن مرجع گرانقدر را ببينيد :\r\n\r\n","description":"","footnote":"","page_name":" 110 ","page_number":110},
  {"content":"\r\n\r\nحضرت آية اللّه العظمى آقاى سيد محمد رضا گلپايگانى دامت بركاته مرجع عاليقدر شيعيان\r\nحادثهء اسف‌انگيز فقدان آية الله زاده آقاى سيد مهدى گلپايگانى موجب تاسف و تالم قلبى اين جانب شد . انشاء الله تعالى قادر متعال صبر جميل در تحمل اين مصيبت عظمى عنايت خواهد فرمود . بقاى عمر و دوام عزت آن مرجع عاليقدر را كه وجود محترمشان در ترويج احكام اسلامى و ارشاد مسلمين مغتنم است از پيشگاه حضرت حق مسئلت دارم و اميد كه توجه ولى عصر عجل اللّه تعالى فرجه الشريف موجب رستگارى و آمرزش همه شيعيان باشد . براى فقيد سعيد قدس سره طلب مغفرت و رحمت دارم ؛ آمين يا رب العالمين با التماس دعا .\r\nنخست وزير جعفر شريف امامى 31 شهريور 1357\r\nمرجع شيعيان جواب تلگراف او را چنين دادند :\r\nبسمه تعالى شأنه\r\nجناب آقاى مهندس شريف امامى - تهران\r\nتلگرام تسليت و اصل ، تسلى خاطر اين جانب وقتى فراهم مىشود كه مصائب وارده بر اسلام و قرآن مجيد كه قلب مبارك حضرت ولى عصر اوراح العالمين له الفداء را جريحه‌دار ساخته جبران و نظام كامل اسلامى در مملكت بر قرار گردد . از خطراتى كه به واسطهء وضع غير اسلامى آموزش و پرورش و مدارس مختلط و نشريات و مطبوعات گمراه‌كننده و تلقينات و تبليغات الحادى و سپاه دانش دختران و پليس و افسر زن و امور ديگر كه شرف و حيثيت و عفّت اجتماع را لكه‌دار نموده و فرزندان عزيز اسلام و تشيع را تهديد مىكند به مراتب بيش از مرگ فرزندم متاسف مىباشم . خداوند متعال همگان را به آنچه خير و صلاح و ترقّى و آزادى و استقلال جامعه مسلمان در آن است هدايت فرمايد .\r\n23 شوال المكرم 98 - 4 / 7 / 1357\r\nالگلپايگانى\r\n\r\n","description":"","footnote":"","page_name":" 111 ","page_number":111},
  {"content":"\r\n\r\nچنان كه ملاحظه مىفرماييد اولا اصل نظام را تخطئه كرده‌اند و ثانيا همه جريانات مملكت را غير اسلامى و خلاف مذهب شمرده‌اند و اعمال و برنامه‌هاى ننكين دولت و هيئت حاكمه را از مرگ فرزند خود مهمتر و تاسف‌بارتر قلمداد كرده‌اند .\r\n\r\nدو نمونه از اعلانيه‌هاى فاتحهء ايشان\r\n\r\n1 - اعلانيه حضرت آية اللّه محلاتى شيرازى\r\nانّا للّه و انّا اليه راجعون - فقدان اسف‌انگيز حجة الاسلام آقاى آقا سيد مهدى فرزند برومند حضرت آية اللّه فى العالمين آقاى گلپايگانى دامت بركاته كه در راه خدمت به زلزله زدگان طبس در اثر سانحه اتوميل واقع شده موجب كمال تأثر و تألّم جامعه روحانيت و عموم متدينين گرديد . مجلس فاتحهء آن مرحوم روز سه‌شنبه 23 شوال مطاق 4 مهرماه از ساعت 4 تا 6 بعداازظهر در مسجد مولا منعقد از عموم طبقات انتظار شركت در مجلس مزبور را دارم .\r\nبهاء الدين محلاتى\r\n\r\n2 - اعلانيه بزرگان علماء اصفهان\r\nالعلماء باقون ما بقى الدهر - مصيبت اسف‌انگيز درگذشت ناگهانى مرحوم حجة الاسلام آقاى حاج آقا مهدى گلپايگانى عموم طبقات را متأثر گردانيد حوزهء علميه اصفهان اين فاجعه را به پدر بزرگوارشان مرجع عاليقدر شيعه و زعيم حوزه علميه قم حضرت آية اللّه العظمى اقاى گلپايگانى دام ظلّه الشريف تسليت عرض نموده و بدن مناسبت روز سه‌شنبه 23 شوال شهر جارى از ساعت 8 الى 5 / 11 صبح در مدرسه صدر بازار مجلس ترحيم منعقد مينمايد . شركت عموم طبقات\r\n\r\n","description":"","footnote":"","page_name":" 112 ","page_number":112},
  {"content":"\r\n\r\nو مخصوصا علماء اعلام و محصلين موجب تعظيم شعائر مذهب و مقام شامخ مرجعيت روحانيت مىباشد .\r\nحسين الموسوى الخادمى - سيد مصطفى مهدوى\r\nسيد محمد على موحد الابطحى\r\nدر تعقيب وقوع اين حادثه ، مجالس ترحيم بسيارى در قم و بلاد ديگر به ياد اين آية اللّه زاده محترم و براى تحليل از مقام مرجع بزرگ انعقاد يافت . يك روز يعنى دو جلسه صحبح و عصر از طرف بيت مبارك مرحوم امام خمينى و به نام ايشان منعقد شد . علما و مراجع ديگر مرحوم آية اللّه العظمى خوانسارى در تهران و مرحوم آية اللّه العظمى مرعشى و نيز بعضى از بزرگان ديگر در قم هر يك به نوبت تشكيل جلسه دادند . در شيراز مجلس بسيار عظيمى در مسجد مولا از سوى مرحوم آية اللّه العظمى آقاى حاج شيخ بهاء الدين محلاتى رضوان اللّه تعالى عليه انعقاد يافت . يكى از علما ميگفت از مسجد گذشته حتى كوچه‌هاى مجاور پر از جمعيت بود و بر اثر همين تراكم و ازدحام جمعيت آن آقا نتوانسته بود در مجلس شركت كند . اعلانيه‌هاى فواتح ايشان از شهرهاى : مكه ، بيروت ، لندن ، دوحهء قطر ، اليگودرز ، اصفهان ، اقليد ، آباده ، آمل ، ازنا ، اهواز ، ايزد خواست ، اراك ، همدان ، نهاوند ، نراق ، قائن ، قم ، سمنان ، سبزوار ، زرّين شهر ، خوانسار ، تهران ، لاهيجان ، ملاير ، نور ، محلات ، سرولات ، شهميرزاد ، ورامين ، شاه آباد غرب ، شاهپور ، شهركرد ، شيراز ، شهرضا ، شاهرود ، شهريار ، گلپايگان ، گوگد ، كاشان ، غازيان ، گيلان ، بندر گناوه ، در دسترس است .\r\nكتاب و كتابچهء مستقلّ راجع‌به درگذشت فرزند محترم آن مرجع بزرگوار از قبيل حماسهء مهدى ، صفحات من نور است كه اول فارسى و دوّم عربى است و يك جزوهء انگليسى نيز در اين‌باره منتشر گرديد . كتابهائى نيز از اين قضيّه ياد كرده‌اند و شرحى كوتاه يا مفصّل داده‌اند .\r\n\r\n","description":"","footnote":"","page_name":" 113 ","page_number":113},
  {"content":"\r\n\r\nآقاى سيد على مقدّم قوچانى در اين‌باره نوشته‌اند :\r\nمرحوم حجة الاسلام و المسلمين آقاى حاج سيد مهدى گلپايگانى فرزند مرجع عاليقدر عالم تشيّع مجسّمهء زهد و تقوى حضرت آية اللّه العظمى آقاى حاج سيّد محمد رضا گلپايگانى ، در روز پس از وقوع زلزله طبس بدون فوت وقت با تجهيزات لازم و وسائل كافى و نفرات و كمكهاى ضرورى و پول زيادى ، عازم طبس بودند كه با كمال تاسف بر اثر تصادق اتومبيل جان عزيزشان را در راه خدمت به برادران مسلمان طبس از دست دادند و شيعيان جهان مخصوصا جامعه روحانيت و پدر بزرگوارشان را عزادار نمودند . « 1 »\r\nآقاى همايى از مشهد مقدّس اشعارى مصدّر به سلام و آياتى از قرآن بدين ترتيب براى مرجع بزرگ شيعيان و خطاب به آن بزرگوار فرستاده‌اند :\r\nبسم اللّه و له الحمد\r\n26 شوال / 98 4 مهرماه / 57\r\nالسّلام عليك يابن رسول اللّه ، قال اللّه سبحانه و تعالى : و لنبلونكم بشى من الخوف و الجوع و نقص من الاموال و الانفس و الثمرات و بشر الصابرين الذين اذا اصابتهم مصيبة قالوا انا للّه و انّا اليه راجعون ، اولئك عليهم صلوات من ربهم و رحمة و اولئك هم المهتدون ، صدق اللّه العلى العظيم\r\n حكيم كاردان از روى حكمت * چو بر هم بست اوضاع جهانى\r\nدر آن آماده فرمود از ره مهر * بزرگانى منزه از توانى\r\nفشرده در ره طاعت همه پا * مطيع اوبه ساعات و ثوانى\r\nبه بستان يقين گسترده مسند * رهانده خويشتن از بدگمانى\r\nگه آشفتگى چون بر ذخّار * گه نرمى همه آرام جانى \r\n\r\n\r\n","description":"","footnote":"\r\n( 1 ) نقش روحانيت در اسلام و اجتماع ص 249 - 250 .\r\n","page_name":" 114 ","page_number":114},
  {"content":"\r\n\r\n اگر خواهد خدا از بهرشان رنج * نرنجند از قضاى آسمانى\r\nاگر خواهى نشان زين كس زمن پرس * چراغ راه حق ، گلپايگانى\r\nبزرگ و رادمرد و پاك طينت * خداوند ادب ، گنج معانى\r\nفقيهى جامع تقوى و دانش * منزه از جفا و سرگردانى\r\nنلغزد پايش اندر مسلك شكر * رسيدش گر قضاى آسمانى\r\nاگر بگذشت نور ديدهء او * به حال دلخراش اندر جوانى\r\nاگر آن گوهر پرقيمت پاك * برون شد از كف او ناگهانى\r\nفقس بشكست اگر آن مرغ شيوا * رها كرد اين سراى خاكدانى\r\nپذيرفت آن جوان گر دعوت حق * چو خواندش او براى ميهمانى\r\nبراى حضرتت ذخر و مزيد است * مكن از ديدگان گوهر فشانى\r\nدر اين غم با دلى سوزان هدائى * كند با حضرتت همداستانى\r\nبزرگا ، پادشاه دل شماييد * پذيراى نداى آسمانى\r\nشما را منزلت ارفع از آنست * كه بىتابى كنى و ناتوانى\r\nتوئى ما را چراغ راه عقبى * تو خود فرماندهء اين كاروانى\r\nنياى تو همه اندر ره حق * فدا دادند و تو ، زان خاندانى \r\nو انت يا سيدى اجل من ان توعظ\r\nو السّلام عليكم و رحمة اللّه و بركاته\r\n\r\nمبارزات مرجع بزرگ\r\nمرجع بزرگ شيعه حضرت آية اللّه العظمى گلپايگانى قدّس اللّه نفسه طبيعتا داراى روحيه ضد ظلم و فساد بودند و در مواقع مختلف ، طبيعت كفر ستيزى خود را بروز داده‌اند بلكه مىشود گفت اين حالت منحصر به دوران مرجعيتشان نبود چنان كه نقل مىشود كه از دورانى كه در گلپايگان بوده‌اند و هنوز وارد حوزهء اراك\r\n\r\n","description":"","footnote":"","page_name":" 115 ","page_number":115},
  {"content":"\r\n\r\nو قم نشده بودند در جلسه‌اى كه بزرگان آن روز حضور داشته‌اند . مخالفت خود را با فردى كه آن روز منشاء انحراف در آن نواحى بوده بطور آشكار اظهار ميكنند .\r\nچنان كه در اراك علاقهء خاصى به مرحوم آية اللّه آقا نور الدين اراكى داشته‌اند كه كرارا به منزل ايشان ميرفته‌اند و آن بزرگوار همان عالم مجاهدى است كه مدت هيجده ماه از اراك خارج شده و در حالت جنگ با كفار بوده است . و در همان دوران تحصيل مرجع بزرگ در اراك جريان اتفاق علما براى درخواست قتل مرتدّى كه جسارت به قرآن كرده بود واقع مىشود و معظم له خود ميفرمودند من رفتم از پشت بام مدرسه ، جريان اعدام او را مشاهده كردم .\r\nخلاصه اينكه حالت مبارزه و مقاومت در ايشان همواره بوده و در كوران جريانات مبارزه نيز قرار داشته‌اند و اين حالت كه در وجود ايشان بود گاهى به حدّ درگيرى شخصى رسيده چنان كه در زمان پهلوى ، با پليس و مأمور درگير شده بودند اين جريان را قبلا از ديگران شنيده بودم ؛ ميخواستم مشروح آن را بدانم .\r\nخوشبختانه در روز 16 ذى القعده سنه 1406 در جاسب كه از روستاهاى اطراف قم است بدينگونه از خودشان شنيدم . فرمودند : هنگام كشف حجاب كه بدستور پهلوى انجام شد شبى با خانواده براى شركت در مجلس روضه ( سوگوارى امام حسين عليه السلام ) كه در منزل آقاى شيخ محمد حسين بروجردى منعقد بود ميرفتيم ناگهان پليسى پيش آمد و اعتراض كرد كه چرا ايشان - خانواده - با حجاب بيرون آمده من ناراحت شدم و دست بردم كه تفنگ او را بگيرم او مىكشيد منهم ميكشيدم . عاقبت او گفت : اين خطرناك است تفنگ پر است و ممكن است گلوله‌اى بيرون برود . من گفتم باشد بيرون برود تا از دست شما خلاص بشويم . آخر اين موقع كى به تو ميگويد كه متعرّض شوى و ما را ناراحت كنى ؟ خلاصه از هم جدا شديم و او همچنان مىگفت : شما مملكت را خراب كرده‌ايد منهم هرچه ميگفت جوابش ميدادم تا از هم دور شديم .\r\n\r\n","description":"","footnote":"","page_name":" 116 ","page_number":116},
  {"content":"\r\n\r\nدر دوران مرحوم آية اللّه العظمى آقاى بروجردى اعلى اللّه مقامه كرارا مطالب را به آن وجود مقدس تذكر مبداده‌اند و يك نامه است كه چند نفر از بزرگان آن روز حوزه به محضر مرحوم آقاى بروجردى نوشته‌اند و تبيين يك جريان سياسى را از آن مرحوم خواسته‌اند و دو نفر از امضاكنندگان ، مرحوم امام راحل و ديگرى مرحوم آية اللّه العظمى آقاى گلپايگانى مىباشند و آن نامه در كتابها به چاپ رسيده است . جريانات ديگرى در همان عصر بوده كه حاكى از توجه معظم له به امور سياسى و روحيه ايشان است .\r\nنويسندهء بزرگوار آقاى سيّد مصلح الدين مهدوى راجع به مدارس اصفهان مىنويسند : دو مدرسه دينى ديگر بنامهاى ، جلاليه در محلهء احمد آباد و مدرسه صدر خواجو را نيز ادارهء آموزش و پرورش و شهردارى تضرف نموده اولى به صورت مدرسهء جديد و دومى به صورت بيمارستان درآورده بودند كه پس از شهريور 1320 ( شعبان 1360 ) و بيرون راندن رضا شاه از مملكت و خلع از سلطنت ، به وسيلهء مراجع تقليد ، آيات اللّه العظام حضرت آية اللّه گلپايگانى منع اللّه المسلمين به طول بقائه و مرحوم آية اللّه العظمى آقاى حاج آقا حسين بروجردى رحمة اللّه عليه از دولت ، منتزع و به صورت اوليه درآمد و الحمدللّه على جميع نعمه . « 1 »\r\nو نيز مىنويسند : يكى ديگر از مدارس قديمه اصفهان كه در اين اواخر احيا شد مدرسه جلاليه واقع در خيابان حافظ در محلهء احمد آباد قرار دارد كه سالها در تصرف اداره فرهنگ و به صورت مدارس ابتدايى اداره ميشد و در ايام اخير به همت جمعى از علماء و متدينين و اقدامات حضرت آية اللّه اقاى حاج سيد محمد رضا گلپايگانى ( متولد 1316 ه . ق . ) به تصرف طلاب داده شد و تعميرات اساسى در آن شده است و اكنون به حمد اللّه طلبه‌نشين است . « 2 »\r\n\r\n\r\n","description":"","footnote":"\r\n( 1 ) تاريخ علمى و اجتماعى اصفهان . . . ج 3 ص 300 .\r\n( 2 ) مختصرى از تاريخچهء محلهء خواجو . . . ص 53 .\r\n","page_name":" 117 ","page_number":117},
  {"content":"\r\n\r\nو عمده زمانيكه اين روحيّه كاملا تجلى كرده بعد از درگذشت مرحوم آقاى بروجردى اعلى اللّه مقامه الشريف است كه شاه خائن باطن خبيث خود را كاملا بروز داد و مخالفت و سركشى را در برابر علما آغاز كرد با تصور خام خود خيال ميكرد اكنون كسى را ياراى مخالفت و توان مقاومت در برابر او نيست . ولى ديرى نپاييد كه با نيروهاى تازه نفسى يعنى اعلام و اعاظم قم مانند حضرت امام و ديگر مراجع بزرگ مواجه گرديد در اين ميان سهم وافرى از براى اين مرجع بزرگ است كه مخالفت خود را با قوانين شوم شاهانه به هر مناسبتى ابراز داشتند . و انظار و موضع سياسى خود را گاهى به صورت اعلانيه‌ها وزمانى با ايراد بيانيه‌ها و دگرگاه با طرد عوامل فساد و نپذيرفتن آنان و قطع شهريّهء كسانى كه با اوقاف شاه همكارى ميكردند نشان داد . تمام برنامه‌هاى شاه را يكى پس از ديگرى تحريم كردند در جريان انجمنهاى ايالتى و ولايتى با كمال شهامت ايستادگى كرده و مبارزه نمودند و برنامه شاه را ضد دين خواندند .\r\nدر روز پنجشنبه 17 ذى الحجه 1404 قمرى آية اللّه آقاى سيد عبد العلى آية اللهى امام جمعه معظّم لار به ملاقات ايشان آمده و ضمن گفتگو اظهار خستگى از اداره امور اجتماعى كردند مرجع بزرگ فرمودند : ماندن شما در آنجا و خدمت كردن در آن نواحى ، جهاد است و بعد اضافه كردند : آن موقعى كه مرحوم آقاى حكيم به ما تلگراف كردند كه به نجف بياييد تا تبادل افكار كنيم و تكليف معين شود : رئيس نظميّه - شهربانى - به منزل ما آمد و گفت اگر تصميم به رفتن به نجف داريد گذرنامه شما آماده است و ليكن بايد بدون سروصدا برويد .\r\nمن در پاسخ او گفتم : ما اينجا هستيم اينجا ميدان جهاد است و رها كردن آن در حكم فرار از زحف - جنگ - مىباشد كه حرام است .\r\nدر سالهاى بعد از جريان فيضيه روزى هرچه طلاب و فضلا و شاگردان معظم له نشستند ايشان براى تدريس نيامدند و بالاخره آن روز درس به صورت\r\n\r\n","description":"","footnote":"","page_name":" 118 ","page_number":118},
  {"content":"\r\n\r\nتعطيل درآمد و تلامذه پراكنده شدند ولى معلوم نبود كه به چه علّت ، آقا براى درس ، تشريف‌فرما نشدند . بعد معلوم شد رئيس ساواك قم به منزل ايشان رفته و خلاصه در ملاقات خود به ايشان گفته : طلاب ، تندى ميكنند و شعار مىدهند و ما كه از شما احترام مىكنيم خوب است دستور دهيد و از آنها بخواهيد كه آرام باشند مرجع بزرگ عصبانى شده و فرموده بودند شما از من احترام مىكنيد ؟ با اين كارهايى كه انجام مىدهيد ؟ شما اگر معتقد به اين اعمالى كه انجام مىدهيد باشيد از اسلام خارجيد . . . و خلاصه آنقدر به سر آن جانى فرياد زده بودند كه حالشان به هم خورده بود و نتوانسته بودند به درس بيايند و از اين پس ديگر راهى براى ملاقات آنها با معظم له باقى نماند .\r\nدر قضيه سينماى قم كه پايگاه اشاعهء فساد توسط رژيم بود خيلى صريح مخالفت كردند . مأمورى را از تهران براى ساكت كردن ايشان فرستاده بودند او در ملاقاتى كه با مرجع بزرگ مىكند ميگويد : اين مطلب مهمى نيست و ما در مشهد مقدس كه از قم مهمتر است و قبر امام رضا در آنجاست سينما داريم .\r\nمعظم له در پاسخ فرموده بودند : سخن شما درست به اين ميماند كه روز قيامت ، رسولخدا از مردم بازخواست كند كه چرا حسين مرا كشتيد ؟ و آنان جواب بدهند ما پدرش على را كشتيم چه رسد به حسين عليه السلام . و بعنوان اعتراض يك هفته تمام اعتصاب نموده نماز جماعت را ترك كردند و در مجلس درس حاضر نشدند و بعد كه به درس آمدند يك سخنرانى حاد و تندى در آن مجمع كم‌نظير نمودند .\r\nآرى ايشان رفراندم شاه را تحريم نمودند . برنامهء اوقاف شاه را صريحا تحريم و اعتراض خود را برفروش املاك وقفى آشكار كردند و به صورت اعلانيه در دسترس عموم قرار دادند ، كه اكنون نسخه آن در نزد اين جانب موجود است .\r\nدر جريان گوشت‌هاى يخ‌زده كه در حكومت شاه از خارج وارد ميشد\r\n\r\n","description":"","footnote":"","page_name":" 119 ","page_number":119},
  {"content":"\r\n\r\nصريحا مخالفت كرده و كتبا با مهر و امضاء تحريم فرمودند و به صورت اعلانيه منتشر ساختند .\r\nدر قضيه ننگين و خطرناك تغيير تاريخ با نبود انصار و شرائط بحرانى و جوّ خفقان و اختناق و سكوت محضى كه همه جا را فرا گرفته بود يك تنه به پا خاستند و همان روز اولى كه اين موضوع در روزنامه اعلان شد بدون دفع الوقت دو تلگراف اعتراض‌آميز به رئيس مجلس شورى و سنا : - شريف امامى و رياضى - كردند و مخالفت صريح خود را ابراز داشتند و اين عمل را توهين به مقام قدس پيامبر و جوامع اسلامى خواندند كه صورت آن اكنون موجود است .\r\nراجع به قضيه حزب رستاخير نيز مخالف خود را ابراز داشتند .\r\nدر سال 1399 قمرى در بحث قضا به مناسبت اينكه از شرائط قضاء مرد بودن قاضى است در مجلس درس با عظمت خود آياتى را راجع به حجاب و پرده‌دارى و عدم تبرّز زنان ، قرائت و به آنها استدلال فرمودند مانند : و قرن فى بيوتكن و لا تبرّجن تبرّج الجاهليه الاولى . . . « 1 » و آيات ديگر ؛ و بعد فرمودند :\r\nو من خداى را شاهد ميگيرم كه در آن زمانى كه هيچ‌گونه امنيّت و اطمينانى بر جان خودم از حبس و تبعيد نداشتم - زمان شاه - نامه‌اى به طاغوت نوشتم و اين آيات كريمه را در آن نامه آوردم و بر آنچه كه به نام آزادى زنان به‌وجود آورده بودند يعنى بيرون آوردن زنان گو دختران را از حجاب ، و سوق دادن آنان به لجنزار فساد ، و بازى كردن با شرف و شخصيت زن ، و ساير رسوائيها اعتراض كرده و آثار سوء اين فرهنگ غربى را در آن نامه يادآور شدم و نوشتم كه بىحجابى مبارزه و دشمنى آشكار با قرآن كريم است و بايد از مآل و سرانجام آن بيمناك بود .\r\nامّا او نه اين آيات كريمه اعتنا كرد و نه از سوء عاقبت و بدى و زشتى فرجام\r\n\r\n\r\n","description":"","footnote":"\r\n( 1 ) سورهء احزاب آيهء 32 .\r\n","page_name":" 120 ","page_number":120},
  {"content":"\r\n\r\nكارش كه او را بدان تخويف كرده بوديم خائف گرديد بلكه با مشاوران خود راجع به تبعيد ما مشورت كرده بود كه يكى از مشاورانش گفته بود آن يكى را كه از ايران تبعيد كرديم چه نتيجه‌اى داشت تا اين را هم تبعيد كنيم ؟\r\nو خدا را شكر كه آن خبيث ، گوش به آن مطالب نداد و در نتيجه به آنچنان سرانجام دردناكى مبتلا گرديد و دستگاهش درهم فرو ريخت .\r\nدر جريان وليعهدى ، فرستادهء رژيم آمده و با كمال وقاحت خواهش كرده بود كه ايشان تبريك بگويند مرجع بزرگ در پاسخ فرموده بودند : خواسته شما درست بدان ميماند كه يزيد به امام زين العابدين بگويد : اكنون كه پدرت امام حسين را كشتم بيا و براى اين جريان تبريك بگو . اين جواب كوبنده چنان آن شخص را ناراحت كرده بود كه گفته بود همينطور به ايشان - شاه - بگويم ؟ فرموده بودند : بگو .\r\nدر قضيه تاجگذارى شاه يك سيّد ملبس به لباس روحانيت كه مشرب صوفيگرى داشت و شاهدوست بود با تاج نبات از قم به تهران كاخ سعد آباد رفته و خود را نماينده روحانيت معرفى كرده بود . بعد آن شخص ، تفسيرى را كه بر قرآن نوشته بوده و مشتمل بر ده جلد بوده است به حضور آقايان علما ميبرد در گزارش ساواك آمده كه : . . . همچنين آقاى گلپايگانى از قبول كتب ، امتناع و اظهار داشته است كه راه ما با شما سوا و جدا است و هنگامى كه آقاى . . . ، منزل گلپايگانى را ترك مينمود سيّد مهدى گلپايگانى به اتفاق چند نفر از طلاب دور وى حلقه زده و سيّد مهدى دستور داده قيچى فراهم كرده تا سبيلهاى . . . را قيجى كند آقاى . . . اظهار نمود : شما كوچكتر از آن هستيد كه چنين كارى انجام دهيد لابد گناه من اين است كه همراه تاج نبات رفته‌ام . و بلافاصله منزل گلپايگانى را ترك گفته است . « 1 »\r\n\r\n\r\n","description":"","footnote":"\r\n( 1 ) . . . دادگاه تاريخ ص 111 - 113 .\r\n","page_name":" 121 ","page_number":121},
  {"content":"\r\n\r\nزعيم بزرگ در جريان امتحان دولت از طلاب ، آشكارا مخالفت كردند و صريح فرمودند كه آنان صلاحيت امتحان كردن طلاب و محصلين را ندارند اين كار در عهده مراج و زعماء حوزه است و شما آقايان طلاب هم امتحان آنان را نپذيريد و حتى اگر شما را هم به سربازى بردند مقاومت كنيد و امتحان را قبول نكنيد و برويد به سربازى اين دوره دوساله را طى كنيد و دوباره به حوزه باز گرديد من شهريه شما را قطع نخواهم كرد و حتى اگر زن و فرزند هم داريد مخارج آنان را متعهد ميگردم .\r\nآرى اين پايمردى و مبارزه الهى آن مرد بزرگ ، ثمربخش گرديد و به لطف الهى در آن دوران اختناق و بحرانى ، حوزهء علميه را از اين خطر بزرگ نگهداشته و دولت از تصميم شوم خود عقب‌نشينى كرد .\r\nسازمان اوقاف از وجوه مربوطه ، عده‌اى از عمامه به سرها را فريب داده و استخدام كرده بود و حتى در ايام وعظ و تبليغ مانند ماه محرم و صفر و ماه مبارك رمضان ، آنان را به اطراف و شهرستانها گسيل ميداشت . مرجع بزرگ ، با روشن‌بينى كامل ، در مقابل اين اقدام خطرناك دولت ، به مبارزه پرداختند و صريحا اعلام كردند كسانى كه مربوط به اين سازمان باشند نامشان از دفتر شهريهء حوزه حذف ميگردد و همين كار را هم كردند و فرمودند : امامت چنين افراد و كارهاى مربوط به روحانيت از آنان مورد امضا نيست و اگر وجوه شرعيه مانند سهم امام عليه السلام بياورند فيض رسيد براى آنان مهر نخواهد شد و حتى در مجلس درس اعلام فرمودند كه وقتى به شهرها و روستاها براى تبليغ ميرويد به مردم بگوييد وقتى كه يكنفر ملبس به لباس روحانيت بر آنان وارد مىشود ناشناخته او را نپذيرند و پاى منبرش اجتماع نكنند بلكه سوابق او را بخواهند .\r\nنابينائى در لباس روحانيت جزء همين گروه منفور بود و چون مرجع بزرگ ، او را شناختند دستور دادند كه نام او را از دفتر و ليست حوزه حذف\r\n\r\n","description":"","footnote":"","page_name":" 122 ","page_number":122},
  {"content":"\r\n\r\nكردند . او در بيت معظم له مىآمد و مزاحم ميشد تا بار ديگر نامش را ثبت كنند و از شهريه ايشان برخوردار گردد ليكن پذيرفته نشد . شبى به مسجد بازار مركز جماعت ايشان رفته بعد از نماز مغرب و پيش از شروع به نماز عشا نزد ايشان ميرود و درخواست مىكند كه امر كنند متصديان شهريه ، اسم او را در دفتر طلاب ثبت نمايند ايشان فرموده بودند من به تو شهريه نميدهم او اصرار كرده بود معظم‌له فرموده بودند شهريه و مال امام زمان را به تو نميدهم . . . باز اصرار كرده بود . آقا فرموده بودند : مزاحم نشو ميخواهم نماز عشا بخوانم او گفته بود تا امر به ثبت نام من نكنيد برنمىخيزم و نميروم . ايشان فرموده بودند اگر تو نميروى من ميروم آنگاه با ناراحتى برخاسته و نماز عشا نخوانده از مسجد خارج ميشوند . مامومين و ارادتمندان كه از اين جسارت و مزاحمت آن روحانى اوقافى و وابسته ناراحت شده بودند او را تنبيه ميكنند و ليكن برحسب آنچه كه مسموع شد فرداى آن شب بعضى از مأمومين ايشان را احضار و مورد تهديد قرار داده بودند .\r\nدر جريان شهادت مرحوم آقاى سيّد محمّد رضا سعيدى رحمة اللّه عليه بود يا مرحوم آقاى غفارى كه آقا اعلان مجلس فاتحه در مسجد امام كردند و ليكن ساواك قبل از فرا رسيدن وقت شروع مجلس ، درب مسجد امام را قفل كرده و ماموران جهنمى ، جلو مسجد ايستاده و از انعقاد مجلس جلوگيرى كردند و هركس كه نزديك ميشد او را ميراندند .\r\nدر قضيه درگذشت آقا زاده جليل و بزرگوار حضرت امام ، مرحوم آقاى حاج آقا مصطفى خمينى رحمة اللّه عليه دو جلسه بسيار مهم در مسجد اعظم تشكيل دادند و سدّ رعب اقامهء مجلس به وسيله ايشان شكسته شد و انقلاب عظيم اسلامى در قم از همين جا شروع شد و به جاهاى ديگر زبانه زد و دامن كشيد .\r\nعلى امينى سياستمدار معروف ، در حوادث طوفانى ايران در قم درب منزل\r\n\r\n","description":"","footnote":"","page_name":" 123 ","page_number":123},
  {"content":"\r\n\r\nآقا امده بود و اجازه ملاقات خواسته بود معظّم له صريحا رد كرده بودند او گفته بود ميخواهم ببينم خواسته‌هاى آقا چيست ؟ فرموده بودند : به او بگوييد خواسته‌ها و انظار من در اعلانيه‌ها و نوشته‌هايم منعكس است . او گفته بود پس اعلانيه‌هاى ايشان را بياوريد آنگاه مقدارى از اعلانيه‌هاى موجود ايشان را به او داده بودند و او شكست خورده از آنجا برگشته بود .\r\nبعد از چند روز شخص ديگرى بنام بهبهانى آمده و گفته بود از سوى شاه امده‌ام براى ملاقات با آقا و گفتگو با ايشان ، معظّم له او را نيز طرد كردند و نپذيرفتند .\r\nنيز شخصى از محترمين به حضورشان امده بود و خواهش كرده بود كه اجازه دهند شريف امامى به حضورشان بيايد و پيرامون امور جاريه صحبت بكنند فرموده بودند : اگر ميدانستم براى اين منظور آمده‌اى تو را هم راه نميدادم\r\nحقيقت مطلب همان است كه ترا جم‌نويس حوزه در عصر مرحوم آية اللّه العظمى آقاى بروجردى در آن مورد مىنويسد : حضرت آقاى گلپايگانى علاوه بر اشتغالات علميه در دفاع از جهات و حيثّات اسلامى جدّيت تامّه دارند و در اين گونه امور اهل مسامحه و مجامله نيستند ادام اللّه ظله على روس المسلمين و المشتغلين . « 1 »\r\n\r\nپشتوانه مبارزان\r\nراستى در طول ساليان سال مبارزه ، مرجع بزرگ اسلام حضرت آية اللّه العظمى آقاى گلپايگانى يك نقطهء اتكاء بسيار محكم و استوارى براى مبارزان و مجاهدان بودند در مواقع مختلف حمايت بىدريغ خود را از فرزندان مبارز\r\n\r\n\r\n","description":"","footnote":"\r\n( 1 ) آثار الحجة ج 2 ص 72 .\r\n","page_name":" 124 ","page_number":124},
  {"content":"\r\n\r\nخود نشان دادند و آنان را در زير بال و پر احسان خود نوازش كردند . همواره اعمال رژيم را تخطئه كرده و حركت مجاهدان را با بيانات و يا اعلاميه‌هاى خود سريعتر ميساختند . منزل ايشان يكى از مراكزى بود كه مردم مبارز و طلاب و فضلاء فداكار با شوق روبه آن منزل مىآوردند و در آنجا فرياد اعتراض خود را بر رژيم منحط پهلوى بلند ميكردند و گاهى خود آقا هم سخنرانى مينمودند و آنان را دلگرم كرده و مورد تشويق قرار مىدادند .\r\nدر شنبه 17 ديماه 1356 مطابق با 27 محرم 1398 كه روزنامه مشهور كشور در تحت عنوان : ايران و استعمار سرخ و سياه ، توهين به مقام شامخ روحانيّت و رهبر بزرگ انقلاب اسلامى كرد . و علما را به موافقت با قوانين ضد اسلامى شاه متّهم نمود طلاب در مدرسه مرحوم آية اللّه العظمى بروجردى قدس سره تجمع كرده اولين حركت و راه‌پيمائى از آنجا با جمعيتى عظيم به سوى منزل مرجع بزرگ صورت گرفت و ايشان به قسمت بيرونى بيت آمدند و سخنرانى كردند كه در قيمتى از سخنان خود گفتند : خداوند ، شما طلاب را تاييد فرمايد كه با چنين وحدتى به اينجا آمده‌ايد و در مقابل اهانتى كه به مقام روحانيت شده است احساس مسئوليت كرده‌ايد . وحدت شما درين امر مهم بيش از ورود رئيس جمهور آمريكا و هر رئيس جمهور دگر كه به ايران بيايد و نفعى عايد آنها كند شكننده است . وحدت خود را حفظ كنيد و به اعتراض آرام خود ادامه دهيد و مقاومت كنيد . . . اينها دروغ ميگويند كه ما با كارهاى آنان موافقيم . علماء همه مخالفند . « 1 »\r\nدر كشتار بسيار وحشتناكى كه مزدوران شاه در 19 دى 1356 مطابق با 29 محرم سال 1398 در قم كردند و طلّاب مبارز را در خيابان به رگبار بستند\r\n\r\n\r\n","description":"","footnote":"\r\n( 1 ) قيام حماسه آفرينان . . . ص 40 .\r\n","page_name":" 125 ","page_number":125},
  {"content":"\r\n\r\nو عده‌اى را به شهادت رساندند مدت يك هفته درسها و حوزه به كلى به صورت تعطيل درآمد آنگاه مرجع بزرگ براى بقاء حوزه و جمع شدن طلاب ، درس را افتتاح كردند و بعضى از علماء بزرگ و طراز اول روز بعد به درس آمدند و صحبت كردند و اين جريان در تاريخ صفر 1398 بود و در اولين روز افتتاح درس مطالب جالبى خطاب به طلاب و مردم مبارز فرمودند از جمله :\r\nشما اكنون مظلوم هستيد ولى مغلوب نيستيد و چقدر فرق است بين اينكه انسان مظلوم باشد يا مغلوب .\r\nو تلگرافى كه آن مرجع بزرگوار براى آقايان محترم روحانيون متحصّن در دانشگاه تهران د تاريخ 11 / 11 / 1357 مخابره كرده‌اند حاكى از شدت اهتمام معظم له نسبت به مبارزين و مجاهدين اسلام است چنان كه پاسخ آن آقايان نيز حاكى از عرفان و شناخت كامل انان نسبت به شأن والاى آن مرجع بزرگوار است و طالبين محترم به كتابهاى مربوطه مراجعه فرمايند .\r\nدر موارد مختلف و متعدد ، تبعيديان زمان طاغوت را زير نظر داشتند و بعضى از خواس و اصحاب خود را براى ديدار و ملاقات با انان مىفرستادند و استفسار و تفقد از احوال آنان نموده و در قضاى حوائج و انجام خواسته‌هاى انان مىكوشيدند .\r\nدر مقاطع گوناگون ، بعضى از اصحاب و نزديكان ايشان را به زندان انداختند مخصوصا در جريان وارد كردن گوشتهاى يخ‌زده كه معظم له صريحا مخالفت كردند و عدد چشم‌گيرى از مرتبطين با ايشان را گرفتند و زندانى كردند .\r\n\r\nاعلانيه‌هاى مرجع عاليقدر\r\nيكى از عواملى كه در گرم كردن مبارزه و پيشروى آن اثر بسزا داشت اعلاميه‌هاى مرجع بزرگ جهان تشيّع آية اللّه العظمى گلپايگانى بود مهمترين\r\n\r\n","description":"","footnote":"","page_name":" 126 ","page_number":126},
  {"content":"\r\n\r\nاثرى كه اين اعلاميه‌ها داشت مزيد اطمينان طبقات متديّن نسبت به حركت اسلامى بود و كسانى كه احيانا دچار ترديد بودند و يا سكوت را ترجيح مىدادند با صدور اعلانيهء ايشان در راه و روش خود به ترديد مىافتادند و يا يكسره تغيير فكر و نظر مىدادند موضع مسلّم و محترم و مقام شامخ ايشان موجب مىشد كه اعلانيّه‌هايشان پايه‌هاى انقلاب را استوارتر گرداند و زبان مغرضين و ضد انقلاب را ببندد .\r\nنوشته‌هاى سياسى و اعلانيه‌هاى مزبور در عين حالى كه كوبنده و دشمن شكن و حماسى بود عميق و پرمغز بود و به اصطلاح علمى ، جدل را آميخته با منطق و برهان ميكردند و چون در بسيارى اوقات از فرازها و قطعاتى از قرآن كريم چاشنى آنها ميشد داراى نفوذ و تاثير بسزايى بود و همواره در تيراژهاى فراوانى منتشر ميگرديد .\r\nدر خلال ساليانى مكررا موضوع اهميّت اين اعلانيه‌ها و خصوصيات ممتازهء آن را از اشخاص ذىنظر شنيده‌ايم .\r\nشبى كه مجاهد بزرگ و پرسابقه مرحوم آية اللّه طالقانى در قم براى ملاقات مرجع بزرگ آمده بودند بنا به نقلى كه شد به معظم له گفته بودند كه من اعلانيه‌هاى شما را مكررّ و چندين بار ميخوانم . و نيز گفته بودند كه در اين شرائط - بعد از پيروزى انقلاب - نيز به آن‌گونه اعلانيه‌ها حاجت هست و بجاست كه مردم را از آن اعلانيه‌ها بهره‌مند فرماييد .\r\nو اين اعلانيه‌ها از آغاز ايام انقلاب اول و جريان انجمنهاى ايالتى و ولايتى و حوادث سال 42 شروع شده و با دوران مختلف و نشيب و فرازهاى انقلاب ، پيش آمده است .\r\nبا كمال تاسّف همه آن اعلانيه‌ها در دست نيست و كسى كه همه آن نوشته‌هاى ارزشمند را جمع‌آورى و حفاظت كرده باشد نمىشناسيم و بعضى از\r\n\r\n","description":"","footnote":"","page_name":" 127 ","page_number":127},
  {"content":"\r\n\r\nآنها با گذشت زمان و وقوع حوادث ، به كلى از بين رفته . ليكن قسمتى از آنها در دسترس هست و برخى از آنها در كتابها به چشم مىخورد و به حق كه اگر دسترسى به تمام آنها بود و جمع و تنظيم ميشد و در دسترس قرار ميگرفت كتابى ارزشمند بود كه همگان از آن بهره‌مند ميشدند ناگفته نماند كه در كتاب اسناد انقلاب اسلامى مقدار چشمگيرى از اعلانيه‌هاى معظّم له آمده است ، اميد آنكه مركز اسناد انقلاب اسلامى مجموعهء كامل اعلانيه‌ها و پيامهاى آن مرجع مجاهد را فراهم آورده و منتشر سازد .\r\nدر هر حال اعلانيه‌هاى ياد شده براى علما و فضلاء و طلاب و مردم مسلمان الهام‌بخش بود .\r\nدر اطلاعيه فضلاء يزد راجع به گزارشات سيزدهم محرم 1399 چنين آمده :\r\nآنها بدانند چاره‌اى جز حكومت جمهورى اسلامى نيست و بحول و قوه پروردگار و بركات ائمه اطهار صلوات اللّه عليهم و رهبرى قائد بزرگ اسلام امام خمينى كه ارادهء قاطع ملت است همين نزديكى انشاء اللّه تشكيل ميگردد و ملت هم تا پيروزى نهايى استقامت دارد همچنانكه مرجع بزرگ آية اللّه العظميى گلپايگانى در اعلانيه صادرهء 12 شعبان 98 فقرمودند : [ تا خطر تغيير شخصيت اسلامى مملكت باقى است مبارزه ملت مسلمان ادامه دارد و بازگشت به عقب جائز نيست 
  ] و اميدوار باشند كه فرموده‌اند : عند تضايق حلق البلاء يكون الفرج يعنى هنگام نهايت رنج ، اميد پيروزى است . « 1 »\r\nنويسنده محترمى راجع به لزوم تصفيه ارتش پس از پيروزى انقلاب مىنويسد : اگر كسى بخواهد اندكى به وضع اسفبار ارتش پى ببرد دست‌كم\r\n\r\n\r\n","description":"","footnote":"\r\n( 1 ) تاريخ اردكان ص 548 .\r\n","page_name":" 128 ","page_number":128},
  {"content":"\r\n\r\nمىتواند اين نوشته‌ها را بخواند :\r\n1 - نامه حضرت آية اللّه العظمى سيد محمد رضا گلپايگانى به ارتشبد ازهارى به تاريخ 17 ذى حجه 1398 - 27 / 8 / 1357 . « 1 »\r\nنويسنده ديگرى مىنويسد : زعيم عاليقدر آية اللّه سيد محمد رضا گلپايگانى در روزهاى انقلاب كه هنوز امام از فرانسه برنگشته بود با اعلاميه آتشين ، مردم را به ادامه اعتصاب دعوت فرمود . . . « 2 »\r\nصاحب قلم محترم ديگرى بعد از ذكر نامه معظّم له به ازهارى مىنويسد پخش متن تلگرام ايشان در آن شرائط خفقان‌آور و تسلط رعب و وحشت و حكومت مسلسل و گلوله‌ها اعجاب همگان را برانگيخت و شور و شوق خلقى را كه نيازمند تقويت روحى بيشتر از طرف روحانيون و راهگشايى مراجع تقليد بودند دو صد چندان نمود و با وجود مقررات شديد منع عبور و مرور شبانه در فرصتى كوتاه اعلاميه بر سر هر كوى و برزن نصب گرديد و مرم براى به دست آوردن نسخه‌هاهى آن بىتابى مىكردند و بدين ترتيب ، محدوديت و فشار دستگاه برايشان به مراتب بيش از سابق گرديد . اما اينها همه در نظر والاى ايشان موانع كوچكى بودند كه از ضعف و زبونى رژيم در حال نابودى سرچشمه مىگرفت و نمىتوانست در ارادهء آهنين ايشان خللى وارد آورد بنابراين با همه فشارها مىبايست راه ادامه مىيافت و اندكى بعد اعلاميه‌اى حماسه‌آفرين در پاسخ تلگرام كارمندان و كارگران صنعت نفت كه در آن بسيارى از مسائل و دردهايشان را مطرح كرده ، و اظهار داشته بودند كه رژيم تحت فشارشان قرار داده و تهديد به تجاوز به ناموسشان نموده و اظهار ميدارد كه اعتصابشان مورد تاييد مراجع تقليد نيست و همچنين اعلام داشته بودند كه هرگز توليد نفت داخلى را قطع ننموده\r\n\r\n\r\n","description":"","footnote":"\r\n( 1 ) تفسير آفتاب ص 384 .\r\n( 2 ) با انقلاب و حكومت جهانى مهدى موعود ص 51 .\r\n","page_name":" 129 ","page_number":129},
  {"content":"\r\n\r\nو كمبود نفت به دليل ارسال سهميه داخلى به اسرائيل و مصرف بىحد و حصر ارتش مىباشد و از ايشان تقاضا نموده بودند حكم شرعى را سريعا در مورد اعتصاب شركت نفت و ارسال نفت به اسرائيل و افريقايى جنوبى و ديگر كشورهائى كه در اين موقع خطير تاريخى از حكومت بيداد و ضد اسلامى ايران حمايت ميكنند اعلام فرمايند ، فرستادند كه متن آن اين است :\r\nو بعد از نقل اعلانيه 25 محرم 99 - 5 / 1 / 57 مىنويسند : با اين پيام ، تمام حيله‌هاى رژيم خنثى و كارگران و كارمندان صنعت نفت با اعتماد و ايمان كامل ، راهى را كه در پيش گرفته بودند دنبال نمودند . . . « 1 »\r\nنگارنده خود شنيدم كه نامه مرجع بزرگ براى ازهارى در اطاق مرحوم امام قدس سره در فرانسه به ديوار نصب كرده بودند .\r\nاهميت موضع مرجع بزرگ و نفوذ و تاثير آشكار اعلانيه‌هايشان موجب شده بود كه دستگاه طاغوت سخت روى آن نوشته‌ها حساب مىكرد چنان كه در جريان گرفتن فيضيه به وسيله عوامل جنايتكار رژيم كه چند سال بعد از حادثه 42 صورت گرفته معظم له نامه‌اى به عنوان مرحوم آية اللّه العظمى آقاى حاج سيّد احمد خوانسارى رضوان اللّه عليه نوشتند و در آن نامه شديدا به دستگاه اعتراض كردند كه آن نامه به صورت اعلانيه ، فتوكپى و منتشر گرديد شب هنگام بعد از انتشار آن از ساواك قم به منزل يكى از بستگان معظم له تلفن شد كه الآن از تهران - ظاهرا از سوى نصيرى - دستور داده شده كه در همين وقت شب ، آقاى گلپايگانى در هر حالى كه هست و لو در لحاف خواب ، بايد اين نامه را تكذيب كنند ، ايشان در جواب گفتند : چيزى را كه يك مرجع تقليد بنويسد عدول كردنى نيست و از آن برنخواهد گشت بالاخره ايشان گفتند من مىتوانم به آقا عرض كنم\r\n\r\n\r\n","description":"","footnote":"\r\n( 1 ) يكصد سال مبارزه روحانيت مترقّى ج 2 ص 117 - 120 .\r\n","page_name":" 130 ","page_number":130},
  {"content":"\r\n\r\nكه چنين جريانى بوده و چنين تلفنى شده و گرنه تكذيب نامه ، شدنى نيست بعد ايشان برخاستند و به حضور آقا رفتند بعد از حدود نيم ساعتى دوباره از همانجا تلفن شد و ايشان را ميخواستند و به آنها گفته شد كه ايشان منزل آقا مىباشند آنگاه تلفن به منزل آقا مىكند و آن شخصيت محترم در تلفن مىگويند : مطلب را به عرض آقا رساندم و آقا جملاتى را در جواب فرموده‌اند كه براى اينكه كم و زيادى نشود من نوشته‌ام و ميخوانم و آن جملات اين است : من آن نامه را نوشته‌ام و من آن مطلب را گفته‌ام و تكذيب نمىكنم و شما هر كار ميخواهيد بكنيد\r\nوقتى ايشان اين جملات را ميخوانند آنها گفته بودند : خود آقا اين مطلب را گفته‌اند ايشان پاسخ مىدهند ، آرى . آنها گفته بودند : پس كلمه كلمه بخوانيد تا بنويسيم و ايشان خوانده بودند و آنها نوشته بودند .\r\n\r\nانتقام‌جويى رژيم شاه از مرجع بزرگ\r\nمزدوران از خدا بىخبر چون به خوبى اين را تشخيص داده بودند كه آن مرجع بزرگ يكى از عوامل اصلى و مقاوم در برابر انديشه‌هاى انحرافى است و خود از موثرترين كانونهاى نيرومند عليه آنان است و از مسير بيانيه‌ها و اعلانيه‌ها و سخنرانىها و طرد كردنه ضرباتى محسوس و كوبنده بر پيكر پوسيده‌شان وارد ساخته‌اند از اينرو در مواقع مختلف از كارشكنى و ناراحت كردن آن بزرگوار خوددارى نكردند كه يك نمونهء آن را قبلا ذكر كرديم و آن حمله وحشيانه‌اى بود كه در مدرسه فيضيه به شخص ايشان كردند و به لطف خداوند جان ايشان مصون ماند هرچند كه اصحاب و اقرباء و خويشاوندان ايشان شديدا مضروب و مجروح شدند .\r\nدر جريان درگذشت مرحوم آية اللّه العظمى آقاى حكيم قدس سره تلگرافات\r\n\r\n","description":"","footnote":"","page_name":" 131 ","page_number":131},
  {"content":"\r\n\r\nبسيارى از بلاد مختلفه به عنوان تسليت براى ايشان مخابره شده بود ولى ساواك آن تلگرافات را كنترل كرده و خلاصه به بيت معظم له نميرسانيدند و ظاهرا از انظار پليد آنان اين بود كه علماء و بزرگان و مردم را در آن موقعيّت كه قضيه مرجعيّت مطرح بود از ايشان منصرف كنند و دست نيافتن به جواب تلگرافاتشان را حمل بر بىاعتنايى مرجع بزرگ نسبت به خودشان و جواب ندادن تلگرافات آنان بكنند و از ايشان مايوس و نوميد گردند . زيرا طبيعى است كه وقتى تلگراف نرسيد جواب داده نمىشود و قهرا يك نحوه رنجش و آزردگى دست خواهد داد .\r\nبلى بعد از يك هفته بر اثر اعتراض و انتقاد مردم قم و بروز سروصدا راجع به اين موضوع ، فقط در حدود هفتاد تلگراف را آوردند .\r\nنگارنده خود در اهواز ، عالم بزرگ و كهنسالى را ديدم كه از مرجع بزرگ نگران شده بود و بعنوان گله مىگفت : ايشان جواب تلگراف مرا ندادند . و اين جانب به ايشان تفهيم كردم كه تلگراف به دست ايشان نرسيده تا جواب بدهند .\r\nگروهى از اصحاب و بستگان معظم له را در موارد مختلف به زندان انداختند و يا تبعيد نمودند و يا به ساواك بردند و مضروب ساختند .\r\nو در يك جريان ناراحت‌كننده‌اى كه بر اين جانب دست داد ساواك قم در شدت خشم و تندى ، به ساحت مقدّس شخص مرجع بزرگوار به جملات و مطالبى كه قابل ذكر نيست و شايسته‌شان خود آن مزدوران است مىگفت : ما همه را ساكت كرده‌ايم جز اينكه در هر جريانى دخالت مىكند راجع به سينما مخالفت مىكند . . . .\r\nو در دنباله همين جريان ، ساواك تهران مىگفت : به گلپايگانى بگو خيال نكن بتوانى كارى بكنى ما چندين هزار مامور در تهران و قم داريم . . . .\r\nو در بعضى از بلاد ، نمايندگان ايشان نيز مورد تعقيب مزدوران شاه قرار گرفته و در معرض هتك و ايذاء آنان واقع شدند .\r\n\r\n","description":"","footnote":"","page_name":" 132 ","page_number":132},
  {"content":"\r\n\r\nو آنچه اين جانب خود ديدم اينكه رئيس شهربانى يكى از شهرهاى جنوبى در دوران بعد از درگذشت مرحوم آقاى حكيم قدّس سره الشريف مىگفت حق نداريد خمينى و يا گلپايگانى را بعنوان مرجع معرفى كنيد و آنان را تعيين نماييد . و ده‌ها و يا صدها امثال اين جريانات كه نسبت به اشخاص مختلف و در مناسبات گوناگون واقع شده و نمايشگر شدّت عداوت و كينه‌ورزى آن جنايتكاران نسبت به مقام شامخ اين مرجع بزرگوار مىباشد .\r\nو حق مطلب همان است كه رهبر بزرگ انقلاب اسلامى ، مرحوم امام راحل اعلى إله مقامه در نامه‌اى كه براى مرجع بزرگوار نوشته‌اند اظهار كرده‌اند و آن اين است : خدماتى كه حضرت مستطاب عالى در طول مبارزات گذشته انجام داده‌ايد و شدائد و سختيهايى را كه تحمل كرده‌ايد فراموش نخواهد شد .\r\nو ما اصل آن نامه را در اينجا مىآوريم : اطلاعات يكشنبه 16 / 12 / 1357\r\n\r\nنامه امام خمينى به آية اللّه العظمى گلپايگانى\r\nحضرت آية اللّه آقاى گلپايگانى دامت بركاته به عرض عالى مىرساند :\r\nمرقوم محترم كه حاكى از صحت مزاج شريف و حاوى تفقد و ابراز محبت نسبت به ورود حقير به كشور ايران بود و اصل و موجب كمال تشكّر گرديد .\r\nاميد است انشاء اللّه تعالى با حفظ وحدت كلمه ، عموم مسلمانان تحت رهبرى آيات عظام و علماء اعلام دامت بركاتهم به پيروزى كامل نائل گردند و در اين موقع حساس و تاريخى بتوانيم تا حدودى به وظيفه خود نسبت به شريعت مقدسه انجام وظيفه كنيم .\r\nخدماتى كه حضرت مستطاب عالى در طول مبارزات گذشته انجام داده‌ايد و شدايد و سختيهايى را كه تحمل كرده‌ايد فراموش نخواهد شد مرجوّ آنكه در مظانّ استجابت دعا اين جانب را از دعاى خير فراموش نفرماييد .\r\n\r\n","description":"","footnote":"","page_name":" 133 ","page_number":133},
  {"content":"\r\n\r\nاز خداى تعالى عظمت اسلام و مسلمين را خواستارم .\r\nو السلام عليكم و رحمة اللّه و بركاته\r\nبتاريخ يازدهم ربيع المولود 99 - روح اللّه الموسوى الخمينى\r\n\r\nحمله و هجوم اشرار رژيم به بيت مرجع بزرگ\r\nمرجع بزرگوار در رژيم آريا مهرى دو مرتبه شخصا مورد هجوم اشرار و حملهء جنايتكاران دستگاه قرار گرفتن دو اين دو جريان از حوادث فراموش ناشدنى تاريخ زندگانى ايشان است چنان كه اين دو قضيه دو لكّهء ننگ براى دوران سلطنت شاه جنايتكار و خائن به شمار مىرود كه با هيچ وسيله و تحت هيچ عنوانى قابل توجيه نيست و درخور رفو و شستشو نمىباشد .\r\n1 - جريان هجوم اشرار مفسد به مرجع بزرگ در مدرسهء فيضيه است كه مختصرى از شرح آن حادثهء عظيم را قبلا ذكر كرديم و آن اولين مرتبه بود كه حريم مرجعيت مورد هتك شاه دوستان جنايت پيشه واقع شد .\r\n2 - جريان هجوم و يورش مزدوران به بيت شريف ايشان است كه مصادف با روز 19 ارديبهشت سال 57 شمسى بود . خوب بخاطر دارم كه آن روز مصادف با ايام عزا و سوگوارى حضرت صديقه طاهره فاطمه زهرا سلام اللّه عليها بود و سراسر حياط و منزل مرجع بزرگوار براى حفاظت از گرما يا سرما چادر زده و پوشيده بودند كه همه ساله صبحها در آنجا به نام بانوى دو جهان عزادارى مىشود . عمال شاه به كمال بيشرمى هنگام عصر آن روز حمله سبعانه‌اى به اين خانه كردند اولا وارد بيرونى شده و شروع به شرارت نمودند و شيشه‌هاى درهاى اطاق دفتر و اطاق رفت و آمد و اطاق خدام و مخافظين و حتى اطاق چاى خانه همه را بدون استثنا شكستند و خرد كردند و گازهاى اشك‌آور را پرتاب كردند و شروع به زدن مردم بيگناه و طلاب و محصلين نمودند مخصوصا اعضاء دفتر محترم را شديدا\r\n\r\n","description":"","footnote":"","page_name":" 134 ","page_number":134},
  {"content":"\r\n\r\nمضروب نمودند چنان كه مرحوم آقاى حاج معمارى رحمة اللّه عليه را كه يكى از منشىهاى زبردست ايشان بود آنقدر زده بودند كه تا ماهها آثار ضرب در بدن داشتند و يكى از آقايان روحانيون بنام آقاى شيخ نوروز على . . . را كه غالبا در منابر مسئله ميگويند چنان زده بود كه قسمتى از عباى ايشان از بالا تا پايين خونين بود و نيز قسمتى از قباى ايشان از خونهاى خشكيده سياهى ميزد .\r\nشرارا را بنگريد كه به اطاق كوچك چاىخانه ، حمله برده بودند و هرچه استكان و نعلبكى و قورى و وسائل ديگر كه آنجا بود همه را شكسته و خرد كرده بودند .\r\nفساد و شرارات زمانى به اوج رسيد كه درهاى وسط بيرونى و اندرونى را شكسته و همچون سپاه مغول وارد اندرونى شدند و گازهاى اشك‌آور در حيات سرپوشيده و در اطاقها و حتى در اطاق كتابخانه شخصى مرجع بزرگ پرتاب كردند و آقايانى را كه در حياط اندرونى و اطاقهاى داخلى بودند مورد حمله قرار داند حمله اين جنايتكاران آدم‌كش از يكسو و ضرب و آزار از يكسو و گازهاى اشك‌آور در آن محيط سرپوشيده و بدون منفذ وضع بحرانى بسيار خطرناكى را به وجود آورده بود و عده زيادى حالشان به هم خورده در ناراحتى فوق العاده افتاده بودند .\r\nماموران ننگين و مزدور ، وقاحت و بيشرمى را به حد اعلا رسانيده رو به سوى اطاق شخصى مرجع عاليقدر اسلام رفته و آن مرد بزرگ كه تاكنون ناظر اينهمه هتكهاى آنان نسبت به بيت شريف خودشان بودند و مردم مسلمان و روحانيون محترمى را كه بدان خانه پناه آورده بودند در كف آن اشرار پليد مشاهده ميكردند اكنون شخص خودشان در معرض خطر كلى قرار گرفته بودند .\r\nوضع بحرانى ، هواى مسموم و گرفته ، ايشان را شديدا ناراحت ساخته و حالشان را منقلب كرده بود .\r\n\r\n","description":"","footnote":"","page_name":" 135 ","page_number":135},
  {"content":"\r\n\r\nيكى از فرزندانشان مىگفتند مأمورى را ديدم كه سخت هتاكى و شرارت ميكرد او را مىشناختم بر روى او فرياد كشيدم كه فلانى مگر نميدانى كجايى و دارى چه‌كار ميكنى او شرم كرد و خجالت كشيد .\r\nبارى بستگان مرجع بزرگوار ، معظم له را از در اندرونى كه به كوچهء پشت خانه باز ميشد بيرون بردند و در منزل يكى از بستگانشان كه در آن كوچه منزل داشت اسكان دادند ولى بالاخره اين هجوم و حملهء وحشيانه عوامل رژيم فاسد اثر خود را بجاى گذاشت و ايشان دچار ناراحتى قلبى شدند و در نتيجه ساعت تقريبا يازدهء شب بود كه ايشان را به بيمارستان منتقل كردند و از آن شب تا چند شبانه‌روز در بيمارستان بسترى شدند اين حركت سبعانه و ناجوانمردانه به سرعت نه تنها در قم بلكه در شهرهاى كشور منتشر شد اعلاميه‌ها پخش گرديد و تلگرافات عديده از بلاد مختلف براى مرجع بزرگ مخابره شد و خوب به ياد دارم كه شهيد بزرگوار مرحوم آية اللّه صدوقى رضوان اللّه عليه تلگراف جالبى مخابره كرده بودند كه در آغاز آن اين آيه بود : سلام عليكم بما صبرتم فنعم عقبى الدار\r\nاعلاميه مفصلى به امضاء گروهى از علما و قضلا و مدرسين حوزه علميه در اين رابطه منتشر گرديد كه در قسمتى از آن چنين آمده است :\r\n. . . از همه رسواتر حمله سبعانه و وحشيانه‌اى بوده كه به خانه و مأمن مردم مسلمان يعنى منازل مراجع تقليد نمودند . عصر روز حادثه 19 ارديبهشت به بيت مرجع عاليقدر حضرت آية اللّه العظمى گلپايگانى مد ظله العالى حمله‌ور شده و با ضرب و جرح مردمى كه در آنجا پناهنده شده بودند و شكستن درب و پنجره اطاقهاى بيرونى و اطاق كتابخانه خصوصى ايشان در اندرون و پرتاب گاز اشك آور كه تنها در اختيار مامورين رژيم است نقاب از چهرهء ضد انسانى و اسلامى برداشته و عده‌اى مجروح گرديدند كه ناچار مجروحين را به بيمارستانها منتقل ساختند و حمله به طورى وحشيانه بود كه بعد از شكستن ظروف و پاره كردن\r\n\r\n","description":"","footnote":"","page_name":" 136 ","page_number":136},
  {"content":"\r\n\r\nدفاتر به پشت درب اطاق شخصى معظم له رسيده به نحوى كه حضرت آية اللّه العظمى مبتلا به ناراحتى قلبى و در بيمارستان ، بسترى و از طرف دكتر معالج ممنوع الملاقات شده‌اند . . . « 1 »\r\nو در اعلاميه ديگرى كه ظاهرا از طرف ائمّهء جماعات بود آمده : ملت مسلمان ايران : حوزه مقدّسه علميه قم از روز سه‌شنبه 19 ارديبهشت ماه مورد حمله مامورين مسلح رژيم استبدادى قرار گرفته و اكنون به صورت شهر جنگ زده درآمده است . تانكها و زره‌پوشها در تمامى نقاط شهر مستقر شده‌اند و صدها نفر از طلاب و مردم مسلمان از زن و مرد به خاك و خون كشيده شده‌اند منزل مراجع عظام تقليد مورد هجوم كماندوها قرار گرفته و حضرت آية اللّه العظمى گلپايگانى در بيمارستان بسترى شده . . . « 2 »\r\nمرحوم آية اللّه شهيد دستغيب رضوان اللّه عليه راجع به اين جريان چنين گفته‌اند :\r\nاز همه اين منكرات مهمتر حمله ايست كه به خانه علما شده حمله مسلحانه . آخر كسى كه حكومت بر مسلمانان مىكند بايد احكام اسلام را بداند تو - خطاب به شاه - بىمروّت نميدانى كه قرآن فرموده : لا تدخلوا بيوتا حتى تستانسوا و تسلّموا على اهلها . . . ( سوره نور آيه 27 )\r\nداخل خانه ديگران نشويد مگر وقتى كه انس و آشنايى پيدا كنيد . . . ، خانه مسلمان محل امن است حرام است بر جميع مردم كه بدون اذن ، داخل خانه او شوند . زن در خانه است بچه در خانه است و دلهره پيدا مىكنند . و شريفترين خانه‌ها و امنترين خانه‌ها خانه مراجع تقليد ، ريختند توى خانه مراجع تقليد كه محل امن بوده سالها و قرنها ، پيرزنها و پيرمردها ميدانند كه هركس در خانه علما ميرفت در امان بود و هيچ قدرتى نمىتوانست او را بيرون بياورد و مسلحانه\r\n\r\n\r\n","description":"","footnote":"\r\n( 1 ) يادوارهء نهضت اسلامى تا 22 بهمن 57 ص 86 .\r\n( 2 ) نهضت روحانيون ايران / 7 / ص 147 - 148 .\r\n","page_name":" 137 ","page_number":137},
  {"content":"\r\n\r\nهم ريختند در خانه آنان ، يك مشت دژخيمانى ، بيرحمانى ، كافرهايى ، ريختند در خانهء آية اللّه گلپايگانى خرابكارى كردند شيشه شكستند ظرف شكستند كتاب پاره‌كردند . . . .\r\nعقيده شخصى بنده اين است كه اگر ريخته بودند حرم حضرت معصومه را خرد كرده بودند توپ به گنبد زده بودند از حمله به منزل آقايان و خراب كردن آن اسان‌تر بود امام عليه السلام فرمود : و اللّه المومن اكرم عند اللّه من هذا البيت . به خدا سوگند مومن كامل پيش خدا كريمتر و محترمتر از خانه كعبه است . بيمروّت تو ميگويى من مسلمانم و ميريزى توى خانه عالم مومن متّقى كه شخص اول اسلام است ؟ ! « 1 »\r\nتلگرافى به مناسبت اين فاجعه بزرگ از سوى حضرت امام قدس سره الشريف از نجف به قم به عنوان مرجع بزرگ مخابره شد و متن آن تلگراف اين است :\r\nنجف - قم\r\nايران - قم حضرت آية اللّه آقاى گلپايگانى دامت بركاته\r\nهجوم اشرار ، عمّال اجانب به منزل جنابعالى و قتل نفس محترمه در حضور شما موجب تأسف است . قطع ايادى اشرار و اجانب را خواستارم از سلامتى خودتان مطّلعم فرماييد .\r\nو السلام عليكم\r\nخمينى\r\nمرجع بزرگ ، پاسخ اين تلگراف را در همان شرائط بحرانى ، با كمال صلابت دادند كه متن آن از اين قرار است :\r\n\r\n\r\n","description":"","footnote":"\r\n( 1 ) نوار سخنرانى آن شهيد در شب جمعه دهم رجب سال 1398 قمرى در مسجد جامع شيراز .\r\n","page_name":" 138 ","page_number":138},
  {"content":"\r\n\r\nنجف اشرف\r\nحضرت آية اللّه آقاى خمينى دامت بركاته\r\nتلگرام عالى موجب تشكر گرديد حال حقير به حمد اللّه بهتر و در بيمارستان بسترى هستم . اين گونه صدمات در راه حمايت از اسلام موجب افتخار و مزيد اجراست ملت مسلمان ايران در خوادث اخيره با تعطيل كسب و كار و بذل نقوس و اموال ، ثابت كردند كه براى حفظ حيثيات اسلامى و پشتيبانى از جامعه روحانيت از هرگونه فداكارى دريغ ندارند جزاهم اللّه خير الجزاء ، نصرت اسلام و مسلمين و دفع شر كحفار و معاندين را از خداوند متعال مسئلت و ملتمس دعا هستم .\r\nالگلپايگانى\r\nتلگرافى نيز از سوى حضرت آية اللّه العظمى مرحوم آقاى خوانسارى قدس سرّه الشريف از تهران به عنوان مرجع بزرگوار مخابره شد و متن آن اين است :\r\nتهران - قم\r\nحضرت مستطاب آية اللّه آقاى حاج سيّد محمد رضا گلپايگانى دامت بركاته\r\nقم - حوادثى كه منجرّ به كسالت آن حضرت شده موجب كمال تاثر و تاسف گرديد . صح كامله وجود مبارك و رفع نگرانيهاى مسلمين را از خداوند متعال مسئلت دارم .\r\nاحمد الموسوى الخوانسارى\r\nقابل تذكر است كه به مناسبت اين حادثه هولناك ، تلگرافات بسيارى از بلاد مختلفه بعنوان مرجع بزرگ مخابره شد كه چون پاسخ جداگانه براى هر يك دشوار بود لذا پيام مفصلى بعنوان پاسخ همگان صادر فرمودند كه به صورت اعلانيه‌اى انتشار يافت :\r\nبسم اللّه الرحمن الرحيم\r\nحضرات آقايان علماء اعلام و حجج اسلام دامت بركاتهم و برادران مسلمانان ايّدهم اللّه تعالى\r\nبا اهداء سلام ، تلگرامها و طومارها و نامه‌هاى زيادى مبنى بر احوالپرسى\r\n\r\n","description":"","footnote":"","page_name":" 139 ","page_number":139},
  {"content":"\r\n\r\nو همدردى در فاجعهء اخير قم از آقايان محتترم و اصل و موجب تشكّر گرديد . نظر به اينكه جواب مستقل و مفصل براى هر يك ميسور نيست اين جواب براى عموم ارسال مىشود . حملات مأمورين مسلّح به مردم مسلمان و هتك حريم منازل مراجع تقليد و قتل نفوس محترمه و ضرب و جرح جمع كثير از آقايان فضلاء و طلاب عزيز و مؤمنين محترم منجر به كسالت قلبى و بسترى شدن حقير در بيمارستان گرديد و فعلا به حمد اللّه حالم بهتر است . تحمل اين صدمات در راه حمايت از اسلام موجب افتخار و مزيد اجر است . مسلمانان على الخصوص شيعيان از داخل و خارج مملكت مراتب تنفر و انزجار خود را از اين تجاوزات بوسائل مختلفه ابراز و اهالى محترم و متدين شهرستان مذهبى قم و سائر شهرستانها با تعطيل كسب و كار و بذل نفوس و اموال ، ثابت كردند كه در راه حفظ حيثيات اسلامى و پشتيبانى از جامعهء روحانيت از هرگونه فداكارى و جانبازى دريغ ندارند . ما ضمن تقدير از اين احساسات پاك ، ثبات قدم و اجر و ثواب براى همه مسئلت و اطمينان داريم كه انشاء اللّه تعالى با اين اتحاد و استقامت خطرهاى بزرگى كه متوجه اسلام است دفع خواهد شد آيا با اين تظاهرات و اعتصاب و تعطيل‌هاى عمومى در سطح كشور هنوز هم مىتوانند بگويند : عده‌اى معدود و عامل استعمار ناراضى هستند ؟ همه ميدانند چه كسانى دائما با استعمارگران در ارتباط هستند . ناراحتى حقير از صدمات و اهاناتى است كه به اسلام و مسلمين وارد شده و مىشود . و هر روز جمعهى از آقايان فضلاء و طلاب عزيز و مردم متدين را هدف تير قرار ميدهند ، و هم اكنون عده‌اى از آقايان علماء اعلام و طلاب و مردم و دانشجويان متدين در زندهان يا تبعيد بسر مىبرند .\r\nنگرانى ما از اين است كه بيش از نيم قرن است ايادى بيگانه با ترويج فحشاء و فساد و ترتيب جشن فرهنگ و هنر و صرف اموال ملت در اين امور و تشكيل حزبهاى تحميلى و بىفائده و بستن پيمانهاى فرهنگى با كفّار و مادّيون و محدود كردن\r\n\r\n","description":"","footnote":"","page_name":" 140 ","page_number":140},
  {"content":"\r\n\r\nنويسندگان و گويندگان مذهبى و روشنفگران متدين و حمايمت از فرق ضاله و منحرف و طرح برنامه‌هاى ضد دين در آموزش و پرورش و اختلاط مدارس و مراكز فرهنگى و تعطيل دانشگاهها و از بين بردن كشاورزى و اقتصاد مملكت بعنوان اصلاحات و دهها موضوع ديگر كوشش ميكنند شخصيت اسلامى اين مملتك را تغيير داده و با اين سياست غلط زمينه را براى ماركسيستى و كمونيستى و سائر مسلكهاى باطل آماده نمايند . اگر خيال مىكنند با هجوم به خانهء علماء و مدارس دينى و دانشگاهها مىتوانند جامعهء روحانيت و ملت را از راهى كه بر حسب وظيفه شرعى پيش گرفته‌اند برگردانند و به اهداف نامشروع خود برسند سخت در اشتباهند ، زيرا ملت مسلمان ايران خواهان اجراء احكام قرآن مجيد و عدالت اجتماعى و برقرارى نظام اسلامى مىباشد تغيير تاريخ اسلام به تاريخ مجهول و مجعول ارتجاعى كفر و آتش پرستى مخالفت صريح با شعائر اسلام و اهانت بمقام شامخ حضرت ختمى مرتبت صلى اللّه عليه و آله مىباشد . بر تمام طبقات لازم است در اسناد و مدارك و نوشته‌هاى خود تاريخ اسلامى را بنويسند و نگذارند فراموش شود و براهنمائى جامعهء روحانيّت با اتحاد و اتفاق كامل دريارى اسلام و عمل به احكام قرآن مجيد و تقويت حوزه‌هاى علميه جدّيت داشته باشند و از ترويج و نشر كتب و نوشته‌ها و آراء منحرف كه موجب اختلاف و مانع پيشرفت اهداف مقدّسهء اسلام و روحانيت و خوشنودى دشمنان اسلام مىباشد احتراز و اجتناب نمايند . نصرت اسلام و مسلمين و دفع شر كفّار و معاندين را از خداوند متعال مسئلت و ملتمس دعا هستم .\r\nو السلام عليكم و رحمة اللّه و بركاته\r\nغرهء رجب الموجب 1398 ه 17 / 3 / 1357\r\nمحمّد رضا الموسوى الگلپايگانى\r\n\r\n","description":"","footnote":"","page_name":" 141 ","page_number":141},
  {"content":"\r\n\r\n\r\nهمكارى مستمر\r\nمرجع بزرگ همچنانكه از آغاز نهضت يكى از مهمترين رهبران مبارزه و از بزرگترنى استوانه‌هاى محكم و استوار نهضت به شمار ميرفتند و پشتوانه‌اى قوى و نيرومند براى حركت اسلامى روحانيت و امت مسلمان بودند در مراحل پيروزى انقلاب و بعد از استقرار حكومت اسلامى نيز از حمايتهاى مادى و معنوى خود دريغ نكردند . و اكنون خاطر خوانندگان را به چند نكته كه مناسب اين بحث است جلب مىكنيم .\r\n1 - با پيروزى انقلاب ، درسهاى عاليهء خود را تغيير دادند و بحث لازم آن شرائط و آن روز را آغاز كردند . چه آنكه تا آن وقت كتاب بيع را درس مىفرمودند و پيروزى انقلاب و افتادن حكومت به دست روحانيت و علماء دين و مستضعفين ، اقتضا ميكرد كه قاضيانى عالم و فاضل تربيت شوند كه براساس و مبانى اسلامى قضاوت كنند و چه‌كسى سزاوارتر بود از آن مرجع بزرگ و وزنه عظيم فقاهت با آنهمه فضلاء و طلابى كه پاى كرسى تدريسشان زانو ميزدند كه براى جبران اين كمبود و ترميم اين نقيصه اقدام كند از انيرو مباحث ناتمام بيع را در اثناء و وسط كار رها كردند و شروع به بحث قضا نمودند و چندين سال اين بحث را ادامه دادند و بسيار تحقيقى ، مطالب را بررسى نمودند و چندين سال اين بحث را ادامه دادند و بسيار تحقيقى ، مطالب را بررسى نمودند و بعد از پايان آن بحث ، بحث شهادات را شروع كردند كه آن هم نزديك به دو سال طول كشيد و مجموعه اين ابحاث در سه جلد به چاپ رسيد . و اين اوّلين بار بود كه بعد از دهها قرن بحث قضاوت به صورت تحليلى و تحقيقى در آن سطح بسيار عالى به وسيله يك مرجع بزرگ ، عظيم الشأن جهانى مطرح ميشد .\r\n2 - قسمتى از كتابهاى مربوطه را كه در آن شرائط ، سخت مورد نياز بود به طبع رساندند مانند قضاء مرحوم اقاى حاج ميرزا حبيب اللّه رشتى رحمة اللّه عليه چه آنكه ميخواستند قاضيانى عالم و فقيه و آشنا به مبانى بار بيايند .\r\n\r\n","description":"","footnote":"","page_name":" 142 ","page_number":142},
  {"content":"\r\n\r\n3 - در تمامى مراسم راىگيريها شركت كردند و ضمن آنكه گردانندگان امور را كاملا ارشاد و راهنمائى ميكردند با دادن راى مثبت خود نظام را ترويج و تأييد نموده و آن آقايان محترم را تاييد و تثبيت مىنمودند .\r\nمكرّر در مكرّر براى مردمى كه در پيروزى انقلاب مىآمدند و به حضور مباركشان شرفياب ميشدند سخنرانى ميكردند و آنان را ضمن ارشادات عاليهء خود ، نسبت به انقلاب دلگرم ميساختند . چنان كه مكررا ارگانهاى انقلابى و اعضاء رده بالاى كشور و گردانندگان و اوليا امور را به حضور مىپذيرفتند و رهنمودهاى دلسوزانه ميدادند .\r\n4 - در جريان پيش‌آمد ناگوار جنگ تحميلى از همكاريهاى لازم دريغ ننمودند از يك سو با صادر كردن اعلانيه‌ها در مواقع مختلف مانند فتح خرمشهر و موارد ديگر ، رزمندگان را مورد تشويق قرار داده و جوانمردىهاى آنان را مىستودند . و از ديگر سو كمكهاى نقدى و جنسى بسيارى به جبهه‌ها نمودند و گاهى كاميونهائى از مواد غذايى و ساير لوازم و تيم پزشكى و آمبولانس حامل دارو براى آنان مىفرستادند كه بسيارى از اين موارد به هر علت و توجيهى كه بود اصلا مردم در جريان نبودند و كسى اطلاع پيدا نمىكرد . در همين رابطه كتابى بنام مسائل جبهه‌ها تاليف فرمودند كه مسائل و آداب نماز و ساير احكام مجاهدان و قهرمانان ميادين جنگ را شرح داده بودند .\r\n5 - و مهمتر از همهء اينها اينكه با وجود آنكه هزينه و مخارج سنگين حوزهء علميه قم و حوزه‌هاى بسيار ديگرى را به عهده داشتند و با آن كثرت مراجعات ارباب حاجت كه ايشان داشتند مع ذلك به كليه مقلدين خود اجازه دادند كه ثلث از سهم مبارك امام زمان عليه السلام را براى كمك به جبهه‌هاى نبرد حق عليه باطل منظور بدارند و مصرف‌كنند كه اينهم از مختصات ايشان است و روزنامه‌هاى آن روز اين اجازهء انقلابى را با خط درشت توشتند و ملت مسلمان\r\n\r\n","description":"","footnote":"","page_name":" 143 ","page_number":143},
  {"content":"\r\n\r\nرا از اين موضوع بسيار با اهميت مطلع ساختند .\r\n6 - با فرستادن نمايندگان خود به جبهه‌هاى جنگ و حضور آنان در سنگرها و نشستن در كنار فرزندان برومند و مجاهد اسلام ، آنان را مورد تفقد خود قرار ميدادند و اين موضوع مكررا انجام گرفت و در مناسبات مختلف ، فردى يا هيئتى از سوى معظم له و بنام ايشان رهسپار به مناطق جنگى شد و رزمندگان اسلام را از سوى ايشان تشويق مىنمودند . و اين يك نمونهء كوچك و مختصرى از آن موارد فراوان است كه روزنامه جمهورى اسلامى در چهارشنبه 9 دى 1360 مصادف با سوم ربيع الاول 1402 شماره 748 نوشته است :\r\nديدار نماينده آية اللّه العظمى گلپايگانى از جبهه آبادان\r\nآبادان - خبرنگار جمهورى اسلامى - شهر مقاوم آبادان ديروز نيز از آتش توپخانه دور برد و خمپاره‌هاى مزدوران بعثى در امان نبود در اين روز چند باب منزل مسكونى بوسيله آتش اين مزدوران ويران شد و خساراتى ببار آورد بر پايه اين گزارش رزمندگان اسلام در جبههء بستان طى عملياتى با برترى آتش بر روى قواى كفر يك انبار مهمات آنها را به آتش كشيدند و ضايعاتى به آنها وارد كردند در اين جبهه 3 نفر از مزدوران بعثى به هلاكت رسيدند از سوى ديگر نبرد در تمامى جبهه‌هاى اهواز و آبادان و خرمشهر بطور پراكنده ادامه داشت .\r\nگزارش خبرنگار ما از آبادان همچنين حاكيست كه حجة الاسلام كريمى جهرمى يكى از اساتيد حوزه علميه قم كه از طرف آية اللّه العظمى گلپايگانى براى ديدار از منطقه بجنوب آمده بود در آبادان با حضور در ميان برادران سپاه خرمشهر با آنها سخن گفت ايشان نيز از مجروحين جنگ تحميلى عراق در بيمارستان امام خمينى عيادت كرد .\r\n7 - در همه موارد حساس كه بعد از پيروزى انقلاب پيش آمد اقدامات مرحوم امام قدس سره الشريف را تاييد فرمودند كه از جمله آنها جريان تكفير حزب ملى\r\n\r\n","description":"","footnote":"","page_name":" 144 ","page_number":144},
  {"content":"\r\n\r\nو حكم به ارتداد آنان بود كه در پى حكم امام بلافاصله ايشان حكم كردند و آن حكم را تاييد نمودند .\r\nو مكرر در مكرر مردم مسلمان را امر به پيروى از دستورات و اوامر امام رضوان اللّه عليه مىنمودند و توصيه به اطاعت رهبر بزرگ انقلاب و بنيانگذار جمهورى اسلامى ميكردند .\r\n8 - در حادثه‌هاى تلخ شهادت بزرگان و روحانيون گرانقدر تاثرات عميق خود را از شهادت آن عزيزان اظهار فرموده و مراتب تنفر و انزجار خود را از مسببين آن حوادث اعلام مىداشتند و اعمال ناجوانمردانه آنان را تقبيح مىنمودند كه اعلانيه معظم له در فاجعه حزب جمهورى و نخست‌وزيرى و شهادت مرحوم شهيد مدنى و شهيد دستغيب و ساير عزيزان گواه اين مطلب است چنان كه براى هر يك از اين حوادث اعلان عزا و سوگوارى نموده و خود نيز در آن مجالس با شكوه شركت ميكردند .\r\n9 - حفظ نظام براى ايشان يك اصل مسلّم بود و اين جانب خود مىشنيدم كه مىفرمودند بايد اصل جريان حفظ شود و نيز در مواقع مختلف و به اشخاص مختلف اين مطلب را فرموده بودند و از جمله يكى از نمايندگان سابق مجلس مىگفتند من براى بعضى از مطالب كه به مجلس آمده بود به حضور مباركشان رفتم و جريان را عرض كردم و آقا در ضمن رهنمودهايشان مىفرمودند كه بايد اين نظام را حفظ كرد . . .\r\n10 - در مواقع حساس و خطير كه بيم آن ميرفت كه روحيه سنگرنشينان خستگى پيدا كند و معظم له اطلاع بر اين موضوع پيدا ميكردند رسما در مجلس عظيم درس خود بعد از پايان درس ، آقايان علما و فضلاء را مخاطب قرار داده و از آنان ميخواستند كه به جبهه‌ها بروند و در كنار سنگرنشينان باشند و مخصوصا تأكيد ميكردند كه آقايان جا افتاده و آشنا به مسائل و احكام بروند كه به خوبى\r\n\r\n","description":"","footnote":"","page_name":" 145 ","page_number":145},
  {"content":"\r\n\r\nبتوانند جنبه‌هاى دينى آنان را تامين كرده و به مسائل و مشكلات آنان پاسخ دهند .\r\n11 - در مواقع مختلف توصيه به حمايت و كمك به مديران كشور كرده و مردم را به اهميت موقعيت جنگ و گرفتاريهايى دولت توجه مىدادند .\r\nروزنامهء اطلاعات ، سه‌شنبه ، 11 ارديبهشت 1363\r\nآيت اللّه العظمى گلپايگانى : از هر طريقى كه امكان دارد سعى شود بارى از روى دوش دولت برداشته شود .\r\nقم - فرماندار و بخشدار مركزى گلپايگان باتقاق امام جمعه اين شهرستان با حضرت آيت اللّه گلپايگانى در قم ديدار و گفتگو كردند .\r\nدر اين ديدار حضرت آية اللّه العظمى گلپايگانى در ياشخ بدرخواست ملاقات‌كنندگان مبنى بر اختصاص كمك مالى جهت انجام پروزه‌هاى عمرانى در دست احداث روستاها و بخش‌هاى تاكيد فرمودند در خطبه‌هاى نماز جمعه جهت هميارى و همكارى بيشتر از سوى مردم تذكر داده شود و از وجوه شرعيه مانند زكات نيز براى امور مذكور استفاده گردد . آية اللّه العظمى گلپايگانى همچنين ضمن توصيه برعايت تقوا در كليه امور و رسيدگى و كمك بيشتر به محرومين و مستضعفين تأكيد فرمودند ، دولت را بايد در اين برهه حساس زمانى كه بيشترين هزينه‌ها را صرف امور جنگ تحميلى مىنمايد ، كمك بيشترى نمود و از هر طريقى كه امكان دارد سعى شود كه بارى از روى دوش دولت برداشته شود .\r\n12 - در جواب استفتاآت نيز مواظبت داشتند كه مردم مسلمان را به تعهد و پاىبندى به نظام اسلامى وادار نمايند . اينك بدين استفتاء و جواب آن توجه فرماييد :\r\n\r\n","description":"","footnote":"","page_name":" 146 ","page_number":146},
  {"content":"\r\n\r\nس : اين جانب از جهت بيكارى و ناچارى و به علت اينكه كار سنگين نمىتوايم انجام بدهيم دست به سيگار فروشى زده‌ام كه آن هم سيگار خارجى يعنى وينستون مىباشد از شهرستانى ميخرم و به شهرستانى ديگر مىبرم تا لقمه نانى براى زن و بچه‌ام تهيه كنم آيا اين كسب از نظر شرع مقدّس اسلام مباح است يا خير ؟\r\nج : نظر به اينكه دولت اسلامى از قاچاق فروشى نهى كرده شما بايد قاچاق فروشى نكنيد و از مقررات دولت متابعت نماييد . « 1 »\r\n13 - در انعقاد مجلس و هرچه بيشتر اسلامى شدن آن شديدا اهتمام مىورزيدند و بر اشخاص شايسته و صلاحيتدار لازم كردند كه بروند و حتى بطور خصوصى بعضى از امر به رفتن به مجلس كردند .\r\nيكى از ائمهء محترم مسجد امام حسن عسكرى عليه السلام ميگفتند من به مرحوم آقاى آقا ميرزا على هاشمى اراكى سنجانى - از تلامذهء مرجع بزرگ و از كسانى كه منبرش مورد استفاده عموم بود و بعنوان نماينده اراك به مجلس رفت و در فاجعه حزب جمهورى به شهادت رسيد - گفتم : چرا منبر و وعظ و تبليغ را رها نمودى و نمايندگى را قبول كردى ؟ آن مرحوم گفت : بخاطر آقاى گلپايگانى .\r\nزيرا مردم امر كردند كه به مجلس بروم حتى من به ايشان عرض كردم كه من در اين امور وارد نيستم آقا فرمودند تو برو در مجلس ولو نعش بشوى ، بودنت هم در مجلس خوب و مفيد است كه ناصالحان بدانجا راه نيابند - و نظرشان اين بود كه با رفتن آنجا كم‌كم آشنائى با مسائل پيدا مىشود - .\r\n\r\n\r\n","description":"","footnote":"\r\n( 1 ) مجمع المسائل ج 2 ص 12 - 13 ضمنا به استفتاء شمارهء 13 ص 14 نيز مراجعه فرمائيد .\r\n","page_name":" 147 ","page_number":147},
  {"content":"\r\n\r\n\r\nروابط صميمانه معظم له با مرحوم امام\r\nحقيقت مطلب اين است كه روابط و پيوند صميميت مرجع بزرگ با مرحوم امام مربوط به چند سال پيروزى انقلاب نيست بلكه سابقه بسيار قديمى دارد و مربوط به حدود هفتاد و پنج سال مىشود زيرا مرجع بزرگ در اوائل سنه 1336 قمرى مهاجرت به اراك كرده‌اند و مرحوم امام قدس سره در سنه اواخر 1339 قمرى يعنى حدود چهار سال بعد از ايشان به اراك رفته‌اند و در حوزه اراك با هم آشنا گرديده‌اند و بعدها همچنان اين روابط دوستانه تا پايان عمر برقرار بوده و آثار آن در موارد مختلف كاملا بروز ميكرده است .\r\nدر نامه‌اى كه به مرحوم آية اللّه العظمى آقاى بروجردى نوشته شده و راجع به بعضى از جريانات سياسى از آن بزرگوار توضيح خواسته‌اند هر دو بزرگوار امضا دارند .\r\nدر انقلاب اوّلى روحانيت در سال 1341 و 1342 شمى با هم بودند .\r\nدر جريان دستگيرى و تبعيد امام ، مرجع بزرگ با زحمت و سختى ، فرزند خودشان مرحوم آقاى حاج آقا مهدى گلپايگانى را به تركيه فرستادند تا از نزديك آن حضرت را ببيند و اطمينان به سلامت ايشان حاصل گردد .\r\nدر همين رابطه نامه‌اى به امام نوشته‌اند كه صورت آن اين است :\r\nآنكارا وسيلهء سفارت كبراى ايران\r\nخدمت حضرت آية اللّه آقاى خمينى دامت بركاته\r\nبعد از سلام و استفسار از سلامت وجود محترم ، اقدام بر تبعيد حضرتعالى و توهين به مقام شامخ روحانيت ، نزد ملت شيعه با نگرانى شديد مواجه گرديد .\r\nآرى در كشورى كه برحست عقيده اكثر ملت آن ، تنها مرجع صلاحيت‌دار ، روحانيت است و حتى در نقض و ابرام قوانين ، نظر آنها قاطع است جاى كمال تاسف است كه به علماى اعلام ، جسارت نموده و اشخاصى كه فقط با پيروى از\r\n\r\n","description":"","footnote":"","page_name":" 148 ","page_number":148},
  {"content":"\r\n\r\nتعاليم عاليهء اسلام ، صلاحيت اشغال مقامات را دارند ايشان را ستون پنجم خوانده و با تعبيرات زننده ، مورد تعرض قرار دهند . حقير براى جبران اين حادثه حسب الوظيفه اقدام نموده و مىنمايم . عزّ اسلام و مسلمين و تنبّه مصادر امور و مراجعت حضرتعالى به حوزه علميه را از خداوند متعال مسئلت دارم .\r\n9 رجب 84 ، محمد رضا گلپايگانى\r\nو خوب به ياد دارم روزى كه امام به تركيه تبعيد نموده بودند مرجع بزرگ در مسجد اعظم زير گنبد يك سخنرانى شديد اللحنى در اعتراض به اين عمل جائرانه كردند و اين آيه كريمه را در تطبيق بر آن جريان خواندند : الذين اخرجوا من ديارهم به غير حق الا ان يقولوا ربنا اللّه « 1 »\r\nدر دوران تبعيد امام به نجف نكاتى از مرجع بزرگ ديده و يا شنيده شد كه حاكى از كمال مواظبت ايشان بر حفظ اتحاد و احترام از موضع امام بود مثلا گاهى واقع ميشد كسى براى حساب وجوه خود آمده بود و چه بسا وجه را هم تقديم كرده بود . و بعد معلوم ميشد كه مقلد امام است مرجع بزرگ ، طرف را از منزل خود روانه بسوى بيت امام ميكردند تا وجوه خود را بدانجا ببرد و تقديم خدمت برادر بزرگ امام بنمايد و گاهى بنابر مسموع ، شخصى را از بيت خودشان به همراه او بدانجا مىفرستادند تا وى را بدانجا هدايت كند .\r\nدر مهاجرت امام به فرانسه اولا نماينده خودشان را در لندن كه در مجمع اسلامى انجام وظيفه روحانى ميكرد به نمايندگى خود به فرانسه فرستادند و بعد هم از قم حضرت آية اللّه آقاى حاج آقا على صافى را از قم به فرانسه به نمايندگى از طرف خود اعزام كردند كه شرح آن در بعضى از كتب آمده است . « 2 »\r\n\r\n\r\n","description":"","footnote":"\r\n( 1 ) سوره حج آيهء 39 .\r\n( 2 ) كلمة الحق ص 34 .\r\n","page_name":" 149 ","page_number":149},
  {"content":"\r\n\r\nهمان اوقات ، نيمه شعبان پيش‌آمد ، مرجع بزرگ مىفرمودند : من نظرم اين بود كه جشنها را خيلى مفصل بگيرند و چراغانيها را به بهترين شكلى برگزار كنند ولى بعد شنيدم كه نظر آقاى خمينى اينست كه جشن گرفته نشود من در آن هنگام ديگر نظر خودم را دنبال نكردم .\r\nآرى وقتى خدا منظور باشد جز اين نيست و قابل توجه است كه مرجع بزرگ نظرشان اين بوده كه مقاومت ملت مسلمان را در برابر جنايتهاى رژيم در قم و تبريز و جاهاى ديگرى نشان دهند كه حتى با وجود اينهمه شهيد و زخمى ، ما حتى جشنهاى خود را هم برگزار مىكنيم و نظر امام اين بوده كه بدينوسيله بفهمانند كه ملت بر اثر جنايات رژيم ، جشن و سرورى ندارد . و هر دو نظر مقدس است و اگر يكى از آن دو به احترام ديگرى از نظر خود برگردد و آن را رها كند آن هم وجههء خدايى دارد .\r\nدر اين فترت و فاصله‌اى كه امام در فرانسه بودند كه دوران بسيار تاريك و مبهم و خطرناكى بود بختيار و ازهارى را با دو اعلانيه مفصل رسوا كردند كه شرح آن در كتب مربوطه آمده است .\r\nدر ورد امام به ميهن اسلاميمان ، مرجع بزرگ نامه تبريك نوشتند متن نامه معظم له به امام برحسب آنچه اطلاعات پنجشنبه 19 بهمن 1357 آورده چنين است :\r\nنامه حضرت آيت الله العظمى گلپايگانى به حضرت آيت اللّه العظمى خمينى\r\nارتش بايد به ملت ملحق شود\r\nبسم اللّه الرحمن الرحيم\r\nبه عرض عالى مىرساند با ابلاغ سلام و تحيت خداوند متعال را شكر و سپاس مىگوييم كه نهضت مسلمانان را براى اعلاء كلمة اللّه پيروز و غالب\r\n\r\n","description":"","footnote":"","page_name":" 150 ","page_number":150},
  {"content":"\r\n\r\nگردانيد تا رژيمى را كه متجاوز از نيم قرن در منطقه به امر استعمار سرسختانه با اسلام ضديت ميكرد و تجاوز به احكام قرآن و تغيير شخصيت اسلامى مملكت و جلوگيرى از ترقى و تعالى جامعه را در برنامه‌هايش قرار داده بود ساقط كردند و عامل استضعاف و استبداد و بشر پرستى كه مخالف روح توحيد اسلام است از كشور بيرون راندند ، استبدادگران و عوامل استعمار كه ميگفتند دين از دنيا و روحانيت از سياست جداست و مدعى بودند كه قدرت دين و روحانيت را از قيام در برار ظلم و بيداد و عمال ارتجاع برداشته و علماء را خانه‌نشين كرده‌اند ، هرگز گمان نمىكردند كه دست قدرت ايمان و اتحاد اسلامى ملت مسلمان كه بلندترين افكار توحيدى و آزاديخواهى را دارند چنين از آستين شجاعت بيرون آيد . و روز استعمار و استعمارگر را سياه و آنها را مفتضح و رسوا و خيانتهايشان را آشكار سازد . هرگز گمان نميكردند كه ملّت مبارز اسلام و تشيع ميتواند ملت را آنچنان بسيج نمايد كه بتواند استقلال و حقوق از دست رفته خود را باز ستاند و از اين كه رژيم فاسد ، زمين مملكت را از خون مرد و زن و صغير و كبير رنگين كند نمىهراسد ، آنان گمان نمىكردند كه ارشادات علماء اعلام و خطباء و نويسندگان مسلمان ميتواند چنين انقلاب عظيمى را كه تمام طبقات مملكت در آن شركت دارند و امواج تظاهرات و اعتصابات آنها همه جا را فرا گرفته است ، فراهم نمايد و آنان كه جنابعالى را دستگير و به خارج از كشور باز گرديد تصور نميكردند ذلك بان اللّه هو الحق و انّ ما يدعون من دونه هو الباطل و انّه هو العلى الكبير اين نصر خدا بود و نمايش نيروى اسلام و مسلمانان واقعى ، و اين روحانيت و علماء اعلام و مراجع و نواب عام حضرت بقيه اللّه ارواح العالمين له الفداء بودند كه با پشتيبانى و يارى بىدريغ مسلمانان با سلاح اتحاد و ايمان به خدا جنود استكبار و استيلا را شكست داد . اكنون كه ملت مسلمان ايران با استقبالى كه از جنابعالى\r\n\r\n","description":"","footnote":"","page_name":" 151 ","page_number":151},
  {"content":"\r\n\r\nبه عمل آورد براى چندمين بار راى خود را كه از هر مراجعه به آراء عمومى قاطع‌تر است اظهار كرد و خود را كه در سركوب كردن بقاياى شرك و بشر پرستى و سرنگون كردن كاخهاى استعمار و ارتجاع همچنان مصممم نشان داد . عموم ملت از درجه‌داران و افسران و افراد ارتش كه تا حال به نهضت اسلامى رسما نپيوسته‌اند انتظار دارند رشد اسلامى و علاقه خود را به سعادت و استقلال مملكت نشان دهند . و فورا بملت ملحق شوند و در تكميل اين نهضت ، نقش مهم را ايفاء نمايند و نام ارتش را در تاريخ ، به اسلامخواهى و حمايت از آزادى با افتخار ثبت نمايند . ما هرگز نميخواهيم در دنيا منعكس شود كه ارتش مسلمان ايران در برابر انقلاب اسلامى موضع معارض اتخاذ كرده است و اين وظيفه امراى محترم ارتش است كه نگذارند چنين چيزى در دنيا منعكس گردد و در خاتمه ورود جنابعالى را با مسرت تبريك گفته مزيد عزت و نصرت اسلام و مسلمين را از خداوند متعال مسئلت مينمايم .\r\nو السلام عليكم و رحمة اللّه و بركاته\r\n8 ربيع الاول 1399 - محمد رضا الموسوى الگلپايگانى\r\nاطلاعات - 6 اسفند 1357\r\nنامه امام خمينى به آيت اللّه العظمى گلپايگانى\r\nحضرت آية اللّه آقاى گلپايگانى دامت بركاته\r\nبعرض عالى مىرساند مرقوم محترم كه حاكى از صحت مزاج شريف و حاوى تفقد و ابراز محبت نسبت بورود حقير بكشور ايران بود و اصل و موجب كمال تشكر گرديد ، اميد است انشاء اللّه تعالى با حفظ وحدت كلمه ، عموم مسلمانان تحت رهبرى آيات عظام و علماء اعلام ، دامت بركاتهم به پيروزى كامل نائل گردند و در اين موقع حساس و تاريخى بتوانيم تا حدودى بوظيفه خود نسبت بشريعت مقدسه انجام وظيفه كنيم . خدماتى كه حضرت مستطاب عالى\r\n\r\n","description":"","footnote":"","page_name":" 152 ","page_number":152},
  {"content":"\r\n\r\nدر طول مبارزات گذشته انجام داده‌ايد و شدايد و سختيهايى را كه تحمل كرده‌اند .\r\nفراموش نخواهد شد مرجوّ آنكه در مظانّ استجابت دعا اين جانب را از دعاى خير فراموش نفرمائيد ، از خداى تعالى عظمت اسلام و مسلمين را خواستارم .\r\nو السلام عليكم و رحمة اللّه و بركاته\r\nبتاريخ يازدهم ربيع المولود 99 ، روح اللّه الموسوى الخمينى\r\nهنگام ورود امام از تهران به قم حضرت آية اللّه العظمى گلپايگانى تا مسجد امام حسن كه در مدخل شهر قم است به استقبال رفتند .\r\nاز دخالت در امور جز به نحو ارشاد و رهنمود دادن و خير خواهى كردن - خوددارى كردند و براى حفظ موقعيت امام جمعه براى گلپايگان كه زادگاهشان بود نيز خوددارى ميكردند و آن را واگذار به نصب امام ميكردند كه شنيدم امام فرموده بودند :\r\nايشان تعيين بكنند ، من نصب مىكنم .\r\nدر كسالت قلبى كه براى مرحوم امام دست داد و ايشان را منتقل به تهران كردند مرجع بزركوار اعلانيه‌اى به امضاء خودشان - نه دفترشان - براى اقامه مجلس دعا صادر كردند و در مسجد اعظم قم براى سلامت ايشان به دعا و انابه نشستند .\r\nيك بار هم براى حالپرسى از ايشان از قم به تهران رفتند و در بيمارستان با هم ملاقات نمودند .\r\nوقت ديگر براى حالپرسى از ايشان يا موضوع ديگرى خواسته بودند از قم به ايشان تلفنى صحبت كنند . براى اين موضع تفأل به قرآن كريم زده بودند اين آيه كريمه آمده بود كه شايد در تفألها و استخاره‌ها از نظر مناسبات كم‌نظير باشد :\r\nقال سنشدّ عضدك باخيك و نجعل لكما سلطانا فلا يصلون اليكما بآياتنا\r\n\r\n","description":"","footnote":"","page_name":" 153 ","page_number":153},
  {"content":"\r\n\r\nانتما و من اتبعكما الغالبون ( سوره قصص ، آيه 35 )\r\nيعنى : خداوند فرمود اى موسى ما به زودى بازوى تو را بوسيله برادرت هارون محكم مىكنيم و براى شما دو نفر غلبه و نفوذ كلمه قرار خواهيم داد پس آنان دست به شما نيابند شما دو نفر و هركس شما دو نفر را پيروى كند غالب خواهيد بود .\r\nو بعد تلفن كرده بودند و گويا جريان تفأل به قرآن كريم و آمدن آيهء مزبور را براى امام نيز نقل كرده بودند .\r\nدر حادثه وحشت‌انگيز درگذشت مرحوم امام شديدا ناراحت شدند و اين جانب از شخص خودشان شنيدم كه فرداى شبى كه امام از دنيا رفته بودند فرمودند : من تا صبح بيدار بودم و نماز صبح كه خواندم مقدارى خواب رفتم .\r\nو در جواب شخصى كه در حضورشان عرض كرد من ديشب كمى به خواب رفتم . فرمودند : امّا من هيچ خواب نرفتم .\r\nاعلانيه‌اى را كه در سوگ آن رهبر بزرگ صادر كردند حاكى از عمق روابط قلبى ايشان با آن فقيد سعيد بود . متن اعلانيه چنين است :\r\nبسم اللّه الرحمن الرحيم\r\nو لا حول و لا قوة إلا باللّه العلى العظيم\r\nيوم على آل الرسول عظيم\r\nشخصيتى دعوت حق را لبّيك اجابت گفت كه با مجاهدات بزرگ و فداكاريها و رهبرى قاطع و محكم خود اسلام را در عالم معاصر زنده كرد و نداى تكبير و توحيد را به گوش جهانيان رسانيد و مجد و عظمت مسلمانان را به آنان بازگردانيد و فرياد كوبنده‌اش دلهاى مستكبران ابر قدرت را به لرزه درآورد .\r\nمردى دنياى فانى را وداع نمود و در جوار رحمت خداوند متعال آرميد كه با اتكاء به نصرت الهى و شجاعت ايمانى انقلاب اسلامى ايران را بوجود آورد و بر جريان استعباد و استعمارى كه بر اين ملّت استضعاف شده حكومت داشت پايان\r\n\r\n","description":"","footnote":"","page_name":" 154 ","page_number":154},
  {"content":"\r\n\r\nداد و در همه جا مسلمانان و مستضعفان را عليه طواغيت برانگيخت فقيهى بزرگ و مرجعى مسلم به جهان باقى شتافت كه در زهد و عبادت و شب زنده‌دارى و خوف از خدا و حق گوئى و حقيقت طلبى و صفات ممتازهء ديگر از آيات الهى بود . انّا للّه و إنّ إليه راجعون سوگ جانكاه او همگان را در دريائى از غم و اندوه و مصيبت غرق نموده ، اين مصيبت عظمى را به پيشگاه حضرت بقية اللّه الأعظم ارواح العالمين له الفداء و حوزه‌هاى علميه و علماء اعلام و عموم مسلمانان جهان و دلباختگان اعلاء كلمة اللّه و مردم شريف ايران تسليت عرض مىنمايم . و از خداوند تعالى اجر جزيل و صبر جميل مسألت مىنمايم و همگان را به آگاهى و هشيارى و درك حسّاسيت موقع و همكارى با مسئولين امور در حفظ نظم و امنيّت مؤكدا توصيه مىكنم .\r\nخداوند متعال معظّم له را در جوار رحمت واسعهء خود قرار داده و اسلام و مسلمين را بيش از پيش عزيز و سربلند و از شرور دشمنان حفظ فرمايد .\r\nمحمد رضا الموسوى الگلپايگانى\r\nبيست و نهم شوّال المكرّم 1409\r\nو عجيب‌تر قضيه نماز معظم له بر پيكر امام راحل بود . شنيدم كه وقتى از بيت امام از جماران براى اقامه نماز دعوت شده بودند بعضى به معظم له در قم گفته بودند كسى نمىتواند وضع آنجا را ضمانت كند ممكن است در اجتماع فوق العاده ناراحتى پيش بيايد و خطرى متوجه شما بشود . فرموده بودند : من ميروم هرچه پيش آمد بيايد .\r\nو اما انقلاب حال ايشان در هنگام اقامه نماز بر جنازه امام از مطالبى است كه براى همه مشاهد و محسوس بود .\r\nآرى در طول ساليان سال نمازهاى متعددى از مرجع بزرگ بر جنازه‌هاى بزرگان و شخصيتها و عزيزانى ديده بوديم نماز بر جنازه مرحوم آية اللّه آقاى شيخ\r\n\r\n","description":"","footnote":"","page_name":" 155 ","page_number":155},
  {"content":"\r\n\r\nعباسعلى شاهرودى خواندند . نماز بر جنازه مرحوم آية اللّه حاج شيخ غلامحسين دارابى خواندند . نماز بر جنازه فرزند مصدومشان خواندند . نماز بر جنازه شهيد مطهرى و مرحوم علامه بزرگ طباطبايى قدس سره و مرحوم آية اللّه العظمى خوانسارى و موحوم آقاى اشراقى داماد امام و مرحوم آية اللّه آقاى مرتضى حائرى و مرحوم آية اللّه آقاى فانى اصفهانى و مرحوم آية اللّه حاج آقا مصطفى مهدوى اصفهانى و مرحوم آية اللّه روحى و مرحوم آية اللّه شيخ راضى تبريزى و ده‌ها شخصيتهاى محترم و شهيدان عزيز خوانده بودند و در هر يك از آن مراسم حال افسردگى و حزن داشتند و ليكن در نماز بر جنازه امام ، هاله‌اى از حزن و اندوه چهره‌شان را فرا گرفته بود و خصوصا بهنگام گفتن : اللّهم ان هذا عبدك و ابن عبدك و ابن امّتك ناصيته بيدك نزل بك . . . قطرات اشك از چشمانشان جارى بود .\r\nشخصيتى محترم ميگفت آن نماز فهمانيد كه بايد نماز بر مرجع را مرجع بخواند .\r\nقابل توجه است كه نامه‌اى از خارج و گمان مىكنم از ايتاليا براى مرجع عاليقدر آمده بود و در آن نامه نوشته بود اين نماز شما بر جنازه امام مسائلى را براى ما حل كرد .\r\nبارى يكى از نويسندگان نوشته است : حضرت آية اللّه العظمى حاج سيد محمد رضا گلپايگانى يكى از شخصيتهاى مبارز و روحانى موقّر جامعه ما مىباشد و نسبت به رهبريت بزرگ انقلاب ، روابطى بس صميمانه دارند . « 1 »\r\n\r\n\r\n","description":"","footnote":"\r\n( 1 ) مجلهء هفتگى جمهورى اسلامى ص 1 .\r\n","page_name":" 156 ","page_number":156},
  {"content":"\r\n\r\n\r\nعلاقه متقابل\r\nبايد گفت علاقمندى و دلبستگى ميان مرجع بزرگ با مرحوم امام امرى طرفينى بوده و علاقه متقابل بود زيرا همچنان كه ايشان از بنيانگذار جمهورى اسلامى احترام ميكردند مرحوم امام نيز براى ايشان احتشام و احترام فوق العاده قائل بودند .\r\nيكى از نويسندگان محترم حوزه مىنويسند : فراموش نميكنم پس از سال هزار سيصد و چهل و يك كه هنوز به تركيه تبعيد نشده بودند روز ميلاد با سعادت حضرت امير المومنين عليه السلام در قم با عده‌اى از دوستان در محضرشان بوديم نزديك ظهر شد و ايشان براى تجديد وضو به اندرون رفتند دقايقى بعد همه روسا و مسئولين دولتى به عنوان تبريك روز ميلاد به منزل ايشان آمدند چون رسم آنان اين بود كه براى حفظ ظاهر و فريب مردم در چنين روزها به ديدن مراجع مىرفتند - بطور منظم وارد و به ترتيب در اطاق دم در نشستند نگارنده و برادرمان حجة الاسلام و المسلمين آقاى كروبى به محضر امام رفته درخواست كرديم كه چون مهمان هستند چند دقيقه‌اى به بيرونى برگردند تا مسئولين ايشان را زيارت كنند معظم له نيز پذيرفتند و پس از ورود به اطاق بيرونى بلافاصله و بدون اينكه به انان نگاه كنند يا فرصت سخن گفتن با آنان بدهند فرمودند :\r\n( شنيدم يكى از رؤساء شهر در بيت محترم يكى از مراجع رفته و فضولى كرده است او بايد از شهر بيرون برود حوزه مباركه قم جاى اين گونه افراد خبيث نيست ) لازم به يادآورى است كه فرماندار شهر دو روز قبل در منزل حضرت آية اللّه العظمى گلپايگانى به دستور دربار سخنانى تهديدآميز گفته بود كه طبعا به مقام حضرت آية اللّه هم اهانت شده بود . . . « 1 »\r\n\r\n\r\n","description":"","footnote":"\r\n( 1 ) مكتب اسلام شمارهء 293 تيرماه سال 1368 .\r\n","page_name":" 157 ","page_number":157},
  {"content":"\r\n\r\nو نقل شد كه امام قدس سره قريب يا عين اينرا فرموده بودند : اگر آقاى گلپايگانى حتى با من مخالفت هم بكند من ميدانم روى جنبه دينى ايشان است .\r\nنگارنده چندين سال قبل از درگذشت امام همين مطلب را براى يكى از محترمين اهل علم نقل كردم او از اين جمله و از اين تعبير و صفا و يكرنگى كه ميان دو پيشواى بزرگ اسلام احاس كرد آنچنان مبتهج و شادمان گرديد كه گفت :\r\nفديت من قال و من قيل فيه . يعنى جانم به فداى كسى كه اين كلمه را گفت - امام - و آن كسى كه درباره‌اش گفته شده - حضرت آية اللّه العظمى آقاى گلپايگانى -\r\nامام بعد از ورود به قم هنگامى كه شروع به بازديد كردند اولين جائى ه رفتند منزل مرجع بزرگ بود و اين مطلب بسيار اعجاب‌انگيز تلقى شد كه با ديدار و ملاقات امام با ايشان در منزلشان افتتاح ملاقات با بزرگان و رفتن به خانه علما و اعاظم شد و اين خود حكايت از آن ميكرد كه امام براى معظم له موقعيت خاص و ويژه‌اى قائل هستند .\r\nامام جمعهء محترم و شريف شهرستان جهرم حضرت حجة الاسلام و المسلمين آقاى سيد حسين آية اللهى نقل مىكردند كه سالى شب عيد فطر رؤيت هلال ر جهرم ثابت شد و من اين مطلب را به جماران و بيت امام تلفنى گزارش كردم آنان گفتند شما مطلب را به آقاى گلپايگانى برسايند كه اگر براى ايشان ثابت شود امام حكم خواهند كرد .\r\nو يكى از بزرگان نقل ميكردند كه در ملاقاتى با امام قدس سره داشتند ايشان فرمودند آقاى گلپايگانى عزّ اسلام مىباشند .\r\nان تعبير يا قريب به آن سابقه ندارد كه آن مرد بزرگ دربارهء ديگرى جز مرجع بزرگوار به كار برده باشند .\r\nيكى از علماء محترم از قم نامه براى امام نوشته بودند و اجازه خواسته بودند كه اصلاحاتى در برنامه حوزه صورت بگيرد امام مرقوم فرموده بودند كه در امور\r\n\r\n","description":"","footnote":"","page_name":" 158 ","page_number":158},
  {"content":"\r\n\r\nمهم با حضرت آية اللّه اقاى گلپايگانى مشورت كنيد .\r\nيكى از آقايان وعّاظ قم مىگفتند : در نجف به حضور امام رسيدم و از ايشان اجازهء تصرّف در وجوه خواستم ايشان فرمودند : اجازهء شفاهى به شما مىدهم ليكن در ميان اجازات متعدّدى كه داشتم فرمودند طبق اجازهء آقاى گلپايگانى مجازيد .\r\nدر جريان به زمين خوردن مرجع بزرگ ملاحظه فرموديد كه بلافاصله هلكوپتر به امر امام از تهران به قم فرستاده شد و معظم له را براى مداوا به تهران بردند و در مدت اقامتشان در بيمارستان مكررا فرزند محترم امام از سوى پدر بزرگوارشان از مرجع بزرك عيادت كردند . و امام در همين جريان به فرزند معظم له سفارش كرده بودند كه در حفاظت ايشان مواظبت نمايند .\r\nمرجع عظيم الشأن در قدردانى از اينهمه خوبيها كه از امام بزرگوار ديده بودند هنگام حركت از تهران به قم تلگراف زير را به ايشان مخابره كردند :\r\nاطلاعات ، يكشنبه ، 7 شهريور 1361 ، شماره 16806\r\nتلگرام آيت اللّه العظمى گلپايگانى به امام امت\r\nاز سوى آيت اللّه العظمى گلپايگانى تلگرامى به اين شرح به محضر امام مخابره شد :\r\nبسم اللّه الرحمن الرحيم\r\nحضرت مستطاب آيت اللّه آقاى خمينى دامت بركاته\r\nالحمد للّه الذى منّ علينا بالصحه و العافيه\r\nپس از عرض سلام و تحيت - اينك كه با موافقت آقايان پزشكان محترم مىبايست بقيه مدت معالجه و استراحت را در قم بسترى باشم ، با كمال علاقه‌اى كه به ملاقات با حضرت عالى و تجديد ديدار داشته و دارم و متاسفانه به علت عدم تمكين و اينكه اگر بخواهم تا حصول آن در تهران توقف كنم ، مدت\r\n\r\n","description":"","footnote":"","page_name":" 159 ","page_number":159},
  {"content":"\r\n\r\nاقامت طولانى مىشود ، عليرغم علاقه قلبى از اين قيض محروم ميشوم ، لذا بدين وسيله از تفقدات كريمه تشكر مىكنم و با اين حال از درگاه خداوند قادر متعال نصرت اسلام و مسلمين و طول عمر و عزت جنابعالى و تحقق كامل جمهورى اسلامى را مسئلت مينمايم .\r\nو السلام عليكم و حمت اللّه و بركاته\r\nشتم ذيقعده 1402 برابر با ششم شهريور 1361\r\nبيمارستان قلب شهيد رجائى - محمدرضا الموسوى الگلپايگانى\r\nو بالاخره در پايان عمر هم طبق نقل بعضى از خصيصين و اصحاب خاص امام ، آن بزرگمرد ، مردم را در احتياطات ارجاع به مرجع بزرگوار مىنمودند .\r\n\r\nاستفتاآت\r\nيكى از شاخص‌ترين كارهاى روزمره و دائمى مرجع بزرگ رسيدگى به استفتاآت و پاسخگويى آن بود . بدون ترديد ايشان مهمترين پايگاه و نقطه مورد توجه امّت در رفع معضلات بودند و هر روز از نقاط مختلف كشور و از بلاد ديگر اسلامى و غير اسلامى استفتاآت متعدده ميرسيد و مردم مسلمان و علاقمند ، مسائل و مشكلات خود را با معظم له در ميان مىگذاردند و بدينطريق ، آن مسائل را حل كرده و وظائف خود را از يك كانون مطمئن و محل اعتمادى فرا مىگرفتند .\r\nالبته اين موضوع ، يكى از كارهاى مرجعيت است و نوعا كسانى كه در مقام مرجعيت قرار دارند مواجه با اين مطلب هستند و ليكن در مورد مرجع بزرگ ، خصوصيتى دارد كه در اين جهت شاخص بودند و از دير زمان مورد توجه بوده‌اند و همواره استفتاآت بسيارى از ايشان ميشد و طبقات مختلف از علماء بزرگ و گردانندگان حوزه‌هاى بلاد و طلاب و فضلاء و مؤمنين ، مسائل خود را\r\n\r\n","description":"","footnote":"","page_name":" 160 ","page_number":160},
  {"content":"\r\n\r\nاز ايشان پرسش ميكردند و هر كدام به حسب حال خود ، جواب مناسب را دريافت مىداشتند . سابقه معظم له در اين جهت به متجاوز از نيم قرن بلكه به حدود شصت سال ميرسد زيرا يك وقتى به مناسبتى فرمودند : آقاى حاج شيخ عبد الكريم كه از دنيا رفتند استفتاء از من شروع شد .\r\nآرى مبداء اين جريان ، زمان درگذشت مرحوم آقاى حائرى است و هرچه از آن زمان گذشته چون مقام رفيع فقاهت مرجع بزرگوار بيشتر تجلّى كرده دائره استفتاآت وارده وسيعتر شده تا بجايى كه در اين ساليان اخير بزرگترين رقم را به خود اختصاص داده بودند .\r\nروزى به مناسبت صحبت از كثرت استفتاآت وارده فرمودند :\r\nمرحوم آقاى بروجردى كه در مرجعيت مقدّم شده بودند گاهى ميگفتند امروز بيست پاكت استفتاء آمده من چكنم ؟\r\nآنگاه مرجع بزرگوار مىفرمودند : و حالا چقدر سطح استفتاآت بالا رفته خصوصا كه گاهى يكى از آنها حاوى بيست سؤال و گاهى حاوى پنجاه سئوال است . « 1 »\r\nاستفتاآت و سئوالا مزبور در رشته‌هاى مختلف است قسمتى در تفسير آيات كريمه قرآنى و راجع به وجه جمع بين آيات شريفه است و بعضى مربوط به علم كلام و اصول عقايد حقه و ولايت و امامت مىباشد برخى از آنها در پيرامون علم اصول و مدارك احكام است و قسمت عمده راجع به فقه مىباشد كه بزرگترين رقم و شماره را به خود اختصاص داده است .\r\nجاى تاسف است كه آنچنان كه انتظار ميرود صورت اين استفتاآت ضبط نشده است و جمع‌آورى نگرديده و گرنه ممكن بود در هر يك از چهار پنج علم\r\n\r\n\r\n","description":"","footnote":"\r\n( 1 ) و اكنون گاهى استفتاآت ميرسد كه متضمن متجاوز از صد سؤال بود چنان كه اخيرا يك جا يك پاكت استفتاء كه از خارج از كشور رسيده بود متضمن صد و هفتاد سؤال ظاهرا بود .\r\n","page_name":" 161 ","page_number":161},
  {"content":"\r\n\r\nياد شده مجموعه‌اى نفيس و ارزشمند از همين رهگذر به مسلمانان ارائه نمود .\r\nسئوالات و استفتاآتى كه بن محضر مبارك مرجع بزرگ ميرسيد گاهى به زبان اردو و يا انگليسى بود و تعدادى به زبان عربى و اكثرا به زبان فارسى بود و به زبانهاى ديگر نيز استفتاء ميكردند .\r\n\r\nموضع با عظمت مرجع بزرگوار\r\nمرجع بزرگوار در پرتو نور علم و فقاهت و تقواى خاصشان مورد احترام و تجليل طبقات مختلف بودند .\r\nمرحوم آقاى ميرزا رضى تبريزى رضوان اللّه عليه كه از اعاظم علماء شيعه و خود در معرض مرجعيت بوده‌اند و با مرجع عاليقدر آقاى گلپايگانى رفاقت و صميميتى خاص داشته‌اند بنابر منقول درباره ايشان فرموده بودند : ( عنده فقه زرارة ) يعنى فقه زراة بن اعين - صحابى امام صادق عليه السلام - در نزد آقاى گلپايگانى است .\r\nاز مرحوم آية اللّه يثربى كاشانى قدس سره نقل شده كه فرموده بودند : آقاى گلپايگانى فقيه است - يا خيلى ملّا است - .\r\nو يك وفتى مرجع عاليقدر فرمودند : مرحوم آقاى يثربى به منزل ما آمده بودند و مباحثه‌اى از كتاب طهارت بين ما درگرفت و بعد از رفتن ايشان از خانه ، آن جمله را به شخص همراهشان فرموده بودند .\r\nمرحوم آية اللّه آخوند همدانى قدس سره كه خود از تلامذه آقاى حائرى و از اسطوانه‌هاى علمى بودند نسبت به مرجع بزرگ علاقه‌اى شديد داشتند و چنان كه بعضى از فضلاء همدانى نقل ميكردند ايشان مكرر پرسش ميكردند كه درسهاى حج ايشان چاپ نشده ؟ آرى او با طرح اين سؤال اهميت درسها و مباحث حج ايشان را خاطرنشان ميساختند .\r\nدر روز هيجدهم ذى القعده سنهء 1406 قمرى سه نفر از اخيار همدان به\r\n\r\n","description":"","footnote":"","page_name":" 162 ","page_number":162},
  {"content":"\r\n\r\nحضور آقا آمده بودند و يكى از آنها مقدارى وجوه شرعيه نيز براى ايشان آورده بود و همان شخص براى اين جانب نقل ميكرد و مىگفت : من در سابق به آقاى آخوند ملا على عرض كردم كه مقلد آقاى گلپايگانى شدم ايشان فرمودند : خوب كردى ، آقاى سيد محمد رضا از جوانى زاهد بود .\r\nنيز يكى از اعلام بزرگان حوزه فرمودند كه مرحوم آقاى آخوند در زمان آقايان ثلاث ، زعماى سه‌گانه قبل از مرحوم آية اللّه العظمى بروجردى فرمودند : من آقاى گلپايگانى را از اين آقايان كمتر نميدانم .\r\nيكى از آقايان افاضل كه شرحى نسبتا مبسوط بر كفايه در چند جلد دارند در حدود بيست سال قبل به مناسبتى مىگفتند : كسى كه فعلا بوى شيخ انصارى مىدهد آقاى گلپايگانى هستند .\r\nمرحوم آية اللّه كوهستانى متولّد سنهء 1308 قمرى و متوفّاى 14 ربيع الاوّل 1392 كه از نمونه‌هاى برجسته علماى اتقياء عصر ما بشمار مىرفتند نسبت به مرجع بزرگوار احترا ويژه‌اى مىكردند يكى او نويسندگان محترم در تحت عنوان : ارتباط مرحوم آية اللّه كوهستانى با آية اللّه العظمى گلپايگانى نوشته‌اند :\r\nمرحوم آية اللّه كوهستانى پيوسته از طلاب فاضل حوزهء قم كه افتخار شاگردى آية اللّه گلپايگانى را داشتند درباره بعض از فروع فقهى ، مبناى معظّم له را جويا مىشدند . بسيار علاقمند بود كه از نزديك معظم له را ببيند تا اينكه اين آرزو در مشهد عملى شد . . . و آية اللّه كوهستانى بدان جهت به آية اللّه گلپايگانى علاقمند بود كه لياقت و صلاحيّت مرجعيّت و تكفّل بيان حلال و حرام امور عبادى امت را بنحو شايسته در معظّم له مجسّم مىديد از اين‌رو احتياطاتى كه پيش مىآمد افراد را به فتاواى معظّم له ارجاع مىداد و از سهم مبارك امام عليه السّلام تا آنجا كه ممكن بود خدمت آية اللّه گلپايگانى مىفرستاد . « 1 »\r\n\r\n\r\n","description":"","footnote":"\r\n( 1 ) يادنامهء آية اللّه كوهستانى 43 - 44 .\r\n","page_name":" 163 ","page_number":163},
  {"content":"\r\n\r\nدر تويسركان نقل مىكردند كه مرحوم آقاى تألّهى كه عالمى بسيار محترم و بزرگوار بوده رسما رساله توضيح المسائل مرجع بزرگ را با خود به منبر مىبردند و بالاى منبر از روى آن براى مردم ، مسائل و احكام حلال و حرام را بيان مىنمودند .\r\nدر گنجينهء دانشمندان ج 3 ، ص 340 آمده : وى عالمى بزرگوار و جليل القدر و از شيوخ و كبار دانشمندان حاضر است كه تحصيلات خود را در ايران و عراق به پايان رسانيده و از محاضر آيات عظام نجف اشرف استفاده نموده و شهرستان تويسركان را محل سكونت و خدمات دينى خود قرار داده است .\r\nمرحوم آية اللّه شهيد آقاى حاج سيد عبد الحسين دستغيب قدّس سرّه در جريان رؤيت هلال و فرا رسيدن عيد فطر دچار ترديد شده بودند كه البته بعضى از اعاظم و بزرگان هم حكم كرده بودن و ليكن ايشان جازم نشده بودند لذا تلفن به قم كرده و خواستار نظر مرجع بزرگ شده بودند از بيت معظّم له به مرحوم آقاى دستغيب گفته بودند كه براى آقا ثابت شده و حكم كرده‌اند مرحوم شهيد دستغيب خواسته بودند كه با خود آقا صحبت كنند آقا هم گوشى را گرفته و فرموده بودند رؤيت هلال بر من ثابت شده است . شنيدم آقاى دستغيب از آقا خواسته بودند كه حكم بفرمايند و آقا در تلفن حكم كرده بودند .\r\nمرحوم آية اللّه آقاى سيّد ابراهيم حقشناس اعلى اللّه مقامه كه هركس ايشان را ديده مىداند در چه پايه‌اى از اخلاق و طهارت نفس بود به مرجع بزرگ نظر خاصى داشت از جمله يك حساب شخصى راجع به قطعه زمينى داشتند كه در مورد وجوه آن ، مراجعه به معظّم له كردند و چيزى كه بسيار مهم است و اينجانب خود از ايشان ديده و شنيدم اين دو مطلب است :\r\n1 - وقتى در جهرم براى خداحافظى به حضور ايشان مشرّف شدم كه عازم قم بودند در هنگام جداشدن از ايشان فرمودند : در قم بجاى من سر زانوى\r\n\r\n","description":"","footnote":"","page_name":" 164 ","page_number":164},
  {"content":"\r\n\r\nحضرت آية اللّه العظمى آقاى گلپايگانى را ببوس و اينجانب متحيّر ماندم كه اولا در مجلس خصوصى هم اسم آقا را با لقب محترمانهء مخصوص ذكر مىكردند و ثانيا نمىگفتند از طرف من دست ايشان را ببوس بلكه مىفرمودند سر زانوى ايشان را بجاى من ببوس .\r\n2 - يك وقتى مرجع بزرگوار فرمودند : به آقاى حقشناس سلام برسانيد اين جانب پيام سلام را خدمت آقاى حقشناس ابلاغ كردم ايشان ضمن مقابله به سلام و اظهار ارادتمندى گفتند : خدا مرا به آقاى گلپايگانى محشور گرداند .\r\nاين نحوه اظهار ارادت و علاقمندى از يك روحانى سرشناس و بزرگ كه هزاران نفر به او عشق مىورزيدند نسبت به مرجع بزرگ همچنانكه حاكى از بزرگوارى شخص است كاشف از موقعيّت بسيار عظيم و پايگاه رفيع و والاى مرجع بزرگ در نظر ايشان مىباشد .\r\nبارى اين گونه مطالب را علماء بزرگ و رجال نامى حوزه‌ها و شهرستانها بسيار است امّا آنچه را بدون سابقه و طبيعى ديده و شنيده بوديم يادآورى كرديم و گرنه كسى كه درصدد باشد مىتواند مطالب و نكات زيادى را به دست بياورد .\r\nمرحوم آية اللّه شهيد سيّد محمّد باقر صدر رضوان اللّه عليه در جواب تلگرافى كه مرجع بزرگوار بعد از آزادى آن مجاهد بزرگ براى ايشان كرده بودند شدت تعظيم و تجليل از مقام شامخ معظّم له را به كار برده بود و حتّى ايشان را پدر خويشتن خطاب كرده بودند .\r\n\r\nتعظيم معظّم له از بزرگان و سعى ايشان در حفظ آثار آنان\r\nيكى از سطور برجستهء كتاب زندگى آن بزرگ مرد ، اهتمام ايشان در تعظيم بزرگان دين از قدماء گرفته تا متأخرين است و ديگر سعى بليغى كه در بقاء نام و نشان و حفظ آثار آنان داشتند و اينك بدين مواد توجّه فرمائيد :\r\n\r\n","description":"","footnote":"","page_name":" 165 ","page_number":165},
  {"content":"\r\n\r\n1 - در مقبره شيخان قم به قبور عدّه‌اى از بزرگان شيعه مانند زكريّا بن ادريس القمّى از اصحاب حضرت صادق و حضرت كاظم و حضرت رضا عليهم السلام و نيز آدم به اسحق قمّى از اصحاب حضرت هادى عليه السلام برخورد مىكنيم كه سنگ قبر آنان به امر معظّم له به صورت آبرومندى تجديد شده و تاريخچه‌اى مختصر و شرح حالى كوتاه از شخصيّت والاى آنان روى سنگ مزارشان آمده و بعضى از آنانند كه روى مقبره‌شان ساختمان شده و حجره و بقعهء مستقل روى آن بناء و ساختمان شده است از جمله قبر مبارك زكريا بن آدم اشعرى كه علاوه بر ساختمان روى قبر شريف اطراف خارجى آن كاشيكارى شده و روى آن نوشته‌اند كه به امر مبارك حضرت آية اللّه العظمى گلپايگانى انجام گرفته است .\r\n2 - قسمتى چشمگير از كتابهاى علماء گذشته را طبع فرموده و در دسترس قرار دادند كه از جمله آنها رساله‌هاى عديده‌اى است از علم الهدى سيّد مرتضى رضوان اللّه عليه كه در سه جلد چاپ شده و توسّط دار القرآن كه از مؤسسات آن بزرگوار است منتشر شده است .\r\nديگر كتاب قضاء مرحوم حاج ميرزا حبيب اللّه رشتى است كه به امر ايشان چاپ شده و از دار القرآن انتشار يافته است . و ديگر مجموعه فتاوى علمين ابن بابويه و ابن ابى عقيل مىباشد .\r\nو ساير كتابهايى كه در اين رابطه به چاپ رسيده است .\r\n3 - در جريان درگذشت مرحوم آية اللّه العظمى بروجردى اعلى اللّه مقامه ايشان و مرحوم آية اللّه العظمى حاج سيّد احمد خوانسارى به مسجد اعظم رفته و مرحوم آقاى آقا محمّد حسن فرزند بزرگ مرحوم آقاى بروجردى را به اقامه نماز مغرب و عشا واداشتند و خود به او اقتدار كردند .\r\nمكرّر از ايشان شنيدم كه به هنگام اسم بردن از مرحوم آقاى بروجردى بعنوان بسيار محترمانهء « مرحوم آقا » از ايشان تعبير مىكردند و خلاصه از ايشان به صورت\r\n\r\n","description":"","footnote":"","page_name":" 166 ","page_number":166},
  {"content":"\r\n\r\nآقاى مطلق ياد مىنمودند .\r\n4 - در قضيّه كسالت مرحوم آية اللّه العظمى حكيم رضوان اللّه تعالى عليه ، در منبر درس و در آن مجمع عظيم علمى با توجه و خلوص عجيبى دست به دعا برداشته و براى شفاى ايشان با جملات : ( اللّهم اشفه بشفاءك و داوه بدوائك و متّعنا به طول بقائه ) دعا مىكردند و راستى چقدر شعف‌انگيز بود كه مرجع محترمى براى مرجع بزرگى ، اين چنين احترام قائل ميشدند .\r\n5 - در شيراز مسجدى ساخته شده بود كه براى تعيين امام جماعت آن به معظّم له مراجعه شد و درخواست كرده بودند كه كسى را از قم براى امامت آن مسجد به شيراز إعزام فرمايند و ايشان جواب دادند كه چون حضرت آية اللّه آقاى محلاتى در شيرازند به ايشان رجوع نماييد و بايد مطلب زير نظر ايشان باشد\r\nو در دتر استفتاءات به سئوالى برخورد كرديم كه از شيراز از محضرشان پرسش شده بود و ايشان در جواب مرقوم فرموده بودند كه در شيراز به حضرت آية اللّه آقاى محلاتى دامت بركاته مراجعه كنيد .\r\n\r\nبيمارستان مرجع بزرگ\r\nيكى از خدمات بسيار بزرگ و عظيم اجتماعى مرجع بزرگ عبارت از احداث و تأسيس يك باب بيمارستان بزرگ در شهرستان مذهبى قم است .\r\nايجاد اين بيمارستان عظيم از خدمات مهم و از گامهاى بسيار اساسى و مفيدى است كه به اراده اين مرد بزرگ صورت گرفته و با در نظر گرفتن خصوصيات آن ، ابتكارى عالى و جاويد از معظّم له است كه حاكى از روشن‌بينى و ژرف‌نگرى ايشان مىباشد .\r\nاصل احداث بيمارستان در سطح محدودى در اوايل رياست عامه روحانى معظّم له بوده و ليكن جريان حملهء اشرار رژيم شاه به فيضيه و ضرب و جرح طلّاب\r\n\r\n","description":"","footnote":"","page_name":" 167 ","page_number":167},
  {"content":"\r\n\r\nو فضلا كه مرجع بزرگوار خود ناظر ماجرا بودند و راه ندادن مجروحين به بيمارستانها به فرمان ساواك و يا بيرون راندن آنان از بيمارستانها منشأ اهتمام بالغ ايشان براى توسعه و گسترش دادن بيمارستان گرديد .\r\nآرى رژيم منحوس ، زد و كشت و خراب كرد و زخمى و مصدوم نمود و بعد هم از اينكه بيمارستانها مجروحين حادثه را براى درمان و معالجه و عمل بپذيرند ممانعت كرده و جلوگيرى به عمل آورد و در بعضى از بيمارستانها بيمار زخمى را جواب كرده و از بيمارستانها بيرون راندند .\r\nاين وضع اسفبار و نگران‌كننده ، انگيزهء سر و صورت دادن به بيمارستان و مجهز ساختن آن را از براى جامعهء روحانيت در ايشان تقويت كرد و بر آن شدند كه بيمارستان ، به صورتى درآيد كه جوابگوى نيازمنديهاى درمانى روحانيون چه در مواقع استثنائى و چه در شرايط عادى باشد و در پى اين تصميم ، مردم مؤمن و خيّر و نيكوكار نيز همفكرى و همكارى كردند و در نتيجه ، بيمارستانى بسيار آبرومند بوجود آمد كه مجهز به انواع تجهيزات اس و مراجعات بسيار دارد .\r\nاغلب يا عده كثيرى از طلاب و فضلا و جامعه روحانيت داراى كارت يا دفترچهء مخصوص مىباشند كه در مواقع ضرورى و نياز راجع به خود و همسر و فرزندانشان بدانجا مراجعه مىكنند و آبرومندانه مجّانا و يا با پرداخت وجه كمى تحت درمان يا عمل جراحى قرار مىگيرند .\r\nدر دوران جنگ تحميلى يكى از مراكز مجهّزى كه در خدمت اسلام فعّاليت داشت بيمارستان مزبور بود و تعداد زياد و فراوانى از زخميها و مجروحين و مصدومين جبهه‌ها بدانجا انتقال داده مىشدند و مورد درمان قرار مىگرفتند و گاهى جريان حمله به بيمارستان اعلان مىشد و بعد از رسيدگى به حال بيماران تختها را خالى كرده و يكسره تحت اختيار رزمندگان مجروح قرار مىگرفت .\r\nاز جملهء جنايات صدام يكى هم حملهء موشكى است كه ناجوانمردانه به\r\n\r\n","description":"","footnote":"","page_name":" 168 ","page_number":168},
  {"content":"\r\n\r\nبيمارستان مرجع بزرگ شد و اين حمله وحشيانه هرچند به لطف خدا تلفات جانى نداشت امّا تلفات مالى بسيارى را بجا گذاشت و يك قسمت از بيمارستان را درهم كوبيد و خراب كرد كه بعد ترميم و يا بازسازى شد .\r\nيكى از خصوصيات اين بيمارستان اين است كه علاوه بر آنكه يك مركز بزرگ درمانى است يك كانون مهم فرهنگى است و نظام ويژه اين بيمارستان مستقيما از فرهنگ اسلامى تغذيه مىشود و بطور طبيعى افكار و انديشه‌هاى اصيل دينى در جان بيماران و مراجعين و كسانى كه در آنجا رفت و آمد دارند زنده و بيدار مىگردد .\r\nنظام خاص اين مركز درمانى موجب آسايش روحى طبقه متدين و علماء متعهد است . در رژيم سابق كليه بيمارستانها و در شرائط فعلى بعضا و به صورت احيانى چنان وضعى داشته يا دارند كه بيمار در يك فشار عميق روحى قرار مىگرفت و يا ميگرد و جوّ ضد دين را در پيش چشمان خود مشاهد كرده يا مىكند . محيط را يك محيط منحرف و الهام گرفته از فرهنگ منحط غربى ديده و يا مىبيند . ليكن در همان زمان اين بيمارستان با تجزيهء بخشهاى مردانه و زنانه و قرار دادن بخشهاى اختصاصى مردان و زنان و مراعات ساير جهات ، به بيماران و مراجعين متعهد و ديندار اطمينانى داد و آرامشى بخشيد كه اين خود چه‌بسا در تسريع درمان آنان نيز مؤثّر باشد .\r\nمرحوم آية اللّه آقاى سيّد ابراهيم حقشناس روحانى شاخص فارس مدتى در زمان رژيم قبل در اين بيمارستان بسترى و تحت مراقبت پزشكان محترم آن بودند . روزى به عيادت ايشان رفتم و پرسش از حالشان كردم ، ايشان فرمودند :\r\nمن در بهشت مىباشم .\r\nآرى آن بزرگوار كه مردى دينى و اخلاقى بود و وضع دردناك بيمارستانهاى شيراز و تهران را از نزديك ديده بود و فجايع چشمگير كاركنان بيمارستانها را كم\r\n\r\n","description":"","footnote":"","page_name":" 169 ","page_number":169},
  {"content":"\r\n\r\nو بيش در عصر سياه شاه در دست داشت بقدرى وضع اين بيمارستان بر ايشان جالب آمده بود كه از آن بعنوان بهشت ياد مىكرد .\r\nاز امتيازات اين بيمارستان اين است كه چون بنام شريف آن مرجع بزرگوار است قهرا در نظرها از قداست مخصوصى برخوردار است زيرا در حقيقت آن را منتسب به حضرت بقية اللّه ارواحنا فداء مىدانند و از اين رهگذر اميد شفا يافت و معالجه شدن ، در روح بيماران بسيار قوى و نيرومند است .\r\nيكى از اهل علم كهخود مردى جليل و در حوزه علميه قم مىباشند اظهار مىكردند كه چند سال قبل پدرشان از زنجان به قم آمده و در اين بيمارستان بسترى شده و يك چشمش را عمل كرد و اكنون كه چشم ديگرشان نيز محتاج به عمل مىباشد و صحبت اين است كه كجا عمل شود باز مىگويد بايد بروم به قم و در بيمارستان آقا عمل كنم و خلاصه با آنكه در تهران هم فراهم بود ولى طبق خواست خودشان باز به قم آمده و در اين بيمارستان عمل كردند و به حمد اللّه عملشان با موفقيت همراه بود .\r\nهمين سيّد محترم در موقعيّت ديگرى براى بنده نقل كردند كه : يكى از آقايان اهر گفته بود : همسرم در بيمارستان آقا بسترى بود روز يا شب قبل از عمل ناراحت بوده و همچنان كه روى تخت بيمارى خوابيده بوده خوالب مىبيند كه خانم محترمه‌اى بر بالينش آمده و مىگويد : چرا ناراحتى اينجا را يكى از فرزندان ما ساخته است .\r\nآرى برحسب ظاهرا آن بانوى محترمه حضرت فاطمه زهرا سلام اللّه عليها بوده‌اند كه تصريح به فرزندى مرجع بزرگوار كرده‌اند .\r\nو نيز ايشان گفتند : راستى كه آقا با ساختن اين بيمارستان ، طلاب و نواميس آنها را بيمه كردند .\r\nآرى كسانى كه وضع بيمارستانها را ديده‌اند و از طرز نامطلوب رفتارى كه با\r\n\r\n","description":"","footnote":"","page_name":" 170 ","page_number":170},
  {"content":"\r\n\r\nاهل علم در بسيارى از مراكز درمانى مىشود و بىاعتنايىهايى كه نسبت به آنان صورت مىگيرد و از اهانتهايى كه به خود آنان و نواميس آنان مىشود آگاهى داشته باشند صدق اين گفتار را مىدانند و آن را تصديق و تأييد مىنمايند .\r\nاز خصوصيات و مزاياى ديگر اين بيمارستان آن است كه علاوه بر آنكه در رأس آن شخصيت والاى مرجع بزرگوار قرار داشت ، خود معظّم له نظارت بر آن داشتند و در هرچه بيشتر مطلوب بودن وضع آن اصرار مىورزيد و حتى گاهى خصوصا در آن سالهايى كه دچار ضعب و نقاهت و عوارض ديگر پيرى نشده بودند شخصا به بيمارستان مىرفتند و از بيماران عيادت مىكردند و در اين خلال ، وضع بيمارستان را بدست مىآوردند .\r\nاين كار و برنامه كه غالبا بعد از پايان درسشان در روز چهارشنبه انجام مىگرفت ، ضمن آنكه بيماران را نشاطى فوق العاده مىبخشيد و در بالا بردن روحيه آنان اثرى بسزا داشت كه بزرگترين شخصيّت والاى علمى و دينى و مرجع تقليد را بر بالين خود مىديدند و با ايشان گفتگو مىكردند و مشمول دعاى خير معظّم له قرار مىگرفتند بعلاوه از نزديك ، كمّ و كيف جريانات را بدست مىآوردند و نيز كارگزاران بيمارستان را به اهتمام معظّم له در كار درمان و بهبود بيماران واقف‌تر مىنمود و قهرا موجب مزيد توجه آنان نيز در اين كار انسانى مىشد .\r\nگاهى از اوقات بىسابقه قبلى در وقت غير منتظره‌اى شخصا به بيمارستان مىرفتند تا بدانند كه آيا هركس در محلّ كار خود حاضر است يا نه و آيا كارها بطور طبيعى و عادى و به صورت مطلوب انجام مىشود يا نه .\r\nنويسنده محترمى ساليانى قبل از اين راجع به بيمارستان مزبور نوشته‌اند :\r\nنميدانم بيمارستانى كه در بلدهء طيّبه قم بنا شده است ديده‌ايد يا خير ؟ نميدانم بيمارستان مجهزى كه با اراده و امر يكى از مراجع عظام ساخته شده است مشاهده\r\n\r\n","description":"","footnote":"","page_name":" 171 ","page_number":171},
  {"content":"\r\n\r\nنموده‌ايد ؟ اين را خواهم دانست كه كنجكاوى مىكنيد تا بيمارستان را ديده و بدانيد به ارادهء كدامين مرجع عاليقدر بنا شده است .\r\nاين بيمارستان بنا بر امر پرچمدار تقوى ، مشعلدار زهد و ورع ، زعيم تشيّع ، وحيد عصر ، فريد دهر ، افتخار اسلام ، مفخر شيعه ، استاد فقهاء آية اللّه العظمى ، امام ، حاج سيّد محمّد رضا گلپايگانى دام ظله العالى كه هزاران دانشجوى علوم دينى هر روز بامداد ديده بر چهرهء مقدّس حضرت آية اللّه گشوده و كسب علم و فضيلت مىنمايند . . . وظيفه هر فرد مسلمان است كه در توسعهء بيمارستان آية اللّه العظمى گلپايگانى واقع در قم كوشش نموده تا براى پذيرايى روحانيون و مسلمانان آماده‌تر گردد و آنان هم در اين امر خير شريك باشند .\r\nناگفته نماند كه بيمارستانهاى ديگرى نيز در قم و گلپايگانى و جاهاى ديگر به امر مبارك آن بزرگمرد ساخته شده است .\r\n\r\nبعثه حج مرجع بزرگ\r\nيكى از نقاط بارز و روشن خدمات اجتماعى و دينى و فرهنگى مرجع جهان تشيّع حضرت آية اللّه العظمى گلپايگانى بعثهء حج ايشان است .\r\nبعثهء حج ، هيئتى از علما و فضلا و اهل علم بودند كه همه ساله به نمايندگى معظّم له به مكه معظّمه شرفياب مىشدند و در موسم حج در آن مراسم با شكوه شركت مىكردند . اين گروه پيش از شروع به اعمال و مناسك حج بدان ناحيه مىرفتند و تقريبا با كاروانهاى اواخر برمىگشتند . آنان در مكه و مدينه به امر مرجع بزرگ در خدمت به حجاج بيت اللّه الحرام بودند و براى قضاء حوائج مسلمانان و مهمانان خدا و رسيدگى به امور و خصوصا مسائل دينى آنان همواره آماده بودند . مركز آنان در حرمين شريفين غالبا در نقاط نزديك بود بطورى كه در دسترس مؤمنين و ارباب حوائج قرار داشتند و مراجعه‌كنندگان به سهولت و آسانى\r\n\r\n","description":"","footnote":"","page_name":" 172 ","page_number":172},
  {"content":"\r\n\r\nمىتوانستند بدانجا مراجعه كنند .\r\nخصوصيّت و امتيازى كه اين بعثه داشت اين بود كه به اعتراف بسيارى از كسانى كه از نزديك ، ديدار كرده بودند از نظر مسائل فقهى و رفع مشكلاتى كه در خلال مناسك حج پيش مىآمد براى حجاج بيت اللّه الحرام نقطه اميدى بود كه نه تنها مقلدين معظّم له بلكه مقلدين مراجع ديگر نيز مىتوانستند در آن مركز دينى مشكلات خود را رفع كرده و پاسخ سؤالات خود را دريافت كنند . بعضى از اين آقايان كه در بعثه شركت داشتند تسلط و آگاهى خاصّى نسبت به مسائل حج پيدا كرده بودند چنان كه از شرح صدر وسعه نظرى نيز برخوردار بودند كه با تحمّل و حوصله ، گوش به مسائل و مشكلات مراجعين داده و پاسخ مناسب ارائه مىكردند و از اين‌رو بايد گفت اين بعثه مفيد به حال عموم مسلمانان و مؤمنين بود .\r\nدر چند سال مخصوصى كه حجاج از مركز وحى فرياد اسلام را برمىآوردند و كور دلان را به اسلام خالص محمّد و على عليهما السّلام فرا مىخواندند بعثه ياد شده با گردانندگان جريان ، همكارى داشت و در يكى از اين سالها رسما كارگزاران ، دستگاه و تشكيلات خود را در مركز بعثهء ايشان مستقر ساخته بودند و سخنرانان بعثهء مرحوم امام قدّس سرّه از مركز بعثه آية اللّه العظمى گلپايگانى سخنرانى مىكردند و بلندگوها در مركز بعثهء ياد شده شعارها و سخنرانيها را به گوش آن جمعيّت ميليونى مىرساند و از اين‌رو در يكى از سالها كه جريان تند شده و به مرحله زد و خورد رسيد بعضى از آن آقايان محترم بوسيله پليس عربستان سعودى دستگير شدند .\r\nدر سنهء 1402 قمرى كه تشرفى حاصل شد در روز جمعه كه تظاهرات حجاج ايرانى بود دستگاه تلويزيون جمهورى اسلامى ايران در شارع مجسد الحرام در شقّهء مقابل شقهء بعثه مرجع بزرگ مشغول فيلمبردارى و بلندگو در خود\r\n\r\n","description":"","footnote":"","page_name":" 173 ","page_number":173},
  {"content":"\r\n\r\nمركز بعثه نصب كرده بودند كه ناگهان از سوى حكومت سعودى شروع به فساد و خرابكارى و درهم شكستن تظاهرات شد و مهمانان خاد را زدند و عده‌اى از اهل علم را گرفتند و به شقّه‌اى كه مقرّ بعثه بود هجوم آوردند و يكى از اعضاى هيئت اعزامى معظّم له را گرفته و به زندان بردند و بيرقهاى سبز و سفيدى كه از طبقهء سوّم آن عمارت ، انظار عابرين را جلب مىكرد و روى آن با خط درشت و خوانا نوشته بود :\r\nبعثة سماحة المرجع الديني الأعلى مفتي الشيعة آية اللّه العظمى السيّد محمّد رضا الموسوى الگلپايگانى ، و بيرقهاى ديگرى كه همين مضمون به فارسى روى آن نوشته شده بود كندند و بردند و كلا بعثهء معظّم له در تحت نظارت و اشغال پليس درآمد بطورى كه باقيماندهء اعضاء بعثه به بعضى از كاروانهاى ديگر انتقال يافتند .\r\nنمايندهء معظّم له پس از آزاد شدن مىگفتند : در بازداشتگاه به آنان گفتم شما چه مىگوييد ؟ ما داريم « الموت لاسرائيل » مىگوييم ، آيا شما مخالفيد ؟\r\n- آن كوردلان - جواب مىدادند : « الموت لاسرائيل » ، امّا در مملكت خودتان نه اينجا ! ! .\r\nاز نتايج مهمه‌اى كه اين بعثه ، داشت خصوصا در بعضى از سفرها و راجع به بعضى از آقايان نمايندگان ايشان به وضوح ديده ميشد تقريب بين مسلمين بود .\r\nو ديگر تبليغات و احتجاجات و آشنا گردانيدن حجاج مختلفى كه از نقاط مختلف جهان آمده بودند با مبانى عالى شيعه و بدين ترتيب گامهايى در اين مسير مقدّس برداشته شد و موفقيتهايى نصيبشان گرديد .\r\nبعثهء مزبور انتشاراتى نيز داشتند كه غالبا بطور رايگان و مجانى تحت اختيار زائران خانه خدا قرار داده مىشد و اكنون اين چند اثر مفيد را بعنوان نمونه ياد مىكنيم و اسم مىبريم .\r\n1 ) « آراء المراجع في الحج » اين كتاب شريف آراء و نظريات فقهى\r\n\r\n","description":"","footnote":"","page_name":" 174 ","page_number":174},
  {"content":"\r\n\r\nمشهورترين فقها و مراجع عصر را منعكس مىساخت و يكى از بهترين ذخائر زائران خصوصا روحانيون كاروانها بشمار مىرفت و پاسخگوى بسيارى از مسائل حاجيان بود .\r\n2 ) « متمّم آراء المراجع » اين كتاب كه به سبك « آراء المراجع » تأليف شده بود همان مزاياى خاصه را دارا بود و مسائلى كه در آن كتاب نيامده بود و يا اخيرا مورد حاجت و ابتلاء واقع شده و پرسش شده بود در اين مجموعه انعكاس يافته بود .\r\n3 ) « برنامهء حج » كه مشتمل بر راهنماييهاى ارزنده و لازمى از براى زائران است كه در تحكيم اساس وحدت و حفظ مصالح اسلامى تأثيرى بسزا دارد .\r\nو تاريخ انتشار و اهداء آن از سوى هيئت اعزامى مرجع بزرگوار در سنه 1400 قمرى است .\r\n4 ) « هديه به حجاج محترم » كه در عين كمى حجم تذكرات و آگاهيهاى لازم در آن آمده و راهنمايى مسافران و زائران خانه خدا را عهده‌دار است .\r\n5 ) « احكامى از حج » كه مشتمل بر پاره‌اى از مقررات و احكام و اعمال حج مىباشد .\r\n6 ) « اعمال عمره » كه حاوى اعمال و مقرّرات عمره است .\r\n7 ) « پيش از حج بخوانيد » كتاب مزبور كتابى سودمند است كه حجاج بيت اللّه اگر با توجه آن را مطالعه كنند و بخوانند حج خود را با بصيرت انجام داده و با پاكى و طهارت باطن از سفر برگشته براى ابد يك انسان پاك و زبده خواهند بود .\r\n8 ) « آداب الحرمين »\r\n9 ) « زيارة النبى الاعظم » اين كتاب يا جزوه قسمتى از كتاب شريف الغدير است كه درباره زيارت قبر مبارك رسول الله به روايات اهل سنت و كلمات آنان مىباشد و به مناسبت ايام حج و زيارت قبر پيامبر و رفع حسّاسيّت وهابى صفتان حكومت آس سعود به صورت عكسبردارى از اصل كتاب در تيراژ زيادى چاپ شده\r\n\r\n","description":"","footnote":"","page_name":" 175 ","page_number":175},
  {"content":"\r\n\r\nو در اختيار زائران و افراد ديگر قرار داده ميشد .\r\n10 ) « القرآن مصون عن التحريف »\r\n11 ) « سئوال و جواب پيرامون مسائل حج »\r\n12 ) « حول مسائل الحج »\r\n13 ) « حجّ الانبياء و الائمة »\r\nاينها كتابهايى بود كه در رابطه با حج و برنامه آن از نظر پيكره اعمال و يا حالات مناسب و لازم آن عمل بزرگ و در امور متعلق و مربوط به آن نوشته شده بود و بوسيله هيئت اعزامى و بعثهء مرجع بزرگوار در آن امكان مقدسه و مشاهد متبركه انتشار مىيافت و پخش ميشد . و گرنه آنچه بعثه مذكور در ايام حج در دسترس مردم و حجاج و خصوصا حجاج خارج و عرب زبان قرار مىدادند منحصر به اين كتابها و جزوات نبود بلكه اولا قرآن كريم كه در ايران با ارادهء آن مرج بزرگ به صورت جالبى با جلد مخصوصى چاپ شده بود . براى بعضى از شخصيتهاى سعودى و غير آنان مىفرستادند و به آنان اهداء ميكردند تا حساسيت آنان نسبت به شيعه كاسته شود و شيعه را به دورى از قرآن كريم متهم نسازند ، و ثانيا كتابهاى متعددى در حول و حوش مطالب كلامى و بحث امامت و ساير ابحاث ، در آن ايام به اشخاص مختلف مىدادند و از جمله آن كتابها اين چند كتاب سودمند است .\r\n1 - مع الخطيب فى خطوطه العريضة .\r\n2 - لماذا اخترت مذهب اهل البيت .\r\n3 - عقائد الإمامية .\r\n4 - القرآن مصون عن التحريف .\r\n5 - حول مسائل الحجّ .\r\n\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nآثار علمى و قلمى مرجع شيعه\r\nصاحب مولفين كتب چاپى كه ده‌ها سال قبل اين كتاب را چاپ كرده آثار قلمى معظم له را دو كتاب يكى مختصر الاحكام و ديگرى مناسك حج ذكر كرده است . « 1 »\r\nبعضى از نويسندگان تأليفات و آثار علمى ايشان را هفت عدد بشمار آورده‌اند . « 2 »\r\nنويسنده محترم ديگرى در اين مقام ده كتاب را ذكر كرده است . « 3 »\r\nمرحوم علامهء تهرانى رضوان اللّه عليه در اين رابطه مىنويسند : براى ايشان آثار علمىاى هست كه حاشيه بر درر القوائد استادشان - مرحوم آية اللّه العظمى حائرى - از جملهء آنهاست . « 4 »\r\nو اما آنچه كه از تأليفات و آثار علمى و قلمى و كتب و رساله‌هاى آن مرجع برزگوار به دست ما رسيده از اين قرار است :\r\n1 - افاضة العوائد تعليق على درر الفوائد .\r\n2 - رسالهء صلاة الجمعة .\r\n3 - رساله‌اى مختصر در محرمات بالنسب .\r\n4 - رساله‌اى مختصر در عدم تحريف قرآن .\r\n5 - تعليقات عروة الوثقى .\r\n6 - تعليقات وسيلة النجاة .\r\n7 - منتخب الاحكام .\r\n\r\n\r\n","description":"","footnote":"\r\n( 1 ) مؤلفين كتب چاپى ، ج 3 ، ص 195 .\r\n( 2 ) مجلس نشين قدس ، ص 97 .\r\n( 3 ) تاريخ علمى و اجتماعى اصفهان ، ج 2 ، ص 268 .\r\n( 4 ) نقباء البشر ، ج 2 ، ص 742 .\r\n","page_name":" 177 ","page_number":177},
  {"content":"\r\n\r\n8 - مختصر الاحكام .\r\n9 - توضيح المسائل .\r\n10 - مجمع المسائل .\r\n11 - رسالة امر به معروف و نهى از منكر و مسائل اجتماعى اسلام .\r\n12 - احكام نماز خوف و مطارده و مسائل جبهه .\r\n13 - مناسك حجّ .\r\n14 - احكام عمره .\r\n15 - احكامى از حجّ .\r\n16 - سؤال و جواب پيرامون مسائل حجّ .\r\n17 - تلخيص احكام الحج .\r\n18 - دليل الحاجّ .\r\n19 - هداية العباد « رسالهء عربى » .\r\n20 - ارشاد السائل « استفتاآت عربى » .\r\n21 - احكام اموات .\r\n22 - آداب و احكام حجّ .\r\n23 - مناسك الحج .\r\n24 - كتاب الحج تقريرات بحثهاى معظم له در حج .\r\n25 - الهدايه الى من له الولاية تقريرات بحهاى معظم له در ولايت .\r\n26 - بغية الطالب تقريرات ايشان در بيع .\r\n27 - كتاب القضاء در دو جلد تقريرات دروسشان در قضاوت .\r\n28 - كتاب الشهادات تقريرات دروسشان در شهادت شاهد .\r\n29 - كتاب الطهارة تقريرات دروسشان در طهارت .\r\n30 - كتاب القضاء در يك جلد تقريرات ايشان در احكام قضاوت .\r\n\r\n","description":"","footnote":"","page_name":" 178 ","page_number":178},
  {"content":"\r\n\r\n31 - الدر المنضود فى احكام الحدود تقريرات ايشان در حدود .\r\n32 - نتائج الافكار در اثبات نجاست كفّار .\r\n33 - احكام النساء\r\n34 - رسالهء صلاة جمعه استدلالى « چاپ نشده » .\r\n35 - تعليقات بر قضاء عروه « چاپ نشده » .\r\n36 - پيامها و بيانات معظم له « چاپ نشده » .\r\nضمنا در بحث بعد آثار ديگرى را نيز ذكر خواهيم كرد .\r\n\r\nتوضيحاتى راجع به اين بخش\r\n1 - « افاضة العوائد » حواشى ايشان بر درر الاصول مرحوم آقاى حاج شيخ عبد الكريم حائرى قدس سره است .\r\nدر مستدركات الذريعة ضمن برشمردن حواشى از اين حاشيه ياد كرده و ميگويد : حاشيه بر درر الفوائد تأليف حاج شيخ عبد الكريم يزدى حائرى ، حاشيهء مزبور از سيد محمد رضا ( فرزند سيد محمد باقر ) گلپايگانى است كه شاگرد آن مرحوم بوده و در سنهء 1356 از آن فراغت يافته است . « 1 »\r\nمعظم له خود مىفرمودند اين حواشى را هنگامى نوشتم كه درر الفوائد را براى عده‌اى در زمان مرحوم آقاى حاج شيخ عبد الكريم درس ميگفتم و نكاتى كه به ذهنم مىآمد در آنوقت يادداشت كردم ، كتاب ياد شده در دو جلد به صورت زيبايى چاپ شده است .\r\n2 - رسالهء صلاة جمعه و عيدين رساله‌اى است كه حاوى فروع بسيارى از نماز جمعه و عيدين مىباشد و گويا هنگامى كه صلاة جمعه را درس مىفرموده‌اند اين رساله را نوشته‌اند كتاب مزبور با حواشى عروه در چاپهاى\r\n\r\n\r\n","description":"","footnote":"\r\n( 1 ) الذريعة ، ج 27 ، ص 267 .\r\n","page_name":" 179 ","page_number":179},
  {"content":"\r\n\r\nاوّل كه حواشى فوق جداى از عروه بوده چاپ شده است .\r\n3 - رساله محرمات بالنسب رساله‌اى مختصر است و آن نيز با حواشى عروه چاپ شده است .\r\n4 - رساله در عدم تحريف قرآن ، بنا به درخواست مرحوم آقاى حاج ميرزا مهدى بروجردى راجع به اين موضوع نوشته‌اند و ضمن كتاب برهان روشن چاپ شده است .\r\n5 - تعليقات عروه ، حواشى معظم له بر كتاب شريف عروة الوثقى است كه در عصر آية اللّه العظمى بروجردى چاپ شده و به صورتهاى گوناگون گاهى مستقل و جداى از متن و گاهى با عروه محشّى به حواشى 4 نفر و گاهى محشّى به حاشيه 5 نفر و در يك چاپ محشى به حاشيه 10 نفر به چاپ رسيده است .\r\n6 - تعليقات وسيلة النجاة ، حواشى ايشان بر كتاب وسيله است كه از تأليفات مرحوم آية اللّه العظمى سيد ابو الحسن اصفهانى است .\r\nحواشى مزبور به دو صورت چاپ شده يكى طبع لبنان در دو جلد و ديگرى طبع ايران در سه جلد و مورد استفادهء فضلاء مىباشد و مكرّر به چاپ رسيده است .\r\n7 - منتخب الاحكام رساله‌اى متقن است كه اوائل مرجعيت ايشان و قبل از انتشار توضيح المسائل مورد استفاده بوده است .\r\n8 - مختصر الاحكام رساله‌اى است كه حاوى امهات مسائل فقهى به صورت اختصار مىباشد .\r\n9 - توضيح المسائل : همان رساله شريفى است كه در عصر مرحوم آية اللّه العظمى آقاى بروجردى مطابق با فتواى آن بزرگوار جمع‌آورى و چاپ شد بعد حضرت آية اللّه العظمى گلپايگانى آن را حاشيه كردند و بعد حواشى مزبور در متن ادغام گرديد و به مرور زمان فروعى بر آن افزوده گرديد و مكرر در مكرر در\r\n\r\n","description":"","footnote":"","page_name":" 180 ","page_number":180},
  {"content":"\r\n\r\nتيراژهاى بالا چاپ شده و مورد استفاده قرار گرفت و برحسب نقلى هفتاد و پنج مرتبه تجديد چاپ شده است .\r\n10 - مجمع المسائل مجموعه‌اى گرانقدر است كه حاوى استفتاآت گوناگون در فصول مختلف فقهى مىباشد و در سه جلد چاپ شده كه جلد اوّل و دوّم آن مقدمه‌اى به قلم اين جانب دارد . كتاب مزبور بسيار مورد استفاده فضلاء و علما و طبقات مختلف قرار گرفته و مكررا به چاپ رسيده است .\r\n11 - رساله امر به معروف و نهى از منكر . رساله‌اى است پيرامون اين دو وظيفهء بزرگ و نيز پيرامون مسائل اجتماعى كه در عصر طاغوت تأليف شده است .\r\n12 - مسائل جبهه ، مسائل مربوط به نماز خوف و مطارده است كه براى رزمندگان اسلام در دوران سخت جنگ تحميلى تهيه شده است .\r\n13 - مناسك حج رساله‌اى در آداب و وظايف حجاج بيت اللّه الحرام است كه مكرر در مكرر چاپ شده است .\r\n14 - احكام عمره ، رساله‌اى مختصر در آداب عمره مفرده مىباشد .\r\n15 - احكامى از حج رساله‌اى مختصر است كه مشتمل بر واجبات حج مىباشد .\r\n16 - سئوال و جواب پيرامون مسائل حج ، رساله‌اى است حاوى اسفتاآت گوناگون در پيرامون حج كه راه گشاى حجاج ، در بسيارى از مسائل مىباشد كتاب مزبور با مقدمه‌اى از اين جابن چاپ شده و اخيرا به عربى ترجمه و منتشر شده است .\r\n17 - تلخيص احكام الحج ، رساله‌اى است كه فروع استطاعت و نيابت را دربر دارد و مرجع بزرگوار آن را به هنگام مباحثه حج از دروس خود خلاصه‌گيرى كرده‌اند .\r\n\r\n","description":"","footnote":"","page_name":" 181 ","page_number":181},
  {"content":"\r\n\r\n18 - دليل الحاج ، اصل اين رساله از مرحوم آية اللّه العظمى حكيم رضوان اللّه عليه بوده كه مرجع بزرگوار آية الله العظمى گلپايگانى حواشى و آراء خود را در متن آن آورده‌اند و بدين ترتيب كتاب مزبور فعلا مطابق با فتاوى ايشان است .\r\nبايد توجه داشت كه اين دو رسالهء اخير يك جا تحت عنوان مناسك الحج به صورت كتابى بزرگ چاپ گرديده است .\r\n19 - هداية العباد رساله عربى جامعى است كه آخرين آراء و انظار آن مرجع جهانى را دربر دارد و جلد اوّل آن چاپ و منتشر شد و جلد دوّم ، آماده چاپ است .\r\n20 - ارشاد السائل : مجموعه‌اى از استفتاآت است كه از بلاد عربى و كشورهاى خارج ، از زعيم شيعه پرسش كرده‌اند و در بيروت به چاپ رسيده و تكرار چاپ شده است .\r\n21 - احكام اموات ، رساله‌اى است مخصوص به احكام مختلف اموات مثل غسل و تجهيزات و وصيت و ارث و ساير احكام ، و مقتبس از رساله‌ها و استفتاآت معظم له مىباشد .\r\n22 - آداب و احكام حج ، رساله‌اى است مشروح و مفصّل با مقدّمه‌اى از اينجانب و در حقيقت آخرين مناسكى است كه آراء آن پيشواى بزرگ را در حج دربر دارد .\r\n23 - مناسك الحج رساله‌اى مختصر در مناسك حج به زبان عربى است .\r\n24 - كتاب الحج ، تقريرات مباحث استدلالى معظم له است به قلم جناب حجة الاسلام و المسلمين اقاى حاج ميرزا احمد صابرى همدانى دامت افاضاته و تاكنون دو جلد از آن چاپ شده و جلد سوم نيز تحت طبع است و هنوز نيز ادامه دارد .\r\n25 - الهدايه ، تقريرات مباحث معظم له پيرامون ولايت فقيه و ساير كسانى كه ولايت دارند و به قلم ايشان مىباشد .\r\n26 - بغية الطالب ، تقريرات مباحث معظم له پيرامون مباحث بيع شيخ\r\n\r\n","description":"","footnote":"","page_name":" 182 ","page_number":182},
  {"content":"\r\n\r\nانصارى قدس سره الشريف است كه به قلم حجة الاسلام و المسلمين جناب آقاى سيد على ميلانى نوه مرحوم آية اللّه العظمى ميلانى قدس سره مىباشد .\r\n27 - كتاب القضاء تقريرات مشتمل بر دو جلد است حاوى احكام و آداب قضاوت و به قلم مقرّر آقاى ميلانى فوق الذكر است .\r\n28 - كتاب الشهادات تقريرات ابحاث مرجع بزرگوار پيرامون احكام و آداب شهادت است كه بقلم آقاى ميلانى و تقرير ايشان است .\r\n29 - كتاب الطهارة تقريرات مباحث آن مرجع بزرگ به قلم حجة الاسلام و المسلمين جناب آقاى شيخ هادى مقدس نجفى تفرير شده است .\r\n30 - كتاب القضاء ، « در يك جلد » تقريرات مباحث معظم له در قضا است كه به قلم ايشان نيز تقرير شده است .\r\n31 - الدر المنضود فى احكام الحدود ، تقريرات مباحث حدود معظم له است كه به قلم اين جانب على كريمى جهرمى تقرير و تاليف شده و جلد اوّل آن در پانصد صفحه تقديم خوانندگان شده است و به زودى به خواست خداوند جلد دوّم آن منتشر خواهد شد و جلد سوّم نيز دارد .\r\n32 - نتائج الافكار ، تقريرات بحثهاى معظم له راجع به نجاست كفار مىباشد و به قلم اين جانب تقرير شده است .\r\n33 - احكام النساء ، رساله مزبور به زبان عربى مربوط به احكام زنان است كه با فتواى مرحوم امام قدّس سرّه تطبيق شده و در بيروت چاپ و منتشر گرديده است .\r\n34 - رسالهء صلاة جمعه ، رساله‌اى است استدلالى كه در اول صلاة جمعهء مطبوع از آن ياد شده است .\r\n35 - تعليقات بر قضاء عروه ، اين حواشى را در اثناء تدريس باب قضاء نوشته‌اند كه البته به چاپ نرسيده است .\r\n36 - الاجتهاد و التقليد ، كه بر اثر يك شبهه‌اى كه به ذهنشان آمد چاپ نشد .\r\n\r\n","description":"","footnote":"","page_name":" 183 ","page_number":183},
  {"content":"\r\n\r\n37 - مباحث من الحج و احكام العمره ، تقرير دروس ايشان بقلم بعضى از فضلاء .\r\n38 - حواشى بر بعضى از كتب و نوشتجات .\r\n39 - پيامها و بيانات معظم له يك سلسله ممتدى است كه قسمتى از آنها به صورت مستقل و قسمتى در خلال كتابها به طبع رسيده و بخش ديگرى هنوز به چاپ نرسيده است .\r\nقابل توجّه است كه نوشته‌هائى به قلم خودشان دارند كه نياز به بازنگرى دارد ، اكنون اضافه ميكنيم :\r\n40 - مباحث باب قضاء .\r\n41 - مباحث باب الشهادات .\r\n42 - مباحث الحدود .\r\n43 - مباحث متفرّقه .\r\n\r\nمرجع بزرگ از ديد رئيس جمهور شهيد رجائى\r\nمرحوم رجايى راجع به ملاقات خود با حضرت آية اللّه العظمى گلپايگانى قدّس سره چنين ميگويد :\r\nمن دوبار در نخست‌وزيرى يك بار هم در وزارت آموزش و پرورش خدمت آية اللّه گلپايگانى رسيده‌ام ، در آموزش و پرورش كه بودم به علت شيوه‌اى كه داشتم در برخورد با مسائل ، در نخست‌وزيرى هم به علت آن اعتقادى كه دارم در سيستم كار در يك جامعه شيعه خدت ايشان رسيدم و برايم هر دو دفعه بسيار بسيار جالب بود .\r\nدفعهء اول - برادرانى كه مسائل مرجعيت و اين چيزها را وارد هستند بيشتر به اهميت اين مطلب كه ميگويم متوجه ميشوند - در وهله اول خوب من از ايشان\r\n\r\n","description":"","footnote":"","page_name":" 184 ","page_number":184},
  {"content":"\r\n\r\nسئوال كردم كه چه فرمايشى ، چه امرى ، چه راهنمايى ، چه چيزى داريد ؟\r\nايشان مجموعهء مطلبشان اين بود كه امام را با هرچه در توان داريد تقويت كنيد . كسانى كه در مساله مرجعيت آشنايى دارند ، عظمت اين جمله را از يك مرجع تقليدى كه تا اين حد مورد توجه هستند مىفهمند .\r\nباز براى دومين بار كه ميخواستيم جدا بشويم ايشان تكرار كردند كه توصيه ميكنم : امام را ، عظمتشان ، محلى را كه در جامعه امروز دارند ، اينرا نه تنها حفظ كنيد ، بلكه تقويت كنيد .\r\nدر دفعه دوم - من در زمينهء زمين يك اشتباه لفظى داشتم . در مصاحبه‌اى كه كرده بودم ، رفته بودم آنجا كه از اين اشتباه لفظى عذرخواى كنم و تصحيح كنم اينرا ، برادران ديگر هم از كابينه بودند - پرسيدم كه اگر اشكالى ، چيزى هست ، من عذر ميخواهم و مثلا آمديم كه اگر تذكرى هست بفرماييد .\r\nفرمودند : كه الان هيچ حرفى ندارم جز اينكه اتحادتان را حفظ كنيد . در اين موقعيت مبادا ، مبادا كوچكترين حرفى بزنيد كه دشمن ببيند بين شماها اتفاق و اتحاد نيست . ما پيش از اينكه مسائل داخلى داشته باشيم هنوز بسيار بسيار مسائل ديگر داريم ، مثلا زياد جالب نيست اگر ببينند ما در جلسهء خصوصى اين وضع را داريم ، براى اينكه او قاعدتا تحليلش اين است كه ما يك عده مسلمان هستيم و ميخواهيم او را از ميدان و صحنه بيرون كنيم .\r\nآنگاه بعد از تحليلى از فرمايش ايشان ميگويد : من اعلام ميكنم كه بين ائمه ما ، بين ائمه حاضر ما يعنى حضرت آية اللّه گلپايگانى ، و حضرت اية اللّه خمينى ، اين اختلاف كه بين ما و شما هست ، نيست زيرا كه آنها مسأله را خيلى از بالاتر مىبينند .\r\n. . . من به شما عرض كردم كه صحبت حضرت آية اللّه گلپايگانى به من در تعظيم و تكريم امام بود و اين در تاريخ ميتوانم بگويم بىسابقه است . اگر داستان\r\n\r\n","description":"","footnote":"","page_name":" 185 ","page_number":185},
  {"content":"\r\n\r\nمير داماد را با شيخ بهايى اگر آن را آدم به اصطلاح به عنوان نمونه قبول كند از بىسابقه بودن مىافتد اما يك چنين موقعيتى واقعا مجموعه‌اش نعمت است . . . « 1 »\r\n\r\nنقطه توجه به اسلام\r\nاز توفيقات ربانى كه شامل حال مرجع بزرگوار بود اسلام آوردن اشخاص بسيار به دست ايشان است و اين جانب خود ناظر موارد متعددى از اين موضوع بوده‌ام . آنان گاهى از كشورهاى خارج و زمانى از داخل كشور بودند چنان كه عدول آنان در برخى از موارد از مذاهب رسمى و در بعضى از مواقع از مذاهب غير رسمى بود كه به كلى اصالت اسمانى ندارند .\r\nمراسم اسلام‌پذيرى از اين قرار بود كه بدوا علت و انگيزه‌اى را كه موجب تمايل وى به اسلام شده مىپرسيدند و مقدار عرفان و شناخت او را از اسلام سؤال مىكردند تا اطمينانى حاصل شود ، جريان صورتسازى نباشد و آنگاه خودشان اقرار به شهادتين و شهادت بر ولايت امير المومنين عليه السلام و معارف و عقائد اسلامى را بر زبان او مىگذاردند و تلقين مىكردند و طرف هم ميگفت و تكرار ميكرد و بعد جريان اسلام آوردن وى در محضر ايشان از سوى دفتر ، در يك ورقه نوشته ميشد و به امضاء مبارك معظم له ميرسيد .\r\nبنده نميدانم كه از چه زمانى اين توفيق را خداوند نصيب ايشان فرموده ولى اينقدر هست كه سابقهء ممتدى دارد كه به دوران مرجعيت ايشان يعنى ايام رحلت مرحوم آية اللّه العظمى آقاى بروجردى رضوان اللّه عليه و يا چه‌بسا پيس از آن بر مىخورد .\r\nمجلهء وزين مسجد اعظم مىنويسد : بطورى كه گزارش داده‌اند در ظرف\r\n\r\n\r\n","description":"","footnote":"\r\n( 1 ) فرزند ملّت در آئينه انقلاب اسلامى ، ص 224 - 222 .\r\n","page_name":" 186 ","page_number":186},
  {"content":"\r\n\r\nيكسال گذشته از 17 ذى حجه 1384 تا 5 شهر صفر 1386 ه جمعى بالغ بر نه نفر نيز از طريقه و مسلك باطل خود منصر گرديده و به مذهب حقهء شيعه اثنا عشريه گرويده و در محضر مرجع عاليقدر شيعه حضرت آية اللّه گلپايگانى مد ظله العالى اعتراف به عقايد حقه نموده‌اند كه فهرست اجمالى آنان از اين قرار است . . . « 1 »\r\nاين جريان مربوط به 30 سال قبل است و با گستردگى قلمرو مرجعيت ايشان و نيز با پيش آمدن دوران مبارزه با حكومت ستمشاهى و بعد از پيروى انقلاب اسلامى اين جريان به نسبت بالائى تصاعد داشته است .\r\nقابل توجه است كه آنچه ذكر شد مربوط به اسلام آوردن اشخاص در حضور شخص آية اللّه العظمى گلپايگانى است و گرنه هدايت يافتگان بوسيله تلامذه و شاگردان و نمايندگانشان در داخل و خارج كشور خصوصا در لندن در مجمع جهانى اسلامى كه مركز مخصوص به ايشان است بسيار زياد مىباشند و بنده كه خود حدود يكسال پيش از پيروزى انقلاب اسلامى يكسفر يك ماهه بارى معالجه بدانجا رفتم از نزديك ناظر اسلام آوردن اشخاص در ان مركز با بركت بودم و چنان در ذهن دارم كهگفته ميشد بطور متوسط و ميانگين هر روز يك نفر مسلمان مىشود .\r\n\r\nعلاقه مرجع بزرگ به قرآن كريم\r\nآنچه به بالعيان مشاهده شد تقيد آن بزرگوار به قرائت قرآن كريم است .\r\nمقدار مسلمى كه بنده ميدانم تقيد ايشان به قرائت قرآن به هنگام صبح و هنگام شب بود اين برنامه تخلف‌ناپذير مرجع بزرگوار نود كه روزشان را با قرآن و نيز شيشان را قرآن افتتاح ميكردند .\r\nمطالعه و بررسى كارها و ملاقاتها مانع قرائت قرآن ايشان نمىشد و احيانا كه\r\n\r\n\r\n","description":"","footnote":"\r\n( 1 ) مجلّهء كتابخانهء مسجد اعظم ، شمارهء سوّم ، سال دوّم ، ص 36 .\r\n","page_name":" 187 ","page_number":187},
  {"content":"\r\n\r\nبعضى از نزديكان و بستگان ايشان ميخواستند در آن اوقات خاصه به حضورشان برسند يا در اطاقشان بوده‌اند صريحا اظهار كرده‌اند كه ميخواهم قرآن بخوانم .\r\nو يك وقتى از ايشان شنيدم كه مىفرمودند : اين قرآنها را كه از ممالك و بلاد مختلف برايم مىفرستند - بعنوان دار القرآن معظم له - توفيقى است كه من هر يك از اين قرآنها را بخوانم و تلاوت كنم و ختم بنمايم .\r\nو گويا اين عشق و علاقه به قرآن كريم از امورى است كه به دوران كودكى و تازه جوانى ايشان ميرسد و برنامه تلاوت قرآنشان برنامه‌اى است كه در طول ساليان سال و نزديك به نود سال به آن پاىبند بودند و از اينرو بسيار ميشد كه تمثل به آياتى از قرآن كريم مىجستند و حتى براى مطالب عرفى تمسك به متن آيه‌اى يا قسمتى از آن و يا مضمون آن مينمودند .\r\nآن بزرگوار بقدرى به قرائت قرآن مأنوس بودند و اهمّيّت ميدادند كه علاوه بر قرائت انفرادى مخصوصا در ماه مبارك رمضان يك ختم قرآن را با خانوادهء محترمه‌شان ميكردند .\r\nبعضى از بزرگان نقل ميكردند كه يك سالى حضرت آية الله العظمى گلپايگانى در سنين جوانى در فصل تابستان براى تغيير آب و هوا به آشتيان مسافرت ميكنند و در محلّه‌اى دور در خانهء يكى از رعيّتها منزل ميگيرند ، آن سال ، كسانى گفته بودند آقاى سيّد محترمى روزها در مسجد آشتيان به تلاوت يا حفظ قرآن كريم اشتغال دارد .\r\nآرى آن آقاى محترم و سيّد بزرگوار حضرت آية الله العظمى گلپايگانى بوده‌اند كه در مسجد تنها سرگرم تلاوت آيات قرآن و يا حفظ آن بوده‌اند .\r\nضمنا احترام آن مرجع وارسته نسبت به قرآن كريم عجيب بود زيرا اين جانب ناظر بودم كه در اوائل پيروزى انقلاب گروهى به زيارت ايشان آمده بودند يكنفر نزديك آقا آمده و قرآن خود را به ايشان داد و خواهش كرد كه آقا در آن امضا\r\n\r\n","description":"","footnote":"","page_name":" 188 ","page_number":188},
  {"content":"\r\n\r\nبكنند ، آقا سخت ناراحت شدند كه : در قرآن امضا بكنم ؟\r\nآرى ادب آن بزرگوار نسبت به قرآن به حدّى بود كه حتّى از يك مهر كردن و امضا نمودن در ورقه‌هاى سفيد قرآن نيز ابا داشتند .\r\n\r\nتقيّد معظم له به آداب دينى\r\nكسانى كه با ايشان معاشرت داشتند آگاهند كه معظم له سخت به آداب دينى و سنن اسلامى تقيد داشتند و شعائر مذهبى را ارج مىنهادند .\r\nيكى از آداب و سنن ، احترام به مومنين و گرم گرفتن با واردين است و ايشان تا آن زمان كه توانايى نشست و برخاست داشتند از هر كدام از واردين بنحو شايسته‌اى احترام ميكردند و با آنان سخن گفته و به احوالپرسى مىپرداختند و احيانا شوخيهاى لطيفى با آنها مينمودند .\r\nديگر از سنن اسلامى موضوع ملاقات با واردين است و ايشان اين موضوع را نيز تقيد داشتند و علماى وارد به قم و يا حجّاجى را كه از بيت الله الحرام مراجعت ميكردند در خانه‌هايشان ملاقات ميكردند كه خود در بعضى از آن موارد از جمله در ديدن از مرحوم آية اللّه فيروز آبادى شركت داشتم .\r\nاز آداب و سنن مؤكد ، تسليت و تعزيت معزّى و مصيبت ديدگان است و ايشان تا آن زمان كه حالشان مقتضى بود حتى در خانه‌هاى صاحبان عزا براى تسليت‌خاطر آنان ميرفتند .\r\nو از آداب مؤكد اسلامى گفتن اذان در خانه است و معظم له مقيد بودند كه هنگام اذان صبح اذان بگويند چنان كه در مسجد هنگامى كه مؤذّن اذان نماز مىگفت آن بزرگوار در كمال سكوت و آرامش گوش به اذان مىدادند .\r\nاز آداب و سنن دينى زيارت قبور اولياء اسلام است و تقيّد ايشان به زيارت حضرت فاطمهء معصومه سلام اللّه عليها قابل توجه بود ، در اين سالهاى اواخر\r\n\r\n","description":"","footnote":"","page_name":" 189 ","page_number":189},
  {"content":"\r\n\r\nاشتغالشان به تدريس روز چهارشنبه بعد از فراغ از درس ، به حرم شريف مشرّف ميشدند و مدتى در بالا سر مبارك حضرت معصومه به زيارت و عبادت مىپرداختند كه البته خدام گرانقدر حرم شريف در ساعت زيارت ايشان زحمت مىكشيدند و قسمت بالاى سر مبارك را براى ايشان خلوت ميكردند تا هجوم جمعيت به سوى ايشان مانع زيارت و برنامه‌هاى لازمشان نشود .\r\nدر خلال همين زيارت آداب و سنن اسلامى ديگرى انجام ميدادند زيارت قبر استادشان مرحوم آية اللّه العظمى حائرى اعلى اللّه مقامه جزء برنامه تخلف‌ناپذير ايشان بود و نيز كنار قبور بزرگان و مراجع قبلى و دوستان گذشته‌شان فاتحه ميخواندند .\r\nچند سال قبل ايام تابستان بنابراين بود كه به جاسب كه اطراف قم است و محيط خوش آب و هوايى است بروند كسالت و خستگى ايشان شديد بود ، مع ذلك فرمودند : اول به حرم مشرف ميشوم از آنجا به جاسب ميرويم بعضى از نزديكان ايشان عرض كردند حال شما مساعد نيست و همچنانكه ماشين از كنار حرم ميرود شما از داخل ماشين سلام بكنيد ولى معظم له نپذيرفتند و بالاخره با همان حالت به حرم رفتند در حالى كه بعد از پايان زيارت نتوانستند مسافت كوتاه ما بين داخل حرم تا كنار خيابان موزه را راه بيايند لذا بر ايشان در نزديكى در خروجى مسجد موزه صندلى گذاشتند و بعد از مختصر استراحتى ايشان را به نزديك ماشين آوردند و سوار كردند .\r\nاز آداب و سنن دينى تهيه كفن است : معظم له در روز سيزدهم ذى الحجه 1412 به مناسبت پرسشى كه راجع به جنس كفن از ايشان كردم فرمودند : من كفنى را خيلى سال قبل مثلا چهل سال پيش ، از مشهد خريدارى كردم كه قرآن بر آن نوشته است عرض كردم قسمتى از قرآن يا تمام آن ؟ فرمودند : تمام آن .\r\nو ما شب غسل و تكفين پيكر مقدسشان آن كفن را ديديم و چنان كه فرموده\r\n\r\n","description":"","footnote":"","page_name":" 190 ","page_number":190},
  {"content":"\r\n\r\nبودند همهء قرآن بر آن ثبت و ضبط بود .\r\nيكى از سمتحبات ، نماز روز اول هر ماه است و ايشان تا سنين بالا و حتّى ايّامى كه كهولت و كسالت بر ايشان غلبه كرده و سخت ضعيف شده بودند اين سنت مقدس را ترك نكردند و انجام مىدادند و اين خود موجب اعجاب بعضى از افاضل شده بود كه مىگفت : ايشان در آن شرائط و احوال پاىبند به آن امر مستحب مىبودند . آرى ايشان نماز اوّل ماه را حتّى در آخرين ماه حيات خود يعنى ماه جمادى الثانية سال 1414 قمرى ترك نكردند .\r\n\r\nاهتمام ايشان به سوگوارى حضرت امام حسين عليه السلام\r\nيكى از خصوصيات بارز مرجع بزرگوار شدت اهتمامى بود كه نسبت به اقامه عزا و سوگوارى حضرت سيد الشهداء عليه السلام داشتند قسمت عمده‌اى از محرم و صفر در منزل ايشان مراسم عزادارى امام حسين عليه السلام به صورت مفصلى انجام ميگرفت دههء عاشورا بلكه از روز اول محرّم تا روز سيزدهم مدّاحان و نوحه سرايان و شاعران و واعظان بتناوب در اين مجلس انجام وظيفه ميكردند و روز چهاردهم كه همه اين آقايان براى صرف ناهار شركت ميكردند نيز از ذكر مصيبت خالى نبود و يكى از آقايان كه در خواندن مصيبت مهارتى خاص داشتند در اين مجلس ذكر مصيبت ميكردند ماه صفر از روز اربعين تا پايان ماه و بلكه روز اول ماه بعنوان امام عسكرى عليه السلام نيز بصروت متصل عزادارى ميشد چنان كه روز 25 محرم بنام حضرت على بن الحسين و هفتم صفر به نام حضرت امام حسن عليهما السلام مجلس برپا بود . و نيز تمام روزهاى شهادت و وفات ائمه عليهم السلام در منزل ايشان سوگوارى ميشد روزهاى سيزدهم و چهاردهم و پانزدهم جمادى الاولى و نيز روزهاى اول و دوم و سوم جمادى الثانيه به عنوان شهادت حضرت زهرا سلام اللّه عليها مجلس عزادارى متعقد بود . علاوه ، روزهاى پنجشنبه در تمامى ايام سال\r\n\r\n","description":"","footnote":"","page_name":" 191 ","page_number":191},
  {"content":"\r\n\r\nجز ماه مبارك رمضان مجلس ذكر فضائل و مصائب خاندان رسالت و حضرت امام حسين عليه السلام در آن بيت شريف منعقد ميگرديد و جمعيت بسيارى از اهل علم و غير آنان شركت ميكردند .\r\nجالب توجه اينكه ايشان علاوه بر اينهمه ابراز علاقه و احساسات به حضرت امام حسين عليه السلام تقيد داشتند كه عصر عاشورا و يا شب يازدهم ماه محرم شخصا مقدارى مقتل بخوانند و ذكر مصائب حضرت سيد الشهداء عليه السلام بكنند و در اين ملجس سوگوارى كه در يك فضاى سرشار از معنويت صورت ميگرفت خاندان زعيم بزرگوار نشسته و گوش فراميدادند و معظم له حال اهلبيت امام حسين عليه السلام را بعد از ظهر عاشورا ميخواندند و خود و خاندانشان به گريه و زارى و سوگوارى حضرت امام حسين عليه السلام مىپرداختند .\r\nاز عشق و علاقه و عرض اخلاص و ادب اين مرجع بزرگوار به حضرت سيد الشهداء عليه السلام اين داستان است كه از فرزند ايشان نقل مىشود : چند سال قبل ايامى كه در بيمارستان بسترى بودند و لباس بيمارى به تن داشتند شخصيتهاى عظيم و بزرگ كشورى براى ملاقات ميآمدند و ايشان كه دوران نقاهت را ميگذرانيدند با همان لباس مخصوص بيماران كه به تن داشتند آنان را مىپذيرفتند زيرا مشكل بود بخواهند تغيير لباس بدهند تا يك روز كه فرمودند :\r\nدلم تنگ است و اشتياق به شنيدن مصيبت حضرت امام حسين عليه السلام دارم كسى بيايد و ذكر مصيبتى بكند . هنگامى كه آقايى براى ذكر مصيبت آمد و به معظم له اطلاع داده شد فرمودند : صبر كنيد تا لباس رسمى و اصلى خود را بپوشم و خلاصه براى استماع مصيبت امام حسين عليه السلام خويش را آماده كرده و لباس مخصوص و رسمى خويش را پوشيدند و آمادهء استماع ذكر مصائب حضرت سيّد الشهداء عليه السلام شدند .\r\n\r\n","description":"","footnote":"","page_name":" 192 ","page_number":192},
  {"content":"\r\n\r\n\r\nگوشه‌هايى از محامد و مكارم اخلاقى ايشان\r\n1 - شنيدم كه در زمان مرحوم آية اللّه العظمى آقاى بروجردى اعلى اللّه مقامه گاهى مرجع بزرگوار براى ملاقات ايشان ميرفتند و احيانا مدتى معطل ميشده‌اند تا مرحوم آقاى بروجردى از اندرون تشريف بياورند . در اين رابطه ، به مرجع بزرگ عرض شده بود كه اين توهين به شماست كه مدتى در انتظار بنشينيد تا آقاى بروجردى بيرون بيايند . ايشان فرموده بودند : هيچ توهينى نيست اين چه توقّعى است كه من داشته باشم كه تا من آمدم ايشان از اندرون بيايند شايد همان لحظه احتياج به تطهير و تجديد وضو داشته باشند .\r\n2 - در جريان زلزله مهيب و مخرّب قير و كار زين از نواحى شيراز و جهرم معظم له براى همدردى و اعانت مرمد بلا ديده وجهى را بوسيله يكى از بستگانشان به جهرم فرستادند تا بوسيلهء نماينده‌شان مرحوم آية اللّه حقشناس قدس سره در ميان آن مردم توزيع شود . و تاكيد كردند كه مواظب باشيد مطلب منتشر نشود ، جرائد و روزنامه‌ها متوجه نشوند كه بخواهند آن را بنويسند .\r\n3 - در هجومى كه عده‌اى از فريب‌خوردگان آنان به خانه ايشان كردند و اهانت علنى و حضورى نمودند زمينه‌اى خطرناك پيش‌بينى ميشد ولى ايشان در آن مراسم شوم ، مقدارى آنان را نصيحت كرده و فرموده بودند : چقدر عيب است كه شما در خانه من داريد چنين مىكنيد . و فرداى آن روز در مجلس درس چنان كه خودم شاهد بودم فرمودند : آقايانى كه ديشب به منزل ما آمدند و اظهار لطف كردند ؟ خواهشمندم كسى به آنان كار نداشته باشد .\r\nعالم فقيه بزرگوار آقاى حاج شيخ على پناه اشتهاردى در اين رابطه مىنويسند : عقل عملى كه معظم له به كار زد اين بود كه روز همان شب ، در مجلس بحث و در عمومى اظهار گذشت و عفو از آنها كرد تا مغرضين فسادى\r\n\r\n","description":"","footnote":"","page_name":" 193 ","page_number":193},
  {"content":"\r\n\r\nبر فساد نيفزايند . « 1 »\r\n4 - يك وقتى به ايشان عرض كردند : اشخاصى مردم را از شما بر ميگردانند ايشان در جواب فرمودند : ان اللّه يدافع عن الذين آمنوا . . . و به همين جمله از آية قرآن كريم بسنده كردند يعنى خداوند از كسانى كه ايمان آورده‌اند دفاع مىكند .\r\n5 - روز بيست و دوم محرم 1410 قمرى توفيق زيارتشان دست داد در حالى كه چند روزى بود كه دچار كسالت مخصوصى شده بودند و دانه‌هايى در دست و سينه ايشان بيرون ريخته بود كه خود مىفرمودند : به اتفاق اطباء از اشدّ دردهاست . مع ذلك اضافه ميكردند كه : اين درد و كسال هم شكر دارد زيرا يا مجازات گناهان است كه بايد شكر كرد كه به آخرت نيفتاده و يا ترفيع درجه مىباشد كه اينهم شكر دارد و در هر حال جاى شكر مىباشد .\r\n6 - در بازگشت مرجع عظيم الشأن از سفر لندن سيّد محترمى قطعه شعرى كه در مدح ايشان سروده بود در محضرشان قرائت كرد آقا بلافاصله گفتند : اللهم اغفر لي ما لا يعلمون و لا تؤاخذنى بما يقولون يعنى خداوندا بيامرز آنچه راكه اينها از من نمىدانند و مرا به آنچه درباره‌ام ميگويند و ستايشهائى كه ميكنند مؤاخذه مكن . آن شخص وقتى كه اين جملات را شنيد عرضكرد : آقا ما از چهل سال قبل ، ارادتمند شما بوده‌ايم و اخلاص به شما داشتيم . معظم له فرمودند : خوب وظيفهء شما آن ، و وظيفهء من هم اين است كه اينرا بگويم .\r\nآرى مرجع بزرگ با الهام از خطبهء همّام در نهج البلاغه راجع به صفات متقين آنگونه مواجه شده و آن دو جمله را فرمودند .\r\n7 - آن بزرگوار سخت اهتمام در قضاء حوائج مردم و خصوصا علما و طلاب داشتند و خدا ميداند هر شب و روزى كه ميگذشت چقدر از ناحيهء ايشان رسيدگى\r\n\r\n\r\n","description":"","footnote":"\r\n( 1 ) كتاب هفت ساله . . . ، ص 49\r\n","page_name":" 194 ","page_number":194},
  {"content":"\r\n\r\nبه حال مستمدان وگرفتاران و ارباب حوائج ميشد . ايشان سائل را ردّ نميكردند و تا ممكن بود كسى را محروم نميساختند .\r\nخود حاضر بودم كه شخصى آمد و درخواست وجه و اعانه كرد ، آقا به يكى از خدمتگزاران فرمودند : وجهى به او كمك كنيد آن شخص عرض كرد : آقا تازگى وجهى را به ايشان داده‌ايم ، آقا فرمودند : باز هم بدهيد .\r\n8 - مرجع عظيم الشأن مشوّق طلاب و مردم در مكرمتهاى اخلاقى بودند .\r\nاوائل ماه ربيع الاول سال 1408 قمرى در خدمتشان بودم طلبهء جوانى به حضورشان آمد و چون دو ماه خانواده‌اش نبودند و او شهريهء معيل را گرفته بود مقدار اضافى شهريهء معيل را آورده بود و تقديم خدمت ايشان كرد . آقا وجه را گرفته و بعد به او برگردانيدند و سپس به خادم خود امر فرمودند كه وجه ديگرى را هم به آن طلبه بدهد و جالب است كه اين وجه دو برابر و نيم وجهى بود كه آن طلبهء محترم آورده بود و به او برگردانيدند .\r\n9 - يكى از مقلدين ايشان از اهواز به حضور آقا نامه نوشته بود و اجازه خواسته بود كه مقدارى از سهم مبارك امام عليه السلام را در اهواز به مرحوم حجة الاسلام و المسلمين آقاى شيخ ابو الحسن انصارى رضوان الله تعالى عليه كه از احفاد مرحوم شيخ مرتضى انصارى قدّس سره بود بپردازد ، آقا به اصحاب فرمودند كه بنويسيد ثلث يا نصف سهم را ( ترديد از بنده است ) به ايشان بپردازيد . اينجانب كه سابقهء آقاى انصارى را داشتم به مناسبت ، گزارش كوتاهى از فضل و كمال و تقواى ايشان را به عرض رساندم ، معظم له بلافاصله فرمودند پس بنويسيد تمام سهم امامش را به ايشان بدهد و لازم نيست كه به اينجا بفرستد .\r\n10 - اخلاق خانودگى آن بزرگمرد بسيار عالى بود ، خيلى متحمّل و بىتوقّع و مهربان بودند و حاضر نميشدند مزاحمتى براى افراد خانواده فراهم آورند هرچند كه همه به خدمتگزارى آن بزرگوار افتخار ميكردند ولى طبع سليم و روح پاك\r\n\r\n","description":"","footnote":"","page_name":" 195 ","page_number":195},
  {"content":"\r\n\r\nو بىآلايش آن مرجع بزرگ اقتضا ميكرد كه آنگونه باشند .\r\nدر يكى از روزهاى اواخر ماه شعبان سال 1410 قمرى شرفياب حضورشان بودم احساس كسالت از ايشان ميشد ، يكى از نزديكانشان وارد شده و حالپرسى كردند آقا فرمودند : شب گذشته نصف شب خواستم حمّام بروم و كسى هم نبود و يا خواب بودند لذا خود به حمّام رفتم و خود را تنظيف كردم و حوله و لباس هم نبود و نخواستم كه خانم را از خواب بيدار كنم لذا با همان بدن‌تر لباس را پوشيدم و بيرون آمدم و در اين وقت ، احساس ناراحتى و كسالت كردم - چون ايّام سرما بود - بطورى كه نمازهايم را با كمترين كيفيّت بجاى آوردم و خوابيدم .\r\nاكنون بنگريد كه اين مرجع بزرگ در سنين متجاوز از 90 سالگى حاضر نبودند كسى را از خواب بيدار كنند تا ايشان را در رفتن حمّام كمك كند و بالاتر آنكه راضى نميشدند همسر خود را كه حدود هفتاد سال با هم بوده‌اند از خواب بيدار كنند تا حوله و لباس بياورند و خود تنها حمّام رفته و همان لباس قبلى را با بدن‌تر پوشيده‌اند .\r\n11 - به كودكان بسيار مهر مىورزيدند حتى امر فرموده بودند شيرينى و شكلات تهيّه كرده بودند و در كمد كنار تخت ايشان گذاشته بودند و هنگامى كه كودكان و خردسالان نوه‌ها و نتيجه‌ها آمدند ولو با زحمت ، در كمد را باز ميكردند و كودكان را با آن شيرينيها خوشحال ميكردند و حتى گاهى ميشد كه با بچه‌هاى خردسال ديگران نيز همين‌گونه رفتار ميكردند كمتر ميشد كه كودكى وارد اطاق آن بزرگوار بشود و خوشحال و مسرور نگردد و آقا عنايت خاصّى در بارهء او نكنند .\r\n12 - آن بزرگوار صاحب مقام اخلاص و يقين بود به ياد دارم شبى در جلسه‌اى در منزل يكى از نزديكانشان به مناسبت ، يكى از چند نفرى كه در حضورشان بودند از خدمات معظّم له و خصوصا بيمارستان ياد كرد و از آثار\r\n\r\n","description":"","footnote":"","page_name":" 196 ","page_number":196},
  {"content":"\r\n\r\nوجودى ايشان سخن گفت . مرجع بزرگوار : - قريب به اين عبارت را فرمودند - اى بابا ديگر چه جاى اين است كه من به اين فكرها باشم من هشتاد سال از عمرم مىگذرد و حكم اعدام من از دربار الهى صادر شده ديگر هرچه بمانم مهلت و ارفاقى هست كه نسبت به يك اعادمى مىشود و اگر اينكارها براى خدا نباشد يك ذرّه برايم فائده نخواهد داشت .\r\n\r\nداستانى آموزنده\r\nمرجع بزرگوار حضرت آية اللّه العظمى آقاى گلپايگانى نقل مىفرمودند كه يكى از شاگردان مرحوم آخوند خراسانى در درس ايشان ايراد و اشكال كرده - و يا اصرار در اشكال كرده بود - و گويا آن شخص طالب علم با خواندن درس ، انگشتر فروشى هم مىكرده ، مرحوم آخوند آن روز از نحوهء اشكال يا اصرارى كه او با اشكال داشته ناراحت مىشوند و مىگويند : آقا با يكدست كه نمىشود دو هندوانه را بلند كرد ! - اشاره به اينكه درس خواندن با انگشتر فروشى جمع نميشود و آن كار مانع فهميدن درس و مطالب است - . آن طلبه ناراحت مىشود و مىگويد : پير شدى و آدم نشدى ! مرحوم آخوند خراسانى دست به ريش خود مىكشند و مىگويند : آرى پير شدم و آدم نشدم .\r\nمرجع بزرگوار ، اين داستان را راجع به حسن خلق و عظمت روح مرحوم آخوند نقل كردند .\r\nآرى آن شخصيّت بزرگ و عظيم علمى و روحانى اينچنين تحمل آن توهين بزرگ شاگرد خود را نموده بودند .\r\n\r\nتوصيهء مرجع بزرگ\r\nچند نفر از طلاب حجاز به حضورشان آمده بودند ، يكى از آنان صحيفهء\r\n\r\n","description":"","footnote":"","page_name":" 197 ","page_number":197},
  {"content":"\r\n\r\nسجاديه‌اى را كه با خود داشت به ايشان ارائه داد و ظاهرا درخواست آن را داشت كه معظّم له چيزى را در آن بنويسند و يا رهنمودى بدهند . مرجع بزرگوار سر كتاب را باز كردند و ندانستم كه آيا يك بار آن موضع خاص آمد و يا با عمد و عنايت آن موضع را آوردند ، در هر حال معلوم شد كه آن صفحه ، آغاز دعاى مكارم الاخلاق بود و به آن شخص فرمودند : هر روز و اگر هر روز نشد در هفته يك‌بار اين دعاى شرف امام زين العابدين را بخوانيد .\r\n\r\nفقاهت و دقّت نظر آن بزرگوار\r\nفقه اين مرجع جهانى و اين فقيه نام‌آور فقهى دقيق و عميق بود كه با غوص و غور در مطالب و فرو رفتن در اعماق قضايا به دست آمده بود .\r\nآن فقيه بزرگ بهنگام تدريس ، مطلب را زير و رو ميكرد تضعيف و تقويت ميفرمود كسر و انكسار مىنمود تا بالاخره به نقطهء مطمئن و آرام بخشى برسد .\r\nو اين دقت نظر و عمق بينش فقهى آن بزرگوار در موارد بسيارى از تعليقات ايشان بر عروة الوثقى مشاهد و محسوس است معظم له در مسائل كثيرى در كنار رأى و نظر مرحوم سيد محمد كاظم يزدى اعلى اللّه مقامه اظهار نظر ميكنند و حواشى ايشان را بيشترين و مفصل‌ترين و پربارترين حواشى بر عروة الوثقى است و از اينرو فضلا و علما از حواشى مزبور بسيار استفاده ميكنند چنان كه يكى از بزرگان از علما اظهار كرده بودند كه : من از حواشى ايشان بسيار استفاده ميبرم .\r\nآرى بعضى از آقايان علما و مراجع ، حاشيه بر قسمتى از عروة الوثقى دارند و اين مرجع گرانقدر تمامى ابواب عروه را حاشيه كرده‌اند . و ديگر اينكه بعضى از آقايان هرچند تا آخر عروة هم رفته باشند و ليكن در موارد مختصر و كمى از مسائل آن حاشيه دارند و ايشان در موارد بسيارى حاشيه دارند و مسائلى كه در آن مسائل در كنار مرحوم سيّد ، نظر خاصّ به خود دارند فراوان است .\r\n\r\n","description":"","footnote":"","page_name":" 198 ","page_number":198},
  {"content":"\r\n\r\nو شنيده شد كه چون حواشى ايشان چاپ شد و به نجف رفت فضلاء آن روز نجف با اعجاب و تحسين پذيرفتند .\r\nو خودشان مىفرمودند : وقتى كه اين تعليقات به نجف رفت و به دست فضلا رسيد درخواست كردند كه تعدادى از اين كتاب بدانجا فرستاده شود .\r\nقابل توجّه است كه مرجع بزرگ حواشى مزبور را در حدود پنجاه سال قبل نوشته و منتشر ساخته‌اند چه آنكه در پايان آن نوشته‌اند : قد فرغت من تسويده فى النصف من شوال سنه 1366 يعنى در نيمه شواّل سال 1366 قمرى ، از نوشتن اين كتاب فراغت يافتم .\r\nو از شگفتيها اينكه معظم له در ميان فقها اشتهار خاصّى به « فقيه اهل بيت » پيدا كرده و به قول يكى از بزرگان گويا اين لقب از القاب اختصاصى اين بزرگوار مىباشد .\r\nدقت نظر و عمق فقاهت آن فقيه گرانقدر و نام‌آور به دوران جوانى ايشان ميرسد .\r\nمعظم له براى اين جانب نقل فرمودند كه مرحوم آقاى سيد ابو الحسن اصفهانى قدس سره به من فرمودند اگر مطلبى راجع به نظرهاى من در وسيلة النجاة بنظرتان ميآيد بگوئيد .\r\nآرى مرحوم آية اللّه العظمى سيّد اصفهانى قدّس سره الشريف ، ايشان را كه در آن عصر مدّرس حوزه علميهء قم بوده‌اند و براى زيارت به نجف مشرف شده بودند به عنوان يك فقيه دقيق النظر شناخته بوده‌اند و از اينرو از وى مىخواهند كه نظرها و ملاحظات خود را در مسائل كتاب ايشان بازگو كنند .\r\nقدرت معظم له در مسائل فقهى ، وسيع و گسترده بوده كه در يك سفر زيارتى كه به اعتاب مقدسهء ائمه عراق كرده‌اند در نجف در منزل مرحوم آية اللّه العظمى آقاى سيد جمال الدين گلپايگانى قدّس سره و در حضور ايشان و نيز مرحوم آية اللّه\r\n\r\n","description":"","footnote":"","page_name":" 199 ","page_number":199},
  {"content":"\r\n\r\nآقاى بجنوردى رضوان اللّه تعالى عليه با مرحوم سيد اصفهانى مباحثه‌اى مفصّل كرده‌اند به طورى كه مورد توجّه و عنايت مخصوص مرحوم آقاى اصفهانى مرجع بزرگ آن عصر واقع شده‌اند .\r\n\r\nنوآورى فكرى آن بزرگ مرد\r\nمرحوم آية اللّه العظمى آقاى گلپايگانى داراى فكرى باز و نظرى بلند و انديشه‌اى متعالى و پويا بود و در سايهء اين تعالى فكرى و عمق نظر در مدّت سى و دو سال مرجعيّت عامّه خود حوزه را به سمت ترقى و تعالى برد و نوآورىهائى از خويشتن در ادارهء حوزه و هدايت و اعتلاء اين مركز عظيم علمى و ساير مراكز علمى از خويشتن نشان داد كه ما در اين مختصر به چند مورد از نوآوريهاى فكرى آن مرج بزرگ اشاره مىكنيم .\r\n1 - نظم و انضباط را او به حوزه آورد زيرا تا قبل از ايشان هركس وارد حوزه ميشد واگذار به خود بود تا چه پيش آيد و به كجا برسد و آيا موفقيتى را بدست بياورد يا در وسط راه بماند ولى اين مرجع بزرگ و نام‌آور و اين شخصيت جهانى اولا امتحان را به صورت جدّى در سطح حوزه برقرار نمود و مدارج تحصيلى را به سه‌پايه درجه‌بندى فرمود . و شهريه‌ها را براساس مراحل تحصيلى قرار داد و براى بهترين و موفق‌ترين آنان و كسانى كه ممتاز بودند جوائز ويژه مقرّر فرمود .\r\nو ثانيا مدارسى را تأسيس فرمودند كه تحت برنامهء خاص فعاليت ميكرد و كسانى كه در آن مدارس نام‌نويسى مىكردند ناچار بودند كه خود را با برنامه آن وفق بدهند و تطبيق نمايند در اين مدارس درس‌ها با برنامه‌ريزى ويژه خوانده ميشد و علاوه بر امتحان سالانه امتحان ماهانه نيز داشتند و شهريهء مخصوص به آنها ميدادند و از جملهء مدارس مزبور مدرسهء الامام المهدى عجل اللّه تعالى فرجه الشريف در خيابان صفائيه است .\r\n\r\n","description":"","footnote":"","page_name":" 200 ","page_number":200},
  {"content":"\r\n\r\n2 - از نوآوريهاى معظم له برقرار كردن امتحان با شكل خاص و گستردگى آن است زيرا قبلا هرچند امتحان برقرار بود ولى به صورتى بسيط و ساده انجام ميشد و به شفاهى اكتفا ميكردند اوائل دوران مرجعيت ايشان بود كه امتحان كتبى و شفاهى برقرار شد و به امر آن بزرگوار طلاب از هر دو جهت مورد آزمايش قرار ميگرفتند علاوه كه در سابق فقط امتحان از فقه و اصول ميشد و در عصر ايشان ، تفسير و علم كلام و بعضى از علوم ديگر نيز جزء موادّ و دروس امتحانى شد و ضمنا براى قبول شدگان ممتاز جوائزى قرار دادند .\r\n3 - قرآن كريم را به داخل حوزهء علميه قم و در متن امور وارد كرد و طلّاب و علما را به حفظ قرآن و روى آوردن به سوى معارف عاليهء قرآن كريم ترغيب و تشويق فرمود و حدود بيست و پنج سال قبل رسما در درس اعلان فرمود كه هركس قرآن را حفظ كرده و ازبر بخواند شهريهء او را بطور دائم و مستمر دو برابر خواهم داد .\r\nو در همين راستا بود كه كلاسهاى تعليم قرآن بسبك جديد در سطح شهرستان قم و بعد در ساير بلاد و شهرستانها دائر فرمود . و ببركت اين عنايت و ارشاد و تشويق و ترغيبها بود كه حفّاظ قرآن زياد شدند و امروز همچون ستارگان نورافشانى ميكنند .\r\nنوشته‌اى از آن مرجع جهانى با مهر و امضاء مباركشان در نزد اين جانب است كه در تاريخ سوم رمضان سنهء 1405 قمرى در پاسخ نامهء يكى از طلّاب محترم مدرسهء آقا ضياء در اراك كه خود حافظ قرآن شده بوده مرقوم فرموده‌اند و عين عبارت شريفشان اين است :\r\nبسم اللّه الرحمن الرحيم موفقيت جنابعالى در حفظ تمام قرآن مجيد موجب خوشوقتى و كمال تقدير است انشاء اللّه تعالى با تلاوت مكررّ آن نميگذاريد فراموشتان شود اميدوارم\r\n\r\n","description":"","footnote":"","page_name":" 201 ","page_number":201},
  {"content":"\r\n\r\nخداوند متعال همانطور كه توفيق حفظ متن قرآن را به شما عطا فرموده توفيق فرا گرفتن معارف و علوم قرآن مجيد را به شما عنايت فرمايد .\r\nمحمد رضا الموسوى الگلپايگانى\r\n4 - براى تنظيم فقه و دست‌يابى علما و مجتهدين و طلّاب به كلمات فقها مصادر فقهى را وارد كامپيوتر كردند و اكنون محققان و مؤلفان مىتوانند به سرعت مطالب و كلماتى را كه محل حاجتشان است در ظرف چند دقيقه يا كمتر پيدا كنند و به دست بياورند .\r\n\r\nاهتمام در تربيت طلّاب\r\nآن بزرگوار در تربيت فضلا و مجتهدين و ساختن علمائى برجسته و شريف سخت كوشا بودند . بطورى كه براى آن دسته از طلّاب كه بطور جدّى و فعّال كار ميكردند و به درس و فقاهت اهميّت ميدادند شهريهء خصوصى - علاوه بر ماهانهء عمومى - قرار داده بودند تا فارغ البال مشغول تحصيل علم باشند .\r\nوى در تربيت علما و مجتهدين نوآورى داشت مثلا يكى از نوآوريهاى تربيتى ايشان اين بود كه گاهى مسأله‌اى را كه ارائه ميكردند و ميخواستند آن را مطرح كنند از طلاب و فضلا درخواست ميكردند كه خود در اطراف مسأله ، تحقيق و فحص لازم را بكنند و مطالب و نظر خود را در پيرامون آن بنويسند و ارائه دهند كه اين خود از عاليترين سبكها براى پرورش روح اجتهاد و استنباط است و روش و شيوه‌اى مجتهدپرور مىباشد .\r\nمطلبى كه امروز كم‌كم مطرح مىشود كه آقايان طلّاب و فضلا رساله‌هاى علمى بنويسند آن مرجع بيدار دل و روشنفكر در آن زمان اين نظر عالى را داشتند و دنبال مىكردند .\r\nاز جمله كسانى كه در آن دوره ، در درس حضرت آية اللّه العظمى گلپايگانى\r\n\r\n","description":"","footnote":"","page_name":" 202 ","page_number":202},
  {"content":"\r\n\r\nشركت مىكردند مرحوم شهيد بزرگوار آقاى قدّوسى بوده‌اند و ايشان به امر مبارك استاد گرانقدرش آقاى گلپايگانى مسأله‌اى را تحقيق كرده و بحث نموده‌اند و در همين رسالهء مختصر علمى كه در نزد اين جانب است مراتب تقدير و تشكّر خود را نسبت به آقا ابراز داشته و ميگويند : اين ابتكارى است كه استاد بزرگ ما ابداع كرده‌اند و در ميان مراجع ، اين امتياز مخصوص به ايشان است . و پنج مرتبه با اجلال و تعظيم از آقا اسم ميبرد و ضمنا از معظم له ميخواهد كه ين روش را ادامه دهند و حوزه را از نظر علمى و عملى و اخلاقى به پيش ببرند .\r\nو اكنون به متن پيام ايشان در 2 سال قبل به هنگام افتتاح سال تحصيلى كه روشنگر اهتمام آن بزرگوار در تربيت طلّاب است توجه فرمائيد :\r\nمتن پيام حضرت آية اللّه العظمى گلپايگانى دام ظله العالى بمناسبت شروع مباحثات حوزه علميه در سال جديد\r\nبسم اللّه الرحمن الرحيم يرفع اللّه الذين آمنوا منكم و الذين اوتوا العلم درجات\r\nجاى بسى شكر و سپاس است كه خداوند متعال توفيق عطا فرموده تا در ظل عنايات و توجهات خاصه حضرت بقية اللّه ارواحنا له الفداء حوزه‌هاى علميه ، سال تحصيلى جديد را شروع نمايند اينجانب با آنكه تصميم داشتم مباحثه را شروع نمايم و آقايان فضلاء كرام هم عنايت فرمودند لكن به علت ادامه كسالت فعلا قادر به شركت در مباحثه نيستم لذا لازم دانستم مطالبى را تذكر دهم .\r\nحوزه‌هاى علميه كنونى يادگار جلسات درس ائمه اطهار سلام اللّه عليهم و مباحثات حديث و فقه و كلام شاگردان ايشان در كوفه و قم و رى و ساير مراكز علمى شيعه است . كه علاوه بر مسئوليت حفظ و انتقال علوم آل محمد عليهم السلام به نسل آينده و خصوصا در عصر حاضر كه پيشرفت صنعت ، بلاد را بهم نزديك ساخته و افكار متخالف و متضاد و الحادى را در معرض اطلاع همگان قرار داده وظيفه\r\n\r\n","description":"","footnote":"","page_name":" 203 ","page_number":203},
  {"content":"\r\n\r\nپاسخ‌گوئى در مقابل اين گونه مسائل و حفظ حريم اسلام و تشيع و عرضه حقايق دين مبين بجهانيان را نيز بر عهده دارد .\r\nخلأى كه با فرو ريختن و انهدام اركان كمونيست و آشكار شدن ناتوانى آن از اداره جوامع بشرى پيدا شده و در آينده نزديك انشاء اللّه تعالى با انهدام كيان سرمايه‌دارى پيدا خواهد شد بايد بوسيله اسلام پر شود . و اين امر جز با تلاش و كوشش مخلصانه حوزه‌هاى علميه و مزين شدن طلاب به زيور علم و عمل و تقوى ميسّر نيست آنچه مسلم است افرادى به حوزه‌ها قدم نهاده‌اند كه هدفشان تأمين جهات مادى و اقتصادى و تنعم و تجمل نبودهو از ابتدا همت خود را در تحصيل مرضاة الهى و خشنودى حضرت صاحب العصر عجل اللّه فرجه و خدمت به اسلام و اعلاء كلمه توحيد و هدايت مردم قرار داده‌اند و در برابر اين مقاصد عاليه و اهداف ساميه تحمل هر نوع مشقت و محروميت دنيوى آسان است و علايق مادى در اين راه مانع از وصول به مقصد و مقصود است بايد سيره سلف صالح را كه بقاء اين علوم و معارف مرهون فداكاريها و زحمات طافت‌فرساى آنها است سرمشق قرار دهيم . آن مردان بزرگ در اعصار مختلف با شرايط اختناق و فشار همه جانبه ايستادگى نموده و هر نوع درد و رنج و محروميت را با جان و دل استقبال كردند اگر نگوئيم همه ، مىتوانيم بگوئيم اغلب آثار علمى مهمى كه امروز از قدماء رضوان اللّه تعالى عليهم در اختيار داريم و تا قيام قيامت سرلوحه افتخارات علمى ما است ، در شرايط و اوضاعى تأليف و جمع‌آورى شده است كه از هر جهت مواجه با دشواريها و خطرات مهم بوده است .\r\nاكنون كه به بركت ولايت حضرت بقية اللّه ارواحنا له الفداء امكانات تحصيل ، تأليف و نشر و تبليغ ، تا اقصى نقاط جهان براى ما فراهم شده است و انوار علم و معارف از اين حوزه بشرق و غرب تابش دارد وظيفه ما را سنگين‌تر كرده لازم است فرصت را غنيمت شماريد و با استفاده از همه امكانات و استعدادها و مواهب\r\n\r\n","description":"","footnote":"","page_name":" 204 ","page_number":204},
  {"content":"\r\n\r\nالهى قصور ما را در انجام وظيفه جبران نمائيد و متذكر باشيد كه تحصيل و درس و مطالعه و تتبع و تحقيق پايه و مايه علم است ولى شرح صدر و فيوضات علمى و بقاء استقامت فكرى وابسته بخلوص نيت است . شما ميتوانيد هر زحمتى كه ميكشيد و هر محروميتى را كه تحمل مىنمائيد و هر درسى را كه ميخوانيد يا تدريس ميكنيد بدرگاه الهى محسوب داريد و از حضور در مجالس درس و مطالعه مانند عبادات و نماز شب تقرب به خدا بجوئيد در تخلق به اخلاق كريمه و خودسازى و تشبّه به اولياء دين و اصحاب مخلصين آنها و علماء سلف و تواضع و فروتنى سعى نمائيد و سؤال و بحث و پرسش از اساتيد را ترك نكنيد . و اگر رسيدن برتبه رفيعه اجتهاد را براى خود ممكن ميدانيد تحصيل را ترك نكنيد و آقايان محترمى كه براى ماندن خود در حوزه ثمره چندانى نمىبينند براى امر تدريس و تبليغ به ساير شهرستانها و بلاد عزيمت نمايند و متذكر باشند كه با تقصير در انجام وظيفه در برابر حضرت ولى عصر عجل اللّه تعالى فرجه الشريف معذور نخواهند بود . كه اسلام حقيى با عدم تبليغات صحيح ، آينده خطيرى در پيش دارد .\r\nاز حضرات آقايان اساتيد و مدرسين معظم ادام اللّه ايام افاداتهم تقاضامندم كه در امر تربيت مجتهد و فقيه و محقق در رشته‌هاى مختلف علوم اسلامى بيش از پيش سعى بليغ فرمايند بطوريكه حركت حوزه بسوى نيل به نتايج تحصيل و تحقيق و استنباط و اجتهاد شتاب گرفته كمبودها بر طرف شود .\r\nحسن محضر و حسن اخلاق و سادگى و پاكى استاد و روش تدريس و تعمق و اظهار نظر او در مسائل از امورى است كه كم‌وبيش در شاگردان ، منعكس مىشود و بيان نكاتى از تهذيب اخلاق و ملكات فاضله در روزهاى معين و مناسبتهاى مختلف و ياد علماء و مراجع بزرگ سلف و تجليل از فداكاريها و مجاهدات ايشان در سوق طلاب به ملكات فاضله و آشنائى به وظايف خطير حال و آينده طلاب مؤثر خواهد بود .\r\n\r\n","description":"","footnote":"","page_name":" 205 ","page_number":205},
  {"content":"\r\n\r\nشايسته است طلاب و فضلاء محترم قدردان زحمات اساتيد و مدرسين و اعضاء محترم شوراى مديريت ادام اللّه تاييداتهم باشند و حضرت آقايان نيز در موقعيت سخت اقتصادى كنونى حتى المقدور وسايل تحصيل و رفاه طلاب شاغل به تحصيل را فراهم نمايند .\r\nدر خاتمه از خداوند متعال مسئلت مىنمايم اين حوزه علميه را كه در عصر حاضر چشم اميد شيعيان بلكه عموم مسلمانان به آن دوخته شده از گزند حوادث دوران و مكايد شياطين زمان مصون و محفوظ بدارد و روز به روز بر توفيق علماء اعلام و اساتيد كرام و طلاب عزيز بيفزايد كه مقصد اعلا و هدف اصلى تربيت علماء عامل و فقهاى كامل و صاحبان قلم و زبان براى خدمت بدين مبين اسلام و ارشاد و هدايت و خلاصه اعلاء كلمه اسلام باشد و خدمات همه افرادى را كه در اقامه حوزه‌هاى علميه سهمى داشته‌اند و دارند به احسن وجه قبول فرمايد .\r\nو با كمال ضراعت و ابتهال از درگاه ربوبى مىخواهم كه حوزه علميه نجف اشرف را كه از هزار سال پيش تاكنون پايگاه علم و معارف اهل بيت عليهم السلام بوده از شر اشرار و حزب كافر بعث نجات بخشد . به حق محمد و آله الطاهرين صلوات اللّه و سلامه عليهم اجمعين و آخر دعوانا الحمد لله رب العالمين .\r\nمحمد رضا الموسوى الگلپايگانى\r\n5 ربيع المولود 1412\r\n\r\nمجمع اسلامى جهانى\r\nاز مهمترين مراكز فرهنگى و تبليغى كه مرجع بزرگ و شخصيت جهانى حضرت آية اللّه العظمى گلپايگانى رضوان اللّه تعالى عليه از خود به يادگار گذاشته‌اند مركز مهم مجمع اسلامى جهانى در لندن است .\r\nمرجع بزرگ شيعه آقاى گلپايگانى قدس سره بدين موضوع رسيدند كه مسلمانان كشورهاى اروپائى يك پايگاه مهمّ تبليغى ندارند و اوضاع مسلمانان در آن نواحى\r\n\r\n","description":"","footnote":"","page_name":" 206 ","page_number":206},
  {"content":"\r\n\r\nنابسامان است از اينرو تصميم گرفتند مركزى را تأسيس كنند كه معارف اسلامى از آن مركز به اطراف و جوانب منتشر گردد و ملجأ و پناهگاهى براى امت اسلامى باشد و مسائل و مشكلات مسلمانان را در آن نواحى حل كند و به وضع دينى آنان سروسامانى بخشد و خلاصه موجب مجد و اعتلاء شيعه باشد و بالاخره به وسيلهء فرزند فقيدشان كليسائى را خريدارى كردند و آن مكان با تعميرات و دست كاريهائى شكل مناسب با يك مركز اسلامى به خود گرفت و در خلال مدّتى كوتاه شهرتى بسزا يافت و مركز حلّ و فصل امور و رفع مشكلات و پاسخگوئى به مسائل شرعى و عقيدتى و اجتماعى مسلمانان گرديد .\r\nدر مناسبتهاى مذهبى اجتماعات باشكوهى در اين مركز مقدّس تشكيل مىشود .\r\nاين جانب خود از نزديك مركز مزبور را در زمان طاغوت ديدم نماز جماعت در آن مكان برقرار ميشد جلسات دينى تشكيل ميگرديد و مردم مسلمان انگلستان در اين مركز اسلامى ، با علما و دانشمندان شيعه كه يا در آن مكان مستقر بودند و يا مسافر بودند آشنا ميشدند و قهرا با معارف و معالم اسلامى آشنا مىگرديدند .\r\nافراد متعددى براى تشرّف به اسلام به آن مركز اسلامى مراجعه ميكردند در همان زمان شبهاى قدر را در آن مركز شريف و فعّال به احياء و عبادت مىپرداختند و در ايّام عاشورا سوگوارى و حتّى سينه‌زنى ميكردند و اكنون كه به لطف خدا ساليانى از پيروزى انقلاب اسلامى مىگذرد فعاليّت‌هاى عمده و چشمگيرى دارد .\r\nو خود محل اقامهء جمعه و جماعت و جلسات وعظ و خطابه و ارشادات دينى و دعوت به اسلام و تشرف پيروان مذاهب به اسلام مىباشد و جدّا اين مركز با شكوه كه در قلب اروپا آن هم در حساسترين مواضع لندن نزديك هايد پارك قرار گرفته موجب فخر و مباهات و عزّت و سرفرازى مسلمانان بويژه شيعيان جهان است .\r\n\r\n","description":"","footnote":"","page_name":" 207 ","page_number":207},
  {"content":"\r\n\r\n\r\nدارالقرآن الكريم\r\nچنان كه از واژه ( دارالقرآن ) به خوبى استفاده مىشود دار القرآن مركز كليهء امورى است كه مربوط به قرآن كريم و در رابطه با كتاب آسمانى مسلمانان است .\r\nدارالقرآن الكريم مركز جمع‌آورى قرآنهاى مخطوط است كه با خطهاى عالى و تاريخى نوشته شده .\r\nدارالقرآن الكريم مركز جمع‌آورى قرآن‌هاى چاپى است كه در اقطار جهان به چاپ رسيده .\r\nدارالقرآن الكريم مركز گردآورى ترجمه‌هاى قرآن كريم است كه به زبانهاى مختلف و گوناگون نوشته شده است .\r\nدارالقرآن الكريم مركز گردآورى تفاسير مختلفى به زبانهاى مختلف است كه از هر جاى جهان به آنجا فرستاده مىشود و مورد بهره‌بردارى قرار ميگيرد .\r\nدارالقرآن الكريم جايگاه جمع‌آورى كتابهائى است كه در پيرامون قرآن كريم نگارش يافته و پژوهشها و تحقيقاتى كه در پيرامون آن شده است .\r\nدارالقرآن الكريم مركزى است كه عهده‌دار نشر علوم و معارف قرآن كريم و آشنا ساختن امت اسلامى با اين كتاب مقدّس آسمانى و علوم و مفاهيم عاليه و روحبخش آن است .\r\nو در همين راستا از اين مركز مفيد و مؤثّر اسلامى مجله‌اى منتشر مىشود به زبان عربى و مجلهء ديگرى به زبان فارسى و هر كدام حاوى مقالات و يا تحقيقاتى از نويسندگان و صاحب‌نظران است و نيز كتابهاى گوناگونى در پيرامون قرآن كريم از اين مركز فرهنگى اسلامى به دست امّت مسلمان ميرسد و از آن بهره‌مند ميگردند .\r\nمركز مذكور پيوسته مشغول تلاش و فعاليّت است . اميد است در راه تحقق آرمانهاى مقدّس قرآنى موفّق باشند و بتوانند گامهاى برجسته و بلندى را در اين راه\r\n\r\n","description":"","footnote":"","page_name":" 208 ","page_number":208},
  {"content":"\r\n\r\nبردارند و در نتيجه ، روح پاك بنيانگذار اين اساس مقدّس ، مرجع و شخصيّت جهانى حضرت آية اللّه العظمى گلپايگانى قدّس سره الشريف را شادمان گردانند .\r\n\r\nمركز معجم فقهى\r\nيكى از مراكز فعّال و پرتحرك كه به اراده و امر بزرگ مرجع شيعه حضرت آية اللّه العظمى آقاى گلپايگانى نوّر اللّه مرقده الشريف تأسيس شده مركز معجم فقهى است عمل اصلى و كار عمدهء مركز مزبور اين است كه متون فقهى را به كامپيوتر ميدهد تا در حافظهء دستگاه مزبور نگهدارى شود و هنگام لزوم با سرعت عمل خاصّى مطلب مورد نظر محقق و فقيه از هر كجاى آن متون استخراج شود .\r\nمثلا اگر پژوهشگر و دانشمندى بخواهد بحث مرتد را دنبال كند كلمهء مرتد را به دستگاه مزبور ميدهد و يك كتاب فقهى مثلا مبسوط شيخ طوسى را يا مقنعهء شيخ مفيد را محل جستجو قرار ميدهد آنگاه عمل مخصوص كامپيوترى را انجام ميدهد كه ناگهان در ظرف زمان بسيار كوتاهى از جلد اول تا هشتم مبسوط همه را پشت‌سرهم مىآورد و مواردى را كه لفظ مرتد به كار رفته از هر كدام از مجلّدات هشت‌گانه با قيد جلد و صفحه و سطر نشان ميدهد . و كسانى كه در تحقيق و بررسى و تأليف دست دارند مىدانند كه اين شيوهء استخراج مطالب چقدر براى سرعت كار و پيشرفت انسان اثر دارد و با اين وسيله چه زود مىتوان به مقصد رسيد .\r\nچنان كه اين شيوهء عمل كار ، را بر مدّرسين حوزه نيز آسان كرده زيرا گاهى مدرّس مكاسب مثلا يا مدرّس خارج مىبيند مطلبى از ابو الصلاح حلبى يا ابن برّاج نقل شده و نمىداند كه ابو الصلاح اينرا در كجا فرموده فورا كتاب ابو الصلاح را كه قبلا به كامپيوتر داده‌اند مورد نظر قرار ميدهد و از ميان كتابهاى ديگر انتخاب مىكند و كلمهء خاص و واژهء گويائى از آن مطلب را به كامپيوتر ميدهد و به سرعت جاى مطلب را با خصوصيت صفحه و سطر به‌دست مىآورد .\r\n\r\n","description":"","footnote":"","page_name":" 209 ","page_number":209},
  {"content":"\r\n\r\nمركز مزبور از فقه الرضا و فقه صدوق و كلينى و امثال آنان شروع كرده و به فقه سيّد الفقهاء حضرت آية اللّه العظمى گلپايگانى قدس اللّه روحه ختم كرده است و تا كنون ششصد كتاب فقهى را دربر دارد كه همه مربوط به فقه شيعه مىباشد .\r\nنكتهء قابل توجّه اين است كه شيوهء كار اين مركز ، ارائه متن كتاب است و با كمال دقّت ، عبارت و لفظ مخصوصى را كه در كتاب به كار رفته با حفظ امانت در تحت اختيار پژوهشگران قرار مىدهد و اين غير از آنست كه مفاد و مضمون مطلب را تحت اختيار بگذارد زيرا ممكن است آن مضمون براساس اجتهاد و فهم و دريافت تنظيم‌كننده باشد نه براساس واقع بلكه عبارت مزبور در نظر ديگرى حامل معنى و پيام ديگرى باشد .\r\n\r\nمعجم الفقهاء\r\nدر كنار اين معجم كه مربوط به فقه مىشد معجم ديگرى است بنام معجم الفقهاء كه با استفاده از كامپيوتر متكفّل ترجمه و شرح حال فقهاء مىباشد ، كه تاكنون زندگى نامهء فقهاء بسيارى را از آغاز تاكنون جمع‌آورى كرده و نگهدارى مىكند و چنان كه در بعضى از گزارشها آمده زندگى نامه علما كه در كامپيوترهاى اين معجم جمع‌آورى شده پنجاه جلد كتاب خواهد شد .\r\nاين مركز ، كار محققان و تراجم نويسان را سهل و آسان كرده و آنان مىتوانند اطلاعات وسيعى را راجع به مجتهد و فقيه و دانشمند مورد نظرشان از اين مركز و شيوهء كار آن به دست بياورند .\r\n\r\nعبادت و بندگى و تعهد آن بزرگوار به واجبات و مستحبّات\r\nآن مرجع بزرگ از اهل عبادت و تهجّد بود و به واجبات و مستحبات اهتمام مىورزيد . شب زنده‌دارى و تهجّد او و گريه‌ها و اشكهاى جارى او و تلاوت\r\n\r\n","description":"","footnote":"","page_name":" 210 ","page_number":210},
  {"content":"\r\n\r\nقرآن و دعاهاى مختلف او ترك نميشد و نيز تقيّد به گفتن اذان داشتند و صداى مباركشان به هنگام طلوع فجر به اذان بلند ميشد .\r\nاين جانب خود كرارا صداى مباركشان را كه بهنگام طلوع فجر و سفيدهء صبح به اذان بلند بود شنيدم و بلند اذان مىگفتند و چقدر اذان آن بزرگوار به هنگام طلوع صبح ، طنين جذابى داشت .\r\nطبيب مخصوص ايشان كه به بيست و هفت سال سابقهء ارادتمندى دارند نقل ميكنند كه من هر وقت خدمتشان ميرفتم ايشان مشغول تلاوت قرآن كريم بودند .\r\nآرى آن مرجع متعبّد صبح و شام تلاوت قرآن ميكردند و تا روزهاى آخر عمرشان اين برنامه را ادامه دادند و تلاوت قرآنشان در اين دو وقت ترك نشد .\r\nيكى از نوادگان ايشان مىگويند : عصر ماه مبارك رمضانى در سن چهارده سالگى به حضور آقا مشرف شدم . ايشان مشغول تلاوت قرآن بودند . سلام كردم و وارد شدم آقا جواب سلام را دادند و احوالپرسى فرمودند و دوباره شروع به قرائت قرآن نمودند . بعد از چند دقيقه مجددا فرمودند : آيا قرآن مىخوانى ؟\r\nو دقايقى تأمل كردند و بعد با آرامش و وقار مخصوص به خودشان به اين مضمون فرمودند : مىدانى اين خوب نيست كه اين ماه بگذرد و ما يك ختم قرآن نكنيم .\r\nآن بزرگوار بكّاء و بسيار پرگريه بود و به سرعت قطرات اشكشان بر محاسن شريفشان جارى ميگرديد .\r\nشخصى چند ماه قبل از ارتحالشان به حضورشان عرض ميكرد كه با چشم گريان دعا كنند ايشان فرمودند : خداوند اين لطف را كرده كه چشم من گريان است و اشك من خشكيده نشده است .\r\nو از شگفتيها اين داستان است كه بعضى از شاهدان عينى آن ، الآن در قم هستند :\r\nآقا قبل از دوران مرجعيت منزلى را در محله تكيه يزديها از يكى از\r\n\r\n","description":"","footnote":"","page_name":" 211 ","page_number":211},
  {"content":"\r\n\r\nارادتمندانشان اجاره كرده بودند و آن شخص بسيار مقيد به حضور در جماعت ايشان بوده روزى آن شخص در مسجد به آقا عرض مىكند : شما در فكر منزل ديگرى باشيد . انروز آقا نماز را كه ميخوانند ديگر به منزل نميروند بلكه از راه مسجد به منزل مرحوم آية اللّه آقا مرتضى حائرى رحمة اللّه عليه مىروند و سفارش ميكنند كه خانوادشان نيز به آنجا بيايند تا منزلى فراهم شود و فرموده بودند ممكن است صاحبخانه چون از مأمومين نماز من است احترام بكند ولى در دل راضى نباشد كه ما در آن خانه باشيم لذا ديگر به كلى به آن خانه نرفته بودند و با همان يك كلمه منزل را تخليه كرده بودند .\r\n\r\nارتحال ملكوتى مرجع شيعيان جهان\r\nحضرت آية اللّه العظمى آقاى گلپايگانى قدّس اللّهنفسه الطاهرة در چند سال آخر عمر دچار بيماريهائى از جمله يك بيمارى ريوى شدند كه در همين رابطه ايشان را به لندن نيز بردند و يك حالت بهبود نسبى پيدا كردند و ليكن به كلى رفع كسالت از ايشان نشد و ضعف و كهولت ايشان را تقريبا خانه‌نشين كرد و جز براى زيارت حضرت معصومه از منزل بيرون نميآمدند كه البته ملاقات با آن بزرگوار قطع نشد و هر روز بدون استثنا ملاقات عمومى داشتند چنان كه استفتاآت كاملا در جريان بود و در مسائل مشكله اظهار نظر ميفرمودند . بالاخره در شب سه‌شنبه 21 ماه جمادى الثانية سال 1414 قمرى در پى سرماخوردگى سختى دچار ضيق تنفس شدند و همان شب به تهران بيمارستان شهيد رجائى انتقال داده شدند و با همهء تلاشى كه تيم پزشكى محترم آنجا كردند به حكم قضاء نافذ الهى در شب جمعه 24 همان ماه به هنگام اذان مغرب نداى دعوت محبوب خود خداى يگانه را اجابت كردند و شيعيان جهان را به سوگ خود نشاندند . خبر ارتحال آن مرجع يگانه زلزله‌اى در سراسر كشور و در خارج كشور ايجاد كرد كه شرحش\r\n\r\n","description":"","footnote":"","page_name":" 212 ","page_number":212},
  {"content":"\r\n\r\nنتوان داد ، روز جمعه جنازه را از بيمارستان شهيد رجائى تشييع كردند جنازه در ميان درياى جمعيت دور ميزد و حدود شش ساعت روى دستها بود .\r\nدر اين مراسم عظيم عموم طبقات شركت داشتند مسئولان محترم مملكت نيز حضور يافته و جنازهء مقدّس مرجع بزرگ جهان اسلام را تشييع كردند رهبر انقلاب اسلامى حضرت آية اللّه خامنه‌اى دامت بركاته با چشم گريان و اندوه و تأثر در ميان سيل جمعيت عزاداران و تشييع‌كنندگان تشييع ميكردند و چه شكوهمند بود كه اين رهبر گرانقدر بر بالاى ماشين قرار گرفته و بر فقدان مرجع كهنسال تقليد و زبدهء خلق خدا اشك ميريختند .\r\nبارى بعد جنازه مبارك را با جمعيت انبوهى به قم آوردند اواخر آن شب پيكر شريف در منزل آن مرحوم غسل داده شد و كفنى كه خود از پيش تهيه كرده بودند و تمام قرآن بر آن نوشته شده بود بر بدن مباركش پوشاندند آنگاه جنازه را به مسجد امام حسن كه در مدخل قم واقع شده بردند و ساعت 9 صبح شروع به تشييع به سوى حرم شريف نمودند و چنان تشييعى از آن جنازه مبارك شد و چنان اجتماعى صورت گرفت كه در تاريخ قم بىسابقه است . حدود ساعت 2 بعد از ظهر بود كه نماز بر جنازهء مبارك توسط فقيه العصر حضرت آية اللّه آقاى حاج شيخ لطف اللّه صافى گلپايگانى دامت بركاته انجام شد و بعد در ميان آه و ناله‌هائى كه به آسمان بالا ميرفت آن پيكر پاك را پشت‌سر استاد بزرگوارش مرحوم آية اللّه العظمى حاج شيخ عبد الكريم حائرى اعلى اللّه مقامه و بدون اندك فاصله‌اى در كنار آن بزرگوار دفن كردند فسلام اللّه عليه يوم ولد و يوم مات و يوم يبعث حيّا و حشره اللّه مع اجداده الطيبين و مواليه المعصومين محمد و آله الطاهرين و مع النبيّين و الصديقين و الشهداء و الصالحين و حسن اولئك رفيقا .\r\n\r\n","description":"","footnote":"","page_name":" 213 ","page_number":213},
  {"content":"\r\n\r\n\r\nپيام تسليت حضرت آية اللّه العظمى اراكى دامت بركاته\r\nبسم اللّه الرّحمن الرّحيم\r\nمن المؤمنين رجال صدقوا ما عاهدوا اللّه عليه فمنهم من قضى نحبه و منهم من ينتظر رحلت اسفناك فقيه اهل بيت عصمت و طهارت ، مظهر علم و تقوا ، مرجع عظيم الشأن عالم تشيع ، حضرت آية اللّه العظمى حاج سيّدى محمّد رضا گلپايگانى قدس سره جهان اسلام را عزادار ساخت . با فقدان اين مرد بزرگ كه استوانهء علم و تقوا و ازاركان هدايت و اعلام دين و ولايت محسوب ميشد بر پيكر عزيز اسلام و روحانيت ثلمه‌اى جبران‌ناپذير وارد شد و به حق بايد گفت :\r\nيوم على آل الرسول عظيم !\r\nايشان كه از سابقين و اولين شاگردان مبرّز و بنام مرحوم آية اللّه العظمى حاج شيخ عبد الكريم مؤسس حوزهء علميه اعلى اللّه مقامه در حوزه علميه اراك و قم بود ، فقيهى بود نكته سنج و دقيق النظر و زيرك و دانا ، و مصداق بارز صائنا لنفسه ، حافظا لدينه ، مخالفا لهواه و مطيعا لامر مولاه ، و قريب يك قرن عمر شريفش را در راه اشاعهء فقه آل محمّد عليهم السّلام و پاسدارى از حريم ولايت و مبارزه عليه طاغوت و همراهى با حضرت امام قدّس سرّه در طول انقلاب و حمايت از دين و حاكميت و تجاوز نكردن از حدود الهى و خدمت به مسلمين و مؤمنين صرف نمود . عاش سعيدا و مات سعيدا\r\nگوارا باد بر او لقاء ربّ كريم و حضور در ساحت قرب الهى و صحبت نبيّين و صدّيقين و شهداء و صالحين و حسن اولئك رفيقا .\r\nاينجانب اين ضايعهء مولمه را به ساحت اقدس ولى عصر عجل اللّه تعالى فرجه الشريف و جامعهء معظم روحانيت و حوزه‌هاى علميه و بيت رفيع ايشان و عموم برادران ايمانى تسليت عرض نموده براى آن فقيد سعيد علوّ درجات و رحمت واسعهء\r\n\r\n","description":"","footnote":"","page_name":" 214 ","page_number":214},
  {"content":"\r\n\r\nو صدّيقين و شهداء و صالحين و حسن اولئك رفيقا .\r\nاينجانب اين ضايعهء مولمه را به ساحت اقدس ولى عصر عجل اللّه تعالى فرجه الشريف و جامعهء معظم روحانيت و حوزه‌هاى علميه و بيت رفيع ايشان و عموم برادران ايمانى تسليت عرض نموده براى آن فقيد سعيد علوّ درجات و رحمت واسعهء الهيه و براى بازماندگان صبر جميل و اجر جزيل از درگاه ايزدمنان خواستارم .\r\nالاحقر محمّد على العراقى\r\n24 جمادى الثانية 1414\r\n\r\n","description":"","footnote":"","page_name":" 215 ","page_number":215},
  {"content":"\r\n\r\n\r\nپيام تسليت مقام معظم رهبرى حضرت آية اللّه خامنه‌اى مدّ ظله العالى\r\nبسم اللّه الرحّمن الرّحيم\r\nإنّا للّه و إنّا إليه راجعون با تأسف و اندوه فراوان ، خبر مصيبت‌بار فقدانى بزرگ و جبران‌ناپذير را دريافت كردم . عالم بزرگ ، فقيه نام‌آور ، مرجع تقليد عظيم الشأن ، عبد صالح و تقى نقى زكى ، آية اللّه العظمى آقاى حاج سيّد محمّد رضا گلپايگانى قدس اللّه نفسه و اعلى اللّه مقامه دارفانى را وداع كردند و پس از عمرى مشحون از حسنات ، با نامهء عملى سرشار از خيرات و مبرات ، دعوت معبود را لبيك گفته به پيشگاه محاسبهء الهى شتافتند .\r\nاينجانب با قلبى متألم و با تضرع و ابتهال از حضرت حق جلّت عظمته مسألت مىكنم كه اين ميهمان نيكوكار و مطيع را با سلام قولا من ربّ رحيم استقبال و ضيافت فرموده ، به مرتبه والاى لقاء اللّه نائل فرمايد و بهترين پاداش صالحان را به وى ارزانى دارد . اين شخصيت والاى علمى كهنسال ، در ميان مراجع عظام تقليد ، يكى از موفق‌ترين و سعادتمندترين‌ها بودند . سى و دو سال مرجع تقليد ، حدود هفتاد سال مدرس حوزهء علميهء قم و حدود هشتاد و پنج سال سرگرم فراگرفتن و آموختن فقه آل محمّد عليهم السّلام بودند .\r\nاولين مدرسهء علوم دينى به سبك جديد را ايشان در قم تأسيس كردند ؛ اولين مؤسسهء بزرگ قرآنى را ايشان در قم بنيان نهادند ؛ اولين فهرست بزرگ فقهى\r\n\r\n","description":"","footnote":"","page_name":" 216 ","page_number":216},
  {"content":"\r\n\r\nو حديثى با استفاده از دانش و اختراعات جديد بشرى را ايشان پديد آوردند ؛ صدها مدرسه ، مسجد و مؤسسهء تبليغ دين را در سراسر كشور و در كشورهاى ديگر بنياد كردند ؛ هزاران شاگرد را از فقه پخته و عميق خود بهره‌مند ساختند ؛ بسيارى آراء و نظرات فقهى كه حاكى از روشن‌بينى و ذهن نوگراى ايشان بود ارائه كردند و بالاتر از همه ، با منش و رفتار پرهيزكارانه و با طهارت و تقوايى كه مىتوانست براى علما و فقها ، الگويى زنده و ملموس باشد ، عمرى پربركت را به زهد كامل گذرانيدند .\r\nآن بزرگوار يكى از استوانه‌هاى انقلاب و نظام جمهورى اسلاى به شمار مىآمد . در دوران اختناق و در مقابله با حوادث سهمگين سالهاى تبعيد امام خمينى قدس اللّه نفسه الزكيه مواردى پيش آمد كه صداى اين مرد بزرگ ، تنها صداى تهديدكننده‌اى بود كه از حوزهء علميهء قم برخاست و به نهضت ، شور و توان بخشيد . پس از پيروزى انقلاب ، در قضاياى عمومى كشور ، حضورى بارز و پشتيبانىاى صريح از نظام جمهورى اسلامى و از مقام منيع رهبرى و شخص شخيص امام راحل قدس اللّه نفسه الزكيه داشت و مورد تكريم و احترام بليغ آن حضرت بود . فقدان اين بقية السّلف الاعاظم و اين ملجاء و مرجع مؤمنان ، ثلمه‌اى بزرگ و ضايعه‌اى جبران‌ناپذير است .\r\nاينجانب مصيبت اين فقدان تأسف‌بار را به پيشگاه حضرت بقية اللّه الاعظم ارواحنا فداء و به علماى عظام و مراجع تقليد و حوزه‌هاى علميه و به عموم شيعيان و علاقه‌مندان و مقلدان ايشان و بخصوص به بيت شريف و منيع و آقازادگان محترم ايشان تسليت مىگويم و در اين شب جمعه و شب رحمت ، لطف و تفضل و غفران الهى را براى ايشان مسألت مىنمايم .\r\nسيد على خامنه‌اى\r\n24 جمادى الثانى 1414 برابر با 18 آذر ماه 1372\r\n\r\n","description":"","footnote":"","page_name":" 217 ","page_number":217},
  {"content":"\r\n\r\n\r\nاشعارى در رثاء مرجع بزرگ شيعه\r\n\r\nشمس چرخ هدايت . . .\r\nاز : فقيه عاليقدر حضرت آية اللّه حاج شيخ لطف اللّه صافى\r\n دريغا از آن پيشواى جهانى * مهين آيت اللّه گلپايگانى\r\nزعيم بزرگ جهان تشيع * امين خدا مرد صاحب زمانى\r\nدريغا از آن خلق نيك و كمالات * دريغا از آن علم و شيرين بيانى\r\nسراپا عمل بود و تقوا و ايمان * همه معرفت بود و سلمان ثانى\r\nبه خاص و به عام و به دور و نزديك * همه لطف بود و همه مهربانى\r\nدريغا از آن شمس چرخ هدايت * دريغا از آن فهم و آن كاردانى\r\nسمر بود در بينش و تيزهوشى * مثل بود در فكر و روشن روانى\r\nدريغا از آن همت و عزم محكم * دريغا از آن فقه و از آن مبانى\r\nفلك بود در رفعت‌شان و همت * ملك بود در قدس و در پاك جانى\r\nبه ميدان علم و كمال و فقاهت * مسلّم بر او گشته بد پهلوانى\r\nلقاء خدا برگزيد و روان شد * سوى باغ جنّت از اين دار فانى\r\nاز آن رادمرد نكوكار مانده است * بس آثار ارزنده جاودانى\r\nغم هجران او سخت باشد خدايا * بود تلخ بى او به من زندگانى \r\n\r\n","description":"","footnote":"","page_name":" 218 ","page_number":218},
  {"content":"\r\n\r\n\r\nفقه فرياد يتيمى مىزند . . .\r\nمشهد مقدّس : شجاع الدين ابراهيمى\r\n امشب از اندوه هجرانى پرم * از هجوم برف و عريانى پرم\r\nآسمان خالى شد از ماه دگر * كرد هجرت آية اللّه دگر\r\nبرگ و برافكنده روى آسمان * يك درخت عشق در گلپايگان\r\nعشق ديده در شبى خاكسترى * هجرت و هجران پير ديگرى\r\nمىنشيند عشق بر درگاه آه * تا سحر امشب عزادار است ماه\r\nدست مرگ امشب گرفته جان گل * باغ خشكيده است در پايان گل\r\nدست مرگ از شاخه‌اى گل چيده است * آسمان سوگ كبوتر ديده است\r\nپير عشق و مهربانى رفته است * گريه كن گلپايگانى رفته است\r\nبوستان آينه گرديده تيه * ثلم الاسلام اذا مات الفقيه\r\nساز مستى خارج از آهنگ شد * آسمان و آينه بىرنگ شد\r\nشك ندارم محشرى رخ داده است * آسمان روى زمين افتاده است\r\nباغم فقدان ، چگونه سر كنيم ؟ * كوچ گل را از چمن باور كنيم\r\nبرگ و بارى نيست در باغ جهان * عشق ، روى گل نوشت امشب خزان\r\nشيعيان بر زخم دل زارى كنيد * برگ گل را آينه كارى كنيد\r\nآسمان ، آينهء بىتابى است * چشمها سرخ است ، دلها آبى است\r\nپلكها خانه تكانى مىكنند * نسل نسوان ، روضه خوانى مىكنند\r\nتشنگان را جامى از دريا دهيد * نوحه‌خوان را صدر مجلس جا دهيد\r\nمىزنم با واژه‌ها سنج عزا * واقفم از وسعت رنج شما \r\n* * *\r\n\r\n","description":"","footnote":"","page_name":" 219 ","page_number":219},
  {"content":"\r\n\r\n گل فتاد از دستهاى آسمان * در قريه ، « گوگد » گلپايگان\r\nسال نورى ماه شمس مذهب است * سال هجرى را قمر بىعقرب است\r\nگل به دنيا آمد و تاريخ گفت * در « هزار و سيصد و شانزده » شكفت\r\nجان او زنده است با ياد « حسين » * سيّد عشق است اولاد « حسين »\r\nمىرود از « گوگد » اين گلبان پاك * بهر كسب فيض در شهر اراك\r\nاسوهء تقوى و زهد و فاطرى است * جرعه نوش راح فقه حائرى است\r\nدرد دين آويزهء دل مىشود * تا « هزار و سيصد و چل » مىشود\r\nسنگر فيضيّه مهد راز شد * حوزهء علميهء قم باز شد\r\nعارف حق عاشق گلچينى است * باغبان حوزه‌هاى دينى است\r\nاز كيان شيعه باشد كيست او * وارث علم بروجردى است او\r\nطيّب اللّه - چشم جانم روشن است * آينه - چون آية اللّه من است\r\nچون نگينى در ميان مردم است * وقت تبعيد خمينى از قم است\r\nهجرت خورشيد شد - هجران ماه * مسند فقه است او را تكيه‌گاه\r\nمتن دين را بر دل دريا نوشت * حاشيه بر « عروة الوثقى » نوشت\r\nچهرهء ايمان و را شد ناصيه * بر وسيله او نوشته « حاشيه »\r\nزير طوبى صبح در باغ بهشت * پير ، « توضيح المسائل » را نوشت\r\nاو اضافه كرد بر ميزان ، فصول * يك « صحيفه فقه » يك « دفتر اصول »\r\nنهروان را بىخوارج كرد او * سالها تدريس « خارج » كرد او\r\nشارح توحيد « تحريرات » اوست * وامدار فقه « تقريرات » اوست\r\nخرقه خالى كرد از آيينه رفت * سوى جنّت در « شب آدينه » رفت\r\nكرد شمع ديدهء آن شمس خوب * پنجشنبه هيجده آذر غروب\r\nباغ گل در معرض ويرانى است * « بيست و چارم » از جمادى الثانى است \r\n\r\n","description":"","footnote":"","page_name":" 220 ","page_number":220},
  {"content":"\r\n\r\n داس مه در خاك گل كرده درو * در « هزار و سيصد و هفتاد و دو »\r\nخون گل را خاك قم نوشيده است * ماه هم امشب سيه پوشيده است\r\nمرگ آمد سنگ بر آئينه زد * يك نفر در آسمان بر سينه زد\r\nشيعيان در اشك پرپر ميزنند * نوحه ميخوانند و بر سر ميزنند\r\nشيعيان زنجير را برداشتند * نقش عشق و « پير » را برداشتند\r\nشام ماتم روز زارى گشته است * سيل گل در كوچه جارى گشته است\r\nصبح جمعه آسمان شبگير شد * « نوحه خواندن » فتوى « زنجير » شد\r\nحرف هجران بر لبان پير بود * اين صداى شيون زنجير بود\r\nبيرق غم بر سر كاشانه‌هاست * بوسهء زنجير ، زخم شانه‌هاست\r\nفقه فرياد يتيمى مىزند * كلّمينى با كليمى مىزند\r\nهين تسلّى از غم پيرش دهيد * هر كه اشكى ريخت زنجيرش دهيد\r\nآه و هق‌هق - اشك و حسرت - سوز گشت * هجرت اين پير ، طاقت سوز گشت\r\nهر كه عاشق شد حسينى مىشود * تسليت گوى خمينى مىشود\r\nشب سيه پوشيده گريان ميرويم * خسته دل سوى جماران ميرويم\r\nدر « جماران » جاى پاى نائب است * « جمكران » مانده است « مهدى » غائب است\r\nسرنوشت گل عروجى پرپر است * خيس از غم ، گونه‌هاى رهبر است\r\nزين سخن ايران سراسر كربلاست * مير ما سيّد على صاحب عزاست\r\nمىرويم از درد و داغ اين زمان * پيش آقا مهدى صاحب زمان\r\nآه آقا ما غريبان شبيم * دوستداران حسن و زينبيم\r\nجان بىبىّ دو عالم فاطمه * پاك گردان اشك از چشم همه \r\n\r\n","description":"","footnote":"","page_name":" 221 ","page_number":221},
  {"content":"\r\n\r\n\r\nوارث فدك . . .\r\nاحمد كريمى\r\n وارث « شهر فدك » دلخسته بود * بار هجرت را از اين جا بسته بود\r\nجام زهر درد او صد ساله بود * با « محمّد » ، با « على » همناله بود\r\nپيكرى در بورياى غصه مرد * داغ خود را بهر « زهرا » هديه برد\r\nگرچه بر اندوه او ياور نبود * هيچ‌كس را ، رفتنش باور نبود\r\nآه ، ديگر آسمان تاريك شد * « خط فقه سنّتى » باريك شد\r\nپيرعشق و پير فتوى و جهاد * عاشقان را در شبى تنها نهاد\r\nبعد او « فيضيه » را غربت گرفت * عالمى را صورت « لا صوّت » گرفت\r\nآسمان فقه مهتابى نشد * آب درياهاى علم آبى نشد\r\nحوزهء علميه بى « سلّار » شد * شهر « قم » بىسيّد و سالار شد\r\nكودك تنهايى و محروميت * شد « شهيد ثانى » مظلوميت\r\nالسّلام اى « فاضل مقداد » ما * السّلام اى « كامل » و « ارشاد » ما\r\nالسّلام اى عروة الوثقاى دين * آفتاب گنبد خضراى دين\r\nاى نشان در بىنشانى يافته * تار و پودت از « ولايت » بافته\r\nاى « جواهر » از كلامت پر « درر » * اى فقاهت از وجودت پرگهر\r\nآيه‌هاى آسمانى الوداع * روح ما گلپايگانى الوداع\r\nآن شب « معراج » تو مرموز بود * « ليلة الاسراى » تو جانسوز بود\r\nآه ، ما را « آذر » غم مىرسيد * در « جمادى » سنگ ماتم مىرسيد\r\nما درون ناله‌ها گم مىشديم * با ملائك راهى « قم » مىشديم \r\n\r\n","description":"","footnote":"","page_name":" 222 ","page_number":222},
  {"content":"\r\n\r\n واى من ! بر دوش ما خورشيد بود * جسم پاك « مرجع تقليد » بود\r\nديدم آندم عشق هم فرياد كرد * « الرحيلت » در جهان بيداد كرد\r\nدست ما و دامنت ، تنها مرو * جان ما و مادرت ، بىما مرو\r\nمن يتيم آن شب آدينه‌ام * داغدار ماتم آيينه‌ام \r\n\r\nسرّ مستور . . .\r\nاحمد كريمى\r\n سلام اى عارف مدهوش در عشق * سلام اى صورت منقوش در عشق\r\nسلام اى روى تو تصوير عرفان * سلام اى دستهايت عين « فرقان »\r\nسلام اى چشمه سار مكتب فقه * همه جسم تو بيمار از تب فقه\r\nفقيهان جرعه نوش بادهء تو * ملائك جملگى دلدادهء تو\r\nسلام اى سالهاى نورى درد * كجايى پيرعاشق پيشهء مرد\r\nچرا چشمان پرنور تو بستند * چراغ علم و ايمان را شكستند\r\nچرا اشك يتيمان را نديدند * بهشتى صورتت را چون خريدند\r\nچرا روح ترا تا عرش بردند * مگر عشاقت اند فرش مردند\r\nدلت درياچه‌اى از درد و غم بود * سر « ايّوب » از صبر تو خم بود\r\nتو رفتى « موسوى » ما پشت نيليم * تو خفتى « عيسوى » ما بىسبيليم\r\nغروب بىتو گشتن من بميرم * به هجرانت نشستن من بميرم\r\nچرا جان شقايقها سفر كرد * بدون ما از اين دنيا گذر كرد\r\nكجا شد پير سرشار از طراوت * كجا شد پير قرآن و تلاوت \r\n\r\n","description":"","footnote":"","page_name":" 223 ","page_number":223},
  {"content":"\r\n\r\n دريغ از آن مناجات شبانه * خموش است آن نواى عاشقانه\r\nكجا شد پيرخوب‌آسمانى * امين اللّه ما گلپايگانى\r\nشبى كه روح ما از غم جدا شد * بسوى بىنهايت تا خدا شد\r\nشبى كه « موسى » ام تا طور مىرفت * پدر با هاله‌اى از نور مىرفت\r\nگل غربت درونم باز مىشد * تلاطم در جهان آغاز مىشد\r\nهلا اى عرشيان قبّهء نور * نگهبانى كنيد از « سرّ مستور »\r\nالا كرّبيان آگاه باشيد * پذيراى حبيب اللّه باشيد\r\nعزيز ما صبورى پيشه‌اش بود * بلند اى فلك انديشه‌اش بود\r\nعزيز مصر ما در چاه هرگز * خسوف اندر رخ اين ماه هرگز \r\n\r\n","description":"","footnote":"","page_name":" 224 ","page_number":224},
  {"content":"\r\n\r\n\r\nآثار منتشر شده نويسنده\r\n1 - العترة و القرآن عربى\r\n2 - الدرّ المنضود [ تقريرات دروس حضرت آية اللّه العظمى الگلپايگانى « قدّس سرّه » 
  ] ( جلد 1 و 2 ) عربى\r\n3 - نتائج الافكار [ تقريرات دروس حضرت آية اللّه العظمى الگلپايگانى « قدّس سرّه » 
  ] عربى\r\n4 - الصيام و شهر رمضان المبارك عربى\r\n5 - مقتطفات بقية السلف عربى\r\n6 - صورة موجزة عن حياة المرجع الدّيني الأعلى للشيعة في العالم عربى\r\n7 - حياة آية اللّه آية اللهي عربى\r\n8 - سيماى پرهيزگاران فارسى\r\n9 - آئين روزه‌دارى فارسى\r\n10 - رازهاى آسمانى [ تفسير سورهء حديد 
  ] فارسى\r\n\r\n","description":"","footnote":"","page_name":" 225 ","page_number":225},
  {"content":"\r\n\r\n11 - نظام اخلاقى اسلام [ تفسير سورهء حجرات 
  ] فارسى\r\n12 - تجلّى انسان در قرآن [ تفسير سورهء انسان 
  ] فارسى\r\n13 - نمونه‌هايى از تأثير و نفوذ قرآن فارسى\r\n14 - شناخت قرآن از رهگذر قرآن فارسى\r\n15 - جاذبهء قرآن فارسى\r\n16 - سيماى قرآن در نهج البلاغه فارسى\r\n17 - مبارزهء طاغوتيان با قرآن فارسى\r\n18 - مسألهء حبوه ، تجلّىگاه امتياز شيخ مفيد « ر ه » فارسى\r\n19 - شهيد ربذه ابوذر غفارى فارسى\r\n20 - هشدارى از اميرمؤمنان به فرماندار بصره فارسى\r\n21 - خطّ سرخ شهادت فارسى\r\n22 - عنايات مهدى موعود « عج » فارسى\r\n23 - سيماى عباد الرّحمن در قرآن فارسى\r\n24 - سروش رحمت [ تحليلى از خطبهء شعبانيهء پيامبر اكرم « ص » 
  ] فارسى\r\n25 - چهره‌هاى محبوب در قرآن فارسى\r\n26 - پيام رمضان فارسى\r\n27 - آية اللّه مؤسّس فارسى\r\n28 - خورشيد آسمان فقاهت و مرجعيّت فارسى\r\n\r\n","description":"","footnote":"","page_name":" 226 ","page_number":226},
  {"content":"\r\n . \r\n","description":"","footnote":"","page_name":" 227 ","page_number":227},
  {"content":"\r\n . \r\n","description":"","footnote":"","page_name":" 228 ","page_number":228},
  {"content":"\r\n . \r\n","description":"","footnote":"","page_name":" 229 ","page_number":229},
  {"content":"\r\n . \r\n","description":"","footnote":"","page_name":" 230 ","page_number":230},
  {"content":"\r\n\r\nتصاوير\r\n\r\n","description":"","footnote":"","page_name":" 231 ","page_number":231},
  {"content":"\r\n . \r\n","description":"","footnote":"","page_name":" 232 ","page_number":232},
  {"content":"\r\n . \r\n","description":"","footnote":"","page_name":" 233 ","page_number":233},
  {"content":"\r\n . \r\n","description":"","footnote":"","page_name":" 234 ","page_number":234},
  {"content":"\r\n . \r\n","description":"","footnote":"","page_name":" 235 ","page_number":235},
  {"content":"\r\n . \r\n","description":"","footnote":"","page_name":" 236 ","page_number":236},
  {"content":"\r\n . \r\n","description":"","footnote":"","page_name":" 237 ","page_number":237},
  {"content":"\r\n . \r\n","description":"","footnote":"","page_name":" 238 ","page_number":238},
  {"content":"\r\n . \r\n","description":"","footnote":"","page_name":" 239 ","page_number":239},
  {"content":"\r\n . \r\n","description":"","footnote":"","page_name":" 240 ","page_number":240},
  {"content":"\r\n . \r\n","description":"","footnote":"","page_name":" 241 ","page_number":241},
  {"content":"\r\n . \r\n","description":"","footnote":"","page_name":" 242 ","page_number":242},
  {"content":"\r\n . \r\n","description":"","footnote":"","page_name":" 243 ","page_number":243},
  {"content":"\r\n . \r\n","description":"","footnote":"","page_name":" 244 ","page_number":244},
  {"content":"\r\n . \r\n","description":"","footnote":"","page_name":" 245 ","page_number":245},
  {"content":"\r\n . \r\n","description":"","footnote":"","page_name":" 246 ","page_number":246},
  {"content":"\r\n . \r\n","description":"","footnote":"","page_name":" 247 ","page_number":247},
  {"content":"\r\n . \r\n\r\n","description":"","footnote":"","page_name":" 248 ","page_number":248}
  ]