[
  {"content":"\r\n\r\nبسم الله الرحمن الرحيم\r\n\r\n","description":"","footnote":"","page_name":" 1 ","page_number":1},
  {"content":"\r\n . \r\n","description":"","footnote":"","page_name":" 2 ","page_number":2},
  {"content":"\r\n\r\nفرهنگ فقه\r\nمطابق مذهب اهل بيت عليهم السلام\r\nزير نظر\r\nآية الله سيد محمود هاشمى شاهرودى\r\nمؤسسة دائرة المعارف فقه اسلامى\r\nبر مذهب اهل بيت عليهم السلام\r\n\r\n","description":"","footnote":"","page_name":" 3 ","page_number":3},
  {"content":"\r\n\r\nفرهنگ فقه مطابق مذهب اهل بيت عليهم السلام / تحقيق و تأليف مؤسسه دائرة المعارف فقه اسلامى . قم : مؤسسه دائرة المعارف فقه اسلامى ، 1382 .\r\nج .\r\n( دوره ) : ISBN : 964 - 90663 - 6 - 5\r\n( ج . 3 ) : ISBN : 978 - 964 - 2730 - 52 - 0\r\nفهرستنويسى بر اساس اطلاعات فيپا .\r\nچاپ اول : 1387 .\r\nكتابنامه .\r\nنمايه .\r\nمندرجات : ج . 3 . جائز - ذى المعارج . -\r\n1 . فقه - - اصطلاحها و تعبيرها . 2 . فقه جعفرى - - واژه نامه ها . الف . مؤسسه دائرة المعارف فقه اسلامى . ب . عنوان .\r\n4 ف / 181 BP\r\n34203 / 297\r\nكتابخانه ملى ايران 6735 - 83 م\r\nفرهنگ فقه مطابق مذهب اهل بيت عليهم السلام\r\nتحقيق و تأليف : مؤسسهء دائرة المعارف فقه اسلامى\r\nناشر : مؤسسهء دائرة المعارف فقه اسلامى\r\nچاپ اول : بهار 1387\r\nچاپخانه : محمد\r\nشمارگان : 3000\r\nشابك جلد سوم : 0 - 52 - 2730 - 964 - 978 ISBN :\r\nشابك دوره : 5 - 6 - 90663 - 964 ISBN :\r\nكليه حقوق متعلق به مؤسسه دائرة المعارف فقه اسلامى بر مذهب اهل بيت عليهم السلام مى باشد .\r\nآدرس : قم ، خيابان انقلاب ، بعد از گلزار شهدا ، صندوق پستى : 3796 - 37185 ، تلفن : 7739999\r\nWeb site : http : / / www . islamicfeqh . com\r\nE - mail : feqh @ islamicfeqh\r\n\r\n","description":"","footnote":"","page_name":" 4 ","page_number":4},
  {"content":"\r\n\r\n\r\nجلد سوم\r\nجائر - ذى المعارج\r\n\r\n","description":"","footnote":"","page_name":" 5 ","page_number":5},
  {"content":"\r\n . \r\n","description":"","footnote":"","page_name":" 6 ","page_number":6},
  {"content":"\r\n . \r\n","description":"","footnote":"","page_name":" 7 ","page_number":7},
  {"content":"\r\n . \r\n","description":"","footnote":"","page_name":" 8 ","page_number":8},
  {"content":"\r\n . \r\n","description":"","footnote":"","page_name":" 9 ","page_number":9},
  {"content":"\r\n . \r\n","description":"","footnote":"","page_name":" 10 ","page_number":10},
  {"content":"\r\n . \r\n","description":"","footnote":"","page_name":" 11 ","page_number":11},
  {"content":"\r\n . \r\n","description":"","footnote":"","page_name":" 12 ","page_number":12},
  {"content":"\r\n . \r\n","description":"","footnote":"","page_name":" 13 ","page_number":13},
  {"content":"\r\n . \r\n","description":"","footnote":"","page_name":" 14 ","page_number":14},
  {"content":"\r\n . \r\n","description":"","footnote":"","page_name":" 15 ","page_number":15},
  {"content":"\r\n . \r\n","description":"","footnote":"","page_name":" 16 ","page_number":16},
  {"content":"\r\n . \r\n","description":"","footnote":"","page_name":" 17 ","page_number":17},
  {"content":"\r\n . \r\n","description":"","footnote":"","page_name":" 18 ","page_number":18},
  {"content":"\r\n . \r\n","description":"","footnote":"","page_name":" 19 ","page_number":19},
  {"content":"\r\n . \r\n","description":"","footnote":"","page_name":" 20 ","page_number":20},
  {"content":"\r\n . \r\n","description":"","footnote":"","page_name":" 21 ","page_number":21},
  {"content":"\r\n . \r\n","description":"","footnote":"","page_name":" 22 ","page_number":22},
  {"content":"\r\n . \r\n","description":"","footnote":"","page_name":" 23 ","page_number":23},
  {"content":"\r\n . \r\n","description":"","footnote":"","page_name":" 24 ","page_number":24},
  {"content":"\r\n . \r\n","description":"","footnote":"","page_name":" 25 ","page_number":25},
  {"content":"\r\n . \r\n","description":"","footnote":"","page_name":" 26 ","page_number":26},
  {"content":"\r\n . \r\n","description":"","footnote":"","page_name":" 27 ","page_number":27},
  {"content":"\r\n . \r\n","description":"","footnote":"","page_name":" 28 ","page_number":28},
  {"content":"\r\n . \r\n","description":"","footnote":"","page_name":" 29 ","page_number":29},
  {"content":"\r\n . \r\n","description":"","footnote":"","page_name":" 30 ","page_number":30},
  {"content":"\r\n . \r\n","description":"","footnote":"","page_name":" 31 ","page_number":31},
  {"content":"\r\n . \r\n","description":"","footnote":"","page_name":" 32 ","page_number":32},
  {"content":"\r\n\r\n\r\nجائر\r\n- - ) سلطان جائر\r\n\r\nجائفه\r\nجائفه : جراحت ناشى از نفوذ آلت جرح به درون بدن .\r\nجائفه جراحتى است كه آلت جرح به بخشهاى ميان تهى بدن ، مانند شكم ، پهلو ، سينه و گودى گلو نفوذ كند . جائفه در سر با سرايت جراحت به درون مغز تحقق مىيابد كه از آن به « دامغه » تعبير مىگردد و زنده بودن شخص در اين صورت بعيد مىنمايد « 1 » ( - - ) دامغه ) . در تحقق جائفه - بنابه تصريح برخى - صرف نفوذ به درون ، هرچند با آلتى همچون سوزنِ بلند كفايت مىكند . « 2 » از اين عنوان در باب قصاص و ديات سخن گفته‌اند .\r\nقصاص : در جائفه - از آن جهت كه ممكن است در مقام قصاص جنايت بيشترى بر جانى وارد گردد - قصاص ثابت نيست . « 3 »\r\nديات : ديهء جائفه يك سوم ديهء كامل است . « 4 » اگر آلت جرح از يك طرف بدن داخل و از طرف ديگر خارج شود ، مثلًا از سمت سينه داخل و از پشت بيرون رود آيا دو جائفه به شمار مىرود و دو ديه دارد يا يكى و يك ديه ؟ مسئله اختلافى است . « 5 » برخى در اين فرض قائل به 433 دينار و يك سوم دينار ديه شده‌اند . « 6 »\r\nاگر كسى ابتدا بر عضوى از اعضاى ديگرى آسيبى وارد كند و سپس بر محلّ آسيب ديده ، جراحت جائفه وارد سازد ، دو ديه بر عهده‌اش ثابت مىگردد : ديهء جراحت و ديهء جائفه . « 7 »\r\nاگر كسى بر محلّ جائفه‌اى كه ديگرى وارد ساخته ، آلت جرحى وارد كند ، در صورت عدم گسترش جراحت ، ديه‌اى بر او نيست و تنها تعزير مىشود و در صورت گسترش از عمق و سطح ، به گونه‌اى كه جائفهء جديد بر آن صدق\r\n\r\n\r\n","description":"","footnote":"\r\n( 1 ) مفتاح الكرامة 21 / 381 ؛ مبانى تكملة المنهاج 2 / 387 - 388 ؛ جامع المدارك 6 / 267 - 268\r\n( 2 ) مفتاح‌الكرامة 21 / 381 ؛ جواهرالكلام 43 / 338 ؛ مهذّب الاحكام 29 / 293 .\r\n( 3 ) مفتاح الكرامة 21 / 382 ؛ جواهر الكلام 42 / 354 - 355 .\r\n( 4 ) جواهر الكلام 43 / 338 - 339 .\r\n( 5 ) 343 - 344 .\r\n( 6 ) مبانى تكملة المنهاج 2 / 390 .\r\n( 7 ) جواهر الكلام 43 / 341 ؛ مبانى تكملة المنهاج 2 / 389\r\n","page_name":" 33 ","page_number":33},
  {"content":"\r\n\r\nكند ، بنابر تصريح برخى ، جائفهء ديگرى محسوب مىگردد و ديهء مستقل دارد و اگر گسترش تنها در سطح يا عمق باشد ، جانى دوم بايد ارش ( - - ) ارش ) بپردازد . « 8 »\r\n( - - ) جراحت )\r\n\r\nجاثيه ؛ سوره\r\nجاثيه ؛ سوره : چهل و پنجمين سورهء قرآن كريم .\r\nسورهء جاثيه از حواميم ( - - ) حواميم ) است و از آن در باب صلات سخن رفته است .\r\nبر قرائت سورهء جاثيه تأكيد شده و در حديثى از امام صادق عليه السّلام آمده است : « هر كس سورهء جاثيه را تلاوت كند ، پاداشش اين است كه آتش را نمىبيند و صدا و نعرهء دوزخ را نمىشنود و با پيامبر اسلام صلّى اللَّه عليه و آله محشور مىگردد » . « 1 »\r\n\r\nجاحد\r\nجاحِد : منكر ( - - ) دعوا ) .\r\n\r\nجاحظه\r\nجاحِظه : چشمى كه حدقه‌هايش بيرون زده است .\r\nعنوان فوق به مناسبت در باب ديات به كار رفته است .\r\nدر از بين بردن يك چشم نصف ديه و در هر دو ، ديهء كامل ثابت است . در حكم ياد شده تفاوتى بين چشم سالم و جاحظه نيست . « 1 »\r\n\r\nجادو\r\n- - ) سحر\r\n\r\nجاده\r\n- - ) راه\r\n\r\n\r\n","description":"","footnote":"\r\n( 8 ) جواهر الكلام 43 / 341 ؛ تحريرالوسيلة 2 / 595 ؛ مبانى تكملة المنهاج 2 / 389 ؛ مهذّب الاحكام 29 / 297 .\r\n1 كشف الغطاء 3 / 473 ؛ وسائل الشيعة 6 / 255 .\r\n1 جواهر الكلام 43 / 181 ؛ مبانى تكملة المنهاج 2 / 272 .\r\n","page_name":" 34 ","page_number":34},
  {"content":"\r\n\r\n\r\nجارح\r\nجارِح : مجروح كننده ( - - ) جراحت ) / گواهى دهنده بر فسق شاهد يا خبر دهنده از صفتى در راوى كه موجب سلب وثوق از روايات وى مىشود ( - - ) جرح ) / حيوان شكارى ( - - ) جوارح ) ( - - ) آلات صيد ) .\r\n\r\nجاروديّه\r\nجاروديّه : از فرقه‌هاى زيدى .\r\nجاروديه منسوب به زياد بن منذر عبدى با كنيهء ابى الجارود ، از انشعابهاى فرقهء زيدى ( - - ) زيديه ) به شمار مىروند . آنان امير مؤمنان عليه السّلام را خليفهء بلافصل پيامبر صلّى اللَّه عليه و آله مىدانند و معتقدند رسول خدا صلّى اللَّه عليه و آله حضرت على عليه السّلام را با اوصاف به مردم معرفى كرد ؛ ليكن مردم با رويگردانى از امامت آن حضرت گمراه و كافر شدند . و نيز به امامت امام حسن و امام حسين عليهما السّلام پس از امامت حضرت على عليه السّلام اعتقاد دارند ؛ ليكن مىگويند : پس از امام حسين عليه السّلام ، امامت به صورت شورايى در ميان فرزندان امام حسن و امام حسين عليهما السّلام و هركس از آنان كه عالم و فاضل باشد و قيام كند جريان دارد . « 1 »\r\nعنوان ياد شده به مناسبت در باب وقف به كار رفته است .\r\nجاروديه از فرقه‌هاى شيعه - به معناى عام آن - به شمار مىروند ، از اين رو ، اگر مالى بر شيعه - بدون تقييد به امامى بودن يا فرقه‌اى ديگر - وقف گردد و قرينه و شاهدى نيز موجب انصراف آن به فرقه‌اى خاص نگردد ، شامل جاروديه نيز مىشود ؛ ليكن شامل برخى فرقه‌هاى ديگر زيدى همچون بتريّه ( - - ) بتريّه ) كه قائل به خلافت بلافصل حضرت على عليه السّلام نيستند ، نمىشود . « 2 »\r\nجاروديه و ديگر فرقه‌هاى شيعهء غير دوازده امامى در صورتى كه ناصبى ( - - ) ناصبى ) نباشند ، بنابر قول مشهور محكوم به اسلام مىباشند و احكام مخالف بر آنان جارى است « 3 » ( - - ) مخالف ) .\r\n\r\n\r\n","description":"","footnote":"\r\n( 1 ) بحوث فى الملل والنحل 7 / 453 ؛ كتاب الملل والنحل 1 / 140 - 141 .\r\n( 2 ) المقنعة / 654 ؛ جواهر الكلام 28 / 40 - 41 .\r\n( 3 ) التنقيح ( الطهارة ) 2 / 83 - 87 .\r\n","page_name":" 35 ","page_number":35},
  {"content":"\r\n\r\n\r\nجارو كردن\r\nجارو كردن : تميز كردن سطح جايى به وسيلهء جارو .\r\nعنوان فوق در باب صلات آمده است .\r\nجارو كردن مسجد ، بويژه در روز پنج شنبه و شب جمعه مستحب است و ثواب زيادى دارد . « 1 » چنان كه جارو كردن منزل و جلو در خانه مستحب است و سبب فزونى روزى و زوال فقر از ساكنان خانه مىگردد . « 2 »\r\n\r\nجاريه\r\nجاريه : كنيز ( - - ) كنيز ) / دختر بچه ( - - ) دختر ) .\r\n( - - ) كودك )\r\n\r\nجاسوسى\r\nجاسوسى : خبر چينى براى دشمن .\r\nجاسوسى عبارت است از گردآورى و گزارش مخفيانهء اخبار و اطلاعات سرّى كسى يا مؤسسه‌اى و يا كشورى به طرف مقابل يا افراد و يا كشور ذى نفع . از احكام آن در باب جهاد سخن گفته‌اند .\r\nجاسوسى مسلمانى عليه مسلمانان ، حرام و موجب ثبوت تعزير ( - - ) تعزير ) است ؛ هر چند امام عليه السّلام مىتواند او را عفو كند . « 1 »\r\nجايز نيست فرمانده لشكر ، كسى را كه عليه مسلمانان جاسوسى مىكند يا جاسوسى را پناه مىدهد ، همراه خود به جنگ ببرد و اگر چنين فردى در جنگ شركت كند ، از غنايم سهمى نمىبرد . « 2 »\r\nجاسوسى كردن عليه كفّار ، به نفع مسلمانان جايز است و بنابر تصريح برخى ، جاسوس از غنايم نيز سهم مىبرد . « 3 »\r\nامان دادن ( - - ) امان ) به جاسوس دشمن باطل است . « 4 »\r\nپناه دادن كافر ذمّى ( - - ) اهل ذمّه ) جاسوس مشركان را ، در صورتى كه خوددارى از آن در عقد ذمّه شرط شده باشد ، موجب بطلان عقد مىشود و در صورت عدم اشتراط ، قرارداد باطل نمىشود ، ليكن ذمّى تعزير مىگردد . « 5 » برخى ، پناه دادن جاسوس را مطلقا\r\n\r\n\r\n","description":"","footnote":"\r\n( 1 ) جواهر الكلام 14 / 87 .\r\n( 2 ) كشف الغطاء 3 / 95 ؛ وسائل الشيعة 5 / 317 ؛ مهذّب الاحكام 5 / 486 .\r\n1 المبسوط 2 / 15 ؛ جواهر الفقه / 51 ؛ قواعد الاحكام 1 / 505 .\r\n2 جامع المقاصد 3 / 388 - 389 ؛ تحرير الاحكام 2 / 139 .\r\n3 جواهر الكلام 21 / 201 .\r\n4 100 .\r\n5 قواعد الاحكام 1 / 481 - 482 ؛ جواهر الكلام 21 / 268 .\r\n","page_name":" 36 ","page_number":36},
  {"content":"\r\n\r\nموجب بطلان عقد دانسته‌اند ؛ هرچند ترك آن در عقد شرط نشده باشد . « 6 »\r\n\r\nجاعِل\r\n- - ) جُعاله\r\n\r\nجامد\r\nجامد : مقابل مايع .\r\nدر بابهاى طهارت ، صوم و اطعمه و اشربه از احكام آن سخن رفته است .\r\nهر مست كننده‌اى حرام است ؛ خواه جامد باشد يا مايع ( - - ) مايع ) ؛ ليكن نجاست آن مشروط به اين است كه در اصل مايع باشد . بنابر اين حشيشِ مست كننده نجس نيست « 1 » ( - - ) مسكر ) .\r\nاگر جسم جامد با نجسِ مرطوب ملاقات كند ، تنها موضع ملاقات نجس مىشود . « 2 »\r\nاگر چيزى نجس ، همچون خون در مثل آبگوشت بريزد و بجوشد ، مصرف موادّ جامد آن ، مانند گوشت و حبوبات ، پس از تطهير ، جايز است . « 3 »\r\nآيا اماله ( - - ) اماله ) با اشياى جامد ، مانند شياف در حال روزه جايز است ؟ و در صورت جواز آيا موجب بطلان روزه مىشود ؟ و در فرض بطلان آيا موجب كفّاره خواهد شد ؟ مسئله محلّ اختلاف است . « 4 » بسيارى آن را مكروه دانسته‌اند . « 5 » .\r\n\r\nجامع\r\nجامع : كتاب روايى ، مشتمل بر ابواب يا موضوعات مختلف .\r\nجامع - كه « جمع » و « جوامع » نيز گفته مىشود - بر كتاب حديثىاى اطلاق مىگردد كه در آن ، رواياتى در موضوعات گوناگون فقهى و غير فقهى به ترتيبى خاص گردآورى شده باشد .\r\n\r\n\r\n","description":"","footnote":"\r\n( 6 ) الدروس الشرعية 2 / 34 ؛ الروضة البهية 2 / 388 - 389 .\r\n1 جواهر الكلام 6 / 10 ؛ تحرير الوسيلة 1 / 118 ؛ منهاج الصالحين ( خويى ) 2 / 347 .\r\n2 العروة الوثقى 1 / 162 .\r\n3 جواهرالكلام 36 / 383 .\r\n4 الحدائق الناضرة 13 / 143 - 144 ؛ التنقيح الرائع 1 / 360 - 361 ؛ تكميل مشارق الشموس / 343 - 344\r\n5 جامع الخلاف و الوفاق / 165 ؛ جامع المدارك 2 / 160 ؛ جامع المقاصد 3 / 69 ؛ العروة الوثقى 3 / 588 .\r\n","page_name":" 37 ","page_number":37},
  {"content":"\r\n\r\nبرخى كتابهاى جوامع حديث عنوان « جامع » دارند و برخى ديگر هرچند عنوان « جامع » ندارند ، ليكن محتواى آنها همان محتواى كتابهاى « جامع » است .\r\nبرخى كتابهاى جوامع حديث ، نوشته شده در قرنهاى دوم و سوم هجرى قمرى عبارتند از :\r\n1 . « الجامع فى الاحاديث » نوشتهء احمد بن محمد بن ابى نصر بزنطى .\r\n2 . « الجامع فى الحديث » تأليف ابوطاهر وراق حضرمى .\r\n3 . « الجامع فى ابواب الفقه » نوشتهء ابوالحسن ، على بن ابى حمزهء بطائنى .\r\n4 . « الجامع فى الحلال و الحرام » و يا « جامع الشرائع » تأليف ظريف بن ناصح كوفى .\r\n5 . « الجامع الكبير فى الفقه » يا « جامع الآثار » اثر يونس بن عبدالرحمان .\r\n6 . « الجامع فى الفقه » تأليف محمد بن على بن محبوب .\r\n7 و 8 . « الجامع الكبير فى الفقه » و « الجامع الصغير فى الفقه » نوشتهء ابراهيم بن محمد ثقفى .\r\nمحدودهء قرن چهارم تا ششم هجرى قمرى بستر پيدايى و عرضهء مهم‌ترين جوامع حديثى شيعه است . شاخص‌ترين اين جوامع عبارتند از :\r\n1 . « الكافى » شامل اصول و فروع ، تأليف ابو جعفر ، محمد بن يعقوب كلينى ( م 329 ه . ق ) .\r\n2 . « من لا يحضره الفقيه » تأليف محمد بن على بن بابويه قمى ، معروف به شيخ صدوق ( م 381 ه . ق ) .\r\n3 و 4 . « الاستبصار فيما اختلف من الاخبار » و « تهذيب الاحكام » تأليف ابوجعفر محمد بن حسن ، معروف به شيخ طوسى ( م 460 ه . ق ) .\r\nاز قرن هفتم تا سيزدهم ، بويژه در قرنهاى يازدهم و دوازدهم هجرى قمرى با استفاده از جوامع حديثى پيش گفته ، جوامع مفصل و گسترده‌ترى با ويژگيهاى خاص خود پديد آمد ، از جمله :\r\n1 . « الوافى » تأليف مولا محسن فيض كاشانى ( م 1091 ه . ق ) كه جامع كتب اربعه است با حذف مكررات و توضيح و تبيين مشكلات موجود در آنها .\r\n\r\n","description":"","footnote":"","page_name":" 38 ","page_number":38},
  {"content":"\r\n\r\n2 . « تفصيل وسائل الشيعة الى تحصيل مسائل الشريعة » معروف به « وسائل الشيعة » تأليف محمد بن حسن حرّ عاملى ( م 1104 ه . ق ) كه دربردارندهء احاديث فقهى موجود در كتب اربعه و افزون بر هفتاد كتاب حديثى ديگر است و از جهت اشتمال بر عمدهء احاديث فقهى شيعه ، از جوامع بى نظير اين دوره به شمار مىرود .\r\n3 . « بحار الانوار الجامعة لدرر اخبار الائمّة الاطهار » تأليف محمدباقر مجلسى ( م 1110 ه . ق ) كه مفصل‌ترين جامع حديثى شيعه در موضوعات مختلف تاريخى ، فقهى ، اخلاقى و اعتقادى است .\r\n4 . « مستدرك الوسائل و مستنبط المسائل » نگاشتهء ميرزا حسين نورى ( م 1320 ه . ق ) - چنان كه از نامش پيدا است - احاديث بر جاى مانده از وسائل الشيعة را گردآورى كرده است .\r\n5 . « عوالم العلوم والمعارف والاحوال فى الآيات و الاخبار و الاقوال » تأليف عبداللَّه بن نوراللَّه بحرانى ( م 1130 ه . ق ) از شاگردان محمد باقر مجلسى .\r\n6 . « جامع احاديث الشيعة فى احكام الشريعة » كه زير نظر آيت اللَّه سيد حسين طباطبايى بروجردى ( م 1380 ه . ق ) و همكارى جمعى از شاگردان ايشان بويژه شيخ اسماعيل معزى ملايرى فراهم آمده است . اين كتاب ، آخرين و مفصل‌ترين جامع حديثى فقه شيعه است كه متضمن احاديث وسائل الشيعة و مستدرك الوسائل مىباشد . علاوه بر آن ، آيات مربوط به احكام و آن تعداد از روايات فقهى كه از دو كتاب ياد شده جا افتاده ، در اين جامع ارزشمند تدارك شده است .\r\nاستخراج احاديث از منابع مرجع و كهن و نيز ساماندهى و باب بندى جديد احاديث از ويژگيهاى اين مجموعهء ارزشمند است . « 1 »\r\n\r\nجامع كوفه\r\n- - ) مسجد كوفه\r\n\r\nجامع ؛ مسجد\r\n- - ) مسجد جامع\r\n\r\nجامه\r\n- - ) لباس\r\n\r\n\r\n","description":"","footnote":"\r\n( 1 ) مصادر الفقه الاسلامى و منابعه / 358 و 360 - 368 ؛ تاريخ الفقه الاسلامى و ادواره / 413 ؛ دانشنامهء جهان اسلام 9 / 345 .\r\n","page_name":" 39 ","page_number":39},
  {"content":"\r\n\r\n\r\nجان\r\nجان : نَفْس ( روح ) هر موجود جاندار .\r\nبه روحى كه در كالبد جاندار دميده شده و موجب زنده ماندن او است ، جان گويند و از آن در بابهايى نظير حج ، جهاد ، اطعمه و اشربه ، حدود و قصاص سخن گفته‌اند .\r\nحيات جسم آدمى بسته به جان او است . حفظ جان واجب و در معرض نابودى قرار دادن آن حرام مىباشد ؛ بلكه به جهت اهميت ويژهء آن ، ترك واجب يا فعل حرام در راستاى حفظ جان ، جايز ، بلكه واجب است ؛ بدين جهت ، خوردن مردار در صورت توقّف حفظ جان بر آن واجب است « 1 » ( - - ) اضطرار ) ؛ چنان كه تقيّه هنگام ترس بر جان واجب مىشود « 2 » ( - - ) تقيّه ) .\r\nاز شرايط وجوب حج ، تحقق استطاعت سَرْبى ، يعنى برخوردار بودن راه و مقصد از امنيّت لازم و عدم احساس خطر بر جان است « 3 » ( - - ) استطاعت ) .\r\nدفاع در برابر مهاجمى كه قصد جان آدمى كرده ، جايز ، بلكه با توقّف حفظ جان بر آن ، واجب است و در صورت عدم توانايى بر دفاع ، فرار واجب خواهد بود . « 4 » همچنين دفاع از جان مسلمان در برابر تجاوزگر ، در صورت توانايى بر آن و ايمن بودن بر جان خويش واجب است . « 5 » برخى در وجوب آن اشكال كرده‌اند « 6 » ( - - ) دفاع ) .\r\nجان مسلمان و آن كه در حكم مسلمان است ، مانند كودكان مسلمانان و نيز جان كافر در صورت گردن نهادن به شرايط ذمّه ( - - ) اهل ذمّه ) يا امان دادن به وى از سوى مسلمانى ( - - ) امان ) و يا قرارداد آتش بس ( - - ) آتش بس ) ، محترم و تعرّض به آن حرام است ( - - ) احترام ) .\r\nچنانچه قصاص كردن عضوى سبب شود قصاص شونده در معرض هلاكت قرار گيرد ، قصاص ، ساقط و ديه يا ارش ( - - ) ارش ) جايگزين آن مىشود . سقوط قصاص در مثل مأمومه ( - - ) آمّه ) و جايگزين شدن ديه يا ارش به جاى آن در همين راستا است . « 7 »\r\n\r\n\r\n","description":"","footnote":"\r\n( 1 ) جواهر الكلام 36 / 426 .\r\n( 2 ) القواعد الفقهية ( مكارم ) 1 / 411 - 414 .\r\n( 3 ) العروةالوثقى 4 / 416\r\n( 4 ) جواهر الكلام 41 / 652 - 655 .\r\n( 5 ) 21 / 16\r\n( 6 ) 41 / 650 - 651 .\r\n( 7 ) 42 / 354 - 355 .\r\n","page_name":" 40 ","page_number":40},
  {"content":"\r\n\r\n\r\nجان دادن\r\n- - ) احتضار\r\n\r\nجاندار\r\nجاندار : داراى روح .\r\nاز آن در بابهاى صلات ، تجارت و ديات سخن گفته‌اند .\r\nصلات : نمازگزاردن در مقابل تصوير جاندار بنابر مشهور مكروه است . « 1 »\r\nتجارت : ساختن مجسّمهء جاندار - اعم از انسان و حيوان - حرام و دريافت مزد براى ساختن آن باطل است ( - - ) مجسمه ) . در حرمت نقاشى جانداران اختلاف است « 2 » ( - - ) تصوير ) .\r\nديات : بنابر تصريح برخى ، اگر كشتى در شُرُف غرق شدن باشد و با سبك شدن آن اميد نجات برود ، واجب است براى حفظ جانداران ابتدا غير جانداران به دريا افكنده شوند . در مرحلهء بعد در صورت توقّف حفظ جان انسانها بر انداختن حيوانات ، حيوانات به دريا افكنده مىشوند . « 3 »\r\n( - - ) روح )\r\n\r\nجانور\r\n- - ) حيوان\r\n\r\nجانى\r\n- - ) جنايت\r\n\r\nجاه\r\nجاه : مقام و منزلت اجتماعى .\r\nعنوان ياد شده به مناسبت در باب نكاح و صدقات به كار رفته است .\r\nدر خصوص زوجهء صاحب جاه كه متعارف براى وى داشتن خدمتكار است ، خادم جزو نفقهء او به شمار مىرود كه زوج بايد آن را فراهم كند « 1 » ( - - ) نفقه ) .\r\nبذل جاه براى كسى كه مىتواند به سبب آن گرهى از كار مؤمنى بگشايد و حاجت او را برآورد مستحب است . « 2 »\r\n( - - ) اشراف )\r\n\r\nجاهل\r\n- - ) جهل\r\n\r\nجاهل قاصر\r\nجاهل قاصر : جاهل معذور ( - - ) جهل ) .\r\n\r\n\r\n","description":"","footnote":"\r\n( 1 ) جواهر الكلام 8 / 383 .\r\n( 2 ) 22 / 41 - 42 ؛ كتاب المكاسب 1 / 183 - 188 ؛ فقه الصادق 14 / 218 .\r\n( 3 ) مسالك الافهام 15 / 383 .\r\n1 جواهر الكلام 31 / 332 .\r\n1 28 / 133 ؛ الدروس الشرعية 1 / 255 .\r\n","page_name":" 41 ","page_number":41},
  {"content":"\r\n\r\n\r\nجاهل مقصّر\r\nجاهل مُقَصِّر : جاهل غير معذور ( - - ) جهل ) .\r\n\r\nجاهليت\r\nجاهليّت : روزگار عرب پيش از اسلام .\r\nعنوان جاهليّت به مقطعى از تاريخ عرب ( حدود دو قرن ) پيش از ظهور اسلام و بعثت پيامبر صلّى اللَّه عليه و آله - كه بت پرستى و نيز جهل و خرافه گرايى از شاخصه‌هاى بارز آن به شمار مىرود - اطلاق مىگردد و از آن به مناسبت در برخى ابواب فقه سخن رفته است .\r\nقرآن كريم چهار بار واژهء جاهليّت را با نگرش منفى به كار برده و از آن با گمان جاهلى ، « 1 » حكم جاهلى ، « 2 » خود نمايى جاهلى « 3 » و حميّت و عصبيّت جاهلى « 4 » تعبير كرده است . علاوه بر آن ، به برخى سنن و رسوم جاهلى اشاره و امّت اسلامى را از آنها بر حذر داشته است ، از جمله :\r\nجابه جا كردن ماه‌هاى حرام « 5 » ( - - ) نَسىء ) ، ربا خوارى ، « 6 » قمار بازى ، شراب خوارى ، استقسام به ازلام « 7 » ( - - ) ازلام ) ، مقدّس دانستن بعضى حيوانات يا وقف آنها از قبيل بَحيره ( - - ) بحيره ) ، وَصيله ( - - ) وصيله ) و حام « 8 » ( - - ) حام ) ، ظِهار به گونه‌اى كه حرمت ابدى درپى داشته باشد ، « 9 » محروم كردن زنان از ارث ، « 10 » كشتن فرزندان از بيم فقر ، « 11 » زنده به گور كردن دختران « 12 » و فرزند خوانده را بسان فرزند واقعى دانستن . « 13 »\r\nدر روايات نيز به برخى اعمال جاهلى اشاره و از آنها نهى شده است ، از جمله :\r\nغذا خوردن نزد صاحبان مصيبت و عزا ، « 14 » بيع حصاة ( - - ) بيع حصاة ) ، بيع ملامسه ( - - ) بيع ملامسه ) بيع منابذه « 15 » ( - - ) بيع منابذه ) و نكاح شغار « 16 » ( - - ) شغار ) .\r\n\r\nجايز\r\n- - ) جواز\r\n\r\n\r\n","description":"","footnote":"\r\n( 1 ) آل عمران / 154 .\r\n( 2 ) مائده / 50 .\r\n( 3 ) احزاب / 33 .\r\n( 4 ) فتح / 26 .\r\n( 5 ) توبه / 37 ؛ منتهى المطلب 9 / 12 .\r\n( 6 ) بقره / 275 ؛ جواهر الكلام 23 / 403\r\n( 7 ) مائده / 90 .\r\n( 8 ) 103 .\r\n( 9 ) مجادله / 2 .\r\n( 10 ) جواهر الكلام 39 / 102 .\r\n( 11 ) انعام / 151 ؛ اسراء / 31 .\r\n( 12 ) تكوير / 8 .\r\n( 13 ) احزاب / 4 ؛ جواهر الكلام 16 / 99 .\r\n( 14 ) العروةالوثقى 2 / 124 - 125 ؛ الحدائق الناضرة 4 / 161 .\r\n( 15 ) كتاب المكاسب 4 / 182 .\r\n( 16 ) الحدائق الناضرة 24 / 99 .\r\n","page_name":" 42 ","page_number":42},
  {"content":"\r\n\r\n\r\nجايزه\r\nجايزه : پاداش .\r\nاز احكام آن در باب خمس و تجارت و نيز مسائل مستحدثه سخن گفته‌اند .\r\nآيا به درآمدهايى همچون جايزه كه بدون كسب و كار عايد انسان مىشود خمس تعلّق مىگيرد ؟ مسئله اختلافى است . « 1 »\r\nدريافت و تصرف در جوايز و هداياى سلطان جائر در صورت علم به تحصيل آنها از راه حرام ، همچون غصب جايز نيست ، مگر آنكه قصد بازگرداندن به صاحبش را داشته باشد . در صورت عدم علم به آن ، گرفتن و تصرف در آنها جايز است ؛ هرچند به اجمال بداند در اموال سلطان ، حرام نيز وجود دارد . « 2 »\r\nجوايزى كه بانكها ، مؤسسات و فروشگاهها براى جذب و تشويق صاحبان حساب يا مشتريان خود ، با قرعه كشى و يا همراه كالا به افراد مىدهند بى اشكال است « 3 » ( - - ) بانك ) .\r\n( - - ) مسابقه ) ( - - ) بخت آزمايى )\r\n\r\nجؤجؤ\r\nجُؤجُؤ : سينه / استخوان سينه . « 1 »\r\nعنوان ياد شده در باب صلات به كار رفته است .\r\nچسبانيدن سينه به زمين در سجدهء شكر ( - - ) سجدهء شكر ) مستحب است . در برخى روايات و نيز كلمات فقها چسبانيدن جؤجؤ و سينه ، هر دو آمده است . « 2 » برخى معاصران احتمال داده‌اند جؤجؤ و سينه به يك معنا باشند كه در اين صورت عطف سينه بر آن ، عطف تفسيرى و تأكيدى است و احتمال مىرود جؤجؤ به معناى قسمت جلوِ سينه باشد كه در اين صورت عطف سينه ( صدر ) بر جؤجؤ ، عطف عام بر خاص خواهد بود « 3 » ( - - ) سينه ) .\r\n\r\nجبّ\r\nجَبّ : قطع شدن آلت تناسلى مرد .\r\nبه قطع شدن تمامى يا مقدارى از آلت\r\n\r\n\r\n","description":"","footnote":"\r\n( 1 ) جواهر الكلام 16 / 56 - 57 ؛ مستمسك العروة 9 / 521 - 523 ؛ تحرير الوسيلة 1 / 356 .\r\n( 2 ) جواهر الكلام 22 / 170 - 176 ؛ كتاب المكاسب 2 / 165 - 182 .\r\n( 3 ) تحرير الوسيلة 2 / 617 .\r\n1 لسان العرب / واژهء « جأجأ » .\r\n2 العروة الوثقى 2 / 585 .\r\n3 مهذّب الاحكام 7 / 41 .\r\n","page_name":" 43 ","page_number":43},
  {"content":"\r\n\r\nتناسلى مرد ، به گونه‌اى كه كمتر از مقدار ختنه گاه باقى بماند « جَبّ » و به فرد آلت بريده « مَجبوب » گويند . « 1 » گاه نيز به فردى كه قسمتى از آلتش قطع شده ، امّا به مقدار ختنه گاه مانده « مجبوب » اطلاق مىكنند ، ليكن بر چنين فردى احكام فرد سالم جارى است . « 2 » عنوان ياد شده در بابهاى تجارت ، نكاح ، ظهار ، ايلاء و حدود به كار رفته است .\r\nتجارت : جَبّ در برده عيب به شمار رفته و موجب ثبوت حقّ خيار براى خريدار است . « 3 »\r\nنكاح : جَبّ از عيبهاى موجب فسخ عقد نكاح است . بنابر اين ، اگر مرد قبل از ازدواج مجبوب بوده و زن از آن آگاهى نداشته ، زن مىتواند عقد را فسخ كند . در صورت عروض جَبّ پس از ازدواج آيا حقّ فسخ براى زن ثابت است يا نه ؟\r\nمسئله اختلافى است . « 4 »\r\nمجبوبى كه بيضه‌اش سالم است ، چنانچه از راه مساحقه با همسرش آميزش كند و او حامله گردد ، فرزند به مرد ملحق مىشود و در صورت وقوع طلاق ، بر زن لازم است تا زمان وضع حمل عدّه ( - - ) عدّه ) نگه دارد ؛ ليكن بنابر قول مشهور در صورت حامله نبودن ، عدّه بر وى واجب نيست . « 5 »\r\nظهار و ايلاء : بنابر قول به حرمت هر گونه استمتاع از زوجه پس از ظهار ( - - ) ظهار ) ، وقوع ظهار از مجبوب صحيح است ؛ ليكن بنابر قول اختصاص حرمت به آميزش ، ظهار مجبوب صحيح نمىباشد . « 6 »\r\nدر صحّت ايلاء مجبوب ( - - ) ايلاء ) در صورتى كه مقدار باقى مانده از آلتش كمتر از حدّ حشفه باشد اختلاف است .\r\nمشهور قائل به صحّت آن هستند . « 7 »\r\nحدود : هرگاه مجبوب بودن شخصى كه شهود به زناى وى شهادت داده‌اند ، به گونه‌اى باشد كه امكان حدوث جَبّ پس از شهادت شهود نباشد ، حدّ از وى دفع و بر شهود حدّ قذف ( - - ) قذف ) جارى مىگردد . « 8 »\r\n\r\n\r\n","description":"","footnote":"\r\n( 1 ) مجمع البحرين / واژهء « جبب » ؛ الروضة البهية 5 / 380 .\r\n( 2 ) تحرير الاحكام 4 / 152 .\r\n( 3 ) جواهر الكلام 23 / 259 و 236 .\r\n( 4 ) 30 / 328 - 329 ؛ الحدائق الناضرة 24 / 348 - 350 .\r\n( 5 ) الحدائق الناضرة 25 / 396 - 397 ؛ جواهرالكلام 32 / 215 *\r\n( 6 ) جواهر الكلام 33 / 120 - 121 .\r\n( 7 ) 305 - 306 .\r\n( 8 ) 41 / 363 .\r\n","page_name":" 44 ","page_number":44},
  {"content":"\r\n\r\n\r\nجبّانه\r\nجَبّانه : صحرا ( - - ) صحرا ) / مقبره ( - - ) قبرستان ) . « 1 »\r\n\r\nجبايه\r\nجِبايه : جمع آورى ماليات .\r\nبه گرد آورندهء ماليات ، اعم از زكات ( - - ) زكات ) ، خراج ( - - ) خراج ) ، جزيه ( - - ) جزيه ) و مانند آنها « جابى » ، « عامل » و « ساعى » گويند . از اين عنوان در باب زكات و تجارت سخن گفته‌اند .\r\nاز وظايف امام يا نايب او در زمان بسط يد ، نصب فردى براى جمع آورى ماليات است .\r\nبر كسى كه ماليات بر عهده دارد ، پرداخت آن به جابى در صورت مطالبهء وى واجب است . « 1 »\r\nقبول منصب جبايت ، از جانب حاكم عادل يا نايب او جايز است و از جانب حاكم جائر در صورتى كه پذيرش آن مستلزم ارتكاب حرامى گردد ، جايز نيست . در غير اين صورت ، جواز آن محلّ بحث است . « 2 »\r\n( - - ) عامل ) ( - - ) ماليات )\r\n\r\nجبر\r\nجَبْر : اجبار ( - - ) اكراه ) / جبران ( - - ) تدارك ) / اعتقاد به مجبور بودن انسان در اعمال خود ( - - ) جبريّه ) .\r\n\r\nجبران\r\n- - ) تدارك\r\n\r\nجبر خبر\r\n- - ) انجبار خبر\r\n\r\nجبر دلالت\r\n- - ) انجبار خبر\r\n\r\nجبر سند\r\n- - ) انجبار خبر\r\n\r\nجبريّه\r\nجَبريّه [ / مُجْبَره 
  ] : معتقدان به مجبور بودن انسان در اعمال خود .\r\nعنوان جبريّه به گروهى از مسلمانان اطلاق مىشود كه اعتقاد دارند بندگان خدا در افعال ارادى خود مجبورند و\r\n\r\n\r\n","description":"","footnote":"\r\n( 1 ) مجمع البحرين / واژهء « جبن » .\r\n1 جواهر الكلام 15 / 417 - 424 ؛ المعالم الزلفى / 114 .\r\n2 جواهر الكلام 22 / 155 - 157 ؛ المكاسب المحرمة ( امام خمينى ) 2 / 161 - 162 .\r\n","page_name":" 45 ","page_number":45},
  {"content":"\r\n\r\nهمچون جماد از خود اختيارى ندارند . از اين عنوان در باب طهارت سخن رفته است .\r\nدر اين كه جبريّه كافرند و احكام كفر بر آنان بار مىشود يا تنها در صورت پايبند بودن به لوازم كيش خود - مانند نسبت ظلم به خداوند دادن در صورت عقاب بندگان و نفى ثواب و عقاب - كافر و نجس هستند ، اختلاف است . بيشتر فقها قائل به قول دوم مىباشند . « 1 »\r\n( - - ) كفر )\r\n\r\nجَبّ ؛ قاعده\r\n- - ) قاعدهء جبّ\r\n\r\nجبل الرّحمه\r\nجَبلُ الرَّحمَه : كوهى در شمال شرقى عرفات .\r\nدر روايات از اين كوه به « جبل الال » تعبير شده « 1 » و عنوان « جبل الرّحمه » در كلمات فقهاى معاصر به كار رفته « 2 » و احكام آن در باب حج آمده است .\r\nمستحب است وقوف به عرفات در دامنهء جبل الرّحمه باشد . « 3 » چنان كه مستحب است وقوف در سمت چپ كوه باشد . سمت چپ بنابر تصريح جمعى از فقها نسبت به كسى است كه از سمت مكّه مىآيد . « 4 » برخى ، سمت چپ را نسبت به كسى دانسته‌اند كه در عرفات روبه قبله است . « 5 »\r\nوقوف در بالاى جبل الرّحمه ، جز هنگام ضرورت ، مانند فزونى جمعيّت ، مكروه است . از برخى حرمت آن نقل شده است . « 6 »\r\n\r\nجبهه\r\nجَبهَه : پيشانى ( - - ) پيشانى ) / ميدان جنگ ( - - ) جهاد ) .\r\n\r\nجبيره\r\nجَبيره : آنچه بدان استخوانِ شكسته ، زخم و جراحت را مىبندند و نيز دوايى كه بر موضع جراحت و زخم مىنهند .\r\nجبيره در لغت به چوبى اطلاق مىشود كه استخوان شكسته را با آن\r\n\r\n\r\n","description":"","footnote":"\r\n( 1 ) جواهر الكلام 6 / 54 - 55 ؛ مستمسك العروة 1 / 387 - 391 .\r\n1 وسائل الشيعة 13 / 533 ؛ من لا يحضره الفقيه 2 / 467 .\r\n2 مهذّب‌الاحكام 14 / 167 ؛ كلمة التقوى 3 / 400 .\r\n3 جواهرالكلام 19 / 50 .\r\n4 49 - 50 .\r\n5 كلمة التقوى 3 / 400 .\r\n6 مستند الشيعة 12 / 221 ؛ جواهر الكلام 19 / 59 .\r\n","page_name":" 46 ","page_number":46},
  {"content":"\r\n\r\nمىبندند ، ليكن در كلمات فقها به معناى گسترده‌ترى - كه در شناسه آمده - به كار رفته است . « 1 » از آن در باب طهارت و صلات سخن گفته‌اند .\r\nوضوى جبيره : جبيره يا در محلّ غَسل ( صورت و دستها ) قرار دارد و يا در محلّ مسح ( سر و پاها ) . اگر جبيره در محلّ غَسل ( شستن ) باشد در صورتى كه شستن محل - به برداشتن جبيره يا فروبردن عضو در آب و يا به تكرار ريختن آب بر آن تا رسيدن به پوست - بدون مشقّت ممكن باشد ، غَسل واجب خواهد بود . « 2 » برخى گفته‌اند : با امكان برداشتن جبيره و شستن محل ، اين عمل واجب است و چنانچه شستن ممكن نباشد ، مسح ، جايگزين آن مىشود و با عدم امكان برداشتن جبيره ، اگر رساندن آب از روى جبيره هرچند با فروبردن عضو در آب يا تكرار ريختن آب بر آن ممكن باشد ، واجب است . « 3 »\r\nبرخى ديگر گفته‌اند : اگر با چند بار آب ريختن يا فرو بردن عضو در آب ، جريانى كه در تحقق عرفى غَسل معتبر است حاصل نگردد ، تخيير بين سه امر يادشده ( شستن محل به برداشتن جبيره ، فروبردن عضو در آب و يا تكرار ريختن آب بر آن ) محلّ اشكال است ؛ در نتيجه شستن محل با برداشتن جبيره واجب مىشود . « 4 » البته اين در صورتى است كه در تحقق غَسل ، جريان معتبر باشد و گرنه تخيير فوق بدون اشكال خواهد بود . « 5 »\r\nبعضى تصريح كرده‌اند كه در صورت شستن از روى جبيره ، رعايت ترتيب بين اجزاى عضو از بالا به پايين واجب است و در فرض عدم امكان ترتيب ، برداشتن جبيره متعيّن خواهد بود . « 6 »\r\nاگر هيچ يك از سه امر يادشده ممكن نباشد ، هرچند منشأ آن نجاست محل و عدم امكان تطهير آن باشد ، مسح بر جبيره كفايت مىكند . « 7 »\r\nدر اين كه انتقال به مسح جبيره به صرف عدم امكان شستن محل ، صورت مىگيرد ، هرچند مسح پوست ممكن باشد ، يا در صورت امكان ، مسح پوست بر مسح جبيره مقدم خواهد بود ، اختلاف است . « 8 » همچنين اختلاف است كه در صورت كفايت مسحِ جبيره ، مسح متعيّن است و غَسل جبيره در صورت امكان\r\n\r\n\r\n","description":"","footnote":"\r\n( 1 ) جواهر الكلام 2 / 291 ؛ مستمسك العروة 2 / 528 - 529 .\r\n( 2 ) جواهر الكلام 2 / 291 - 293 ؛ مستمسك العروة 2 / 530 - 531 .\r\n( 3 ) تذكرة الفقهاء 1 / 207 .\r\n( 4 ) جواهر الكلام 2 / 292\r\n5 و 6 مستمسك العروة 2 / 530 - 531 .\r\n( 7 ) جواهر الكلام 2 / 293 ؛ العروة الوثقى 1 / 436 - 438 .\r\n( 8 ) جواهر الكلام 2 / 294 ؛ العروة الوثقى 1 / 440 .\r\n","page_name":" 47 ","page_number":47},
  {"content":"\r\n\r\nصحيح نيست يا مكلّف ، بين مسحِ جبيره و غَسل آن مخيّر است . برخى احتياط واجب را در جمع بين هردو دانسته‌اند . « 9 »\r\nدر مسح جبيره در محل غَسل ، بنابر مشهور ، مسح بايد بر تمام جبيره صورت گيرد و نيز رطوبت آب به همهء جبيره برسد و صرف كشيدن دستِ تر بر آن كفايت نمىكند . « 10 » هرچند برخى آن را كافى دانسته‌اند . « 11 »\r\nاگر جبيره در محلّ مسح باشد در صورت امكان بايد برداشته و مسح بر پوست صورت گيرد . در صورت عدم امكان ، آيا مسح بر جبيره متعيّن است يا اينكه بايد مسح تكرار شود تا آب به پوست برسد ، مسئله اختلافى است .\r\nبسيارى مسح بر جبيره را متعيّن ، و برخى احتياط واجب را در جمع بين آن دو دانسته‌اند . « 12 »\r\nاگر مسح بر جبيره به جهت نجاست آن يا مانعى ديگر ممكن نباشد آيا واجب است پارچه‌اى پاك به گونه‌اى بر آن نهاده شود كه جزء جبيره محسوب گردد و سپس با رطوبت دست بر آن مسح شود يا شستن طراف جبيره در صورتى كه جبيره در موضع غَسل باشد كفايت مىكند و يا تيمم واجب است ، اختلاف مىباشد .\r\nگروهى گفته‌اند : اگر پارچهء پاك به گونه‌اى قرار داده شود كه جزء جبيره محسوب گردد ، مسح آن كافى است ، در غير اين صورت ، احتياط در جمع بين آن و تيمّم است . برخى نيز مطلقا احتياط را در جمع دانسته‌اند . « 13 »\r\nهرگاه اندازهء جبيره از جراحت بيشتر باشد ، مقدار اضافى نيز چنانچه در حدّ متعارف باشد مسح مىشود ، « 14 » اما اگر بيش از حدّ متعارف باشد ، در صورت امكانِ برداشتن آن ، بايد برداشته و مقدار زايد شسته شود و در صورت عدم امكان ، در اينكه تيمّم متعيّن است يا خير ، اختلاف است . گروهى احتياط واجب را در مسح و سپس تيمّم دانسته‌اند . « 15 »\r\nآيا بر جبيره‌اى كه تمامى عضو را دربرگرفته احكام جبيره جارى مىشود يا نه ؟ برخى بر جريان تصريح كرده‌اند .\r\nگروهى نيز احتياط واجب را در جمع بين وضو و تيمّم دانسته‌اند . اگر جبيره بر همهء اعضا باشد در جريان احكام جبيره بر آن يا انتقال به تيمّم ، اختلاف است . « 16 »\r\n\r\n\r\n","description":"","footnote":"\r\n( 9 ) جواهر الكلام 2 / 296 ؛ العروة الوثقى 1 / 439 - 440 *\r\n( 10 ) العروة الوثقى 1 / 439 - 440 ؛ مستمسك العروة 2 / 537 - 538 .\r\n( 11 ) العروة الوثقى 1 / 453 .\r\n( 12 ) مستمسك العروة 2 / 539 - 540 .\r\n( 13 ) جواهر الكلام 2 / 300 ؛ العروة الوثقى 1 / 440 - 441\r\n( 14 ) جواهر الكلام 2 / 300 .\r\n( 15 ) العروة الوثقى 1 / 444 .\r\n( 16 ) 442 - 443 ؛ مستمسك العروة 2 / 540 .\r\n","page_name":" 48 ","page_number":48},
  {"content":"\r\n\r\nغُسل جبيره : حكم جبيره در غسل همانند حكم آن در وضو است و بر آن ادّعاى اجماع شده است . برخى بين جراحت و زخم و بين شكستگى تفصيل داده ، در زخم قائل به تخيير بين تيمم و غسل و در شكستگى قائل به تعيّن غسل و مسح بر جبيره شده‌اند و در فرض عدم امكان مسح ، تيمّم را واجب دانسته‌اند . « 17 »\r\nدر اينكه در غسل جبيره ، غسل ترتيبى واجب است يا غسل ارتماسى نيز صحيح مىباشد ، اختلاف است و نيز بنابر كفايت غسل ارتماسى در وجوب مسح بر جبيره در زير آب و عدم وجوب آن ، اختلاف است . « 18 »\r\nتيمّم جبيره : هرگاه بر مواضع تيمّم ، جراحت و زخمى وجود داشته باشد ، حكم آن همانند حكم وضوى جبيره است .\r\nبدين معنا كه در صورت امكانِ برداشتن جبيره ، آن را بر مىدارد و در صورت عدم امكان ، بر جبيره مسح مىكند . « 19 »\r\nنماز صاحب جبيره در اوّل وقت : آيا براى صاحب جبيره‌اى كه علم به بقاى عذر تا آخر وقت ندارد ، مبادرت به نماز در اوّل وقت مطلقا جايز است يا تنها در صورت يأس از زوال عذر تا آخر وقت و يا تنها در صورت اميد به استمرار عذر تا پايان وقت ؟ مسئله محلّ اختلاف است . « 20 »\r\nحكم طهارت و نماز پس از زوال عذر : بر طرف شدن عذر صاحب جبيره اگر پس از وقت نماز باشد ، نمازى كه خوانده صحيح است و نيازى به اعاده نيست ، و اگر در وقت باشد در وجوب اعاده اختلاف است . « 21 » در لزوم تجديد طهارت براى نمازهاى بعدى پس از رفع عذر ، يا كفايت طهارت جبيره‌اى سابق نيز اختلاف است . « 22 »\r\nامامت صاحب جبيره : امامت صاحب جبيره براى غير صاحبان جبيره مكروه است . « 23 »\r\n\r\n\r\n","description":"","footnote":"\r\n( 17 ) العروة الوثقى 1 / 454 - 455 ؛ مستمسك العروة 2 / 556 .\r\n( 18 ) العروة الوثقى 1 / 455 .\r\n( 19 ) 455 ؛ مستمسك العروة 2 / 558 .\r\n( 20 ) العروة الوثقى 1 / 458 ؛ مستمسك العروة 2 / 561 - 562 .\r\n( 21 ) جواهر الكلام 2 / 310 ؛ العروة . الوثقى 1 / 457 - 458 ؛ مستمسك العروة 2 / 560 .\r\n( 22 ) جواهرالكلام 2 / 310 .\r\n( 23 ) 13 / 392 - 393 .\r\n","page_name":" 49 ","page_number":49},
  {"content":"\r\n\r\n\r\nجبين\r\nجَبين : دو طرف پيشانى ، بالاى شقيقه .\r\nدر روايات ، جبين به معناى پيشانى هم به كار رفته است « 1 » ( - - ) پيشانى ) . برخى لغويان نيز تصريح كرده‌اند كه به طور مَجاز و به علاقهء مجاورت ، جبين بر پيشانى هم اطلاق مىشود . « 2 » عنوان ياد شده به مناسبت در باب طهارت و صلات به كار رفته است .\r\nبنابر قول منسوب به مشهور ، در تيمّم علاوه بر پيشانى مسح دو جبين واجب است . « 3 »\r\nدر صورت عدم امكان سجده با پيشانى ، بنابر مشهور با يكى از دو جبين و در صورت عدم امكان آن ، با چانه سجده مىكند . بر اين قول ادعاى اجماع شده است . « 4 » در سجده با جبين ، بنابر مشهور ، تفاوتى بين جبين راست و چپ نيست . « 5 » برخى ، تقديم جبين راست را بر چپ واجب دانسته‌اند . « 6 »\r\nبنابر قول برخى فقها ، بر خاك نهادن دو طرف پيشانى در سجدهء شكر ( - - ) سجدهء شكر ) مستحب است « 7 » ( - - ) تعفير ) .\r\n\r\nجَحد ؛ سوره\r\n- - ) كافرون ؛ سوره\r\n\r\nجحفه\r\nجُحْفَه : از ميقاتهاى عمره .\r\nجحفه نام محلى است بين مكّه و مدينه ، نزديك رابغ و در دو ميلى غدير خمّ .\r\nفاصلهء آن تا مكّه سه و تا مدينه هفت منزل است . اين محل بر اثر سيل ويران گشته ، « 1 » ليكن هم اكنون مسجد بزرگى با همهء امكانات جانبى جهت احرام عمره گزارانى كه از اين مسير به مكّه مشرف مىشوند ، در اين محل بنا شده است . نام اين محل\r\n\r\n\r\n","description":"","footnote":"\r\n( 1 ) وسائل‌الشيعة 6 / 344 ؛ الحدائق‌الناضرة 4 / 344 *\r\n( 2 ) تاج العروس / واژهء « جبن » .\r\n( 3 ) جواهر الكلام 5 / 195 - 199 ؛ مستمسك العروة 4 / 406 ؛ الحدائق الناضرة 4 / 342 - 345 .\r\n( 4 ) جواهر الكلام 10 / 199 - 203 .\r\n( 5 ) 206 .\r\n( 6 ) العروة الوثقى 2 / 565 ؛ مستمسك العروة 6 / 379 - 380\r\n( 7 ) الألفية و النفلية / 131 ؛ مسالك الافهام 1 / 223 .\r\n1 معجم البلدان 2 / 111 ؛ الحدائق الناضرة 14 / 435 ؛ مستند الشيعة 11 / 180 ؛ جواهر الكلام 18 / 110 - 111 .\r\n","page_name":" 50 ","page_number":50},
  {"content":"\r\n\r\nقبل از جحفه « مَهْيَعَه » بوده است . « 2 » اين عنوان در باب حج به كار رفته است .\r\nاز ميقاتهاى پنج گانهء عمرهء تمتّع ( - - ) حج تمتّع ) و نيز عمرهء مفرده ( - - ) عمرهء مفرده ) جحفه است كه ميقات اهل شام ، مصر ، مغرب و كسانى است كه عبورشان از اين مسير است . « 3 » ميقات اهل مدينه در حال اختيار ، مسجد شجره است ؛ ليكن هنگام ضرورت چون بيمارى و ضعف مىتوانند از جحفه محرم شوند . « 4 »\r\nكسى كه وظيفه‌اش احرام از مسجد شجره است ، چنانچه بدون احرام از آن بگذرد ، مىتواند در جحفه محرم شود . بر مسئله ادعاى اجماع شده است ؛ « 5 » ليكن برخى معاصران ، احتياط واجب را در برگشتن به مسجد شجره و احرام از اين ميقات دانسته‌اند . « 6 »\r\n( - - ) ميقات )\r\n\r\nجحود\r\nجُحود : نفى چيزى ( - - ) انكار ) .\r\n\r\nجدّ\r\nجَدّ : پدربزرگ پدرى و مادرى و پدران ايشان .\r\nاز آن در بابهاى زكات ، حج ، تجارت ، وكالت ، هبه ، وصيت ، نكاح ، طلاق ، ارث ، حدود و قصاص سخن رفته و احكامى مشترك بين جدّ پدرى و مادرى و خصوص جدّ پدرى بر آن مترتب گشته است كه به آنها اشاره مىشود .\r\n1 . احكام مشترك : نفقهء جدّ فقير در فرض نداشتن فرزند يا فقر وى ، بر نوه ، اعم از پسرى و دخترى واجب است « 1 » ( - - ) نفقه ) ؛ از اين رو ، نوه نمىتواند زكات خود را به جدّ فقيرش بدهد . « 2 » جدّ هرچه هم بالا رود قابل تملّك نيست « 3 » و از نظر طبقات ارث در طبقهء دوم قرار دارد و تا زمانى كه جدّ پايين‌تر و نزديك‌تر زنده باشد نوبت به جدّ بالاتر نمىرسد . « 4 »\r\nبا وجود پدر و مادر ، جدّ ارث نمىبرد ؛ ليكن مستحب است در فرضى كه سهم والدين افزون بر يك ششم باشد ، يك ششم\r\n\r\n\r\n","description":"","footnote":"\r\n( 2 ) معجم البلدان 2 / 111 .\r\n( 3 ) جواهر الكلام 18 / 113 ؛ مهذّب‌الاحكام 13 / 16 - 17 .\r\n( 4 ) جواهر الكلام 18 / 110 - 111 ؛ مناسك حج ( مراجع ) / 109 .\r\n( 5 ) مستند الشيعة 11 / 180 - 181 *\r\n( 6 ) مناسك حج ( مراجع ) / 117 .\r\n1 جواهرالكلام 31 / 367 ؛ تحريرالوسيلة 2 / 322 *\r\n2 النهاية / 186 ؛ جواهر الكلام 31 / 367 *\r\n3 جواهر الكلام 24 / 141 .\r\n4 39 / 8 - 9 .\r\n","page_name":" 51 ","page_number":51},
  {"content":"\r\n\r\nاز اصل مال را به عنوان طعمه ( - - ) طعمه ) بين پدر و مادر خود به طور مساوى قسمت كنند . بنابر اين ، اگر وارث ميّت فقط پدر و مادر او باشند يك سوم مال به مادر و دو سوم ديگر به پدر مىرسد . در اين فرض سهم هريك از يك ششم اصل مال بيشتر است . در اين صورت اگر ميّت جدّ و جدّهء پدرى و مادرى داشته باشد ، عمل به استحباب اقتضا مىكند مادر ميّت نصف سهم خود را كه يك ششم اصل تركه است و پدر ميّت يك چهارم سهم خود را - كه آن نيز يك ششم اصل تركه است - به پدر و مادر خويش بدهند . « 5 »\r\nاگر وارث ميّت تنها جدّ پدرى يا مادرى او باشد ، همهء ارث به او مىرسد « 6 » و چنانچه جدّ پدرى با برادر يا خواهر پدرى و مادرى و يا پدرى ميّت باشد ، همچون برادر ميّت منظور مىشود و بر اساس حكم دو برابر بودن سهم مرد نسبت به زن ، مال را ميان خود قسمت مىكنند . به عنوان مثال اگر وارث ميّت جدّ پدرى با يك برادر باشد ، به هريك نصف مىرسد و اگر جدّ پدرى با يك برادر و يك خواهر باشد به هريك از جدّ و برادر ميّت دو پنجم و به خواهر او يك پنجم داده مىشود . « 7 »\r\nاگر وارث ، جدّ مادرى و برادر و خواهر مادرى ميّت باشند ، جدّ همچون برادر مادرى منظور و مال به طور مساوى بين ايشان تقسيم مىشود « 8 » و اگر وارث ، جدّ و جدّهء پدرى و جدّ و جدّهء مادرى ميّت باشند ، يك سوم مال به جدّ و جدّهء مادرى مىرسد كه به طور مساوى بين آن دو تقسيم مىشود و دو سوم ديگر به جدّ و جدّهء پدرى داده مىشود كه سهم جدّ دو برابر سهم جدّه خواهد بود . « 9 »\r\nهمچنين است فرضى كه همراه جدّ و جدّهء پدرى و جدّ و جدّهء مادرى ، خواهر و برادر ميّت نيز وجود داشته باشند . در اين فرض يك سوم مال بين جدّ و جدّهء مادرى و خواهر و برادر مادرى ميّت به طور مساوى تقسيم مىشود و دو سوم ديگر ، به جدّ و جدّهء پدرى و خواهر و برادر پدرى ميّت داده مىشود ؛ سهم مرد دو برابر سهم زن . « 10 »\r\nاگر با اجداد ، زوجه يا زوج ميّت باشد ، پس از پرداخت سهم همسر ، يك سوم به\r\n\r\n\r\n","description":"","footnote":"\r\n( 5 ) 139 - 143 .\r\n( 6 ) 152 .\r\n( 7 ) 157 ؛ منهاج الصالحين ( خويى ) 2 / 364 ؛ تحريرالوسيلة 2 / 385\r\n( 8 ) جواهر الكلام 39 / 155 .\r\n( 9 ) 152 و 155 - 157 ؛ مسالك الأفهام 13 / 144 .\r\n( 10 ) تحرير الوسيلة 2 / 384 - 385 .\r\n","page_name":" 52 ","page_number":52},
  {"content":"\r\n\r\nجدّ و جدّهء مادرى ميّت و باقى مانده به جدّ و جدّهء پدرى پرداخت مىشود . « 11 »\r\nاگر وارثان ميّت اجداد هشتگانه باشند يعنى جد و جدّهء پدرى پدر ميّت و جدّ و جدّهء مادرى پدر ميّت به همراه جدّ و جدّهء پدرى مادر ميّت و جّد و جدّهء مادرى مادر ميّت ، بنابر قول مشهور يك سوّم به اجداد مادر داده مىشود كه به طورى مساوى ميانشان تقسيم مىگردد و دو سوّم به اجداد پدرى كه دو سوّم از آن به جدّ و جدّهء پدرى پدر ميّت و يك سوّم به جدّ و جدّهء مادرى پدر ميّت داده مىشود . « 12 »\r\nجدّ از اهل بيت به شمار مىرود ؛ از اين رو ، اگر كسى مالى براى اهل بيت خويش وصيّت كند ، جدّش را نيز دربر مىگيرد . « 13 » ازدواج جدّ با نوه ( دختران دختر و دختران پسر و هرچه پايين‌تر ) حرام و باطل است . « 14 »\r\n2 . احكام اختصاصى جدّ پدرى : جدّ پدرى همچون پدر بر نوهء نابالغ ، بالغ غير رشيد ( - - ) رشد ) و ديوانه ولايت دارد و آنچه از تصرفات براى پدر به جهت ولايت او ثابت است براى جدّ پدرى نيز ثابت خواهد بود ( - - ) پدر ) .\r\nجدّ پدرى - علاوه بر موضوع ولايت - در موارد زير با پدر مشترك است :\r\nاستحباب مُحرِم كردن ( - - ) احرام ) نوهء غير مميّز و يا مجنون خود ؛ « 15 » عدم جريان حدّ سرقت ( - - ) سرقت ) بر جدّ در جايى كه از مال نوهء خود دزدى كرده باشد ؛ « 16 » عدم جواز قصاص در مقابل قتل نوه و لزوم عقد هبه ( - - ) هبه ) به محض بخشيدن چيزى به نوهء خود . « 17 »\r\nبين پدر و فرزند ربا ( - - ) ربا ) نيست . در اينكه بين جدّ و نوهء خود ربا هست يا نه ، اختلاف است . « 18 » نفقهء نوهء فقير در صورت فقر فرزند و پدر يا نبودن آن دو بر عهدهء جدّ پدرى - و هرچه بالاتر - است و بنابر مشهور در نبود يا فقر جدّ بر عهدهء مادر و با نبود يا فقر مادر بر عهدهء جدّ و جدّهء مادرى و هرچه بالاتر است . « 19 »\r\nبا نبودن پدر و مادر ، جدّ پدرى براى حضانت ( - - ) حضانت ) نسبت به ديگران اولويّت دارد . « 20 »\r\n\r\n\r\n","description":"","footnote":"\r\n( 11 ) منهاج الصالحين ( خوئى ) 2 / 364 - 365 ؛ منهاج الصالحين ( سيد محسن حكيم ) 2 / 397 ؛ كلمة التقوى 7 / 298 .\r\n( 12 ) كشف اللثام 9 / 431 .\r\n( 13 ) جواهر الكلام 28 / 386 ؛ الحدائق الناضرة 22 / 550 .\r\n( 14 ) جواهر . الكلام 29 / 238 .\r\n( 15 ) 17 / 235 - 238 .\r\n( 16 ) 41 / 487 - 488 ؛ مسالك الافهام 14 / 487 .\r\n( 17 ) جواهر الكلام 28 / 173 .\r\n( 18 ) 23 / 380\r\n( 19 ) 31 / 381 ؛ تحريرالوسيلة 2 / 322 .\r\n( 20 ) جواهر الكلام 31 / 295 .\r\n","page_name":" 53 ","page_number":53},
  {"content":"\r\n\r\n\r\nجدا كردن\r\nجدا كردن : پيوند و ارتباط چيزى يا كسى را با چيزى يا كسى ديگر از ميان بردن .\r\nعنوان ياد شده در بابهاى صلات ، زكات ، خمس ، نكاح ، صيد و ذباحه و شهادات به كار رفته است .\r\nجدا كردن كودكان از مادرانشان هنگام رفتن براى نماز استسقا ( - - ) نماز باران ) مستحب است . « 1 »\r\nاخراج زكات مال « 2 » ( - - ) زكات ) و زكات فطره « 3 » ( - - ) زكات فطره ) از مال با وجود شرايط هر يك ، واجب است .\r\nتحقق آن با جدا كردن زكات از مال و كنار گذاشتن آن است .\r\nدر حرمت و يا كراهت جدا كردن سر حيوان ذبح شده پيش از جان دادن اختلاف است . چنان كه - بنابر قول به حرمت - در اينكه ذبيحه نيز حرام مىشود يا نه اختلاف است . بسيارى قائل به عدم حرمت آن شده‌اند . « 4 »\r\nبنابر قول مشهور ، جدا كردن پوست و اعضاى ذبيحه قبل از سرد شدن بدن حيوان مكروه است . برخى ، آن را حرام و موجب حرمت ذبيحه دانسته‌اند . « 5 »\r\nمستحب است قاضى در دادگاه ، در صورت ترديد نسبت به صدق گواهان ، آنان را از يكديگر جدا كرده و از هركدام جداگانه گواهى بگيرد . « 6 »\r\n\r\nجدال\r\nجدال : درگيرى در مقام گفت وگو [ / مِراء 
  ] / گفتن « بَلى واللَّه » يا « لا وَاللَّه » براى اثبات يا نفى مطلبى .\r\nاز جدال به معناى نخست در باب صوم و اعتكاف سخن رفته است .\r\n\r\n\r\n","description":"","footnote":"\r\n( 1 ) مجمع الفائدة 3 / 15 .\r\n( 2 ) العروةالوثقى 4 / 146 *\r\n( 3 ) جواهرالكلام 15 / 534 .\r\n( 4 ) 36 / 120 - 123 .\r\n( 5 ) 123 - 125 .\r\n( 6 ) مسالك الافهام 14 / 358 .\r\n","page_name":" 54 ","page_number":54},
  {"content":"\r\n\r\nجدال يا به قصد احقاق حق و ردّ باطل انجام مىگيرد ، يا به قصد اظهار فضل و چيرگى بر طرف مقابل . قسم اوّل ، پسنديده ، بلكه از برترين طاعات است ؛ « 1 » ولى نوع دوم حرام است . « 2 »\r\nبرخى ، جدال را به لحاظ حكم تكليفى به پنج قسم تقسيم كرده‌اند :\r\n1 . جدال واجب ، و آن جدالى است كه به قصد احقاق حق و از بين بردن باطل صورت مىگيرد و دفع منكر و اقامهء واجب متوقف بر آن است .\r\n2 . جدال مستحب ، كه به قصد ياد شده در جدال واجب انجام مىشود و برپايى عمل مستحب و جلوگيرى مكروه منوط به آن است .\r\n3 . جدال مباح ، كه با غرض اظهار حق - بدون آنكه براى جدال كننده يا ديگرى نفعى دينى متصور باشد و توأم با رفتار قبيح نيز نباشد - انجام مىگيرد ، مانند نقد سخن كسى به جهت غلط ادا كردن آن از نظر ادبى .\r\n4 . جدال مكروه ، كه همچون جدال مباح ، فاقد نفعى دينى است ؛ ليكن احتمال مىرود بحث به ارتكاب رفتارى قبيح كشيده شود .\r\n5 . جدال حرام ، كه با غرض به زانو درآوردن طرف و رسوا كردن او و اظهار چيرگى و مانند آن انجام مىگيرد ، يا آنكه مستلزم ترك واجبى مىگردد ؛ بلكه هر بگو مگويى كه فاقد غرض صحيح و اظهار حق مىباشد . « 3 »\r\nجدال از محرمات اعتكاف ( - - ) اعتكاف ) شمرده شده است . « 4 » برخى گفته‌اند : با اينكه جدال مطلقا حرام است ، ليكن شمردن آن از محرمات اعتكاف ، از جهت تشديد حرمت آن در حال اعتكاف است ؛ « 5 » چنان كه حرمت و كراهت جدال در حال روزه شدت مىيابد . « 6 »\r\nواژهء جدال به مفهوم دوم در قرآن كريم به كار رفته است « 7 » و از آن در باب حج سخن گفته‌اند .\r\nجدال از محرمات احرام است ( - - ) احرام ) . در تحقق جدال ، قسم خوردن به نام جلاله « اللَّه » به شكل ياد شده در شناسه كفايت مىكند ؛ ليكن در چند امر اختلاف است كه عبارتند از :\r\n\r\n\r\n","description":"","footnote":"\r\n( 1 ) جواهر الكلام 17 / 203 .\r\n( 2 ) مسالك الافهام 2 / 109 - 110 ؛ الحدائق الناضرة 13 / 494 ؛ مستند الشيعة 10 / 569 .\r\n( 3 ) مجمع الفائدة 5 / 394 - 399 ؛ غنائم الايّام 6 / 253 - 254 .\r\n( 4 ) جواهر الكلام 17 / 203 .\r\n( 5 ) مسالك الافهام 2 / 109 - 110 .\r\n( 6 ) العروة الوثقى 3 / 589 .\r\n( 7 ) بقره / 197 .\r\n","page_name":" 55 ","page_number":55},
  {"content":"\r\n\r\n1 . كلمهء « لا » و « بلى » در تحقق جدال معتبر است يا نه ؟\r\n2 . قسم خوردن ، بايد تنها با لفظ « اللَّه » باشد يا با مرادف آن در هر زبانى مانند لفظ « خدا » كفايت مىكند ؟\r\n3 . قسم بايد تنها با نام جلاله باشد يا ساير اسماء الهى ، مانند رحمان ، رحيم و خالق آسمانها و زمين نيز كافى است ؟\r\n4 . قسم بايد با گفتن « لا واللَّه » و « بلى واللَّه » هر دو باشد يا گفتن يكى از آن دو نيز كفايت مىكند ؟\r\n5 . قسم بايد در حال خصومت و دعوا باشد يا بدون خصومت نيز حرام است ؟\r\nجدال در حال ضرورت جهت اثبات حقّى يا ابطال باطلى جايز است ، ليكن سقوط يا عدم سقوط كفّاره در اين صورت اختلافى است . « 8 »\r\nكفّارهء يك بار جدال به دروغ در حال احرام بنابر مشهور ، يك گوسفند ؛ دو بار ، يك گاو ؛ و سه بار ، يك شتر ؛ و سه بار جدال راست ، يك گوسفند است و كمتر از آن كفّاره ندارد ؛ ليكن بنابر قول برخى استغفار و توبه از آن واجب است . « 9 »\r\n\r\nجدايى\r\n- - ) فراق\r\n\r\nجَدْب\r\n- - ) خشكسالى\r\n\r\nجد السّير\r\nجِدّالسير : با سرعت پيمودن مسير سفر .\r\nاز عنوان ياد شده به مناسبت در باب صلات سخن گفته‌اند .\r\nدر رواياتى از معصومان عليهم السّلام آمده است كه مُكارى ( كسى كه با چارپايانى چون اسب و الاغ و قاطر ، مسافر و بار جا به جا مىكند ) و جَمّال ( شتربان ) چنانچه راه را با شتاب بپيمايند بايد نمازشان را شكسته بخوانند و روزه‌شان را افطار كنند . « 1 »\r\n\r\n\r\n","description":"","footnote":"\r\n( 8 ) جواهر الكلام 18 / 359 - 364 ؛ مناسك حج ( مراجع ) / 173 - 174 م 373 - 376 ؛ مصباح الهدى 12 / 562 - 565 .\r\n( 9 ) جواهر الكلام 20 / 420 - 424 .\r\n1 وسائل الشيعة 8 / 490 - 491 .\r\n","page_name":" 56 ","page_number":56},
  {"content":"\r\n\r\nدر معناى جِدّ السير مطرح در اين روايات ، اختلاف است ، از جمله :\r\n1 . دو منزل را يكى كردن .\r\n2 . معناى عرفى جمله ، يعنى حركت شتابنده‌تر از مقدار متعارف ، به گونه‌اى كه موجب مشقت و زحمت گردد ، هرچند دو منزل يكى نشود .\r\n3 . عزيمت به سفرى غير از سفر كارى ، مانند رفتن به سفر حج جهت به جا آوردن مناسك .\r\n4 . قصد مسافت قبل از تحقق عنوان كثير السفر . تحقق آن به اين است كه مكارى و جمّال در ابتداى كارشان بدون قصد مسافت ( هشت يا چهار فرسخ ) به مقدار مسافت بروند كه در اين صورت نمازشان تمام و روزه شان صحيح است ؛ ليكن چنانچه از آن جا قصد مسافت كنند بايد نماز را شكسته بخوانند .\r\n5 . اقامت ده روز در وطن ، كه پس از آن ، چنانچه بخواهند به سفر روند ، در سفر اوّل نمازشان شكسته است . « 2 »\r\nمكارى و جمّال در صورت جدّ در سير به معناى اوّل يا دوم ، به قول برخى ، نمازشان را شكسته مىخوانند و روزه را افطار مىكنند ؛ « 3 » هرچند بنابر قول مشهور ، كسى كه سفر را شغل خود قرار داده باشد ، نمازش تمام است ؛ خواه حركتش در سفر به طور متعارف باشد يا تندتر از حدّ متعارف ؛ « 4 » ليكن بنابر ساير تعاريف ، حكم ( قصر نماز ) بى اشكال و اتفاقى است .\r\nبه قول مشهور ، خواندن نماز شب قبل از نيمه شب براى مسافرى كه جِدّ در سير ( سرعت در پيمودن مسير سفر ) ، مانع خواندن آن پس از نيمه شب مىشود ، جايز است . « 5 »\r\n\r\nجدعاء\r\nجَدْعاء : گوش بريده . « 1 »\r\nجدعاء به حيوان گوش بريده و گوش يا بينى بريده « 2 » معنا شده است ؛ ليكن بسيارى جدعاء را در معناى اوّل به كار برده‌اند ؛\r\n\r\n\r\n","description":"","footnote":"\r\n( 2 ) الكافى ( كلينى ) 3 / 437 ؛ تهذيب الاحكام 3 / 215 ؛ مختلف الشيعة 3 / 107 ؛ ذكرى الشيعة 4 / 317 ؛ روض الجنان 2 / 1039 - 1040 .\r\n( 3 ) الكافى ( كلينى ) 3 / 437 ؛ تهذيب الاحكام 3 / 215 ؛ مدارك الاحكام 4 / 456 ؛ الحدائق‌الناضرة 11 / 393 .\r\n( 4 ) مستمسك العروة 8 / 71 .\r\n( 5 ) الحدائق الناضرة 6 / 229 .\r\n1 معانى الاخبار / 221 ؛ روضة المتقين 11 / 10 ؛ بحار الانوار 99 / 282 و 298 .\r\n2 الوافى 13 / 1124 ؛ الحدائق الناضرة 17 / 92 .\r\n","page_name":" 57 ","page_number":57},
  {"content":"\r\n\r\nچنان كه در لغت نيز به همين معنا آمده است . « 3 »\r\nعنوان جدعاء در برخى نصوص آمده است . « 4 » در بعضى نسخه‌ها « جذعاء » با ذال نقل شده كه ظاهراً تصحيف « جدعاء » با دال است . در برخى روايات « 5 » و نيز كلمات فقها « 6 » نيز « جذّاء » به كار رفته كه به معناى گوش بريده است . اين عنوان در باب حج به كار رفته است .\r\nقربانى حج بايد سالم باشد و جدعاء به هر دو معناى آن مجزى نيست . « 7 »\r\n( - - ) قربانى )\r\n\r\nجَدَل\r\n- - ) جدال\r\n\r\nجدول\r\nجدول : تقويم .\r\nجدول ، تقويمى است كه حركات ماه و ديگر سيارات در آن ثبت ، و در پرتو آن اوّل هرماه تعيين مىشود . « 1 » برخى آن را به محاسبهء ويژه بر پايهء حركت ماه تعريف كرده‌اند كه بازگشت آن به قرار دادن يك ماه ، تمام و يك ماه ، ناقص در طول سال است كه از مُحرّم آغاز مىشود . در نتيجه محرّم و رمضان پيوسته تمام و شوال و ذيحجّه همواره ناقص خواهد بود . « 2 » برخى نيز آن را جدولى منسوب به عبداللَّه بن معاوية بن عبداللَّه بن جعفر براى تعيين اوّل ماه دانسته‌اند كه او نيز آن را به امام صادق عليه السّلام منتسب مىكرد . « 3 » ليكن از آنجا كه محاسبات نجومى در تعيين اوّل ماه حجّت شرعى نيست ، اختلافات ياد شده در معناى جدول تأثيرى در حكم شرعى مسئله ندارد . از اين عنوان در باب صوم نام برده‌اند .\r\nاوّل ماه با رؤيت هلال ثابت مىشود ؛ از اين رو ، بنابر مشهور براى تعيين آن ، جدول به دليل ظنّى بودن ، اعتبار ندارد . « 4 »\r\n\r\n\r\n","description":"","footnote":"\r\n( 3 ) لسان العرب و مجمع البحرين / واژهء « جدع » .\r\n( 4 ) وسائل الشيعة 14 / 126 .\r\n( 5 ) تهذيب الاحكام 5 / 213 *\r\n( 6 ) المبسوط 1 / 372 ؛ تحرير الاحكام 1 / 624 ؛ الحدائق الناضرة 17 / 92 .\r\n( 7 ) الحدائق الناضرة 17 / 91 - 92 ؛ جواهر الكلام 19 / 139 - 141 .\r\n1 المعتبر 2 / 688 ؛ تذكرة الفقهاء 6 / 137 ؛ مستند . الشيعة 10 / 405 .\r\n2 الروضة البهية 2 / 110 .\r\n3 غنية النزوع / 131 - 132 ؛ مستند الشيعة 10 / 405 .\r\n4 جواهر الكلام 16 / 363 ؛ مهذّب الاحكام 10 / 266 - 267 .\r\n","page_name":" 58 ","page_number":58},
  {"content":"\r\n\r\n\r\nجدّه\r\nجدّه : مادر بزرگ پدرى و مادرى و مادران آنان / شهرى در عربستان .\r\nاز جدّه به معناى نخست در بابهاى زكات ، تجارت ، نكاح ، ارث و قصاص سخن گفته‌اند .\r\nزكات : نفقهء جدّهء فقير - اعم از پدرى و مادرى - در صورت نداشتن فرزند يا فقر وى برنوه - اعم از پسرى و دخترى - واجب است « 1 » ( - - ) نفقه ) ؛ بدين جهت نوه نمىتواند زكات خود را به جدّهء فقيرش بدهد . « 2 »\r\nتجارت : جدّه در صورت برده بودن به ملك نوه درنمىآيد و به محض تملك آزاد مىگردد « 3 » ( - - ) بردگى ) .\r\nنكاح : ازدواج با جدّه حرام و باطل است . « 4 » بنابر قول گروهى ، حضانت ( - - ) حضانت ) كودك در مواردى بر عهدهء جدّه است . در دَوَران امر بين حضانت خواهر و جدّهء طفل ، برخى اولويّت را به جدّه داده‌اند و برخى قائل به تساوى شده و در نتيجه تعيين يكى از آن دو را به قرعه ( - - ) قرعه ) موكول كرده‌اند . « 5 »\r\nنفقهء نوهء فقير با نبود پدر و جدّ پدرى و مادر ، بنابر مشهور بر عهدهء جدّ و جدّهء مادرى و هرچه بالاتر است . « 6 »\r\nارث : جدّه همچون جدّ در طبقهء دوم ارث قرار دارد ؛ « 7 » ليكن با وجود جدّهء نزديك‌تر به ميّت ، نوبت به جدّهء دور تر نمىرسد ؛ « 8 » چنان كه با وجود پدر و مادر ميّت جدّه ارث نمىبرد ؛ ليكن بر پدر و مادر مستحب است - در صورت افزون بودن سهم هريك از يك ششم - يك ششم از اصل مال را به عنوان طعمه ( - - ) طعمه ) به طور مساوى بين پدر و مادر خود ( جدّ و جدّهء ميّت ) تقسيم كنند . « 9 »\r\nاگر در طبقهء دوم ، وارث تنها جدّهء ميّت باشد ، همهء تركه را به ارث مىبرد ؛ « 10 » امّا اگر جدّهء مادرى با برادر يا خواهر مادرى ميّت و يا با هر دو جمع شود ، جده به منزلهء خواهر مادرى ميّت منظور مىشود . بنابر اين ، اگر وارث ، جدّهء مادرى و خواهر و برادر مادرى ميّت - چه يكى يا بيشتر - باشند ، يك سوم مال كه فرض ايشان است ، به طور مساوى بين آنان قسمت مىشود . « 11 »\r\n\r\n\r\n","description":"","footnote":"\r\n( 1 ) جواهرالكلام 31 / 367 ؛ تحريرالوسيلة 2 / 322 *\r\n( 2 ) النهاية / 186 ؛ المبسوط 1 / 258 ؛ جواهر الكلام 31 / 367 .\r\n( 3 ) جواهر الكلام 24 / 141 .\r\n( 4 ) 29 / 238 .\r\n( 5 ) 31 / 299 .\r\n( 6 ) 381 ؛ تحرير الوسيلة 2 / 322 .\r\n( 7 ) جواهر الكلام 39 / 8 .\r\n( 8 ) 9 .\r\n( 9 ) 139 - 147 .\r\n( 10 ) 152 .\r\n( 11 ) 155 .\r\n","page_name":" 59 ","page_number":59},
  {"content":"\r\n\r\nاگر جدّهء پدرى در كنار برادر يا خواهر - پدرى و مادرى و يا پدرى - ميّت قرار گيرد ، جدّه به منزلهء خواهر پدرى ميّت منظور و تركه بر اساس حكم سهم مرد دو برابر سهم زن بين آنان تقسيم مىشود « 12 » و در صورت اجتماع جدّهء پدرى با جدّهء مادرى و انحصار وارث به آنان ، يك سوم مال به جدّهء مادرى و دو سوم آن به جدّهء پدرى مىرسد « 13 » ( - - ) جدّ ) .\r\nقصاص : جدّه در مقابل كشتن نوهء خود قصاص مىشود . از برخى قدما در جدّه و مادر عدم ثبوت قصاص نقل شده است ؛ همان گونه كه پدر و جدّ پدرى قصاص نمىشوند . « 14 »\r\nجدهّ به معناى دوم به مناسبت در باب حج به كار رفته است .\r\nجدّه از ميقاتهاى حج ( - - ) ميقات ) به شمار نمىرود ؛ هرچند برخى قدما آن را ميقات اهالى مصر و كسانى كه از راه دريا به حج مىروند ، برشمرده‌اند ؛ « 15 » ليكن ساير فقها گفته‌اند : احرام از جدّه در صورتى درست است كه محاذى ميقات باشد . در غير اين صورت ، صحيح نيست . « 16 »\r\n\r\nجدى\r\nجَدْى : بزغالهء نر .\r\nدر اينكه به بزغالهء نر در چه سنّى « جَدْى » گفته مىشود ، بين لغويان اختلاف است . از هنگام تولّد تا يك سالگى ؛ بزغالهء شش يا هفت ماهه ؛ از چهار ماهگى تا هنگام چريدن و از زمان تولّد تا زمان چريدن و قوى شدن ، اقوال مطرح در تعريف جدى است . « 1 » از اين عنوان در باب حج سخن گفته‌اند .\r\nبنابر مشهور ، كفّارهء كشتن خارپشت ، سوسمار و موش صحرايى در حال احرام ، يك جدى است . برخى ، ديگر حيواناتى\r\n\r\n\r\n","description":"","footnote":"\r\n( 12 ) 157 .\r\n( 13 ) 152 ؛ منهاج الصالحين ( خويى ) 2 / 364 ؛ تحرير الوسيلة 2 / 384 .\r\n( 14 ) جواهر الكلام 42 / 169 - 171 .\r\n( 15 ) كتاب السرائر 1 / 529 .\r\n( 16 ) مختلف الشيعة 4 / 43 ؛ مدارك الاحكام 7 / 225 ؛ الحدائق الناضرة 14 / 454 ؛ جواهر الكلام 18 / 118 .\r\n1 مجمع البحرين / واژهء « جدى » ؛ جواهر الكلام 20 / 244 ؛ الحدائق الناضرة 15 / 223 .\r\n","page_name":" 60 ","page_number":60},
  {"content":"\r\n\r\nرا كه در جثّه همانند حيوانات ياد شده‌اند در حكم فوق ملحق به آنها كرده‌اند . « 2 »\r\nكفّارهء كشتن جوجهء كبوتر در حال احرام يك حَمَل ( - - ) حمل ) است . برخى ، قائل به تخيير بين پرداخت حمل و جدى شده‌اند . « 3 »\r\n\r\nجدّى\r\nجِدّى : مقابل شوخى .\r\nاز آن در باب تجارت سخن گفته‌اند .\r\nاز شرايط صحّت عقود ( - - ) عقد ) و ايقاعات ( - - ) ايقاع ) بلكه هر كلامى كه داراى حكم شرعى ؛ اعم از وضعى و تكليفى است ، قصد و ارادهء جدّى نسبت به مفاد آن است ؛ از اين رو ، بر عقد ، ايقاع و هر كلامى كه به شوخى از انسان صادر مىشود ، هيچ اثر شرعى مترتّب نمىشود ، مگر در مواردى استثنايى ، مانند دشنام دادن به خدا و استهزاى آيات الهى يا پيامبران و يا كتابهاى آسمانى ، كه موجب كفر دشنام دهنده و مسخره كننده مىشود ، هرچند از روى شوخى باشد . « 1 » چنان كه دروغ گفتن نيز هرچند به شوخى ، حرام است . مراد از دروغ شوخى ، خبر دادن بر خلاف واقع از روى شوخى است . بنابر اين ، چنانچه به صورت اخبار ، از روى شوخى حرفى بزند ، بدون آنكه قصد حكايت و اخبار داشته باشد ، حرام نيست . « 2 »\r\nاگر جدّى يا شوخى بودن كلام صادر از انسان عاقل هوشيار مشكوك باشد ، مقتضاى اصل عقلايى جدّى بودن آن است ؛ از اين رو ، گوينده به گفتهء خود ملزم مىشود ؛ مگر آنكه اصلى ديگر حاكم بر آن باشد ، مانند اينكه كسى دشنامى به ديگرى بدهد و شوخى يا جدّى بودن آن معلوم نباشد . در اين صورت ، بر اساس اصل صحّتِ جارى در گفتار و رفتار مسلمان ( - - ) قاعدهء صحّت ) چنين سخنى حمل بر شوخى مىشود . « 3 »\r\n( - - ) شوخى )\r\n\r\n\r\n","description":"","footnote":"\r\n( 2 ) جواهر الكلام 20 / 243 - 244 .\r\n( 3 ) الحدائق الناضرة 15 / 222 - 223 ؛ مفاتيح الشرائع 1 / 324 ؛ مستند الشيعة 13 / 175 .\r\n1 تحرير الاحكام 5 / 396 ؛ القواعد الفقهية ( بجنوردى ) 6 / 151 ؛ مهذّب الاحكام 16 / 98 .\r\n2 منهاج الصالحين ( سيدمحسن حكيم ) 2 / 15 *\r\n3 تحرير المجلّة 1 قسم 1 / 42 ؛ مهذّب الاحكام 16 / 98 .\r\n","page_name":" 61 ","page_number":61},
  {"content":"\r\n\r\n\r\nجدى\r\nجُدَى : ستارهء قطبى .\r\nاز آن به مناسبت در باب صلات نام برده‌اند .\r\nاز امارات ظنّى تشخيص جهت قبله ، در صورت عدم دستيابى به علم ، براى اهالى مركزى عراق ، همچون كوفه ، نجف و بغداد ، قرار دادن جدى پشت شانهء راست ؛ براى اهالى بصره و مناطق شرقى عراق و نيز مردم صنعا ، محاذى گوش راست ؛ براى ساكنان موصل و مناطق غربى عراق ، بين دو كتف ؛ براى مردم شام ، پشت شانهء چپ ؛ براى اهالى عدن ، بين دو چشم ؛ و براى ساكنان حبشه و نوبه محاذى گونهء چپ است « 1 » ( - - ) قبله ) .\r\n\r\nجَذّاء\r\n- - ) جدعاء\r\n\r\nجذام\r\nجُذام : نوعى بيمارىِ عفونى مزمن .\r\nجذام - كه به آن خوره و آكِله نيز گفته مىشود - بيمارى عفونى مزمنى است كه ضايعاتى در پوست ، مخاط و اعصاب ايجاد مىكند . به فرد مبتلا به اين بيمارى « جذامى » گويند . از آن در بابهاى صلات ، تجارت ، نكاح ، ظهار ، عتق و قصاص سخن رفته است .\r\nامامت جماعت جذامى براى ديگران بنابر قول مشهور متأخران كراهت دارد . « 1 » برخى ، امامت جذامى را تنها براى غير جذامى مكروه دانسته‌اند ؛ بنابر اين ، امامت او براى ديگر جذاميان مكروه نخواهد بود . « 2 »\r\nمبتلا بودن برده به بيمارى جذام عيب به شمار مىرود و موجب ثبوت حقّ خيار براى خريدار آن مىگردد ؛ « 3 » چنان كه ابتلاى برده به آن پس از خريد تا يك سال ، موجب ثبوت حقّ خيار براى خريدار است « 4 » ( - - ) احداث سنه ) . همچنين بيمارى جذام از اسباب قهرى آزادى برده است ؛ « 5 » از اين رو ، بردهء مبتلا به آن را نمىتوان جهت كفّاره آزاد كرد . « 6 »\r\nوجود بيمارى جذام در زن قبل از ازدواج از عيوبى است كه در صورت جهل به آن موجب ثبوت حقّ فسخ عقد نكاح براى مرد است . برخى قدما ، مرد\r\n\r\n\r\n","description":"","footnote":"\r\n( 1 ) العروة الوثقى 2 / 298 - 299 ؛ مستمسك العروة 5 / 187 - 193 .\r\n1 جواهر الكلام 13 / 381 .\r\n2 اللمعة الدمشقية / 40 .\r\n3 جواهر الكلام 23 / 259 .\r\n4 297 .\r\n5 34 / 189 .\r\n6 33 / 204 .\r\n","page_name":" 62 ","page_number":62},
  {"content":"\r\n\r\nجذامى را نيز در اين حكم ملحق به زن جذامى كرده‌اند « 7 » ( - - ) ازدواج ) .\r\nبه قول برخى ، سلامت از بيمارى مسرى خطرناك ، مانند جذام از شرايط حضانت كننده است ؛ بنابر اين ، جذامى شايستگى حضانت را ندارد « 8 » ( - - ) حضانت ) .\r\nدر اينكه عضو سالم در برابر عضو مبتلا به جذام قصاص مىشود يا نه ، اختلاف است . « 9 » برخى ، در صورت نيفتادن چيزى از عضو مبتلا به جذام ، قائل به قصاص شده‌اند . « 10 »\r\n( - - ) بيمارى مسرى )\r\n\r\nجذع\r\nجَذَع [ / جَذَعه 
  ] : از مراحل سنّى در چارپايان .\r\nاطلاق جذع يا جذعه بر حيوان نسبت به نوع حيوانات ، متفاوت است . به شتر در سن چهار سالگى و به بز در سن يك سالگى جذع يا جذعه گويند . ليكن كلمات اهل لغت در ميش مختلف است .\r\nبرخى جذع را بر ميش هفت ماهه ، اگر پدر و مادرش جوان باشند و هشت ماهه ، اگر پير باشند ، اطلاق كرده‌اند . برخى ديگر جذع را ميش هشت ماهه و بعضى يك ساله دانسته‌اند . ليكن اكثر فقها آن را به ميش هفت ماهه تفسير كرده‌اند . اين قول به مشهور فقها نيز نسبت داده شده است . « 1 » در مقابل ، برخى آن را به ميش يك ساله و برخى به شش ماهه تعريف كرده‌اند . « 2 » از اين عنوان در باب زكات و حج سخن رفته است .\r\nبنابر قول مشهور كمترين سن ميش پرداختى به عنوان زكات شتر و گوسفند ، جذع است و كم سن‌تر از آن كفايت نمىكند . « 3 »\r\nزكات شتر با نصاب 61 نفر يك جذعه از آن است . « 4 » بالاترين سن در شترى كه به عنوان زكات از مال خارج مىگردد ، جذعه است . « 5 » جذعهء ميش از قربانى واجب در حج كفايت مىكند . « 6 »\r\n\r\n\r\n","description":"","footnote":"\r\n( 7 ) 30 / 331 .\r\n( 8 ) 31 / 287 - 288 .\r\n( 9 ) 42 / 382 .\r\n( 10 ) شرائع الاسلام 4 / 1010 ؛ ارشاد الأذهان 2 / 207 .\r\n1 الحدائق الناضرة 12 / 66 - 68 ؛ جواهر الكلام 15 / 124 و 131 - 132 .\r\n2 جواهر الكلام 19 / 138 - 139 .\r\n3 15 / 130 .\r\n4 111 .\r\n5 124 .\r\n6 19 / 136 - 139 .\r\n","page_name":" 63 ","page_number":63},
  {"content":"\r\n\r\n\r\nجذع\r\nجِذْع : تير سقف .\r\nبه مناسبت در باب صلح به كار رفته است .\r\nكار گذاشتن تير سقف بر ديوار همسايه جايز نيست ؛ چنان كه اجابت اين درخواست بر همسايه واجب نيست ، هرچند مستحب مؤكد است . در صورت اذن و كار گذاشتن تير ، آيا اذن دهنده مىتواند از اذن خود رجوع كند ؟ در صورتى كه كارگذاشتن تير به سبب شرط ضمن عقد لازم يا مصالحه و مانند آن مجاز باشد ، رجوع جايز نيست و در صورتى كه صرف اذن به گذاشتن تير باشد ، در جواز رجوع اختلاف است . برخى ، در صورت به عهده گرفتن خسارت قائل به جواز رجوع شده‌اند . « 1 »\r\nچنانچه مجاز يا غير مجاز بودن تير نهاده شده بر ديوار همسايه نامعلوم باشد ، اصل بر مجاز بودن آن است ، مگر خلاف آن ثابت شود . بنابر اين ، همسايه حقّ درخواست برداشتن آن يا جلوگيرى از گذاشتن دوبارهء آن را در صورت تجديد بنا ندارد ، مگر اينكه عدوانى يا عاريه بودن آن معلوم شود ؛ البته در فرض دوم ( عاريه ) ، حق درخواست برداشتن ، بنابر قول به جواز رجوع است . « 2 »\r\nبودن تير سقف بر ديوار مورد نزاع بين دو نفر در فرض عدم وجود بيّنه ( - - ) بيّنه ) « يَد » به شمار مىرود و نشان ملكيت است كه با قَسَم خوردن حكم به ملكيت مىشود ( - - ) قاعدهء يد ) ؛ هرچند برخى قدما - به جهت متعارف بودن مسامحه در گذاشتن تير سقف بر ديوار همسايه - آن را امارهء ملكيّت ندانسته‌اند . « 3 »\r\n\r\nجَذَعه\r\n- - ) جَذَع\r\n\r\nجراحت\r\nجراحت : زخم پديد آمده در بدن با آلات جرح و مانند آن .\r\nعمدهء احكام جراحتها در باب قصاص و ديات مطرح شده ، ليكن در بابهاى طهارت ، جهاد و شهادت نيز از آن سخن رفته است .\r\n\r\n\r\n","description":"","footnote":"\r\n( 1 ) جواهر الكلام 26 / 256 - 257 ؛ تحرير الوسيلة 1 / 567 .\r\n( 2 ) تحرير الوسيلة 1 / 568 .\r\n( 3 ) جواهر الكلام 26 / 263 .\r\n","page_name":" 64 ","page_number":64},
  {"content":"\r\n\r\nقصاص : جنايت بر غير جان آدمى بر سه قسم است : ايراد جراحت ، جنايت بر اعضا ، و جنايت بر منافع بدن ، مانند ديدن و شنيدن ( - - ) جنايت ) .\r\nدر فقه از جراحتهاى پديد آمده در سر و صورت « شِجاج » و در غير سر و صورت « جرح » تعبير مىگردد . « 1 » شجاج از منظر مشهور بر هشت قسم است . « 2 »\r\n1 . حارصه ( خارصه ) ؛ خراشيدگى پوست ، بدون جريان خون .\r\n2 . داميه ؛ زخمى كه كمى در گوشت نفوذ كرده و خون جارى شده است .\r\n3 . متلاحمه ( باضعه ) ؛ جراحتى كه نفوذش در گوشت عميق است ؛ ليكن به پوشش نازك روى استخوان ( سِمحاق ) نرسيده است .\r\n4 . سِمْحاق ؛ زخمى كه در گوشت نفوذ كرده و به پوشش استخوان رسيده است .\r\n5 . موضحه ؛ جراحتى كه سمحاق را پاره كرده و سفيدى استخوان ( وضح ) را آشكار ساخته است .\r\n6 . هاشمه ؛ آنچه موجب شكستگى استخوان گردد ، هرچند با جراهت همراه نباشد .\r\n7 . منقّله ؛ آنچه سبب جابه جايى استخوان گردد .\r\n8 . مأمومه ؛ جراحتى كه به پردهء مغز ( امّ الدّماغ ) رسيده است ( - - ) آمّه ) .\r\nدامغه به جراحتى گفته مىشود كه پردهء مغز را شكافته و به مغز رسيده است و از آنجا كه با گرفتار شدن شخص به جنايت دامغه زنده ماندن وى بعيد مىنمايد ، فقها آن را از اقسام « شجاج » نشمرده‌اند . « 3 »\r\nبرخى ، داميه و حارصه را يكى دانسته و ميان متلاحمه و باضعه تفاوت قائل شده و گفته‌اند : اگر نفوذ جراحت در گوشت كم باشد به آن باضعه و اگر زياد باشد متلاحمه گفته مىشود . « 4 » برخى نيز لازمهء يكى بودن داميه با حارصه را تغاير باضعه و متلاحمه ، و لازمهء تغاير آن دو را يكى بودن باضعه و متلاحمه ذكر كرده‌اند . « 5 » هرچند برخى به اين تلازم اشكال كرده‌اند « 6 » ( - - ) باضعه ) .\r\nجراحتهاى غير سر و صورت دو نوع است : جائفه ( جراحتى كه آلت جرح به اعضاى ميان تهى بدن همچون شكم ، پهلو و قفسه سينهء نفوذ كند ) و غير جائفه .\r\n\r\n\r\n","description":"","footnote":"\r\n( 1 ) جامع المدارك 6 / 263 .\r\n( 2 ) جواهر الكلام 43 / 317 .\r\n( 3 ) تحرير الاحكام 5 / 614 - 615 .\r\n( 4 ) الخلاف 5 / 191 ؛ اصباح الشيعة / 508 - 509 .\r\n( 5 ) شرائع الاسلام 4 / 1041 .\r\n( 6 ) جواهر الكلام 43 / 325 .\r\n","page_name":" 65 ","page_number":65},
  {"content":"\r\n\r\nدر جراحتها - همچون جنايت نفس ( قتل ) - نيز در صورت عمدى بودن جنايت ، قصاص ثابت است . « 7 » بنابر مشهور در قصاص رعايت تساوى در گسترهء دو جراحت تنها از جهت طول و عرض لازم است و از جهت عمق لازم نيست ؛ بلكه صدق عنوان جراحت وارد شده ( مثلا موضحه ) در تحقق قصاص كافى است . بر اين قول ادعاى اجماع شده است . « 8 » قول مقابل مشهور ، عبارت است از اعتبار تساوى جراحتها از جهت عمق نيز در حدّ امكان . « 9 »\r\nشرط ثبوت قصاص در جراحت اين است كه اجراى آن ، خطر از بين رفتن قصاص شونده يا از كار افتادن عضو او را درپى نداشته باشد و نيز مستلزم وارد ساختن جراحتى بيشتر از جراحتى كه جنايتكار وارد كرده نگردد . از اين رو ، بنابر مشهور در زخمهاى هاشمه ، منقّله ، مأمومه و جائفه قصاص ثابت نيست و تنها ديه ثابت است . « 10 » در اينكه آسيب ديده ( مجنىّ عليه ) مىتواند به قصاصِ جراحت كمتر از مورد جنايت رضايت دهد و نسبت به باقى مانده ديه دريافت كند يا نه ، اختلاف است . « 11 »\r\nهرگاه زنى ، مردى را مجروح كند ، مرد مىتواند او را قصاص نمايد . در صورت عكس نيز زن مىتواند مرد را قصاص كند ؛ ليكن در صورتى كه ديهء جراحت زن به اندازهء يك سوم ديه كامل مرد يا بيشتر از آن باشد ، به جهت كم شدن ديهء زن از ديهء مرد بايد ما به التفاوت را به مرد بپردازد . « 12 » برخى قدما در اين صورت قصاص مرد را براى زن جايز ندانسته‌اند . « 13 » قصاص در جراحت پيش از بهبود زخم بنابر مشهور جايز است . « 14 »\r\nديات : در جراحت غير عمدى يا از روى خطا كه منجرّ به فوت گردد ديهء نفس ثابت است كه در شبه عمد بر عهدهء جانى و در خطاى محض بر عهدهء عاقلهء جانى است ( - - ) عاقله ) . امّا اگر مجنىّ عليه زنده بماند ، ديهء جراحت در صورتى كه جنايت شبه عمد باشد ، بر عهدهء جانى است . « 15 » و در صورتى كه خطاى محض باشد ديهء جنايت موضحه به بالا بر عهدهء عاقله خواهد بود . در اينكه ديهء جنايت خطايىِ\r\n\r\n\r\n","description":"","footnote":"\r\n( 7 ) 42 / 355 .\r\n( 8 ) مسالك الافهام 15 / 272 ؛ مجمع الفائدة 14 / 116 ؛ جواهر الكلام 42 / 354 .\r\n( 9 ) مهذّب الاحكام 29 / 10 .\r\n( 10 ) جواهر الكلام 42 / 355 ؛ رياض المسائل 14 / 157 ؛ مبانى تكملة المنهاج 2 / 157\r\n( 11 ) جواهر الكلام 42 / 355 و 43 / 337 ؛ مبانى تكملة المنهاج 2 / 158 .\r\n( 12 ) جواهر الكلام 42 / 344 .\r\n( 13 ) المقنعة / 764 .\r\n( 14 ) مبانى تكملة المنهاج 2 / 159 .\r\n( 15 ) جواهر الكلام 42 / 27 .\r\n","page_name":" 66 ","page_number":66},
  {"content":"\r\n\r\nپايين‌تر از موضحه نيز بر عهدهء عاقله است يا نه ، اختلاف است . مشهور قول دوم است . « 16 »\r\nديهء انواع شجاج عبارت است از :\r\nحارصه ، يك شتر بنا بر قول مشهور ؛ داميه ، دوشتر ؛ متلاحمه ، سه شتر ؛ سِمحاق ، چهار شتر ؛ موضحه ، پنج شتر ؛ هاشمه ، ده شتر ؛ منقّله ، پانزده شتر و مأمومه ، يك سوم ديهء كامل . « 17 » ذكر شتر براى بيان نسبت خاصى از ديهء نفس است و گرنه خصوصيتى ندارد ؛ بنابر اين ، مراد از يك شتر يك صدم ديهء كامل است .\r\nدر ديهء دامغه - در فرض زنده ماندن مجروح - اختلاف است كه آيا همانند ديهء مأمومه ( يك سوم ديهء نفس ) است « 18 » يا جانى علاوه بر آن مابه التفاوت خسارت وارد شده ( ارش ) را بايد بپردازد ؟ « 19 »\r\nدر جرح ( جراحتهاى غير سر و صورت ) اگر جراحت ، مشابه زخمهاى سر و صورت باشد و عضو مجروح ديهء معيّنى نداشته باشد ، بنابر مشهور ارش ثابت است ؛ امّا اگر ديه داشته باشد ، نسبت آن با ديهء عضو محاسبه و ديهء جراحت به ميزان همان نسبت از جراحت مشابه شجاج مقرّر مىگردد ؛ به عنوان مثال ، ديهء جراحت حارصه در دست - با توجّه به اينكه ديهء از كار افتادن يك دست نصف ديهء كامل ( پانصد دينار ) است - نصف ديهء حارصه سر و صورت ( نصف شتر يا پنج دينار ) تعيين مىگردد . « 20 »\r\nديهء جائفه ، يك سوم ديهء كامل است . « 21 » اگر آلت نوك تيزِ فرورفته در بدن از طرف ديگر خارج شود آيا اين جراحت ، دو جائفه به شمار مىرود و در نتيجه دو ديه دارد يا يك جائفه و يك ديه ؟ اختلاف است . « 22 »\r\nدر جراحتها همچون ديگر جنايتهاى پايين‌تر از قتل ، ديهء مرد و زن يكسان است ، مگر آنكه معادل يك سوم ديهء كامل مرد يا بيشتر از آن باشد كه در اين صورت ديهء زن نصف ديهء مرد خواهد بود . « 23 » برخى قدما گفته‌اند : نصف بودن ديهء زن نسبت به مرد تنها در فرض افزون بودن ديهء او بر يك سوم است ( نه در فرض معادل يك سوم بودن آن ) ؛ « 24 » ليكن مشهور ، قول اوّل است .\r\n\r\n\r\n","description":"","footnote":"\r\n( 16 ) 43 / 425 - 426 .\r\n( 17 ) 320 - 336 .\r\n( 18 ) كتاب السرائر 3 / 407 ؛ الجامع للشرائع / 600 .\r\n( 19 ) تحرير الاحكام 5 / 615 ؛ الروضة البهية 10 / 274 ؛ جواهر الكلام 43 / 336 .\r\n( 20 ) الروضة البهية 10 / 280 - 281 ؛ جواهر الكلام 43 / 350 ؛ تحرير الوسيلة 2 / 596 .\r\n( 21 ) جواهر الكلام 43 / 338 - 339 .\r\n( 22 ) 343 - 344 .\r\n( 23 ) الروضة البهية 10 / 41 ؛ رياض المسائل 14 / 60 ؛ جواهر الكلام 43 / 352 - 353 .\r\n( 24 ) احكام النساء / 52 ؛ النهاية / 748 .\r\n","page_name":" 67 ","page_number":67},
  {"content":"\r\n\r\nساير احكام : كسى كه در اعضاى وضو و غسل او جراحت وجود دارد و رساندن آب به آن امكان ندارد ، وظيفه‌اش طهارت جبيره‌اى است ( - - ) جبيره ) . خون زخم در بدن يا لباس نمازگزار تا قبل از بهبود زخم ، معفوّ است و براى نماز زيان ندارد هرچند زياد باشد ؛ ليكن در اينكه مطلقا معفوّ است يا تنها در فرض جريان داشتن خون به گونه‌اى كه در تمام وقت نماز جارى باشد و متوقّف نگردد و ازالهء آن نيز مشقّت داشته باشد ، اختلاف است . « 25 » زردابهء زخم پاك است ، مگر آنكه آلوده به خون باشد . « 26 »\r\nاگر جلوگيرى از منكر متوقّف بر كشتن يا مجروح كردن فاعل آن باشد ، بنابر مشهور تنها با اذن امام عليه السّلام يا نايب او جايز است . « 27 » از شرايط شاهد ، بلوغ است ؛ از اين رو ، شهادت كودك پذيرفته نيست ؛ ليكن شهادت پسر بچهء ده ساله يا بيشتر در جراحت پذيرفته است .\r\nبر اين مطلب ادعاى اجماع شده است . « 28 »\r\n\r\nجراحى\r\nجراحى : شاخه‌اى از پزشكى .\r\nجراحى عبارت است از هر گونه عملى در جهت تشخيص يا درمان بيماريها ، آسيبها و ناهنجاريها كه مستلزم شكافتن پوست يا مخاط باشد . از آن در بخش مسائل مستحدثه سخن گفته‌اند .\r\n\r\n\r\n","description":"","footnote":"\r\n( 25 ) جواهر الكلام 6 / 100 - 107 .\r\n( 26 ) العروة الوثقى 1 / 135 .\r\n( 27 ) جواهر الكلام 21 / 383 .\r\n( 28 ) التنقيح الرائع 4 / 285 - 286 ؛ جواهر الكلام 41 / 11 - 15 .\r\n","page_name":" 68 ","page_number":68},
  {"content":"\r\n\r\nعمل جراحى روى بيمار به منظور مداوا كردن وى يا پيشگيرى از بيمارى به وسيلهء پزشك حاذق ، در فرض لازم بودن چنين كارى جايز ، « 1 » بلكه در صورت توقف زندگى و سلامت بيمار بر آن واجب است . « 2 »\r\n( - - ) درمان ) ( - - ) تشريح ) ( - - ) بخيه ) ( - - ) سزارين )\r\n\r\nجراحى پلاستيك\r\nجراحى پلاستيك [ جراحى ترميمى 
  ] :\r\nشاخه‌اى از جراحى .\r\nجراحى پلاستيك عبارت است از عمل بازسازى ، اصلاح و بهبود شكل ظاهرى عضوى ، مانند بينى و فك . « 1 » عنوان ياد شده از عناوين جديد است كه در بعضى كتب فقهى معاصران و در پاسخ استفتائات از احكام آن سخن گفته‌اند .\r\nانجام دادن جراحى پلاستيك ، جايز است ؛ هرچند برخى در جواز آن در صورتى كه صرفاً براى زيبايى و تغيير چهرهء اصلى - و نه بر طرف كردن نقص و زشتى عارضى همچون سوختگى - انجام گيرد ، اشكال كرده‌اند . جراحى پلاستيك مداواى مرض محسوب نمىشود ؛ بنابر اين ، چنانچه همراه لمس يا نظر به نامحرم باشد ، جايز نيست . مگر در مورد سوختگى و مانند آن ، كه اضطرار به لمس و نظر باشد . « 2 »\r\n\r\nجراحى ترميمى\r\n- - ) جراحى پلاستيك\r\n\r\nجرئت\r\nجرئت : جسارت .\r\nجرئت عبارت است از جسارت در امرى و اقدام به كارى كه احتمال خطر يا انحراف در آن هست . از آن به مناسبت در باب اجتهاد و تقليد و قضاء سخن گفته‌اند .\r\nبرخى ، بسيار جرئت نداشتن مجتهد در فتوا را از شرايط جواز تقليد از او برشمرده‌اند ؛ بنابر اين ، تقليد از مجتهدى كه در فتوا دادن نهايت جرئت را دارد جايز نيست ؛ « 1 » ليكن برخى گفته‌اند :\r\nچنانچه زيادى جرئت ناشى از تبحّر و\r\n\r\n\r\n","description":"","footnote":"\r\n( 1 ) هداية العباد ( گلپايگانى ) 2 / 232 .\r\n( 2 ) هداية الامّة 1 / 223 ؛ الفقه و المسائل الطبية / 9 .\r\n1 فرهنگ بزرگ سخن .\r\n2 صراطالنجاة 1 / 363 و 544 ؛ ارشاد السائل / 172 ؛ اجوبة الإستفتاءات 2 / 78 و 81 .\r\n1 الفوائد الحائرية / 341 ؛ مفاتيح الاصول / 578 .\r\n","page_name":" 69 ","page_number":69},
  {"content":"\r\n\r\nتتبع بسيار و تسلّط مجتهد بر ادلّه و قواعد و فروع مختلف باشد نه تنها نقص به شمار نمىرود ، بلكه مزيتى است كه موجب تعيّن تقليد از او مىشود ؛ مگر آنكه زيادى جرئت ناشى از كج سليقگى مجتهد و انحراف وى از شيوهء اجتهاد مقبول يا كم تقوايى او باشد . « 2 »\r\nبراى قاضى مكروه است در دادگاه به قدرى نرمى و ملاطفت از خود نشان دهد كه دو طرف دعوا جرئت پيدا كنند . « 3 »\r\n( - - ) تجرّى )\r\n\r\nجرب\r\nجَرَب : گرى ، گال .\r\nجرب نوعى بيمارى پوستى مسرىِ ناشى از رشد انگلى خاص در نقاط مرطوب پوست مانند كشالهء ران است كه باعث خارش شديد مىشود . از آن به مناسبت در باب حج نام برده‌اند .\r\nبنابر قول به حرمت خارج كردن خون از بدن براى محرم ( - - ) احرام ) موارد ضرورى همچون خاراندن بدن براى مبتلا به جرب ، استثنا شده است ، هرچند منجر به بيرون آمدن خون گردد . « 1 »\r\nحيوان مبتلا به جرب ( جَرباء ) از قربانى حج كفايت نمىكند « 2 » ( - - ) قربانى ) .\r\n\r\nجَرْباء\r\n- - ) جَرَب\r\n\r\nجرجير\r\nجِرجير : تره تيزك ( شاهى ) .\r\nجرجير گياهى خوراكى است كه طعمى تند و طبعى گرم دارد و از آن به مناسبت در باب اطعمه و اشربه نام برده‌اند .\r\nدر رواياتى چند از خوردن جرجير ، بويژه در شب نهى ، و از آن به سبزى بنى اميّه ياد شده است . « 1 » از اين رو ، خوردن آن مكروه شمرده شده است . « 2 »\r\n\r\n\r\n","description":"","footnote":"\r\n( 2 ) القول الرشيد 1 / 452 ؛ الدر النضيد 1 / 475 .\r\n( 3 ) جواهر الكلام 40 / 84 .\r\n1 الدروس الشرعية 1 / 388 ؛ جواهر الكلام 18 / 408 - 409 ؛ مناسك حج ( مراجع ) / 193 م 452 .\r\n2 الدروس الشرعية 1 / 437 ؛ جواهر الكلام 19 / 140 .\r\n1 وسائل الشيعة 25 / 196 - 198 .\r\n2 الكافى فى الفقه / 279 ؛ الجامع للشرائع / 391 .\r\n","page_name":" 70 ","page_number":70},
  {"content":"\r\n\r\n\r\nجرح\r\nجرح : گواهى بر فسق شاهد ، مقابل تزكيه / اخبار از صفتى سلب كنندهء وثوق از راوى حديث ، مقابل تعديل / جراحت وارد كردن ( - - ) جراحت ) .\r\nاز جرح به معناى نخست در باب قضاء و به مناسبت در باب تجارت سخن رفته است .\r\nجايگاه جرح : از راههاى اثبات مدّعا نزد قاضى ، شهادت دو مرد عادل ( بيّنه ) است . با جهل قاضى به عدالت شاهد ، فحص از آن قبل از صدور حكم بر وى واجب است . اين فحص يا از طريق مدّعى انجام مىگيرد ؛ بدين معنا كه قاضى از وى - كه اقامهء بيّنه كرده است - مىخواهد عدالت گواهان خود را ثابت كند و يا خود قاضى عهده‌دار اين امر مىگردد . « 1 »\r\nبا اقامهء بيّنه ( - - ) بينّه ) بر عدالت شهود از سوى مدّعى ، عدالت آنان نزد قاضى ثابت مىشود ؛ ليكن در اينكه قاضى مىتواند به صرف ثبوت عدالت شهود نزد وى ، حكم صادر كند يا بر او واجب است قبل از صدور حكم از منكر بپرسد كه وى بيّنه‌اى بر فسق شهود دارد يا نه ، اختلاف است . « 2 » قول دوم به مشهور نسبت داده شده است . « 3 » بنابر وجوب نيز در اينكه اين امر مطلقا بر قاضى واجب است يا تنها در صورت جهل منكر به داشتن چنين حقّى ( اقامهء بيّنه بر فسق ) ، اختلاف است . « 4 »\r\nبا مثبت بودن پاسخ منكِر و تقاضاى مهلت از قاضى براى اقامهء بيّنه ، قاضى به او مهلت مىدهد . مدّت مهلت - بنابر آنچه به مشهور نسبت داده شده - سه روز است ؛ بدون تفصيل بين دورى مسافت بيّنه و نزديكى آن . « 5 » برخى بر اطلاق ، اشكال كرده‌اند . « 6 »\r\nشرايط جرح كننده : آنچه در پذيرش بيّنه معتبر است - مانند عدالت ، كمتر از دو نفر نبودن و متّهم نبودن - در قبول جرح نيز معتبر است . علاوه بر آن ، علم جرح كننده به شرايط جرح و تعديل و آنچه سبب خروج از عدالت مىشود نيز در پذيرش جرح وى ، شرط است . « 7 »\r\nچگونگى جرح : بنابر قول مشهور ، جرح بايد همراه با بيان سبب آن به تفصيل صورت گيرد و گرنه پذيرفته نخواهد بود . « 8 »\r\n\r\n\r\n","description":"","footnote":"\r\n( 1 ) جواهر الكلام 40 / 110 - 115 ؛ مفتاح الكرامة 20 / 76 و 83 ؛ العروة الوثقى [ تكملة 
  ] 3 / 71 ؛ اسس القضاء و الشهادة / 95 .\r\n( 2 ) المبسوط 8 / 159 ؛ المهذّب 2 / 586 ؛ جواهر الكلام 40 / 192 - 193\r\n3 و 4 فقه‌الصادق 25 / 86 .\r\n( 5 ) المبسوط 8 / 159 ؛ المهذّب 2 / 586 ؛ ارشاد الأذهان 2 / 145 ؛ كفاية الاحكام 2 / 693 ؛ اسس القضاء و الشهادة / 163 - 164 .\r\n( 6 ) مجمع الفائدة 12 / 153 - 154 ؛ جواهر الكلام 40 / 193 ؛ كتاب القضاء ( گلپايگانى ) 1 / 335 - 336 .\r\n( 7 ) مستند الشيعة 18 / 212 ؛ مفتاح الكرامة 20 / 77 .\r\n( 8 ) جواهر الكلام 40 / 116 .\r\n","page_name":" 71 ","page_number":71},
  {"content":"\r\n\r\nتعارض جرح با تزكيه : با امكان جمع بين بيّنهء جرح و بيّنهء تعديل ( - - ) بيّنه تعديل ) ، بيّنهء جرح مقدّم مىشود ، مگر آنكه بيّنهء تعديل به چيزى شهادت دهد كه بر بيّنهء جرح پوشيده مانده باشد كه در اين صورت بيّنهء تعديل مقدّم مىگردد . اگر جمع بين دو بيّنه ممكن نباشد ، در اينكه كدام يك مقدّم مىشود ، اختلاف است ( - - ) تزكيه ) .\r\nاز موارد استثنا شده از حرمت غيبت ( - - ) غيبت ) ، جرح شهود نزد قاضى است . « 9 »\r\nاز جرح به معناى دوم در علم رجال بحث شده است .\r\nبراى شناخت راويان حديث و ميزان مقبوليّت و وثاقت آنان ، به كتب رجالى رجوع مىشود . نظر ارائه شده در بارهء يك راوى يا مدح او است ، يا ذمّ او ، يا هر دو و يا هيچ كدام . اصطلاح جرح راوى در جايى به كار مىرود كه در كتاب رجالى از او مذمّت شده باشد ( مثلًا آمده باشد : فلان راوى انحراف عقيدتى دارد يا اهل غلُوّ است ) . چنان كه اصطلاح تعديل دربارهء راوىاى به كار مىرود كه از او ستايش شده باشد .\r\nدر اينكه حقيقت جرح و تعديل شهادت است يا صرف اخبار ، اختلاف است . مشهور قول دوم است . بنابر قول اوّل ، آنچه در جرح كنندهء شاهد ( بيّنه ) معتبر است در جرح كنندهء راوى نيز معتبر خواهد بود ، بر خلاف قول دوم كه جرح يك عادل نيز كفايت مىكند . « 10 »\r\nآيا جرح يا تعديل راوى بدون بيان سبب آن پذيرفته است ؟ مسئله محلّ اختلاف است . « 11 »\r\nاگر يك رجالى ، راوىاى را تعديل و رجالىاى ديگر او را جرح كرده باشد ، در تقديم جرح بر تعديل يا عكس آن و يا رجوع به مرجّحات و اخذ به قول راجح يا ارجح ، اختلاف است . برخى گفته‌اند : در فرض مطلق بودن مفاد يكى و مقيّد بودن مفاد ديگرى ، ميان آن دو جمع ، و در نتيجه به مقيّد عمل مىشود . برخى ديگر در فرض اطلاق مفاد هر دو ( جرح و تعديل ) قول جارح را مقدّم دانسته‌اند . « 12 »\r\n\r\n\r\n","description":"","footnote":"\r\n( 9 ) كتاب المكاسب 1 / 354 .\r\n( 10 ) رجال الخاقانى / 27 ، 31 و 39 .\r\n( 11 ) 52 .\r\n( 12 ) 55 - 57 .\r\n","page_name":" 72 ","page_number":72},
  {"content":"\r\n\r\n\r\nجرذ\r\nجُرَذ : موش بزرگ .\r\nكلمات لغويان در معناى جرذ مختلف است ؛ موش نر ، موش نر بزرگ ، موش بزرگ خاكسترى رنگ و موش بزرگ صحرايى ؛ ليكن جمع بين آنها و ارجاع بعضى معانى به بعضى ديگر امكان‌پذير است . « 1 » از آن در باب طهارت نام برده‌اند .\r\nآيا ظرفى كه جرذ در آن مرده بايد هفت بار شسته شود يا سه بار كفايت مىكند ؟ مسئله اختلافى است . اقوال ديگر در مسئله عبارت است از : دوبار شستن ، يك بار شستن كه با آن ازالهء نجاست شود و يك بار شستن پس از ازالهء نجاست . « 2 » برخى ، حكم جرذ را به ديگر انواع موش تعميم داده‌اند . « 3 » برخى نيز در تعميم آن به ساير موشها ترديد كرده‌اند . « 4 »\r\n\r\nجرعه\r\nجرعه : مقدارى نوشيدنى كه در يك بار نوشيدن به گلو وارد مىشود .\r\nعنوان ياد شده در باب طهارت آمده است .\r\nنوشيدن جرعه‌اى از آب گرم حمام هنگام دخول به حمام مستحب است و موجب پاكيزگى مثانه مىگردد . « 1 »\r\n\r\nجرم\r\nجِرم : مادّهء داراى جسميّت محسوس و ملموس .\r\nاز احكام آن در باب طهارت سخن گفته‌اند .\r\nدر تطهير نجاست ، ازالهء جرم آن لازم است و بدون ازالهء جرم ، شىء نجس شده پاك نمىگردد . « 1 » چنان كه پاك كنندگى\r\n\r\n\r\n","description":"","footnote":"\r\n( 1 ) لسان العرب و مجمع البحرين / واژهء « جرذ » ؛ جواهر الكلام 6 / 368 .\r\n( 2 ) جواهر الكلام 6 / 368 - 372 ؛ مستند الشيعة 1 / 302 .\r\n( 3 ) جامع المقاصد 1 / 191 ؛ جواهر الكلام 6 / 370 .\r\n( 4 ) المعتبر 1 / 461 .\r\n1 الحدائق الناضرة 5 / 536 .\r\n1 رسائل الشهيد الثانى 1 / 572 ؛ كتاب الطهارة ( شيخ انصارى ) 5 / 358 .\r\n","page_name":" 73 ","page_number":73},
  {"content":"\r\n\r\nخورشيد منوط به بر طرف شدن جرم نجاست از شىء متنجس است . بنابر اين ، نجاساتى همچون خون كه جرم آنها با تابش آفتاب زوال نمىيابد به وسيلهء خورشيد پاك نمىشوند « 2 » ( - - ) نجاسات ) .\r\nچربى ، چرك و مواد آرايشىاى كه جرم دارند حائل و مانع به شمار مىروند و بر طرف كردن آنها براى وضو ، غسل و تطهير نجاست ، واجب است . « 3 »\r\nتخلّى رو به جرم ( قرص ) ماه و خورشيد مكروه است . « 4 »\r\n\r\nجرم\r\nجُرم : گناه ، بزه .\r\nجُرم در لغت به معناى گناه و خطا و در اصطلاح عبارت است از هر نوع عملى كه در شرع ممنوع ، و داراى كيفر دنيوى ، همچون حدّ ، تعزير ، قصاص ، ديه و كفّاره و يا اخروى باشد ؛ خواه در ارتباط با خود مجرم باشد ، مانند ترك نماز و روزه و نوشيدن شراب و يا در ارتباط با ديگرى ، همچون ضرب و جرح و كشتن كسى .\r\nبنابر اين ، جرم در اصطلاح فقهى مرادف معصيت است ( - - ) گناه ) ؛ هرچند در اصطلاح حقوقى جرم به فعل يا ترك عملى كه بر اساس قانون ، قابل كيفر و يا مستلزم اقدامات تأمينى و تربيتى باشد ، تعريف شده است . بنابر اين ، بين تعريف فقهى و حقوقى عموم و خصوص من وجه است ؛ زيرا برخى افعال ، از قبيل ترك نماز از منظر فقهى ، جرم به شمار مىروند ؛ در حالى كه از منظر حقوقى جرم محسوب نمىشوند .\r\nچنان كه عكس آن نيز متصور است .\r\n( - - ) جنايت )\r\n\r\nجرموق\r\nجُرموق : نوعى كفش .\r\nجرموق در لغت به كفشى گفته مىشود كه بر روى موزه مىپوشند ؛ اعم از آنكه ساق داشته باشد يا نه . « 1 » برخى فقها گفته‌اند :\r\nظاهر اين است كه جرموق بدون ساق است ؛ « 2 » ليكن در كلمات بسيارى از فقها جرموق به كفش ساق دار معنا شده است . « 3 »\r\n\r\n\r\n","description":"","footnote":"\r\n( 2 ) جواهر الكلام 6 / 260 *\r\n( 3 ) العروة الوثقى 1 / 239 - 240 ، 356 و 361 ؛ جامع الشتات 1 / 14 ؛ مجمع الرسائل ( عبادات ) / 111 ؛ مجمع المسائل 1 / 65 ؛ توضيح المسائل مراجع 1 / 222 .\r\n( 4 ) الحدائق الناضرة 2 / 73 - 74 ؛ الروضة البهية 1 / 339 .\r\n1 مجمع البحرين / واژهء « جرمق » .\r\n2 مجمع الفائدة 2 / 101 - 102 .\r\n3 تحرير الاحكام 1 / 197 ؛ ذكرى الشيعة 3 / 49 ؛ رياض المسائل 3 / 199 .\r\n","page_name":" 74 ","page_number":74},
  {"content":"\r\n\r\nعنوان ياد شده در باب طهارت و صلات به كار رفته است .\r\nدر وضو مسح كردن بر حائل از قبيل جرموق جز در حال اضطرار ( - - ) اضطرار ) و تقيّه ( - - ) تقيّه ) صحيح نيست . « 4 »\r\nدر صحّت نماز گزاردن با كفشى كه تنها روى پا - و نه ساق - را مىپوشاند اختلاف است . نماز خواندن با كفشى كه ساق پا را مىپوشاند ، مانند خفّ ( - - ) خفّ ) و جرموق صحيح است . « 5 »\r\n( - - ) كفش )\r\n\r\nجرّ ولاء\r\nجَرّ وَلاء : انتقال ولاى عتق فرزندان برده از مولاى آزاد كنندهء مادرشان به مولاى آزاد كنندهء پدر يا جدّ پدرى .\r\nاز آن به مناسبت در باب ارث سخن گفته‌اند .\r\nولاى عتق از اسباب ارث بردن مولا از برده‌اى است كه او را آزاد كرده است .\r\nولاى عتق فرزندان كنيز آزاد شده كه پس از آزادى وى از برده‌اى به دنيا آمده‌اند از آنِ مولاى كنيز است و به موجب اين ولاء مولاى كنيز از فرزندان او در صورت نداشتن وارثى ديگر ، با شرايطى ارث مىبرد ؛ ليكن اگر پس از آن ، پدر آنان آزاد شود اين ولاء از مولاى كنيز به مولاى پدر فرزندان منتقل مىشود و به اصطلاح جرّ ولاء رخ مىدهد . همچنين با آزاد شدن جدّ پدرى فرزندان ، بنابر تصريح برخى ، ولاى عتق به مولاى وى منتقل مىگردد ؛ ليكن اگر پس از جدّ پدرى ، پدر نيز آزاد گردد ، ولايت دوباره به مولاى پدر منتقل مىشود و اين بار جرّ جرّ ولاء پديد مىآيد . « 1 »\r\nشرايط :\r\n1 . پدر هنگام ولادت فرزند ، برده باشد . بنابر اين ، اگر در اصل آزاد باشد ولاء تحقق نمىيابد و اگر بردهء آزاد شدهء مولاى ديگرى باشد ، ولاء ابتدايى از آنِ آزاد كنندهء پدر خواهد بود نه مادر و جرّ ولاء تحقق نمىيابد .\r\n2 . مادر ، كنيز آزاد شده‌اى باشد كه آزاد كننده بر او ولايت دارد ، نه آزاد\r\n\r\n\r\n","description":"","footnote":"\r\n( 4 ) الخلاف 1 / 213 - 214 ؛ جواهرالكلام 2 / 232 .\r\n( 5 ) تذكرة الفقهاء 2 / 498 ؛ جامع المقاصد 2 / 105 - 106 .\r\n1 جواهر الكلام 39 / 245 - 247 .\r\n","page_name":" 75 ","page_number":75},
  {"content":"\r\n\r\nبالاصاله و يا كنيز آزاد شده‌اى كه كسى بر او ولايت ندارد .\r\n3 . پدر آزاد شود . بنابر اين ، اگر پدر بر بردگى بميرد جرّ ولاء تحقق نمىيابد .\r\n4 . فرزندان مستقيم آزاد نشوند ، بلكه آزادى آنان به تبع آزادى مادر باشد . بنابر اين ، اگر فرزند پس از ولادت يا همراه كنيز پس از حامله شدن آزاد شود جرّ ولاء تحقق نمىيابد و ولاى عتق از آنِ آزاد كنندهء آنان خواهد بود . « 2 »\r\n( - - ) ولاء ) .\r\n\r\nجرّى\r\nجِرّى [ جِرّيث 
  ] : نوعى ماهى بدون پولك .\r\nبرخى لغويان آن را به مارماهى معنا كرده‌اند ؛ « 1 » ليكن توأمان ذكر شدن آن دو در روايات « 2 » و كلمات فقها ، « 3 » ظهور در مغايرت آنها با يكديگر دارد . عنوان ياد شده در باب اطعمه و اشربه آمده است .\r\nجرّى از ماهيهاى حرام گوشت است كه خوردن آنها حرام است و خورنده تعزير ( - - ) تعزير ) مىشود . « 4 » خريد و فروش آن نيز حرام و باطل است . « 5 » در برخى روايات ، جرّى از مسوخ شمرده شده كه خداوند گروهى از بنى اسرائيل را به صورت آن مسخ كرده است « 6 » ( - - ) مسوخ ) .\r\n\r\nجريان\r\nجريان : روان شدن .\r\nاز احكام آن در باب طهارت و صلات سخن رفته است .\r\nطهارت : در اينكه در مفهوم غَسْل ( شستن ) جارى شدن آب نهفته و بدون جريان ، غَسل تحقق نمىيابد يا چنين نيست ، اختلاف است . معروف ميان فقها قول اوّل است ؛ بنابر اين قول ، وضو و غُسل با مرطوب كردن دست و كشيدن بر بدن ، بدون جريان آب بر اعضا صحيح نخواهد بود . « 1 » در حكم ياد شده تفاوتى بين حال اختيار و اضطرار نيست ؛ هرچند برخى ، تنها در حال اختيار آن را معتبر دانسته‌اند . « 2 »\r\n\r\n\r\n","description":"","footnote":"\r\n( 2 ) كشف اللثام 8 / 422 - 423 ؛ قواعد الاحكام 3 / 218 - 219 .\r\n1 لسان العرب / واژهء « جرث » و « جرر » .\r\n2 الكافى ( كلينى ) 1 / 346 ، 350 و 6 / 219 .\r\n3 المقنع / 423 ؛ الإنتصار / 400 ؛ المراسم العلوية / 207 ؛ المبسوط 6 / 276 .\r\n4 النهاية / 576 و 713 ؛ المهذّب 2 / 536 - 537 ؛ جواهر الكلام 36 / 243 - 244 .\r\n5 كتاب السرائر 2 / 222 .\r\n6 وسائل الشيعة 24 / 107 .\r\n1 جواهر الكلام 2 / 283 - 287 .\r\n2 مستند الشيعة 2 / 195 .\r\n","page_name":" 76 ","page_number":76},
  {"content":"\r\n\r\nبنابر قول به اعتبار جريان در غَسل ، تحقق آن به انتقال آب از جزئى به دو جزء ديگر عضو « 3 » و يا - بنابر تصريح برخى - از محلّ خود به محلّى ديگر از عضو خواهد بود . « 4 »\r\nبنابر مشهور ، در تحقق عنوان آب جارى ، جوشيدن از زمين و جريان شرط است « 5 » ( - - ) آب جارى ) .\r\nبراى تطهير مثل لباسى كه با بول پسربچهء شيرخوار قبل از غذا خور شدن ، نجس شده ، ريختن آب به محلّ نجس كفايت مىكند و نيازى به فشردن آن نيست ؛ ليكن در لزوم جريان آب بر محلّ نجس اختلاف است . « 6 »\r\nصلات : نماز گزاردن در مجراى آب مكروه است . برخى ، حكم را به محلّى كه جريان آب در آن فعليّت دارد يا احتمال مىرود جريان يابد ، اختصاص داده‌اند . « 7 »\r\n\r\nجريب\r\nجَريب : واحد وزن / واحد مساحت .\r\nجريب به هر دو معنا در كلمات فقها به كار رفته است .\r\nجريب به معناى نخست ، در گذشته پيمانه‌اى بوده كه وزن اشيا با آن سنجيده مىشد ؛ ليكن در مقدار آن همچون مقدار قفيز ( - - ) قفيز ) اختلاف است . برخى ، چهار و برخى ، ده قفيز گفته‌اند . برخى گفته‌اند :\r\nممكن است مقدار جريب در بلاد مختلف متفاوت باشد و در بعضى شهرها به مقدار يك قفيز باشد . « 1 »\r\nمقدار جريب به معناى دوم بر حسب مناطق مختلف ، متفاوت است . « 2 » البته جريب به اين معنا داراى اثر شرعى نيست ، بر خلاف جريب به معناى نخست .\r\nعنوان ياد شده در باب ديات آمده است .\r\nديهء كشتن سگ نگهبان مزرعه بنابر مشهور يك قفيز گندم است كه بايد به صاحبش بپردازد ؛ « 3 » ليكن در روايتى از امام صادق عليه السّلام ، ديهء آن يك جريب گندم تعيين شده است . « 4 » برخى ، آن را مطابق احتياط دانسته‌اند . « 5 »\r\n\r\n\r\n","description":"","footnote":"\r\n( 3 ) جواهر الكلام 2 / 283 .\r\n( 4 ) مستند الشيعة 2 / 193 - 194 .\r\n( 5 ) التنقيح ( الطهارة ) 1 / 112 .\r\n( 6 ) جواهر الكلام 6 / 160 - 164 و 167 .\r\n( 7 ) . 8 / 344 - 345 .\r\n1 جامع المدارك 6 / 288 - 289 .\r\n2 بحار الانوار 75 / 277 .\r\n3 رياض المسائل 14 / 344 - 345 .\r\n4 وسائل الشيعة 29 / 226 .\r\n5 تحرير الوسيلة 2 / 604 .\r\n","page_name":" 77 ","page_number":77},
  {"content":"\r\n\r\n\r\nجِرّيث\r\n- - ) جِرّى\r\n\r\nجريدتين\r\nجَريدَتَين : دو شاخهء بدون برگ .\r\nجريده به معناى شاخهء درخت خرما است كه برگ آن جدا شده باشد ؛ ليكن در كلمات فقها معناى آن توسعه يافته و بر غير شاخهء درخت خرما نيز اطلاق شده است . « 1 » از آن در باب طهارت سخن گفته‌اند .\r\nگذاشتن جريدتين در كفن ميّت مستحب مؤكّد است . « 2 » و در صورت ترك آن قبل از دفن ، مستحب است بعد از دفن روى قبر گذاشته شود . « 3 »\r\nكيفيت و نوع : جريده بايد تر و تازه باشد و جريدهء خشك كفايت نمىكند ؛ ليكن مستحب است از چوب درخت خرما باشد . نسبت به جايگزين جريدتين از چوب درخت خرما در صورت عدم دسترسى به آن ، اختلاف است . بنابر قول مشهور ، چوب درخت سدر و با نبود آن ، شاخهء درخت بيد و با عدم دسترسى به آن ، چوب هر درختِ تر و تازه كفايت مىكند . قول مقابل مشهور ، تقديم چوب درخت بيد بر درخت سدر است . برخى ، پس از چوب درخت بيد ، درخت انار را ذكر كرده‌اند . برخى ديگر ، چوب مطلق درختِ تر و تازه را جايگزين درخت خرما كرده‌اند ، بدون آنكه درختى را بر درختى ديگر ترجيح دهند . « 4 »\r\nاندازه : در مقدار درازاى جريدتين اختلاف است . مشهور ، اندازهء آن را اندازهء استخوان ذراع دانسته‌اند . برخى ، اندازهء آن را يك وجب و برخى ديگر چهار انگشت ذكر كرده‌اند . بعضى نيز اختلاف ديدگاهها در طول ، يعنى اندازهء استخوان ذراع ، يك وجب و چهار انگشت را به ترتيب به مراتب استحباب و فضيلت حمل كرده‌اند . « 5 »\r\nكيفيت گذاردن : بنابر مشهور يكى از دو چوب به صورت عمودى در طرف راست ميّت ، از ترقوه ( - - ) ترقوه ) به سمت\r\n\r\n\r\n","description":"","footnote":"\r\n( 1 ) لسان العرب / واژهء « جرد » ؛ الوافى 24 / 381 ؛ مستند الشيعة 3 / 225 ؛ كتاب الطهارة ( شيخ انصارى ) 4 / 350 .\r\n( 2 ) جواهر الكلام 4 / 233 ؛ العروة الوثقى 2 / 83 .\r\n( 3 ) العروة الوثقى 2 / 84 .\r\n( 4 ) الحدائق الناضرة 4 / 41 - 42 ؛ العروة الوثقى 2 / 83 - 84 .\r\n( 5 ) الروضة البهية 1 / 421 ؛ جواهر الكلام 4 / 236 - 238 .\r\n","page_name":" 78 ","page_number":78},
  {"content":"\r\n\r\nپايين ، چسبيده به بدن ، و ديگرى در طرف چپ به همين نحو ، بين پيراهن و سرتاسرى گذاشته مىشود . « 6 »\r\nآداب : نوشتن نام ميّت و نام پدر او و شهادت ميّت به يكتايى خدا و رسالت پيامبر صلّى اللَّه عليه و آله و امامت يكايك ائمّه عليهم السّلام ، بر جريدتين ، مستحب است . « 7 »\r\n\r\nجريره\r\nجَريره : جنايت خطايى .\r\nجريره در لغت به معناى جنايت و گناه است « 1 » و مراد از آن در كلمات فقها جنايت خطايى است كه موجب ثبوت ديه بر عاقله ( - - ) عاقله ) مىشود . از آن در باب ارث سخن گفته‌اند .\r\nسبب ارث بردن يا نسب است يا سبب .\r\nسبب دو نوع است : زوجيّت و ولاء . ولاء سه قسم است . يكى از آنها ولاء ضمان جريره است ؛ يعنى كسى در ازاى ارث بردن از مضمون ، ديهء جنايت خطايى او را بر عهده مىگيرد « 2 » ( - - ) ولاء ) .\r\nهرگاه پدر از جريرهء فرزند و نيز ميراث او نزد حاكم شرع تبرّى جويد ، به قول برخى قدما ، چنانچه فرزند بميرد و مالى از او باقى بماند ، نزديكان پدر از او ارث مىبرند ، نه پدر ؛ « 3 » ليكن بر ثبوت ارث براى پدر - نه نزديكان او - حتى با تبرّى وى ، ادعاى اجماع شده است . « 4 »\r\n\r\nجريمه\r\n- - ) جُرم\r\n\r\nجريمهء نقدى\r\nجريمهء نقدى : محكوم شدن بزهكار به پرداخت مال .\r\nاز آن در باب حدود و تعزيرات سخن گفته‌اند .\r\nاز كيفرهايى كه در شرع مقدس براى ارتكاب برخى جرايم قرار داده شده ، تعزير است . در شرع براى تعزير اندازه‌اى معين\r\n\r\n\r\n","description":"","footnote":"\r\n( 6 ) جواهرالكلام 4 / 241 - 243 .\r\n( 7 ) العروة الوثقى 2 / 85 .\r\n1 مجمع البحرين / واژهء « جرر » .\r\n2 الرسائل العشر ( شيخ طوسى ) / 269 .\r\n3 المهذّب 2 / 167 ؛ اصباح الشيعة / 374 .\r\n4 كتاب السرائر 3 / 286 .\r\n","page_name":" 79 ","page_number":79},
  {"content":"\r\n\r\nنشده و مقدار آن بستگى به نظر حاكم شرع دارد . ليكن اين مسئله مورد بحث است كه آيا تعزير تنها اختصاص به كيفر بدنى ( تازيانه ) دارد يا جريمه‌هاى نقدى ( تعزير مالى ) را نيز دربر مىگيرد ؟ البته اين بحث در ميان قدما و متأخران مطرح نيست . آنچه كه به عنوان مصداق تعزير در كلمات فقها آمده ، تازيانه زدن و يا علاوه بر آن ، زندان و توبيخ است ؛ ليكن درميان معاصران ، تعدادى از تعزير مالى سخن گفته و در مصداق بودن جريمهء نقدى براى تعزير ، و در نتيجه ، مشروعيت تعزير مالى ، اختلاف كرده‌اند . « 1 »\r\n( - - ) تعزير ) .\r\n\r\nجز\r\nچيدن\r\n\r\nجزاء\r\nجزاء : مقابل شرط / كفّاره ( - - ) كفّاره ) / مكافات عمل ( - - ) ثواب ) ( - - ) عقوبت ) .\r\nجزا به معناى نخست ، در باب نذر به كار رفته است .\r\nجزاى نذر ( متعلّق نذر ) بايد عبادتى از عبادات ، مانند حج ، روزه ، نماز ، قربانى ، و صدقه باشد « 1 » ( - - ) نذر ) .\r\n\r\nجزاف\r\n- - ) بيع مجازفه\r\n\r\nجزاى نقدى\r\n- - ) جريمهء نقدى\r\n\r\nجزء\r\nجزء : بخشى معيّن از مركب .\r\nجزء به بخشى معيّن از شىء مركب اطلاق مىشود ؛ چنان كه به قسمتهاى مختلف يك جزء بعض مىگويند .\r\nجزء گاهى در مقابل شرط به كار مىرود ، مانند اجزاى نماز ، از قبيل ركوع و سجود در مقابل شرايط آن ، همچون طهارت و روبه قبله بودن . تفاوت جزء با شرط در اين كاربرد آن است كه جزء ماهيّت شىء مركب را تشكيل مىدهد ؛ ليكن شرط خارج از ماهيت شىء مركب مىباشد ؛ هرچند در صحّت آن دخيل است . در اين مقاله به برخى احكام جزء كه در بابهاى طهارت ، صلات و وصيت\r\n\r\n\r\n","description":"","footnote":"\r\n( 1 ) تحرير الاحكام 5 / 410 - 411 ؛ الدر المنضود ( گلپايگانى ) 2 / 155 - 156 ؛ دراسات فى ولاية الفقيه 2 / 329 - 341 ؛ النفى و التغريب / 28 ؛ اجوبة الإستفتاءات 2 / 131 .\r\n1 جواهر الكلام 35 / 377 .\r\n","page_name":" 80 ","page_number":80},
  {"content":"\r\n\r\nآمده ، اشاره مىكنيم و تفصيل آن در مدخلهاى مربوط خواهد آمد .\r\nطهارت : واجب است اجزاى جدا شده از ميّت با خود او دفن گردد . « 1 » بر اجزاى داراى حيات كه از موجود زنده جدا مىشود حكم ميّت جارى مىگردد و در نتيجه نجس خواهد بود « 2 » و مسّ آن در صورتى كه استخوان داشته باشد بنابر مشهور موجب وجوب غسل مسّ ميّت ( - - ) غسل مسّ ميّت ) است . « 3 »\r\nصلات : اخلال عمدى به اجزاى واجب نماز ، مانند قرائت و اخلال ، مطلقا حتى از روى سهو در اجزاى ركنى ، از قبيل ركوع و دو سجده موجب بطلان نماز است « 4 » ( - - ) خلل در نماز ) .\r\nقضاى اجزاى فراموش شده جز در فراموشى يك سجده و تشهد واجب نيست . « 5 »\r\nدر اينكه نيّت از اجزاى عبادت است يا از شرايط آن ، اختلاف است . « 6 »  بِسْمِ اللَّهِ الرَّحْمنِ الرَّحِيمِ  در ابتداى هر سوره - جز سورهء توبه كه بسم اللَّه ندارد - آيه‌اى مستقل و جزء سوره است ؛ هرچند از برخى قدما نقل شده كه در غير سورهء حمد جزء سوره نيست « 7 » ( - - ) بسمله ) .\r\nوصيّت : كسى كه به جزئى از مالش براى ديگرى وصيّت كرده ، بدون آنكه مقدار آن را معيّن كند ، در اينكه بايد يك دهمِ ثلث مالش را به او بدهند يا يك هفتمِ آن را ، در مسئله دو قول است . « 8 »\r\n\r\nجزئيت\r\nجزئيت : جزء بودن چيزى براى عملى مركب ، مانند سوره براى نماز .\r\nجزئيت از احكام وضعى است ( - - ) حكم وضعى ) .\r\n\r\nجزع\r\nجَزَع : بى تابى و ناشكيبى در مصيبت .\r\nاز آن در باب طهارت و ظهار سخن رفته است .\r\nجزع كردن در مرگ عزيز خود ، مكروه و موجب از بين رفتن پاداش شكيبايى بر مصيبت است . چنان كه لطمه زدن و\r\n\r\n\r\n","description":"","footnote":"\r\n( 1 ) العروة الوثقى 2 / 117 .\r\n( 2 ) مستمسك العروة 1 / 312 - 314 .\r\n( 3 ) جواهر الكلام 5 / 340 .\r\n( 4 ) العروة الوثقى 3 / 33 ؛ مستمسك العروة 6 / 594 .\r\n( 5 ) . مستمسك العروة 7 / 409 - 414 .\r\n( 6 ) ذكرى الشيعة 3 / 243 ؛ جواهر الكلام 9 / 150 - 153 *\r\n( 7 ) جواهر الكلام 9 / 296 .\r\n( 8 ) 28 / 317 .\r\n","page_name":" 81 ","page_number":81},
  {"content":"\r\n\r\nخراش وارد كردن بر سر و صورت ، كندن و چيدن مو از روى بى تابى در مرگ كسى جايز نيست . بر عدم جواز ادعاى اجماع شده است ؛ « 1 » هرچند برخى ، لطمه و خراش وارد كردن بر خود را ، در صورتى كه ضرر قابل توجهى نداشته باشد ، جايز دانسته‌اند . « 2 »\r\nگريبان چاك كردن مرد جز در مرگ پدر و برادر جايز نيست . در حرمت آن بر زن اختلاف است . « 3 »\r\nدر جواز داد زدنِ خارج از حدّ معمول در مرگ كسى ، اختلاف است . بسيارى آن را حرام دانسته‌اند . « 4 »\r\nدر برخى مصاديق جزع ، مانند كندن مو و خراشيدن صورت توسط زن و گريبان چاك كردن مرد در مرگ فرزند و همسر ، علاوه بر حرمت ، كفّاره ثابت است و كفّارهء آن كفّارهء شكستن قسم ( اطعام يا پوشاندن ده مسكين و يا آزاد كردن ده بنده ) است . « 5 » برخى بر زن در چيدن موى خود كفّارهء افطار روزهء ماه رمضان ( آزاد كردن بنده ، دو ماه روزه گرفتن يا شصت مسكين اطعام دادن ) را واجب دانسته‌اند . « 6 »\r\nاز حرمت جزع ، جزع كردن بر سالار شهيدان ، اباعبد اللَّه الحسين عليه السّلام « 7 » و - به تصريح برخى - ساير ائمه و انبياى الهى استثنا شده است . « 8 »\r\n\r\nجزع يمانى\r\nجَزْع يمانى : از سنگهاى معدنى .\r\nجزع يمانى سنگى است منسوب به يمن كه از معادن عقيق در يمن استخراج مىشود و شبيه عقيق است . رنگ آن سياه و سفيد است ، بسان چشم ، به گونه‌اى كه چشم را در سياهى و سفيدى بدان تشبيه مىكنند . جزع يمانى انواعى دارد .\r\nكمياب‌ترين نوع آن معروف به « جزع بقرانى » است كه خطوطى مستقيم و ممتد دارد . « 1 »\r\nاز عنوان ياد شده در باب صلات نام برده‌اند .\r\n\r\n\r\n","description":"","footnote":"\r\n( 1 ) المبسوط 1 / 189 ؛ كتاب السرائر 1 / 173 .\r\n( 2 ) العروة الوثقى 2 / 131 .\r\n( 3 ) جواهر الكلام 4 / 367 .\r\n( 4 ) الحدائق الناضرة 4 / 153 ؛ العروة الوثقى 2 / 131 .\r\n( 5 ) جواهر الكلام 33 / 186 .\r\n( 6 ) 183 - 185 ؛ العروة الوثقى 2 / 132 .\r\n( 7 ) التنقيح ( الطهارة ) 9 / 235 ؛ صراط النجاة 5 / 300 .\r\n( 8 ) جواهر الكلام 4 / 371 .\r\n1 لغت نامهء دهخدا و مجمع البحرين / واژهء « جزع » .\r\n","page_name":" 82 ","page_number":82},
  {"content":"\r\n\r\nبه دست كردن انگشترى با نگين جزع يمانى « 2 » و نيز نماز گزاردن با آن « 3 » مستحب است .\r\n\r\nجزم\r\nجَزم : ساكن كردن حرف آخر كلمه ( - - ) وقف ) / يقين ( - - ) قطع ) .\r\n\r\nجَزور\r\n- - ) شتر\r\n\r\nجزيره\r\nجزيره : سرزمينى بين دجله و فرات . « 1 »\r\nعنوان ياد شده با اضافهء « اهل » به آن ( اهل جزيره ) در باب صلات و زكات به كار رفته است .\r\nبنابر قول مشهور ، براى اهل جزيره مستحب است هنگام استقبال جهت نماز ، اندكى به چپ متمايل گردند « 2 » ( - - ) تياسر ) .\r\nبنابر قول مشهور ، افضل در پرداخت زكات فطره ( - - ) زكات فطره ) پرداخت قوت غالب هر منطقه است ؛ از اين رو گفته‌اند :\r\nبر اهل جزيره مستحب است گندم يا جو پرداخت كنند . « 3 » برخى قدما پرداخت گندم يا جو را بر آنان واجب دانسته‌اند . « 4 »\r\n\r\nجزيرة العرب\r\nجزيرة العرب [ ارض‌ُالعرب 
  ] : پهناورترين شبه جزيرهء جهان ، واقع در جنوب غربى آسيا .\r\nجزيرة العرب ، شبه جزيرهء بزرگى است ، واقع در منتهى اليه جنوب غربى آسيا كه از سه طرف در حصار آب قرار دارد ؛ از غرب به درياى سرخ ، كه حدّ فاصل جزيرة العرب و قارّهء آفريقا است ؛ از جنوب به اقيانوس هند و از شرق به درياى عمّان و خليج فارس . تنها از شمال با كويت ، عراق و شامات ارتباط زمينى دارد . به سبب جريان رودها ، از جمله فرات در قسمت شمالى آن - كه شبه جزيره را تقريباً به صورت جزيره در آورده است - اكثر جغرافى نويسان و مورخان آن جا را جزيرة العرب ناميده‌اند .\r\n\r\n\r\n","description":"","footnote":"\r\n( 2 ) جامع عباسى / 347 ؛ الكافى ( كلينى ) 6 / 472 ؛ ذكرى الشيعة 3 / 74 ؛ مهذّب الاحكام 5 / 375 .\r\n( 3 ) مستند الشيعة 4 / 373 ؛ وسائل الشيعة 5 / 96 .\r\n1 مجمع البحرين / واژهء « جزر » .\r\n2 مختلف الشيعة 2 / 64 .\r\n3 الحدائق الناضرة 12 / 279 - 282 ؛ مستمسك العروة 9 / 413 - 415 .\r\n4 المهذّب 1 / 174 .\r\n","page_name":" 83 ","page_number":83},
  {"content":"\r\n\r\nجزيرة العرب از نظر جغرافيايى به پنج بخش تقسيم مىشود : حجاز ( بخشى از ساحل شرقى درياى سرخ با شهرهايى چون مكّه ، مدينه ، جدّه و طائف ) ، تهامه ( واقع در جنوب حجاز ) ، نجد ( واقع در شرق حجاز ) ، عروض ( واقع در ناحيهء شرقى شبه جزيره ) و يمن ( واقع در قسمت جنوبى شبه جزيره ) .\r\nامروزه بخش بزرگى از شبه جزيرة العرب را كشور عربستان سعودى تشكيل مىدهد .\r\nكشورهاى يمن ، كويت ، امارات متحدهء عربى ، قطر و عمّان از ديگر سرزمينهاى تشكيل دهندهء آن هستند . « 1 » از اين عنوان در باب جهاد سخن گفته‌اند .\r\nبنابر قول مشهور ، سكونت كفّار در جزيرة العرب جايز نيست . « 2 » در اينكه مراد از جزيرة العرب چيست ، اختلاف است .\r\nبرخى ، آن را خصوص حجاز دانسته‌اند « 3 » - - ) حجاز ) ؛ ليكن برخى ديگر ، اعم از آن دانسته و سكونت كفّار را در تمامى جزيرة العرب جايز ندانسته‌اند . « 4 »\r\n\r\nجزيه\r\nجزيه : ماليات دريافتى از اهل ذمّه .\r\nجزيه به مالياتى اطلاق مىشود كه دولت اسلامى از اهل كتاب ( - - ) اهل كتاب ) در قبال اقامت آنان در بلاد اسلامى و مصونيّت از تعرّض ديگران به آنان ، بر اساس قرارداد ذمّه ، دريافت مىكند . « 1 » از اين عنوان در باب جهاد سخن رفته است .\r\nحكم : گرفتن جزيه - به تصريح قرآن « 2 » و سنّت - نه تنها مشروع ، بلكه واجب است و در زمان رسول خدا صلّى اللَّه عليه و آله و پس از آن حضرت از اهل كتاب دريافت مىشد . آنان در قلمرو حكومت اسلامى بين سه امر مخيّر بودند : پذيرش اسلام ، جنگ و التزام به شرايط ذمّه ( - - ) اهل ذمّه ) . با پذيرش امر سوم ، موظّف به پرداخت جزيه بودند .\r\nجزيه دهنده : جزيه تنها از سه طايفه پذيرفته مىشود : يهوديان ، مسيحيان و مجوسيان . در قبول جزيه از صابئان ( - - ) صابئه ) و سامريّه ( - - ) سامريّه ) به جهت اختلاف در صدق اهل كتاب بر آنان ، اختلاف است . « 3 »\r\n\r\n\r\n","description":"","footnote":"\r\n( 1 ) معجم البلدان 2 / 137 .\r\n( 2 ) جواهر الكلام 21 / 289 - 291 .\r\n( 3 ) المبسوط 2 / 47 ؛ تحرير الاحكام 2 / 212 ؛ تذكرة الفقهاء 9 / 334 - 335 *\r\n( 4 ) الدروس الشرعية 2 / 39 ؛ جامع المقاصد 3 / 465 ؛ غاية المراد 1 / 498 .\r\n1 جواهر الكلام 21 / 227 .\r\n2 توبه / 29 .\r\n3 جواهر الكلام 21 / 227 - 232 .\r\n","page_name":" 84 ","page_number":84},
  {"content":"\r\n\r\nاگر كافر حربى ( - - ) اهل حرب ) مدّعى انتساب به يكى از گروههاى سه گانهء ياد شده باشد و جزيه بدهد از او پذيرفته مىشود و نيازى به اقامهء بيّنه ( - - ) بيّنه ) نيست ، مگر آنكه خلاف آن ثابت شود . « 4 »\r\nكفّارى كه پس از بعثت پيامبر صلّى اللَّه عليه و آله به يكى از سه طايفه ياد شده گرويده‌اند راهى جز پذيرش اسلام ندارند ؛ از اين رو ، جزيه از آنان پذيرفته نمىشود . « 5 »\r\nجزيه گيرنده : متولّى امر جزيه رسول خدا صلّى اللَّه عليه و آله و پس از آن حضرت ، امام معصوم يا نايب او - اعم از نايب خاص در زمان حضور و نايب عام در عصر غيبت در صورت مبسوط اليد بودن و قدرت اجرايى داشتن - است .\r\nقرارداد عقد ذمّه با اهل كتاب و گرفتن جزيه از ايشان تنها در حيطهء وظايف آنان است . در فرض مبسوط اليد نبودن ، اگر حاكم جائرِ مسلمانى با اهل كتاب قرارداد ذمّه امضا و جزيه دريافت كند محكوم به صحّت است . « 6 »\r\nشرايط جزيه دهنده : بلوغ ، عقل و مرد بودن از شرايط جزيه دهنده است . از اين رو ، از بچه ، ديوانه ، و زن كتابى جزيه گرفته نمىشود . در وجوب جزيه بر ديوانه ادوارى ( - - ) ديوانگى ) اختلاف است ؛ ليكن اگر سلامتش يك سال به طول بينجامد جزيه بر او واجب است ؛ هرچند پس از آن ديوانه شود .\r\nكودك كتابىِ بالغ شده و نيز ديوانهء عاقل گشته ، از سوى دولت اسلامى بين پذيرش اسلام و پرداخت جزيه مخيّر مىشوند و در صورت امتناع ، حربى به شمار مىروند . « 7 » بنابر مشهور ، آزاد بودن نيز شرط ديگر جزيه دهنده است ؛ از اين رو ، از برده جزيه گرفته نمىشود . در اصل وجوب جزيه بنابر مشهور ، تفاوتى بين فقير و غنى نيست ؛ ليكن در نحوهء پرداخت ، به فقير تا زمان تمكّن مالى وى مهلت داده مىشود . همچنين صومعه نشينان و راهبان اهل كتاب در اين جهت با ديگران يكسانند . پيرمردان ، نابينايان و زمين گيران اهل كتاب نيز بنابر مشهور محكوم به پرداخت جزيه‌اند . « 8 »\r\nمقدار و زمان پرداخت جزيه : جزيه بنابر مشهور ، بلكه بر آن ادعاى اجماع شده ،\r\n\r\n\r\n","description":"","footnote":"\r\n( 4 ) 235 .\r\n( 5 ) 316 .\r\n( 6 ) 262 - 263 ؛ مهذّب الاحكام 15 / 180 و 182 ؛ تحرير الوسيلة 2 / 501 ؛ منهاج الصالحين ( خويى ) 1 / 391 .\r\n( 7 ) جواهر الكلام 21 / 244 ؛ مهذّب الاحكام 15 / 177 .\r\n( 8 ) جواهر الكلام 21 / 238 - 240 ؛ منهاج الصالحين ( خويى ) 1 / 393 .\r\n","page_name":" 85 ","page_number":85},
  {"content":"\r\n\r\nسقف مشخصى ندارد ؛ بلكه زمام آن به دست حاكم اسلامى است و او هرگونه كه مصلحت باشد ، از نظر كمىّ و كيفى ، مقدار و نوع آن را تعيين مىكند . « 9 »\r\nنسبت به زمان پرداخت ، ظاهر فتاواى فقها ، بلكه صريح كلمات بعضى ، تكرار جزيه در هر سال است ؛ ليكن برخى گفته‌اند : زمام آن به دست امام عليه السّلام است و او هرگونه صلاح ببيند براى آن ، زمان تعيين مىكند ؛ هرسال ، دو سال يك بار و يا بيشتر . « 10 »\r\nبنابر تصريح برخى ، پرداخت جزيه در آخر سال واجب مىشود ؛ ليكن به گفتهء برخى ديگر ، شرط اداى آن در هر زمان ( اوّل ، وسط يا آخر سال ) در عقد جزيه صحيح است و چنانچه شرط نشود ، در آخر سال واجب مىگردد . « 11 »\r\nاگر ذمّى قبل از پايان سال و يا بنابر مشهور بعد از پايان سال و پيش از پرداخت جزيه مسلمان شود ، جزيه از او ساقط مىگردد ؛ « 12 » امّا اگر پس از پايان سال بميرد بنابر مشهور جزيه از وى ساقط نمىگردد و از تركهء او گرفته مىشود و اگر در اثناى سال بميرد در اينكه جزيه از او ساقط مىگردد يا به مقدار زمانى كه از سال گذشته از تركهء او برداشت مىشود ، اختلاف است . « 13 »\r\nجزيه يا بر سرانه ( و فرد فرد ) اهل كتاب قرار داده مىشود و يا بر زمينهاى آنان . در جواز قراردادن جزيه بر هر دو ( سرانه و زمين ) اختلاف است . برخى قدما و اكثر متأخران قائل به جواز جمع بين آن دو در ابتدا هستند ، امّا اگر در ابتدا جزيه بر يكى از آن دو قرار داده شد ، تغيير و تبديل آن به ديگرى جايز نيست . برخى گفته‌اند : نزاع و اختلاف يادشده بر حسب ظاهر ، لفظى است ؛ بدين معنا كه مراد قائلان به عدم جواز جمع ، صورتى است كه يكى از آن دو در ابتدا تعيين شده باشد نه مطلقا ، كه در اين فرض ، عدم جواز تغيير بعد از تعيين ابتدايى اجماعى است . « 14 »\r\nمصرف جزيه : در زمان رسول خدا صلّى اللَّه عليه و آله جزيه تنها به مهاجران داده مىشد . پس از آن ، مجاهدان - كه در دفاع از اسلام و حمايت از مسلمانان در جايگاه مهاجران قرار دارند - مستحقان\r\n\r\n\r\n","description":"","footnote":"\r\n( 9 ) جواهرالكلام 21 / 245 .\r\n( 10 ) 258 ؛ منهاج الصالحين ( خويى ) 1 / 395 - 396 .\r\n( 11 ) جواهر الكلام 21 / 258 ؛ تحرير الوسيلة 2 / 500 .\r\n( 12 ) جواهر الكلام 21 / 258 .\r\n( 13 ) تحرير الاحكام 2 / 207 ؛ جواهر الكلام 21 / 260 ؛ منهاج الصالحين ( خويى ) 1 / 396 .\r\n( 14 ) جواهر الكلام 21 / 249 - 252 ؛ تحرير الوسيلة 2 / 499 .\r\n","page_name":" 86 ","page_number":86},
  {"content":"\r\n\r\nجزيه‌اند . « 15 » برخى بر اختصاص مصرف جزيه پس از دوران رسول خدا صلّى اللَّه عليه و آله به مجاهدان ، ادعاى اجماع كرده‌اند . « 16 » بعضى ديگر ، مصالح مسلمانان را طبق صلاحديد امام عليه السّلام بر مصرف يادشده افزوده‌اند . « 17 » گروه سوم ، فقراى مسلمان را نيز در كنار مجاهدان در رديف مستحقان جزيه آورده‌اند . « 18 » اختلاف يادشده در فرض وجود مجاهدان است . در فرض نبود آنان ، جزيه در مصالح مسلمانان ، از جمله تأمين نياز فقرا ، هزينه مىشود . « 19 » برخى گفته‌اند : گرفتن جزيه از حاكم جائر براى مسلمانان غير نيازمند نيز جايز است . « 20 »\r\n\r\nجستن\r\nجَستن : جهيدن ، پريدن .\r\nعنوان ياد شده در بابهاى طهارت ، صلات ، و نكاح آمده است .\r\nاز اسباب جنابت ( - - ) جنابت ) بيرون آمدن منىّ است . در فرض مشتبه شدن رطوبت بيرون آمده بين منىّ و ساير رطوبتها ، خروج آن با جستن ( دَفْق ) از نشانه‌هاى منىّ دانسته شده است ؛ هرچند در اينكه جستن به تنهايى نشانه است يا همراه با شهوت و سستى بدن و يا توأم با يكى از آن دو ( شهوت يا سستى بدن ) اختلاف است . « 1 »\r\nدر بيمار ، خروج با شهوت يا با سستى بدن - بنابر اختلاف اقوال - كافى است ؛\r\n\r\n\r\n","description":"","footnote":"\r\n( 15 ) النهاية / 193 ؛ الوسيلة / 204 ؛ المهذّب 1 / 185 ؛ غنية النزوع / 203 ؛ المختصر النافع / 111 ؛ الجامع للشرائع / 235 ؛ الدروس الشرعية 2 / 41 ؛ غاية المراد 1 / 498 .\r\n( 16 ) المؤتلف من المختلف 2 / 95 .\r\n( 17 ) المقنعة / 274 ؛ المراسم العلوية / 143 .\r\n( 18 ) كتاب السرائر 1 / 474 .\r\n( 19 ) اجوبة المسائل المهنّائيّة / 118 ؛ مسالك الافهام 13 / 229 ؛ كفاية الاحكام 2 / 878 .\r\n( 20 ) جواهر الكلام 21 / 262 .\r\n1 جواهر الكلام 3 / 3 و 8 - 13 .\r\n","page_name":" 87 ","page_number":87},
  {"content":"\r\n\r\nچنان كه بنابر تصريح برخى در زن نيز خروج با شهوت كفايت مىكند . « 2 »\r\nدر صدق عنوان باكره ( - - ) باكره ) بر دوشيزه‌اى كه بكارتش بر اثر پريدن و مانند آن - و نه آميزش - زايل شده اختلاف است « 3 » ( - - ) پريدن ) .\r\n( - - ) خون جهنده ) .\r\n\r\nجست و جو\r\nجست و جو : تفحّص ، تلاش براى يافتن چيزى .\r\nعنوان ياد شده در بابهاى اجتهاد و تقليد ، طهارت ، صلات ، زكات ، خمس ، حج ، نكاح ، طلاق ، اطعمه و اشربه ، لقطه ، و شهادات به كار رفته است .\r\nاجتهاد و تقليد : بنابر قول مشهور ، مبنى بر وجوب تقليد از مجتهد اعلم ، در صورت تعدد مجتهدان و علم به اختلاف فتاواى آنان ، هرچند به اجمال و نيز علم اجمالى به اعلم بودن يكى از ايشان ، جست و جو براى يافتن مجتهد اعلم واجب است . با جهل به وجود اعلم در ميان آنان ، در وجوب فحص اختلاف است و با جهل به اختلاف فتاوا ، جست و جو واجب نيست ، مگر بنابر قول به وجوب تقليد اعلم ، حتّى در فرض عدم اختلاف فتوا « 1 » ( - - ) اعلم ) .\r\nاگر مقلّد در جامع الشّرايط بودن مجتهد خود شك كند ، در صورتى كه شكش به قبل ( آغاز تقليد از او ) برگردد ، فحص از جامع شرايط بودن وى واجب است ؛ ليكن اگر در آغاز به واجد شرايط بودن مجتهد علم داشته و سپس نسبت به بقاى شرايط شك عارض شده باشد ، فحص واجب نيست . « 2 »\r\nطهارت : اگر كسى در طهارت و نجاست چيزى شك كند ، بنابر طهارت آن مىگذارد و لازم نيست تفحّص كند ؛ هرچند تحصيل علم ممكن باشد ، مگر آنكه شىء مشكوك پيشينهء نجاست داشته باشد كه در اين صورت بنا را بر نجاست آن مىگذارد . « 3 »\r\nبنابر قول برخى ، با شك در وجود حائل و مانع در اعضاى وضو يا غسل ،\r\n\r\n\r\n","description":"","footnote":"\r\n( 2 ) 13 ؛ مستند الشيعة 2 / 256 ؛ مستمسك العروة 3 / 15 .\r\n( 3 ) جامع المقاصد 12 / 120 ؛ مسالك الافهام 7 / 164 - 165 .\r\n1 التنقيح ( الإجتهاد و التقليد ) / 163 - 165 ؛ مستمسك العروة 1 / 29 ؛ مهذّب الاحكام 1 / 29 .\r\n2 العروة الوثقى 1 / 36 ؛ مستمسك العروة 1 / 69 .\r\n3 العروة الوثقى 1 / 150 ؛ مستمسك العروة 1 / 447 .\r\n","page_name":" 88 ","page_number":88},
  {"content":"\r\n\r\nتفحّص لازم نيست . بر مسئله ادعاى اجماع نيز شده است . برخى ، تفحص را تا حدّ حصول اطمينان واجب دانسته‌اند . « 4 »\r\nجست و جو جهت يافتن آب براى وضو يا غسل در فرض احتمال وجود آن و وسعت وقت ، واجب است . حدّ تفحّص - كه پس از آن تيمّم واجب مىشود - در آبادى ، يأس از دستيابى به آب و در بيابان ، يأس از وجود آن در توشهء خود و همراهان و اطراف است . در مقدار جست و جو نسبت به اطراف اختلاف است ؛ بنابر قول مشهور ، مقدار آن در زمين ناهموار به اندازهء برد يك تير ( حدود دويست گام ) و در زمين هموار به اندازهء برد دو تير از چهار طرف است . « 5 »\r\nصلات : در صورت عدم امكان تحصيل علم به جهت قبله ، جست و جو براى تحصيل ظنّ به آن واجب است . « 6 » و چنانچه بدون تفحّص به يك طرف نماز بخواند ، واجب است اعاده كند ، مگر آنكه نماز را با قصد قربت به طور اتفاقى روبه قبله و يا - به تصريح برخى - با انحراف كمتر از نود درجه خوانده باشد . « 7 »\r\nزكات ، خمس و حج : مشهور ميان فقها عدم لزوم فحص در شبهات موضوعى ( - - ) شبههء موضوعى ) است ؛ ليكن عده‌اى در برخى موارد ، مانند شك در رسيدن مال به حدّ نصاب در زكات و شك در تحقق ربح در خمس و نيز شك در حصول استطاعت ، فحص را واجب دانسته‌اند . « 8 »\r\nنكاح : ازدواج با زنى كه مدّعى است شوهر ندارد و در عدّه نيست ، جايز است و تفحّص از صحّت ادعاى وى لازم نيست . برخى ، در صورت متهم بودن زن ، به احتياط تفحّص را لازم دانسته‌اند . « 9 » بنابر تصريح برخى ، تفحّص از شوهردار بودن زن پس از ازدواج موقت با وى مكروه است . « 10 »\r\nطلاق : زنى كه سه طلاقه شده ، اگر ادعا كند با محلّل ( - - ) محلّل ) ازدواج كرده ، ادعايش پذيرفته مىشود و شوهر اوّل بدون جست و جو مىتواند با او ازدواج كند ، مگر آنكه متهم به دروغگويى باشد كه در اين صورت ، برخى تفحّص را لازم دانسته‌اند . « 11 »\r\n\r\n\r\n","description":"","footnote":"\r\n( 4 ) العروة الوثقى 1 / 356 ، 380 و 2 / 54 ؛ مستمسك العروة 2 / 343 .\r\n( 5 ) جواهر الكلام 5 / 79 - 80 ؛ العروة الوثقى 2 / 162 - 164 .\r\n( 6 ) العروة الوثقى 2 / 301 ؛ مستمسك العروة 5 / 196 *\r\n( 7 ) العروة الوثقى 2 / 309 ؛ مستمسك‌العروة 5 / 213 ؛ موسوعة الإمام الخوئى 11 / 485 .\r\n( 8 ) مصباح الفقيه 13 / 314 ؛ مستمسك العروة 10 / 103 - 104 ؛ معتمد العروة 1 / 126 - 128 .\r\n( 9 ) الحدائق الناضرة 24 / 130 - 131 ؛ العروة الوثقى 5 / 621 ؛ مستمسك العروة 14 / 433 ؛ تحرير الوسيلة 2 / 253 .\r\n( 10 ) تحرير الوسيلة 2 / 292 .\r\n( 11 ) مهذّب الاحكام 26 / 65 ؛ منهاج الصالحين ( سيستانى ) 3 / 160 .\r\n","page_name":" 89 ","page_number":89},
  {"content":"\r\n\r\nزنى كه شوهرش مفقود شده در صورتى كه به حاكم شرع مراجعه كند ، حاكم ضمن تعيين مهلت چهار ساله براى او ، از حال شوهرش تفحّص مىكند و در صورت نيافتن او ، زن را طلاق و پس از انقضاى عدّهء وفات ، به او اجازهء ازدواج با مردى ديگر مىدهد . « 12 »\r\nاطعمه و اشربه : در خريد گوشت و پوست و مانند آن از بازار مسلمانان ، تفحّص از مذكّى بودن آن لازم نيست « 13 » - - ) تذكيه ) .\r\nلقطه : بر كسى كه مالى را پيدا كرده ، واجب است براى يافتن مالك آن تا يك سال به گونهء تعريف ( - - ) تعريف ) جست و جو كند . « 14 »\r\nشهادات : در صورت محرز نبودن عدالت شاهد براى حاكم ، بايد نسبت به عدالت او تفحّص كند . البته - بنابر قول برخى قدما - با علم حاكم به اسلام يا ايمانِ شاهد ، نيازى به تفحّص از عدالت او نيست . همچنين برخى ، در صورت تزكيهء شاهد توسط منكِر ، تفحّص را لازم ندانسته‌اند « 15 » ( - - ) تزكيه ) .\r\n\r\nجسد\r\n- - ) بدن\r\n\r\nجعاله\r\nجُعاله : التزام به پرداخت عوضى معلوم در ازاى انجام دادن كارى .\r\nجُعاله - كه جِعاله و جَعاله هم خوانده شده - در لغت عبارت است از مالى كه در ازاى انجام دادن كارى براى عامل قرار داده مىشود و شرعاً عبارت است از تعهّد\r\n\r\n\r\n","description":"","footnote":"\r\n( 12 ) . جواهر الكلام 32 / 293 .\r\n( 13 ) 36 / 138 .\r\n( 14 ) مهذّب الاحكام 23 / 314 - 315 .\r\n( 15 ) جواهر الكلام 40 / 110 - 112 ؛ مفتاح الكرامة 20 / 76 .\r\n","page_name":" 90 ","page_number":90},
  {"content":"\r\n\r\nبه پرداخت مالى معين در برابر انجام دادن كارى حلال و درخور اعتناى عقلا ، مانند آنكه كسى بگويد : هركس گمشدهء مرا بيابد فلان مبلغ را به او مىدهم . « 1 » برخى آن را به انشاى چنين تعهّدى با عبارت بيانگر آن ، تعريف كرده‌اند . « 2 » به آن كه درخواستِ انجام دادن كار را مىكند « جاعل » ، به كنندهء كار « عامل » و به مال تعهد شده « جُعل » يا « جَعيله » گويند . « 3 »\r\nجعاله ، عنوان بابى مستقل در فقه است كه از احكام آن در اين باب به تفصيل سخن گفته‌اند .\r\nماهيّت جعاله : در اينكه جعاله عقد است ( - - ) عقد ) يا ايقاع ( - - ) ايقاع ) يا نوعى تسبيب عرفى و عقلايى و يا به اختلاف موارد و خصوصيات ، متفاوت مىباشد ، اختلاف است . برخى از آن جهت كه در تحقق جعاله ايجاب كافى است و نيازى به قبول نيست ، آن را ايقاع دانسته‌اند ، و برخى از آن جهت كه انجام دادن كار توسط عامل ، قبول به شمار مىرود ، آن را در رديف عقود بر شمرده‌اند . « 4 »\r\nتفاوت جعاله با اجاره : تفاوت جعاله با اجارهء اعمال ، آن است كه در اجاره ( - - ) اجاره ) به نفس عقد ، مستأجر مالك عمل ، و اجير مالك اجرت مىشود ؛ بر خلاف جعاله كه عامل پس از انجام دادن كار مستحق اجرت مىگردد . برخى نيز تفاوت آن دو را در معيّن بودن منفعت و عوض در اجاره و عدم لزوم تعيين كار و - بنابه قولى - عوض در جعاله ، دانسته‌اند .\r\nضمن آنكه در عقد بودن اجاره اختلافى نيست ، بر خلاف جعاله . « 5 »\r\nمشروعيّت : جعاله از تعهّدهاى مشروع است كه هر عمل حلالِ مورد اعتناى عقلا كه انجام دادن آن بر عامل واجب نباشد ، مىتواند موضوع آن قرار گيرد . « 6 »\r\nاركان : صيغه ، جاعل ، عامل ، عمل و جُعل اركان جعاله به شمار مىروند .\r\n1 . صيغه : جعاله با هر لفظ بيانگر اذن در انجام دادن كارى در ازاى عوض ، محقق مىشود . همچنين است نوشته ، مانند نوشتن اطلاعيّه در مطبوعات و رسانه‌ها و مانند آن . « 7 »\r\nجعاله مىتواند مطلق يا مقيّد به زمان ، مكان و يا حالتى خاص باشد . « 8 »\r\nدر جعاله بنابر قول به ايقاع يا تسبيب بودن آن ، قبول لازم نيست و بنابر قول به\r\n\r\n\r\n","description":"","footnote":"\r\n( 1 ) مسالك الافهام 11 / 149 ؛ الانوار اللوامع 12 / 194 - 195 .\r\n( 2 ) جواهر الكلام 35 / 187 ؛ تحرير الوسيلة 1 / 586 .\r\n( 3 ) تحرير الوسيلة 1 / 586\r\n( 4 ) مسالك الافهام 11 / 149 - 150 ؛ جواهر الكلام 35 / 189 - 190 ؛ مهذّب‌الاحكام 18 / 202 - 203 .\r\n( 5 ) الروضة البهية 4 / 439 ؛ تحرير الوسيلة 1 / 586 .\r\n( 6 ) الروضة البهية 4 / 439 ؛ جواهر الكلام 35 / 191 - 192 .\r\n( 7 ) جواهر الكلام 35 / 189 ؛ مهذّب الاحكام 18 / 201 .\r\n( 8 ) جواهر الكلام 35 / 189 .\r\n","page_name":" 91 ","page_number":91},
  {"content":"\r\n\r\nعقد بودن ، قبول فعلى كفايت مىكند و نيازى به قبول لفظى نيست . « 9 »\r\n2 . جاعل : در جاعل اهليّت داشتن براى جعاله شرط است ؛ از اين رو ، جاعل بايد عاقل ، رشيد ( - - ) رشد ) و غير محجور ( - - ) حجر ) باشد و نيز اذنى كه به انجام دادن كارى مىدهد ناشى از قصد توأم با اختيار او باشد . بنابر اين ، جعاله از ديوانه ، سفيه ( - - ) سفاهت ) ، محجور ( كسى كه نمىتواند به حكم حاكم شرع در مالش تصرف كند ) و از روى شوخى يا اكراه ( - - ) اكراه ) صحيح نيست .\r\n3 . عامل : ويژگيهاى معتبر در جاعل در عامل شرط نيست . آنچه در عامل لازم است امكان تحصيل كار مورد نظر جاعل است ؛ در حدى كه براى انجام دادن آن مانعى شرعى يا عقلى وجود نداشته باشد .\r\nبنابر اين ، كودك مميّز حتى بدون اذن ولىّ مىتواند عامل باشد ؛ ليكن غير مميّز و ديوانه ، بنابر قول به عقد بودن جعاله ، فاقد اهليّت‌اند و بنابر قول به ايقاع يا تسبيب بودن آن ، برخى به جهت امكان تحقق عمل و وجود قصد - به معناى مطلق اراده - در آنان جعاله را صحيح دانسته‌اند .\r\nدر مقابل ، برخى ديگر ، به جهت فقدان قصد انجام كار در برابر عوض در افراد ياد شده ، آن را صحيح ندانسته‌اند . عامل لازم نيست معيّن باشد . « 10 »\r\n4 عمل : جعاله بر هر عملِ داراى منفعت عقلايى صحيح است ؛ هرچند خصوصياتِ آن معلوم نباشد ؛ چون غرض از مشروعيّتِ جعاله انجام دادن كارى است كه غالباً خصوصيات آن مجهول است ، مانند پيدا كردن گمشده كه مقدار مسافت و زمان لازم براى پيدا كردن ، نامعلوم است . « 11 »\r\n5 . جُعل ( عوض ) : عوض در جعاله بنابر مشهور بايد با پيمانه يا وزن يا شمارش و يا غير آن ، در حدى كه رفع غرر گردد ، معلوم باشد ؛ بنابر اين ، جعاله در صورت مجهول بودن عوض باطل است . برخى گفته‌اند : مراد قائلان به اشتراط معلوم بودن عوض در جعاله ، بطلان عوض است نه اصل عقد و در نتيجه عامل مستحق اجرت المثل خواهد بود . البته در صورت بطلان عقد نيز عامل مستحق اجرت المثل است ، با اين تفاوت كه در صورت صحّت جعاله و بطلان عوض ، اجرت المثل ، در جعاله عوض\r\n\r\n\r\n","description":"","footnote":"\r\n( 9 ) جامع المقاصد 6 / 189 ؛ جواهر الكلام 35 / 189 - 191 .\r\n( 10 ) جواهر الكلام 35 / 189 و 196 ؛ مهذّب الاحكام 18 / 206 - 208 .\r\n( 11 ) جواهر الكلام 35 / 191 - 193 .\r\n","page_name":" 92 ","page_number":92},
  {"content":"\r\n\r\nواقع مىشود ؛ ليكن بنابر قول جمعى ، در صورتى كه جهالت مانع تسليم عوض نباشد ، اشكالى ندارد ، مانند آنكه جاعل بگويد : هركس فلان گمشده را بيابد ، نصف آن از آنِ او باشد و يا صاحب كالا به دلال بگويد : از فلان مبلغ هر چه بيشتر فروختى از آنِ خودت باشد . « 12 »\r\nدر خصوص بردهء گمشده در صورت مجهول بودن جُعل بنابر قول مشهور ، اگر در همان شهر بيابد ، مستحق يك دينار و اگر در شهرى ديگر بيابد مستحق چهار دينار است . اين حكم ، بنابر تصريح عدّه‌اى در شتر گمشده نيز جارى است . « 13 »\r\nاحكام : جعاله ، قبل از اقدام عامل ، از سوى هريك از جاعل و عامل قابل فسخ است . و پس از اقدام و قبل از اتمام كار ، از سوى عامل قابل فسخ است و در اين صورت ، بنابر قول منسوب به مشهور ، عامل مستحق اجرت نخواهد بود . برخى ، به مقدار كار انجام شده ، وى را مستحق اجرت دانسته‌اند ، بويژه در جايى كه اجرت قابل تقسيم و سبب فسخ ، سببى غير اختيارى باشد ، مانند جايى كه عامل نصف ديوار جعاله‌اى را بسازد و سپس بميرد . « 14 »\r\nاگر جاعل بعد از شروع عامل به كار ، جعاله را فسخ كند بايد اجرة المثل كار انجام شده را به عامل بپردازد . « 15 »\r\nعامل پس از اتمام كار و تحويل مورد جعاله ، استحقاق اجرت پيدا مىكند . بنابر اين ، گمشده‌اى را كه يافته ، چنانچه قبل از تحويل فرار كند ، يابنده مستحق اجرت نخواهد بود . « 16 »\r\nدر صورتى كه جُعل براى فردى خاص قرار داده شود و ديگرى كار درخواستى را انجام دهد ، انجام دهنده مستحق اجرت نخواهد بود . « 17 »\r\nبا تعدّد عوامل ، جُعل به نسبت نقش هر يك در انجام دادن كار بين آنان تقسيم مىشود و در صورت تساوى در نقش ، به طور مساوى بين آنان تقسيم مىگردد . « 18 »\r\nجاعل مىتواند فرد اجنبى باشد ؛ مثل اينكه كسى اعلام كند : هركس گمشدهء فلانى را پيدا كند ، من فلان مبلغ به او مىدهم ، كه در اين صورت ، پرداخت جُعل بر عهدهء او خواهد بود نه صاحب گمشده . « 19 »\r\n\r\n\r\n","description":"","footnote":"\r\n( 12 ) 193 - 195 .\r\n( 13 ) 205 - 207 .\r\n( 14 ) جامع المقاصد 6 / 194 - 195 ؛ جواهر الكلام 35 / 198 - 200 ؛ مهذّب‌الاحكام 18 / 215 - 217 .\r\n( 15 ) جواهر الكلام 35 / 198 - 199 ؛ مهذّب الاحكام 18 / 216 .\r\n( 16 ) جواهر الكلام 35 / 197 - 198 .\r\n( 17 ) 197 .\r\n( 18 ) 209 ؛ مهذّب الاحكام 18 / 214 .\r\n( 19 ) جواهر الكلام 35 / 197 .\r\n","page_name":" 93 ","page_number":93},
  {"content":"\r\n\r\n\r\nجعرانه\r\nجعْرانه : از ميقاتها .\r\nجعرانه محلى است بيرون از حرم در مسير طائف به مكّه كه فاصله‌اش تا مكّه يك بَريد ( - - ) بريد ) است . « 1 » روايت شده است كه رسول خدا صلّى اللَّه عليه و آله پس از بازگشت از غزوهء حنين از جعرانه براى به جا آوردن عمرهء مفرده ( - - ) عمرهء مفرده ) احرام بست . « 2 » در منابع لغوى « جِعِرّانه » و « جَعِرّانه » هم ضبط شده است .\r\nاز اين عنوان در باب حج سخن گفته‌اند .\r\nبراى كسانى كه ميقاتشان جهت گزاردن عمرهء مفرده ادنى الحلّ ( - - ) ادنى الحلّ ) است افضل آن است كه از جعرانه ، تنعيم ( - - ) تنعيم ) و يا حديبيّه ( - - ) حديبيّه ) محرم شوند . « 3 » برخى گفته‌اند :\r\nافضل جعرانه ، سپس تنعيم و پس از آن حديبيّه است . « 4 »\r\n\r\nجعفر عليه السّلام ؛ امام\r\nجعفر عليه السّلام ؛ امام : ششمين پيشوا از امامان معصوم عليهم السّلام .\r\nامام جعفر صادق عليه السّلام ، با كنيهء اباعبداللَّه ، فرزند امام باقر عليه السّلام و ششمين جانشين از دوازده جانشين رسول خدا صلّى اللَّه عليه و آله است و از آنجا كه تلاشهاى گسترده و همه‌جانبهء آن حضرت موجب استحكام پايه‌هاى مذهب امامى و گسترش فقه شيعى گشت ، مذهب شيعه را مذهب جعفرى و فقه شيعه را فقه جعفرى ناميده‌اند ( - - ) شيعه ) .\r\n\r\n\r\n","description":"","footnote":"\r\n( 1 ) معجم البلدان 2 / 142 .\r\n( 2 ) وسائل الشيعة 11 / 341 و 14 / 299 .\r\n( 3 ) العروة الوثقى 4 / 640 ؛ معتمد العروة 2 / 388 - 393 .\r\n( 4 ) تذكرة الفقهاء 7 / 194 ؛ جواهر الكلام 18 / 119 .\r\n","page_name":" 94 ","page_number":94},
  {"content":"\r\n\r\nزيارت امام صادق عليه السّلام در قبرستان بقيع مستحب است . « 1 »\r\n( - - ) ائمّه ) .\r\n\r\nجعفر بن ابى طالب\r\nجعفر بن ابى طالب : فرزند جناب ابوطالب بن عبدالمطلب و برادر اميرالمؤمنان على عليه السّلام .\r\nجناب جعفر از اصحاب گرانقدر رسول خدا صلّى اللَّه عليه و آله و فرماندهء سپاه اسلام در جنگ موته است و در همين جنگ ، دستهايش قطع گرديد و به شهادت رسيد . در روايتى آمده است :\r\nخداوند در عوض دو دست ، دو بال به وى عنايت كرده كه با آنها در بهشت پرواز مىكند . بدين جهت به جعفر طيّار ملقّب گشت . « 1 »\r\nزيارت ياران صالح و نيك رسول خدا صلّى اللَّه عليه و آله ، از جمله جعفر طيّار در موته مستحب است . « 2 »\r\nاز نمازهاى مستحب ، كه فضيلت بسيار و ثواب بى شمار دارد نماز جعفر طيّار است كه رسول خدا صلّى اللَّه عليه و آله به ايشان تعليم دادند « 3 » ( - - ) نماز جعفر طيّار ) .\r\n\r\nجعفرى\r\nجعفرى : شيعهء دوازده امامى .\r\nجعفرى منسوب به امام جعفر صادق عليه السّلام است . منشأ اين نسبت ، استحكام پايه‌ها و گسترش مكتب و نيز فقه شيعه به وسيلهء آن حضرت است ؛ هرچند مكتب تشيّع در پرتو هدايت و رهبرى چهارده معصوم ، يعنى رسول خدا صلّى اللَّه عليه و آله و اهل بيت آن حضرت شكل گرفته و استوار گشته است ( - - ) شيعه ) .\r\nجُعْل - - ) جعاله\r\n\r\nجَعلى\r\n- - ) حيله\r\n\r\nجعه\r\nجِعَه : مايع مست كننده ، بر گرفته شده از جو « 1 » ( - - ) فقاع ) .\r\n( - - ) خمر ) .\r\n\r\n\r\n","description":"","footnote":"\r\n( 1 ) جواهر الكلام 20 / 87 - 88 ؛ الحدائق الناضرة 17 / 436 .\r\n1 بحار الانوار 82 / 83 .\r\n2 100 / 222 ؛ الدروس الشرعية 2 / 16 .\r\n3 وسائل الشيعة 8 / 49 .\r\n1 جواهر الكلام 6 / 3 .\r\n","page_name":" 95 ","page_number":95},
  {"content":"\r\n\r\n\r\nجَعيله\r\n- - ) جعاله\r\n\r\nجغد\r\nجغد : پرندهء معروف .\r\nاز آن به مناسبت در باب تجارت و اطعمه و اشربه نام برده‌اند .\r\nجغد از پرندگان حرام گوشت است « 1 » و معمولًا از آن به عنوان طعمه براى شكار ديگر پرندگان - كه با ديدن آن گِردش جمع مىشوند - استفاده مىشود . در جواز خريد و فروش جغد به دليل منفعت ياد شده اختلاف است . « 2 »\r\n\r\nجفا\r\nجَفا : رفتار خلاف ادب و احترام . « 1 »\r\nدر روايات از برخى رفتارها به عنوان مصاديق جفا نام برده و از آنها نهى شده است كه در بابهايى همچون طهارت ، صلات ، حج و نكاح از آن سخن گفته‌اند .\r\nبرخى از اين رفتارها عبارت است از :\r\nاستنجا با دست راست « 2 » ( - - ) استنجاء ) ، ايستاده بول كردن ، « 3 » بول كردن در آب راكد ، « 4 » ترك جِلسهء استراحت « 5 » ( - - ) جلسهء استراحت ) ، دميدن و پف كردن در محلّ سجده ، « 6 » سلام نكردن به مؤمن ، « 7 » ترك زيارت امام حسين عليه السّلام ، « 8 » به كار گرفتن مهمان « 9 » و آميزش كردن بدون ملاعبه . « 10 » فقها حكم به كراهت اين امور كرده‌اند . برخى ، در بعضى موارد ، همچون ترك زيارت پيامبر صلّى اللَّه عليه و آله ، - از اين جهت كه ترك زيارت مستلزم جفا به آن حضرت و حرام است - قائل به حرمت آن و وجوب وادار كردن مسلمانان به زيارت قبر شريف وى ازسوى حاكم اسلامى شده‌اند . « 11 »\r\n\r\nجفت\r\nجُفت : اندامى در پستانداران .\r\nجفت كه از آن به مشيمه نيز تعبير مىشود ، اندامى است در پستانداران كه\r\n\r\n\r\n","description":"","footnote":"\r\n( 1 ) كلمة التقوى 6 / 339 .\r\n( 2 ) تحرير الاحكام 2 / 263 ؛ المنتهى ( ق ) 2 / 1017 .\r\n1 مرآة العقول 10 / 276 ؛ الوافى 6 / 110 *\r\n2 الروضة البهية 1 / 342 ؛ جواهر الكلام 2 / 70 *\r\n3 الحدائق الناضرة 2 / 84 .\r\n4 كشف الغطاء 2 / 160 .\r\n5 ذكرى الشيعة 3 / 399 .\r\n6 روض الجنان 2 / 901 .\r\n7 وسائل الشيعة 12 / 76 .\r\n8 مهذّب الاحكام 15 / 68 .\r\n9 كلمة التقوى 6 / 397 *\r\n10 الجامع للشرائع / 454 .\r\n11 مختلف الشيعة 4 / 368 ؛ تذكرة الفقهاء 8 / 444 ؛ جواهر الكلام 20 / 51 - 52 .\r\n","page_name":" 96 ","page_number":96},
  {"content":"\r\n\r\nدر جريان آبستنى در رحم شكل مىگيرد و علاوه بر رساندن غذا و اكسيژن از مادر به جنين و دفع مواد زايد جنين از طريق بند ناف ، هورمونهايى را براى تداوم آبستنى ترشح مىكند و هنگام زايمان با جنين از رحم خارج مىشود . « 1 » از احكام آن در باب طهارت و اطعمه و اشربه سخن گفته‌اند .\r\nطهارت : نجاست جفت محلّ بحث است . بسيارى آن را نجس دانسته‌اند ؛ « 2 » بلكه برخى بر نجاست آن ادعاى اجماع كرده‌اند . « 3 »\r\nدفن كردن جفتِ انسان مستحب است . « 4 »\r\nاطعمه و اشربه : خوردن مشيمهء حيوان حلال گوشتى كه تذكيه شده بنابر قول مشهور حرام است . « 5 » برخى گفته‌اند :\r\nمشيمه ، بچه‌دان يا جفت بچه است كه با او خارج مىشود و احتياط واجب در اجتناب از هر دو است . « 6 » برخى ديگر در عين حال كه مشيمه را به بچه‌دان تفسير كرده ، اجتناب از جفت را نيز بنابر احتياط واجب دانسته‌اند . « 7 »\r\n( - - ) مشيمه ) .\r\n\r\nجفر\r\nجَفر : علم حروف .\r\nعلم جفر كه از آن به علم تكسير نيز تعبير مىكنند ، علمى است كه در آن از اقسام و خواص حروف و چگونگى تأثير آنها ، بحث مىشود . از احكام آن به مناسبت در باب تجارت و شهادات سخن گفته‌اند .\r\nبنابر تصريح برخى ، فراگيرى علم جفر جايز است ؛ « 1 » ليكن برخى پيشگويى جزمى و حتمى از طريق جفر و مانند آن را حرام دانسته‌اند . « 2 »\r\nعلم هر كس براى خود او حجّت است ، هرچند از راه غير متعارف همچون جفر به دست آيد ؛ ليكن بنابر تصريح برخى ، شهادت و نيز قضاوت بر اساس آن جايز نيست . « 3 » چنان كه تقليد از كسى كه به احكام شرع از راهى جز ادلّهء اجتهاد\r\n\r\n\r\n","description":"","footnote":"\r\n( 1 ) فرهنگ بزرگ سخن / واژهء « جفت » ؛ فرهنگ جامع كاربردى فروزان / واژهء « مشيميات » .\r\n( 2 ) منتهى المطلب 3 / 185 ؛ كشف‌الإلتباس / 400 ؛ العروة الوثقى 1 / 128 ؛ مصباح الهدى 1 / 351 .\r\n( 3 ) معتمد الشيعة / 74 .\r\n( 4 ) كشف الغطاء 2 / 419 .\r\n( 5 ) جواهر الكلام 36 / 345 - 346 .\r\n( 6 ) وسيلة النجاة / 619 .\r\n( 7 ) تحرير الوسيلة 2 / 161 .\r\n1 جواهر الكلام 22 / 81 و 92 ؛ كتاب المكاسب 2 / 39 ؛ ارشاد السائل / 97 .\r\n2 مفاتيح الشرائع 2 / 23 .\r\n3 فقه الشيعة 2 / 68 - 69 ؛ تحرير الوسيلة 2 / 445 .\r\n","page_name":" 97 ","page_number":97},
  {"content":"\r\n\r\n( كتاب ، سنّت ، اجماع و عقل ) ، مانند جفر دست يافته ، جايز نيست . « 4 »\r\n\r\nجَلاء\r\n- - ) كوچ\r\n\r\nجلّال\r\nجَلّال : نجاستخوار ( - - ) نجاستخوارى ) .\r\n\r\nجلاهق\r\nجُلاهِق : گلولهء گِلى .\r\nبرخى ، جلاهق را بر كمانى كه گلولهء گلى را با آن پرتاب مىكنند اطلاق كرده‌اند . « 1 » اين عنوان به مناسبت در باب صيد و ذباحه به كار رفته است .\r\nاز شرايط حلّيت شكار با اسلحه نوك تيز بودن گلولهء آن است ؛ به گونه‌اى كه بدن حيوان را به درد و آن را بكشد . بنابر اين ، شكار كردن و كشتن حيوان با گلولهءاى همچون جلاهق كه بدن حيوان را نمىدرد ، موجب حلّيت آن نمىشود . « 2 »\r\n( - - ) آلات صيد ) .\r\n\r\nجلب\r\nجَلَب : استقرار عامل زكات در مكانى و فرستادن كسى به محلّ مال متعلّق زكات براى انتقال آن به آن جا / بانگ برآوردن بر اسب از پشت سر ، هنگام مسابقه .\r\nاز آن به مناسبت در باب زكات و سبق و رمايه سخن گفته‌اند .\r\nرسول خدا صلّى اللَّه عليه و آله - بنابر روايتى كه از آن حضرت نقل شده - از جَلَب و جَنَب نهى كرده است . جَلَب همچون جَنَب ( - - ) جَنَب ) دو كاربرد دارد : يكى در مسئلهء زكات ؛ بدين معنا كه عامل زكات در نقطه‌اى استقرار مىيابد و كسى را مىفرستد تا اموال متعلّق زكات را جهت دريافت زكات آن بدان مكان منتقل كند ، و ديگرى در مسابقه ؛ بدين گونه كه كسى از پشت سر اسب مسابقه ، بر او بانگ مىزند تا سرعت بيشتر گيرد و تندتر بدود . « 1 »\r\nاز آداب جمع آورى زكات آن است كه عامل ، همراه مالك در محلّ اموالى كه زكات به آنها تعلّق گرفته حضور يابد و زكات را دريافت كند . « 2 »\r\n\r\n\r\n","description":"","footnote":"\r\n( 4 ) مصباح الاصول 3 / 437 .\r\n1 لسان العرب / واژهء « جلهق » ؛ المقنعة / 578 *\r\n2 كتاب السرائر 3 / 91 ؛ جواهر الكلام 36 / 40 .\r\n1 الحدائق الناضرة 24 / 100 ؛ جواهر الكلام 28 / 229 .\r\n2 تذكرة الفقهاء 5 / 319 ؛ جواهرالكلام 15 / 154 .\r\n","page_name":" 98 ","page_number":98},
  {"content":"\r\n\r\n\r\nجلباب\r\nجِلباب : نوعى پوشش .\r\nقرآن كريم در آيات مربوط به پوشش و ستر بانوان از جلباب نام برده « 1 » و در كلمات فقها به تبع به كار رفته است .\r\nكلمات لغويان در معناى جلباب مختلف است . بعضى آن را به چادر و مانند آن ، كه از سر تا پا را مىپوشاند تعريف كرده‌اند .\r\nبعضى ديگر آن را به پوشش بزرگ‌تر و بلندتر از روسرى و كوتاه‌تر از چادر كه سر و گردن و سينه و مقدارى پايين‌تر از آن را مىپوشاند و بعضى نيز به همان روسرى ( خِمار ) تعريف كرده‌اند . « 2 »\r\n( - - ) پوشش ) .\r\n\r\nجلحاء\r\nجَلحاء [ جَمّاء 
  ] : حيوان بى شاخ .\r\nعنوان ياد شده در باب حج به كار رفته است .\r\nدر قربانى حج ، گاو يا گوسفندى كه مادر زاد بدون شاخ است ، كفايت مىكند ؛ هرچند - بنابر تصريح برخى - مكروه است . « 1 » بعضى احتياط واجب را در ترك آن دانسته‌اند . « 2 »\r\n( - - ) قربانى ) .\r\n\r\nجَلْد\r\n- - ) تازيانه\r\n\r\nجلد\r\nجلد : لايه يا روكش پوشانندهء مجموعهء صفحات كتاب و مانند آن / پوست ( - - ) پوست ) .\r\nاز جلد به معناى نخست به مناسبت در بابهاى طهارت ، زكات و تجارت سخن رفته است .\r\nنجس كردن جلد قرآن و نيز تطهير نكردن آن پس از نجس شدن در صورتى كه مستلزم هتك آن گردد حرام « 1 » و تطهير آن واجب است . « 2 » حكم ياد شده در فرض عدم استلزام هتك حرمت اختلافى است . « 3 »\r\n\r\n\r\n","description":"","footnote":"\r\n( 1 ) احزاب / 59 .\r\n( 2 ) لسان العرب / واژهء « جلب » ؛ دليل تحرير الوسيلة 6 / 27 - 29 .\r\n1 المبسوط 1 / 388 ؛ جواهر الكلام 19 / 144 - 145 .\r\n2 مناسك حج ( مراجع ) / 399 .\r\n1 جواهر الكلام 6 / 98 ؛ تحرير الوسيلة 1 / 119 *\r\n2 العروة الوثقى 1 / 182 .\r\n3 التنقيح ( الطهارة ) 2 / 314 .\r\n","page_name":" 99 ","page_number":99},
  {"content":"\r\n\r\nمسّ جلد قرآن بر محدث به حدث اكبر ( جُنُب ، حائض و نفساء ) مكروه است . « 4 » بنابر قول برخى ، تزيين جلد قرآن با طلا و نقره حرام است . « 5 » بنابر قول به حرمت فروختن قرآن ، فروختن جلد و كاغذ آن و دريافت وجه در ازاى آن اشكال ندارد . « 6 »\r\nدريافت اجرت براى جلد و صحافى كردن كتب ضلال ( - - ) كتب ضالّه ) حرام است . « 7 »\r\n\r\nجلسهء استراحت\r\nجِلْسهء استراحت : نشستن توأم با آرامش بدن بعد از سجدهء دوم نماز . « 1 »\r\nاز آن در باب صلات سخن گفته‌اند .\r\nبنابر مشهور ، جلسهء استراحت بعد از سجدهء دوم ركعت اوّل نمازهاى چهار ركعتى و ركعت سوم نماز ، مستحب است .\r\nاز برخى قدما وجوب آن نقل شده است . « 2 »\r\nدر جلسهء استراحت اقعاء ( - - ) اقعاء ) مكروه « 3 » و تورّك ( - - ) تورك ) براى مرد « 4 » و تربّع ( - - ) تربّع ) براى زن « 5 » مستحب است .\r\nبرخى ، تربّع را در جلسهء استراحت براى مرد نيز مستحب دانسته‌اند . « 6 »\r\n\r\nجَلق\r\n- - ) استمناء\r\n\r\nجَلَل\r\n- - ) نجاستخوارى\r\n\r\nجَمّاء\r\n- - ) جَلحاء\r\n\r\nجمادى الاولى\r\nجُمادى الاولى : پنجمين ماه قمرى .\r\nاز آن در باب صوم نام برده‌اند .\r\nروزه گرفتن در نيمهء جمادى الاولى مستحب است . « 1 »\r\n\r\nجِماع\r\n- - ) آميزش\r\n\r\n\r\n","description":"","footnote":"\r\n( 4 ) العروة الوثقى 1 / 342 .\r\n( 5 ) نهاية الإحكام 2 / 345 .\r\n( 6 ) الجامع للشرائع / 252 ؛ الحدائق الناضرة 18 / 218 .\r\n( 7 ) المقنعة / 588 ؛ الجامع للشرائع / 295 .\r\n1 جواهر الكلام 10 / 182 ؛ العروة الوثقى 2 / 576 .\r\n2 جواهر الكلام 10 / 182 - 185 ؛ مستند العروة ( الصلاة ) 4 / 195 ؛ الحدائق الناضرة 8 / 302 .\r\n3 جواهر الكلام 10 / 189 - 192 ؛ العروة الوثقى 2 / 575 .\r\n4 جواهر الكلام 10 / 178 - 182 .\r\n5 182 .\r\n6 مستند العروة ( الصلاة ) 3 / 283 .\r\n1 الدروس الشرعية 1 / 281 ؛ جواهر الكلام 17 / 114 .\r\n","page_name":" 100 ","page_number":100},
  {"content":"\r\n\r\n\r\nجماعت\r\nجماعت : گروهى از مردم .\r\nعنوان ياد شده به مناسبت در بابهاى صلات ، خمس ، حج ، احياء موات ، حدود و قصاص به كار رفته است .\r\nصلات : خواندن نمازهاى واجب با جماعت مستحب است « 1 » ( - - ) نماز جماعت ) .\r\nاز شرايط نماز جمعه گزاردن آن با جماعت است « 2 » ( - - ) نماز جمعه ) .\r\nمستحب است در برخورد دو گروه با يكديگر ، گروهى كه تعدادشان كمتر است بر گروه ديگر سلام كنند . « 3 »\r\nخمس : چنانچه گروهى به صورت مشترك ، معدن يا گنجى را استخراج كنند ، در صورتى كه سهم هر يك به حدّ نصاب برسد ، پرداخت خمس بر او واجب است ؛ ليكن اگر مجموع سهام به حد نصاب برسد ، آيا اخراج خمس آن بر سهامداران واجب است يا نه ؟ مسئله اختلافى است . « 4 »\r\nحج : اگر جمعى كه مُحرمند به صورت مشترك حيوانى را صيد كنند « 5 » يا گروهى كه محرم نيستند ، حيوانى را در حرم ( - - ) حرم ) صيد كنند ، بر عهدهء هر كدام يك كفّاره ثابت است . « 6 » برخى ، در فرض دوم ، در ثبوت كفّارهء مستقل براى هر نفر ، ترديد كرده‌اند . « 7 »\r\nاحياء موات : گروهى كه به طور مشترك و به قصد مالكيت ، كانالى مىكنند تا آب در آن جريان يابد ، نسبت به آن حق اولويت پيدا مىكنند و اگر آن را به دهانهء آب متصل كنند ، به گونه‌اى كه آب بتواند در آن جارى شود ، به طور مشاع مالك آن مىشوند . « 8 »\r\nحدود : چنانچه فردى ، گروهى را يك به يك قذف ( - - ) قذف ) كند ، در ازاى قذف هر فردى ، حدّ قذف بر او ثابت مىشود ، و اگر همه را - به صورت گروهى - با يك لفظ قذف نمايد ، در صورتى كه همه با هم از او شكايت كنند ، يك حدّ بر او جارى مىشود ؛ اما اگر يكايك مطالبهء حدّ كنند ، در ازاى مطالبهء هر فرد ، يك حدّ بر قذف كننده جارى مىشود . « 9 »\r\nگروهى كه وارث حدّ قذف هستند ، با عفو بعض آنان ، حدّ از قذف كننده ساقط نمىشود و افراد باقى مانده - حتى اگر يك نفر باشد - حقّ مطالبهء آن را دارند . « 10 »\r\n\r\n\r\n","description":"","footnote":"\r\n( 1 ) جواهرالكلام 13 / 134 - 135 .\r\n( 2 ) 11 / 242 .\r\n( 3 ) 118 .\r\n( 4 ) 16 / 20 ؛ كفاية الاحكام 1 / 209 و 211 ؛ الحدائق الناضرة 12 / 331 ؛ مستند الشيعة 10 / 61 ؛ العروة الوثقى 4 / 251 - 252 .\r\n( 5 ) مستند الشيعة 13 / 200 ؛ جواهر الكلام 20 / 268 .\r\n( 6 ) جواهر الكلام 20 / 295 .\r\n( 7 ) شرائع الاسلام 1 / 222 .\r\n( 8 ) جواهر الكلام 38 / 129 - 130 .\r\n( 9 ) 41 / 420 - 421 .\r\n( 10 ) 425 .\r\n","page_name":" 101 ","page_number":101},
  {"content":"\r\n\r\nقصاص : گروهى كه به اشتراك فردى را كشته‌اند ، اولياى مقتول مىتوانند همهء آنان را قصاص كنند ؛ ليكن بايد مازاد بر ديهء مقتول را به آنان بازگردانند . بنابر اين ، اگر قاتلان سه نفر باشند ، ولىّ دم مىتواند هر سه نفر را قصاص كند و بكشد ؛ ليكن بر عهدهء او است كه به هر يك از آنان دو سوم ديه را بپردازد . « 11 » حكم ياد شده در قصاص اعضا نيز جارى است . « 12 »\r\n( - - ) جمعيّت ) ( - - ) اجتماع ) .\r\n\r\nجَمال\r\n- - ) زيبايى\r\n\r\nجمجمه\r\nجمجمه : محفظهء استخوانى سر كه مغز را احاطه كرده است .\r\nاز آن درباب قصاص وديات نام برده‌اند .\r\nآسيب زدن به جمجمهء مسلمانى كه منجر به شكستن آن گردد ، موجب ثبوت ديه بر جانى است و ديهء آن ده شتر است كه بنابر قول گروهى در فرض خطا ، دو شتر مادهء يك ساله ( - - ) بنت مخاض ) و دو شتر نر دو ساله ( - - ) ابن لبون ) و سه شتر ماده دو ساله ( - - ) بنت لبون ) و سه ماده شتر سه ساله ( - - ) حِقّه ) و در فرض شبه خطا ، سه حِقّه ، سه بنت لبون و چهار شتر آبستن ( - - ) خَلِفَه ) خواهد بود . از شكستن جمجمه به هاشمه تعبير مىشود « 1 » ( - - ) هاشمه ) .\r\nديهء شكستن جمجمه كه جراحت آن ( - - ) جراحت ) به پردهء مغز رسيده - و از آن به مأمومه يا آمّه ( - - ) آمّه ) تعبير مىكنند - يك سوم ديهء كامل است . « 2 »\r\nبنابر قول مشهور ، در هاشمه و مأمومه ، در صورت عمدى بودن جنايت ، قصاص ثابت نيست ، بلكه تنها ديه ثابت است . « 3 »\r\n\r\nجَمرات ثلاث\r\n- - ) جمره\r\n\r\n\r\n","description":"","footnote":"\r\n( 11 ) 42 / 66 .\r\n( 12 ) . 70 - 71 .\r\n1 مفتاح الكرامة 21 / 374 - 375 ؛ رياض المسائل 14 / 313 ؛ مجمع المسائل 3 / 259 .\r\n2 جواهر الكلام 43 / 334 .\r\n3 رياض المسائل 14 / 155 .\r\n","page_name":" 102 ","page_number":102},
  {"content":"\r\n\r\n\r\nجمره\r\nجَمْرَه : محلّ رمى شيطان با سنگ ريزه در حج .\r\nجَمْرَه - كه جمع آن « جِمار » و « جَمَرات » است - در لغت به معناى سنگ ريزه نيز آمده است ؛ ليكن در اصطلاح به مكان رمى ( - - ) رمى جمره ) ، واقع در منى ( - - ) منى ) گفته مىشود . در اينكه منظور از جَمْرَه ( مكان رمى ) چيست ، اختلاف است . برخى گفته‌اند : محل رمى ، ستون يا در صورت نبود ستون محلّ آن به ضميمهء اطراف آن است كه سنگ ريزه‌ها در آن جا جمع مىشوند . « 1 » برخى ديگر ، جمره را حوضچهء اطراف ستون كه محلّ جمع شدن سنگ‌ريزه‌ها است دانسته‌اند . « 2 » گروه سوم برآنند كه جمره عبارت است از ستون يا موضع آن در صورت نبود ستون .\r\nمعروف از لفظ جمره در دوران متأخر همين معنا است . « 3 »\r\nجمرات موجود در منى سه تا است كه به جمرهء اولى ( - - ) جمرهء اولى ) ، جمرهء وسطى ( - - ) جمرهء وسطى ) و جمرهء عقبه ( - - ) جمرهء عقبه ) معروف‌اند .\r\n( - - ) رمى جمره ) .\r\n\r\nجمرهء اولى\r\nجَمْرَهء اولى : نزديك‌ترين جمرات به مسجد خَيْف .\r\nجمرهء اولى ، نزديك‌ترين جمرات سه گانه به مسجد خيف ( - - ) مسجد خيف ) و دورترين آنها به مكّه است . از آن به « جمرهء عظمى » نيز تعبير شده است . « 1 » اين جمره قبلا به صورت يك ستون بود ، ليكن در تغيير انجام گرفته در سال 1425 هجرى قمرى به صورت ديوارى به طول 25 متر و عرض يك متر درآمده است . از آن در باب حج سخن گفته‌اند .\r\nبر حاجى واجب است در روزهاى يازدهم و دوازدهم ذيحجّه ( ايّام تشريق ) نخست جمرهء اولى ، سپس جمرهء وسطى ( - - ) جمرهء وسطى ) و در آخر جمرهء عقبه ( - - ) جمرهء عقبه ) را رمى كند .\r\nدر صورت عدم رعايت ترتيب ياد شده ،\r\n\r\n\r\n","description":"","footnote":"\r\n( 1 ) الدروس‌الشرعية 1 / 428 ؛ الروضةالبهية 2 / 282 .\r\n( 2 ) الدروس الشرعية 1 / 428 ؛ رمى الجمرات ( مكارم ) / 7 ، 17 و 32 - 33 .\r\n( 3 ) كشف اللثام 6 / 114 ؛ مدارك الاحكام 8 / 9 .\r\n( 4 ) النهاية / 267 ؛ منتهى المطلب 11 / 391 .\r\n","page_name":" 103 ","page_number":103},
  {"content":"\r\n\r\nخواه به عمد يا سهو ، واجب است رمى را به ترتيب ذكر شده اعاده نمايد . « 2 »\r\n( - - ) رمى جمره ) .\r\n\r\nجَمْرَهء ثالثه\r\n- - ) جمرهء عقبه\r\n\r\nجَمْرَهء ثانيه\r\n- - ) جمرهء وسطى\r\n\r\nجمرهء عظمى\r\nجَمْرَهء عُظمى : جمرهء عقبه / جمرهء اولى .\r\nعنوان ياد شده - كه در برخى روايات و كلمات بعضى فقها آمده - به جمرهء عقبه ( - - ) جمرهء عقبه ) تفسير شده ، « 1 » ليكن در كلام برخى بر جمرهء اولى ( - - ) جمرهء اولى ) نيز اطلاق شده است . « 2 »\r\n( - - ) رمى جمره ) .\r\n\r\nجمرهء عقبه\r\nجَمْرَهء عَقَبه : نزديك‌ترين جمره به مكّه .\r\nجمرهء عقبه از جمرات سه گانه است كه در منتهى اليه سرزمين منى ( - - ) منى ) به سمت مكّه قرار دارد .\r\nجمرهء عقبه در سينهء كوه قرار داشت و رمى آن در همان طرفِ پيدا انجام مىگرفت . در سال 1376 هجرى قمرى كوه تخريب و اطراف جمره فضاى باز شد « 1 » و در آخرين تغييرات در سال 1425 هجرى قمرى به صورت ديوارى به طول 25 متر و عرض يك متر ساخته شده است .\r\nاز جمرهء عقبه به « جمرهء قُصوى » ، « 2 » « جمرهء كبرى » ، « 3 » « جمرهء عظمى » ، « 4 » « جمرهء اخيره » ، « 5 » « جمرهء عُليا » « 6 » و جمرهء « ثالثه » « 7 » نيز تعبير شده و از آن در باب حج سخن رفته است .\r\nرمى جمرهء عقبه نخستين عمل واجب براى حاجى در روز عيد قربان است . « 8 » همچنين رمى آن در روزهاى يازدهم و دوازدهم ذيحجّه و نيز سيزدهم در صورتى كه شب سيزدهم در منى بماند ، پس از رمى دو جمرهء اولى و وسطى واجب است . « 9 »\r\n( - - ) رمى جمره ) .\r\n\r\n\r\n","description":"","footnote":"\r\n( 2 ) جواهر الكلام 20 / 16 - 17 .\r\n1 وسائل الشيعة 14 / 53 و 66 ؛ مستدرك الوسائل 8 / 80 ؛ المبسوط 1 / 369 ؛ الوسيلة / 180 ؛ كلمة التقوى 3 / 469 .\r\n2 النهاية / 267 ؛ المبسوط 1 / 379 ؛ الجامع للشرائع / 218 ؛ منتهى المطلب 11 / 391 .\r\n1 آثار اسلامى مكه و مدينه / 136 - 137 .\r\n2 مستندالشيعة 12 / 283 .\r\n3 المبسوط 1 / 368 .\r\n4 مهذّب الاحكام 14 / 235 .\r\n5 جامع المدارك 2 / 538 .\r\n6 الإقتصاد / 306 .\r\n7 المقنعة / 422 .\r\n8 جواهر الكلام 19 / 101 .\r\n9 20 / 15 .\r\n","page_name":" 104 ","page_number":104},
  {"content":"\r\n\r\n\r\nجَمْرَهء قُصوى\r\n- - ) جمرهء عقبه\r\n\r\nجَمْرَهء كُبرى\r\n- - ) جمرهء عقبه\r\n\r\nجمرهء وسطى\r\nجَمْرَهء وُسطى : جمرهء ميانى .\r\nجمرهء وسطى با فاصلهء حدود دويست متر بين جمرهء اولى ( - - ) جمرهء اولى ) و جمرهء عقبه ( - - ) جمرهء عقبه ) قرار دارد . قبلا به صورت يك ستون بود ، ليكن در تغييرات انجام گرفته در سال 1425 هجرى قمرى به صورت ديوارى به طول 25 متر و عرض يك متر درآمده است . از آن در باب حج سخن گفته‌اند .\r\nبر حاجى واجب است روزهاى يازدهم و دوازدهم ذيحجّه ( ايّام تشريق ) بعد از رمى جمرهء اولى ، جمرهء وسطى و پس از آن جمرهء عقبه را رمى كند . « 1 »\r\n( - - ) رمى جمره ) .\r\n\r\nجمع\r\nجمع : دو يا چند چيز را كنار هم يا در يك مجموعه قرار دادن / كلمه‌اى كه بر بيشتر از دو دلالت دارد / رفع تعارض از دو روايت / گروهى از مردم ( - - ) جماعت ) / مزدلفه ( - - ) مشعر ) .\r\nجمع به معناى نخست در باب صلات و نكاح آمده است .\r\nصلات : در حرمت يا كراهت جمع بين دو سوره پس از حمد در نماز واجب - جز سوره‌هاى ضُحى و انشراح و نيز فيل و قريش كه در نماز هر دوتايى حكم يك سوره را دارند « 1 » اختلاف است . « 2 »\r\nجمع بين دو نماز حتى بدون عذر جايز است ( - - ) جمع بين الصلاتين ) .\r\nنكاح : جمع بين دو خواهر در ازدواج ؛ بدين معنا كه همزمان هر دو زوجهء فرد باشند حرام است . « 3 » در فرض ياد شده ، چنانچه عقد يكى پس از ديگرى واقع شده باشد ، عقد دومى باطل خواهد بود ، و در صورت همزمان بودن دو عقد ، در اينكه هر دو باطل است يا آنكه مرد در انتخاب يكى از آن دو مخيّر مىباشد ؛ اختلاف است « 4 » ( - - ) خواهرزن ) .\r\n\r\n\r\n","description":"","footnote":"\r\n( 1 ) جواهر الكلام 20 / 15 - 16 .\r\n1 جواهر الكلام 10 / 22 .\r\n2 9 / 354\r\n3 29 / 356 .\r\n4 380 - 384 ؛ المبسوط 4 / 206 .\r\n","page_name":" 105 ","page_number":105},
  {"content":"\r\n\r\nازدواج با دختر خواهر يا دختر برادرِ زوجه ، بدون اذن وى بنابر مشهور حرام است . « 5 »\r\nجمع بين مادر و دختر او در ازدواج حرام است « 6 » ( - - ) ربيبه ) .\r\nجمع به معناى دوم ، اصطلاحى در علم صَرف مىباشد كه به مناسبت در بابهاى وقف ، وصيّت و اقرار به كار رفته است .\r\nبه قول مشهور صرفيان ، كمترين مصداق جمع سه است . برخى ، اقلّ جمع را دو دانسته‌اند . « 7 » اختلاف ياد شده در فقه نيز راه يافته است . به عنوان نمونه اين مسئله مطرح است كه هرگاه فردى ، مالى را براى فقراى محله‌اش وصيّت كند ، بين كسانى كه توزيع آن را بين همهء فقرا لازم نمىدانند ، اختلاف است كه حداقل افرادى كه بايد مال بين آنان توزيع شود ، چند نفرند ؟ كسانى كه اقل جمع را سه دانسته‌اند ، گفته‌اند : واجب است از ثلث مال ميّت ، حداقل به سه نفر داده شود ؛ اما كسانى كه اقل جمع را دو دانسته‌اند ، توزيع بين دو نفر را نيز كافى دانسته‌اند . « 8 »\r\nهمچنين كسى كه اقرار كند بر عهده‌اش دراهمى است ، در صورت تفسير آن به دو درهم ، بنابر قول دوم - كه اقل جمع را دو مىداند - از او پذيرفته مىشود و در صورت عدم تفسير ، كلام وى بر اقل جمع حمل مىشود . « 9 »\r\nدر علم صرف براى جمع اقسامى ، از جمله جمع قلّه و كثره ذكر شده است .\r\nجمع قلّه - كه وزنهاى مشهور آن « افْعُل » ، « افْعِلَه » ، « افعال » و « فِعْلَه » است - جمعى است كه بر معدود سه تا ده دلالت مىكند . « 10 »\r\nبه تصريح برخى فقها در حمل جمع بر اقلّ آن ( سه يا دو ) به گواهى عرف ، فرقى بين جمع قلّه و كثره نيست ؛ هرچند عالمان صرفى بين آن دو تفاوت قائل شده‌اند . « 11 »\r\nاز جمع به معناى سوم ، در اصول فقه ، بحث تعادل و تراجيح سخن گفته‌اند .\r\nبين دو روايتِ به ظاهر متعارض ، در صورت امكان جمع از نظر عرف ، جمع و تعارض بر طرف مىشود ( - - ) جمع عرفى ) و در صورت عدم قرينهء عرفى يا لفظى بر جمع ، جمع پذيرفته نيست و به قواعد باب تعارض رجوع مىشود ( - - ) تعادل و تراجيح ) . جمع غير مقبول ، جمع تبرّعى ناميده شده است ( - - ) جمع تبرّعى ) .\r\n\r\n\r\n","description":"","footnote":"\r\n( 5 ) جواهرالكلام 29 / 357 .\r\n( 6 ) المبسوط 4 / 206 .\r\n( 7 ) . كفاية الاحكام 2 / 809 ؛ الإنتصار / 451 .\r\n( 8 ) جواهر الكلام 28 / 116 - 117 و 452 - 453 .\r\n( 9 ) 35 / 47 .\r\n( 10 ) شرح الرضى علىالكافية 3 / 396 - 398 .\r\n( 11 ) مسالك الافهام 11 / 40 ؛ جواهر الكلام 1 / 241 و 35 / 47 .\r\n","page_name":" 106 ","page_number":106},
  {"content":"\r\n\r\n\r\nجمع بين الصلاتين\r\nجمع بين الصلاتين [ جمع بين الفريضتين 
  ] : فاصله نينداختن بين نماز ظهر و عصر يا مغرب و عشا .\r\nعنوان ياد شده در كلمات فقها دو اطلاق دارد : يكى خواندن نماز ظهر و عصر ، يا مغرب و عشا در وقت مشترك ؛ با تأخير نماز اوّل تا پايان وقت فضيلتش و خواندن آن با نماز بعدى در اوّل وقت فضيلتش ، يا با تعجيل نماز دوم و خواندن آن با نماز اوّل در آغاز وقت فضيلت آن . و ديگرى ، خواندن نماز ظهر و عصر يا مغرب و عشا در پى هم بدون فاصله انداختن بين آن دو به نافله .\r\nبنابر اطلاق نخست ، جمع بين دو نماز با تأخير يا تقديم يكى از دو نماز و خواندن آن دو ، در وقت فضيلت ديگرى ، محقق مىشود ، هرچند در وسط ، نافله بخواند ؛ بر خلاف اطلاق دوم ، كه با خواندن نافله در وسط دو نماز ، جمع تحقق نمىيابد . از اين عنوان در بابهاى طهارت ، صلات و حج سخن گفته‌اند .\r\nجمع كردن بين دو نماز در سفر و حضر ، با عذر و بدون عذر جايز ، ليكن تفريق مستحب است . البته در اينكه تفريق با خواندن نماز اوّل در وقت فضيلتش و تأخير نماز دوم تا پايان وقت فضيلت نماز اوّل ، مستحب است ، هرچند نافله نخواند ، يا تنها تفريق ، در صورت خواندن نافله بين دو نماز استحباب دارد و تفريق بدون خواندن نافله استحباب ندارد ، اختلاف است . قول نخست منسوب به مشهور است . « 1 »\r\nفاصله انداختن بين دو نماز در حدّ ذكر تسبيح حضرت فاطمه عليها السّلام و ديگر تعقيبات ، منافى با جمع نيست ؛ چون به اين مقدار ، تفريق صدق نمىكند . « 2 »\r\nموارد رجحان جمع : مستحاضه به استحاضهء كثيره ( - - ) استحاضه ) مىتواند بين نماز ظهر و عصر و نيز مغرب و عشا جمع كند و دو نماز را با يك غسل بخواند ؛ ليكن در اينكه اين عمل بر وى\r\n\r\n\r\n","description":"","footnote":"\r\n( 1 ) الحدائق الناضرة 6 / 150 - 154 ؛ غنائم الايّام 2 / 151 ؛ جواهر الكلام 7 / 307 - 312 ؛ مستمسك العروة 5 / 96 - 98 .\r\n( 2 ) مهذّب الاحكام 6 / 43 - 44 .\r\n","page_name":" 107 ","page_number":107},
  {"content":"\r\n\r\nواجب است يا نه ، اختلاف است . بنابر قول به عدم وجوب ، در صورت عدم جمع ، براى هر نماز يك غسل واجب است . افضل براى مستحاضه خواندن نماز ظهر و مغرب در آخر وقت فضيلت آن دو است تا هر يك از دو نماز در وقت فضيلت خود خوانده شود . « 3 »\r\nجمع بين نماز ظهر و عصر در اوّل وقت براى كسى كه در روز عرفه در عرفات ( - - ) عرفات ) حضور دارد « 4 » و نيز در روز جمعه ، « 5 » مستحب است ؛ چنان كه جمع بين نماز مغرب و عشا در مشعر الحرام ( - - ) مشعر ) استحباب دارد ؛ بدين گونه كه كوچ كننده از عرفات نماز مغرب را به تأخير مىاندازد و پس از رسيدن به مشعر آن را با عشا جمع مىكند و نافلهء مغرب را پس از نماز عشا مىگزارد . « 6 »\r\nبنابر تصريح برخى ، جمع بين نماز ظهر و عصر و نيز مغرب و عشا ، براى مسافر مستحب است . « 7 »\r\nسقوط اذان : بر سقوط اذان نماز عصر در روز جمعه ، در صورت جمع بين آن و نماز جمعه ادعاى اجماع شده است . بنابر قول منسوب به مشهور ، در صورت جمع آن با نماز ظهر نيز اذان نماز عصر ساقط است . « 8 » همچنين است حكم اذان نماز عصر در عرفات ، و عشا در مشعر براى حاجى در صورت اختيار جمع . در اينكه سقوط اذان در موارد ياد شده به نحو رخصت است يا عزيمت ( تا گفتن آن حرام و غير مشروع باشد ) اختلاف است . « 9 » چنان كه در سقوط اذان نماز دوم ، در غير موارد ياد شده ، در صورت جمع بين دو نماز ، اختلاف است . قول به سقوط به مشهور نسبت داده شده است . « 10 »\r\n\r\n\r\n","description":"","footnote":"\r\n( 3 ) الحدائق الناضرة 3 / 287 ؛ جواهر الكلام 3 / 341 - 342 ؛ مستمسك العروة 3 / 393 - 394 .\r\n( 4 ) . جواهر الكلام 19 / 20 - 23 .\r\n( 5 ) 9 / 32 - 33 .\r\n( 6 ) . الحدائق‌الناضرة 16 / 422 - 427 ؛ مهذّب الاحكام 14 / 205 - 206 .\r\n( 7 ) رسائل المحقق الكركى 1 / 124 ؛ ذكرى الشيعة 4 / 336 .\r\n( 8 ) جواهر الكلام 9 / 30 - 31 ؛ فقه الصادق 4 / 300 - 301 .\r\n( 9 ) الحدائق الناضرة 7 / 380 - 384 ؛ العروة الوثقى 2 / 414 - 415 ؛ مستمسك العروة 5 / 559 - 561 .\r\n( 10 ) جواهر الكلام 9 / 33 ؛ مستند الشيعة 4 / 521 - 522 .\r\n","page_name":" 108 ","page_number":108},
  {"content":"\r\n\r\n\r\nجمع تبرّعى\r\nجمع تبرّعى : جمع بين دو دليل متعارض بدون شاهد و قرينه‌اى بر آن .\r\nجمع تبرّعى مقابل جمع عرفى ( - - ) جمع عرفى ) عبارت است از رفع تعارض و جمع ميان دو دليل متعارض ، بدون وجود قرينه‌اى عرفى يا لفظى بر آن . از اين عنوان در اصول فقه ، بحث تعادل و تراجيح سخن رفته است .\r\nمعروف ميان اصوليان آن است كه در تعارض بين دو دليل قبل از رجوع به مرجّحات و ديگر قواعد باب تعارض به مقتضاى قاعدهء « الجمع مهما امكن اولى من الطّرح » اولويّت با جمع بين دو دليل است ؛ زيرا در پرتو آن ، تعارض رفع مىگردد .\r\nالبتّه مراد از جمع ، در قاعدهء ياد شده جمع عرفى است نه جمع تبرّعى ، چرا كه جمع تبرّعى بين هر دو دليلِ متعارضى امكان پذير است و لازمهء آن سدّ باب تعارض است و نيز جايى براى مرجّحات ذكر شده در روايات باقى نمىماند .\r\nبنابراين ، در صورت عدم امكان جمع عرفى ، بين دو روايت متعارض ، به قواعد باب تعارض رجوع مىشود و قاعدهء ياد شده شامل جمع تبرّعى نمىشود « 1 » ( - - ) تعادل و تراجيح ) .\r\n\r\nجمعتين\r\nجُمْعَتَين : سورهء جمعه و منافقون / نماز جمعه و نماز ظهر روز جمعه .\r\nبر سورهء جمعه ( - - ) جمعه ؛ سوره ) و منافقون ( - - ) منافقون ؛ سوره ) و نيز بر نماز جمعه ( - - ) نماز جمعه ) و نماز ظهر روز جمعه از باب تغليب « جمعتين » اطلاق شده است . چنان كه بر مورد دوم ، « ظُهرين » نيز اطلاق كرده‌اند . « 1 »\r\n\r\nجمع دلالى\r\n- - ) جمع عرفى\r\n\r\nجمع عرفى\r\nجمع عرفى [ جمع دلالى ؛ جمع مقبول 
  ] :\r\nجمع بين دو دليل به ظاهر متعارض بر اساس قواعد عرفى .\r\nجمع عرفى ، مقابل جمع تبرّعى ( - - ) جمع تبرّعى ) عبارت است از جمع\r\n\r\n\r\n","description":"","footnote":"\r\n( 1 ) اصول الفقه 2 / 201 - 204 ؛ اجود التقريرات 4 / 290 - 291 .\r\n1 مجمع الفائدة 2 / 240 و 394 ؛ مفاتيح الشرائع 1 / 133 .\r\n","page_name":" 109 ","page_number":109},
  {"content":"\r\n\r\nبين دو دليل به ظاهر متعارض با تصرف در دلالت آنها بر اساس قواعد پذيرفته نزد عرف كه در كشف مراد از دو كلام متعارض به آنها مراجعه مىشود .\r\nدر جمع عرفى معمولًا يكى از دو دليل ، قرينه و يا در حكم قرينه بر مقصود متكلّم از دليل ديگر خواهد بود ، مانند عام و خاص كه تعارض ظاهرى آن دو با تقديم خاص بر عام و قرينه گرفتن آن بر مراد از عام ، رفع مىشود . از اين عنوان در اصول فقه ، بحث تعادل و تراجيح سخن رفته است .\r\nبنابر آنچه معروف ميان اصوليان است ، در تعارض بين دو دليل به مقتضاى قاعدهء « الجمع مهما امكن اولى من الطرح » مرجع قواعد جمع عرفى است و در صورت عدم امكان جمع عرفى بين آن دو ، به قواعد باب تعارض رجوع مىگردد ( - - ) تعادل و تراجيح ) .\r\nاز موارد جمع عرفى تقديم نصّ بر ظاهر يا اظهر بر ظاهر است . همچنين تقديم خاص بر عام و مطلق بر مقيّد . « 1 »\r\n\r\nالجمع مهما امكن ؛ قاعده\r\n- - ) قاعدهء الجمع مهما امكن .\r\n\r\nجمع مقبول\r\n- - ) جمع عرفى\r\n\r\nجمعه\r\nجمعه : هفتمين و آخرين روز از ايّام هفته .\r\nاز احكام و اعمال آن در بابهايى نظير طهارت ، صلات ، نكاح ، اطعمه و اشربه و قضاء سخن گفته‌اند .\r\nفضيلت جمعه : جمعه از اعياد چهارگانهء اسلامى ( فطر ، قربان ، غدير و جمعه ) بلكه برتر از عيد فطر و قربان است . « 1 » در روايتى از امام صادق عليه السّلام آمده است : « خداوند از هرچيزى ، چيزى را برگزيده است . . . و از روزها جمعه را اختيار كرده است » « 2 » . در روايتى از رسول خدا صلّى اللَّه عليه و آله ، روز جمعه به عنوان سرور و آقاى روزها معرفى شده است . « 3 » در روايات متعددى آمده است : جمعه روز عبادت و تقرّب به خداى متعال با عمل صالح و ترك گناه است و ثواب عبادت در اين روز بيش از روزهاى ديگر مىباشد . « 4 » از اين رو ، بر\r\n\r\n\r\n","description":"","footnote":"\r\n( 1 ) اصول الفقه 2 / 205 - 207 ؛ فوائد الاصول 4 / 726 - 728 ؛ اجود التقريرات 4 / 290 - 292 .\r\n1 وسائل الشيعة 7 / 381 - 382 .\r\n2 375 .\r\n3 376 .\r\n4 375 - 382 .\r\n","page_name":" 110 ","page_number":110},
  {"content":"\r\n\r\nبسيار دعا كردن « 5 » و درخواست رحمت و آمرزش نمودن « 6 » در روز جمعه و بسيار صلوات فرستادن بر محمّد و آل محمّد صلّى اللَّه عليه و آله در اين روز سفارش شده است . « 7 » و نيز از امير مؤمنان عليه السّلام روايت شده كه فرمود : « در روز جمعه ساعت مباركى است كه بنده در آن ساعت چيزى از خدا نمىخواهد مگر آنكه به او عطا مىكند » . « 8 »\r\nعلاوه بر آن ، روز جمعه متعلّق به امام عصر صلوات اللَّه عليه است كه در آن به زيارت و توجه به آن حضرت سفارش شده است . « 9 »\r\nجمعه به جهت برخوردارى از قداست و حرمت ، از اسباب تغليظ ( - - ) تغليظ ) در قسم ( سوگند دادن ) شمرده شده است . « 10 »\r\nاعمال شب و روز جمعه : نماز جمعه با وجود شرايط آن در روز جمعه ، واجب است و از نماز ظهر كفايت مىكند ( - - ) نماز جمعه ) .\r\nخواندن سوره‌هاى جمعه و اعلى در نماز مغرب و عشاى شب جمعه به قول مشهور « 11 » و سوره‌هاى جمعه و توحيد به قول برخى يا سوره‌هاى جمعه و منافقون بنابر قول برخى ديگر در نماز صبح روز جمعه ، « 12 » و بنابر مشهور سوره‌هاى جمعه و منافقون در نماز جمعه يا نماز ظهر و نيز نماز عصر روز جمعه مستحب است . « 13 »\r\nدر روز جمعه ، گزاردن چهار ركعت ، علاوه بر شانزده ركعت نافلهء ظهر و عصر - كه در مجموع بيست ركعت مىشود - مستحب است و بنابر نظر بسيارى مستحب است بيست ركعت ياد شده قبل از زوال خوانده شود و نيز بنابر قول اكثر ، مستحب است شش ركعت آن هنگام گسترده شدن نور خورشيد در آسمان ( تقريباً يك ساعت پس از طلوع ) ، شش ركعت دوم زمان بالا آمدن خورشيد ( حدود سه ساعت پس از طلوع ) و شش ركعت ديگر قبل از زوال ( تقريباً نيم ساعت پيش از ظهر ) و دو ركعت آخر ، نزديك زوال خوانده شود . « 14 »\r\nنوافل زيادى در روز جمعه وارد شده كه خواندن آنها در اين روز مستحب است ؛ از قبيل نماز پيامبر صلّى اللَّه عليه و آله ( - - ) نماز پيامبر ) ، نماز جعفر طيّار ( - - ) نماز جعفر طيار ) و نماز اعرابى « 15 » ( - - ) نماز اعرابى ) .\r\n\r\n\r\n","description":"","footnote":"\r\n( 5 ) 383 .\r\n( 6 ) 379 .\r\n( 7 ) 386 .\r\n( 8 ) 379 .\r\n( 9 ) الرسائل العشر ( حلّى ) / 433 .\r\n( 10 ) جواهر الكلام 40 / 231 .\r\n( 11 ) 9 / 405 .\r\n( 12 ) 406 - 407 .\r\n( 13 ) 407 .\r\n( 14 ) 11 / 318 - 320 .\r\n( 15 ) تحرير الاحكام 1 / 295 - 296 ؛ العروة الوثقى 3 / 404 .\r\n","page_name":" 111 ","page_number":111},
  {"content":"\r\n\r\nبنابر نظر گروهى ، بلند خواندن قرائت در نماز ظهر روز جمعه مستحب است . « 16 »\r\nاز ديگر مستحبات شب يا روز جمعه اعمال زير است : غسل جمعه به قول مشهور « 17 » ( - - ) غسل جمعه ) ؛ حمام كردن ؛ « 18 » استعمال بوى خوش ؛ « 19 » آراستن خويش و پوشيدن پاكيزه‌ترين لباسها ؛ « 20 » گرفتن ناخن و چيدن شارب « 21 » ( - - ) شارب ) ؛ خوردن انار ؛ « 22 » زيارت پيامبر صلّى اللَّه عليه و آله و امامان عليهم السّلام ؛ « 23 » بويژه زيارت امام حسين عليه السّلام ؛ « 24 » زيارت اهل قبور قبل از طلوع خورشيد ؛ « 25 » صدقه دادن ؛ « 26 » آميزش با همسر در شب و عصر جمعه « 27 » و توسعه بر خانواده در خوراك . « 28 » البته در شب و روز جمعه اعمال فراوان ديگرى مستحب است كه در منابع روايى همچون وسائل الشيعة ، بحار الانوار و نيز كتابهاى ادعيه ، از قبيل اقبال و مفاتيح الجنان بدانها اشاره شده است .\r\nمكروهات : حجامت كردن « 29 » و شعر خواندن « 30 » در روز جمعه و نيز ذبح حيوان تا ظهر آن « 31 » مكروه است .\r\n\r\nجمعه ؛ سوره\r\nجمعه ؛ سوره : شصت و دومين سورهء قرآن .\r\nاحكام آن در باب صلات آمده است .\r\nقرائت سورهء جمعه در ركعت اوّل و سورهء منافقون در ركعت دوم نماز جمعه و ظهر روز جمعه بنابر قول مشهور ، مستحب است . قول مقابل مشهور ، وجوب قرائت آن است . « 1 » همچنين قرائت سورهء جمعه در ركعت اوّل نماز مغرب و عشاى شب جمعه و نماز صبح و عصر روز جمعه استحباب دارد . « 2 »\r\nبنابر قول مشهور ، با شروع قرائت سورهء توحيد و جحد ، عدول از آن دو به\r\n\r\n\r\n","description":"","footnote":"\r\n( 16 ) جواهر الكلام 9 / 370 - 371 .\r\n( 17 ) 5 / 2 .\r\n( 18 ) الدروس الشرعية 1 / 128 .\r\n( 19 ) وسائل الشيعة 7 / 364 .\r\n( 20 ) مجمع الفائدة 2 / 393 .\r\n( 21 ) وسائل الشيعة 7 / 355 .\r\n( 22 ) 415 .\r\n( 23 ) الدروس الشرعية 2 / 16 .\r\n( 24 ) وسائل الشيعة 14 / 479 .\r\n( 25 ) 7 / 415 .\r\n( 26 ) 412 .\r\n( 27 ) العروة الوثقى 5 / 490\r\n( 28 ) وسائل الشيعة 7 / 401 .\r\n( 29 ) 363 .\r\n( 30 ) 402 .\r\n( 31 ) جواهر الكلام 36 / 135 .\r\n1 جواهرالكلام 9 / 407 ؛ الحدائق‌الناضرة 8 / 183 .\r\n2 العروة الوثقى 2 / 532 .\r\n","page_name":" 112 ","page_number":112},
  {"content":"\r\n\r\nسوره‌اى ديگر در نماز جايز نيست و اتمام آنها واجب است ؛ ليكن به قول مشهور عدول از آن دو به سورهء جمعه و منافقون در نماز جمعه جايز است . « 3 » در صورتى كه نماز ظهر روز جمعه بدون سورهء جمعه و منافقون خوانده شود اعادهء آن با قرائت دو سورهء ياد شده مستحب است . برخى ، اعادهء نماز جمعه را نيز در اين فرض مستحب دانسته‌اند . « 4 »\r\n\r\nجمعيّت\r\nجمعيّت : گروهى از افراد گرد آمده در جايى .\r\nاز احكام آن در باب صلات ، حج و ديات سخن گفته‌اند .\r\nمسجد جامع ، مسجدى است كه جمعيّت نماز گزارِ آن در اغلب اوقات بيشتر از ديگر مساجد باشد « 1 » ( - - ) مسجد جامع ) .\r\nاگر ازدحام نماز گزاران جمعه مانع خروج فرد براى وضو گرفتن باشد و بيم از دست رفتن نماز برود ، در صورتى كه نماز جمعه بر او واجب عينى باشد ، مىتواند با تيمّم نماز بخواند و قول مشهور ، عدم نياز به خواندن نماز ظهر با وضو بعد از آن است . برخى آن را واجب دانسته‌اند . « 2 »\r\nبنابر لزوم احرام از داخل مسجد شجره ( - - ) مسجد شجره ) ، در صورتى كه جنب بر اثر فزونى جمعيّت نتواند در حال عبور از مسجد احرام ببندد و آب براى غسل نباشد و تا پيدا شدن آب نتواند صبر كند ، بايد با تيمم وارد مسجد شود و احرام ببندد . « 3 »\r\nچنانچه در طواف بر اثر زيادى جمعيّت ، انسان را بدون اختيار دور دهند ، كفايت نمىكند و بايد آن دور را از سر بگيرد . برخى ، با وجود ساير شرايط ، صرف دور دادن جمعيّت را مبطل ندانسته‌اند « 4 » ( - - ) طواف ) .\r\nنماز طواف واجب بايد نزد مقام ابراهيم عليه السّلام و بنابر قول بسيارى پشت آن خوانده شود . در صورتى كه بر اثر زيادى جمعيّت نتواند پشت مقام نماز بخواند ، بايد نزديك‌ترين مكان به مقام از دو طرف راست و چپ و پشت آن را انتخاب نمايد . « 5 »\r\n\r\n\r\n","description":"","footnote":"\r\n( 3 ) الحدائق الناضرة 8 / 215 - 217 .\r\n( 4 ) العروة الوثقى 2 / 533 ؛ مستمسك العروة 6 / 286 .\r\n1 مجمع المسائل 1 / 154 .\r\n2 مهذّب الاحكام 4 / 441 ؛ مستمسك العروة 4 / 453 .\r\n3 مناسك حج ( مراجع ) / 110 م 204 .\r\n4 233 م 585 .\r\n5 جواهر الكلام 19 / 317 - 320 ؛ مناسك حج ( مراجع ) / 304 - 305 م 778 - 780 .\r\n","page_name":" 113 ","page_number":113},
  {"content":"\r\n\r\nاگر كسى به سبب ازدحام جمعيت در محلّى كشته شود ، در صورتى كه قاتل او مشخص نباشد ، ديه‌اش از بيت المال ( - - ) بيت المال ) پرداخت مىگردد « 6 » ( - - ) لوث ) .\r\n\r\nجمل\r\nجَمَل : شتر نر .\r\nاز عنوان ياد شده در باب حج و ديات نام برده‌اند .\r\nبه تصريح برخى ، قربانى كردن جمل در منى و غير منى مكروه است . « 1 » ظاهر كلام برخى عدم جواز در منى است . « 2 »\r\nبنابر ديدگاه معروف ميان فقها ، شتر پرداختى به جهت ديه در قتل عمد مىتواند نر باشد يا ماده . « 3 » برخى خصوص نر را به عنوان ديه ذكر كرده‌اند . « 4 » بعضى آن را مطابق احتياط دانسته‌اند . « 5 »\r\n( - - ) شتر ) .\r\n\r\nجملهء انشايى\r\nجملهء انشايى : مقابل جملهء خبرى .\r\nبه جمله‌اى كه بر ابراز يا ايجاد معنايى دلالت كند ، جملهء انشايى گويند ، مانند « صَلّ » ( نماز بگزار ) كه بر ايجاد يا ابراز طلب و بر انگيختن مكلف به نماز دلالت دارد ، بر خلاف جملهء خبرى ( - - ) جملهء خبرى ) كه مفاد آن اخبار از وقوع يا عدم وقوع فعلى است . از اين رو ، جملهء انشايى به صدق و كذب متصف نمىشود ، بر خلاف جملهء خبرى . « 1 »\r\nاز عنوان ياد شده در بابهايى نظير حج و تجارت سخن گفته‌اند .\r\nاز جمله محرّمات احرام ( - - ) احرام ) جدال ، يعنى گفتن « لا واللَّه » و « بلى واللَّه » است . بنابه تصريح برخى ، حرمت آن تنها در صورتى است كه متعلّق قسم جملهء خبرى باشد كه متصف به صدق و كذب مىگردد ، نه جملهء انشايى بنابر اين ، اگر\r\n\r\n\r\n","description":"","footnote":"\r\n( 6 ) جواهر الكلام 42 / 236 .\r\n1 جامع المقاصد 3 / 244 ؛ الحدائق الناضرة 17 / 108 ؛ جواهر الكلام 19 / 164 .\r\n2 المبسوط 1 / 388 ؛ تحرير الاحكام 1 / 637 .\r\n3 جواهر الكلام 43 / 5 - 6 .\r\n4 الجامع للشرائع / 572 .\r\n5 رياض المسائل 14 / 174 - 175 .\r\n1 مصباح الفقاهة 2 / 52 ؛ دروس فى علم الاصول 1 / 284 - 285 .\r\n","page_name":" 114 ","page_number":114},
  {"content":"\r\n\r\nمُحرم در مقام وعده بگويد : « واللَّه اين كار را بايد انجام دهم » گفتن چنين جمله‌اى - كه متصف به صدق و كذب نمىشود - در حال احرام ، حرام نيست . « 2 »\r\nستايش كردن از كسى كه استحقاق آن را ندارد ، چنانچه با جملهء خبرى باشد حرام است ؛ زيرا مصداق دروغ است . اما اگر با جملهء انشايى باشد به تصريح برخى ، حرام نيست ، مگر آنكه عنوان حرام ديگرى بر آن صادق باشد ، مانند ستايش كردن از كسى كه بيزارى جستن از او واجب است . « 3 »\r\n( - - ) انشاء ) ،\r\n\r\nجملهء خبرى\r\nجملهء خبرى : مقابل جملهء انشايى .\r\nدر معنا و مفاد ( موضوعٌ له ) جملهء خبرى اختلاف است . مشهور ، جملهء خبرى را جمله‌اى دانسته‌اند كه براى دلالت بر ثبوت يا عدم ثبوت نسبت بين دو چيز در واقع وضع شده باشد ، كه در صورت مطابقت نسبت كلامى با واقع ، جمله متصف به صدق و در صورت عدم مطابقت ، متصف به كذب مىشود .\r\nبرخى ، تعريف مشهور را نپذيرفته و گفته‌اند : جملهء خبرى براى دلالت بر قصد حكايت و اخبار از ثبوت نسبت يا عدم ثبوت آن در واقع وضع شده است ، نه براى دلالت بر ثبوت يا عدم ثبوت نسبت بين دو چيز در واقع .\r\nبنابر اين تعريف ، جملهء خبرى - به لحاظ دلالت وضعى خود - متصف به صدق يا كذب نمىشود ؛ چرا كه در اين صورت ، مفاد جملهء خبرى همچون جملهء انشايى ( - - ) جملهء انشايى ) ابراز امرى نفسانى ( قصد حكايت ) است ؛ هرچند در متعلّق ابراز با يكديگر تفاوت دارند . در جملهء خبرى اگر متعلّق حكايت ( محكىٌ عنه ) مطابق با واقع باشد ، متعلّق و به تبع آن جمله متصف به صدق ، و اگر مطابق نباشد ، متصف به كذب مىشود . « 1 » عنوان ياد شده در اصول فقه به كار رفته است .\r\nكاربرد جملهء خبرى در مقام بيان حكم شرعى مانند « . . . تَغتَسِل ، تُعيدُ الصَّلاةَ ، يَتَوَضَّأ ، إذا حالَ الحَولُ اخرَجَ زكاتَه » بدون شك به معناى اخبار از وقوع فعل توسط\r\n\r\n\r\n","description":"","footnote":"\r\n( 2 ) المعتمد فى شرح المناسك 2 / 166 .\r\n( 3 ) مصباح الفقاهة 1 / 425 - 426 .\r\n1 محاضرات فى اصول الفقه 1 / 95 - 98 .\r\n","page_name":" 115 ","page_number":115},
  {"content":"\r\n\r\nمكلّف نيست ؛ بلكه مراد طلب فعل و بر انگيختن مكلّف بر انجام دادن عمل است ؛ ليكن بحث و اختلاف در اين است كه آيا كاربرد جملهء خبرى در معناى طلب مجازى است يا حقيقى ؟ و نيز بنابر قول دوم آيا استعمال آن در معناى حقيقى ( خبر دادن ) با غرض بعث و طلب است يا با غرض و داعى اعلام و اخبار به تحقق فعل از مكلّف ، به لحاظ تحقق مقتضى و علت آن ( اراده و طلب از جانب مولا ) ؛ بدين معنا كه مولا چون از مكلّف وقوع فعل را مىخواهد و خواست و ارادهء او علّت صدور فعل از مكلّف مىباشد - هرچند به لحاظ حكم عقل به وجوب اطاعت و امتثال مولا - معلول ( عمل ) را در خارج - به سبب تحقق علّت آن - محقق مىبيند و خبر به وقوع آن از سوى مكلّف مىدهد .\r\nدر اينكه جملهء خبرى به كار رفته در مقام انشاء طلب و بعث ( - - ) انشاء ) ، همانند جملهء انشايى ( صيغهء امر و نهى ) - بنابر قول به ظهور آن در وجوب و حرمت - ظهور در وجوب و حرمت دارد يا نه ، اختلاف است . برخى گفته‌اند : ظهور جملهء خبرى در وجوب يا حرمت ، بيشتر و شديدتر از جملهء انشايى است ؛ زيرا حقيقت جملهء خبرى اخبار از تحقق فعل به ادعاى حتميّت وقوع امتثال آن از مكلّف است . « 2 » در مقابل ، برخى جملهء خبرى را ظاهر در وجوب يا حرمت ندانسته‌اند . « 3 »\r\n\r\nجنّ\r\nجِنّ : از موجودات نامرئى ، مقابل انسان .\r\nجنّيان موجوداتى پوشيده از ديد آدميان‌اند . اين نوع از آفريده‌هاى الهى به تصريح قرآن كريم « 1 » از لهيب خالص آتش ( زبانه و شعلهء غير آميخته به دود ) آفريده شده‌اند . در ميان جنّيان نيز همچون آدميان جنس نر و ماده و نيز توالد و تناسل و حيات و مرگ وجود دارد ؛ چنان كه به تصريح قرآن كريم ، « 2 » جنّيان همچون آدميان مكلّف به شريعت\r\n\r\n\r\n","description":"","footnote":"\r\n( 2 ) الحدائق الناضرة 1 / 479 - 480 ؛ رياض المسائل 4 / 37 ؛ غنائم الايّام 1 / 191 ؛ نهاية الافكار 1 / 180 - 181 ؛ اصول الفقه 1 / 114 ؛ زبدة الاصول 1 / 257 .\r\n( 3 ) جامع المقاصد 1 / 92 ؛ المناهل / 681 ؛ مستند الشيعة 2 / 217 و 3 / 167 ؛ الرسائل الاحمدية 1 / 286 .\r\n1 الرحمن / 15 .\r\n2 ذاريات / 56 .\r\n","page_name":" 116 ","page_number":116},
  {"content":"\r\n\r\nمىباشند . از احكام آن به مناسبت در باب صلات و تجارت سخن گفته‌اند .\r\nتسخير جن از راه نامشروع ، مانند رياضتها و خواندن عزائم ( عوذات ) مشتمل بر كفر حرام است . در حرمت آن از راه مشروع ، همچون خواندن عزائمِ صحيح ، اختلاف است « 3 » ( - - ) تسخير ) .\r\nبه گفتهء برخى ، گفتن اذان هنگام ترس از جن مستحب است . « 4 »\r\n\r\nجنابت\r\nجنابت : حالت ناپاكىِ عارض بر انسان به سببى از اسباب خاص .\r\nجنابت در لغت به معناى دور شدن ، ضدّ قرابت است و در شرع عبارت است از عروض حالتى بر انسان كه موجب دورى وى از احكام پاكان مىشود . « 1 » به شخص متّصف به جنابت « جُنُب » گفته مىشود و از آن در بابهاى طهارت ، صلات و صوم بحث شده است .\r\nاسباب جنابت : جنابت به يكى از دو چيز محقق مىشود : انزال و دخول .\r\n1 . انزال : خروج منىّ موجب جنابت است ؛ چه با شهوت ، فشار و سستى بدن همراه باشد يا نباشد ؛ مرد باشد يا زن ، در خواب باشد يا بيدارى . « 2 » ظاهر كلام برخى قدما عدم وجوب غسل جنابت بر زن با انزال است . « 3 » البته صرف حركت منىّ در باطن بدون خروج و انزال ، موجب جنابت نمىشود ؛ ليكن در اينكه ملاك ، خروج از مجراى متعارف است يا مطلق خروج - هرچند از مجراى غير متعارف - اختلاف است . « 4 »\r\nهرگاه رطوبتى از انسان خارج شود كه منىّ بودن آن مشكوك باشد ، در صورتى كه با شهوت ، فشار و سستى بدن همراه باشد ، محكوم به حكم منىّ است .\r\nدر اينكه در حكم به منىّ بودنِ رطوبت مشتبه ، وجود هر سه نشانهء ياد شده شرط است يا وجود بعضى از آنها نيز كفايت مىكند ، اقوال مختلف است . « 5 » در بيمار ، وجود دو نشانهء شهوت و سستى كفايت مىكند . « 6 »\r\n\r\n\r\n","description":"","footnote":"\r\n( 3 ) جواهر الكلام 22 / 79 - 85 ؛ ايضاح الفوائد 1 / 405 ؛ كتاب المكاسب 1 / 262 - 267 .\r\n( 4 ) العروة الوثقى 2 / 411 ؛ مستند العروة ( الصلاة ) 2 / 276 .\r\n1 و 2 جواهر الكلام 3 / 3 .\r\n3 المقنع / 42 *\r\n4 جواهر الكلام 3 / 7\r\n5 و 6 8 - 12 .\r\n","page_name":" 117 ","page_number":117},
  {"content":"\r\n\r\nآيا زن همچون مرد در رطوبت مشتبه بايد به نشانه‌هاى فوق رجوع كند يا نه ؟\r\nمسئله اختلافى است . بنابر قول دوم آيا وجود شهوت در حكم به منىّ بودن رطوبت مشتبه در زن كفايت مىكند يا تنها در صورت يقين به منىّ بودن آن ، حكم منىّ را دارد ؟ برخى قول اوّل را اختيار كرده‌اند . « 7 »\r\n2 . دخول : با دخول آلت تناسلى مرد در فرج زن به مقدار ختنه‌گاه ، جنابت تحقق مىيابد ؛ هم نسبت به مرد و هم نسبت به زن ؛ چه بالغ باشند يا نابالغ ؛ عاقل باشند يا ديوانه ؛ دخول در بيدارى صورت گرفته باشد يا در خواب . « 8 » در اينكه دخول در دُبُر - اعم از زن و مرد - به مقدار ختنه‌گاه موجب جنابت مىشود يا نه ، اختلاف است .\r\nمشهور قول اوّل است . « 9 » با دخول آلت خنثى در دُبر يا فرج خنثاى ديگر جنابت محقق نمىشود ؛ امّا اگر خنثى با زنى نزديكى كند و مردى نيز با خنثى آميزش نمايد ، براى خنثى جنابت تحقق مىيابد . « 10 » بنابر قول مشهور وطى حيوان موجب غسل نيست « 11 » ( - - ) آميزش با حيوان ) .\r\nاحكام جنابت :\r\n1 . غسل جنابت : غسل جنابت به خودى خود مستحب است . برخى متأخران آن را واجب دانسته‌اند ؛ ليكن براى به جا آوردن واجبات مشروط به طهارت ، مانند نماز ، طواف و بنابر مشهور روزهء ماه رمضان ، واجب است كه از آن به وجوب غيرى ( - - ) وجوب غيرى ) تعبير مىشود . چنان كه غسل جنابت براى غايات مستحب ، همچون نمازهاى نافله ، دعاها و ذكرهاى مستحب ، مستحب غيرى است « 12 » ( - - ) غسل جنابت ) .\r\n2 . محرّمات بر جنب : خواندن سوره هاى عزائم ( داراى سجدهء واجب ) بر جنب حرام است ؛ ليكن در اينكه اين حرمت اختصاص به آيهء سجده دارد يا شامل همهء سورهء سجده دار مىشود - حتى بعض يك آيه ، بلكه بسملهء آن - اختلاف است . « 13 »\r\nلمس خطوط قرآن كريم ، نام خداوند متعال ، پيامبر اكرم صلّى اللَّه عليه و آله و اهل بيت آن حضرت بنابر مشهور بر جنب حرام است « 14 » ( - - ) اسماء متبرّك ) .\r\n\r\n\r\n","description":"","footnote":"\r\n( 7 ) 13 .\r\n( 8 ) . 2 - 26 .\r\n( 9 ) 31 - 35 *\r\n10 و 11 . 3\r\n( 12 ) 1 / 46 - 55 ؛ العروة الوثقى 1 / 492 .\r\n( 13 ) جواهر الكلام 3 / 42 - 45 ؛ العروة الوثقى 1 / 482 ؛ مصباح الهدى 4 / 146 - 147 .\r\n( 14 ) الحدائق الناضرة 2 / 122 ؛ جواهر الكلام 2 / 316 و 3 / 46 ؛ مستمسك العروة 3 / 45 .\r\n","page_name":" 118 ","page_number":118},
  {"content":"\r\n\r\nتوقّف در مسجد ، بلكه دخول در آن - جز در دو مورد - بنابر مشهور بر جنب حرام و دخول در مسجد به قصد عبور ( از درى داخل و از درى ديگر خارج شود ) يا برداشتن چيزى جايز است ؛ اما به قصد گذاشتن چيزى در آن حرام مىباشد .\r\nگروهى ، مشاهد مشرّفهء معصومان عليهم السّلام را نيز در احكام ياد شده به مساجد ملحق كرده‌اند « 15 » ( - - ) مشاهد مشرّفه ) . البتّه دخول در مسجد الحرام و مسجد النبّى صلّى اللَّه عليه و آله مطلقا - حتى جهت عبور يا برداشتن چيزى - حرام است . « 16 »\r\n3 . مكروهات بر جنب :\r\n3 - 1 . خوردن و آشاميدن ، مگر آنكه وضو بگيرد يا مضمضه و استنشاق كند .\r\nبرخى گفته‌اند : با مضمضه و استنشاق ، كراهت كم مىشود ولى بر طرف نمىگردد . « 17 »\r\n3 - 2 . تلاوت بيش از هفت آيه از غير سوره‌هاى عزائم ، بنابر مشهور . « 18 »\r\n3 - 3 . لمس غير خطوط قرآن ، مانند جلد و حواشى آن .\r\n3 - 4 . خوابيدن قبل از غسل يا وضو .\r\n3 - 5 . خضاب كردن « 19 » ( - - ) خضاب ) .\r\n3 - 6 . حضور نزد محتضر « 20 » ( - - ) احتضار ) .\r\n4 . ساير احكام : در نجاست عرق جنب از حرام ، مانند زنا و لواط ، اختلاف است . « 21 » برخى قائلان به طهارت ، آن را مانع صحّت نماز دانسته‌اند . « 22 »\r\nباقى ماندن بر جنابت تا طلوع فجر در ماه رمضان براى كسى كه روزه بر او واجب است ، بنابر مشهور حرام و موجب بطلان روزه و ثبوت قضا و كفّاره خواهد بود « 23 » ( - - ) بقا بر جنابت ) .\r\nاگر غسل براى جنب ضرر داشته باشد بايد براى نماز تيمم بدل از غسل نمايد « 24 » ( - - ) تيمم ) . نماز خواندن در اتاقى كه جنب در آن است كراهت دارد . « 25 »\r\n\r\n\r\n","description":"","footnote":"\r\n( 15 ) جواهر الكلام 3 / 49 - 56 .\r\n( 16 ) 55 - 54 .\r\n( 17 ) 64 - 67 .\r\n( 18 ) 67 - 72 .\r\n( 19 ) 72 - 78 .\r\n( 20 ) توضيح المسائل مراجع 1 / 312 م 540 .\r\n( 21 ) جواهر الكلام 6 / 71 - 77 .\r\n( 22 ) . ارشاد السائل / 16 ؛ الاحكام الواضحة ( فاضل ) / 95 .\r\n( 23 ) جواهر الكلام 16 / 236 - 247 .\r\n( 24 ) 5 / 111 .\r\n( 25 ) العروة الوثقى 2 / 401 .\r\n","page_name":" 119 ","page_number":119},
  {"content":"\r\n\r\n\r\nجنازه\r\nجنازه : ميّت در تابوت / ميّت .\r\nدر معناى جنازه بين لغويان اختلاف است . برخى گفته‌اند : جنازه - به كسر و فتح جيم - عبارت است از ميّت در تابوت . برخى ديگرجنازه به كسر جيم را به معناى تابوت و به فتح آن را به معناى ميّت در تابوت گرفته‌اند . برخى نيز جنازه - به كسر و فتح جيم - را به ميّت تعريف كرده‌اند . تعاريف ديگرى نيز گفته‌اند . « 1 »\r\n( - - ) تابوت ) ( - - ) تشييع جنازه ) ( - - ) ميّت ) .\r\n\r\nجنايت\r\nجنايت : وارد كردن صدمهء بدنى به انسان يا حيوان .\r\nجنايت عبارت است از ايراد هر گونه صدمهء داراى كيفر شرعى ( مانند قصاص ، ديه ، ارش يا كفّاره ) به تماميت جسمى انسانى يا حيوانى . البته واژهء « جنايت » در لغت « 1 » و نيز متون دينى معادل واژهء « ذنب » و « معصيت » يعنى ارتكاب گناه آمده است .\r\nدر كلمات فقها نيز به معناى ارتكاب حرام در حال احرام حج يا كارهاى ممنوع در محدودهء حرم به كار رفته است ؛ « 2 » ليكن معناى خاص فقهى آن ، وارد كردن صدمهء بدنى به ديگرى است ؛ اعم از كشتن ، ايراد جراحت و يا شكستگى و مانند اينها .\r\nگسترهء جنايت ، جنايت بر حيوان و حتى جنايت توسط حيوان را در بر مىگيرد ؛ « 3 » بلكه برخى قدما آن را در مفهومى فراتر از صدمه زدن به تماميت جسمى انسان و حيوان به كار برده و بر خساراتى كه حيوانات به اموال ديگران مىزنند نيز جنايت اطلاق كرده‌اند . « 4 » برخى قدما ارتكاب گناهان موجب حد را نيز از جنايات شمرده‌اند « 5 » ( - - ) حدود ) . و برخى ديگر از آنان ، گسترهء جنايت را به نوشيدنيهاى حرام و ارتكاب كارهاى خلاف عفت ، مانند زنا و جنايت بر ديگرى تعميم داده ؛ و جنايت بر ديگرى را اعم از جنايت بر نفس و مال و عِرض دانسته ؛ و جنايت بر نفس را به جنايت بر\r\n\r\n\r\n","description":"","footnote":"\r\n( 1 ) لسان العرب و مجمع البحرين / واژه « جنز » ؛ جواهر الكلام 4 / 273 .\r\n1 لسان العرب و مجمع البحرين / واژهء « جنى » .\r\n2 تحرير الاحكام 2 / 47 ؛ مسالك الافهام 2 / 460 ؛ الحدائق الناضرة 15 / 299 .\r\n3 الكافى فى الفقه / 401 .\r\n4 المقنعة / 770 .\r\n5 المراسم العلوية / 235 .\r\n","page_name":" 120 ","page_number":120},
  {"content":"\r\n\r\nانسان و حيوان ؛ به كشتن و وارد كردن آسيب بدنى ؛ و جنايت بر مال را به دزدى و آنچه در حكم دزدى است ، مانند نبش قبر و برداشتن كفن ؛ و جنايت بر عرض را به قذف ( - - ) قذف ) و گفتن سخنان آزار دهنده تقسيم كرده‌اند ؛ « 6 » ليكن معروف و مشهور در معناى جنايت همان ايراد صدمه به تماميت جسمى انسان يا حيوان است و براى اتلاف مال و وارد كردن زيانهاى مالى ، بيشتر از واژگانى چون « غصب » ، « سرقت » و « اتلاف » استفاده شده است . موضوع سخن در اين مقاله همين معنا از جنايت است كه در بابهاى قصاص و ديات مطرح شده است . البته در برخى منابع فقهى عنوان « كتاب جنايات » جايگزين عنوان « كتاب ديات و قصاص » شده است ؛ ليكن در برخى از اين منابع ، در كتاب جنايات ، قصاص و ديات در دو بخش جداگانه مطرح شده است « 7 » و در بعضى ديگر ، قصاص تحت عنوان باب جنايات ، مطرح و براى ديات بابى مستقل تحت عنوان « كتاب ديات » منعقد شده است . « 8 »\r\nانواع جنايات : جنايت به لحاظ ماهيّت به قتل و ضرب و جرح ؛ به لحاظ متعلق به جنايت بر انسان و حيوان و به لحاظ داشتن و نداشتن قصد آسيب رسانى به عمد ، شبه عمد و خطايى تقسيم مىگردد . جنايت عمدى عبارت است از جنايت شخص عاقل بالغى كه قصد انجام دادن فعل و نيز آسيبى را كه به سبب آن ايجاد شده داشته باشد . جنايت شبه عمد عبارت است از جنايت شخص عاقل بالغى كه قصد ارتكاب فعل منجر به آسيب را داشته ، ليكن قصد آسيب زدن را نداشته باشد . جنايت خطايى نيز عبارت است از جنايت شخص عاقل بالغى كه قصد ارتكاب فعل و نيز آسيب ايجاد شده توسط آن را نداشته باشد ، يا جنايت توسط نابالغ يا ديوانه صورت گرفته باشد . « 9 »\r\nجنايت بر انسان : جنايت عمدى بر انسان موجب ثبوت قصاص ( - - ) قصاص ) است و ديه بنابر قول مشهور جز در صورت مصالحه و توافق جانى با آسيب ديده يا با اولياى مقتول ، ثابت نمىشود .\r\nجنايت شبه عمد بر انسان موجب ثبوت ديه در مال جانى ، و جنايت خطايى محض بر انسان موجب ثبوت ديه بر عاقله ( - - ) عاقله ) است ( - - ) ديات ) .\r\n\r\n\r\n","description":"","footnote":"\r\n( 6 ) الوسيلة / 408 .\r\n( 7 ) غنية النزوع / 402 و 412 .\r\n( 8 ) الخلاف 5 / 145 و 217 .\r\n( 9 ) القواعد والفوائد 1 / 345 - 347 ؛ جواهرالكلام 43 / 3 - 4 .\r\n","page_name":" 121 ","page_number":121},
  {"content":"\r\n\r\nكشتن انسانى ديگر ؛ خواه به عمد يا غير عمد در صورت مباشرت در قتل ، موجب ثبوت كفّاره ( - - ) كفّاره ) بر قاتل است . با اين تفاوت كه در قتل عمد ، كفّارهء جمع ( آزاد كردن برده ، دو ماه روزه گرفتن و شصت فقير را سير كردن ) و بنابر قول مشهور ، در قتل غير عمد ، كفّارهء مرتّبه ( آزاد كردن برده و در صورت ناتوانى از آن ، دو ماه روزه گرفتن و با عجز از آن ، شصت فقير را سير كردن ) واجب است . « 10 » در صورت تسبيب ( - - ) تسبيب ) كفّاره واجب نيست ( - - ) قتل ) .\r\nمباشرت و تسبيب : تحقق جنايت گاه به گونهء مباشرت است ؛ بدين معنا كه جانى مستقيم و بدون واسطه ، مرتكب جنايت مىشود ، مانند اينكه با سلاح سرد يا گرم كسى را بكشد ، و گاه به نحو تسبيب ؛ يعنى فراهم كنندهء مقدمات و شرايط تحقق جنايت است ، مانند اينكه كسى در محل آمد و شد مردم چاهى بكند و ديگرى در آن بيفتد و بميرد . گاهى نيز ايجاد جنايت به نحو مباشرت و تسبيب است ، مانند اينكه كسى در محل عبور و مرور چاهى بكند و فردى ، ديگرى را در آن بيندازد . در فرض نخست ، مباشر و در فرض دوم ، مسبّب ضامن است . در فرض سوم ، مباشر ضامن است ، مگر آنكه مسبّب قوىتر باشد ؛ به گونه‌اى كه بروز جنايت به او نسبت داده شود نه به مباشر ، مانند موردى كه مباشر همچون حيوان ، فاقد اراده و شعور باشد كه در اين صورت مسبّب ضامن خواهد بود . « 11 »\r\nراههاى ثبوت جنايت : جنايت با اقرار ( - - ) اقرار ) ، بيّنه ( - - ) بيّنه ) و يا قسامه ( - - ) قسامه ) ثابت مىشود .\r\nتداخل جنايات : به قول مشهور ، جنايت بر اطراف با جنايت بر منافع تداخل نمىكند ، مانند ايراد ضربه بر سر كسى و شكافتن آن و زايل شدن عقل او .\r\nنتيجهء آن ثبوت دو ديه - ديهء جراحت سر و ديهء زوال عقل - بر عهدهء جانى است . در اينكه قصاص عضو با قصاص نفس تداخل مىكند يا نه ، اختلاف است ، مانند اينكه كسى ابتدا دست كسى را قطع كند و سپس او را بكشد . بنابر قول دوم ، دو قصاص ثابت مىشود ؛ يكى قصاص طرف ( قطع دست جانى ) و ديگرى قصاص نفس . « 12 » البته اگر جانى ، شخص را مجروح كند و وى بر اثر عارضهء جراحت بميرد ، قصاص طرف با قصاص نفس\r\n\r\n\r\n","description":"","footnote":"\r\n( 10 ) . جواهر الكلام 33 / 169 - 171 و 178 .\r\n( 11 ) ارشادالأذهان 1 / 444 ؛ تحريرالاحكام 4 / 519 ؛ مفاتيح الشرائع 2 / 112 ؛ جواهر الكلام 43 / 145 .\r\n( 12 ) . النهاية / 771 ؛ مسالك الافهام 15 / 96 - 99 ؛ مفاتيح‌الشرائع 2 / 136 .\r\n","page_name":" 122 ","page_number":122},
  {"content":"\r\n\r\nتداخل مىكند و در نتيجه تنها قصاص نفس بر جانى ثابت مىگردد . « 13 »\r\nوارث قصاص ، ديه و عفو : به گفتهء برخى ، هر فردى كه وارث مال ميّت است ، وارث ديه ، قصاص و عفو او نيز هست ، جز زن و شوهر كه قصاص را به ارث نمىبرند . برخى ديگر گفته‌اند : نزديكان مادرى ميّت همچون برادر و خواهر مادر ميّت ، هيچ يك از آن سه را به ارث نمىبرند . تنها نزديكان پدرى ميّت ، آنها را به ارث مىبرند . برخى نيز گفته‌اند : زنها مطلقا - اعم از خويشان پدرى و مادرى - قصاص و عفو را به ارث نمىبرند .\r\nچنانچه مجنىّ عليه ولىّاى نداشته باشد ، امام عليه السّلام در گرفتن ديه و قصاص ، ولىّ دم او خواهد بود . « 14 »\r\nجنايت بر حيوان : حيوانى كه جنايت بر آن واقع شده يا حلال گوشت است ، مانند گوسفند و گاو و يا حرام‌گوشت . حرام‌گوشت نيز يا تذكيه‌پذير است ( - - ) تذكيه ) ، مانند درندگان بنابر نظر مشهور ، يا تذكيه‌پذير نيست . نوع دوم يا داراى ارزش است و مسلمان مىتواند آن را مالك شود ، مانند سگ گله يا چنين نيست ، مانند خوك .\r\nجنايت بر حيوان حلال گوشت يا به اتلاف آن با تذكيه است ، يا با غير تذكيه و يا به قطع عضوى و يا شكستن استخوانى .\r\nدر فرض نخست ، مابه التفاوت قيمت زنده و تذكيه شدهء حيوان بر عهدهء جانى است .\r\nآيا مالك مىتواند حيوان تذكيه شده را به جانى بدهد و قيمت آن را مطالبه كند يا نه ؟\r\nنظر برخى قدما قول اوّل و نظر متأخران ، قول دوم است . در فرض دوم ( اتلاف با غير تذكيه ) تلف كننده بايد قيمت روز اتلاف حيوان را بپردازد . قطع عضو يا شكستن استخوانى از حيوان ، بنابر مشهور ، موجب ثبوت ارش ( مابه التفاوت قيمت سالم و معيوب ) بر جانى است . « 15 »\r\nحكم جنايت بر حيوان حرام گوشت تذكيه‌پذير نيز همان حكم حيوان حلال گوشت است ؛ « 16 » اما نسبت به حيوان حرام گوشت غير تذكيه‌پذير كه ارزشى ندارد ، چيزى بر عهدهء جانى نيست . البته اگر خوك متعلق به كافرى باشد كه مالش محترم است ، مانند كافر ذمّىِ متعهد به شرايط ذمّه ، تلف كننده ضامن قيمت آن است .\r\nبنابر مشهور ، در اتلاف سگ شكارى چهل درهم ، سگ گله و نگهبان باغ بيست\r\n\r\n\r\n","description":"","footnote":"\r\n( 13 ) رياض‌المسائل 14 / 44\r\n( 14 ) مفاتيح الشرائع 2 / 138 - 139 .\r\n( 15 ) جواهر الكلام 43 / 390 - 391 .\r\n( 16 ) 392 .\r\n","page_name":" 123 ","page_number":123},
  {"content":"\r\n\r\nدرهم ، و سگ نگهبان مزرعه يك قفيز ( - - ) قفيز ) گندم بر عهدهء تلف كننده است . « 17 » برخى در هر چهار مورد تلف كننده را ضامن قيمت سگ دانسته‌اند .\r\nالبته در سگ شكارى گفته‌اند : اگر قيمت آن كمتر از چهل درهم باشد ، تلف كننده بايد همان چهل درهم را بپردازد . « 18 »\r\nجنايت توسط حيوان : حفظ حيوانى كه حالت حمله به مردم را دارد ، مانند سگ گزنده و شتر مست ، بر صاحبش واجب است و در صورت كوتاهى در حفظ و حملهء حيوان و صدمه زدن به كسى ، مالك ضامن است . چنان كه اگر شخصى در مقام دفاع از خود چنين حيوانى را بكشد ، ضامن نيست . « 19 »\r\nاگر حيوانى به حيوانى ديگر صدمه بزند ، در صورتى كه صدمه زننده در قلمرو حيوان ديگر داخل شده و مالكش در حفظ آن كوتاهى كرده باشد ، مالك حيوان ضامن است ؛ امّا اگر صدمه زننده حيوان مقابل باشد ، ضمانتى متوجه مالك آن نيست . « 20 »\r\nكسى كه با اجازه وارد خانه‌اى شده ، اگر سگ صاحبخانه به او آسيبى برساند ، صاحبخانه ضامن است . « 21 »\r\nكسى كه سوار بر حيوانى است ، چنانچه حيوان با دستهاى خود به كسى آسيب بزند ، سوار ضامن است . در ضمانت صدماتى كه حيوان با سر خود مىزند اشكال است .\r\nبسيارى از فقها در اين فرض نيز قائل به ضمان سوار شده‌اند . برخى ، حكم جنايت با پاها را همچون جنايت با دستها دانسته‌اند . كسى كه پياده پيشاپيش حيوان ، آن را مىبرد حكم سواره را دارد .\r\nاگر صاحب حيوان در كنار آن ايستاده باشد يا پياده پشت سر حيوان آن را مىبرد ، ضامن آسيبهايى است كه حيوان با دست يا پاى خود به كسى وارد مىكند . « 22 »\r\nجنايت در حرم : كسى كه در خارج حرم جنايتى مرتكب شده و سپس به حرم پناه برده است تا هنگام بيرون آمدن از آن جا در امان است . البته مىتوان در خوردن و نوشيدن بر او سخت گرفت تا بيرون بيايد . و اگر در حرم مرتكب جنايت شده ، مىتوان او را در حرم كيفر كرد . « 23 »\r\nحيوانات وحشى غير دريايى حرم داراى حرمتند و شكار كردن آنها حرام و موجب ثبوت كفّاره است « 24 » ( - - ) حرم ) .\r\n( - - ) آلات جنايت )\r\n\r\n\r\n","description":"","footnote":"\r\n( 17 ) 393 - 398 و 400 .\r\n( 18 ) تكملة منهاج الصالحين / 135 .\r\n( 19 ) . جواهر الكلام 43 / 129 - 130 .\r\n( 20 ) 132 - 134 .\r\n( 21 ) 134 .\r\n( 22 ) 135 - 140 .\r\n( 23 ) 31 و 20 / 46 - 48 .\r\n( 24 ) الحدائق الناضرة 15 / 299 .\r\n","page_name":" 124 ","page_number":124},
  {"content":"\r\n\r\n\r\nجنب\r\nجَنَب : فرود آمدن عامل زكات در دورترين مكان نسبت به محلى كه اموال متعلّق زكات در آن قرار دارد و دستور آوردن آن اموال نزد وى / بردن اموال متعلَّق زكات به جايى دور از مكان آن ، به گونه‌اى كه عامل براى گرفتن آن نياز به پيمودن راه بيشترى داشته باشد / همراه داشتن اسب يدك در مسابقه .\r\nاز آن به مناسبت در باب زكات و سبق و رمايه سخن گفته‌اند .\r\nرسول اكرم صلّى اللَّه عليه و آله - بنابر روايتى كه از آن حضرت نقل شده - از جَلَب و جنب نهى كرده است . جنب همچون جلب دو كاربرد دارد : يكى در زكات و ديگرى در مسابقه « 1 » ( - - ) جَلَب ) .\r\n\r\nجُنُب\r\n- - ) جنابت\r\n\r\nجند\r\nجُنْد : بيضهء سگ آبى / لشكر ( - - ) لشكر ) .\r\nعنوان ياد شده به معناى نخست در كلمات معاصران در باب طهارت به كار رفته است .\r\nجند به بيضهء سگ آبى تعريف شده است ؛ ليكن در اينكه در واقع نيز چنين است ، يا حقيقت آن چيزى ديگر است كه اصلا از اجزاى حيوان نيست و تنها به مناسبت به اين نام ناميده شده ، دو احتمال است . بنابر احتمال اوّل ، جند در صورتى كه سگ آبى خون جهنده نداشته باشد يا خون جهنده داشتن آن مشكوك باشد ، پاك ، ليكن خوردنش حرام است ، و بنابر احتمال دوم ، پاك و خوردن آن حلال است . « 1 »\r\n\r\n\r\n","description":"","footnote":"\r\n( 1 ) وسائل الشيعة 20 / 303 - 304 ؛ جواهر الكلام 28 / 229 ؛ الحدائق الناضرة 24 / 100 .\r\n1 العروةالوثقى 1 / 129 ؛ مستمسك العروة 1 / 337 ؛ مصباح الهدى 1 / 352 ؛ مهذّب الاحكام 1 / 335 .\r\n","page_name":" 125 ","page_number":125},
  {"content":"\r\n\r\n\r\nجنس\r\nجنس : نوع يا صنفى از انواع و اصناف كالا .\r\nمراد از جنس در عقود ، نوع يا صنف است .\r\nاز احكام آن به مناسبت در باب زكات و تجارت سخن گفته‌اند .\r\nشرط تعلّق زكات به اجناس مختلفِ فراهم آمده نزد فرد ، از آنچه زكات بدان تعلّق مىگيرد ، مانند گندم ، جو و خرما ، رسيدن هريك به حدّ نصاب است و ناقص از يك جنس مانند جو ، با جنس ديگر جبران نمىشود . « 1 »\r\nدر معاملهء جنس با جنس اگر هر دو وزنى يا پيمانه‌اى و از يك جنس باشند ، زيادى در هر كدام از كالا و بهاى آن ، ربا ( - - ) ربا ) و حرام است .\r\nاز شرايط صحّت معامله ، معلوم بودن جنس ، مقدار و اوصاف كالا و بهاى آن است . « 2 »\r\n\r\nجن ؛ سوره\r\nجن ؛ سوره : هفتاد و دومين سورهء قرآن كريم .\r\nاز آن در باب صلات سخن رفته است .\r\nبه تلاوت سورهء جن و نيز بسيار تلاوت كردن آن سفارش شده است . در حديثى از امام صادق عليه السّلام بدين مضمون آمده است : هر كس سورهء جن را بسيار تلاوت كند ، ضررى از جنيان به او نمىرسد و با رسول خدا صلّى اللَّه عليه و آله خواهد بود . « 1 »\r\n\r\nجنگ\r\n- - ) جهاد\r\n\r\nجنگل\r\n- - ) آجام\r\n\r\nجَنوب ؛ باد\r\n- - ) باد\r\n\r\nجنون\r\n- - ) ديوانگى\r\n\r\nجنيب\r\nجَنيب : اسب يدك .\r\nجنيب به چارپايى همچون اسب اطلاق مىشود كه سواره نظام در ميدان جنگ آن را يدك مىكشد تا در مواقع\r\n\r\n\r\n","description":"","footnote":"\r\n( 1 ) العروة الوثقى 4 / 62 .\r\n( 2 ) جواهر الكلام 22 / 405 - 406 .\r\n1 كشف الغطاء 3 / 474 ؛ وسائل الشيعة 6 / 257 .\r\n","page_name":" 126 ","page_number":126},
  {"content":"\r\n\r\nلزوم از آن استفاده كند . از آن در باب جهاد نام برده‌اند .\r\nدر اينكه جنيب جزو سَلَب ( وسائل شخصى مقتول در جنگ كه از آنِ قاتل است ) به شمار مىرود يا نه ، اختلاف است . « 1 » برخى گفته‌اند : در صورتى كه افسار آن در دست رزمنده باشد جزو سلب محسوب مىگردد « 2 » ( - - ) سلب ) .\r\n\r\nجنين\r\nجَنين : فرزند تكوّن يافته در رحم مادر .\r\nاز آن در بابهاى مختلفى نظير طهارت ، جهاد ، تجارت ، رهن ، وصيّت ، نكاح ، ظهار ، لعان ، عتق ، تدبير ، اقرار ، صيد و ذباحه ، ارث و ديات سخن گفته‌اند .\r\nطهارت : جنينى كه در رحم مادر مرده و امكان سالم بيرون آوردن آن نيست ، با قطعه قطعه كردن بيرون آورده مىشود . « 1 »\r\nچنانچه زنِ كافرِ باردار شده از مرد مسلمان ، همراه جنينش بميرد ، بر جنين احكام مسلمانى بار مىشود ؛ از اين رو ، زن را در قبرستان مسلمانان بر پهلوى چپ ، پشت به قبله مىخوابانند تا روى بچه به سمت قبله باشد . « 2 » در اينكه اين حكم شامل جنينى هم كه هنوز روح در آن دميده نشده ، مىشود يا نه ، اختلاف است . « 3 »\r\nجنين سقط شدهء مسلمانى كه كمتر از چهار ماه دارد بدون غسل و كفن و نماز ، تنها در پارچه‌اى پيچيده و دفن مىگردد و اگر چهار ماه يا بيشتر داشته باشد ، غسل داده و كفن مىشود ؛ ليكن بر آن نماز خوانده نمىشود . برخى دراين فرض به جاى كفن كردن ، تعبير به پيچيدن در پارچه‌اى كرده‌اند كه ظاهر آن عدم وجوب كفن است . « 4 » تماس با جنين سقط شده‌اى كه چهار ماه يا بيشتر دارد موجب غسل مسّ ميّت ( - - ) غسل مسّ ميّت ) است . وجوب غسل در تماس با جنين كمتر از چهار ماه اختلافى است .\r\nبرخى تصريح به عدم وجوب آن كرده‌اند . « 5 »\r\nصدق مردار ( - - ) مردار ) بر جنين مرده قبل از دميده شدن روح ، همچنين نجس بودن آن ، محل بحث است . برخى بر نجاست آن ادعاى اجماع كرده‌اند . « 6 »\r\n\r\n\r\n","description":"","footnote":"\r\n( 1 ) تحرير الاحكام 2 / 185 ؛ منتهى المطلب ( ق ) 2 / 945 ؛ مسالك الافهام 3 / 60 ؛ جواهر الكلام 21 / 190 - 191 .\r\n( 2 ) منتهى المطلب 2 / 945 - 946 .\r\n1 جواهر الكلام 4 / 374 .\r\n2 297 - 299 ؛ توضيح المسائل مراجع 1 / 340 م 619 .\r\n3 جواهر الكلام 4 / 298 .\r\n4 110 - 115 .\r\n5 5 / 345 ؛ التنقيح ( الطهارة ) 7 / 276 ؛ المعالم الزلفى / 296 *\r\n6 مستمسك العروة 1 / 333 ؛ التنقيح ( الطهارة ) 1 / 544 - 546 .\r\n","page_name":" 127 ","page_number":127},
  {"content":"\r\n\r\nجهاد : جنين در اسلام و كفر ، تابع پدر و مادر خويش است ؛ بنابر اين ، اگر مرد كافرى مسلمان شود ، ليكن همسر حامله‌اش كه بر كفر باقى مانده اسير گردد ، مادر به بردگى گرفته مىشود ، ليكن جنين به تبع پدر خود ، در حكم مسلمان است و به بردگى گرفته نمىشود . « 7 »\r\nتجارت : اگر كنيز يا حيوان باردارى فروخته شود ، در صورتى كه به نظر عرف ، جنين تابع مادر به حساب نيايد ، بنابر مشهور در ملك فروشنده باقى مىماند . « 8 » خريد و فروش جنين در رحم حيوان صحيح نيست « 9 » ( - - ) بيع ملاقيح ) .\r\nرهن : هرگاه كنيز يا حيوانى كه گرو گذاشته شده حامله گردد ، آيا جنين او نيز جزء مال گرو گذاشته شده محسوب مىشود يا نه ؟ مسئله اختلافى است . قول اوّل منسوب به مشهور است « 10 » ( - - ) رهن ) .\r\nوقف : وقف كردن براى جنين به تنهايى صحيح نيست ، ليكن اگر مالى براى افراد موجود و كسانى كه بعد متولّد مىشوند وقف گردد ، صحيح است . « 11 »\r\nوصيّت ، اقرار و ارث : وصيّت كردن براى جنين ، هرچند روح در آن دميده نشده باشد ، صحيح است ؛ ليكن استقرار آن منوط به زنده متولد شدن او است ، و گرنه ، وصيّت باطل است . « 12 » جنين به شرط زنده به دنيا آمدن ارث مىبرد ؛ هرچند پس از آن بميرد . در صورتى كه پسر يا دختر بودن جنين و نيز تعدّد يا يكى بودن آن نامعلوم باشد سهم دو پسر - به جهت احتياط - كنار گذاشته مىشود . « 13 » همچنين اقرار به نفع جنين در صورتى كه اشاره به سبب محتمل بكند ، مانند وصيّت و ارث ، بلكه در فرض عدم اشاره به سبب نيز صحيح است . « 14 »\r\nنكاح : نام گذارى براى جنين مستحب است . با معلوم بودن جنسيت او ، نامى از همان جنس برايش انتخاب مىگردد ؛ و در صورت معلوم نبودن ، از نامهاى مشترك ميان دختران و پسران استفاده مىشود . نام گذارى جنين به محمّد مستحب است . « 15 »\r\nظهار و لعان : آزاد كردن جنين محكوم به بردگى بابت كفّاره ، كفايت از\r\n\r\n\r\n","description":"","footnote":"\r\n( 7 ) 21 / 143 - 144 .\r\n( 8 ) 24 / 154 .\r\n( 9 ) 22 / 440 .\r\n( 10 ) 25 / 229 - 230 *\r\n( 11 ) 28 / 27 .\r\n( 12 ) 386 .\r\n( 13 ) 39 / 70 - 73 .\r\n( 14 ) 35 / 122 - 123 ؛ فقه الصادق 20 / 214 .\r\n( 15 ) جواهر الكلام 31 / 255 ؛ مهذّب الاحكام 25 / 258 .\r\n","page_name":" 128 ","page_number":128},
  {"content":"\r\n\r\nكفّاره نمىكند . « 16 » همچنين انكار جنين سبب لعان ( - - ) لعان ) نمىگردد . « 17 »\r\nعتق و تدبير : چنانچه كنيزِ باردار آزاد گردد ، جنين او نيز - به شرط عدم استثنا - آزاد مىشود . در اينكه با استثنا نيز آزاد مىشود يا نه ، اختلاف است . « 18 » آيا حكم تابعيّت ، در تدبير ( - - ) تدبير ) نيز جريان دارد ؛ بدين معنا كه در تدبير كنيز حامله ، جنين نيز در حكم تدبير تابع مادر است يا نه ؟ مسئله اختلافى است . مشهور فقها ، تدبير كنيز باردار را تدبير جنين او نمىدانند . برخى بين صورت علم به حاملگى كنيز هنگام تدبير و جهل به آن تفصيل داده و تنها در فرض نخست جنين را نيز مدَبَّر و تابع حكم مادر دانسته‌اند . « 19 »\r\nعتق و تدبير جنين ، خواه به طور مستقل و يا به انضمام مادر صحيح است .\r\nدر فرض استقلال ، تدبير و عتق او به مادرش سرايت نمىكند . « 20 »\r\nصيد و ذباحه : تذكيهء جنين به تذكيهء حيوان است ، به شرط آنكه روح در آن دميده نشده و خلقتش تمام باشد . آيا در صورت دميده شدن روح در آن نيز همين حكم را دارد ؟ مسئله اختلافى است . « 21 »\r\nديات : سقط جنين ، حرام و موجب ثبوت ديه است . ديهء آن با توجه به مراحل تكوّن جنين متفاوت است « 22 » ( - - ) سقط جنين ) .\r\n\r\nجو\r\nجو : از غلّات / واحد وزن و طول .\r\nجو ، گاه به لحاظ جنس آن مطرح و موضوع احكامى قرار گرفته و گاه به عنوان واحد طول و وزن از آن ياد شده است . نگاه نخست به جو ، نگاه استقلالى است كه از آن به « شعير » ياد مىشود و نگاه دوم ، نگاه طريقى است كه از آن به « شعيره » تعبير مىشود . از جو به معناى\r\n\r\n\r\n","description":"","footnote":"\r\n( 16 ) جواهر الكلام 33 / 201 .\r\n( 17 ) 34 / 13\r\n( 18 ) 178 .\r\n( 19 ) 210 .\r\n( 20 ) 251 .\r\n( 21 ) 36 / 180 - 184 .\r\n( 22 ) مهذّب الاحكام 25 / 253 .\r\n","page_name":" 129 ","page_number":129},
  {"content":"\r\n\r\nاوّل در بابهاى طهارت ، صلات ، زكات ، تجارت و اطعمه و اشربه سخن گفته‌اند .\r\nآب جو : از جو ، با روشى خاص نوشابه‌اى گرفته مىشود به نام « فُقّاع » كه نوشيدن آن حرام و نزد همهء قائلان به نجاست خمر ، نجس است ، هرچند مست كننده نباشد ( - - ) فقّاع ) . چنان كه از انواع مست كننده‌ها ، شراب تهيّه شده از جو است كه از آن به « مِرز » يا « جِعَه » ياد مىشود . « 1 »\r\nنان جو : خوردن نان جو و ترجيح آن بر نان گندم و ديگر نانها مستحب است . « 2 »\r\nسجده بر پوست جو : سجده بر خوراكيهاى روييده از زمين ، مانند جو و گندم صحيح نيست ؛ ليكن در صحّت سجده بر پوست جو و گندم اختلاف است . « 3 »\r\nزكات جو : جو از غلّات چهارگانه‌اى است كه زكات به آنها تعلّق مىگيرد « 4 » ( - - ) زكات ) . زكات فطره ( - - ) زكات فطره ) را مىتوان از جو ، آرد و يا قيمتِ آن پرداخت كرد . « 5 »\r\nتجارت جو : بنابر قول مشهور چند چيز ، از جمله جو مشمول حكم حرمت يا كراهت احتكارند « 6 » ( - - ) احتكار ) . در مسئلهء زكات و ضمان ، جو و گندم دو جنس به شمار مىروند . از اين رو ، نصاب يكى با ديگرى تكميل نمىشود ؛ چنان كه ذمّهء مشغول به يكى با اداى ديگرى برى نمىگردد . امّا در مسئلهء ربا بنابر مشهور جو و گندم يك جنس محسوب مىشوند و داد و ستد آن دو به زيادى يكى بر ديگرى ربا و حرام است . « 7 » بيع محاقله ( - - ) بيع محاقله ) - كه به گفتهء گروهى حرام و باطل است - به بيع خوشهء گندم در برابر گندم اختصاص ندارد ، بلكه بيع خوشهء جو در برابر جو يا گندم و خوشهء گندم در برابر جو را نيز دربر مىگيرد . « 8 »\r\nاز جو به معناى دوم به مناسبت در ابواب مختلفى نظير طهارت ، صلات ، زكات و ديات سخن رفته است .\r\nدر كتب فقهى به تبعِ روايات از جو به عنوان واحد وزن و طول نام برده شده كه مقصود ، جوِ معمولى از حيث حجم و وزن است .\r\nاز جوِ واحد طول در مسئلهء نماز مسافر و اينكه يكى از شرايط قصر نماز ، پيمودن مسافت دو بريد است ، ياد شده است . در تحديد بريد آمده است : دو بريد ، 24 ميل ، هر ميل چهار هزار ذراع ، هر\r\n\r\n\r\n","description":"","footnote":"\r\n( 1 ) جواهر الكلام 6 / 3 ، 38 و 41 / 451 ؛ وسائل الشيعة 25 / 279 .\r\n( 2 ) وسائل الشيعة 25 / 12 .\r\n( 3 ) جواهرالكلام 8 / 419 ؛ مستمسك العروة 5 / 497 ؛ العروة الوثقى 2 / 391 .\r\n( 4 ) جواهر الكلام 15 / 205 - 207 .\r\n( 5 ) 514 - 518 .\r\n( 6 ) 22 / 481 .\r\n( 7 ) 23 / 344 - 347 .\r\n( 8 ) 24 / 100 .\r\n","page_name":" 130 ","page_number":130},
  {"content":"\r\n\r\nذراع 24 انگشت ( عرض انگشت ) و هر انگشت ، هفت جوِ متوسط به هم پيوسته است ؛ به گونه‌اى كه قسمت زيرين هر جو بر پشت جوِ ديگر قرار گيرد و اندازهء عرض هر جو ، هفت موى متوسط « يابو » است . « 9 »\r\nغسل كردن با يك صاع و وضو گرفتن با يك مُدّ آب مستحب است . هر صاع ، چهار مُدّ ، هر مُدّ ، دو رطل و يك چهارم رطل ؛ هر رطل عراقى 91 مثقال شرعى ؛ هر مثقال شرعى يك دينار ؛ وزن هر دينار ، يك درهم و سه هفتم درهم ؛ هر درهم ، شش دانق و هر دانق هشت دانه جوِ متوسط است . « 10 »\r\n\r\nجواب\r\nجواب : پاسخ .\r\nاز احكام آن در بابهاى اجتهاد و تقليد ، صلات ، حج ، نكاح ، اقرار و قضاء سخن گفته‌اند .\r\nانواع : پاسخ يا گفتارى است يا نوشتارى ، يا با اشاره از شخص ناتوان از تكلّم يا با فعل و يا با سكوت .\r\nحكم : حكم جواب بر حسب جواب دهنده و آنچه از آن جواب داده مىشود ، از قبيل سؤال ، در خواست ، ادّعا ، نامه و اعتراض ، متفاوت است كه به نمونه‌هايى از احكام آن اشاره مىشود .\r\nپاسخ به استفتاء : بر مجتهد واجب است به سئوالاتى كه آگاهى از آنها بر سؤال كننده واجب است پاسخ دهد . « 1 »\r\nجواب تحيّت : جواب تحيّت سلام ، واجب و بنابر مشهور فورى است و تأخير در پاسخ جايز نيست . « 2 » در وجوب پاسخ به سلام كتبى يا با واسطه اختلاف است . « 3 » پاسخ ديگر انواع تحيّت مانند « صَبَّحَكُمُ اللَّهُ بالخَير » ، تسميت ( - - ) تسميت ) و مانند آن بنابر قول مشهور مستحب است « 4 » ( - - ) تحيّت ) .\r\nپاسخ نامه : در وجوب پاسخ دادن به نامه اختلاف است . بنابر قول به وجوب ، آيا مطلقاً واجب است يا تنها در فرضى كه نامه متضمن دعا و سلام باشد ؟ مسئله نزد برخى محلّ تأمّل است . « 5 »\r\n\r\n\r\n","description":"","footnote":"\r\n( 9 ) 14 / 193 - 202 .\r\n( 10 ) 3 / 119 - 121 ، 2 / 342 و 15 / 174 - 175 .\r\n1 عوائد الايّام / 550 .\r\n2 الحدائق الناضرة 9 / 81 ؛ مستند الشيعة 7 / 72 - 73 .\r\n3 الحدائق الناضرة 9 / 82 ؛ مستند الشيعة 7 / 73 .\r\n4 مستمسك العروة 6 / 564 و 575 ؛ مستند العروة ( الصلاة ) 4 / 519 - 521 .\r\n5 الحدائق الناضرة 9 / 82 ؛ مستند الشيعة 7 / 73 .\r\n","page_name":" 131 ","page_number":131},
  {"content":"\r\n\r\nلبيك گويى به ندا كننده : بر محرم مكروه است در پاسخ كسى كه او را صدا مىزند لبيك گويد . « 6 »\r\nپاسخ سكوتى : بنابر قول مشهور ، سكوت باكره ( - - ) باكره ) در برابر پيشنهاد ازدواج ، پاسخ مثبت تلقى مىشود . « 7 »\r\nپاسخ اقرارى : اگر كسى مدّعىِ طلبى از ديگرى باشد و او بپذيرد ، پاسخ وى اقرار به شمار مىرود ( - - ) اقرار ) .\r\nپاسخ به ادّعا : كسى كه نزد قاضى عليه ديگرى طرح دعوا كرده ، پاسخ متهّم ( مدّعى عليه ) در برابر ادعاى وى يا اقرار خواهد بود يا انكار كه بر هر كدام آثارى مترتّب است « 8 » ( - - ) دعوا ) .\r\n\r\nجوارح\r\nجوارح : حيوان شكارى / اعضاء ( - - ) عضو ) .\r\nجوارح به معناى نخست ، جمع جارحه به معناى حيوان شكارى ، اعم از پرنده - همچون باز ، شاهين و عقاب - و غير پرنده ، مانند پلنگ و سگ به كار رفته است ( - - ) حيوان ) .\r\nعنوان جوارح در قرآن كريم نيز به كار رفته است « 1 » و فقها در مسئلهء حلّيت شكار سگ شكارى ( - - ) سگ شكارى ) به آن استناد كرده‌اند . « 2 »\r\n( - - ) آلات صيد ) .\r\n\r\nجواز\r\nجواز : اباحه / صحّت / عدم لزوم عقد / نافذ بودن .\r\nاين عنوان در كلمات فقها به معانى گوناگون به كار رفته است . گاه از جواز ، اباحه به معناى خاص ( مخيّر بودن مكلف بين فعل و ترك بدون رجحان يكى بر ديگرى ) اراده مىشود كه يكى از احكام پنج گانهء تكليفى است ( - - ) حكم تكليفى ) .\r\nو گاه اباحه به معناى عام ، كه مطلق افعال غير لازم ، اعم از مباح ، مستحب و مكروه يا افعال غير ممنوع ، اعم از آن سه و واجب را دربر مىگيرد ( - - ) اباحه ) . گاهى نيز مراد از جواز ، حكمى وضعى است .\r\n\r\n\r\n","description":"","footnote":"\r\n( 6 ) مستند الشيعة 12 / 49 - 50 .\r\n( 7 ) جواهر الكلام 29 / 203 .\r\n( 8 ) 40 / 159 .\r\n1 مائده / 4 .\r\n2 الإنتصار / 395 ؛ الخلاف 6 / 8 .\r\n","page_name":" 132 ","page_number":132},
  {"content":"\r\n\r\nاين حكم يا صحّت است كه در معاملات و عبادات كاربرد دارد ، مانند عدم جواز نماز با لباس تهيّه شده از پشم حيوان حرام گوشت يا عدم جواز بيع مجهول .\r\nمراد از عدم جواز در اين موارد ، عدم صحّت است ( - - ) بطلان ) . يا عدم لزوم عقد ( - - ) عقد ) ، به معناى حقّ فسخ داشتن در عقود جايز در مقابل عقود لازم ( - - ) قاعدهء لزوم ) و يا نافذ و داراى اثر بودن ، مانند « اقرار العقلاء على انفسهم جايز » كه مراد نافذ بودن اقرار عقلا عليه خود و در نتيجه ترتّب آثار آن مىباشد ( - - ) قاعدهء اقرار ) .\r\nجواز ثابت به دليل شرع ، جواز شرعى و جواز ثابت به دليل عقل ، جواز عقلى نام دارد .\r\n\r\nجواز بالمعنى الاخص\r\n- - ) اباحهء تكليفى\r\n\r\nجواز بالمعنى الاعم\r\n- - ) اباحهء بالمعنى الأعم\r\n\r\nجواز حقّى\r\nجواز حقّى : جواز فسخ معامله ، ناشى از ثبوت حق خياربراى يك يا دوطرف معامله .\r\nعنوان ياد شده در كلمات فقهاى معاصر در باب تجارت به كار رفته و رايج شده است .\r\nجواز بر دو قسم است : حكمى ( - - ) جواز حكمى ) و حقّى . جواز حقّى نيز دو گونه است :\r\n1 . جواز حقّىاى كه ناشى از قرارداد دو طرف معامله است ، مانند خيار شرط ( - - ) خيار شرط ) .\r\n2 . جواز حقّىاى كه ناشى از قرار شارع است ، مانند خيار مجلس ( - - ) خيار مجلس ) و خيار حيوان ( - - ) خيار حيوان ) . « 1 »\r\nمراد از جواز حقّى : در هر معامله‌اى در حقيقت دو انشاء صورت مىگيرد :\r\nيكى مدلول مطابقى معامله كه با آن تمليك مال به ديگرى انشاء مىشود و ديگرى مدلول التزامى معامله كه با آن ، تمليك التزام به معامله ، به طرف مقابل انشاء مىشود ؛ چنان كه مال به او تمليك مىگردد .\r\nعلت آن ، اين است كه هر يك از فروشنده و خريدار قبل از انجام دادن معامله اختياردار دو چيز است : يكى عوض ( كالا يا بهاى آن ) و ديگرى التزام به معامله ( و برهم نزدن آن ) ؛ ليكن پس از\r\n\r\n\r\n","description":"","footnote":"\r\n( 1 ) المكاسب و البيع ( نائينى ) 1 / 264 ؛ منية الطالب 1 / 123 و 199 .\r\n","page_name":" 133 ","page_number":133},
  {"content":"\r\n\r\nمعامله هر يك از آنان ، مالكيت خود نسبت به آن دو را به ديگرى منتقل مىكند و در نتيجه هريك مالك التزام ديگرى مىشود ؛ چنان كه مالك مال او مىگردد .\r\nاز اين رو ، هيچ يك به تنهايى نمىتواند معامله را برهم بزند . البته با تراضى و توافق مىتوانند آن را برهم زنند ( - - ) اقاله ) .\r\nفقها از اين نوع لزوم به لزوم حقّى تعبير كرده‌اند .\r\nاز توضيح بالا مىتوان اين نتيجه را گرفت كه جواز حقّى اين است كه مدلول التزامى معامله از مدلول مطابقى آن جدا گردد . در نتيجه هريك از دو طرف ، همچنان اختياردار التزام خويش است كه رهاورد آن ، قدرت هر يك بر فسخ و برهم زدن معامله مىباشد . « 2 » البته گاه شارع مقدس تنها مدلول مطابقى معامله‌اى را امضا مىكند ، كه در اين صورت ، تنها ملكيت مال - بدون ملكيت التزام - به طرف انتقال مىيابد ؛ چنان كه در خيار مجلس و حيوان چنين است .\r\nجواز حقّى گاه براى دو طرف معامله ثابت است ، مانند خيار مجلس ، و گاهى تنها براى يك طرف ، مانند خيار حيوان .\r\nتفاوت جواز حقّى با جواز حكمى - همچون جواز رجوع هبه كننده از هبهء خود - در اين است كه اوّلى قابل اسقاط است ، بر خلاف دومى . از اين رو ، اگر - در مثال ياد شده - هبه كننده ، حق بازگشت خود به آنچه هبه كرده را اسقاط كند ، حق او ساقط نمىشود و وى مىتواند پس از اسقاط نيز به هبهء خود رجوع كرده آن را باز پس ستاند . « 3 »\r\n( - - ) حق ) .\r\n\r\nجواز حكمى\r\nجواز حكمى : جواز ثابت به عنوان حكم شرعى .\r\nجواز حكمى ، حكمى شرعى است ، مقابل جواز حقّى ( - - ) جواز حقّى ) كه حقّى مالكى است . عنوان ياد شده در كنار عنوان جواز حقّى در كلمات فقهاى معاصر در باب تجارت به كار رفته و رواج يافته است .\r\nتفاوت آن دو در اين است كه جواز حكمى قابل اسقاط نيست ، مانند جواز\r\n\r\n\r\n","description":"","footnote":"\r\n( 2 ) قاعدهء لاضرر و لاضرار ( صدر ) / 255 - 256 ؛ القواعد الفقهية ( بجنوردى ) 5 / 196 .\r\n( 3 ) مصباح الفقاهة 6 / 19 .\r\n","page_name":" 134 ","page_number":134},
  {"content":"\r\n\r\nرجوع هبه كننده از هبهء خود كه حكمى شرعى است و با اسقاط هبه كننده ساقط نمىشود و او مىتواند پس از هبه به آنچه هبه كرده بازگردد و آن را پس بگيرد . « 1 »\r\n( - - ) حكم ) ( - - ) حق ) .\r\n\r\nجواز شرعى\r\n- - ) جواز\r\n\r\nجواز عقلى\r\n- - ) جواز\r\n\r\nجوان\r\nجوان : مقابل پير ، آن كه زمان زيادى از عمرش نگذشته است .\r\nاز احكام آن در بابهاى صلات ، زكات ، صوم ، عتق و حدود سخن رفته است .\r\nسلام كردن مرد به زن نامحرم مكروه است . در صورت جوان بودن زن ، كراهت شديدتر است . « 1 » جوان و مانند او كه خوابشان سنگين است مىتوانند قبل از نيمه شب ، نماز شب را به جا آورند ؛ ليكن قضاى آن در روز افضل از خواندن آن قبل از نيمه شب است « 2 » ( - - ) نماز شب ) .\r\nشرط پرداخت زكات چارپايان ، رسيدن آنها به حدّ نصاب است . اگر مقدار نصاب جوان باشند ، پرداخت حيوان پير جهت زكات كفايت نمىكند . « 3 » در دَوَران امر بين آزاد كردن بردهء پير ناتوان و بردهء جوانى كه هنوز مو بر صورتش نروييده ، آزاد كردن پير ناتوان ، افضل است . « 4 » بوسيدن زوجه بر زوج جوان روزه دار مكروه است . « 5 »\r\nبرخى گفته‌اند : اگر زنا كارِ مُحصن ( - - ) احصان ) پير باشد دو حد بر او جارى مىشود ؛ يكى صد ضربه تازيانه و ديگرى سنگسار شدن و اگر جوان باشد تنها حدّ دوم جارى مىگردد ؛ ليكن مشهور تفاوتى بين پير و جوان قائل نشده و هر دو را مستحق دو حدّ دانسته‌اند . « 6 »\r\n\r\nجواهر\r\nجواهر : سنگهاى گران بها ، مانند ياقوت ، زمرد و الماس .\r\nاز احكام آن در بابهاى طهارت ، صلات ، خمس و حج سخن گفته‌اند .\r\n\r\n\r\n","description":"","footnote":"\r\n( 1 ) مصباح الفقاهة 6 / 19 .\r\n1 العروة الوثقى 5 / 497 - 498 .\r\n2 جواهر الكلام 7 / 205 - 207 .\r\n3 15 / 134 - 135 .\r\n4 الانوار اللوامع 11 / 237 .\r\n5 جواهر الكلام 16 / 314 .\r\n6 تحرير الاحكام 5 / 317 ؛ جواهر الكلام 41 / 318 - 320 .\r\n","page_name":" 135 ","page_number":135},
  {"content":"\r\n\r\nبنابر ديدگاه بسيارى از فقها ، عقيق ، فيروزه و ديگر سنگهاى معدنى جزء زمين به شمار نمىروند ؛ از اين رو ، تيمّم و سجده بر آنها صحيح نيست « 1 » ( - - ) معدن ) .\r\nبه جواهر استخراج شده از معدن و يا استحصال شده از دريا با غواصى ( - - ) غواصى ) خمس تعلّق مىگيرد . « 2 »\r\nدر كفايت رمى جمره ( - - ) رمى جمره ) با جواهر اختلاف است . « 3 »\r\n\r\nجوجه\r\nجوجه : نوزاد پرنده .\r\nاز احكام آن به مناسبت در بابهاى طهارت ، حج و اطعمه و اشربه سخن گفته‌اند .\r\nجوجهء درون تخم اگر بعد از دميده شدن روح در آن بميرد ، ميته و نجس است ؛ ليكن نجاست آن قبل از دميده شدن روح اختلافى است . بر نجاست ادعاى اجماع شده است . « 1 »\r\nجوجهء پرندهء حرم ( - - ) حرم ) در حرمت شكار و ثبوت كفّاره حكم مادر خود را دارد . « 2 »\r\nبنابر تصريح برخى ، مُحرمى كه تخم پرنده‌اى را شكسته است در صورت مرده بودن جوجهء درون آن يا فاسد بودن تخم و يا سالم بيرون آمدن جوجه ، كفّاره بر عهده‌اش نمىآيد . « 3 »\r\nشرط حلّيت پرندهء شكار شده ، قدرت داشتن آن بر پرواز است ؛ از اين‌رو ، جوجه‌اى كه هنوز توان پرواز پيدا نكرده با شكار حلال نمىشود ، مگر آنكه قبل از مردن ذبح گردد . « 4 » شكار حيوان دريايى براى محرم جايز است . ميزانِ بَرّى يا بحرى بودن حيوان ، تخم يا جوجه‌گذارى در دريا يا خشكى است . بنابر اين ، حيوانى كه در خشكى تخم يا جوجه مىگذارد ، بَرّى و آن كه در دريا تخم يا جوجه مىگذارد ، بحرى به شمار مىرود . « 5 »\r\n( - - ) تخم ) .\r\n\r\n\r\n","description":"","footnote":"\r\n( 1 ) جواهر الكلام 8 / 411 - 412 ؛ التنقيح ( الطهارة ) 10 / 53 - 54 ؛ مستمسك العروة 5 / 489 ؛ مستند العروة ( الصلاة ) 2 / 152 - 156 .\r\n( 2 ) جواهر الكلام 16 / 16 و 39 .\r\n( 3 ) الخلاف 2 / 342 ؛ جواهر الكلام 19 / 93 - 94 .\r\n1 العروةالوثقى 1 / 128 ؛ مستمسك العروة 1 / 333 ؛ مهذّب الاحكام 1 / 330 - 331 .\r\n2 جواهر الكلام 18 / 293 ؛ مجمع‌الفائدة 6 / 332 .\r\n3 جواهر الكلام 20 / 217 .\r\n4 36 / 55 .\r\n5 مستند الشيعة 11 / 350 - 351 ؛ جواهر الكلام 18 / 295 و 20 / 173 .\r\n","page_name":" 136 ","page_number":136},
  {"content":"\r\n\r\n\r\nجوجه تيغى\r\n- - ) خارپشت\r\n\r\nجود\r\nجود : بخشش ، مقابل بخل .\r\nبرخى ، جود را غير از سخاوت دانسته و در تفاوت آن دو با يكديگر گفته‌اند :\r\nجود بخشيدن قبل از سؤال است ؛ ليكن سخاوت ، عطا كردن بعد از سؤال مىباشد . برخى ديگر گفته‌اند : جود ، صفتى ذاتى و سخاوت صفتى اكتسابى است . از اين رو ، به خداوند جواد گفته مىشود ، ليكن سخى اطلاق نمىگردد ؛ زيرا خداوند نعمتهايش را پيش از آنكه بندگان سؤال كنند به آنان عطا مىكند . « 1 » اين عنوان به مناسبت در باب زكات و صوم به كار رفته است .\r\nصفت جود از صفات بسيار با فضيلت است ؛ زيرا در پرتو آن نياز مؤمنى رفع مىشود . در روايتى از رسول گرامى اسلام صلّى اللَّه عليه و آله آمده است : « خداوند جواد و بخشنده است و جود را دوست مىدارد » . بسيار جود كردن در ماه رمضان مستحب است . « 2 » در روايتى از امام كاظم عليه السّلام آمده است : « جواد كسى است كه آنچه خداوند از اموال ، همچون زكات و خمس بر او واجب كرده ، مىپردازد » . « 3 »\r\n( - - ) بخل ) .\r\n\r\nجور\r\n- - ) ظلم\r\n\r\nجوراب\r\nجوراب : نوعى پوشش پا .\r\nاز آن به مناسبت در بابهاى طهارت ، صلات و حج نام برده‌اند .\r\nته كفش نجس با شرايطى با راه رفتن روى زمين پاك مىگردد . در الحاق جوراب به كفش در اين حكم بحث است .\r\nبرخى صورتى را كه پوشيدن جوراب به جاى كفش متعارف باشد ملحق دانسته‌اند . « 1 »\r\nمسح كردن پا از روى جوراب و مانند آن در حال اختيار صحيح نيست . « 2 »\r\nپوشيدن لباس نجسى كه به تنهايى ساتر عورت نيست ، مانند جوراب و كلاه در نماز جايز است . « 3 » در اينكه از اجزاى حيوان حرام گوشت بودن آن نيز بدون\r\n\r\n\r\n","description":"","footnote":"\r\n( 1 ) التحفة السنية / 64 - 65 .\r\n( 2 ) منتهى المطلب 9 / 447 - 448 .\r\n( 3 ) وسائل الشيعة 9 / 16 .\r\n1 مستند الشيعة 1 / 337 ؛ العروة الوثقى 1 / 247 - 248 .\r\n2 جواهر الكلام 2 / 232 .\r\n3 6 / 128 - 129 .\r\n","page_name":" 137 ","page_number":137},
  {"content":"\r\n\r\nاشكال است يا نه ، اختلاف است . مشهور قائل به عدم صحّت نماز با آن شده‌اند . « 4 »\r\nپوشيدن جوراب تنگ در نماز مكروه است . « 5 »\r\nپوشاندن روى پا با مثل كفش و جوراب در حال احرام ( - - ) احرام ) براى مرد در غير حال ضرورت حرام است . « 6 »\r\n\r\nجوش\r\nجوش : ضايعهء پوستى ناشى از التهاب غدّه‌هاى چربى پوست .\r\nاز آن به مناسبت در باب طهارت نام برده‌اند .\r\nاجزاى جدا شده از بدن انسان نجس است . اجزاى كوچك ، مانند جوشهاى بدن و پوست لب كه از بدن كنده مىشوند ، از اين حكم مستثنايند . « 1 »\r\n\r\nجوشيدن\r\nجوشيدن : غليان يافتن مايع بر اثر حرارت يا تخمير و انقلاب / فوران كردن و بيرون آمدن آب از زمين ، مانند چشمه .\r\nاز جوشيدن به معناى اوّل در باب طهارت و اطعمه و اشربه سخن رفته است .\r\nآب انگور : آب انگورِ جوشيده قبل از بخار شدن دو سوم آن ، حرام و بنابر قول مشهور نجس است « 1 » ( - - ) آب انگور ) .\r\nآب ساير ميوه‌ها : آب ديگر ميوه‌ها و سبزيها - جز ميوهء درخت انگور و خرما - با جوشيدن حرام و نجس نمىشود . « 2 » ميوهء دو درخت ياد شده ( خرما ، كشمش ، غوره و مانند آن ، جز انگور ) اختلافى است .\r\nقول مشهور ، حلّيت و طهارت آنها است . « 3 »\r\nفقّاع : فقّاع نوعى آب جو است كه نوشيدن آن حرام و بنابر قول مشهور نجس است . بنابر تصريح گروهى ، در تحقق فقّاع ، جوشيدن معتبر است ؛ از اين رو ، آب جوِ نجوشيده حرام و نجس نيست « 4 » ( - - ) فقّاع ) .\r\nاز جوشيدن به معناى دوم در باب طهارت و صلات سخن گفته‌اند .\r\nآبى كه از زمين مىجوشد و جريان\r\n\r\n\r\n","description":"","footnote":"\r\n( 4 ) مستند الشيعة 4 / 314 ؛ جواهر الكلام 8 / 84 .\r\n( 5 ) العروة الوثقى 3 / 38 ؛ توضيح المسائل مراجع 1 / 631 م 1158 .\r\n( 6 ) جواهر الكلام 18 / 349 - 352 .\r\n1 منتهى المطلب 3 / 210 ؛ الرسائل العشر ( حلّى ) / 58 ؛ الحدائق الناضرة 5 / 75 - 76 ؛ جواهر الكلام 5 / 315 ؛ العروة الوثقى 1 / 123 .\r\n1 جواهر الكلام 6 / 13 - 20 .\r\n2 37 .\r\n3 20 - ( 21 )\r\n4 الحدائق الناضرة 5 / 120 ؛ جواهر الكلام 6 / 38 - 40 ؛ التنقيح ( الطهارة ) 2 / 138 .\r\n","page_name":" 138 ","page_number":138},
  {"content":"\r\n\r\nمىيابد ، آب جارى ناميده مىشود و احكام خاص آن را دارد « 5 » ( - - ) آب جارى ) .\r\nآبى كه از زمين شخصى جوشيده ، از آنِ مالك آن خواهد بود . « 6 » از موارد مشروعيّت نماز استسقا ( - - ) نماز باران ) كم شدن و فروكش كردن جوشش آب چاهها و چشمه ها است . « 7 »\r\n\r\nجوع\r\n- - ) گرسنگى\r\n\r\nجويدن\r\nجويدن : خُرد كردن غذا و مانند آن در دهان .\r\nاز آن در بابهاى صوم ، حج ، اطعمه و اشربه و ديات سخن رفته است .\r\nجويدن چيزهايى مانند صمغ كه طعم دارند ولى اجزاى آنها با جويدن از هم جدا نمىشود ، در حال روزه مكروه است ولى بنابر مشهور موجب بطلان روزه نمىشود « 1 » ( - - ) آدامس ) . جويدن غذا ( بدون فروبردن آن ) براى روزه دار جهت خوراندن به كودك موجب بطلان روزه نمىگردد . « 2 »\r\nاز مستحبات ورود به حرم ( - - ) حرم ) ، مكّه و مسجد الحرام و نيز پيش از طواف ، جويدن اذخر ( - - ) اذخر ) است . « 3 »\r\nاز آداب غذا خوردن ، خوب و بسيار جويدن غذا است . « 4 »\r\nاگر بر اثر جنايت بر فكِ كسى ، قدرت جويدن وى از بين برود ، در اينكه بر جانى ديهء كامل ثابت مىگردد يا ارش ( - - ) ارش ) اختلاف است . « 5 »\r\n\r\nجهاد\r\nجهاد : بذل جان و مال در راه خدا در جنگ با دشمن اسلام و مسلمانان .\r\nجهاد در لغت از « جَهد » به معناى مشقت و زحمت يا از « جُهد » به معناى وسع و طاقت است . و در اصطلاح عبارت است از بذل جان و مال در راه خدا در نبرد با كافران و باغيان ، يا بذل جان ، مال و\r\n\r\n\r\n","description":"","footnote":"\r\n( 5 ) جواهر الكلام 1 / 75 و 84 - 85 ؛ العروة الوثقى 1 / 74 .\r\n( 6 ) المبسوط 3 / 282 .\r\n( 7 ) المهذّب 1 / 145 .\r\n1 جواهر الكلام 16 / 300 - 301 .\r\n2 260 .\r\n3 19 / 281 .\r\n4 توضيح المسائل مراجع 2 / 605 م 2636 ؛ جامع عباسى / 338 .\r\n5 تحرير الاحكام 5 / 612 ؛ ايضاح الفوائد 4 / 710 ؛ جواهر الكلام 43 / 311 - 312 ؛ تحرير الوسيلة 2 / 592 .\r\n","page_name":" 139 ","page_number":139},
  {"content":"\r\n\r\nتوان خود در راه اعتلاى اسلام و برپا داشتن شعائر آن . « 1 » عنوان جهاد ، بابى مستقل در فقه است كه در آن به تفصيل از احكام جهاد سخن رفته است .\r\nفضيلت : جهاد از برترين اعمال و درى از درهاى بهشت و از اركان مهم اسلام است و در قرآن و احاديث براى جهاد و مجاهدان فضايل بسيارى ذكر شده است . « 2 »\r\nاقسام : جهاد را به دو قسم ابتدايى و دفاعى تقسيم كرده‌اند . « 3 » البته برخى ، نام جهاد بر قسم دوم نهادن را مَجاز دانسته و گفته‌اند : جهاد ثابت در شرع كه داراى احكامى ويژه است ، همان جهاد ابتدايى است و قسم دوم از اقسام دفاع است . « 4 »\r\nجهاد ابتدايى : موضوع اكثر كتابهاى فقهى در باب جهاد ، جهاد ابتدايى است و از جهاد دفاعى به مناسبت بحث كرده‌اند .\r\nجهاد ابتدايى در برابر سه گروه واجب است : كافران غير ذمّى ( - - ) اهل ذمّه ) اعم از اهل كتاب ( - - ) اهل كتاب ) و غير اهل كتاب ( - - ) اهل حرب ) ؛ كفار ذمّىاى كه شرايط ذمّه را ناديده گرفته‌اند و باغيان « 5 » ( - - ) باغى ) .\r\nجهاد با كفّار غير كتابى با هدف دعوت به اسلام انجام مىگيرد . آنان تنها دو راه در پيش دارند : پذيرش آيين اسلام يا تن دادن به جنگ .\r\nجهاد با كفّار كتابى غير ذمّى يا ذمّىاى كه پيمان ذمّه را نقض كرده باشند براى پذيرش اسلام و يا تن دادن به پيمان ذمّه و پرداخت جزيه است . در نتيجه آنان يكى از سه راه را بايد برگزينند : گرويدن به اسلام ، باقى ماندن بر آيين خود و پرداخت جزيه و يا تن دادن به جنگ .\r\nجهاد با باغيان به جهت نقض پيمان و خروج آنان از بيعت با امام عليه السّلام و وادار كردن ايشان به بيعت مجدد است . « 6 »\r\nجهاد ابتدايى با فراهم آمدن شرايط آن واجب كفايى است ( - - ) وجوب كفايى ) ؛ بدين معنا كه تا زمان نياز جبههء نبرد به نيرو ، بر همهء واجدان شرايط واجب است در آن حضور يابند و با حضور نيرو به مقدار كفايت ، جهاد بر ديگران واجب نخواهد بود ، « 7 » مگر آنكه امام عليه السّلام افراد معينى را فرابخواند ، كه در اين صورت حضور آنان واجب عينى ( - - ) وجوب عينى ) خواهد بود . « 8 »\r\n\r\n\r\n","description":"","footnote":"\r\n( 1 ) جواهر الكلام 21 / 3 .\r\n( 2 ) مهذّب الاحكام 15 / 77 - 78 .\r\n( 3 ) الوسيلة / 199 ؛ الجامع للشرائع / 233 ؛ تذكرة الفقهاء 9 / 19 - 20 ؛ الروضة البهية 2 / 381 - 382 ؛ مسالك الافهام 3 / 7 - 8 ؛ الحدائق الناضرة 3 / 415 .\r\n( 4 ) سداد العباد / 409 .\r\n( 5 ) جواهر الكلام 21 / 46 .\r\n( 6 ) كشف الرموز 1 / 418 - 422 ؛ المهذّب البارع 2 / 300 - 310 ؛ رياض المسائل 7 / 456 .\r\n( 7 ) جواهر الكلام 21 / 5 و 9 - 10 .\r\n( 8 ) 14 .\r\n","page_name":" 140 ","page_number":140},
  {"content":"\r\n\r\nشرايط : وجوب جهاد ابتدايى منوط به تحقق اين شرايط است : بلوغ ، عقل ، آزاد بودن ( حرّيت ) ، مرد بودن و معذور نبودن .\r\nبنابر اين ، جهاد ابتدايى بر نابالغ ، ديوانه ، برده ، زن ، پير مرد و معذور از شركت در امر جهاد ، مانند كور ، زمين گير و بيمار ناتوان از سوار شدن بر مركب و دويدن و همچنين فقير ناتوان از تأمين مخارج خانوادهء خويش و نيز هزينه‌هاى راه و تهيه سلاح ، واجب نيست . « 9 »\r\nعلاوه بر شرايط ياد شده ، شرط وجوب ، بلكه مشروعيت جهاد ابتدايى ، حضور امام عليه السّلام و حاكميّت وى ، يا نايب خاص ايشان است . بنابر اين ، جهاد ابتدايى در عصر غيبت مشروعيت ندارد . « 10 » ليكن برخى معاصران قائل به جواز آن با وجود فقيه جامع شرايط وحاكميت وى شده‌اند . « 11 »\r\nاحكام و آداب : جهاد ابتدايى در ماه‌هاى حرام ( رجب ، ذيقعده ، ذيحجه و محرّم ) حرام است ، مگر آنكه دشمن آغازگر جنگ باشد و حرمتى براى ماه‌هاى حرام قائل نباشد . « 12 »\r\nبنابه قولى ، جهاد ابتدايى در سال ، بيش از يك بار واجب نيست . « 13 »\r\nفرار از جنگ حرام ، بلكه از گناهان كبيره « 14 » ( - - ) گناه كبيره ) است ، مگر آنكه شمار مسلمانان كمتر از نصف نيروهاى دشمن باشد ، كه در اين صورت مقاومت در برابر آنها واجب نيست . « 15 »\r\nهنگامى كه شمار نيروهاى اسلام اندك و سپاه دشمن زياد باشد ، بر امام واجب است تا رسيدن نيرو به حدّ نصاب صبر كند . « 16 »\r\nبر امام عليه السّلام يا منصوب از جانب ايشان واجب است قبل از آغاز به جنگ ، كفار را به اسلام ( شهادت به توحيد و رسالت پيامبر صلّى اللَّه عليه و آله و لوازم آن از اصول و فروع دين ) فراخواند ، مگر آنكه پيش از آن ، دعوت به آنان رسيده باشد ، كه در اين صورت تكرار دعوت مستحب است . « 17 »\r\nمستحب است آغاز جنگ پس از اقامهء نماز ظهر و عصر باشد و شروع آن قبل از زوال و نيز يورش شبانه جز در حال ضرورت مكروه است . « 18 »\r\n\r\n\r\n","description":"","footnote":"\r\n( 9 ) 5 - 9 .\r\n( 10 ) 13 - 14 .\r\n( 11 ) صراط النجاة 3 / 359 ؛ اجوبة الإستفتاءات 1 / 331 .\r\n( 12 ) جواهر الكلام 21 / 32 - 34 .\r\n( 13 ) 49 .\r\n( 14 ) 56 .\r\n( 15 ) 61 .\r\n( 16 ) 50 - 51 .\r\n( 17 ) 51 - 54 .\r\n( 18 ) 81 - 82 .\r\n","page_name":" 141 ","page_number":141},
  {"content":"\r\n\r\nمبارز طلبيدن بدون اذن امام عليه السّلام بنابر قولى مكروه است . برخى آن را حرام دانسته‌اند ؛ ليكن با منع امام عليه السّلام شكى در حرمت آن نيست . مبارزه كردن با دعوت امام عليه السّلام ، مستحب ، و با الزام به آن ، واجب است . « 19 »\r\nجنگيدن با دشمن با هر نوع سلاح و با هر كيفيتى كه منجر به پيروزى گردد جايز است ؛ ليكن قطع كردن درختان ، پرتاب آتش و گسيل كردن آب به سوى دشمن جز در حال ضرورت مكروه است . در حرمت ريختن سمّ بر دشمن يا كراهت آن در غير حال ضروت اختلاف است . « 20 » برخى ، بريدن درختان ، خراب كردن دژها و به كارگيرى منجنيق را تنها در صورت توقف پيروزى بر آن جايز دانسته‌اند . « 21 »\r\nكشتن زنان ، كودكان ، ديوانگان و نيز ناتوانان از جنگيدن ، مانند افراد پير ، نابينا و زمين گير در صورتى كه از فكر و نظر آنان در جنگ استفاده نشود ، حرام است ، مگر در حال ضرورت ، مانند آنكه كفّار از وجود آنان به عنوان سپر استفاده كنند يا چيره شدن بر دشمن منوط به كشتن ايشان باشد . « 22 »\r\nمثله كردن دشمن به بريدن گوشها ، بينى و ساير اعضا حرام است . « 23 »\r\nخدعه در جنگ ، جز در صورتى كه دشمن امان ( - - ) امان ) داشته باشد ، جايز است . « 24 »\r\nپى كردن مركب مسلمان مكروه است ؛ ليكن پى كردن مركب كافر بنابه تصريح برخى كراهت ندارد « 25 » ( - - ) پى كردن ) .\r\nيارى گرفتن از كفّار در جنگ در صورتى كه مصلحت اقتضا كند و خيانت پيشه نباشند جايز است . « 26 »\r\nتحرّف ( - - ) تحرّف ) و تحيّز ( - - ) تحيّز ) در جنگ فرار به شمار نمىرود و جايز است .\r\nقرار دادن حق جعاله از سوى فرماندهء لشكر براى كسى كه سپاه اسلام را در پيشبرد جنگ و كسب پيروزى يارى رساند ، جايز است ، مانند آنكه بگويد :\r\nهركس ما را در گشودن در دژ دشمن راهنمايى كند ، فلان مبلغ به او مىدهم « 27 » ( - - ) جعاله ) .\r\n\r\n\r\n","description":"","footnote":"\r\n( 19 ) 85 - 88 .\r\n( 20 ) 66 - 68 ؛ اشارة السبق / 143 ؛ إصباح الشيعة / 189 .\r\n( 21 ) الروضة البهية 2 / 392 .\r\n( 22 ) جواهر الكلام 21 / 68 و 73 - 77 .\r\n( 23 ) 77 - 78 .\r\n( 24 ) 78 - 79 .\r\n( 25 ) 82 - 85 .\r\n( 26 ) 193 - 194 .\r\n( 27 ) 117 - 118 .\r\n","page_name":" 142 ","page_number":142},
  {"content":"\r\n\r\nاطاعت از فرمانده بر رزمندگان واجب است . « 28 »\r\nپوشيدن لباس ابريشمى براى مردان در جنگ جايز است ؛ ليكن در صحّت نماز با آن در فرض امكان در آوردن آن ، اختلاف است . « 29 »\r\nتحكيم در جنگ جايز است ؛ بدين صورت كه دو طرف درگير پس از تراضى و توافق روى فردى به عنوان « حَكَم » متعهد شوند به آنچه وى حكم كند تن دهند « 30 » ( - - ) تحكيم ) .\r\nغنيمت : اموالى كه در جنگ از دشمن به دست مسلمانان مىرسد ، غنيمت به شمار مىرود و با شرايطى بين رزمندگان تقسيم مىشود « 31 » ( - - ) غنيمت ) .\r\nاسارت : كافرى كه در حال جنگ به اسارت درآمده ، كشته مىشود ؛ امّا اگر پس از پايان درگيرى اسير گردد بنابر مشهور كشته نمىشود . « 32 »\r\nكشتن باغىاى كه در حال جنگ اسير گشته ، با داشتن مركزيت و وجود رهبرى كه آنان را دوباره سازماندهى و به جنگ با مسلمانان بسيج كند ، جايز است . « 33 »\r\nاحكام كشته شدگان : رزمنده‌اى كه در ميدان نبرد با دشمن كشته شده ، شهيد ( - - ) شهيد ) محسوب مىشود و حكم آن را دارد ؛ بدين معنا كه پس از اقامهء نماز بر پيكرش با لباسهايش دفن مىگردد . و در صورت مشتبه شدن با كافر ، به قول گروهى آن كه آلتش كوچك است ، دفن مىشود . در اينكه اين نشانه ، تنها براى دفن است يا شامل نماز نيز مىشود ، اختلاف است . بنابر قول دوم بر آن كه آلتش كوچك است نماز نيز خوانده مىشود . « 34 » بسيارى گفته‌اند : نماز بر همه به نيّت نماز بر مسلمان ، گزارده مىشود . « 35 » برخى نيز براى شناخت مسلمان از كافر ، براى دفن ، رجوع به قرعه را لازم دانسته و گفته‌اند : بر همهء آنان يك نماز به نيّت نماز بر مسلمان خوانده مىشود . « 36 » برخى نيز دفن همه را به احتياط ، واجب دانسته‌اند . « 37 »\r\nجهاد دفاعى : جهاد دفاعى عبارت است از پيكار با هدف دفاع از اسلام و سرزمينهاى اسلامى در برابر دشمن مهاجمى كه اساس اسلام را تهديد مىكند\r\n\r\n\r\n","description":"","footnote":"\r\n( 28 ) كشف الغطاء 4 / 373 .\r\n( 29 ) مستند الشيعة 4 / 343 ؛ العروة الوثقى 2 / 343 - 344 .\r\n( 30 ) جواهر الكلام 21 / 110 - 111 .\r\n( 31 ) 147 - 151 .\r\n( 32 ) 122 - 126 .\r\n( 33 ) 328 .\r\n( 34 ) مختلف الشيعة 4 / 454 - 455 ؛ جواهر الكلام 21 / 133 - 134 ؛ كلمة التقوى 1 / 199 .\r\n( 35 ) المعتبر 1 / 315 ؛ تذكرة الفقهاء 2 / 23 - 24 ؛ ذكرى الشيعة 1 / 401 ؛ روض الجنان 2 / 814 ؛ مصباح الهدى 6 / 30 .\r\n( 36 ) كتاب السرائر 2 / 20 .\r\n( 37 ) تذكرة الفقهاء 2 / 24 .\r\n","page_name":" 143 ","page_number":143},
  {"content":"\r\n\r\nيا قصد استيلا بر سرزمينهاى اسلامى و ناموس و اموال مسلمانان و يا كشتن گروهى از مسلمانان را دارد . « 38 »\r\nآيا جهاد دفاعى همان جهاد مصطلح در شريعت است تا محكوم به احكام آن ، از قبيل حرمت فرار ، تقسيم غنايم به كيفيت خاص و غير آن باشد يا چنين نيست ، بلكه از اقسام دفاع است ؟ كلمات فقها در اين باره مختلف است . قول دوم به ظاهر كلمات آنان نسبت داده شده است . « 39 » ظاهر كلمات گروهى اين است كه دفاع از موجوديت اسلام در برابر تهاجم دشمن ، جهاد محسوب مىشود .\r\nتقسيم جهاد به ابتدايى و دفاعى در كلمات فقها گوياى اين مطلب است ؛ بلكه گروهى ، رزمندگان كشته شده در جهاد دفاعى در عصر غيبت را نيز شهيد دانسته و احكام آن را بر ايشان جارى كرده‌اند . « 40 » البته برخى گفته‌اند : احكام جهاد ابتدايى بر جهاد دفاعى ، در صورت حضور امام عليه السّلام يا نايب خاص ايشان مترتب مىشود . « 41 »\r\nويژگيها : جهاد دفاعى داراى ويژگيهايى است كه آن را از جهاد ابتدايى متمايز مىكند . اين ويژگيها عبارتند از :\r\n1 . عدم اشتراط حضور امام عليه السّلام يا نايب خاص او ؛ بر خلاف جهاد ابتدايى .\r\n2 . وجوب بر هر فرد توانمند ؛ اعم از مرد و زن ، پير و جوان و غير آنان ؛ بر خلاف جهاد ابتدايى كه بر گروهى واجب نيست .\r\n3 . اختصاص وجوب به صورت بيشتر از دو برابر نبودن شمار كفّار نسبت به مسلمانان در جهاد ابتدايى ، بر خلاف جهاد دفاعى كه ملاك وجوب ، توانايى بر جنگيدن است ؛ هرچند شمار دشمن بيش از دو برابر خودى باشد .\r\n4 . جواز جهاد دفاعى در ماه‌هاى حرام و عدم جواز جهاد ابتدايى در آنها مگر در دو مورد كه گذشت .\r\n5 . عدم وجوب دعوت به اسلام در جهاد دفاعى ؛ بر خلاف جهاد ابتدايى .\r\n6 . اختصاص وجوب جهاد ابتدايى به يك بار در سال بنابر قول گروهى ؛ بدين معنا كه در يك سال دو بار جهاد ابتدايى واجب نيست ؛ بر خلاف جهاد دفاعى . « 42 »\r\n\r\n\r\n","description":"","footnote":"\r\n( 38 ) المهذّب 1 / 297 ؛ الروضة البهية 2 / 381 - 382 ؛ مسالك الافهام 3 / 7 - 8 ؛ دليل تحرير الوسيلة 3 / 115 .\r\n( 39 ) الدروس الشرعية 2 / 30 ؛ جامع الشتات 1 / 356 - 357 .\r\n( 40 ) الحدائق الناضرة 3 / 415 ؛ كشف الغطاء 4 / 287 - 290 و 379 - 380 ؛ جواهرالكلام 21 / 15 - 16 .\r\n( 41 ) جواهر الكلام 21 / 15 .\r\n( 42 ) كشف الغطاء 4 / 290 - 292 ؛ جواهر الكلام 21 / 49 .\r\n","page_name":" 144 ","page_number":144},
  {"content":"\r\n\r\nديگر اقسام دفاع : دفاع كردن از خود و نيز ناموس خويش ، همچنين جان و ناموس مؤمن در برابر تهاجم دشمن ، و نيز دفاع از مال خود يا مال مؤمن در برابر غارتگر واجب است ؛ ليكن جهاد ناميده نمىشود و بر فردى كه در اين راه كشته مىشود شهيد اطلاق نمىگردد و احكام آن را ندارد ؛ « 43 » از اين رو ، احكام اين نوع از دفاع در باب حدود آمده است « 44 » ( - - ) دفاع ) .\r\n\r\nجهاد اكبر\r\nجهاد اكبر : مبارزه با نفس امّاره .\r\nجهاد اكبر ، مقابل جهاد اصغر ( جهاد با دشمن بيرونى ) عبارت است از ستيز و مخالفت با نفس و خواهشهاى آن - كه انسان را وادار به مخالفت با خداوند متعال و سرپيچى از دستورهاى او مىكند - به ترك شهوتهاى شيطانى و گردن نهادن به دستورهاى خداوند متعال و پيراستن نفس از صفات ناشايست و آراستن آن به صفات نيكو .\r\n\r\n\r\n","description":"","footnote":"\r\n( 43 ) كشف الغطاء 4 / 292 - 293 .\r\n( 44 ) جواهرالكلام 21 / 4 - 5 .\r\n","page_name":" 145 ","page_number":145},
  {"content":"\r\n\r\nعنوان ياد شده برگرفته از روايتى از رسول خدا صلّى اللَّه عليه و آله است كه به گروهى از اصحاب كه از نبرد با دشمن باز مىگشتند ، فرمود : مرحبا به قومى كه جهاد اصغر را به انجام رسانده‌اند ، و جهاد اكبر بر ايشان باقى است . گفتند : اى پيامبر خدا ، جهاد اكبر چيست ؟ فرمود جهاد با نفس . « 1 » از اين عنوان به مناسبت در باب جهاد سخن گفته‌اند .\r\nپيروى از نفس امّاره به ترك واجبات و ارتكاب محرّمات ، حرام و مخالفت با آن به انجام دادن واجبات و اجتناب از محرّمات ، واجب است . « 2 »\r\n( - - ) تزكيه ) .\r\n\r\nجهاد نفس\r\n- - ) جهاد اكبر\r\n\r\nجهيزيه\r\n( - - ) جهيزيه ) .\r\n\r\nجهاز\r\nجَهاز : آنچه جهت سوار شدن بر شتر نهند از آن به معناى نخست به مناسبت در باب حج و اجاره ياد شده است .\r\nبرداشتن پوست ، جهاز و افسار قربانىِ مستحب براى خود يا فروختن و يا دادن آن به قصاب به عنوان اجرت ، مكروه و صدقه دادن آنها مستحب است . ظاهر عبارت برخى قدما حرمت فروختن و وجوب صدقه دادن آن است . « 1 »\r\nفروختن پوست و جهاز و افسار قربانىاى كه به عنوان كفاره ، نذر و مانند آن بر انسان واجب شده يا برداشتن آن براى خود و يا دادن به قصاب و سلاخ به عنوان اجرت ، جايز نيست و بايد صدقه داده شود . بنابر مشهور ، حكم قربانى حج تمتّع و قِران كه به اشعار ( - - ) اشعار ) يا تقليد ( - - ) تقليد ) واجب شده نيز همين است . « 2 »\r\nلازم است كرايه دهندهء چارپا همهء آنچه را كه عرفاً براى سوار شدن بر حيوان مورد نياز است از قبيل جهاز ، زين ، پالان و افسار در اختيار كرايه كننده قرار دهد . « 3 » .\r\n\r\nجهانگردى\r\n- - ) سياحت\r\n\r\n\r\n","description":"","footnote":"\r\n( 1 ) وسائل الشيعة 15 / 161 .\r\n( 2 ) كلمة التقوى 2 / 330 - 331 .\r\n1 جواهرالكلام 19 / 230 - 232 .\r\n2 211 - 215 .\r\n3 27 / 284 .\r\n","page_name":" 146 ","page_number":146},
  {"content":"\r\n\r\n\r\nجهت\r\nجهت : سَمت .\r\nآنچه را كه متحرك با حركت خود آن را قصد مىكند ، جهت گويند ؛ خواه حسّى باشد يا معنوى .\r\nاز احكام آن در بابهاى طهارت ، صلات ، حج ، وقف و وصيّت سخن گفته‌اند .\r\nجهت كعبه : قبلهء كسانى كه كعبه را مىبينند خود كعبه است ؛ امّا قبلهء كسانى كه دور از مسجد الحرام زندگى مىكنند بنابر قول بسيارى از فقها جهت كعبه مىباشد ( - - ) قبله ) . كلمات فقها در مراد از جهت مختلف است . سمتى كه كعبه در آن است و سمتىكه گمان مىرود كعبه در آن باشد از جملهء آنها است . « 1 »\r\nوقف بر جهت : وقف به اعتبار موقوفٌ عليه به وقف خاص و وقف عام تقسيم مىشود . از مصاديق وقف عام ، وقف بر جهت عام - مانند مساجد و مدارس - است « 2 » ( - - ) وقف ) .\r\nوقف بر جهت حرام ، مانند وقف مالى براى تدوين يا ترويج كتب ضالّه ( - - ) كتب ضالّه ) ، همچنين وقف مالى براى كليسا جهت تعمير يا فرش كردن و مانند آن صحيح نيست . البته مورد آخر از كافر صحيح است . « 3 »\r\nوصيّت براى جهت : وصيّت كردن براى جهت عام ، مانند فقرا ، سادات ، ساختن مساجد ، مدارس و بازسازى مشاهد مشرّفه ( - - ) مشاهد مشرّفه ) صحيح است و نيازى به قبول طرف و حتى اذن حاكم شرع نيست . « 4 »\r\nجهات چهارگانه ( شمال ، جنوب ، شرق و غرب ) : چنانچه آب براى وضو يا غسل يافت نشود ، جست و جو از آن در آبادى تا حدّ يأس از وجود آن ، و در بيابان به قول مشهور ، در زمين ناهموار به اندازهء بُرد يك تير ( حدود دويست گام ) و در زمين هموار به اندازهء برد دو تير از چهار جهت واجب است « 5 » ( - - ) تيمّم ) .\r\nبه قول مشهور ، با فقدان علم و نيز ظن به قبله و وسعت وقت به سمت هر يك از چهار جهت يك نماز گزارده مىشود . « 6 »\r\nنماز گزاردن بين قبرها بنابر مشهور مكروه است ؛ مگر آنكه بين نماز گزار و قبر\r\n\r\n\r\n","description":"","footnote":"\r\n( 1 ) مستمسك العروة 5 / 176 - 179 .\r\n( 2 ) تحرير الوسيلة 2 / 70 .\r\n( 3 ) 71 .\r\n( 4 ) الروضةالبهية 5 / 19 - ( 20 )\r\n( 5 ) جواهرالكلام 5 / 79 - 80 .\r\n( 6 ) 7 / 409 .\r\n","page_name":" 147 ","page_number":147},
  {"content":"\r\n\r\nاز چهار جهت به اندازهء ده ذراع ( - - ) ذراع ) فاصله باشد . « 7 »\r\nبنابر قول منسوب به مشهور ، حج تمتّع وظيفهء كسى است كه فاصلهء محلّ زندگىاش تا مكّه يا مسجد الحرام - بنابر اختلاف اقوال - از هر جهت شانزده فرسخ ( حدود 86 كيلومتر ) باشد . « 8 »\r\nجهت صدور - - ) ترجيح جهتى\r\n\r\nجهد مقلّ\r\nجُهد مُقِلّ : تلاش نادار .\r\nعنوان ياد شده در روايتى از امام صادق عليه السّلام « 1 » و به تبع در باب زكات آمده است . مفاد روايت اين است كه بافضيلت‌ترين صدقه‌ها صدقهء كسى است كه خود به مالى كه صدقه مىدهد نيازمند است ؛ زيرا چنين صدقه‌اى ، مصداق ايثار و مقدم داشتن ديگرى بر خود مىباشد و خداوند در قرآن كريم از چنين فردى ستايش كرده است . « 2 » البته در روايتى ديگر ، بهترين نوع صدقه ، صدقه از سر بى نيازى دانسته شده است . « 3 »\r\nبرخى در مقام جمع بين دو روايت گفته‌اند : مراد از بى نيازى در روايت دوم ، سخاوت نفس و قوّت اراده به جهت اطمينان داشتن به خدا است - نه بى نيازى ظاهرى و مادّى - بدين معنا كه از روى سخاوت و با ميل درونى و خاطرى آسوده صدقه دهد . « 4 » بنابر اين ، بين مفاد دو روايت تنافى اى وجود ندارد .\r\nبرخى ديگر گفته‌اند : مورد روايتِ نخست جايى است كه صدقه دهنده تنها باشد و عيال واجب النفقه نداشته باشد ، امّا روايت دوم ناظر به صدقه دهندهء عيال وار است كه مازاد بر مخارج آنان را صدقه مىدهد . « 5 »\r\nبرخى نيز گفته‌اند : حديث اوّل ناظر به كسى است كه توان و تحمل صبر را دارد ؛ اما حديث دوم ناظر به فردى است كه چنين تحمل و توانى را ندارد . « 6 »\r\n\r\n\r\n","description":"","footnote":"\r\n( 7 ) 8 / 352 و 360 .\r\n( 8 ) الروضة البهية 2 / 204 ؛ العروة الوثقى 4 / 599 - 600 .\r\n1 وسائل‌الشيعة 9 / 432 .\r\n2 حشر / 9 .\r\n3 الكافى ( كلينى ) 4 / 26 ؛ وسائل الشيعة 9 / 426 و 430\r\n4 مجمع البحرين / واژهء « جهد » .\r\n5 الدروس الشرعية 1 / 255 ؛ وسائل الشيعة 9 / 429 - 431 ؛ مجع البحرين / واژهء « جهد » .\r\n6 روضة المتقين 3 / 213 .\r\n","page_name":" 148 ","page_number":148},
  {"content":"\r\n\r\n\r\nجهر\r\nجَهر : آشكار كردن جوهر صدا ، مقابل اخفات / آشكار كردن ( - - ) آشكار ) / عدم جريان نفَس هنگام تلفظ حرف ، از اصطلاحات علم تجويد ( - - ) تجويد ) .\r\nاز جهر به معناى اوّل در بابهاى صلات ، حج و ديات سخن رفته است .\r\nجهر واجب : جهر در قرائت حمد و سورهء نماز صبح و دو ركعت اوّل نماز مغرب و عشا بنابر مشهور ، بلكه بر آن ادّعاى اجماع شده ، بر مرد واجب است . از برخى قدما استحباب آن نقل شده است . « 1 »\r\nحدّ جهر : كلمات فقها در پايين‌ترين حدّ جهر قرائت مختلف است . بسيارى گفته‌اند : كمترين حدّ جهر آن است كه شخصِ نزديك نمازگزار ، قرائت او را بشنود ؛ ليكن محقق ثانى « 2 » و فقهاى پس از وى ، قيدى را به آن افزوده و گفته‌اند :\r\nجوهر صدا نيز بايد آشكار گردد و بدون آن جهر تحقق نمىيابد هرچند فرد نزديك نمازگزار قرائت او را بشنود . « 3 »\r\nبالاترين حدّ جهر بنابر تصريح بسيارى آن است كه به حدّ افراط ( خارج از حدّ متعارف ) ، مانند فرياد زدن نرسد . « 4 »\r\nكسى كه وظيفه‌اش جهر قرائت است اگر به عمد آهسته بخواند نمازش باطل است ؛ « 5 » ليكن در فرض جهل يا فراموشى نمازش صحيح است و نيازى به اعادهء قرائت نيست . « 6 » بسيارى ، جهر خارج از حدّ متعارف - مانند فرياد زدن - را موجب بطلان نماز دانسته‌اند . « 7 » در مقابل ، برخى آن را مبطل نمىدانند . « 8 »\r\nجهر مستحب : جهر قرائت در موارد زير مستحب است : نماز آيات « 9 » ( - - ) نماز آيات ) ؛ نماز جمعه ( - - ) نماز جمعه ) ؛ بنابر قول گروهى نماز ظهر روز جمعه ؛ « 10 » نماز عيدين ( فطر و قربان ) ؛ « 11 » نماز استسقا « 12 » ( - - ) نماز باران ) و نوافل شبانه . « 13 »\r\nجهر قنوت براى امام جماعت و كسى كه فرادا نماز مىخواند ، بنابر قول مشهور مستحب است . قول مقابل ، استحباب جهر\r\n\r\n\r\n","description":"","footnote":"\r\n( 1 ) جواهرالكلام 9 / 364 - 370 .\r\n( 2 ) جامع المقاصد 2 / 260 .\r\n( 3 ) الحدائق الناضرة 8 / 137 - 140 ؛ مفتاح الكرامة 4 / 646 - 648 .\r\n( 4 ) جواهر الكلام 9 / 382 ؛ مستمسك العروة 6 / 215 .\r\n( 5 ) جواهر الكلام 12 / 228 .\r\n( 6 ) 230 ؛ غنائم الايّام 2 / 538 .\r\n( 7 ) جواهر الكلام 9 / 382 ؛ العروة الوثقى 2 / 511 ؛ مهذّب الاحكام 6 / 304 ؛ مستند العروة ( الصلاة ) 3 / 435 .\r\n( 8 ) العروةالوثقى 2 / 511 .\r\n( 9 ) جواهر الكلام 11 / 457 .\r\n( 10 ) 133 - 134 ؛ مستمسك العروة 6 / 202 - 204 .\r\n( 11 ) العروة الوثقى 3 / 397 .\r\n( 12 ) جواهر الكلام 12 / 151 .\r\n( 13 ) مستند الشيعة 5 / 185 .\r\n","page_name":" 149 ","page_number":149},
  {"content":"\r\n\r\nبه آن تنها در نمازهايى است كه قرائت در آن به جهر خوانده مىشود . « 14 » همچنين جهر بسمله ( - - ) بسمله ) در موارد وجوب اخفات قرائت ، حتّى در ركعت سوم و چهارم در فرض اختيار حمد به جاى تسبيح ، بنابر قول مشهور مستحب است .\r\nدر مقابل مشهور ، چهار قول نقل شده است : وجوب جهر به بسمله مطلقا ؛ وجوب جهر تنها در دو ركعت اوّل نماز ظهر و عصر ؛ استحباب جهر تنها در دو ركعت اوّل نماز ظهر و عصر و قول چهارم استحباب جهر تنها براى امام جماعت . « 15 »\r\nجهر تكبيرهاى نماز ميّت « 16 » ( - - ) نماز ميّت ) و نيز تكبيرة الإحرام « 17 » ( - - ) تكبيرة الإحرام ) و ديگر اذكار نماز بر امام مستحب است « 18 » ( - - ) اسماع ) . جهر تلبيه ( - - ) تلبيه ) براى مرد مستحب است . « 19 »\r\nجهر حرام : جهر عمدى در موارد وجوب اخفات ، حرام و موجب بطلان نماز مىشود . « 20 » جهر قرائت براى زن در صورتى كه نامحرم صداى او را بشنود با علم به آن ، بنابر قول گروهى - بلكه بنابر آنچه به مشهور متأخران نسبت داده شده - حرام است و موجب بطلان نماز مىگردد ؛ هرچند برخى - بنابر قول به حرمت - بر بطلان اشكال كرده‌اند . « 21 »\r\nجهر مكروه : جهر ذكرهاى نماز براى مأموم كراهت دارد . « 22 »\r\nتخيير در جهر : نمازگزار در ذكرها و دعاهاى نماز جز حمد و سوره و تسبيح ، و زن در قرائت نمازهاى جهرى ( صبح ، مغرب و عشا ) در صورتى كه نامحرم صداى او را نشنود ، همچنين در قرائت نمازهاى اخفاتى ( ظهر و عصر ) بنابر قول به عدم وجوب اخفات بر زن ، مخيّر بين جهر و اخفات است « 23 » ( - - ) اخفات ) .\r\nاگر شخصى بر اثر جنايت ديگرى نتواند جوهر صداى خود را آشكار كند ، بر جانى ديهء كامل ثابت مىگردد . « 24 »\r\n\r\n\r\n","description":"","footnote":"\r\n( 14 ) 388 ؛ جواهرالكلام 10 / 372 - 373 .\r\n( 15 ) . جامع المقاصد 2 / 268 ؛ مدارك الاحكام 3 / 359 - 360 ؛ جواهر الكلام 9 / 385 - 390 .\r\n( 16 ) جواهر الكلام 12 / 99 .\r\n( 17 ) مناهج الاحكام / 496 .\r\n( 18 ) كشف الغطاء 2 / 285 ؛ الأقطاب الفقهية / 87 .\r\n( 19 ) العروة الوثقى 4 / 668 .\r\n( 20 ) جواهر الكلام 12 / 228 .\r\n( 21 ) بحار الانوار 85 / 83 ؛ جواهر الكلام 9 / 383 ؛ مستمسك العروة 6 / 211 - 212 .\r\n( 22 ) غنائم الايّام 2 / 538 ؛ المسائل الواضحة ( اراكى ) 1 / 257 .\r\n( 23 ) جواهر الكلام 9 / 383 - 385 .\r\n( 24 ) 43 / 316 ؛ تحرير الوسيلة 2 / 593 .\r\n","page_name":" 150 ","page_number":150},
  {"content":"\r\n\r\n\r\nجَهراء\r\n- - ) اجهر\r\n\r\nجهل\r\nجهل : مقابل علم .\r\nجهل عبارت است از عدم علم ( - - ) علم ) ( ندانستن ) خواه جاهل بداند كه نمىداند ( جهل بسيط ) يا نداند كه نمىداند ( جهل مركب ) . بنابر اين ، جزمِ غير مطابق با واقع ، ظنّ ، شك و وهم ، همه از مصاديق جهل خواهند بود . از احكام و آثار جهل در ابواب مختلف فقه ؛ اعم از عبادات ، عقود ، ايقاعات و احكام سخن گفته‌اند .\r\nجهل و تكليف : تكاليف واقعى ميان عالم و جاهل مشترك است و جاهل همچون عالم ، مكلّف به احكام واقعى است ؛ ليكن جهل موجب عدم تنجّز حكم واقعى نسبت به جاهل مىشود ؛ از اين رو ، جاهل بر مخالفت حكم واقعى كيفر نمىشود ، مگر جاهل مقصر كه در جهل خود معذور نيست و در نتيجه ، احكام واقعى نسبت به او نيز همچون عالم منجّز است . « 1 » البته مواردى ، از قبيل قصر ( - - ) قصر ) و اتمام ( - - ) اتمام ) و جهر ( - - ) جهر ) و اخفات ( - - ) اخفات ) به دليل خاص از حكم اشتراك خارج شده است . « 2 »\r\nوجوب تحصيل علم بر جاهل : فرا گرفتن احكام شرعى بر جاهل به آنها واجب است . « 3 »\r\nارشاد جاهل : ارشاد جاهل و آموختن احكام شرعى به وى واجب است ؛ ليكن چنانچه شخصى ، به حكم شرعى عالم ، اما به موضوع آن جاهل باشد - مانند كسى كه مىداند وضو گرفتن با آب نجس باطل است ، ليكن نمىداند اين آب نجس است - بيشتر فقها ارشاد به موضوع را واجب ندانسته‌اند ، مگر در امور مهمى همچون جان ، آبرو و مال درخور اعتناى مؤمن كه\r\n\r\n\r\n","description":"","footnote":"\r\n( 1 ) نهايةالافكار 4 قسم 2 / 231 ؛ مصباح‌الهدى 2 / 66 ؛ مستند العروة ( الصلاة ) 6 / 18 .\r\n( 2 ) تهذيب الاصول ( امام خمينى ) 3 / 66 - 67 .\r\n( 3 ) العروةالوثقى 1 / 28 - 30 .\r\n","page_name":" 151 ","page_number":151},
  {"content":"\r\n\r\nدر اين گونه موارد ارشاد جاهل واجب است ( - - ) ارشاد ) .\r\nانكار اصول اعتقادى يا ضرورى دين از روى جهل : انكار خدا يا توحيد و يا رسالت رسول خدا صلّى اللَّه عليه و آله ، هرچند از روى جهل ، موجب كفر است ؛ ليكن در اينكه انكار ضرورى دين - جز اصول اعتقادى ياد شده - سببى مستقل براى كفر است يا در صورتى كه به انكار خدا يا توحيد و يا رسالت پيامبر صلّى اللَّه عليه و آله برگردد ، اختلاف است . بنابر قول دوم ، انكار ضرورى دين از روى جهل - به جهت عدم برگشت آن به انكار يكى از سه امر ياد شده - موجب كفر نخواهد شد ؛ بر خلاف قول نخست « 4 » ( - - ) ضرورى ) .\r\nاقسام جهل : جهل يا نسبت به حكم شرعى است ، مانند جهل به وجوب قرائت سوره در نماز و يا نسبت به موضوع آن ، مانند جهل به نجس بودن لباس در نماز .\r\nجهل به حكم نيز يا از روى قصور است و يا ناشى از تقصير .\r\nجاهل قاصر ، جاهلى را گويند كه در جهل خود معذور است ، مانند جاهلى كه به جهل خود التفات دارد ، ليكن امكان بر طرف كردن جهل و پرسيدن برايش فراهم نيست ، و يا اصولا التفاتى به جهل خود ندارد و در نتيجه ، عمل خود را صحيح مىپندارد و يا مجتهدى كه در استنباط كوتاهى نكرده و با استناد به دليل معتبر اجتهادى فتوا داده است ، ليكن در واقع در استنباط و در نتيجه در فتواى خود اشتباه كرده است ؛ همچنين مقلدان آن مجتهد كه براساس فتواى او عمل كرده‌اند .\r\nجاهل مقصّر جاهلى را گويند كه در جهل خود معذور نيست ، مانند جاهلى كه به جهل خود التفات دارد و با فراهم بودن اسباب تعلّم و رفع جهل ، در رفع آن نمىكوشد . « 5 »\r\nمعذور بودن جاهل : جاهل به موضوع و نيز جاهل به حكم از روى قصور معذورند و بر جهل خود كيفر نمىشوند ؛ بر خلاف جاهل به حكم از روى تقصير ، كه حكم عامد ( كسى كه با علم و به عمد كارى را انجام مىدهد ) را دارد و بر ترك واجب يا فعل حرام كيفر مىشود . « 6 »\r\n\r\n\r\n","description":"","footnote":"\r\n( 4 ) . كتاب‌الطهارة ( گلپايگانى ) / 307 - 309 .\r\n( 5 ) التنقيح ( الطهارة ) 2 / 341 - 342 ؛ التنقيح ( الإجتهاد والتقليد ) / 195 - 202 ؛ صراط النجاة 3 / 308 .\r\n( 6 ) مجمع الفائدة 3 / 63 ؛ القواعد الفقهية ( بجنوردى ) 5 / 371 ؛ بحوث فى الفقه ( صلاةالمسافر ) / 162 ؛ مهذّب الاحكام 5 / 311 .\r\n","page_name":" 152 ","page_number":152},
  {"content":"\r\n\r\nاحكام : از آنجا كه جاهل در تكاليف با عالم اشتراك دارد - با اين تفاوت كه تكليف در زمان جهل متوجه جاهل نمىشود - پس از آگاهى از تكليف ، بايد آن را به جا آورد ، مگر آنكه دليلى بر عدم آن وجود داشته باشد . براى روشن شدن ابعاد مسئله ، به احكام جهل در دو حوزهء عبادات و غير عبادات اشاره مىكنيم .\r\n1 . عبادات : جاهل يا اصل عبادتى را ترك مىكند ، مانند ترك نماز و روزهء ماه رمضان ، به جهت جهل به وجوب آن دو ، و يا جزء يا شرطى از عمل عبادى را ؛ و در نتيجه ، عبادت را ناقص و فاقد شرط يا جزء انجام مىدهد ، مانند ترك سوره در نماز به جهت جهل به جزئيت آن ، يا نماز گزاردن در لباس نجس به جهت جهل به شرط بودن طهارت لباس در صحّت نماز .\r\nدر فرض نخست ، چنانچه عبادت واجب موسع باشد ، مانند حج ، بايد آن را به جا آورد ؛ اما اگر وقت آن محدود باشد ، مانند نمازهاى يوميه ، در صورتى كه وقت باقى است ، آن را به جا مىآورد « 7 » و اگر وقت گذشته است ، چنانچه از واجباتى باشد كه قضاى آن واجب است ، مانند نمازهاى يوميّه « 8 » و روزهء ماه رمضان ، « 9 » قضاى آن را به جا مىآورد ، مگر موردى كه دليلى خاص بر عدم وجوب قضاى آن وجود داشته باشد ، مانند مورد خورشيد يا ماه گرفتگىاى كه شخص از آن مطلع نباشد ، كه در اين صورت ، اگر بعض قرص ماه يا خورشيد گرفته شود ، بنابر مشهور ، قضاى نماز آيات بر جاهل واجب نيست ، و اگر گرفتگى در تمامى قرص باشد ، قضا بر او واجب است . « 10 »\r\nدر فرض دوم ، اگر جزء يا شرط از اركان باشد - كه ترك آن مطلقا موجب بطلان عبادت است ، مانند طهارت ( وضو ، غسل و تيمّم ) ، ركوع و دو سجده در نماز - عبادت باطل مىشود ، « 11 » و اگر از اركان نباشد ، نسبت به جاهل مقصّر ادعاى اجماع شده كه حكم عامد را دارد و در نتيجه عبادتى را كه ناقص به جا آورده ، محكوم به بطلان و اعاده يا قضاى آن واجب است ، مگر در دو مورد : يكى ، بلند خواندن قرائت نماز در جايى كه بايد آهسته بخواند و عكس آن ، و ديگرى ،\r\n\r\n\r\n","description":"","footnote":"\r\n( 7 ) عوائدالايّام / 249 .\r\n( 8 ) جواهر الكلام 13 / 11 .\r\n( 9 ) 17 / 15 .\r\n( 10 ) 11 / 425 .\r\n( 11 ) العروة الوثقى 3 / 510 - 511 .\r\n","page_name":" 153 ","page_number":153},
  {"content":"\r\n\r\nتمام خواندن نماز در جايى كه بايد شكسته بخواند . روزه نيز در اين حكم ملحق به نماز است ؛ بدين معنا كه اگر با جهل به بطلان روزه در سفر ، روزه بگيرد ، روزه‌اش صحيح است . « 12 »\r\nبرخى گفته‌اند : كسى كه ده روز در محلّى قصد اقامت كرده و نمازش را قصر خوانده ، در صورت جهل به حكم ، نمازش صحيح است . « 13 » برخى در اصل الحاق جاهل مقصّر به عامد اشكال كرده و گفته‌اند : دليلى بر الحاق جز در خصوص استحقاق عقاب وجود ندارد . « 14 »\r\nآنچه در ترك اصل عبادت يا جزء و شرط آن گفته شد نسبت به جاهل مقصر بود ؛ اما جاهل قاصر اگر عبادتى را بدون جزء يا شرط آن به جا آورد ، در اينكه عبادت او صحيح است يا اينكه در موارد عدم وجود دليلى خاص بر صحّت عمل فاقد جزء يا شرط ، حكم او حكم جاهل مقصّر مىباشد ، مسئله اختلافى است ، مگر در جايى كه حكم وضعى تابع حكم تكليفى باشد ، كه در اين صورت ، عبادت جاهل قاصر صحيح است ، مانند نماز گزاردن با لباس يا در زمين غصبى با جهل به بطلان و حرمت آن بنابر قول مشهور .\r\nوجه صحّت نماز در اين فرض ، تابع بودن بطلان نسبت به حرمت آن است و چون حرمت متوجه جاهل قاصر نيست ، نمازش صحيح است . طهارت با آب غصبى از روى جهل قصورى نيز همين حكم را دارد . « 15 »\r\nاگر مكلف ، جاهل به موضوع باشد ، مانند جهل به غصبى بودن مكان نماز يا آب وضو ، در صورتى كه علم در موضوعِ حكم اخذ شده باشد ، بنابر مشهور عملش صحيح است . بنابراين ، نمازگزاردن با لباس غصبى يا در مكان غصبى و وضو گرفتن با آب غصبى از روى جهل به موضوع ( غصبى بودن ) صحيح است . اما اگر علم و جهل دخالتى در تحقق موضوع حكم نداشته باشد ، جهل به موضوع موجب بطلان عمل مىگردد ، مانند نماز گزاردن با لباس تهيه شده از پوست حيوان حرام گوشت يا ابريشم خالص از روى جهل به آن . « 16 »\r\n2 . غير عبادات : آثار مترتب بر فعل غير عبادى متفاوت است . ترتب بعضى\r\n\r\n\r\n","description":"","footnote":"\r\n( 12 ) مجمع الفائدة 3 / 63 ؛ الحدائق الناضرة 5 / 408 - 410 ؛ كشف الغطاء 4 / 478 - 479 ؛ مستندالشيعة 12 / 150 ؛ التنقيح ( الإجتهاد و التقليد ) / 322 - 323 ؛ مهذّب الاحكام 14 / 176 .\r\n( 13 ) العروة الوثقى 3 / 512 .\r\n( 14 ) التنقيح ( الطهارة ) 6 / 465 - 468 .\r\n( 15 ) جواهر الكلام 12 / 236 - 237 .\r\n( 16 ) مستند الشيعة 4 / 221 - 222 و 7 / 89 ؛ جواهر الكلام 12 / 231 ، 234 و 236 .\r\n","page_name":" 154 ","page_number":154},
  {"content":"\r\n\r\nآثار بر فعل منوط به علم است و در صورت جهل مترتب نمىشود ؛ ليكن برخى ديگر از آثار چنين نيست و جهل و علم مكلف در ترتب آن بر فعل نقشى ندارد ؛ در نتيجه در صورت جهل نيز آن آثار بر فعل مترتب مىگردد .\r\nحدود ( - - ) حدود ) ، تعزيرات ( - - ) تعزير ) ، كفّارات ( - - ) كفّاره ) ، حرمت ابدى و زوالِ حق از نوع نخست آثارند . بنابر اين ، اگر كسى از روى جهل مرتكب خلافى شود كه داراى حدّ يا تعزير و يا كفّاره است ، اين آثار بر عمل او مترتب نمىگردد ، به عنوان مثال ، اگر كسى از روى جهل به حرمتِ شراب يا جهل به شراب بودن مايعى آن را بنوشد ، حدّ شراب خوارى بر او جارى نمىشود . « 17 » همچنين شوهرى كه از روى جهل به حرمت آميزش با همسر در حال حيض با او آميزش كرده ، تعزير نمىشود ؛ چنان كه كفّاره نيز - بنابر قول به وجوب آن - واجب نمىگردد . « 18 » البته چنانچه در موردى دليلى بر وجوب كفّاره وجود داشته باشد ، مانند صيد كردن در حال احرام ، كفّاره بر جاهل واجب است . « 19 » در اينكه جاهل مقصّر - كه در مقدمات عمل تقصير كرده ليكن هنگام عمل غافل است - حكم عامد را دارد يا حكم جاهل قاصر را ، اختلاف است . بر الحاق به عامد - جز در صورت وجود دليلى بر خلاف آن - ادعاى اجماع شده است ، چنان كه گذشت . البته اگر جاهل مقصّر هنگام عمل ، به جهل خود التفات داشته و امكان تعلّم نيز برايش فراهم بوده و از روى بى اعتنايى رفع جهل نكرده است ، بدون شك ، حكم عامد را دارد . « 20 »\r\nجاهلى كه با زنى در حال عدّه ( - - ) عدّه ) ازدواج كرده ، عقدش باطل است ؛ ليكن حرمت ابدى پيدا نمىكند . البته در صورت نزديكى با زن ، حرمت ابدى حاصل مىشود ، هرچند از روى جهل باشد . « 21 »\r\nهريك از زن و شوهر مىتوانند با وجود عيوبى خاص در طرف مقابل ، عقد ازدواج را برهم زنند . حق خيار فسخ فورى است ؛ بدين معنا كه به محض آگاهى از عيب بايد مبادرت به فسخ عقد\r\n\r\n\r\n","description":"","footnote":"\r\n( 17 ) جواهرالكلام 41 / 261 و 454 .\r\n( 18 ) . 33 / 188 .\r\n( 19 ) 20 / 438 .\r\n( 20 ) مبانى تكملة المنهاج 1 / 169 .\r\n( 21 ) جواهر الكلام 29 / 430 .\r\n","page_name":" 155 ","page_number":155},
  {"content":"\r\n\r\nكنند و گرنه حق خيار از بين مىرود ؛ ليكن در فرض جهل به ثبوت چنين حقّى و نيز جهل به فورى بودن آن ، عدم اقدام فورى براى فسخ ، موجب سقوط حق خيار نمىشود . « 22 » همچنين است حكم شفيعى كه داراى حق شفعه ( - - ) شفعه ) است و بر اثر جهل به تحقق معامله يا برخوردارى از حق شفعه ، بر استفاده از حق خود مبادرت نكند . « 23 »\r\nجاهل به حرمت ربا اگر معاملهء ربايى انجام دهد يا به كسى قرض ربايى بدهد ، بنابر قول برخى ، چنانچه پس از آگاهى از حرمت ربا توبه كند ، واجب نيست مبلغ اضافىاى را كه دريافت كرده برگرداند . « 24 »\r\nاز شرايط حلّيت حيوان ، ذبح آن به طرف قبله است ؛ ليكن اگر ذبح كننده به جهت ندانستن مسئله ، حيوان را رو به قبله ذبح نكند ، اشكالى ندارد و ذبيحه حلال است . « 25 »\r\nضمان از نوع دوم آثار است . بنابر اين ، كسى كه به مال محترمى ، مانند مال مسلمان ، خسارت زده ، ضامن است ؛ هرچند جاهل به حكم ( حرمت خسارت به مال ديگرى ) يا موضوع ( از آنِ ديگرى بودن مال ) باشد ( - - ) اتلاف ) .\r\nجهل گاهى سبب ثبوت حقّى به نفع جاهل مىشود ، مانند جهل به وجود عيب در كالا يا بهاى آن پيش از معامله و نيز جهل به غبن قبل از معامله كه موجب ثبوت حق خيار عيب ( - - ) خيار عيب ) و خيار غبن ( - - ) خيار غبن ) براى جاهل مىگردد . چنان كه جهل زن يا شوهر به وجود عيوبى خاص - كه مجوز برهم زدن عقد نكاح است - در طرف مقابل قبل از عقد و مطلع شدن از آن پس از عقد ، موجب ثبوت حق خيار فسخ عقد نكاح براى وى مىشود ( - - ) ازدواج ) .\r\n\r\n\r\n","description":"","footnote":"\r\n( 22 ) تحرير الوسيلة 2 / 293 .\r\n( 23 ) منهاج الصالحين ( خويى ) 2 / 76 .\r\n( 24 ) جواهر الكلام 23 / 396 ؛ العروة الوثقى [ تكملة 
  ] 2 / 12 .\r\n( 25 ) جواهر الكلام 36 / 110 .\r\n","page_name":" 156 ","page_number":156},
  {"content":"\r\n\r\n\r\nجهنده\r\n- - ) خون جهنده\r\n\r\nجهنم\r\nجهنم : جايگاه كافران و منافقان در عالم آخرت .\r\nاز آن به مناسبت در بابهايى نظير طهارت و صلات سخن گفته‌اند .\r\nآيا عبادت كردن به انگيزهء ترس از جهنم و دفع عقاب آخرتى ، بدون قصد امتثال امر خداوند ، موجب بطلان عمل مىشود ؟ مسئله اختلافى است . « 1 »\r\nاز امورى كه مستحب است به ميّت تلقين ( - - ) تلقين ) گردد ، اقرار به جهنم است . « 2 »\r\nپناه بردن به خداوند از جهنم در تعقيب نماز « 3 » ( - - ) تعقيب ) ، هنگام تلاوت آيه‌اى كه در آن ، ذكر جهنم و عذاب شده « 4 » و نيز هنگام دخول در حمام « 5 » و غير آن ، مستحب مؤكد است .\r\nگريه كردن در نماز به جهت ترس از جهنم ، نماز را باطل نمىكند ؛ بلكه افضل اعمال است . « 6 »\r\nبه نظر مشهور فقها ، گناه كبيره گناهى است كه خداوند در قرآن كريم مرتكب آن را به آتش جهنم تهديد كرده است . « 7 »\r\n\r\nجهيدن\r\n- - ) جستن\r\n\r\nجهيزيه\r\nجهيزيه : وسايل و اثاث اوّليهء زندگى .\r\nجهيزيه به آن بخش از اثاث و لوازم زندگى كه عروس با خود به خانهء داماد مىبرد اطلاق مىگردد . عنوان ياد شده به\r\n\r\n\r\n","description":"","footnote":"\r\n( 1 ) جواهرالكلام 2 / 87 .\r\n( 2 ) تحريرالوسيلة 1 / 92 .\r\n( 3 ) الدروس الشرعية 1 / 184 - 185 .\r\n( 4 ) جواهر الكلام 9 / 392 و 419 .\r\n( 5 ) الدروس الشرعية 1 / 128 - 129 .\r\n( 6 ) جواهر الكلام 11 / 69 - 70 .\r\n( 7 ) 13 / 309 .\r\n","page_name":" 157 ","page_number":157},
  {"content":"\r\n\r\nمناسبت در بابهاى خمس ، نكاح و قضاء به كار رفته است .\r\nملكيّت جهيزيه : جهيزيهء فراهم آمده از مال زن ، ملك او است و ديگرى حق تصرف در آن را ندارد مگر با اذن او ، و تصرف بدون اذن موجب ضمان است .\r\nچنانچه زوج مدّعى اذن در تصرف جهيزيه و زوجه منكر آن باشد ، با عدم اقامهء بيّنه ( - - ) بيّنه ) از سوى زوج ، قول زوجه با قسم پذيرفته مىشود .\r\nجهيزيه‌اى كه دختر از خانهء پدر همراه خود مىبرد ، در صورتى كه شواهد و قراين ، بيانگر تمليك و هبهء آن به دختر باشد ، ملك او است . در غير اين صورت بر ملك پدر باقى خواهد ماند . « 1 »\r\nبر زوج واجب است اثاث مورد نياز زندگى را براى زوجه فراهم كند و تأمين آن بر زن واجب نيست . « 2 »\r\nهرگاه زن و شوهر در ملكيت اثاث منزل با يكديگر اختلاف كنند ، قول اقامه كنندهء بيّنه مقدم مىشود و با عدم وجود بيّنه ، بنابر مشهور اثاث زنانه از آنِ زن و وسايل مردانه از آن مرد و لوازم مشترك ، ميان آن دو تقسيم مىشود . « 3 »\r\nخمس جهيزيه : جهيزيه جزء مئونه ( - - ) مئونه ) به شمار مىرود . بنابر اين ، درآمد حاصل از كسب كه صرف خريد جهيزيه مىشود ، در وقتى كه به طور معمول به تهيّهء آن نياز است ، چنانچه مطابق شأن فرد باشد ، خمس ندارد .\r\nهمچنين به قول بسيارى از معاصران ، كسى كه توان ندارد جهيزيه را يك جا تهيه كند ، در صورتى كه هر سال از منافع همان سال ، مقدارى از آن را بخرد و كنار بگذارد ، خمس به آن تعلق نمىگيرد .\r\nبرخى ، در فرض ياد شده پرداخت خمس را واجب دانسته‌اند . « 4 »\r\n\r\nجيب\r\nجَيْب : جيب / گريبان ( - - ) گريبان ) .\r\nجيب به معناى نخست ، كسيه مانندى است كه معمولا به لايهء درونى لباس ، دوخته و بعضى اشياى شخصى در آن نگهدارى مىشود و در فارسى به كسر\r\n\r\n\r\n","description":"","footnote":"\r\n( 1 ) مهذّب‌الاحكام 25 / 192 .\r\n( 2 ) الفقه على المذاهب الخمسة 2 / 356 .\r\n( 3 ) جواهر الكلام 40 / 493 - 494 .\r\n( 4 ) توضيح المسائل مراجع 2 / 21 - 22 ؛ تحرير الوسيلة 1 / 359 .\r\n","page_name":" 158 ","page_number":158},
  {"content":"\r\n\r\nجيم تلفظ مىگردد . عنوان ياد شده در باب حدود به كار رفته است .\r\nسرقت از جيب لباس زيرين و يا به تصريح برخى ، از جيب اندرونى لباس رويين ، يا از جيبى كه با مثل دكمه و زيپ بسته شده ، حتى اگر روى لباس باشد ، سرقت از حرز ( - - ) حرز ) محسوب مىشود و در نتيجه انگشتان سارق قطع مىگردد . « 1 »\r\n\r\nجيب‌بر\r\n[ جيب‌بُر طَرّار 
  ] : رباينده از جيب ديگرى با تردستى .\r\nبه دزدى كه پول يا مالى را با تردستى از جيب ديگرى مىربايد ، جيب‌بر گويند .\r\nاز احكام آن در باب حدود سخن رفته است .\r\nهرگاه جيب‌برى ، از جيب رويين لباس باشد كه آشكار است ، حدّ سرقت ( قطع انگشتان ) بر دزد جارى نمىشود ، بلكه مال دزديده شده از او گرفته و تعزير ( - - ) تعزير ) مىشود ؛ ليكن اگر از جيب لباس زيرين باشد ، حدّ سرقت بر جيب‌بر جارى مىگردد . « 1 »\r\n\r\nجَيْش\r\n- - ) لشكر\r\n\r\nجيفه\r\n- - ) مردار\r\n\r\nجيوه\r\nجيوه : فلزى نقره‌اى رنگ و مايع .\r\nاز آن در باب طهارت و خمس نام برده‌اند .\r\nجيوه از معادن و محكوم به احكام آن همچون وجوب اخراج خمس آن است « 1 » ( - - ) معدن ) .\r\nدر نجس شدن ملاقات كنندهء نجاست صرف مايع بودن آن كافى نيست ؛ بلكه بايد ملاقات كننده قابليت تأثر و انفعال را نيز داشته باشد . از اين رو ، مايعى همچون جيوه با ريختن در ظرف نجس خشك نجس نمىشود . « 2 » .\r\n\r\n\r\n","description":"","footnote":"\r\n( 1 ) جواهر الكلام 41 / 504 ؛ تحرير الوسيلة 2 / 486 .\r\n1 جواهر الكلام 41 / 504 - 506 ؛ مبانى تكملة المنهاج 1 / 286 - 287 .\r\n1 تحرير الوسيلة 1 / 352 .\r\n1 العروة الوثقى 1 / 165 - 166 ؛ مصباح الهدى 1 / 469 .\r\n","page_name":" 159 ","page_number":159},
  {"content":"\r\n . \r\n","description":"","footnote":"","page_name":" 160 ","page_number":160},
  {"content":"\r\n\r\nفرهنگ فقه\r\n\r\nحرف چ\r\nچادر - چينه دان\r\n\r\n","description":"","footnote":"","page_name":" 161 ","page_number":161},
  {"content":"\r\n . \r\n","description":"","footnote":"","page_name":" 162 ","page_number":162},
  {"content":"\r\n\r\n\r\nچادر\r\nچادر : نوعى پوشش براى زن كه تمام بدن را مىپوشاند / خيمه ( - - ) خيمه ) .\r\nاز چادر به معناى اوّل به مناسبت در باب صلات سخن رفته است .\r\nاز آنجا كه چادر به جهت پوشاندن تمامى بدن و حجم آن ، برترين پوشش براى زن مىباشد ، بهتر است در هر حال - اعم از نماز و غير نماز - از آن يا همانند آن استفاده شود . « 1 »\r\nبراى زن پوشاندن بدن در نماز با هر نوع پوششى واجب است ؛ ليكن پوشاندن با سه جامه ؛ خِمار ( روسرى يا مقنعه ) ، درع ( پيراهن بلند ) و چادر بهتر است . « 2 »\r\nاز كراهت پوشيدن لباس سياه ، عبا ، عمامه ، چادر و كفش استثنا شده است . « 3 »\r\n\r\nچارك\r\nچارك : واحد وزن .\r\nچارك ، واحد اندازه‌گيرى وزن ، معادل يك چهارم مَن يا ده سير ( 750 گرم ) است . « 1 »\r\n\r\nچاشت\r\nچاشت : زمان بالا آمدن روز ( گذشتن يك چهارم روز ) تا نزديك زوال .\r\nاز آن به مناسبت در بابهاى صلات ، حج و ديات نام برده شده است .\r\nوقت نماز اعرابى ( - - ) نماز اعرابى ) چاشت روز جمعه است . « 1 » خارج شدن از مسجد الحرام و مسجد النّبى صلّى اللَّه عليه و آله پس از بالا آمدن روز و قبل از خواندن نماز ظهر و عصر كراهت دارد . « 2 »\r\nديهء جنايت منجرّ به سَلَس البول ( خروج غير اختيارى ادرار به صورت ترشّح بر اثر ضعف قوّهء ماسكه ) بنابر\r\n\r\n\r\n","description":"","footnote":"\r\n( 1 ) مجمع المسائل 1 / 160 .\r\n( 2 ) الحدائق الناضرة 7 / 22 ؛ ذكرى الشيعة 3 / 12 .\r\n( 3 ) وسائل الشيعة 4 / 382 ؛ كشف الغطاء 3 / 35 ؛ توضيح المسائل مراجع 1 / 478 .\r\n1 لغت نامهء دهخدا ؛ مناسك حج ( مراجع ) / 181 ؛ مجمع المسائل 1 / 275 .\r\n1 قواعد الاحكام 1 / 299 .\r\n2 تذكرة الفقهاء 8 / 447 .\r\n","page_name":" 163 ","page_number":163},
  {"content":"\r\n\r\nمشهور ديهء كامل است . گروهى از قدما گفته‌اند : استمرار سلس البول تا شب موجب ثبوت ديهء كامل ، تا ظهر ، دو سوم ديه و تا چاشت يك سوم ديه است . اين قول به مشهور نسبت داده شده است . « 3 »\r\n\r\nچاقو\r\nچاقو : وسيله‌اى برنده .\r\nچاقو كه از يك دسته و تيغه تشكيل مىشود براى بريدن اشيا به كار مىرود و از آن به مناسبت در بابهاى صلات ، حج ، صيد و ذباحه و اطعمه و اشربه سخن رفته است .\r\nهمراه داشتن چاقوى نجس و مانند آن ، كه ساتر عورت نيستند ، بنابر قول گروهى در نماز اشكال ندارد . « 1 »\r\nهمراه داشتن سلاح براى مُحرم حرام است ؛ ليكن همراه داشتن چاقوى كوچك كه معمولًا مورد نياز است ، جايز مىباشد . « 2 »\r\nذبح حيوان با آلتى تيز و برنده از جنس آهن ، مانند چاقو صحيح است .\r\nمستحب است قبل از ذبح ، چاقو تيز گردد تا حيوان كمتر آزار ببيند ( - - ) آلات تذكيه ) . در اينكه ذبح با چاقوى فلزى از غير جنس آهن صحيح است يا نه ، اختلاف است . از اين رو ، در صحّت ذبح با چاقوى استيل اختلاف است . « 3 » پاره كردن نان با چاقو مكروه است . « 4 »\r\n\r\nچاقى\r\nچاقى : فربهى ، پرگوشت بودن .\r\nاز آن به مناسبت در بابهاى حج ، هبه ، غصب ، رهن و نذر سخن گفته شده است .\r\nاز شرايط قربانى در حج لاغر نبودن آن است و مستحب است چاق باشد . « 1 » چاق بودن قربانىِ مستحب نيز استحباب دارد . « 2 »\r\nفربهى حيوان ، زيادى متّصل آن ( نماء متّصل ) به شمار مىرود و تابع حيوان است ؛ از اين رو ، حيوان بخشيده شده اگر نزد كسى كه به او بخشيده شده چاق شود ، بخشنده - در صورت تصميم به بازپس گيرى آن - مىتواند آن را به عنوان\r\n\r\n\r\n","description":"","footnote":"\r\n( 3 ) جواهر الكلام 43 / 314 - 315 .\r\n1 مستمسك العروة 1 / 582 .\r\n2 احكام و آداب حج ( گلپايگانى ) / 164 ؛ توضيح المناسك / 143 .\r\n3 توضيح المسائل مراجع 2 / 573 - 574 ؛ صراط النجاة 1 / 392 ؛ منهاج الصالحين ( سيستانى ) 3 / 277 .\r\n4 توضيح المسائل مراجع 2 / 607 .\r\n1 الروضة البهية 2 / 290 - 291 .\r\n2 5 / 447 .\r\n","page_name":" 164 ","page_number":164},
  {"content":"\r\n\r\nمال خود پس بگيرد ، هرچند ديگرى آن را فربه كرده باشد . « 3 » همچنين حيوانى كه گرو ( - - ) رهن ) گذاشته شده ، اگر پس از آن به سبب چاقى ، بر وزن و ارزشش افزوده شود ، مقدار اضافى نيز جزء رهن خواهد بود . « 4 » نيز حيوان غصبى اگر نزد غاصب چاق شود ، وى ضامن مقدار چاقى آن نيز خواهد بود ( و اگر لاغر گردد ، غاصب ، ضامن مابه التفاوت قيمت آن است ) مگر آنكه حيوان - پس از لاغر شدن - دوباره نزد او فربه شود . « 5 » همچنين كسى كه حيوان معيّنى را نذر كسى كرده است ، چاقى آن نيز داخل نذر است ؛ بنابر اين ، با چاق شدن حيوان ، مقدار اضافى آن نيز از آنِ منذورٌله ( كسى كه براى او نذر شده ) خواهد بود نه نذر كننده . « 6 »\r\n\r\nچانه\r\nچانه : بخش پايينى صورت در زير دهان .\r\nاز آن در بابهاى طهارت ، صلات و حج سخن گفته‌اند .\r\nطهارت : حدّ شستن صورت در وضو از بالاى پيشانى تا چانه است كه از بالا به پايين شسته مىشود و عكس آن صحيح نيست . « 1 »\r\nچيدن افزونِ بر يك قبضه از موهاى محاسن مستحب است ؛ بدين گونه كه دست خود را بر چانه مىنهد و مازاد بر قبضه را مىچيند . « 2 »\r\nصلات : چانه جزء صورت است ؛ بنابر اين ، پوشاندن آن در نماز بر زن واجب نيست و در پوشاندن آن از نامحرم در غير نماز ، اختلاف است . بنابر قول به وجوب پوشاندن صورت بر زن ، چانه نيز بايد پوشانده شود ( - - ) پوشش ) .\r\nآن مقدار از زير چانه كه معمولا با بستن روسرى پوشانده مىشود بنابر قول مشهور - كه پوشاندن گردن را در نماز بر زن واجب مىدانند - در نماز بايد پوشانده شود ؛ ليكن افزون بر آن در اينكه جزء صورت به شمار مىرود تا پوشاندنش لازم نباشد يا نه ، اختلاف است . بنابر قول دوم ، پوشاندن آن مقدار نيز در نماز واجب است . « 3 »\r\n\r\n\r\n","description":"","footnote":"\r\n( 3 ) جواهر الكلام 28 / 203 .\r\n( 4 ) 37 / 374 .\r\n( 5 ) 169 - 170 .\r\n( 6 ) مهذّب الاحكام 22 / 310 .\r\n1 جواهر الكلام 2 / 148 .\r\n2 الدروس الشرعية 1 / 129 ؛ الحدائق الناضرة 5 / 559 .\r\n3 العروة الوثقى 2 / 320 ؛ كتاب الصلاة ( محقق داماد ) 1 / 401 - 402 ؛ مهذّب الاحكام 5 / 251 ؛ موسوعة الإمام الخوئى 12 / 106 - 107 .\r\n","page_name":" 165 ","page_number":165},
  {"content":"\r\n\r\nدرصورت عدم امكان سجده با پيشانى در نماز ، بنابر قول مشهور با يكى از دو طرف پيشانى ( جبينين ) و در صورت عدم امكان آن ، با چانه سجده مىكند . بر اين قول ادعاى اجماع شده است . « 4 »\r\nحج : از محرّمات احرام ( - - ) احرام ) براى زن ، پوشاندن صورت خود با نقاب و روبند است . در اينكه بعض صورت ، مانند چانه در حكم تمام آن است تا پوشاندن آن با مقنعه حرام باشد يا نه ، اختلاف است .\r\nبنابر قول دوم ، پوشاندن بعض صورت ، مانند چانه تا زير لب ، به گونه‌اى كه نقاب و روبند بر آن صدق نكند ، جايز خواهد بود . « 5 »\r\n( - - ) تحنيك ) ( - - ) فك ) .\r\n\r\nچانه زدن\r\nچانه زدن : تخفيف خواستن خريدار از فروشنده و زياده خواهى فروشنده از خريدار .\r\nاز آن در باب تجارت سخن رفته است .\r\nچانه زدن در معامله ، مستحب ، ليكن در موارد زير مكروه است : هنگام خريدن قربانى ، كفن ، برده ، اسباب و وسايل مورد نياز حج و نيز در اجرت مركبى كه براى سفر حج كرايه مىشود . « 1 » برخى در خريد كالا استحباب چانه زدن را نپذيرفته و ترك آن را مستحب دانسته‌اند . « 2 »\r\nبر فروشنده مستحب است با خريداران يكسان رفتار كند ؛ بدين معنا كه بين كسى كه چانه مىزند و غير او و نيز كوچك و بزرگ تفاوت نگذارد . « 3 »\r\n\r\nچاه آب\r\nچاه آب : گودى دايره‌اى عميق ، ايجاد شده در زمين براى بيرون آوردن آب .\r\nبعضى آن را به مكانى كه آب جوشنده از زمين در آن فراهم مىشود و بيشتر مواقع به جاى ديگر جريان ندارد ، معنا كرده‌اند . بعضى ديگر ، تعريف آن را به عرف ارجاع داده‌اند . برخى فقها ، پيوسته\r\n\r\n\r\n","description":"","footnote":"\r\n( 4 ) جواهر الكلام 10 / 199 - 206 .\r\n( 5 ) مناسك حج ( مراجع ) 186 و 206 .\r\n1 وسائل الشيعة 17 / 454 - 455 ؛ الحدائق الناضرة 18 / 47 - 48 ؛ سداد العباد / 495 ؛ منهاج الصالحين ( سيد محمدسعيد حكيم ) 2 / 29 .\r\n2 مجمع الفائدة 8 / 117 - 118 ؛ مختصرالاحكام ( گلپايگانى ) / 108 ؛ المسائل الواضحة ( اراكى ) 2 / 5 .\r\n3 الحدائق الناضرة 18 / 23 .\r\n","page_name":" 166 ","page_number":166},
  {"content":"\r\n\r\nجوشيدن را در صدق اسم چاه شرط ندانسته و زمينه داشتن براى جوشش را - هنگام قطع آن به جهت كمبود آب - كافى مىدانند . به گودالى كه نزديك آب ، ايجاد و در آن آب جمع مىگردد و نيز به چشمه ( - - ) چشمه ) ، چاه گفته نمىشود . « 1 » از احكام آن در بابهاى طهارت ، اجاره و احياء موات ، سخن گفته‌اند .\r\nبنابر قول مشهور مستحب است بين چاه آب و چاه مستراح در زمين سخت و نيز در صورت پايين بودن سطح مكان فاضلاب نسبت به چاه ، پنج ذراع ( - - ) ذراع ) فاصله باشد . و در زمين نرم و نيز در صورت مساوى بودن مكان فاضلاب يا بالا بودن آن نسبت به چاه هفت ذراع فاصله باشد . « 2 »\r\nكندن چاه در زمين مباح به قصد تملّك آب ، موجب حقّ اختصاص ( - - ) حقّ اختصاص ) مىگردد و اگر به آب برسد ، كَنَنده مالك آب و چاه مىشود . « 3 »\r\nاجارهء چاه براى بهره بردارى از آب آن جايز نيست ، ليكن اجاره آن به طور مطلق جايز است . در اين صورت از آب آن نيز مىتوان استفاده كرد . « 4 »\r\nچاه كنده شده در زمين مباح ، حريم دارد و حريم آن براى آشاميدن حيوانات ، چهل ذراع و براى كشاورزى ، آبيارى و مانند آن ، شصت ذراع از هر طرف مىباشد . « 5 »\r\n( - - ) آب چاه ) .\r\n\r\nچاه زمزم\r\n- - ) آب زمزم\r\n\r\nچاه فاضلاب\r\nچاه فاضلاب : محل ريختن آبهاى زايد .\r\nاز آن به مناسبت در بابهاى طهارت ، اجاره ، صلح واحياء موات سخن رفته است .\r\nدفن كردن مردهء مؤمن در مكانى كه موجب هتك حرمت او مىشود ، مانند مسير فاضلاب جايز نيست . « 1 » احداث چاه فاضلاب در جاده و خيابان براى ريختن آبهاى زايد در سطح زمين همچون آب باران و غير آن ، اگر محكم ساخته شود و خطر و زيانى براى عابران نداشته باشد جايز است ، حتى اگر براى ريختن آبهاى زايدِ منزل خود باشد . « 2 »\r\n\r\n\r\n","description":"","footnote":"\r\n( 1 ) جواهر الكلام 1 / 188 - 191 .\r\n( 2 ) 280 ؛ الروضة البهية 1 / 282 - 283 .\r\n( 3 ) جواهرالكلام 38 / 116 .\r\n( 4 ) 27 / 295 .\r\n( 5 ) 38 / 41 .\r\n1 العروة الوثقى 2 / 116 .\r\n2 تحرير الوسيلة 1 / 567 ؛ كلمة التقوى 4 / 214 - 215 .\r\n","page_name":" 167 ","page_number":167},
  {"content":"\r\n\r\nبنابر نظر گروهى از فقها هرگونه تصرف در ملك خود از سوى مالك ، جايز است ، هرچند مستلزم وارد آمدن زيان به ملك مجاور باشد ؛ ليكن برخى ، جواز را منوط به عدم اضرار به ملك ديگرى دانسته‌اند . بنابر قول نخست ، احداث چاه فاضلاب در نزديكى چاه آب همسايه هرچند موجب فاسد شدن آب آن گردد جايز است ، بر خلاف قول دوم . « 3 »\r\nخانه‌اى كه اجاره داده مىشود بايد براى مستأجر قابل استفاده باشد . بنابر اين ، در صورت پر بودن چاه فاضلاب آن ، بر موجر واجب است آن را تخليه كند و چنانچه از اين كار خوددارى ورزد ، به گونه‌اى كه بر اثر آن منفعت قابل توجهى از مستأجر فوت شود ، وى مىتواند اجاره را برهم بزند ؛ بلكه به گفتهء برخى ، صرف اطلاع مستأجر از پر بودن چاه ، مجوز فسخِ عقد اجاره از سوى او خواهد بود .\r\nاگر در اثناى مدت اجاره به سبب استفادهء مستأجر ، چاه فاضلاب پر شود ، در اينكه تخليهء آن بر موجر واجب است يا مستأجر اختلاف است . « 4 »\r\nامروزه در بسيارى از كشورها آبهاى زايد را با دستگاه‌هاى پيشرفته ، تصفيه و به آب صاف و قابل شرب تبديل مىكنند .\r\nبرخى فقها متعرض آن شده و در بيان حكم مسئله گفته‌اند : اگر حالت قبلى فاضلاب تصفيه شده نجاست باشد بعد از تصفيه نيز محكوم به نجاست است ، مگر آنكه در پرتو عمليات بازيابى ، استحاله ( - - ) استحاله ) تحقق يابد و يا بعد از تصفيه به آب پاك معتصم ( - - ) اعتصام ) متصل شود كه در هر دو صورت پاك خواهد بود و اگر نجس بودن حالت قبلى معلوم نباشد مطلقا پاك است . « 5 »\r\n\r\nچاه فخ\r\nچاه فَخّ : چاهى در يك فرسخى مكّه در راه مدينه .\r\nاين عنوان در باب حج آمده است .\r\nمستحب است حاجى براى دخول مكّه با آب چاه ميمون و يا فخّ غسل كند . « 1 »\r\n\r\n\r\n","description":"","footnote":"\r\n( 3 ) تحرير الوسيلة 2 / 203 ؛ كلمة التقوى 5 / 176 .\r\n( 4 ) المبسوط 3 / 252 ؛ المهذّب 1 / 475 ؛ قواعد الاحكام 2 / 303 ؛ تحرير الاحكام 3 / 98 ؛ جامع المقاصد 7 / 251 - 252 ؛ جواهر الكلام 27 / 339 - 340 .\r\n( 5 ) صراط النجاة 2 / 35 ؛ اجوبة الإستفتاءات 1 / 31 .\r\n1 الروضة البهية 2 / 253 ؛ الحدائق الناضرة 16 / 77 .\r\n","page_name":" 168 ","page_number":168},
  {"content":"\r\n\r\n\r\nچاه مستراح\r\nچاه مستراح : چاه ويژهء دستشويى .\r\nاز آن به مناسبت در بابهاى طهارت ، صلات و اجاره سخن رفته است .\r\nطهارت : اگر قرآن يا چيز محترمى ديگر در چاه مستراح بيفتد ، خارج كردن آن واجب است و در صورت عدم امكان بيرون آوردن آن ، در اينكه تخلّى در آن جايز است يا واجب است تا زمان يقين به پوسيدن آن از چاه استفاده نشود ، اختلاف است . « 1 »\r\nبنابر قول مشهور مستحب است بين چاه مستراح و چاه آب در زمين سخت و نيز در غير زمين سخت در صورتى كه سطح مكان چاه آب بالاتر از چاه مستراح باشد ، پنج ذراع و در زمين نرم و نيز در غير زمين نرم در صورتى كه سطح چاه مستراح بالاتر از چاه آب يا مساوى آن باشد ، هفت ذراع فاصله باشد . « 2 » ريختن آب غسل ميّت ، « 3 » همچنين آب وضو « 4 » در چاه مستراح كراهت دارد .\r\nصلات : نماز خواندن در مقابل ديوار رطوبت گرفته از چاه مستراح مكروه است . با پوشاندن ديوار كراهت بر طرف مىشود . « 5 »\r\nاجاره : خانه‌اى كه اجاره داده مىشود بايد از هرجهت براى مستأجر قابل استفاده و انتفاع باشد ؛ بنابر اين اگر چاه مستراح آن پر باشد واجب است موجر آن را خالى كرده و تحويل مستأجر دهد و در صورت خوددارى از اين كار ، به گونه‌اى كه بر اثر آن منفعت قابل توجهى از مستأجر فوت شود ، مستأجر مىتواند اجاره را برهم بزند ؛ بلكه برخى گفته‌اند : به مجرد اطلاع وى از اين امر ، حقّ فسخ آن را دارد . اگر چاه در اثناى مدت اجاره به سبب استفادهء مستأجر پر شود ، در اينكه تخليهء آن بر عهدهء موجر است يا مستأجر ، اختلاف مىباشد . « 6 »\r\n\r\n\r\n","description":"","footnote":"\r\n( 1 ) العروة الوثقى 1 / 183 ؛ توضيح المسائل مراجع 1 / 93 م 140 .\r\n( 2 ) جواهر الكلام 1 / 280 .\r\n( 3 ) العروة الوثقى 2 / 61 .\r\n( 4 ) مهذّب الاحكام 2 / 316 .\r\n( 5 ) جواهر الكلام 8 / 396 - 398 ؛ العروة الوثقى 2 / 400 .\r\n( 6 ) المبسوط 3 / 252 ؛ تحرير الاحكام 3 / 98 ؛ جامع المقاصد 7 / 251 - 252 ؛ جواهر الكلام 27 / 339 - 340 .\r\n","page_name":" 169 ","page_number":169},
  {"content":"\r\n\r\n\r\nچاه ميمون\r\nچاه ميمون : چاهى معروف در ابطح .\r\nاز آن در باب حج نام برده‌اند .\r\nمستحب است حاجى براى دخول مكّه با آب چاه ميمون يا فخّ غسل كند . « 1 »\r\n\r\nچاى\r\nچاى : برگهاى گياهى به همين نام .\r\nاز احكام آن به مناسبت در باب صلات سخن گفته‌اند .\r\nجواز سجده بر برگ چاى محلّ بحث است . برخى به جهت صدق عنوان خوردنى بر آن ، صحيح نمىدانند و برخى از آن جهت كه خودش خورده نمىشود ، بلكه رنگ و مزهء حاصل از آن نوشيده مىشود سجده بر آن را صحيح دانسته‌اند . « 1 »\r\n\r\nچپ\r\nچپ : مقابل راست .\r\nاز احكام آن در بابهاى طهارت ، صلات ، حج ، نكاح ، اطعمه و اشربه ، قصاص ، حدود و ديات سخن گفته‌اند .\r\nامور زير واجب است : شستن دست چپ بعد از دست راست در وضو « 1 » و سمت چپ بدن بعد از سمت راست در غسل ترتيبى « 2 » و قرار گرفتن كعبه در سمت چپ طواف كننده . « 3 »\r\nاين موارد مستحب است : خروج از مسجد « 4 » و ورود به مستراح با پاى چپ ؛ « 5 » انداختن سنگينى بدن روى پاى چپ در حال تخلّى « 6 » ( - - ) تخلّى ) ؛ استبرا ( - - ) استبراء ) و استنجا ( - - ) استنجاء ) با دست چپ ؛ « 7 » نشستن روى پاى چپ به گونهء تورّك ( - - ) تورّك ) در حال تشهّد « 8 » و بين دو سجده ؛ « 9 » انداختن طرف چپِ سرتاسرى بر سمت راست و راست آن بر سمت چپ ميّت « 10 » ( - - ) تكفين ) ؛ بنابر قول مشهور اندكى ميل به چپ هنگام استقبال قبله جهت نماز براى اهل عراق « 11 » ( - - ) تياسر ) ؛ گفتن اقامه در گوش چپ و اذان در گوش راست نوزاد ؛ « 12 » ايستادن حاجى در طرف چپِ قربانى هنگام اشعار آن « 13 » ( - - ) اشعار ) و وقوف در سمت چپ كوه در عرفات . « 14 »\r\n\r\n\r\n","description":"","footnote":"\r\n( 1 ) ارشاد الأذهان 1 / 325 ؛ جواهر الكلام 19 / 279 و 281 .\r\n1 مستمسك العروة 5 / 496 ؛ مستند العروة ( الصلاة ) 2 / 168 - 169 .\r\n1 جواهر الكلام 2 / 163 .\r\n2 3 / 88 .\r\n3 19 / 291 .\r\n4 14 / 80 .\r\n5 2 / 57 .\r\n6 توضيح المسائل مراجع 1 / 65 م 78 .\r\n7 العروة الوثقى 1 / 328 .\r\n8 جواهر الكلام 10 / 272 - 273 .\r\n9 178 .\r\n10 4 / 245\r\n11 7 / 374 .\r\n12 31 / 251 - 252 .\r\n13 18 / 57 .\r\n14 19 / 49 .\r\n","page_name":" 170 ","page_number":170},
  {"content":"\r\n\r\nخوردن و آشاميدن با دست چپ در حال اختيار مكروه است . « 15 »\r\nبنابر قول مشهور ، از نشانه‌هاى حيض بودن خون هنگام اشتباه آن با خون زخم درون رحم ، خروج خون از سمت چپ رحم است . « 16 »\r\nحدّ دزدى در بار دوم ، قطع پاى چپ دزد است ، به شرط آنكه حدّ ( قطع انگشتان دست ) به جهت دزدى در بار اوّل بر او اجرا شده باشد . « 17 »\r\nاگر فاقد دست راست از روى جنايت ، دست راست ديگرى را قطع كند ، به قول مشهور ، بلكه بنابر اجماع ادعا شده ، دست چپ او قطع مىگردد . « 18 »\r\nبنابر قول برخى ، در قطع بيضهء چپ دو سوم ديهء كامل ثابت است « 19 » ( - - ) بيضه ) .\r\n( - - ) راست ) .\r\n\r\nچپ دست\r\nچپ دست : كسى كه دست چپش قوىتر و فعال‌تر است و با آن كار مىكند .\r\nاز آن در باب تجارت ، سخن رفته است .\r\nبرخى فقها در مسئلهء برده‌اى كه مورد معامله قرار گرفته ، چپ دست بودن او را از عيوب شمرده و براى خريدار در صورت جهل به آن ، حقّ فسخ ( - - ) خيار عيب ) قائل شده‌اند . « 1 »\r\n\r\nچتر\r\n- - ) سايه\r\n\r\nچراغ\r\nچراغ : وسيلهء روشنايى .\r\nدر باب طهارت و صلات از آن سخن رفته است .\r\nافروختن چراغ ، شب هنگام در اتاقى كه مرده در آن قرار دارد « 1 » و نيز در مسجد ، « 2 » مستحب ، و نماز خواندن مقابل چراغى كه آتش آن نمايان است ، مكروه مىباشد . « 3 »\r\n( - - ) استصباح ) .\r\n\r\n\r\n","description":"","footnote":"\r\n( 15 ) 36 / 465 ؛ توضيح المسائل مراجع 2 / 608 م 2639\r\n( 16 ) جواهر الكلام 3 / 144 .\r\n( 17 ) 41 / 530 .\r\n( 18 ) . 42 / 351 .\r\n( 19 ) 43 / 270 - 271 .\r\n1 جواهر الكلام 23 / 260 .\r\n1 جواهر الكلام 4 / 20 .\r\n2 14 / 88 .\r\n3 العروة الوثقى 2 / 399 .\r\n","page_name":" 171 ","page_number":171},
  {"content":"\r\n\r\n\r\nچراگاه\r\nچراگاه [ مرتع 
  ] : زمين آب و علف دار و مناسب براى چريدن حيوانات علف خوار .\r\nاز آن در باب صلات و احياء موات سخن رفته است .\r\nاز كسانى كه نمازشان در سفر تمام و روزه شان درست است ، چوپانى است كه براى چرانيدن حيوانات از چراگاهى به چراگاهى ديگر دائم در حركت است . « 1 »\r\nچراگاههاى طبيعى از انفال به شمار مىروند و احكام آن را دارند « 2 » ( - - ) انفال ) .\r\nآبادى احداث شده در زمين موات داراى حريم است . حريم آن محدوده‌اى از اطراف آبادى است كه تأمين كنندهء مصالح و نيازهاى آن است و كسى حق احياى آن محدوده را ندارد ( - - ) احياء موات ) . از جمله مصالح آبادى ، چراگاههاى اطراف آن در حدّ نياز است .\r\nمقدار آن بستگى به جمعيّت محل و تعداد حيوانات آن دارد . « 3 »\r\nقُرُق كردن و در انحصار گرفتن چراگاههاى طبيعى و جلوگيرى از استفادهء ديگران از آن ، جز براى امام عليه السّلام جايز نيست . چراگاه واقع در ملك خود از اين حكم مستثنا است و فروختن يا اجاره دادن آن جايز است . « 4 »\r\n\r\nچرب\r\nچرب : داراى چربى .\r\nاز آن به مناسبت در باب طهارت و اطعمه و اشربه سخن گفته‌اند .\r\nبراى تطهير بدن يا ظرف نجس آميخته با چربى در صورتى كه چربى مانع رسيدن آب به آن باشد ، نخست بايد چربى آن زدوده و سپس شسته شود . « 1 » چنان كه براى وضو گرفتن يا غسل كردن در صورتى كه پوست بدن به اندازه‌اى چرب باشد كه مانع رسيدن آب به بدن شود ، اوّل بايد چربى موجود بر طرف گردد و سپس وضو يا غسل انجام گيرد . « 2 »\r\nبنابر قول به عدم جواز استفاده از موى خوك مطلقا - اعم از چرب يا غير چرب -\r\n\r\n\r\n","description":"","footnote":"\r\n( 1 ) تذكرة الفقهاء 4 / 393 .\r\n( 2 ) مصباح الهدى 11 / 219 ؛ اجوبة الإستفتاءات 1 / 330 و 2 / 349 .\r\n( 3 ) . تحرير الوسيلة 2 / 202 .\r\n( 4 ) تحرير الاحكام 2 / 438 - 439 ؛ التنقيح الرائع 4 / 101 ؛ رياض المسائل 12 / 364 .\r\n1 العروة الوثقى 1 / 239 - 240 ؛ توضيح المسائل مراجع 1 / 112 م 176 .\r\n2 توضيح المسائل مراجع 1 / 177 .\r\n","page_name":" 172 ","page_number":172},
  {"content":"\r\n\r\nدر حال اختيار ، استفاده از موى غير چرب آن در حال اضطرار جايز است ؛ ليكن براى نماز بايد دست خود را بشويد . « 3 »\r\nآشاميدن آب بر روى غذاى چرب مكروه است . « 4 »\r\n( - - ) روغن ) .\r\n\r\nچرت\r\nچُرت : مرحلهء آغازين خواب ( حالت بين خواب و بيدارى ) .\r\nاز آن در بابهاى طهارت ، صلات و قضاء سخن رفته است .\r\nچرت زدن - بدون خواب رفتن - وضو را باطل نمىكند . « 1 » نمازگزاردن در حال چرت زدن مكروه است . « 2 » از جمله حالاتى كه قضاوت كردن در آن حال مكروه است ، حالت چرت و چيره شدن خواب بر قاضى است . « 3 »\r\n\r\nچرخ\r\nچرخ : وسيله‌اى دايره شكل كه گرد محور خود مىچرخد « 1 » / چرغ « 2 » ( - - ) چرغ ) .\r\nچرخ به معناى نخست به مناسبت در باب طهارت به كار رفته است .\r\nكف پا و ته كفش نجس با راه رفتن روى زمين با شرايطى پاك مىشود .\r\nبرخى ، چرخ وسايط نقلى همچون گارى و خودرو را نيز ملحق به كف پا و ته كفش نموده‌اند ، ليكن برخى در پاك شدن آن اشكال كرده‌اند . « 3 »\r\n\r\nچرخ چاه\r\n- - ) دولاب\r\n\r\nچرغ\r\nچَرغ [ صَقْر 
  ] : پرنده‌اى شبيه باز . « 1 »\r\nاز آن در باب صيد و ذباحه و اطعمه و اشربه نام برده‌اند .\r\nچرغ از پرندگان درنده و حرام گوشت است . « 2 » شكار كردن با چرغ جايز است ؛ ليكن در صورت كشته شدن شكار توسط\r\n\r\n\r\n","description":"","footnote":"\r\n( 3 ) جواهر الكلام 36 / 398 - 400 *\r\n( 4 ) 506 .\r\n1 منتهى المطلب 1 / 202 .\r\n2 رسائل الشهيد الثانى ( ق ) / 142 ؛ وسائل الشيعة 7 / 291 .\r\n3 جواهر الكلام 40 / 81 ؛ ارشاد الأذهان 2 / 140 .\r\n1 فرهنگ بزرگ سخن .\r\n2 لغت نامهء دهخدا / واژهء « چرغ » .\r\n3 كشف الغطاء 2 / 383 ؛ مجمع الرسائل ( عبادات ) / 32 ؛ توضيح المسائل مراجع 1 / 116 م 188 ؛ مصباح الفقيه 8 / 327 .\r\n1 فرهنگ بزرگ سخن .\r\n2 جواهر الكلام 36 / 298 .\r\n","page_name":" 173 ","page_number":173},
  {"content":"\r\n\r\nآن ، بنابر مشهور خوردن آن حرام است ؛ هرچند براى اين كار آموزش ديده باشد .\r\nالبته اگر قبل از آنكه شكار بميرد ، ذبح گردد ، خوردن آن حلال خواهد بود « 3 » ( - - ) آلات صيد ) .\r\n( - - ) پرندهء شكارى ) .\r\n\r\nچرك\r\nچرك : مايع سفيد يا زرد رنگ بر آمده از زخم يا دمل / جرم تيره رنگ و معمولًا چربِ نشسته بر بدن ، لباس و مانند آن .\r\nاز آن به مناسبت در بابهاى طهارت ، صلات ، حج ، نكاح و اطعمه و اشربه سخن گفته‌اند .\r\nچرك برآمده از زخم در صورتى كه آلوده به خون نباشد پاك است . « 1 » خون ناشى از زخم بدن قبل از بهبود زخم در نماز مَعفُوّ است . همچنين چرك آن ، حتّى در صورت آلودگى به خون « 2 » ( - - ) خون ) .\r\nچرك برآمده از بدن بر اثر كيسه كشيدن در حمّام و مانند آن پاك است . « 3 » البتّه چرك بدن كافر به تبعيّت از بدن او نجس است كه با اسلام آوردن وى ، بدن و نيز چرك آن پاك مىگردد . « 4 »\r\nچرك بدن اگر جزء بدن به شمار رود - مانند چركهايى كه با كيسه كشيدن و مانند آن از پوست جدا مىشود - مانع وضو و غسل نيست و ازالهء آن واجب نخواهد بود ؛ امّا اگر عرفاً جزء بدن به شمار نرود در صورتى كه مانع رسيدن آب شود ، ازالهء آن لازم است . « 5 »\r\nبنابر قول مشهور ، ازالهء كثافت زير ناخن ميّت با خلال مكروه است . « 6 » برخى قدما حكم به عدم جواز آن كرده‌اند . « 7 »\r\nكثافت زير ناخن دو حالت دارد . اگر محلّ آن از باطن محسوب گردد - مانند موردى كه ناخن در حدّ متعارف باشد نه بلندتر - ازالهء آن واجب نيست ؛ ليكن اگر از ظاهر شمرده شود و كثافت ، مانع رسيدن آب به زير آن باشد ، در وجوب ازالهء آن مطلقا يا عدم وجوب مطلقا « 8 » و يا وجوب ، تنها در صورتى كه كثافت بيش از حدّ متعارف باشد ، اختلاف است . قول اوّل به مشهور نسبت داده شده است . « 9 »\r\n\r\n\r\n","description":"","footnote":"\r\n( 3 ) مستند الشيعة 15 / 299 - 300 ؛ جواهر الكلام 36 / 40 .\r\n1 جواهر الكلام 6 / 84 .\r\n2 العروة الوثقى 1 / 202 - 204 .\r\n3 منتهى المطلب 3 / 209 .\r\n4 العروة الوثقى 1 / 271 .\r\n5 361 ؛ التنقيح ( الطهارة ) 4 / 116 - 117 .\r\n6 الحدائق الناضرة 3 / 468 .\r\n7 الخلاف 1 / 695 .\r\n8 مصباح المنهاج 2 / 284 - 285 ؛ منهاج المؤمنين 1 / 68 .\r\n9 الحدائق الناضرة 2 / 250 ؛ مستمسك العروة 2 / 353 - 354 ؛ هداية العباد ( گلپايگانى ) 1 / 24 ؛ وسيلة النجاة / 23 .\r\n","page_name":" 174 ","page_number":174},
  {"content":"\r\n\r\nگروهى قائل به قول سوم شده‌اند . « 10 » برخى قائلان به وجوب ازاله تصريح كرده‌اند با داشتن مشقّت يا عسر و حرج ، ازاله واجب نيست . « 11 »\r\nپوشيدن لباس چركين بويژه هنگام نماز « 12 » و احرام مكروه است ؛ ليكن در صورت چركين شدن لباس احرام ، شستن آن در حال احرام كراهت دارد . « 13 » حمّام كردن و زدودن چرك بدن بويژه قبل از احرام مستحب است « 14 » ( - - ) حمّام ) .\r\nاز نفقهء واجب زن بر شوهر ، فراهم كردن لوازم نظافت و بر طرف كنندهء چرك بدن ، مانند صابون است . « 15 » بر زن واجب است از آنچه موجب ناخوشايندى شوهر مىشود ، مانند خوردن پياز و سير و آلودگى لباس و بدن به چرك و كثافات ، اجتناب كند ؛ چنان كه شوهر مىتواند همسر خود را به اجتناب از آنها وادار نمايد . « 16 »\r\nچرك و كثافتهاى بدن و زخم از خبائث به شمار مىروند و خوردن آنها حرام است . « 17 »\r\n\r\nچرم\r\n- - ) پوست\r\n\r\nچريدن\r\nچريدن : علف خوردن جانوران علف خوار در چراگاه .\r\nاز احكام آن در بابهاى زكات ، حج ، رهن و نكاح سخن رفته است .\r\nزكات : شرط تعلّق زكات به انعام ثلاث ( شتر ، گاو و گوسفند ) چريدن آنها به مدت يك سال كامل در چراگاه است . از چنين حيوانى به « سائمه » تعبير مىشود .\r\nبه قول مشهور متأخران ، ملاك سائمه بودن حيوان ، عرف است و در صورتى كه يك يا دو روز علف دست چين بخورد باز هم سائمه محسوب مىشود . در مقابل ، برخى\r\n\r\n\r\n","description":"","footnote":"\r\n( 10 ) رياض‌المسائل 1 / 256 ؛ جواهرالكلام 2 / 291 ؛ العروة الوثقى 1 / 359 .\r\n( 11 ) تذكرة الفقهاء 1 / 160 - 161 ؛ جواهر الكلام 2 / 291 .\r\n( 12 ) العروة الوثقى 2 / 360 .\r\n( 13 ) جواهر الكلام 18 / 427 - 428 .\r\n( 14 ) 175 .\r\n( 15 ) قواعد الاحكام 3 / 106 .\r\n( 16 ) الأقطاب‌الفقهية / 138 ؛ جواهرالكلام 31 / 148 .\r\n( 17 ) تحرير الوسيلة 2 / 162 ؛ مهذّب الاحكام 23 / 152 - 153 .\r\n","page_name":" 175 ","page_number":175},
  {"content":"\r\n\r\nتصريح كرده‌اند كه خوردن علف به مقدار كم - حتى يك روز - نيز موجب از بين رفتن وصف سائمه خواهد بود ؛ ليكن برخى ديگر تا مدت يك ماه را نيز مضر ندانسته و بعضى ديگر در مسئله ترديد كرده‌اند . « 1 »\r\nدر صدق عنوان سائمه بر حيوانى كه در زمين ملكى مىچرد ، اختلاف است .\r\nپرداخت مال در قبال استفاده از چراگاههاى عمومى مانع از صدق سائمه بودن حيوان نمىگردد . « 2 »\r\nپرداخت زكات ماديانى كه در طول سال در چراگاه مىچرد ، مستحب است .\r\nمقدار زكات آن براى هر رأس از نوع تازى دو دينار و از نوع غير تازى يك دينار است . « 3 »\r\nحج : كندن گياه حرم ( - - ) حرم ) بر محرم حرام است ؛ ليكن وى مىتواند مركب خود را در حرم رها كند تا در علف زارهاى آن بچرد . « 4 » كفّارهء كشتن يكى از پرندگان قَطا ( مرغ سنگ خوار ) ، كبك و دُرّاج ( مرغ رنگين تاج ) در حال احرام ، برّهء نرى است كه از شير گرفته شده است و مىچرد . « 5 »\r\nرهن : تصرف در رهن جايز نيست مگر براى نگهدارى و اصلاح آن ، مانند چرانيدن حيوان . « 6 »\r\nنكاح : فراهم كردن نيازمنديهاى حيوانات مملوك انسان بر مالك آنها واجب است . از جهت خوراك ، كافى است كه حيوان را براى چريدن در علف زار رها كند . « 7 »\r\n( - - ) چوپان ) ( - - ) چراگاه ) .\r\n\r\nچسباندن\r\nچسباندن : متصل كردن دو يا چند چيز به يكديگر .\r\nاز احكام آن در باب صلات و حج سخن گفته‌اند .\r\nصلات : چسباندن انگشتان دست به يكديگر ، جز انگشت ابهام ، در حال تكبيرة الإحرام ، « 1 » سجده ، « 2 » تشهّد ، « 3 » قنوت « 4 » و نيز همهء انگشتان در حال قيام ، « 5 » مستحب است .\r\n\r\n\r\n","description":"","footnote":"\r\n( 1 ) الحدائق الناضرة 12 / 78 - 80 ؛ جواهر الكلام 15 / 92 - 95 ؛ مستمسك العروة 9 / 90 - 91 .\r\n( 2 ) جواهر الكلام 15 / 96 - 97 ؛ مستند العروة ( الزكاة ) / 210 - 211 .\r\n( 3 ) جواهر الكلام 15 / 292 - 293 .\r\n( 4 ) 18 / 420 .\r\n( 5 ) 20 / 242 .\r\n( 6 ) توضيح المسائل مراجع 2 / 415 .\r\n( 7 ) جواهر الكلام 31 / 395 .\r\n1 جواهر الكلام 9 / 236 - 237 .\r\n2 10 / 388 .\r\n3 العروة الوثقى 2 / 590 .\r\n4 جواهر الكلام 10 / 368 .\r\n5 9 / 282 .\r\n","page_name":" 176 ","page_number":176},
  {"content":"\r\n\r\nبه هم چسباندن پاها در حال قيام ، « 6 » رانها در حال تشهّد « 7 » و همهء اعضاى بدن در حال سجده « 8 » بر زن مستحب است .\r\nچسباندن دستها به پهلو در حال ركوع مكروه « 9 » و چسباندن سينه و شكم به زمين در سجدهء شكر « 10 » ( - - ) سجدهء شكر ) مستحب است .\r\nحج : در آغوش گرفتن مستجار ( - - ) مستجار ) و چسباندن شكم و گونهء خود به آن و اقرار به گناه و خواندن دعاى وارد شده در هفتمين دور طواف مستحب است . « 11 »\r\nبنابر قول برخى ، هنگام شروع سعى بر سعى كننده واجب است پاشنهء پاى خود را به صفا بچسباند و چون به مروه رسيد ، انگشتان پاى خود را به آن بچسباند و در ابتدا از مروه ، پاشنهء پا را به مروه بچسباند و چون به صفا رسيد ، انگشتان پا را به آن بچسباند . « 12 » برخى گفته‌اند : صدق عرفى سعى بين صفا و مروه كفايت مىكند . « 13 »\r\nبنابر قول گروهى ، بر كسى كه در حج به اقتضاى ضرورت موهاى خود را با مثل عسل يا صمغ به هم چسبانيده ، حلق ( - - ) تراشيدن ) واجب است و تقصير ( - - ) تقصير ) كفايت نمىكند . « 14 »\r\n\r\nچشايى\r\nچشايى : قوّهء ادراك مزه‌ها ، از حواسّ پنج گانه .\r\nاز احكام آن در باب ديات سخن گفته‌اند .\r\nهرگاه چشايى كسى بر اثر جنايت ديگرى از بين برود ، در اينكه بر جانى ديهء كامل ثابت مىگردد يا ارش ( - - ) ارش ) اختلاف است ؛ ليكن اگر آسيب وارد شده موجب ضعف آن گردد ، ارش متعيّن است . « 1 »\r\nدر فرض امكان تشخيص از بين رفتن چشايى با ابزار جديد ، به دو شاهد عادل از اهل خبره رجوع مىشود و در فرض عدم امكان ، در صورت وجود لوث ( - - ) لوث )\r\n\r\n\r\n","description":"","footnote":"\r\n( 6 ) العروة الوثقى 2 / 614 .\r\n( 7 ) . توضيح المسائل مراجع 1 / 598 م 1104 *\r\n( 8 ) 591 م 1091 .\r\n( 9 ) العروة الوثقى 2 / 553 .\r\n( 10 ) 585 .\r\n( 11 ) جواهر الكلام 19 / 353 - 354 .\r\n( 12 ) مستند الشيعة 12 / 168 ؛ جواهر الكلام 19 / 419 .\r\n( 13 ) الحدائق الناضرة 16 / 265 - 266 ؛ رياض المسائل 7 / 94 .\r\n( 14 ) جواهر الكلام 19 / 234 ؛ مستند الشيعة 12 / 373 - 374 .\r\n1 قواعد الاحكام 3 / 688 ؛ الدرّ المنضود ( فقعانى ) / 328 ؛ مسالك الافهام 15 / 450 ؛ جواهر الكلام 43 / 311 ؛ مهذّب الاحكام 29 / 276 .\r\n","page_name":" 177 ","page_number":177},
  {"content":"\r\n\r\nبا قسامه ( - - ) قسامه ) قول مدّعى پذيرفته مىشود و در صورت عدم وجود لوث و عدم امكان آزمودن مجنىّ عليه با اشياى بسيار تلخ ، قول جانى مقدّم مىگردد . « 2 »\r\n\r\nچشم\r\nچشم : از اعضاى بدن ، داراى قوّهء بينايى .\r\nاز آن در بابهاى طهارت ، صلات ، صوم ، حج ، اطعمه و اشربه ، قصاص و ديات سخن رفته است .\r\nطهارت : شستن داخل چشم در وضو واجب نيست . « 1 » باز بودن چشم هنگام شستن صورت در وضو مستحب است . « 2 »\r\nبستن چشمهاى ميّت پس از مرگ ، مستحب « 3 » و قرار دادن كافور در چشم او « 4 » مكروه است .\r\nصلات : كسى كه خوابيده نماز مىخواند و نيز كسى كه از به جا آوردن ركوع و سجود ناتوان است بنابر مشهور بايد با سر اشاره كند و با عدم امكان اشاره با سر ، با بستن و باز كردن چشم ، ركوع و سجود را به جا مىآورد ؛ بدين صورت كه به قصد ركوع يا سجود ، چشمهاى خود را مىبندد و به قصد بلند شدن از آن ، آنها را باز مىكند . « 5 » گروهى گفته‌اند : هنگام سجده ، فشار بيشترى بر پلكهاى خود بياورد . « 6 » بنابر تصريح برخى ، در صورت عدم امكان اشاره با هر دو چشم با يكى اشاره مىكند . « 7 »\r\nبستن چشم در حال نماز كراهت دارد . « 8 » البتّه برخى ، بستن چشم در حال ركوع را افضل دانسته و برخى ديگر ، قائل به تخيير بين بستن و باز گذاشتن شده‌اند ؛ ليكن نظر مشهور استحباب نگاه كردن به ميان دو پا هنگام ركوع است . « 9 » التفات به راست و چپ با چشم در نماز مكروه است . « 10 »\r\nصوم : دارو ريختن در چشم و نيز سرمه كشيدن آن در صورتى كه مزه يا بوى آن به حلق برسد در حال روزه مكروه است « 11 » ( - - ) سرمه ) .\r\nحج : قربانى در حج بايد تامّ باشد و قربانى ناقص ، مانند حيوان يك چشم كفايت نمىكند . « 12 »\r\n\r\n\r\n","description":"","footnote":"\r\n( 2 ) تحرير الاحكام 5 / 612 ؛ جواهر الكلام 43 / 311 ؛ تحرير الوسيلة 2 / 592 .\r\n1 العروة الوثقى 1 / 355 .\r\n2 352 .\r\n3 جواهر الكلام 4 / 23 .\r\n4 247 .\r\n5 الحدائق الناضرة 8 / 79 - 80 ؛ رياض المسائل 3 / 376 .\r\n6 العروة الوثقى 2 / 481 - 482 ؛ مستمسك العروة 6 / 124 .\r\n7 كتاب الصلاة ( شيخ انصارى ) 1 / 251 - 252\r\n8 جواهر الكلام 11 / 92 .\r\n9 بحار الانوار 84 / 190 - 191 .\r\n10 العروة الوثقى 3 / 36 *\r\n11 588 .\r\n12 جواهرالكلام 19 / 139 .\r\n","page_name":" 178 ","page_number":178},
  {"content":"\r\n\r\nاطعمه و اشربه : بنابر قول منسوب به مشهور ، خوردن حدقه ( سياهى ) چشم حيوان حلال گوشت حرام است . برخى ، آن را مكروه مىدانند . « 13 »\r\nقصاص : اگر كسى به عمد ، چشم ديگرى را از بين ببرد ، مجنىّ عليه حقّ قصاص دارد و مىتواند چشم جانى را از بين ببرد ، هرچند جانى بيش از يك چشم نداشته باشد و با قصاص آن كور گردد . « 14 »\r\nاگر فردى كه هر دو چشمش سالم است ، چشم سالم شخصى را - كه يك چشمش به آفتى از جانب خدا يا مادرزاد كور است - از بين ببرد ، مجنى عليه مىتواند يك چشم جانى را از بين ببرد ؛ ليكن در اينكه استحقاق نصف ديه را نيز دارد يا نه ، اختلاف است .\r\nبر قول اوّل ادعاى اجماع شده است . امّا اگر نابينايىِ يك چشم او بر اثر جنايت جانى ديگرى باشد ، وى جز قصاص يك چشم جانى حقّ ديگرى ندارد . « 15 »\r\nاگر كسى چشم نابيناى ديگرى را از بين ببرد ، چشم سالم وى در مقابل آن قصاص نمىشود ، ليكن ديهء آن را بايد بپردازد . « 16 » اگر جانى چشم كسى را با دستش در آورد ، مجنىّ عليه حقّ مقابله به مثل دارد . « 17 »\r\nديات : ديهء دو چشم ، ديهء كامل و ديهء يك چشم نصف آن است . « 18 » اگر كسى ، چشم سالم ديگرى را - كه چشم ديگرش مادرزاد يا به آفتى ، همچون صاعقه نابينا است - از بين ببرد ، ديهء كامل بر عهده‌اش مىآيد ؛ ليكن اگر منشأ نابينايى چشم ديگر مجنىّ عليه ، جنايت فردى ديگر يا - بنابر تصريح برخى - قصاص باشد ، بنابر قول مشهور تنها نصف ديه بر عهدهء جانى مىآيد . برخى در اين صورت نيز قائل به ثبوت ديهء كامل شده‌اند . « 19 »\r\nديهء از بين بردن چشم نابينا بنابر مشهور يك سوم ديهء چشم سالم است . « 20 » ديهء از بين بردن چشم حيوان متعلّق به ديگرى به قول برخى قدما ، يك چهارم « 21 » و به قول برخى ديگر نصف قيمت آن در يك چشم و تمام قيمت آن در هر دو چشم است ؛ « 22 » ليكن نظر مشهور ، ثبوت ارش ( - - ) ارش ) است . « 23 »\r\n( - - ) نگاه ) ( - - ) بينايى ) .\r\n\r\n\r\n","description":"","footnote":"\r\n( 13 ) 36 / 348 - 349 ؛ مختلف الشيعة 8 / 313 - 315 .\r\n( 14 ) جواهر الكلام 42 / 367 .\r\n( 15 ) 368 - 369 ؛ مبانى تكملة المنهاج 2 / 163 .\r\n( 16 ) جواهر الكلام 42 / 371 .\r\n( 17 ) 361 .\r\n( 18 ) 43 / 181 .\r\n( 19 ) مبانى تكملة المنهاج 2 / 275 .\r\n( 20 ) جواهر الكلام 43 / 185 - 186 .\r\n( 21 ) النهاية / 781 .\r\n( 22 ) الخلاف 3 / 397\r\n( 23 ) جواهر الكلام 37 / 113 - 114 و 43 / 391 .\r\n","page_name":" 179 ","page_number":179},
  {"content":"\r\n\r\n\r\nچشم بندى\r\n- - ) شعبده\r\n\r\nچشمه\r\nچشمه : محلّ جوشش آب از زمين به طور طبيعى .\r\nاز احكام آن در بابهاى طهارت ، صلات و احياء موات سخن گفته‌اند .\r\nطهارت : آب چشمه‌اى كه جريان دارد ، آب جارى به شمار مىرود و احكام خاص آن را دارد ( - - ) آب جارى ) . در الحاق آب چشمه‌اى كه به جهت كم بودن آن جريان ندارد به آب جارى و عدم الحاق ، اختلاف است . مشهور قول دوم است . « 1 »\r\nاستشفا به چشمه‌هاى آب گرم مكروه است . برخى ، وضو يا غسل با آن ، و برخى ديگر هر نوع استفاده از چنين آبهايى را مكروه دانسته‌اند . « 2 » در مقابل ، بسيارى كراهت را به استفاده از آن به قصد درمان اختصاص داده‌اند . « 3 »\r\nصلات : از موارد مشروعيت نماز استسقا ( - - ) نماز باران ) ، هنگام خشك يا كم شدن آب چشمه‌ها است . « 4 »\r\nاحياء موات : چشمه‌اى كه ملك كسى نيست از مشتركات ( - - ) مشتركات ) است و همگان در استفاده از آن يكسانند و اگر كسى به قصد تملّك ، آب آن را حيازت كند ( مثلا با ظرفى از آن آب بردارد ) مالك آب مىشود ؛ « 5 » ليكن چشمه‌اى كه با احداث كسى در زمين موات جارى شده ، ملك احداث كنندهء آن است و كسى بدون اجازهء او حقّ تصرّف در آن ندارد . « 6 »\r\nچشمهء احداث شده در زمين موات داراى حريم است . چشمه دو حريم دارد :\r\n1 . محدوده‌اى از اطراف چشمه كه در بهره ورى از آن و نيز اصلاح و تميز كردن ( ريختن گل و خاك چشمه ) به طور عادت مورد نياز است . در اين محدوده كسى بدون اجازه حقّ تصرّف ندارد . « 7 »\r\n\r\n\r\n","description":"","footnote":"\r\n( 1 ) التنقيح ( الطهارة ) 1 / 112 ؛ دليل العروة الوثقى 1 / 65 .\r\n( 2 ) مجمع الفائدة 11 / 288 - 289 ؛ رياض المسائل 12 / 249 ؛ معالم الدين ( قسم الفقه ) 1 / 402 .\r\n( 3 ) . كتاب السرائر 1 / 95 ؛ كشف اللثام 1 / 383 ؛ جواهر الكلام 1 / 335 .\r\n( 4 ) جواهر الكلام 12 / 151 - 152 .\r\n( 5 ) 38 / 123 - 124 .\r\n( 6 ) 116 ؛ منهاج الصالحين ( خويى ) 2 / 165 .\r\n( 7 ) منهاج الصالحين ( خويى ) 2 / 153 .\r\n","page_name":" 180 ","page_number":180},
  {"content":"\r\n\r\n2 . محدوده‌اى كه در آن ، احداث چشمه براى ديگرى ممنوع است ؛ هر چند ديگر تصرّفات جايز است .\r\nحدّ آن از چهار طرف بنابر مشهور ، هزار ذراع در زمينهاى سست و پانصد ذراع در زمينهاى سخت و محكم است . « 8 » در مقابل ، برخى گفته‌اند :\r\nحدّ حريم تا جايى است كه چشمهء جديد زيانى براى آب چشمهء موجود نداشته باشد . بنابر اين ، چنانچه احداث چشمه در فاصله‌اى بيش از هزار ذراع براى آب چشمهء موجود زيان آور باشد ، جايز نيست ؛ چنان كه احداث چشمه در فاصله‌اى كمتر از آن در صورت زيان نرساندن ، جايز خواهد بود . « 9 »\r\n\r\nچشيدن\r\nچشيدن : مزه كردن چيزى با حسّ چشايى .\r\nاز آن به مناسبت در باب صوم و تجارت سخن رفته است .\r\nصوم : چشيدن غذا جهت تشخيص مزهء آن براى روزه دار جايز است و اگر به طور اتفاقى و بدون قصد ، به حلق فرو رود روزه باطل نمىشود ؛ اما اگر با علم به اينكه با چشيدن ، غذا - به طور قهرى يا از روى فراموشى - به حلق فرو مىرود ، آن را بچشد ، افطار عمدى ( - - ) افطار ) محسوب مىشود و قضا و كفّاره دارد . « 1 » برخى گفته‌اند در فرض نخست ( فرو رفتن به حلق به طور اتفاقى و بدون قصد ) نيز اگر چشيدن بدون غرضى صحيح باشد قضا لازم است . « 2 »\r\nتجارت : اگر كالاى مورد معامله داراى مزه باشد ، مانند آنكه شيره و مزهء آن در معامله لحاظ شود ، با توصيف كامل كالا ، حتى مزهء آن و يا با مشاهدهء توأم با چشيدن ، معامله صحيح است . در صحّت معامله با مشاهدهء كالا بدون چشيدن يا با توصيف ، ليكن بدون توصيف مزهء آن ،\r\n\r\n\r\n","description":"","footnote":"\r\n( 8 ) الروضة البهية 7 / 162 - 163 ؛ كفاية الاحكام 2 / 555 .\r\n( 9 ) فتاوى ابن الجنيد / 223 ؛ مختلف الشيعة 6 / 208 .\r\n1 العروة الوثقى 3 / 586 ؛ مستمسك العروة 8 / 326 - 327 .\r\n2 تذكرة الفقهاء 6 / 35 .\r\n","page_name":" 181 ","page_number":181},
  {"content":"\r\n\r\nاختلاف است . مشهور ميان متأخّران صحّت آن است ؛ « 3 » ولى ظاهر كلمات گروهى از قدما عدم صحّت چنين معامله‌اى است . « 4 »\r\nبنابر قول به صحّت ، اگر پس از معامله كشف خلاف شود ، خريدار بين فسخ معامله و گرفتن ارش ( مابه التفاوت قيمت ) از فروشنده مخيّر است . « 5 »\r\n\r\nچك\r\nچك : از اوراق تجارى .\r\nچك عبارت است از نوشته‌اى كه دارندهء حساب جارى در بانك به موجب آن ، تمام يا بخشى از وجوهى را كه نزد بانك دارد مسترد يا به ديگرى واگذار مىكند . « 1 » از احكام آن درمسائل مستحدثه سخن گفته‌اند .\r\nماهيّت : چك به لحاظ حقوقى ، سند دين و نشان دهندهء بدهكار بودن صادر كنندهء آن به مقدار مبلغ چك است . امروزه در مبادلات اقتصادى ، چك از اسناد رسمى تجارى به شمار مىرود . « 2 »\r\nارزش و اعتبار : چك از اوراق نقدى ( - - ) پول ) به شمار نمىرود ؛ از اين رو ، ارزش مالى مستقلى ندارد ؛ بلكه تنها در حّد سندى معتبر و قانونى بر مبلغى معيّن نزد بانك است . « 3 » بنابر اين ، صدور آن از سوى بدهكار به معناى برىء الذمه شدن وى و از سوى وام‌دهنده به معناى اشتغال ذمّهء گيرندهء آن نخواهد بود ، تا زمانى كه نزد بانك نقد شود . « 4 » چك تضمينى ( چكى كه پرداخت آن از سوى بانك صادر كننده تضمين شده است ) از اوراق نقدى به شمار مىرود و حكم آن را دارد . از اين‌رو ، اگر كسى آن را تلف كند ضامن مبلغ آن خواهد بود . « 5 »\r\nخريد و فروش چك به دليل نداشتن ارزش مالى صحيح نيست ؛ ليكن خريد و فروش دينى كه چك ، بيانگر آن است با شرايطى جايز است « 6 » ( - - ) اوراق تجارى ) .\r\n\r\n\r\n","description":"","footnote":"\r\n( 3 ) الحدائق الناضرة 18 / 483 ؛ مستند الشيعة 14 / 348 ؛ جواهر الكلام 22 / 433 - 434 .\r\n( 4 ) المقنعة / 609 ؛ المراسم العلوية / 180 ؛ النهاية / 404 ؛ الوسيلة / 246 .\r\n( 5 ) جواهر الكلام 22 / 435 .\r\n1 و 2 . مبسوط در ترمينولوژى حقوق 2 / 1596 .\r\n3 تحرير الوسيلة 2 / 619 ؛ مجمع المسائل 2 / 39 ؛ صراط النجاة 1 / 558 .\r\n4 صراط النجاة 3 / 230 .\r\n5 تحرير الوسيلة 2 / 619 .\r\n6 مجمع المسائل 2 / 39 .\r\n","page_name":" 182 ","page_number":182},
  {"content":"\r\n\r\n\r\nچكاوك\r\nچكاوك [ قُبرَّه ؛ قُنْبَرَه 
  ] : كاكلى .\r\nچكاوك پرنده‌اى است خوش آواز كه كمى بزرگ‌تر از گنجشك است و تاج بر سر دارد . « 1 »\r\nاز آن به مناسبت در باب حج و اطعمه و اشربه نام برده‌اند .\r\nكشتن و نيز خوردن گوشت چكاوك مكروه است . « 2 » در بعضى روايات - از آن جهت كه اين پرنده در تسبيح خود بر دشمنان اهل بيت عليهم السّلام لعن مىفرستد - از ناسزا گويى و بازيچه قرار دادن آن براى كودكان نهى شده است . « 3 »\r\nكشتن چكاوك در حال احرام موجب ثبوت كفّاره ( - - ) كفّاره ) ، و كفّارهء آن بنابر مشهور يك مُدّ طعام است . مقابل مشهور قول به وجوب يك گوسفند است . « 4 »\r\n( - - ) پرنده ) .\r\n\r\nچكمه\r\n- - ) خُفّ\r\n\r\nچلپاسه\r\n- - ) وزغ\r\n\r\nچموشى\r\nچموشى : حالت سركشى و ناآرامى حيوان .\r\nاز آن به مناسبت در بابهايى نظير صلات ، تجارت ، ضمان و صيد و ذباحه سخن رفته است .\r\nكسى كه ناگزير از خواندن نماز بر چارپا همچون اسب است بايد قبله را رعايت كند . اگر حيوان به جهت چموشى او را از قبله منحرف نمايد ، در صورت عدم امكان توجّه به قبله نماز صحيح است ، هرچند مدّت انحراف طولانى باشد . « 1 »\r\nچموشى حيوان - در حدّ عدم يا دشوار بودن اصلاح پذيرى آن - عيب به شمار مىرود و موجب ثبوت خيار عيب ( - - ) خيار عيب ) است . از اين رو ، هرگاه مركبى خريدارى يا اجاره شود ، سپس معلوم گردد كه چموش است ، خريدار يا مستأجر مىتواند معامله را برهم زند « 2 » و سوار شدن آنان بر حيوان براى مهار كردن چموشى آن ، تصرّفِ مُسقِط خيار به شمار نمىرود . « 3 »\r\nاگر حيوان چموشى به كسى صدمه بزند با كوتاهى صاحب آن در مهار و حفظ كردن حيوان ، صاحبش ضامن است . « 4 » چنانچه رو به قبله كردن حيوان چموش\r\n\r\n\r\n","description":"","footnote":"\r\n( 1 ) لغت نامهء دهخدا .\r\n( 2 ) مستند الشيعة 15 / 91 ؛ جواهر الكلام 36 / 313 .\r\n( 3 ) وسائل الشيعة 23 / 395 .\r\n( 4 ) المبسوط 1 / 340 ؛ جواهر الكلام 20 / 244 .\r\n1 قواعد الاحكام 1 / 253 ؛ ذكرى الشيعة 3 / 193 ؛ جواهرالكلام 7 / 426 .\r\n2 تذكرة الفقهاء 11 / 203 ؛ المهذّب 1 / 487 ؛ جامع الشتات 2 / 84 .\r\n3 تذكرة الفقهاء 11 / 124 .\r\n4 مجمع المسائل 2 / 102 .\r\n","page_name":" 183 ","page_number":183},
  {"content":"\r\n\r\nحتّى با كمك ديگرى امكان نداشته باشد ، ذبح آن به هرطرف جايز است . « 5 »\r\n\r\nچنگال\r\n- - ) پنجه\r\n\r\nچوب\r\nچوب : مادّهء سخت معروف .\r\nاز احكام آن در بابهاى طهارت ، تجارت و اطعمه و اشربه سخن گفته‌اند .\r\nطهارت : كف پا و ته كفش نجس با راه رفتن بر روى زمين پاك مىشود ( - - ) زمين ) ؛ اما اگر زمين با چوب و مانند آن فرش شده باشد در حصول طهارت با راه رفتن بر آن اختلاف است « 1 » ( - - ) مطهّرات ) . چوب نجسِ متصل به زمين و ساختمان با شرايطى با تابش آفتاب پاك مىشود « 2 » ( - - ) خورشيد ) . چوب نجس اگر تبديل به خاكستر شود پاك مىگردد . « 3 » در اينكه با تبديل به زغال نيز پاك مىشود يا نه ، اختلاف است « 4 » ( - - ) استحاله ) .\r\nمستحب است همراه ميّت دو چوب تر و تازه ( - - ) جريدتين ) در قبر قرار دهند ؛ يكى در پهلوى راست و ديگرى در طرف چپ بدن او « 5 » ( - - ) تجهيز ) .\r\nتجارت : در معامله ، چوبهاى متّصل به ساختمان به تبع ساختمان ، داخل در مبيع است ؛ بر خلاف چوبهاى منفصل و جداى از ساختمان ، هرچند در خانه مورد استفاده قرارگيرد « 6 » ( - - ) بيع ) .\r\nفروختن چوب به كسى كه بت مىسازد بنابر مشهور مكروه است و اگر در معامله شرط ساختن بت شود حرام و معامله باطل است . « 7 »\r\nاطعمه و اشربه : مسواك زدن با چوب درخت اراك افضل است « 8 » ( - - ) اراك ) .\r\nخلال كردن دندانها با چوب انار ، آس ، نى و ريحان كراهت دارد « 9 » ( - - ) خلال ) .\r\n\r\n\r\n","description":"","footnote":"\r\n( 5 ) توضيح المسائل مراجع 2 / 575 .\r\n1 مستند الشيعة 1 / 338 ؛ العروة الوثقى 1 / 246 ؛ تحريرالوسيلة 1 / 129 .\r\n2 جواهرالكلام 6 / 262 .\r\n3 266 .\r\n4 العروة الوثقى 1 / 257 - 258 *\r\n5 جواهر الكلام 4 / 233 - 234 ؛ توضيح المسائل مراجع 1 / 332 م 593 .\r\n6 الروضة البهية 3 / 531 ؛ جواهر الكلام 23 / 131 .\r\n7 جواهر الكلام 22 / 30 - 31 .\r\n8 الروضة البهية 1 / 327 - 328 ؛ العروة الوثقى 1 / 351 .\r\n9 جواهر الكلام 36 / 475 ؛ توضيح المسائل مراجع 2 / 605 م 2636 .\r\n","page_name":" 184 ","page_number":184},
  {"content":"\r\n\r\n\r\nچوپان\r\nچوپان : شبان ، گله بان .\r\nاز آن به مناسبت در بابهاى صلات ، حج ، اجاره ، ضمان و حدود سخن گفته‌اند .\r\nصلات : چوپانى كه براى چرانيدن گوسفندان مكانى معيّن ندارد و پيوسته در سفر است ، نمازش تمام و روزه‌اش صحيح است . « 1 »\r\nحج : از مناسك حج ، بيتوته در منى ، شبهاى يازدهم و دوازدهم و براى برخى ، سيزدهم ذيحجّه است . بعضى ، از جمله چوپانى كه چارپايانش در شب نياز به چريدن دارند از اين حكم استثنا شده‌اند .\r\nبرخى گفته‌اند : جواز ترك بيتوته براى چوپان مشروط به نبودن وى در منى هنگام مغرب است ، و گرنه ، بر وى نيز بيتوته واجب خواهد بود ؛ ليكن در مقابل ، گروهى ديگر ملاك جواز ترك بيتوته را نيازمندى چارپايان به چريدن در شب دانسته‌اند . بنابر اين ، در صورت نياز ، ترك بيتوته مطلقا جايز است . « 2 »\r\nنيز از مناسك حج ، رمى جمرات ( - - ) رمى جمره ) است كه بايد در روز انجام گيرد و رمى در شب كفايت نمىكند ، مگر براى صاحبان عذر كه چوپان از آن جمله شمرده شده است . « 3 »\r\nاحرام بستن براى ورود به مكّه واجب است ؛ ليكن كسانى مانند چوپان كه به اقتضاى كارشان دائم در ترددند ، از اين حكم مستثنا هستند . « 4 »\r\nاجاره : چوپانى كه براى چرانيدن تعدادى مشخص از گوسفندان - مثلًا صد گوسفند موجود - اجير شده ، موجر نمىتواند گوسفندانى ديگر يا بيشتر از تعداد موجود را براى چرانيدن به چوپان تحميل كند و در صورت تلف شدن همه يا بعض گوسفندان ، عقد در صورت نخست ، كلّاً و در صورت دوم نسبت به همان بعض باطل مىشود و مالك نمىتواند گوسفندانى ديگر را جايگزين آنها كند ؛ چنان كه بر چوپان چرانيدن بچه‌هاى آن گوسفندان كه بعدها به دنيا مىآيند نيز واجب نخواهد بود ؛ ليكن اگر عقد اجاره مطلق باشد ، تعداد نيز مشخّص نباشد ، چرانيدن آن تعداد از گوسفندان كه بر حسب متعارف يك چوپان مىچراند ، بر اجير واجب است ؛\r\n\r\n\r\n","description":"","footnote":"\r\n( 1 ) جواهر الكلام 14 / 268 ؛ العروة الوثقى 3 / 453 و 459 .\r\n( 2 ) الحدائق الناضرة 17 / 303 ؛ جواهر الكلام 20 / 12 - 13 ؛ تحريرالوسيلة 1 / 454 .\r\n( 3 ) الحدائق الناضرة 17 / 307 - 308 ؛ جواهر الكلام 20 / 20 .\r\n( 4 ) كشف اللثام 5 / 304 ؛ جواهر الكلام 18 / 448 - 449 .\r\n","page_name":" 185 ","page_number":185},
  {"content":"\r\n\r\nچنان كه چرانيدن بچهء گوسفندان نيز - هرچند بعد متولد شوند - بر چوپان واجب خواهد بود و در صورت تلف شدن همه يا بعض آنها ، موجر مىتواند گوسفندانى ديگر جايگزين آنها كند . « 5 »\r\nضمان : چوپان ، امين به‌شمار مىرود .\r\nبنابر اين ، ضامن گوسفندان تلف شده نيست ، مگر آنكه كوتاهى كرده باشد ، مانند آنكه گوسفندان را در غير مرتع تعيين شده بچراند يا بيش از حدّ متعارف آنها را بزند . « 6 » اگر گوسفندان به زراعت كسى خسارت وارد كنند چوپان ضامن است نه مالك . « 7 »\r\nحدود : از شرايط ثبوت حدّ سرقت ( قطع انگشتان ) آن است كه مالِ به سرقت رفته در حرز ( - - ) حرز ) باشد . در اينكه اشراف چوپان بر گلّه و نگاه كردن به آن حرز محسوب مىشود يا نه ، اختلاف است . « 8 »\r\n\r\nچوگان\r\nچوگان : چوبى باريك و سر خميده كه بدان گوى بازى كنند .\r\nاز آن به مناسبت در باب تجارت نام برده‌اند .\r\nمسابقه با شرط بندى و گروگذارى جز در موارد استثنا شده حرام است . مسابقهء چوگان به گونهء شرط بندى از مصاديق مسابقات حرام شمرده شده است . « 1 » در حرمت مسابقه بدون شرط بندى در مثل چوگان بازى اختلاف است . « 2 »\r\n( - - ) مسابقه ) .\r\n\r\nچهارپا\r\n- - ) حيوان\r\n\r\nچهار جهت\r\n- - ) جهت\r\n\r\nچهار زانو\r\n- - ) تربّع\r\n\r\nچهارشنبه\r\n- - ) ايّام هفته\r\n\r\nچهره\r\n- - ) صورت\r\n\r\n\r\n","description":"","footnote":"\r\n( 5 ) المبسوط 3 / 250 - 251 ؛ جواهر الفقه / 135 - 136 .\r\n( 6 ) المبسوط 3 / 244 .\r\n( 7 ) تحرير الوسيلة 2 / 192 - 193 .\r\n( 8 ) جواهر الكلام 41 / 513 - 514 .\r\n1 تذكرة الفقهاء ( ق ) 2 / 354 .\r\n2 كتاب المكاسب 1 / 117 و 380 - 381 .\r\n","page_name":" 186 ","page_number":186},
  {"content":"\r\n\r\n\r\nچيدن\r\nچيدن : برداشت ميوه و سبزيها / كوتاه كردن مو و ناخن .\r\nاز چيدن به معناى نخست در باب تجارت و مساقات سخن گفته‌اند .\r\nفروش تره بار همچون خيار ، بادمجان و انواع سبزى پس از آشكار شدن محصول و انعقاد آن به صورت يك يا دو بار چيدن و يا بيشتر بر حسب شرط ، جايز است و ملاك در مقدار چينش در هر بار عرف است . « 1 »\r\nچنانچه معامله بر اصل درخت صورت گيرد نه ميوهء آن ، بر خريدار واجب است تا زمان چيدن ميوه ، آن را بر درخت باقى گذارد ، مگر آنكه در عقد براى نگهدارى ميوه مدتى معين شرط شده باشد . « 2 »\r\nچنانچه در عقد مساقات شرط نشده باشد چيدن ميوه بر عهدهء عامل است يا مالك ، بر حسب اقتضاى عقد بر عهدهء عامل خواهد بود . « 3 » برخى گفته‌اند : در صورت عدم شرط ، به عرف منطقه رجوع مىشود . « 4 »\r\nاز چيدن به معناى دوم در بابهاى طهارت ، حج و كفّارات سخن گفته‌اند .\r\nچيدن ( جزّ ) مو در مصيبت بر زن جايز نيست و بنابر قول مشهور موجب ثبوت كفّاره است ؛ ليكن در اينكه كفّارهء آن به صورت تخيير ، آزاد كردن بنده يا دو ماه پى در پى روزه گرفتن و يا اطعام شصت مسكين است ؛ يا موارد ياد شده به ترتيب است ؛ بدين معنا كه در صورت عدم توانايى بر آزاد كردن بنده ، نوبت به روزه گرفتن و با عدم توانايى بر آن ، نوبت به اطعام مىرسد ، اختلاف است . « 5 »\r\nدر الحاق تراشيدن و سوزاندن مو به چيدن آن ، « 6 » و نيز چيدن بخشى از مو به همهء آن اختلاف است « 7 » ( - - ) تراشيدن ) .\r\nچيدن شارب ( - - ) شارب ) و ناخن ( - - ) ناخن ) بويژه در روز جمعه ، « 8 » همچنين قبل از احرام « 9 » ( - - ) احرام ) و نيز قبل از دخول مكه و مسجد الحرام براى طواف و سعى پس از گزاردن مناسك روز عيد قربان « 10 » مستحب است .\r\nچيدن ناخن « 11 » و نيز زدودن مو ، خواه به چيدن يا تراشيدن يا غير آن ، بر محرم حرام « 12 » و موجب ثبوت كفّاره است . « 13 »\r\nچيدن ناخن ميّت مكروه است . « 14 »\r\n\r\n\r\n","description":"","footnote":"\r\n( 1 ) جواهر الكلام 24 / 77 - 78 .\r\n( 2 ) تذكرة الفقهاء 10 / 386 ؛ جواهر الكلام 24 / 80 .\r\n( 3 ) الحدائق الناضرة 21 / 362 - 363 .\r\n( 4 ) جواهر الكلام 27 / 67 .\r\n( 5 ) الروضة البهية 3 / 14 - 15 ؛ جواهر الكلام 33 / 183 - 185 .\r\n( 6 ) جواهر الكلام 33 / 185 .\r\n( 7 ) مهذّب الاحكام 4 / 249 .\r\n( 8 ) الحدائق الناضرة 5 / 569 - 570 .\r\n( 9 ) جواهر الكلام 18 / 175 .\r\n( 10 ) 19 / 267 .\r\n( 11 ) 18 / 411 .\r\n( 12 ) 377 .\r\n( 13 ) 20 / 399 - 406 .\r\n( 14 ) 4 / 156 .\r\n","page_name":" 187 ","page_number":187},
  {"content":"\r\n\r\nتقصير كه با چيدن ناخن يا مقدارى از موى سر يا صورت محقق مىشود ، بنابر مشهور عملى عبادى و از واجبات تعيينى يا تخييرى عمره و حج ، و موجب خروج از احرام ( تحلّل ) است « 15 » ( - - ) تقصير ) .\r\n\r\nچينه دان\r\nچينه دان : محل فراهم آمدن دانه در مرى پرندگان .\r\nچينه دان بخشى از مرى اكثر پرندگان و برخى جانوران ديگر است كه مواد غذايى را ذخيره و نرم مىكنند . از آن در باب اطعمه و اشربه سخن گفته‌اند .\r\nبراى شناسايى پرندهء حلال گوشت از حرام گوشت ، در موارد مشكوك ، چينه دان داشتن يكى از نشانه‌هاى حلال گوشت بودن آن است . « 1 »\r\n\r\n\r\n","description":"","footnote":"\r\n( 15 ) 20 / 450 - 453 ؛ 19 / 232 - 251 .\r\n1 مستند الشيعة 15 / 79 ؛ جواهر الكلام 36 / 306 .\r\n","page_name":" 188 ","page_number":188},
  {"content":"\r\n\r\nفرهنگ فقه\r\n\r\nحرف ح\r\nحائر - حيوان وحشى\r\n\r\n","description":"","footnote":"","page_name":" 189 ","page_number":189},
  {"content":"\r\n . \r\n","description":"","footnote":"","page_name":" 190 ","page_number":190},
  {"content":"\r\n\r\n\r\nحائر\r\nحائر : محدوده‌اى از حرم امام حسين عليه السّلام .\r\nاقوال فقها در تعيين حدود حائر مختلف است :\r\n1 . محدوده‌اى كه ديوار روضهء شريف و مسجد بر آن احاطه دارد . « 1 »\r\n2 . محدودهء زير گنبد مقدّس .\r\n3 . محدودهء زير گنبد و بناهاى قديمى ( مانند رواق ، قتلگاه وخزانه ) محيط بر آن .\r\n4 . آنچه ديوارهاى صحن بر آن احاطه دارد ؛ شامل صحن از چهار طرف و ساختمانهاى متّصل به قبّهء منور و مسجد پشت سر آن . « 2 »\r\nبرخى گفته‌اند : قدر متيقّن از حائر گرداگرد قبر شريف به مساحت 25 ذراع است . « 3 » برخى ديگر حائر را محدوده‌اى دانسته‌اند كه امروزه نزد عرف - در مقابل رواق و صحن - به آن حرم گفته مىشود و قدر متيقّن آن ، محدوده‌اى است كه ديوار روضهء شريف بر آن احاطه دارد . مسجد پشت سر مقدّس نيز داخل اين محدوده است . « 4 » از اين عنوان در باب صلات سخن گفته‌اند .\r\nحكم : بنابر مشهور ، حائر حسينى از جمله چهار مكانى است كه مسافر مخيّر است نمازهاى چهار ركعتى را در آنها تمام يا قصر بخواند ؛ « 5 » هرچند تمام خواندن افضل است . « 6 » برخى ، حكم تخيير را در تمام شهر كربلا ثابت دانسته‌اند . « 7 » برخى ديگر حكم ياد شده را در حرم جارى دانسته و دربارهء حرم چهار احتمال ذكر كرده‌اند : شهر كربلا ؛ محدودهء صحن ؛ محدودهء رواق و آنچه كه حرم شريف را در بر مىگيرد ؛ و محدوده‌اى كه امروزه حرم ناميده مىشود ، و قدر متيقّن از لفظ حرم را همين احتمال دانسته‌اند . در نتيجه حكم را تنها در همين محدوده ثابت دانسته و خارج حرم - به مفهوم امروزى - حتّى رواق را مشمول آن ندانسته‌اند . « 8 »\r\n\r\n\r\n","description":"","footnote":"\r\n( 1 ) كتاب السرائر 1 / 342 .\r\n( 2 ) بحار الانوار 89 / 89 - 90 و 101 / 117 ؛ الانوار الحيريّة / 89 - 91 ؛ الحدائق الناضرة 11 / 465 .\r\n( 3 ) كشف الغطاء 3 / 347 .\r\n( 4 ) صلاة المسافر ( سيد ابوالحسن اصفهانى ) / 203 - 204 .\r\n( 5 ) الحدائق الناضرة 11 / 462 - 463 .\r\n( 6 ) جواهر الكلام 14 / 329 .\r\n( 7 ) العروة الوثقى 3 / 516 - 517 .\r\n( 8 ) مستند العروة ( الصلاة ) 8 / 418 - 420 .\r\n","page_name":" 191 ","page_number":191},
  {"content":"\r\n\r\n\r\nحائض\r\n- - ) حيض\r\n\r\nحائض متّهم\r\nحائض متّهم : حائض ناپرهيز از نجاسات . « 1 »\r\nعنوان ياد شده در باب طهارت به كار رفته است .\r\nاستفاده از سؤر ( - - ) سؤر ) حائض متهم ، در وضو گرفتن ، نوشيدن و مانند آن مكروه است . برخى ، حكم ياد شده را به متهم و غير متهم تعميم داده‌اند . « 2 » بعضى نيز گفته‌اند : مقتضاى نصوص ، اختصاص كراهت به وضو است ؛ بنابر اين ، استفاده از سؤر حائض در غير وضو كراهت ندارد . « 3 »\r\n( - - ) حيض ) .\r\n\r\nحائك\r\nحائك : بافنده ( - - ) بافندگى ) .\r\n\r\nحائل\r\nحائل : مانع بين دو چيز / زن غير آبستن ، مقابل حامل ( - - ) آبستنى ) .\r\nاز احكام آن به معناى نخست در باب طهارت و صلات سخن رفته است .\r\nطهارت : در اعضاى وضو ، غسل و تيمّم در حال اختيار نبايد حائلى باشد ؛ ليكن در حال اضطرار ، مانند تقيّه ( - - ) تقيّه ) ، ترس از دشمن ، سرما و زخم بودن عضو ، وجود حائلى از قبيل جوراب ، كفش و پارچهء روى زخم ( - - ) جبيره ) مانعى ندارد . « 1 »\r\nموهاى روى پا چنانچه مانع مسح پوست باشد ، حائل محسوب مىگردد و مسح بر آن صحيح نيست . برخى موى روى پا را حائل ندانسته‌اند . « 2 »\r\nصلات : نماز زنى كه جلوتر از مرد يا برابر او ايستاده با وجود حائل يا فاصلهء بين آن دو به مقدار ده ذراع ، صحيح است .\r\nدر صورت عدم حائل و فاصلهء لازم در حرمت يا كراهت اين عمل ، اختلاف است . « 3 »\r\n\r\n\r\n","description":"","footnote":"\r\n( 1 ) الحدائق الناضرة 1 / 423 .\r\n( 2 ) 422 ؛ جواهر الكلام 1 / 377 - 380 .\r\n( 3 ) الحدائق الناضرة 1 / 420 و 423 .\r\n1 مستند الشيعة 2 / 117 - 118 ، 131 و 3 / 436 و 491 ؛ جواهر الكلام 2 / 204 - 206 ، 232 و 236 - 245 ؛ توضيح المسائل مراجع 1 / 222 م 377 .\r\n2 الحدائق الناضرة 2 / 312 - 313 ؛ جواهر الكلام 2 / 234 .\r\n3 جواهر الكلام 8 / 319 و 322 ؛ مستند الشيعة 4 / 411 .\r\n","page_name":" 192 ","page_number":192},
  {"content":"\r\n\r\nقول اوّل منسوب به مشهور ، بلكه بر آن ادّعاى اجماع شده است . بنابر قول به حرمت ، آيا نماز هر دو باطل است ؛ خواه با هم آغاز به نماز كرده باشند يا يكى بعد از ديگرى ، يا تنها نماز كسى كه بعد شرع كرده ؟ مسئله اختلافى است . « 4 » در اينكه حائل بايد به گونه‌اى باشد كه مانع ديد گردد ( بنابر اين ، مثل پنجره و پارچهء نازك حائل محسوب نمىشود ) يا هرگونه باشد كفايت مىكند ، اختلاف است . « 5 »\r\nاز شرايط صحّت سجده ، نبودن حائل بين پيشانى و محل سجده است . با وجود مانع ، حتّى مثل جِرم روى مُهر - در صورت مانعيت - سجده باطل است . « 6 » از شرايط صحّت نماز جماعت ، عدم حائل ، مانند پرده و ديوار بين امام و مأموم مرد است « 7 » ( - - ) اقتداء ) .\r\nهنگام نماز بر ميّت ، در حال اختيار نبايد بين نمازگزار و جنازه حائلى - غير از تابوت « 8 » - باشد ؛ ليكن در حال اضطرار بحث است كه نماز بر ميّت با حائلى مانند ديوار صحيح است يا نه و بنابر قول به صحّت ، نماز گزاردن قبل از دفن واجب است يا نه . « 9 »\r\nبنابر قول مشهور روبه قبر نماز گزاردن مكروه است . كراهت آن با قرار دادن حائلى بر طرف مىشود . حائل در اين مورد با گذاردن چيزى - حتى به اندازهء يك آجر - بين نمازگزار و قبر تحقق مىيابد . « 10 »\r\n\r\nحابس\r\n- - ) حبس\r\n\r\nحاجب\r\nحاجِب : ابرو ( - - ) ابرو ) / دربان ( - - ) دربان ) / حائل ( - - ) حائل ) / وارثى كه موجب منع و محروميّت وارثى ديگر از تمامى يا بخشى از ارث گردد ( - - ) حجب ) .\r\n\r\n\r\n","description":"","footnote":"\r\n( 4 ) جواهرالكلام 8 / 302 - 319 .\r\n( 5 ) مستند الشيعة 4 / 418 ؛ مستمسك العروة 5 / 475 .\r\n( 6 ) العروة الوثقى 2 / 558 .\r\n( 7 ) مستند الشيعة 8 / 55 ؛ جواهر الكلام 13 / 154 - 155 و 164 - 165 .\r\n( 8 ) العروة الوثقى 2 / 100 .\r\n( 9 ) جواهرالكلام 12 / 59 .\r\n( 10 ) 8 / 352 - 360 ؛ مستندالشيعة 4 / 443 .\r\n","page_name":" 193 ","page_number":193},
  {"content":"\r\n\r\n\r\nحاجت\r\nحاجت : نياز .\r\nهرچند حاجت در معناى ضرورت نيز به كار رفته ، ليكن اعم از آن است ؛ زيرا ضرورت مرتبهء شديد حاجت است . در اين مقاله به احكام حاجت به معناى اعم اشاره مىشود نه مرادف ضرورت و اضطرار . « 1 » از اين عنوان در بسيارى ابواب فقهى از قبيل طهارت ، صلات ، حج ، امر به معروف و نهى از منكر ، تجارت ، دين و نكاح سخن رفته است .\r\nدرخواست حاجت از خداوند : مستحب است انسان حاجتهاى خود را از خداوند بخواهد و آنها را يكايك نام ببرد ؛ هرچند خداوند به همهء آنها آگاه است . « 2 » ذكر صلوات قبل و بعد از طلب حاجت و توسّل به محمّد و آل محمّد صلّى اللَّه عليه و آله هنگام طلب حاجت از آداب دعا است ( - - ) دعا ) .\r\nوضو گرفتن « 3 » و نيز غسل كردن « 4 » جهت طلب حاجت مستحب است . از نمازهاى مستحب ، نماز حاجت است « 5 » ( - - ) نماز حاجت ) .\r\nبرآوردن حاجت مؤمن : قضاى حاجت مؤمن و تلاش در برآوردن آن مستحب مؤكّد است « 6 » و بر اعمالى همچون حج مستحب ، اعتكاف ، آزاد كردن بنده و طواف مستحب رجحان دارد . « 7 » قطع طواف - بنابر قول به حرمت قطع آن - براى قضاى حاجت مؤمن جايز است . « 8 »\r\nديگر احكام : قرض گرفتن جز هنگام نياز « 9 » و نيز دست نياز به سمت نوكيسه بردن مكروه است . « 10 » انداختن تحت الحنك عمامه ( - - ) تحنيك ) براى كسى كه پى حاجتى مىرود مستحب مؤكد است . « 11 »\r\n\r\nحاجى\r\n- - ) حج\r\n\r\nحاذق\r\n- - ) مهارت\r\n\r\nحارس\r\n- - ) نگهبانى\r\n\r\n\r\n","description":"","footnote":"\r\n( 1 ) جواهر الكلام 29 / 88 و 36 / 401 ؛ مستند العروة ( الصلاة ) 2 / 367 .\r\n( 2 ) كشف الغطاء 3 / 496 .\r\n( 3 ) جواهر الكلام 1 / 12 .\r\n( 4 ) 5 / 54 - 55 .\r\n( 5 ) 12 / 176 - 177 .\r\n( 6 ) وسائل‌الشيعة 16 / 357 .\r\n( 7 ) 369 .\r\n( 8 ) مهذّب الاحكام 14 / 83 .\r\n( 9 ) الحدائق الناضرة 20 / 104 - 105 .\r\n( 10 ) مستند الشيعة 14 / 28 .\r\n( 11 ) جواهر الكلام 8 / 251 .\r\n","page_name":" 194 ","page_number":194},
  {"content":"\r\n\r\n\r\nحارصه\r\nحارصه : خراشيدگى پوست بدون جريان خون .\r\nدر برخى كلمات ، « خارصه » ضبط شده ، ليكن بيشتر ، آن را « حارصه » ( بدون نقطه ) ضبط كرده‌اند ؛ چنان كه در كتب لغت نيز همين گونه آمده است .\r\nحارصه ، اوّلين مرحله از مراحل هشت گانهء شجاج ( - - ) شجاج ) است و از آن در باب قصاص و ديات سخن گفته‌اند .\r\nدر حارصه ، قصاص ثابت است . « 1 » بنابر مشهور ديهء حارصه در سر و صورت يك شتر است « 2 » ( - - ) جراحت ) .\r\n\r\nحازق\r\nحازِق : پوشندهء پاپوش تنگ .\r\nعنوان ياد شده در روايتى از امام صادق عليه السّلام آمده كه از پوشيدن آن در نماز نهى كرده « 1 » و به مناسبت در باب صلات و قضاء به كار رفته است .\r\nنماز گزاردن با پاپوش تنگ كه پا را مىفشارد كراهت دارد و درآوردن آن هنگام نماز مستحب است . « 2 » قضاوت كردن با آن نيز مكروه است . « 3 »\r\n( - - ) خُفّ ) ( - - ) كفش ) .\r\n\r\nحاسب\r\nحاسِب : محاسبه كنندهء زكات .\r\nعنوان ياد شده در باب زكات به كار رفته است .\r\nاز عاملان زكات ، حاسب است كه مقدار زكات متعلق به اموال ديگران را محاسبه مىكند و دستمزدش از سهم عاملان پرداخت مىگردد . « 1 »\r\n\r\nحاسّتين\r\nحاسَّتَيْن : حسّ بينايى و شنوايى .\r\nعنوان ياد شده در باب طهارت بسيار به كار رفته است .\r\nاز مبطلات وضو ، خواب است « 1 » و به تصريح اكثر فقها ، ملاك خوابى است كه بر\r\n\r\n\r\n","description":"","footnote":"\r\n( 1 ) جواهر الكلام 42 / 355 .\r\n( 2 ) 43 / 320 .\r\n1 وسائل الشيعة 7 / 252 .\r\n2 الكافى فى الفقه / 125 ؛ جواهر الكلام 11 / 92 .\r\n3 مستند الشيعة 17 / 62 .\r\n1 جواهر الكلام 15 / 333 ؛ تحرير الاحكام 1 / 397 .\r\n1 جواهر الكلام 1 / 404 .\r\n","page_name":" 195 ","page_number":195},
  {"content":"\r\n\r\nقوّهء بينايى و شنوايى چيره شود ، به گونه‌اى كه انسان نبيند و نشنود . « 2 »\r\n( - - ) بينايى ) ( - - ) شنوايى ) .\r\n\r\nحاسر\r\nحاسِر : سر برهنه .\r\nعنوان ياد شده در بابهاى طهارت ، حج و جهاد آمده است .\r\nكسى كه ميّت را درون قبر مىگذارد « 1 » و نيز طواف كننده هنگام زوال ، « 2 » مستحب است سر برهنه باشند .\r\nاز آداب جنگ اين است كه رزمندگانى كه زره بر تن و كلاه خود بر سر دارند ( دارع ) پيشاپيش نيروها و آنان كه بىكلاه‌خودند ( حاسر ) پشت سر آنان قرار گيرند . « 3 »\r\n\r\nحاشيه\r\nحاشيه : كناره و طرف چيزى يا كسى .\r\nاز آن به مناسبت در بابهايى نظير طهارت و ارث سخن گفته‌اند .\r\nبنابر قول به نجاست آب چاه با ملاقات نجاست ، با كشيدن آب چاه به مقدار مقرّر ، حواشى آن نيز به تبع پاك مىشود . « 1 »\r\nكف پا و نيز ته كفش با راه رفتن روى زمين پاك مىشود . همچنين كنارهء آن ، كه به طور معمول در حال راه رفتن با زمين تماس پيدا مىكند . « 2 »\r\nوضو گرفتن براى دست زدن به حاشيهء قرآن مستحب است . « 3 » مسّ حاشيهء قرآن براى جنب « 4 » و حائض « 5 » كراهت دارد .\r\nنوشتن نام ميّت و پدر او با شهادت به توحيد و رسالت پيامبر صلّى اللَّه عليه و آله و امامت امامان عليهم السّلام و اقرار به حق بودن قيامت ، ثواب و عقاب ، در حاشيهء قطعات واجب و مستحب كفن ، مستحب است . « 6 »\r\nدر مسئلهء ارث ، نَسَب به دو قسم عمود و حاشيه تقسيم شده است . حاشيهء نسب به غير پدر ، مادر و فرزند اطلاق مىشود « 7 » ( - - ) حاشيهء نسب ) .\r\n\r\n\r\n","description":"","footnote":"\r\n( 2 ) مفتاح الكرامة 1 / 64 - 65 .\r\n1 الجامع للشرائع / 55 ؛ مستند الشيعة 3 / 298 .\r\n2 سداد العباد / 316 .\r\n3 الكافى فى الفقه / 253 ؛ غنية النزوع / 200 .\r\n1 جواهر الكلام 1 / 199 و 277 .\r\n2 العروة الوثقى 1 / 247 .\r\n3 345 .\r\n4 492 .\r\n5 587 .\r\n6 2 / 76 .\r\n7 بلغة الفقيه 4 / 179 - 180 .\r\n","page_name":" 196 ","page_number":196},
  {"content":"\r\n\r\n\r\nحاشيهء نسب\r\nحاشيهء نَسَب : مقابل عمود نسب .\r\nفقها در مسئلهء ارث ، خويشاوندان نسبى انسان را به دو قسم تقسيم كرده‌اند :\r\n1 . خويشاوندانى كه به طور مستقيم و بدون لحاظ شخصى ديگر به انسان انتساب پيدا مىكنند . اينان عبارتند از :\r\nپدر و مادر و هرچه بالاتر روند و فرزندان و هرچه پايين‌تر آيند . اين قسم ، عمود نسب ناميده شده‌اند ( - - ) عمود نسب ) .\r\n2 . خويشاوندانى كه با واسطه و لحاظ شخصى ديگر به فرد سومى انتساب پيدا مىكنند و شامل ساير خويشاوندان نسبى مىگردد ؛ يا بدون واسطه ، همچون برادران و خواهران ، يا با يك واسطه ، همچون عمه ، عمو ، دايى و خاله ، يا با دو واسطه مانند عموى پدر و خواهر عموى او ( عمّه پدر ) ، دايى مادر و خواهر دايى او ( خالهء مادر ) و يا با بيشتر از دو واسطه در ساير خويشاوندان .\r\nاين قسم ، حاشيهء نسب ناميده شده‌اند . « 1 »\r\n( - - ) نسب ) .\r\n\r\nحاضر\r\n- - ) حضر\r\n\r\nحاضرى المسجد الحرام\r\nحاضرِى المسجد الحرام : ساكنان مكّه و اطراف آن تا محدوده‌اى معيّن .\r\nتعبير ياد شده از قرآن كريم « 1 » به فقه راه يافته و در باب حج از آن سخن گفته شده است . بنابر قول منسوب به مشهور ، كسى كه در محدودهء مكّه تا 48 ميلى آن ( شانزده فرسخ يا حدود 86 كيلومتر ) سكونت دارد مصداق عنوان ياد شده مىباشد و وظيفهء او به جا آوردن حج افراد ( - - ) حج افراد ) يا قران ( - - ) حج قران ) است . به كسى كه در فاصلهء بيشتر از اين مسافت سكونت دارد آفاقى مىگويند ( - - ) آفاقى ) و وظيفهء او حج تمتّع ( - - ) حج تمتّع ) است . قول مقابلِ مشهور در تحديد عنوان ياد شده ، اهالى مكه و اطراف آن تا فاصلهء دوازده ميل است . « 2 »\r\n\r\nحافر\r\nحافِر : سُم اسب ، الاغ و قاطر / حفر كننده ( - - ) حفر ) .\r\nعنوان ياد شده به معناى نخست در باب سبق و رمايه آمده است .\r\n\r\n\r\n","description":"","footnote":"\r\n( 1 ) بلغة الفقيه 4 / 179 - 180 .\r\n1 بقره / 196 .\r\n2 جواهر الكلام 18 / 5 - 10 ؛ مدارك الاحكام 7 / 160 ؛ المبسوط 1 / 306 ؛ الوسيلة / 157 .\r\n","page_name":" 197 ","page_number":197},
  {"content":"\r\n\r\nبر اساس روايتى از پيامبر اكرم صلّى اللَّه عليه و آله ، « 1 » تعيين جايزه در مسابقه جايز نيست ، مگر در مسابقهء خفّ ( - - ) خفّ ) ، نصل ( - - ) نصل ) و حافر . مراد از حافر - با حذف مضاف ( ذو ) - حيوان داراى سُم ، يعنى اسب و الاغ و قاطر است . « 2 »\r\n( - - ) مسابقه ) .\r\n\r\nحافظه\r\n- - ) حفظ\r\n\r\nحافى\r\n- - ) پابرهنگى\r\n\r\nحاقب\r\nحاقِب : حبس كنندهء غائط .\r\nدر بابهاى صلات ، حج و قضاء از آن سخن رفته است .\r\nقضاوت كردن ، « 1 » طواف كردن « 2 » و نماز خواندن در حال حبس بول و غائط « 3 » مكروه و تأخير نماز جهت خلاصى از اين حالت و تخلّى ( - - ) تخلّى ) افضل است . « 4 »\r\n\r\nحاقن\r\nحاقِن : حبس كنندهء ادرار ( - - ) حاقب ) .\r\n\r\nحاقّه ؛ سوره\r\nحاقّه ؛ سوره : شصت و نهمين سورهء قرآن كريم .\r\nاز آن به مناسبت در باب صلات سخن رفته است .\r\nبسيار تلاوت كردن اين سوره در نمازهاى واجب و مستحب ، استحباب دارد . « 1 »\r\n\r\nحاكم جائر\r\n- - ) سلطان جائر\r\n\r\nحاكم شرع\r\nحاكم شرع : حاكم منصوب از جانب خدا به طور مستقيم يا با واسطه .\r\nحاكم شرع يا حاكم شرعى به كسى گويند كه از جانب خدا براى نظم بخشى و ساماندهى امور بندگان و سرپرستى جامعه در قلمرو اختيارات و ولايت تفويضى از سوى خداوند ، گمارده شده\r\n\r\n\r\n","description":"","footnote":"\r\n( 1 ) وسائل الشيعة 19 / 253 .\r\n( 2 ) الروضة البهية 4 / 421 - 422 ؛ جواهر الكلام 28 / 219 .\r\n1 مستندالشيعة 17 / 62 .\r\n2 كشف‌الغطاء 2 / 160 ؛ الدروس الشرعية 1 / 402 .\r\n3 الكافى فى الفقه / 125 ؛ الحدائق الناضرة 9 / 61 .\r\n4 الحدائق الناضرة 6 / 327 - 328 .\r\n1 كشف الغطاء 3 / 478 ؛ وسائل الشيعة 6 / 141 و 142 .\r\n","page_name":" 198 ","page_number":198},
  {"content":"\r\n\r\nباشد ؛ خواه به طور مستقيم ، همچون پيامبر اسلام حضرت محمّد صلّى اللَّه عليه و آله يا با واسطه ، همچون امامان معصوم عليهم السّلام كه توسط پيامبر اكرم صلّى اللَّه عليه و آله به امامت نصب شده‌اند ( - - ) ائمه ) و يا با واسطهء واسطه مانند نايب خاص يا عام ( فقيه جامع شرايط ) كه توسط امام معصوم - به نصب خاص يا عام - منصوب شده است .\r\nبيشترين كاربرد عنوان حاكم شرع در كلمات فقها ، فقيه جامع شرايط است . « 1 » از حدود ولايت حاكم شرع در باب تجارت سخن گفته‌اند .\r\nقلمرو ولايت : بدون شك ، ولايت بر مال و جان انسانها براى خدا و نيز براى رسول اعظم صلّى اللَّه عليه و آله و امامان معصوم عليهم السّلام ثابت است ؛ ليكن نسبت به غير ايشان ، اصل اوّلى عدم ولايت و سلطنت فردى بر فردى ديگر است ، مگر آنكه دليلى خاص بر ثبوت آن دلالت كند .\r\nفقيه جامع شرايط ، بر امر قضاوت ( - - ) قضاوت ) و فيصله دادن به نزاعها و اختلافهاى مردم و نيز آنچه كه از توابع و شئون قضاوت به شمار مىرود ، مانند به زندان افكندنِ خوددارى كننده از اداى بدهى و حكم به حجر مفلّس ( - - ) تفليس ) ولايت دارد . در ثبوت ولايت فقيه نسبت به آنچه از شئون و وظايف واليان و كارگزاران نظام و حكومت اسلامى به شمار مىرود ، مانند رهبرى سياسى جامعه ، جمع آورى زكات ( - - ) زكات ) و خراج ( - - ) خراج ) و تجهيز سپاه و بسيج نيرو ، اختلاف است ( - - ) ولايت فقيه ) .\r\n\r\nحالّ\r\nحالّ : مقابل مؤجّل .\r\nحالّ دو اطلاق دارد : يكى نقد و ديگرى بدهى مدّت دارى كه مدتش سرآمده باشد . عنوان ياد شده در بابهاى مختلفى از قبيل حج ، تجارت ، دين ، وكالت و نكاح به كار رفته است .\r\nحج : كسى كه به اندازهء به جا آوردن حج مال دارد ، ليكن به همان اندازه نيز\r\n\r\n\r\n","description":"","footnote":"\r\n( 1 ) مرآة العقول 23 / 106 - 107 ؛ حاشية المختصر النافع / 59 ؛ كفاية الاحكام 1 / 393 ؛ الحدائق الناضرة 10 / 58 و 13 / 261 ؛ كشف الغطاء 1 / 25 .\r\n","page_name":" 199 ","page_number":199},
  {"content":"\r\n\r\nبدهى حالّ دارد ، حج بر او واجب نمىشود . وجوب حج در صورت مؤجّل بودن دين ، اختلافى است . « 1 »\r\nكسى كه به مقدار استطاعت شرعى ( - - ) استطاعت ) از ديگرى طلبكار است ، در صورت حالّ بودن طلب و توانايى بر وصول آن ، مستطيع ، و گزاردن حج بر او واجب است . « 2 »\r\nتجارت : چنانچه در معامله براى تحويل كالا و بهاى آن ، مدت ذكر نگردد ، معامله نقدى خواهد بود . « 3 »\r\nدين : با مرگ بدهكار بدهى مدت دار او حالّ مىشود ؛ ليكن به قول مشهور با مرگ طلبكار ، طلب مدت دار وى حالّ نمىگردد . « 4 »\r\nپرداخت بدهى در صورت حالّ بودن آن و تمكّن بدهكار از ادا و مطالبهء طلبكار بر بدهكار واجب و تأخير در پرداخت آن حرام است . « 5 »\r\nوكالت : كسى كه از طرف ديگرى در معامله‌اى وكيل شده ، در صورت مطلق بودن وكالت ، تنها مىتواند به ثمن المثل ( - - ) ثمن المثل ) - نه كمتر - آن هم به صورت حالّ - نه مؤجّل - داد و ستد كند . « 6 »\r\nنكاح : در صورت حالّ بودن مهر ، زوجه مىتواند پيش از دريافت آن ، از تمكين خوددارى كند ، به شرط آنكه قبلًا آميزش تحقق نيافته باشد « 7 » ( - - ) تمكين ) .\r\n( - - ) اجل ) .\r\n\r\nحام\r\nحام : شتر نرى كه از صلب آن ده فرزند به وجود آيد . « 1 »\r\nبرخى آيينهاى جاهلى نسبت به چارپايان و احكامى چون حرمت خوردن گوشت يا سوار شدن بر آنها تحت عناوين بَحيره ( - - ) بحيره ) ، سائبه ( - - ) سائبه ) ، وصيله ( - - ) وصيله ) و حام در قرآن اشاره رفته و باطل شمرده شده است . « 2 » فقها در باب وقف به مناسبت ذكر وقفهاى باطل ، از اين نوع سنّت جاهلى ياد كرده‌اند .\r\n\r\n\r\n","description":"","footnote":"\r\n( 1 ) منتهى المطلب 10 / 80 ؛ جواهر الكلام 17 / 258 - 259 .\r\n( 2 ) مستمسك العروة 10 / 89 ؛ مهذّب الاحكام 12 / 61 - 62 .\r\n( 3 ) مسالك الافهام 3 / 223 ؛ كفاية الاحكام 1 / 480 .\r\n( 4 ) تذكرة الفقهاء 14 / 418 - 421 ؛ الحدائق الناضرة 20 / 164 .\r\n( 5 ) تذكرة الفقهاء 13 / 12 ؛ الحدائق الناضرة 20 / 194 .\r\n( 6 ) جواهر الكلام 27 / 366 .\r\n( 7 ) 31 / 41 ؛ الحدائق الناضرة 24 / 459 .\r\n1 مجمع البحرين / واژهء « حمأ » .\r\n2 مائده / 103 ؛ انعام / 138 .\r\n","page_name":" 200 ","page_number":200},
  {"content":"\r\n\r\nاز سنن جاهلى كه در اسلام باطل شمرده شده ، اين بود كه بر شتر نرى كه از صلب او ده فرزند به وجود مىآمد ، سوار نمىشدند و او را در چريدن و آشاميدن آزاد و رها مىگذاشتند . « 3 »\r\n\r\nحامله\r\n- - ) آبستنى\r\n\r\nحِباء\r\n- - ) حَبْوَه\r\n\r\nحبارى\r\nحُبارى : هوبره .\r\nحبارى پرنده‌اى شبيه بوقلمون است با پاهاى نسبتاً بلند كه زيستگاه آن مناطق صحرايى و كويرى است . « 1 » از آن در باب اطعمه و اشربه نام برده‌اند .\r\nحبارى از پرندگان حلال گوشت است ؛ ليكن خوردن گوشت آن مكروه مىباشد . « 2 »\r\n( - - ) پرنده ) .\r\n\r\nحبره\r\nحِبَرَه : نوعى برد يمانى .\r\nحبره پارچه‌اى گرانبها و تزيينى به رنگ سياه و سفيد از پنبه يا كتان است كه در يمن توليد مىگرديد . « 1 » از آن در باب طهارت سخن گفته‌اند .\r\nاز قطعات واجب كفن ، سرتاسرى است . بنابر قول مشهور ، مستحب است ميّت علاوه بر پارچهء سرتاسرىِ واجب ، در پارچهء سرتاسرى ديگرى از نوع حبره كفن شود . برخى ، استحباب را نپذيرفته و گفته‌اند : مستحب است يكى از سه قطعهء واجب يا خصوص پارچهء سرتاسرىِ واجب ، حبره باشد . « 2 » بر قول نخست ، ادعاى اجماع شده است . « 3 »\r\nبرخى تصريح كرده‌اند مستحب است حبره از « عَبْرَه » ( شهرى در يمن ) باشد . « 4 » برخى گفته‌اند : استحباب حبره اختصاص به حبرهء يمنى ندارد ، بلكه حبره غير يمنى نيز كفايت مىكند . « 5 »\r\nبنابر تصريح جماعتى ، حبره نبايد زرباف باشد . « 6 » برخى ، حرير را نيز به زرباف ملحق كرده‌اند . « 7 »\r\n\r\n\r\n","description":"","footnote":"\r\n( 3 ) المبسوط 3 / 286 - 287 ؛ زبدة البيان / 437 .\r\n1 فرهنگ بزرگ سخن / واژهء « حبارى » و « هوبره » *\r\n2 كتاب السرائر 3 / 120 ؛ جواهر الكلام 36 / 313 .\r\n1 لسان العرب / واژهء « حبر » .\r\n2 رياض المسائل 2 / 182 - 183 ؛ جواهر الكلام 4 / 195 - 197 *\r\n3 جامع المقاصد 1 / 383 .\r\n4 المهذّب البارع 1 / 179 ؛ ذكرى الشيعة 1 / 360 .\r\n5 جواهر الكلام 4 / 200 .\r\n6 المقنعة / 75 ؛ المراسم العلوية / 47 ؛ المعتبر 1 / 282 ؛ ذكرى الشيعة 1 / 361 .\r\n7 المبسوط 1 / 176 ؛ الوسيلة / 65 .\r\n","page_name":" 201 ","page_number":201},
  {"content":"\r\n\r\nمستحب است بر حبره ، همچون ديگر قطعات كفن ، نام ميّت ، شهادتين ، اسامى ائمّه عليهم السّلام و اقرار به امامت و ولايت ايشان نوشته شود . « 8 »\r\n( - - ) برد يمانى ) .\r\n\r\nحبرهء عبرى\r\n- - ) حبره\r\n\r\nحبس\r\nحبس : اباحهء مجانى منافع براى جهتى يا شخصى معيّن و يا عنوانى از عناوين « 1 » زندانى كردن .\r\nحبس به معناى نخست در اصطلاح فقه عبارت است از اينكه فردى ، عينى معيّن از ملك خود را براى جهتى معيّن از جهات خير ، مانند حبس مَرْكب براى انتقال حاجيان به مكّه ، يا عنوانى از عناوين ، مانند حبس ملكى براى فقرا يا علما و يا براى شخصى معيّن ، حبس كند ؛ بدين گونه كه منافع آن - براى هميشه يا مدّتى معيّن - در آن جهت يا براى آن عنوان يا شخص صرف گردد . « 2 »\r\nتفاوت حبس با وقف :\r\n1 . در وقف بنابر مشهور ، عين از ملك خارج مىشود و يا بنابر قول مقابل مشهور ، موجب ممنوعيّت مالك از همهء تصرّفات مىگردد ؛ هرچند از ملك خارج نمىشود ؛ اما در حبس ، عين در ملك مالك مىماند و وى از تصرفات غير مزاحم با استيفاى منفعت ممنوع نمىگردد ؛ از اين رو ، فروختن عين حبس شده جايز است . « 3 » البته بنابر قول به خروج عين از ملك در حبسِ دائمِ آن بر جهات خير ، اين تفاوت در اين نوع حبس منتفى است . « 4 »\r\n2 . در وقف ، دائم بودن شرط صحّت آن است ؛ امّا حبس به صورت موقّت نيز صحيح است . « 5 »\r\nحبس در كنار سُكنى ( - - ) سكنى ) ، عُمرى ( - - ) عمرى ) و رُقبى ( - - ) رقبى ) ، عنوانى مستقل در فقه است ؛ هرچند تعداد زيادى از فقها بسيارى از احكام\r\n\r\n\r\n","description":"","footnote":"\r\n( 8 ) جواهر الكلام 4 / 222 .\r\n1 فقه الامام جعفرالصادق 5 / 86 .\r\n2 كلمة التقوى 6 / 163 ؛ منهاج الصالحين ( خويى ) 2 / 255 *\r\n3 هداية العباد ( گلپايگانى ) 2 / 142 ؛ مهذّب الاحكام 22 / 26 ؛ تحرير المجلّة 2 قسم 3 / 70 .\r\n4 الدروس الشرعية 2 / 282 ؛ جامع المقاصد 9 / 127 .\r\n5 تحرير المجلّة 2 قسم 3 / 71 ؛ الانوار اللوامع 13 / 275 ؛ مسالك الافهام 5 / 353 و 366 .\r\n","page_name":" 202 ","page_number":202},
  {"content":"\r\n\r\nآن را متعرّض نشده و به اجمال بسنده كرده‌اند . « 6 »\r\nاقسام : حبس بر دو گونه است : حبس بر جهتى از جهات خير ، مانند كعبهء معظّم ، مساجد و مشاهد مشرّفه ( - - ) مشاهد مشرّفه ) و حبس بر شخصى معيّن يا عنوانى عام ، مانند فقرا . بر هريك احكامى مترتّب است كه بدانها اشاره خواهد شد .\r\nماهيّت : آيا حبس مطلقا عقد ( - - ) عقد ) است « 7 » يا حبس بر شخص عقد است ، امّا حبس بر جهت خير عقد نيست ، بلكه ايقاع ( - - ) ايقاع ) است ؛ در نتيجه نيازى به قبول ناظر يا حاكم نيست ؟ « 8 » مسئله اختلافى است . برخى در عقد بودن حبس بر شخص نيز اشكال و تأمّل كرده‌اند . « 9 »\r\nمورد حبس : بنابر تصريح بسيارى ، آنچه وقف آن صحيح است ، حبس آن نيز صحيح است . بنابر اين ، حبس تنها در عينى صحيح است كه با بقاى آن انتفاع از آن امكان‌پذير باشد . از اين جهت حبس آب براى نوشيدن صحيح نيست . « 10 »\r\nشرايط : براى هريك از حبس ، حبس كننده ، مال حبسى و محبوس عليه شرايطى ذكر شده است . برخى ، قصد قربت را شرط صحّت حبس « 11 » و برخى ، شرط لزوم آن دانسته‌اند . « 12 » در اعتبار قبض ( تحويل گرفتن عين ) نيز اختلاف است كه شرط صحّت است « 13 » يا شرط لزوم و يا تنها در حبس بر شخص شرط است . « 14 »\r\nدر حبس كننده ، شرايط واقف - مالك عين و منفعت بودن و تام بودن ملك ، به معناى متعلّق حقّ ديگرى نبودن آن همچون مال رهنى - معتبر است .\r\nشرايط مال حبس شده عبارتند از اينكه هنگام حبس موجود و معلوم باشد ، عين باشد - نه منفعت و دين - قابل انتقال به محبوس عليه باشد و نيز به مقدار زمان حبس صلاحيت بقا داشته باشد .\r\nدر محبوس عليه همچون موقوف عليه ، موجود و معيّن بودن و اهليّت داشتن براى استفاده از منفعت معتبر است « 15 » ( - - ) وقف )\r\nاحكام\r\n1 . حبس بر جهت : اين نوع حبس يا محدود به مدّتى معيّن است يا تصريح بر دائم بودن آن شده و يا مطلق است . حبس\r\n\r\n\r\n","description":"","footnote":"\r\n( 6 ) الشرح الصغير 2 / 255 .\r\n( 7 ) تحرير الاحكام 3 / 322 ؛ جامع المقاصد 9 / 127 - 128 ؛ الانوار اللوامع 13 / 325 - 328 .\r\n( 8 ) جواهر الكلام 28 / 153 - 154 ؛ منهاج الصالحين ( خويى ) 2 / 255 ؛ المناهل / 520 .\r\n( 9 ) منهاج الصالحين ( سيد محمد سعيد حكيم ) 2 / 290 ؛ كلمة التقوى 6 / 165 .\r\n( 10 ) الانوار اللوامع 13 / 325 - 326 ؛ الشرح الصغير 2 / 255 ؛ حاشية شرائع الاسلام / 535 ؛ الحدائق الناضرة 22 / 296 ؛ كفاية الاحكام 2 / 26 ؛ مفتاح الكرامة 18 / 244 ؛ المناهل / 520 .\r\n( 11 ) تذكرة الفقهاء ( ق ) 2 / 448 ؛ جامع المقاصد 9 / 127 .\r\n( 12 ) منهاج الصالحين ( خويى ) 2 / 253 ؛ كلمة التقوى 6 / 163 ؛ منهاج الصالحين ( سيد محمدسعيد حكيم ) 2 / 290 .\r\n( 13 ) تحرير الاحكام 3 / 323 ؛ جامع المقاصد 9 / 127 ؛ منهاج الصالحين ( خويى ) 2 / 253 ؛ منهاج الصالحين ( سيد محمدسعيد حكيم ) 2 / 290 ؛ كلمة التقوى 6 / 163 - 164 .\r\n( 14 ) منهاج الصالحين ( سيستانى ) 2 / 422 .\r\n( 15 ) كشف الغطاء 4 / 278 - 279 .\r\n","page_name":" 203 ","page_number":203},
  {"content":"\r\n\r\nدر فرض نخست ، لازم است و مالك نمىتواند قبل از پايان يافتن مدّت ، آن را برهم زند و به ملك خود رجوع كند . « 16 » در فرض دوم نيز لازم است و تا زمانى كه عين باقى است ، تغيير آن جايز نيست ؛ « 17 » ليكن در اينكه عين محبوس از ملك خارج مىشود يا نه ، اختلاف است . « 18 » فرض سوم نيز حكم فرض دوم را دارد . « 19 » برخى ، همسانى صورت سوم با صورت دوم در حكم را در فرضى دانسته‌اند كه منظور حبس كننده از اطلاق ، دوام باشد ؛ بدين معنا كه شاهدى بر آن وجود داشته باشد . « 20 »\r\n2 . حبس بر شخص : اين نوع حبس يا مطلق است و يا محدود به مدّتى معيّن ؛ هرچند مدّت حيات يكى از حبس كننده يا كسى كه براى او حبس شده ، باشد . در فرض اوّل ، با مرگ حبس كننده ، مال حبس شده به عنوان ميراث به ورثهء او منتقل مىشود ؛ ليكن در اينكه در اين صورت حبس تا مرگ حبس كننده لازم است و او حقّ برهم زدن و رجوع به مال را ندارد و يا جايز است و هروقت بخواهد مىتواند رجوع كند ، اختلاف است . « 21 » در فرض دوم ، حبس تا پايان مدّت لازم است و پس از آن ، به حبس كننده يا وارث او باز مىگردد . « 22 »\r\n3 . حبس بر عنوان : بنابر تصريح برخى ، اين نوع حبس ، حكم حبس بر شخص را دارد . « 23 »\r\nاز حبس به معناى دوم در بابهاى صلات ، حج ، ايلاء ، كفالت ، قضاء ، حدود و قصاص سخن گفته‌اند .\r\nحبس به عنوان كيفر برخى جرائم دو گونه است :\r\n1 . حبس ابد : كيفر بزهكاران ذيل حبس ابد است :\r\nالف . كسى كه فردى را نگه داشته و ديگرى او را كشته است . « 24 »\r\nب . كسى كه فرمان به قتل ديگرى داده و مأمور ، او را كشته است . مباشر در قتل نيز قصاص مىشود ؛ حتى بنابر مشهور اگر بر قتل اكراه ( - - ) اكراه ) شده باشد . « 25 »\r\nج . كسى كه دوبار حدّ سرقت ( - - ) سرقت ) بر او جارى شده و براى بار سوم دزدى كرده است . « 26 »\r\n\r\n\r\n","description":"","footnote":"\r\n( 16 ) جواهر الكلام 28 / 152 ؛ كلمة التقوى 6 / 164 .\r\n( 17 ) جواهر الكلام 28 / 153 .\r\n( 18 ) الدروس الشرعية 2 / 282 ؛ جامع المقاصد 9 / 27 ؛ جواهر الكلام 28 / 153 ؛ منهاج الصالحين ( خويى ) 2 / 253 .\r\n( 19 ) تذكرة الفقهاء ( ق ) 2 / 448 ؛ تحرير الوسيلة 2 / 77 ؛ منهاج الصالحين ( خويى ) 2 / 253 ؛ كلمة التقوى 6 / 164 .\r\n( 20 ) منهاج الصالحين ( سيد محسن حكيم « حاشيهء صدر » ) 2 / 266 .\r\n( 21 ) قواعد الاحكام 2 / 404 ؛ جواهر الكلام 28 / 154 ؛ منهاج الصالحين ( خويى ) 2 / 253 .\r\n( 22 ) جواهر الكلام 28 / 154 .\r\n( 23 ) تحرير الوسيلة 2 / 87 ؛ كلمة التقوى 6 / 164 - 165 .\r\n( 24 ) جواهر الكلام 42 / 45 .\r\n( 25 ) مبانى تكملة المنهاج 2 / 13 .\r\n( 26 ) جواهر الكلام 41 / 533 ؛ مبانى تكملة المنهاج 1 / 304 .\r\n","page_name":" 204 ","page_number":204},
  {"content":"\r\n\r\nد . زن مرتد در صورتى كه از ارتداد خود توبه نكند « 27 » ( - - ) ارتداد ) .\r\n2 . حبس موقّت : مهم‌ترين موارد حبس موقّت عبارت است از :\r\nالف . خوددارى زوج از رجوع و همبستر شدن و يا طلاق دادن همسر ، در صورتى كه سوگند خورده باشد با او همبستر نشود . حاكم شرع زوج را به زندان مىافكند و در خوردن و آشاميدن بر او سخت مىگيرد تا به يكى از دو كار گردن نهد « 28 » ( - - ) ايلاء ) .\r\nب . بدهكارى كه به رغم توانايى بر اداى دين از پرداخت آن خوددارى مىورزد ، حاكم مىتواند او را به زندان افكند و بر او سخت بگيرد تا بدهىاش را بپردازد يا اموالش را بفروشد و بين طلبكاران تقسيم كند و در فرض ادّعاى اعسار اگر نتواند ادّعاى خود را ثابت كند ، زندانى مىشود تا آن را ثابت نمايد « 29 » ( - - ) اعسار ) .\r\nج . در كفالت كسى از ديگرى ، مكفول له مىتواند از كفيل بخواهد جهت اداى حق ، مكفول را احضار كند و در صورت خوددارى وى از اين كار ، مىتواند از حاكم بخواهد او را به زندان افكند تا مكفول را تحويل دهد يا خود ، حق را بپردازد . « 30 »\r\nد . در اقرار اگر مُقِرّ به چيزى مبهم اقرار نمايد ، حاكم وى را به تفسير آن ملزم مىكند و بنابر قول مشهور در صورت امتناع از تفسير ، او را تا تبيين آن به زندان مىافكند . « 31 »\r\nه . به گفتهء برخى ، اگر ولىّ مقتول نابالغ يا ديوانه باشد ، قاتل تا زمان بلوغ كودك يا بر طرف شدن ديوانگى مجنون ، زندانى مىشود و ولىّ آنان حقّ استيفاى قصاص ندارد . « 32 »\r\nو . بنابر قول عدّه‌اى ، در جايى كه منكر سكوت كند و حاضر به جواب نباشد ، قاضى او را به زندان مىافكند تا پاسخ دهد . « 33 »\r\nز . طبق نظر جمعى ، متهم به قتل ، در صورت درخواست ولىّ دم ، از سوى قاضى زندانى مىشود تا اقامهء بيّنه ( - - ) بيّنه ) كند . « 34 » برخى ، مدّت حبس را شش روز « 35 » و برخى قدما سه روز « 36 » ذكر كرده‌اند .\r\n\r\n\r\n","description":"","footnote":"\r\n( 27 ) جواهر الكلام 41 / 611 ؛ مبانى تكملة المنهاج 1 / 331 .\r\n( 28 ) جواهر الكلام 33 / 315 ؛ تحرير الوسيلة 2 / 357 .\r\n( 29 ) جواهر الكلام 25 / 353 - 361 ؛ مستند الشيعة 17 / 185 .\r\n( 30 ) مسالك الافهام 4 / 236 ؛ جواهر الكلام 26 / 189 ؛ تحرير الوسيلة 2 / 36 .\r\n( 31 ) جواهر الكلام 35 / 32 - 33 .\r\n( 32 ) الخلاف 5 / 179 ؛ جواهر الكلام 38 / 191 .\r\n( 33 ) مسالك الافهام 13 / 466 ؛ جواهر الكلام 40 / 208 .\r\n( 34 ) جواهر الكلام 42 / 276 .\r\n( 35 ) الأقطاب الفقهية / 167 ؛ مبانى تكملة المنهاج 2 / 123 .\r\n( 36 ) الوسيلة / 461\r\n","page_name":" 205 ","page_number":205},
  {"content":"\r\n\r\nبرخى ديگر گفته‌اند : در صورتى كه قاضى نيز به سبب شواهدى او را متهم به قتل بداند ، شش روز به زندان افكنده مىشود و در غير اين صورت ، حبس جايز نيست . « 37 »\r\nاحكام : بيشتر فقها برآنند كه نماز زندانى در مكان غصبى در صورتى كه مستلزم تصرفات زايد همچون تخريب يا كندن جايى نشود ، همانند نماز شخص مختار است ، يعنى بايد ايستاده و همراه ركوع و سجود به جا آورد . « 38 »\r\nبر مُحرمى كه به جهت ناتوانى از اداى دين زندانى شده يا ستمگرى او را حبس كرده ، عنوان مصدود صادق است و با قربانى كردن از احرام بيرون مىآيد « 39 » ( - - ) صدّ ) .\r\nزندانىِ ناتوان از تحصيل علم به ماه رمضان ، بنابر مشهور به ظنّ خود عمل مىكند و هر ماه را كه گمان مىبرد ماه رمضان است روزه مىگيرد و در صورت فقدان ظنّ ، به اختيار خود ، ماهى را ماه رمضان قرار مىدهد و روزه مىگيرد ؛ ليكن اگر پس از آن معلوم شود آن ماه ، رمضان نبوده ، در صورتى كه ماه رمضان قبل از آن ماهى بوده كه روزه گرفته ، كفايت مىكند و اگر بعد از آن بوده و سپرى شده باشد ، بايد قضاى آن را بگيرد و اگر سپرى نشده باشد همان ماه را روزه مىگيرد . « 40 »\r\nبنابر قول برخى ، مردى كه به زندان ابد محكوم شده و رهايىاش ممكن نيست ، در صورتى كه تحمّل چنين زندگىاى براى همسرش دشوار باشد ، حاكم مىتواند زن او را طلاق دهد . « 41 »\r\n\r\n\r\n","description":"","footnote":"\r\n( 37 ) مختلف الشيعة 9 / 306 ؛ ايضاح الفوائد 4 / 620 .\r\n( 38 ) جواهر الكلام 8 / 299 ؛ العروة الوثقى 2 / 369 ؛ مهذّب الاحكام 5 / 387 ؛ مستند العروة ( الصلاة ) 2 / 27 .\r\n( 39 ) جواهر الكلام 20 / 130 .\r\n( 40 ) مستمسك العروة 8 / 476 ؛ مستند العروة ( الصلاة ) 2 / 126 - 127 ؛ مهذّب الاحكام 10 / 279\r\n( 41 ) العروة الوثقى [ تكملة 
  ] 2 / 75 .\r\n","page_name":" 206 ","page_number":206},
  {"content":"\r\n\r\n\r\nحَبط\r\n- - ) احباط\r\n\r\nحبوبات\r\nحبوبات : دانه‌هاى خوردنى نباتات .\r\nحبوبات به دانه‌هاى گياهانى مانند لوبيا ، عدس ، نخود و ماش كه در پختن غذا از آنها استفاده مىشود ، اطلاق مىگردد و از آن در بابهاى طهارت ، صلات ، زكات ، تجارت ، دين ، غصب و حدود سخن رفته است .\r\nطهارت : به گفتهء برخى ، براى تطهير حبوبات نجس شده ، مانند برنج و ماش ، آنها را در پارچه‌اى قرار داده و در آب كرّ ( - - ) آب كرّ ) فرو مىبرند و در صورت نفوذ نجاست در باطن آنها ، آن قدر در آب مىماند كه آب پاك در باطن آن نفوذ كند .\r\nبرخى ، تطهير باطن مثل حبوبات را غير ممكن دانسته‌اند . « 1 »\r\n\r\n\r\n","description":"","footnote":"\r\n( 1 ) العروة الوثقى 1 / 230 .\r\n","page_name":" 207 ","page_number":207},
  {"content":"\r\n\r\nصلات : سجده بر حبوباتِ خوردنى ( - - ) خوردنى ) ، مانند گندم و برنج صحيح نيست . « 2 »\r\nزكات : از ميان حبوبات ، زكات گندم و جو واجب است ؛ و بنابر قول مشهور زكات ديگر حبوبات وزنى يا پيمانه‌اى ، مانند ذرّت ، عدس ، برنج و ماش در صورتى كه به حدّ نصاب ( - - ) نصاب ) برسند ، مستحب است . « 3 »\r\nتجارت : حبوبات ، مانند گندم و برنج يك جنس تلقى نمىشوند ؛ از اين رو ، معاملهء هر نوع در برابر نوعى ديگر به زياده جايز و صحيح است و ربا ( - - ) ربا ) به شمار نمىرود ، جز گندم و جو كه بنابر قول مشهور در مسئلهء ربا ، يك جنس محسوب مىگردند و معاملهء يكى در برابر ديگرى به زياده جايز نيست . « 4 »\r\nبيع سَلَم ( - - ) بيع سلف ) در حبوبات جايز است ، به شرط آنكه اوصاف كالا ، مانند تازه يا كهنه بودن ، رنگ ، بزرگى و كوچكى ، نوع و محصول كدام شهر بودن ، تعيين گردد . « 5 »\r\nدين و غصب : حبوبات ، مثلىاند ( - - ) مثلى ) ؛ از اين رو ، در موارد ضمان ، مثل آن بر ذمّه ثابت مىشود نه قيمت آن . « 6 »\r\nحدود : از آنجا كه حبوبات بالقوّه خوردنى به شمار مىروند ، در صورتى كه در زمان قحطى ، كسى از روى اضطرار ( - - ) اضطرار ) آنها را بدزدد ، حدّ سرقت بر او جارى نمىگردد . « 7 »\r\n\r\nحبوه\r\nحُبْوه : اموالى از تركهء پدر ، ويژهء پسر بزرگ‌تر .\r\nبه مستحق حبوه « مَحْبُوّ » گفته مىشود و از آن در باب ارث سخن رفته است .\r\nثبوت حبوه براى پسر بزرگ‌تر از اختصاصات مذهب شيعه است . « 1 »\r\nحكم : در وجوب يا استحباب حبوه براى پسر بزرگ‌تر اختلاف است . نظر مشهور ، وجوب است ؛ بنابر اين ، بقيّهء\r\n\r\n\r\n","description":"","footnote":"\r\n( 2 ) تحرير الوسيلة 1 / 149 .\r\n( 3 ) كتاب السرائر 1 / 434 ؛ الحدائق الناضرة 12 / 106 ؛ جواهر الكلام 15 / 205 .\r\n( 4 ) جواهر الكلام 23 / 338 و 344 .\r\n( 5 ) الحدائق الناضرة 20 / 8 - 9 .\r\n( 6 ) الروضة البهية 4 / 15 ؛ جواهر الكلام 37 / 85 و 89 .\r\n( 7 ) تحرير الوسيلة 2 / 486 .\r\n1 مستند الشيعة 19 / 201 .\r\n","page_name":" 208 ","page_number":208},
  {"content":"\r\n\r\nورثه ، حق خوددارى ندارند . ولى بنابر استحباب مىتوانند از پرداخت آن ، خوددارى ورزند . « 2 »\r\nقلمرو : قلمرو حبوه بنابر مشهور ، چهار چيز است : قرآن ، انگشتر ، شمشير و لباس ميّت . البته لباسى كه پوشيده يا براى پوشيدن آماده كرده است ، نه لباسى كه براى تجارت يا پوشاندن به ديگرى و مانند آن ، فراهم كرده باشد . « 3 »\r\nمستحق : حبوه از آنِ پسر است نه دختر و در صورت تعدد ، از آنِ پسر بزرگ‌تر است . حبوه بنابر قول مشهور ، رايگان به مَحْبُوّ داده مىشود و وى در بقيّهء تركه ( - - ) تركه ) به اندازهء سهم خود با ديگر ورثه ، شريك است . « 4 »\r\nدر محبُوّ ، اسلام شرط است ؛ « 5 » ليكن اشتراط بلوغ ( - - ) بلوغ ) ، اختلافى است . « 6 » در شرط بودن ايمان ( - - ) ايمان ) و عدم سفاهت ( - - ) سفاهت ) نيز اختلاف است .\r\nاشتراط آن به مشهور نسبت داده شده است . « 7 »\r\nشرايط استحقاق : پسر بزرگ‌تر با شرايطى مستحق حبوه خواهد بود .\r\n1 . منحصر نبودن تركه به حبوه . اگر تركهء ميّت منحصر به حبوه باشد ، بنابر قول مشهور ، چيزى از آن به پسر بزرگ‌تر ، اختصاص نمىيابد . « 8 »\r\n2 . خالى بودن ذمّهء ميّت از بدهىاى كه تمام يا بعض تركه را دربرگيرد . در اشتراط آن به معناى بطلان حبوه و منتقل نشدن آن به پسر بزرگ‌تر - در فرض اوّل - يا بطلان آن مقدارى كه در برابر دين قرار مىگيرد - در فرض دوم - اختلاف است . بنابر قول به عدم اشتراط ، حبوه به محبُوّ منتقل مىشود ، ليكن وى حقّ تصرف ندارد ، مگر پس از جلب رضايت طلبكاران يا اداى آن مقدار از دينى كه در برابر حبوه قرار دارد . « 9 »\r\n3 . انجام دادن نماز و روزهء فوت شده از ميّت توسط پسر بزرگ‌تر . در اشتراط آن ، اختلاف است . نظر بيشتر فقها عدم اشتراط آن در ثبوت حبوه است . « 10 »\r\n\r\n\r\n","description":"","footnote":"\r\n( 2 ) جواهر الكلام 39 / 128 ؛ مستند الشيعة 19 / 201 .\r\n( 3 ) مهذّب الاحكام 30 / 122 .\r\n( 4 ) مستندالشيعة 19 / 206 .\r\n( 5 ) مستند الشيعة 19 / 230 .\r\n( 6 ) الروضة البهية 8 / 113 .\r\n( 7 ) مستند الشيعة 19 / 229 - 230 ؛ الروضة البهية 8 / 120 .\r\n( 8 ) جواهر الكلام 39 / 134 .\r\n( 9 ) 134 ؛ مهذّب الاحكام 30 / 136 ؛ الروضة البهية 8 / 114 - 119 .\r\n( 10 ) مستند الشيعة 19 / 236 .\r\n","page_name":" 209 ","page_number":209},
  {"content":"\r\n\r\n\r\nحبه\r\nحَبّه : يك دانه جوِ متوسط ، نه بزرگ و نه كوچك .\r\nحبّه واحد وزن ، برابر يك سوم قيراط است . « 1 » براى تعيين وزن درهم و دينار گفته‌اند : هر درهم شش دانق و هر دانق هشت حبّهء جو متوسط است . در نتيجه وزن يك درهم برابر 48 دانهء جو خواهد بود . وزن يك دينار ، يك درهم و سه هفتم درهم است . در نتيجه ، وزن يك دينار برابر 68 حبّه و چهار هفتم حبّه خواهد بود .\r\nمبناى توزين درهم ( - - ) درهم ) و دينار ( - - ) دينار ) در باب زكات و نيز ديات اين وزن است . « 2 »\r\n\r\nحبيس\r\nحَبيس : عين مملوكى كه منافعش براى جهتى ياعنوانى حبس شده‌است ( - - ) حبس ) .\r\n\r\nحتف انف\r\nحَتْف انف : مردن به مرگ طبيعى .\r\nحتف به معناى مرگ و انف به معناى بينى است . كاربرد تركيبى اين دو واژه به صورت « حتف انفه » اصطلاحى است براى كسى كه به مرگ طبيعى - بدون كشته يا غرق شدن و مانند آن - بميرد ( - - ) مرگ ) .\r\n\r\nحج\r\nحج : آهنگ خانهء خدا كردن براى به جا آوردن مناسك ويژه در موسم خاص . « 1 »\r\nعنوان حج ، بابى مستقل در فقه است كه از احكام آن در اين باب به تفصيل سخن گفته‌اند .\r\nحكم : حج از اركان اسلام است و بر هر مكلّفى در طول عمر با دارا بودن شرايط آن ، يك بار واجب مىشود . به حج واجب به اصل شرع - و نه با نذر و مانند آن - از اين جهت كه از اركان دين است « حَجّة الاسلام » ( - - ) حجة الاسلام ) گويند . « 2 »\r\nوجوب حج فورى است ؛ بدين معنا كه در نخستين سال استطاعت ( - - ) استطاعت ) بايد انجام گيرد و در صورت عدم امكان ، در سال بعد به جا آورده مىشود و تأخير آن از سال استطاعت بدون عذر ، گناه كبيره ( - - ) گناه كبيره ) است . « 3 »\r\nحج گاه با نذر ، عهد ، قسم ، بطلان حج پيشين و اجير شدن جهت نيابت ، واجب\r\n\r\n\r\n","description":"","footnote":"\r\n( 1 ) جواهر الكلام 31 / 135 .\r\n( 2 ) 15 / 174 - 175 .\r\n1 جواهر الكلام 17 / 220 .\r\n2 220 - 223 .\r\n3 223 - 225 .\r\n","page_name":" 210 ","page_number":210},
  {"content":"\r\n\r\nمىشود . بدون فراهم آمدن يكى از اسباب وجوب ، گزاردن حج مستحب است ؛ چنان كه تكرار آن در هر سال و نيز به حج بردن خانواده استحباب دارد . « 4 »\r\nچنانچه به جا آوردن حج پس از وجوب آن ، نيازمند مقدماتى از قبيل سفر و فراهم كردن اسباب آن باشد ، مبادرت به آنها واجب است . « 5 »\r\nفضيلت حج : حج از بزرگ‌ترين شعائر آيين مقدس اسلام و ارزشمندترين عمل موجب تقرّب به خداى متعال است و در روايات ، برتر از روزه و جهاد ، بلكه هر عبادتى جز نماز شمرده شده است . « 6 » در مناسك حج اسرار و فوايد بى شمارى نهفته است . در روايتى از امام صادق عليه السّلام آمده است : « حج گزار مهمان خدا است ؛ اگر بخواهد به او عطا مىكند و اگر بخواهد اجابتش مىنمايد و اگر حاجى شفاعت كسى را نزد او نمايد مىپذيرد و اگر از خواستن ساكت شود ، خود آغاز به عطا مىكند » . « 7 » در روايتى ديگر از آن حضرت آمده است : « آن گاه كه حاجيان در منى استقرار مىيابند ، منادى از جانب خدا ندا مىدهد : اگر خواستار خوشنودى من هستيد ، من راضى شدم » . « 8 »\r\nشرايط وجوب : عقل ، بلوغ ، « 9 » حرّيت « 10 » و استطاعت ، « 11 » شرايط وجوب حج‌اند . بنابر اين ، حج بر ديوانه ، نابالغ ، برده ( - - ) بردگى ) و غير مستطيع واجب نيست ؛ بلكه اين افراد اگر هم حج بگزارند ، كفايت از حجة الاسلام نمىكند . « 12 » البته اگر كودك مميّز يا ديوانه در اثناى حج مستحبى بالغ و عاقل گردد و وقوف به مشعر را پس از بلوغ يا عقل درك كند ، بنابر مشهور از حجة الإسلام كفايت مىكند . در اين صورت در وجوب تجديد نيّت احرام براى حجة الاسلام ، اختلاف است . « 13 »\r\nبر كسى كه به اندازهء گزاردن حج مال دارد ، ليكن به همان اندازه هم بدهى حالّ دارد ، حج واجب نمىشود . « 14 » برخى گفته‌اند : تفاوتى بين حالّ و مدّت دار بودن بدهى نيست و در هر دو صورت وجوب حج ساقط است . « 15 »\r\nقرض كردن براى حج واجب نيست . « 16 » اگر هزينهء حج را به كسى بذل كنند ، با فراهم آمدن ديگر شرايط ، حج بر او\r\n\r\n\r\n","description":"","footnote":"\r\n( 4 ) 216 و 228 .\r\n( 5 ) مهذّب الاحكام 12 / 18 .\r\n( 6 ) الكافى ( كلينى ) 4 / 253 - 254 .\r\n( 7 ) 255 .\r\n( 8 ) 262 .\r\n( 9 ) جواهر الكلام 17 / 229 .\r\n( 10 ) 241 .\r\n( 11 ) 248 .\r\n( 12 ) 229 ، 241 ، 248 و 275 .\r\n( 13 ) 229 - 234 .\r\n( 14 ) 258 - 259 .\r\n( 15 ) منتهى المطلب 10 / 80 .\r\n( 16 ) جواهر الكلام 17 / 260 .\r\n","page_name":" 211 ","page_number":211},
  {"content":"\r\n\r\nواجب مىگردد « 17 » ( - - ) حج بذلى ) ؛ ليكن بنابر قول برخى ، اگر هبه نمايند ، قبول آن واجب نيست . « 18 »\r\nدر وجوب حج بر زن ، همراه داشتن مَحرَم شرط نيست ، مگر آنكه حج وى به جهت خوف متوقّف بر آن باشد . « 19 »\r\nكسى كه پس از احرام و دخول در حرم ( - - ) حرم ) بميرد ، ذمّه‌اش از حج برى مىشود . « 20 »\r\nبر كسى كه پس از وجوب حج بر او ، آن را نگزارده ، حج مستقر مىگردد و بر او واجب است آن را به جا آورد ، هرچند شرايط وجوب از بين برود ، و چنانچه در حياتش حج نگزارد ، واجب است پس از مرگش از طرف او حج به جا آورند .\r\nاستقرار حج ، بنابر مشهور با در اختيار داشتن زمان لازم براى انجام دادن اختيارى مناسك حج و فراهم بودن شرايط وجوب در آن مدت ، تحقق مىيابد . « 21 » هزينهء حج مستقر از اصل تركه - و نه ثلث آن - برداشته مىشود . « 22 » در اينكه بايد از طرف او حج بلدى به جا آورند يا حج ميقاتى ، اختلاف است ( - - ) حج بلدى ) .\r\nشرايط صحّت : مسلمان بودن ، مؤمن ( دوازده امامى ) بودن ، « 23 » مباشرت در اعمال و در خصوص زن ، اذن شوهر در حج استحبابى ، « 24 » وقوع احرام در ماه‌هاى حج ، شرايط صحّت حج‌اند . در مراد از ماه‌هاى حج اقوال مختلف است . شوال ، ذيقعده و ذيحجه ؛ شوال ، ذيقعده و دههء نخست ذيحجه ؛ شوال ، ذيقعده و نُه روز نخست ذيحجه ؛ و شوال ، ذيقعده و ذيحجه تا طلوع فجر روز عيد قربان از جملهء اين اقوال است . كسى كه مىخواهد حج تمتّع به جا آورد ، بايد عمرهء آن را در ماه‌هاى حج انجام دهد و به جا آوردن عمرهء تمتع در غير ماه‌هاى حج صحيح نيست ؛ چنان كه احرام عمرهء تمتع و نيز احرام حج پس از دهم ذيحجه صحيح نيست ؛ حتى به قول كسانى كه تمامى ذيحجه را از ماه‌هاى حج مىدانند . « 25 »\r\nحج هرچند بر كافر واجب است ، ليكن از او در حال كفر صحيح نيست . « 26 » بر بطلان عبادات غير مؤمن ( - - ) ايمان ) ادعاى اجماع شده است ؛ « 27 » ليكن در صورتى كه مستبصر شود ، بنابر مشهور\r\n\r\n\r\n","description":"","footnote":"\r\n( 17 ) 261 .\r\n( 18 ) 268 .\r\n( 19 ) 330 - 331 .\r\n( 20 ) 295 .\r\n( 21 ) 298 - 301 .\r\n( 22 ) 314 .\r\n( 23 ) 306 .\r\n( 24 ) 332 .\r\n( 25 ) 18 / 12 - 13 ؛ الحدائق الناضرة 14 / 352 - 354 .\r\n( 26 ) جواهر الكلام 17 / 301 .\r\n( 27 ) 15 / 63\r\n","page_name":" 212 ","page_number":212},
  {"content":"\r\n\r\nلازم نيست حجى را كه مطابق مذهب خود انجام داده ، در صورت عدم اخلال به ركن آن ، اعاده كند ؛ « 28 » هرچند اعادهء آن مستحب است « 29 » ( - - ) استبصار ) .\r\nكسى كه حج بر او واجب شده ، خود بايد انجام دهد و به جا آوردن ديگرى از طرف او كفايت نمىكند . « 30 »\r\nحج واجب با نذر : حج با نذر و مانند آن ( عهد و قسم ) واجب مىشود . عقل ، بلوغ و حريّت و در زوجه ، اذن زوج از شرايط صحّت نذر ، عهد و قسم است . برده نيز با اجازهء مولا مىتواند نذر كند . در اين صورت ، حج بر او واجب مىشود . « 31 »\r\nنيابت در حج : نايب گرفتن در حج استحبابى ، خواه براى مرده يا براى زنده مستحب است . نايب گرفتن در حج واجب براى مرده‌اى كه حج بر او استقرار يافته ، بر ورثه واجب است و نيز بنابر مشهور ، براى زنده‌اى كه حج بر او استقرار يافته ، ليكن به دليل بيمارى يا پيرى و مانند آن ، توانايى جسمى خود را براى هميشه از دست داده ، واجب است ؛ بلكه بنابر قول برخى ، در صورت استطاعت و عدم استقرار نيز ، به شرط متمكّن بودن براى نايب گرفتن ، حكم چنين است . در اينكه وجوب نيابت اختصاص به حجة الاسلام دارد يا شامل حج واجب با نذر يا به سبب باطل شدن حج پيشين هم مىشود ، اختلاف است « 32 » ( - - ) حج نيابتى ) .\r\nاقسام : حج بر سه قسم است : حج تمتّع ( - - ) حج تمتّع ) ، حج قِران ( - - ) حج قران ) و حج افراد ( - - ) حج افراد ) . حج تمتّع وظيفهء آفاقى ( - - ) آفاقى ) است كه در فاصلهء شانزده يا دوازده فرسخى مكّه - بنابر اختلاف اقوال در مسئله - يا دور تر سكونت دارد . « 33 » حج قران و افراد وظيفهء اهالى مكّه و نيز كسانى است كه فاصلهء محلّ سكونت آنان تا مكّه كمتر از مسافت ياد شده است . « 34 »\r\nمناسك حج : اعمال و مناسك حج عبارتند از : احرام بستن ، وقوف به عرفات ، وقوف به مشعر الحرام ، رفتن به منى و به جا آوردن اعمال آن در روز عيد قربان ( رمى ، قربانى و حلق يا تقصير ) ، طواف زيارت و نماز طواف آن ، سعى بين صفا و مروه ، طواف نساء و نماز طواف آن ،\r\n\r\n\r\n","description":"","footnote":"\r\n( 28 ) 17 / 304 .\r\n( 29 ) 396 .\r\n( 30 ) 275\r\n( 31 ) 336 - 338 .\r\n( 32 ) 281 - 286 ؛ العروة الوثقى 4 / 434 - 435 .\r\n( 33 ) جواهر الكلام 18 / 5 - 10 .\r\n( 34 ) 44 - 47 .\r\n","page_name":" 213 ","page_number":213},
  {"content":"\r\n\r\nبيتوته در منى در شبهاى يازدهم و دوازدهم و براى برخى سيزدهم و رمى جمرات سه گانه در روزهاى ياد شده . « 35 » قربانى در منى در حج تمتع ، واجب و در حج قِران و افراد مستحب است . « 36 » تفصيل مناسك هريك از اقسام حج در همان قسم آمده است .\r\nمستحبات پس از اتمام مناسك : بازگشت به مكّه از منى براى طواف وداع ؛ « 37 » خواندن شش ركعت نماز در مسجد خيف ( - - ) مسجد خيف ) در مدت اقامت در منى ؛ « 38 » فرود آمدن در وادى مُحَصَّب ( ابطح ) و به پشت دراز كشيدن ، هنگام كوچ از منى در روز سيزدهم ذيحجه « 39 » ( - - ) تحصيب ) ؛ داخل شدن در كعبه بدون كفش ، بويژه براى كسى كه نخستين بار حج مىگزارد و غسل و دعا كردن هنگام دخول و نيز خواندن دو ركعت نماز بين دو ستون بر سنگ سرخ ، همچنين چهار گوشهء بيت ، در هر گوشه دو ركعت و سپس خواندن دعاى مأثور و استلام اركان كعبه ، بويژه ركن يمانى ؛ « 40 » طواف كردن براى خويشان و همشهريان « 41 » و سپس طواف وداع و استلام اركان و مستجار ( - - ) مستجار ) و دعا كردن به آنچه مىخواهد و آمدن نزد چاه زمزم و نوشيدن از آب آن و خواندن دعاى مأثور هنگام خارج شدن « 42 » ( - - ) آب زمزم ) ؛ به سجده افتادن و رو به قبله قرار گرفتن و دعا كردن قبل از ترك مسجد الحرام ؛ خروج از مسجد از باب حنّاطين « 43 » ( - - ) باب حنّاطين ) ؛ عزم بازگشت به مكّه براى حج در سالهاى بعد ؛ بنابر تصريح برخى ، حضور در محلّ ولادت رسول خدا صلّى اللَّه عليه و آله و نيز منزل حضرت خديجه ( مولد حضرت زهرا ) عليهما السّلام و زيارت قبر ايشان در قبرستان حجون ؛ رفتن به مسجد ارْقَم [ خانهء ارقم بن ابى ارقم كه رسول خدا صلّى اللَّه عليه و آله در آغاز دعوت مدتى در آن جا مخفى بود . بعدها در محلّ اين خانه مسجدى ساختند كه به مسجد خيزران معروف بود . با توسعهء مسجد الحرام ، اين محل هم اكنون ضميمهء مسجد شده است 
  ] و صعود به غار حِرا و غار ثور . « 44 »\r\nفوت شدن حج : كسى كه حجش فوت شده با انجام دادن عمرهء مفرده ( - - ) عمرهء\r\n\r\n\r\n","description":"","footnote":"\r\n( 35 ) 136 .\r\n( 36 ) 19 / 114 - 115 .\r\n( 37 ) 20 / 53 .\r\n( 38 ) 54 .\r\n( 39 ) 57\r\n( 40 ) 60 - 65 .\r\n( 41 ) 68 .\r\n( 42 ) 65 .\r\n( 43 ) 66 - 67 .\r\n( 44 ) 69 .\r\n","page_name":" 214 ","page_number":214},
  {"content":"\r\n\r\nمفرده ) از احرام خارج مىشود . در اينكه در اين صورت لازم است براى عمره نيّت كند يا نيازى نيست ، بلكه عمل او به صورت قهرى تبديل به عمره مىشود ، اختلاف است . در صورت واجب بودن حج بر چنين شخصى ، سال ديگر بايد آن را به جا آورد . در صورت مستحب بودن ، به جا آوردن آن در آينده استحباب دارد . « 45 »\r\nكسى كه حجش فوت شده ، مستحب است تا پايان ايّام تشريق ( - - ) ايّام تشريق ) در منى بماند و اعمال عمرهء مفرده را پس از اين ايّام انجام دهد . « 46 »\r\nمحصور و مصدود : كسى كه بر اثر بيمارى ( - - ) احصار ) يا ممانعت دشمن ( - - ) صدّ ) از اتمام مناسك حج باز مانده ، با انجام دادن اعمالى ويژه از احرام خارج مىشود .\r\n\r\nحجاب\r\nحجاب : پوشش ( - - ) پوشش ) / حائل ( - - ) حائل ) .\r\n\r\nحجاز\r\nحجاز : ناحيه‌اى در بخش مركزى جزيرة العرب .\r\nبخشى از سواحل شرقى درياى سرخ را كه ميان دو ناحيهء « نجد » و « تهامه » قرار دارد ، حجاز گويند . مهم‌ترين شهرهاى آن مكّه ، مدينه ، طائف و جدّه است . از احكام آن در باب جهاد سخن گفته‌اند .\r\nبنابر قول مشهور - بلكه ادعاى اجماع شده كه - سكونت كفّار در سرزمين حجاز ممنوع است . « 1 » از برخى نقل شده كه مراد از حجاز ، خصوص مكّه و مدينه است . « 2 »\r\n\r\n\r\n","description":"","footnote":"\r\n( 45 ) 19 / 86 - 89 .\r\n( 46 ) 91 .\r\n1 جواهر الكلام 21 / 289 .\r\n2 جواهر الكلام 21 / 290 .\r\n","page_name":" 215 ","page_number":215},
  {"content":"\r\n\r\nدر جواز ورود كفّار به حجاز به صورت عبورى يا براى فروختن آذوقه اختلاف است . « 3 » برخى ، داخل شدن كفّار به حرم مكّه ( - - ) حرم ) را مطلقا جايز ندانسته‌اند ؛ ليكن ورود آنان به غير حرم از اين سرزمين را با اذن امام جايز دانسته و گفته‌اند : اگر كافرى بدون اذن امام وارد حجاز شود ، تعزير ( - - ) تعزير ) مىگردد . « 4 »\r\n\r\nحج استيجارى\r\nحج استيجارى : حجى كه در ازاى اجرتى معيّن به نيابت از ديگرى انجام گيرد ( - - ) حج نيابتى ) .\r\n\r\nحج اصغر\r\nحج اصغر : عمرهء مفرده ، در برابر حج اكبر ( - - ) حج اكبر ) .\r\n\r\nحج افراد\r\nحج افراد : از اقسام حج .\r\nحج بر سه قسم است : تمتّع ( - - ) حج تمتّع ) ، قِران ( - - ) حج قران ) و افراد . علّت نامگذارى آن به افراد ، انفصال آن از عمره و عدم ارتباط بين آن دو است . « 1 » از اين عنوان در باب حج سخن گفته‌اند .\r\nحكم : حج افراد ، همچون قران ، وظيفهء اهالى مكّه و كسانى است كه فاصلهء محلّ سكونتشان تا مكّه كمتر از دوازده يا 48 ميل - بنابر اختلاف اقوال در مسئله - است « 2 » ( - - ) آفاقى ) .\r\nصورت حج افراد : احرام از ميقات در صورتى كه از منزلش به مكه نزديك‌تر باشد و در صورت نزديك‌تر بودن منزل ، از منزلش محرم مىشود ؛ وقوف در عرفات و مشعر ؛ به جا آوردن اعمال منى در روز عيد قربان ( رمى جمرهء عقبه و حلق يا تقصير ) ؛ انجام دادن اعمال مكّه ( طواف زيارت و نماز آن ، سعى بين صفا و مروه و طواف نساء و دو ركعت نماز آن ) و انجام دادن اعمال منى در ايّام تشريق « 3 » ( بيتوته در شبهاى يازدهم و دوازدهم و براى برخى ، سيزدهم و رمى جمرات سه گانه در روزهاى آن ) . اگر علاوه بر حج ، عمرهء مفرده بر او واجب باشد ، بنابر مشهور بلكه ادعاى اجماع شده ، بعد از اتمام مناسك حج ، براى عمره از ادنى الحل\r\n\r\n\r\n","description":"","footnote":"\r\n( 3 ) جواهر الكلام 21 / 290 .\r\n( 4 ) المبسوط 2 / 47 - 48 ؛ تحرير الاحكام 2 / 212 - 213 .\r\n1 مستند الشيعة 11 / 206 و 208 .\r\n2 جواهر الكلام 18 / 44 - 47 .\r\n3 43 ؛ مناسك حج ( مراجع ) / 97 .\r\n","page_name":" 216 ","page_number":216},
  {"content":"\r\n\r\n( - - ) ادنى الحل ) محرم شده و اعمال عمره را به جا مىآورد « 4 » ( - - ) عمرهء مفرده ) .\r\nبنابر مشهور ، در حج افراد ، تقديم طواف - اعمّ از واجب و مستحب - بر وقوف به عرفات جايز است ؛ ليكن در لزوم تجديد تلبيه ( - - ) تلبيه ) پس از هر طواف و عدم لزوم آن اختلاف است . بنابر قول نخست حاجى در صورت تلبيه نگفتن از احرام خارج مىشود ؛ ليكن بنابر قول دوم تنها با نيّتِ خروج از احرام ، خروج تحقق مىيابد ، هرچند بهتر است پس از هر طوافى تلبيه را تجديد كند . « 5 »\r\nدر حج افراد قربانى واجب نيست ؛ هرچند مستحب است . « 6 »\r\nشرايط : نيّت ، وقوع مناسك در ماه‌هاى حج ( شوّال ، ذيقعده و ذيحجه ) و احرام از ميقات يا منزل خود ، از شرايط حج افراد است . « 7 »\r\nاحكام : كسى كه وظيفه‌اش حج افراد است ، بنابر مشهور در حال اختيار نمىتواند آن را تمتّع قرار دهد و يا به آن عدول كند . « 8 » در حال اضطرار عدول به تمتّع جايز است . « 9 »\r\nكسى كه به نيّت حج افراد محرم شده ، در صورتى كه حج تمتّع نيز بر او جايز باشد ، پس از داخل شدن در مكّه بهتر است به عمرهء تمتّع عدول كند . « 10 »\r\nزن حائض يا كسى كه بر اثر ضيق وقت فرصت به جا آوردن عمرهء تمتّع را ندارد بايد به حج افراد عدول كند و اعمال آن را انجام دهد . « 11 »\r\n( - - ) حج ) .\r\n\r\nحج اكبر\r\nحج اكبر : در برابر حج اصغر .\r\nعنوان حج اكبر بر تمامى اقسام حج ، اعم از تمتّع ( - - ) حج تمتّع ) ، قران ( - - ) حج قران ) و افراد ( - - ) حج افراد ) اطلاق مىگردد ؛ در برابر حج اصغر كه بر عمرهء مفرده ( - - ) عمرهء مفرده ) اطلاق مىشود . « 1 »\r\n\r\n\r\n","description":"","footnote":"\r\n( 4 ) المعتمد فى شرح المناسك 3 / 273 .\r\n( 5 ) جواهر الكلام 18 / 59 - 65 و 78 .\r\n( 6 ) 96 .\r\n( 7 ) 49 - 50 .\r\n( 8 ) 44 و 47 .\r\n( 9 ) مستند الشيعة 13 / 103 - 104 .\r\n( 10 ) جواهر الكلام 18 / 71 .\r\n( 11 ) مناسك حج ( مراجع ) / 97 .\r\n1 فقه القرآن 1 / 322 ؛ ملاذ الاخيار 8 / 486 .\r\n","page_name":" 217 ","page_number":217},
  {"content":"\r\n\r\n\r\nحجامت\r\nحجامت : گرفتن خون از بدن به شيوه‌اى خاص .\r\nدر روايات براى حجامت آثار و فوايد زيادى بيان و بر آن تأكيد شده و سنّت پيامبر صلّى اللَّه عليه و آله به شمار رفته است . « 1 » تندرستى ، تقويت بينايى ، رشد فكر و انديشه و بر طرف شدن درد از جمله آثار و فوايد آن بر شمرده شده است . « 2 » از عنوان ياد شده به مناسبت در بابهاى صلات ، صوم ، حج ، تجارت و نكاح سخن گفته‌اند .\r\nكسى كه پيشه‌اش حجامتگرى است مكروه است در نماز براى غير همكاران خود امامت كند . « 3 »\r\nخون دادن از طريق حجامت يا غير آن ، بدون ضرورت ، در صورتى كه موجب ضعف گردد براى روزه دار مكروه است . « 4 »\r\nدر حرمت يا كراهت خارج كردن خون از بدن با حجامت يا غير آن ، بدون ضرورت براى محرم اختلاف است « 5 » ( - - ) احرام ) .\r\nشغل حجامتگرى از مشاغل مكروه است . بسيارى ، كراهت را به صورتى مقيّد كرده‌اند كه حجامت كننده شرط اجرت كند . « 6 »\r\nهزينهء حجامت زوجه جزو نفقهء واجب زوج به شمار نمىرود و تأمين آن بر شوهر واجب نيست . « 7 » برخى در فرض نياز زن ، آن را جزو نفقهء واجب دانسته‌اند . « 8 »\r\n\r\nحجب\r\nحَجْب : از موانع ارث .\r\nحجب عبارت است از منع و محروميّت مستحق ارث از تمام يا بعض آن و از آن در باب ارث ، سخن گفته‌اند .\r\nحجب از موانع ارث شمرده شده و بر دوگونه است .\r\nحجب حِرمان : وجود وارثى در ميان ورثه كه حاجب و مانع ارث بَرى ديگر وارثان مىشود . در اين نوع حجب ، آن كه\r\n\r\n\r\n","description":"","footnote":"\r\n( 1 ) وسائل الشيعة 2 / 6 ؛ معانى الاخبار / 247 .\r\n( 2 ) تحف العقول / 100 ؛ معانى الاخبار / 247 .\r\n( 3 ) جواهر الكلام 13 / 390 ؛ العروة الوثقى 3 / 193 .\r\n( 4 ) جواهر الكلام 16 / 318 ؛ العروة الوثقى 3 / 588 .\r\n( 5 ) جواهر الكلام 18 / 407 - 408 .\r\n( 6 ) جواهر الكلام 22 / 132 مفتاح الكرامة 15 / 225 - 226 .\r\n( 7 ) المناهل / 568 ؛ جواهر الكلام 31 / 336 .\r\n( 8 ) منهاج الصالحين ( خويى ) 2 / 287 .\r\n","page_name":" 218 ","page_number":218},
  {"content":"\r\n\r\n- در هر مرتبه - به ميّت نزديك‌تر است ، مانع ارث برى فرد يا طبقهء دور تر مىشود .\r\nبه عنوان مثال ، پدر ، مادر و فرزندان ميّت ( طبقهء اوّل ) ، برادران و اجداد ميّت ( طبقهء دوم ) را از ارث بردن ، باز مىدارند ، و نيز وارثان طبقهء دوم ، مانع ارث بردن وارثان طبقهء سوم ( عمو ، دايى ، عمه و خاله ) هستند . همچنين وارثان طبقهء سوم ، فرزندان خود را از ارث بردن باز مىدارند يا خويشاوندان نسبى ميّت ، مانع ارث بَرى مُعتِق ، ضامن جريره ( - - ) ولاء ) و امام عليه السّلام هستند . « 1 »\r\nدر صورت يكسان بودن وارثان در رتبه ، وارثى كه از طرف پدر و مادر با ميّت نسبت دارد ، مانع وارثى است كه نسبت او با ميّت تنها از ناحيه پدر است . بنابر اين ، برادر پدرى و مادرى ميّت ، حاجب برادر پدرى او است ؛ جز موردى كه وارث ، پسر عموى پدرى و مادرى و عموى پدرى باشد . در اين فرض ، پسر عمو ، حاجب عمو خواهد بود . « 2 »\r\nحجب نقصان : وجود وارثى در ميان ورثه كه سبب مىشود سهم وارث ديگر از مرتبهء اعلى به مرتبهء ادنى كاهش پيدا كند و وى از بعض سهم الارث خود محروم گردد .\r\nدر حجب نقصان دو گروه ، حاجب هستند :\r\nالف : فرزند يا فرزندِ فرزند و هر چه پايين‌تر ، كه مانع ارث بَرى پدر و مادر ميّت نسبت به مازاد يك ششم مىشود ، جز در صورتى كه وارث ميّت تنها يك دختر با پدر و مادر يا يكى از آن دو باشد ، و يا چند دختر و يكى از والدين باشند . در اين صورت دختر نصف تركه و هر يك از پدر و مادر يك ششم آن را به ارث مىبرند و باقى مانده ، بنابر مشهور ، به نسبت سهمشان ميان آنان تقسيم مىشود .\r\nعلاوه بر آن ، فرزند ميّت مانع ارث برى هريك از زن و شوهر نسبت به سهم اعلاى آنان است و باعث مىشود سهم شوهر از نصف به يك چهارم و سهم زن از يك چهارم به يك هشتم كاهش يابد . « 3 »\r\nب : برادران و خواهران ميّت كه با شرايط زير ، حاجب مادر هستند و وجود آنان سبب مىشود سهم مادر از يك سوم به يك ششم كاهش يابد :\r\n\r\n\r\n","description":"","footnote":"\r\n( 1 ) الروضة البهية 8 / 51 ؛ جواهر الكلام 39 / 77 - 78 .\r\n( 2 ) الروضة البهية 8 / 53 - 54 .\r\n( 3 ) جواهر الكلام 39 / 78 ؛ الروضة البهية 8 / 58 .\r\n","page_name":" 219 ","page_number":219},
  {"content":"\r\n\r\n1 . تعداد آنان دو برادر يا بيشتر ، يا يك برادر و دو خواهر ، يا چهار خواهر با مادر باشد .\r\n2 . بنابر مشهور ، قاتل يا كافر و يا برده نباشند .\r\n3 . برادران يا خواهران پدرى و مادرى يا پدرى باشند ، نه مادرى .\r\n4 . بنابر مشهور ، پدر نيز زنده باشد .\r\n5 . برادران يا خواهران ، متولد شده باشند . « 4 »\r\n\r\nحج بذلى\r\nحج بذلى : حجى كه هزينهء آن را ديگرى پرداخت كند .\r\nبه بذل كننده « باذل » و به كسى كه به او بذل مىگردد « مبذول له » گفته مىشود و از آن در باب حج سخن رفته است .\r\nحصول استطاعت : آيا با بذل هزينهء حج از سوى ديگرى - به اينكه بگويد : با خرج من حج بگزار يا پول حج را در اختيار او قرار دهد - استطاعت ( - - ) استطاعت ) حاصل مىشود ؟ قول مشهور - بلكه بر آن ادعاى اجماع شده - حصول استطاعت است . در اين صورت ، اگر مبذول له بذل را نپذيرد حج بر ذمّهء او مستقر مىشود . البتّه اگر قبول بذل مستلزم منت گذارى بذل كننده و هتك بذل شونده گردد ، به تصريح برخى ، قبول آن واجب نيست . « 1 » همچنين اگر قبول بذل و حج گزاردن موجب اخلال در روند زندگى وى شود . « 2 »\r\nدر حصول استطاعت و وجوب حج با بذل ، تفاوتى بين بذل عين آنچه در حج بدان نياز است و بين بذل قيمت آن نيست ؛ چنان كه تفاوتى بين بذل به گونهء اباحهء محض ، بدون تمليك و بين بذل تمليكى نيست . « 3 » برخى قدما ، حج بذلى را تنها در بذل تمليكى واجب دانسته‌اند « 4 » و برخى متأخران ، وجوب حج بذلى را به صورت بذل عين ما يحتاج ، از قبيل توشه و مركب اختصاص داده‌اند . « 5 »\r\nحج بذلى از حَجة الاسلام كفايت مىكند ؛ بنابر اين ، اگر مبذول له پس از گزاردن حج مستطيع شود حج بر او واجب نخواهد بود . « 6 »\r\n\r\n\r\n","description":"","footnote":"\r\n( 4 ) جواهر الكلام 39 / 83 - 89 .\r\n1 مناسك حج ( مراجع ) / 32 - 33 .\r\n2 33 .\r\n3 جواهر الكلام 17 / 263 - 266 .\r\n4 كتاب السرائر 1 / 517 .\r\n5 حاشية شرائع الاسلام / 220 .\r\n6 جواهر الكلام 17 / 267 ؛ معتمد العروة 1 / 175 .\r\n","page_name":" 220 ","page_number":220},
  {"content":"\r\n\r\nاگر مبذول له بخشى از مخارج حج را داشته باشد و باذل آن را تكميل كند ، در اين صورت نيز حج واجب خواهد بود . « 7 »\r\nآيا در حصول استطاعت ، هبهء مخارج حج حكم بذل را دارد ؟ مسئله محل اختلاف است . تفاوت ميان آن دو به مشهور متأخران نسبت داده شده كه گفته‌اند : بذل ، اباحهء تصرف در مال بذل شده براى حج است ؛ از اين رو ، به مجرّد بذل ، استطاعت حاصل و حج واجب مىشود ؛ بر خلاف هبه كه چون عقد است ، در آن قبول شرط مىباشد و بدون قبول نه استطاعت حاصل مىشود و نه حج واجب مىگردد . قبول آن نيز به جهت تحصيل استطاعت واجب نمىباشد . « 8 »\r\nاگر هبهء مال ، مطلق باشد - و نه مقيّد به گزاردن حج - قبول آن بنابر مشهور واجب نيست . « 9 »\r\nنفقهء خانواده در حج بذلى : درصورت وجوب نفقهء خانواده بر مبذول له ، بذل نفقهء آنان نيز در وجوب حج بذلى شرط است ، مگر آنكه خود ، نفقهء خانواده‌اش را تا زمان بازگشت داشته باشد و يا بنابر قول برخى در صورت نرفتن به حج نيز توان تأمين نفقهء ايشان را نداشته باشد . « 10 »\r\nرجوع به كفايت در حج بذلى : بنابر قول به اشتراط رجوع به كفايت در حصول استطاعت ، در حج بذلى رجوع به كفايت شرط نيست ، مگر در صورتى كه بذل تكميل كنندهء استطاعت او باشد يا آنكه به جا آوردن حج موجب حرج و مشقت پس از آن گردد ، مانند آنكه كسب و كار او تنها در ايّام حج باشد . « 11 »\r\nقربانى و كفّاره در حج بذلى : هزينهء قربانى در حج بذلى بر عهدهء باذل است ؛ امّا كفّارات ، در صورت ارتكاب عمدىِ سبب كفّاره ، بر عهدهء مبذول له است ؛ ليكن حكم مسئله در صورت ارتكاب از روى جهل ، نسيان و يا اضطرار ، اختلافى است . « 12 »\r\nرجوع از بذل : باذل مىتواند قبل از مُحرم شدن مبذول له از بذل خويش برگردد ، هرچند برخى در آن تأمل و اشكال كرده‌اند . بسيارى نيز رجوع پس از احرام را جايز ندانسته‌اند . در فرض جواز رجوع ، در اينكه باذل نسبت به هزينهء برگشت ضامن است يا نه ، اختلاف است . « 13 »\r\n\r\n\r\n","description":"","footnote":"\r\n( 7 ) مستمسك العروة 10 / 131 ؛ مصباح الهدى 11 / 399 - 400 .\r\n( 8 ) جواهر الكلام 17 / 268 ؛ الحدائق الناضرة 14 / 104 - 105 .\r\n( 9 ) العروة الوثقى 4 / 401 .\r\n( 10 ) جواهر الكلام 17 / 266 ؛ مناسك حج ( مراجع ) / 32 .\r\n( 11 ) العروة الوثقى 4 / 400 ؛ معتمد العروة 1 / 166 ؛ مناسك حج ( مراجع ) / 32 - 33 .\r\n( 12 ) معتمد العروة 1 / 182 - 183 ؛ مناسك حج ( مراجع ) / 34 - 35 .\r\n( 13 ) العروة الوثقى 4 / 403 - 404 ؛ معتمد العروة 1 / 177 ؛ مناسك حج ( مراجع ) / 34 .\r\n","page_name":" 221 ","page_number":221},
  {"content":"\r\n\r\nديگر احكام : در حج بذلى بدهكارى مانع استطاعت و وجوب حج بر مبذول‌له نيست ، مگر آنكه دين ، حالّ باشد و طلبكار آن را مطالبه كند و با نرفتن به حج بتواند آن را بپردازد كه بسيارى در اين صورت حج را واجب ندانسته‌اند . « 14 »\r\nبنابر قول مشهور ، بذل هزينهء حج پدرِ غير مستطيع بر فرزند واجب نيست . « 15 »\r\n\r\nحج بلدى\r\nحج بَلَدى : مقابل حج ميقاتى .\r\nحج بلدى حجى را گويند كه به نيابت از منوب عنه از شهر وى انجام گيرد ؛ مقابل حج ميقاتى كه از ميقات انجام مىشود . از آن در باب حج سخن گفته‌اند .\r\nميّتى كه حج بر عهده‌اش استقرار يافته ، بر ولىّ او واجب است از اصل تركهء ميّت ( - - ) تركه ) هزينهء حج او را جدا سازد تا از طرف او حج بگزارند ؛ « 1 » ليكن آيا واجب است از طرف ميّت حج بلدى به جا آورند يا حج ميقاتى كفايت مىكند ؟\r\nمسئله اختلافى است . قول دوم ، مشهور ، بلكه بر آن ادعاى اجماع شده است . در مقابل مشهور ، برخى در صورت وسعت مال ، قائل به وجوب حج بلدى و درصورت عدم كفاف مال ميّت ، قائل به وجوب آن از نزديك‌ترين مكان به شهر منوب عنه شده‌اند .\r\nبنابر قول مشهور ، حج از نزديك‌ترين ميقاتهابه مكّه انجام مىگيرد و در صورت عدم امكان ، از غير آن ، با رعايت نزديك‌ترين مكان به ميقات . « 2 » البته چنانچه حج جز از بلد ميّت امكان‌پذير نباشد ، حج بلدى ، واجب و تمامى هزينهء آن از اصل تركه برداشته مىشود . « 3 »\r\nدر اينكه مراد از بلد ميّت ، وطن او است يا شهرى كه در آن از دنيا رفته ، اختلاف\r\n\r\n\r\n","description":"","footnote":"\r\n( 14 ) جواهر الكلام 17 / 266 ؛ العروة الوثقى 4 / 400 .\r\n( 15 ) جواهر الكلام 17 / 275 - 277 .\r\n1 جواهرالكلام 17 / 313 - 314 .\r\n2 320 - 322 ؛ العروة الوثقى 4 / 463 ؛ معتمد العروة 1 / 318 .\r\n3 العروة الوثقى 4 / 464 ؛ مستمسك العروة 10 / 264 .\r\n","page_name":" 222 ","page_number":222},
  {"content":"\r\n\r\nاست . « 4 » بنابر قول اوّل ، در صورتى كه ميّت دو وطن داشته باشد ، حج از نزديك‌ترين آن دو به مكّه واجب مىشود ، مگر آنكه ورثه به وطن دور تر راضى گردند . « 5 »\r\nحج بلدى با وصيّت به آن ، واجب مىگردد ؛ ليكن هزينهء مازاد بر حج ميقاتى از ثلث مال ميّت برداشته مىشود . اگر كسى به طور مطلق به حج وصيّت كند ، در اينكه حج ميقاتى كفايت مىكند يا نه ، اختلاف است . البته با انصراف به حج بلدى يا وجود قرينه‌اى بر آن ، حج بلدى به جا آورده مىشود . « 6 »\r\nبنابر قول به وجوب حج بلدى مطلقا يا در صورت وصيّت به آن ، اگر ورثه مخالفت كنند و از طرف ميّت ، حج ميقاتى انجام دهند ، يا كسى تبرّعاً از طرف ميّت ، حج ميقاتى به جا آورد ، ذمّهء ميّت برى و وجوب حج بلدى ساقط مىگردد . « 7 » برخى در سقوط وجوب و حصول برائت ذمّهء ميّت اشكال كرده‌اند . « 8 » البته اگر مال ميّت تنها براى حج ميقاتى كفاف دهد ، همان كفايت مىكند . « 9 »\r\nبنابر قول به كفايت حج ميقاتى ، واجب نيست حج از ميقات يا نزديك‌ترين مكان به آن انجام گيرد ؛ بلكه به جا آوردن آن از هر شهرى كه ورثه بخواهند ، جايز است ؛ ليكن اجرت مازاد بر حج ميقاتى در صورت امكانِ اجير گرفتن از ميقات ، از اصل مال و نيز از ثلث آن در فرض وصيّت نكردن ، برداشته نمىشود ؛ بلكه ورثه بايد آن را از مال خود بپردازند . « 10 »\r\nبرخى گفته‌اند : بنابر كفايت حج ميقاتى ، حكم نسبت به مرده و زنده يكسان است .\r\nبنابر اين ، با استقرار حج بر مكلّف ، چنانچه به علّت بيمارىاى كه اميد به بهبود آن نيست ، از رفتن به حج باز بماند ، حج بلدى از او ساقط مىشود و مىتواند از ميقات نايب بگيرد ؛ ليكن برخى نسبت به زنده ، احتياط واجب را در حج بلدى دانسته‌اند . « 11 »\r\n\r\n\r\n","description":"","footnote":"\r\n( 4 ) جواهر الكلام 17 / 326 - 327 ؛ العروة الوثقى 4 / 465 ؛ معتمد العروة 1 / 324 - 325 .\r\n( 5 ) مستمسك العروة 10 / 271 .\r\n( 6 ) العروة الوثقى 4 / 464 ؛ مستمسك العروة 10 / 264 ؛ معتمد العروة 1 / 320 - 322 .\r\n( 7 ) مستمسك العروة 10 / 265 .\r\n( 8 ) مدارك الاحكام 7 / 87 .\r\n( 9 ) العروة الوثقى 4 / 465 .\r\n( 10 ) 466 - 467 ؛ معتمد العروة 1 / 325 - 326 .\r\n( 11 ) العروة الوثقى 4 / 441 و 467 .\r\n","page_name":" 223 ","page_number":223},
  {"content":"\r\n\r\n\r\nحجّت\r\nحُجَّت : هر دليل اثبات كنندهء متعلَّق خود ( حكم شرعى ) .\r\nاز آن در اصول فقه ، مبحث حجّت سخن گفته‌اند .\r\nحجت نزد لغويان هر چيزى را گويند كه بتوان با آن بر ديگرى احتجاج كرد و نزد منطقيان عبارت است از مجموع چند قضيهء مرتبط با يكديگر كه چينش آنها كنار هم و ربط دادن آنها به يكديگر ما را به حكمى كه مجهول بوده مىرساند .\r\nمنطقيان ، حجّت را به خصوصِ حدّ وسط در قياس منطقى نيز اطلاق كرده‌اند .\r\nحجّت نزد اصوليان - كه از آن به اماره ، دليل و طريق نيز تعبير كرده‌اند - عبارت است از هرچيزى كه متعلَّق خود ، يعنى حكم شرعى را ثابت كند ، ليكن به مرتبهء قطع به آن نرسد .\r\nمراد از اثبات متعلَّق خود ، اثبات بر حسب جعل شارع است كه مدلول آن دليل را به منزلهء واقع قرار داده است . و اين در فرضى است كه بر اعتبار آن و حجّت بودنش از جانب شارع ، دليلى وجود داشته باشد . از اين رو ، حجّت بدين معنا شامل قطع نمىشود ؛ زيرا حجّيت قطع ذاتى است و قطع از آن جهت كه حقيقت آن انكشاف واقع است ، به خودى خود انسان را به واقع مىرساند . بدين جهت گفته‌اند :\r\nجعل حجّيت براى قطع معنا ندارد ، بلكه محال است .\r\nتعريف ياد شده ، شامل اصول عملى ( - - ) اصل عملى ) نيز نمىشود ؛ زيرا اصول عملى ، مانند اصل برائت ( - - ) اصل برائت ) و اصل احتياط ( - - ) اصل احتياط ) متعلَّق خود را اثبات نمىكنند ؛ بلكه براى مكلّف در مقام عمل تنها عذر به شمار مىآيند .\r\nبرخى اصوليان ، حجّت را به آنچه كه حدّ وسط براى اثبات احكام شرعى واقع مىشود ، تعريف كرده‌اند .\r\nمناط حجّيت امارات : ميزان در حجّيت امارات ، مانند خبر واحد ( - - ) خبر واحد ) وجود دليلى قطعى بر حجّيت و اعتبار آنها است . بنابر اين با عدم حصول علم به حجّيت اماره‌اى و عدم يقين به اجازهء شارع به اعتماد بر آن ، اعتماد به چنين اماره‌اى و عمل بر طبق آن جايز نيست . « 1 »\r\n( - - ) دليل ) ( - - ) اماره ) .\r\n\r\n\r\n","description":"","footnote":"\r\n( 1 ) فرائدالاصول 1 / 29 - 30 ؛ اصول الفقه 2 / 12 - 24 .\r\n","page_name":" 224 ","page_number":224},
  {"content":"\r\n\r\n\r\nحج تَسَكُّع\r\n- - ) تسكّع\r\n\r\nحج تَطَوُّع\r\n- - ) حج مستحب\r\n\r\nحج تمتّع\r\nحج تَمَتُّع : از اقسام حج .\r\nحج بر سه قسم است : حج افراد ( - - ) حج افراد ) ، حج قِران ( - - ) حج قران ) و حج تمتّع . علّت نامگذارى اين قسم به حج تمتّع ، حلال شدن محرّمات احرام و انتفاع از آنها در فاصلهء زمانى بين عمرهء تمتّع و حج است و اين در حالى است كه عمرهء تمتّع مرتبط با حج تمتّع و جزء آن است ؛ به گونه‌اى كه آن دو از نظر شرع يك عمل محسوب مىشوند و در نتيجه ، انتفاع از محرّمات احرام در فاصلهء زمانى بين آن دو ، به منزلهء انتفاع از آنها در حج است . « 1 » از اين عنوان در باب حج سخن گفته‌اند .\r\nحكم : حج تمتّع وظيفهء آفاقى است ، يعنى كسى كه محلّ سكونت او تا مكّه بيش از دوازده يا 48 ميل - بنابر اختلاف اقوال در مسئله - فاصله دارد « 2 » ( - - ) آفاقى ) .\r\nكيفيّت : حج تمتّع از دو بخش تشكيل شده است : عمرهء تمتّع و حج تمتّع .\r\nعمرهء تمتّع داراى پنج عمل است : احرام بستن از ميقات ( - - ) ميقات ) در ماه‌هاى حج ( شوّال ، ذيقعده و ذيحجّه ) ، هفت دور طواف كعبه ، دو ركعت نماز طواف پشت مقام ابراهيم عليه السّلام ، هفت بار سعى بين صفا و مروه ( - - ) سعى ) و تقصير ( - - ) تقصير ) . با تقصير ، محرم از احرام خارج و همهء محرّمات احرام بر او حلال مىگردد .\r\nحج تمتع داراى سيزده عمل است :\r\n1 . احرام بستن از مكّه در زمانى كه مىداند پس از آن ، وقوف به عرفات را درك خواهد كرد ؛ هرچند افضل احرام بستن در روز ترويه ( هشتم ذيحجّه ) است .\r\n2 . وقوف به عرفات از زوال تا غروب آفتاب روز عرفه ( نهم ذيحجّه ) .\r\n3 . بيتوته در مشعر الحرام در شب عيد قربان و وقوف به آن از طلوع فجر تا طلوع آفتاب .\r\n4 . زدن هفت سنگ ريزه به جمرهء عقبه در روز عيد قربان .\r\n5 . قربانى در منى در روز دهم و - بنابر قول برخى - خوردن از گوشت آن .\r\n\r\n\r\n","description":"","footnote":"\r\n( 1 ) مستند الشيعة 11 / 206 - 207 ؛ جواهر الكلام 18 / 2 .\r\n( 2 ) جواهر الكلام 18 / 5 - 10 .\r\n","page_name":" 225 ","page_number":225},
  {"content":"\r\n\r\n6 . تراشيدن سر ( حلق ) يا تقصير در منى در روز عيد .\r\n7 . طواف زيارت .\r\n8 . دو ركعت نماز طواف زيارت پشت مقام حضرت ابراهيم عليه السّلام .\r\n9 . سعى بين صفا و مروه .\r\n10 . طواف نساء .\r\n11 . دو ركعت نماز طواف نساء پشت مقام حضرت ابراهيم عليه السّلام .\r\n12 . بيتوته ( ماندن ) در منى در ايام تشريق ( شبهاى يازدهم و دوازدهم و براى بعضى شب سيزدهم ذيحجّه ) .\r\n13 . رمى جمرات سه‌گانه در روزهاى يازدهم و دوازدهم و نيز روز سيزدهم براى كسانى كه شب را در منى مانده‌اند .\r\nحاجى مىتواند اعمال حج را به ترتيب ياد شده انجام دهد يا آنكه پس از حلق يا تقصير در منى بماند و بعد از انجام دادن اعمال آن ( بيتوته و رمى جمرات سه گانه ) پس از زوال روز دوازدهم به مكّه بازگردد و اعمال مكّه ( طواف ، نماز طواف ، سعى ، طواف نساء و نماز آن ) را به جا آورد ؛ چنان كه براى او جايز است شب سيزدهم نيز در منى بماند و روز سيزدهم پس از رمى جمرات سه گانه به مكّه باز گردد ؛ هرچند قبل از زوال باشد . « 3 »\r\nاحكام : كسى كه وظيفه‌اش حج تمتّع است نمىتواند به حج قِران يا افراد عدول كند و در صورت عدول ، ذمّه‌اش از حجّ تمتّع برى نمىشود ، مگر در حالت اضطرار ، همچون تنگى وقت يا پيدايى عذر ، مانند عروض حيض براى زن . « 4 »\r\nمستحب است حج استحبابى به صورت تمتّع انجام گيرد ، هرچند حج گزار غير آفاقى باشد . « 5 »\r\nبا حلق يا تقصير ، محرّمات احرام ، جز زن و بوى خوش بنابر مشهور بر حاجى حلال مىشود « 6 » و پس از طواف زيارت و نماز آن و سعى ، بنابر مشهور بوى خوش نيز حلال مىشود « 7 » و پس از طواف نساء و نماز آن ، زن نيز حلال مىگردد « 8 » ( - - ) تحلّل ) .\r\nشرايط : نيّت حج تمتّع هنگام احرام بستن براى عمرهء تمتّع ؛ وقوع عمل در ماه‌هاى حج ، يعنى شوّال ، ذيقعده و ذيحجّه [ البته در اينكه تمامى ذيحجه ماه حج است يا تنها ده ، يا نه روز اوّل آن ، يا تا\r\n\r\n\r\n","description":"","footnote":"\r\n( 3 ) 3 - 4 ؛ العروة الوثقى 4 / 609 - 610 .\r\n( 4 ) جواهر الكلام 18 / 10 .\r\n( 5 ) 10 - 11 .\r\n( 6 ) 19 / 251 .\r\n( 7 ) 257 - 258 .\r\n( 8 ) 258 - 259 .\r\n","page_name":" 226 ","page_number":226},
  {"content":"\r\n\r\nطلوع فجر روز دهم ، اختلاف است 
  ] ؛ به جا آوردن عمرهء تمتّع و حج در يك سال و احرام بستن براى حج تمتّع از مكّه ، كه افضل اماكن آن ، مسجد الحرام و افضل مواضع مسجد الحرام ، مقام ابراهيم يا حجر اسماعيل عليهما السّلام است . « 9 »\r\nويژگيها : حج تمتّع در مقايسه با حج قران و افراد داراى ويژگيهاى زير است :\r\n1 . در تمتّع ، عمره و حج به يكديگر وابسته و از هم انفكاك ناپذيرند ؛ بر خلاف قران و افراد كه عمره در آن دو واجب نيست ، مگر با نذر و مانند آن .\r\n2 . در تمتّع ، عمره پيش از حج گزارده مىشود ؛ امّا در دو قسم ديگر بعد از حج انجام مىگيرد .\r\n3 . در تمتّع ، عمره همچون حج بايد در ماه‌هاى حج گزارده شود ؛ بر خلاف عمرهء دو قسم ديگر در صورت وجوب آن ؛ هرچند به جا آوردن آن پس از اتمام مناسك حج ، واجب است .\r\n4 . در تمتّع ، عمره و حج بايد در يك سال انجام شوند ، بر خلاف قران و افراد .\r\n5 . بنابر مشهور ، در تمتّع ، خروج از مكّه بعد از اتمام عمره ، تنها با احرام حج ، جز در صورت بازگشت به مكّه قبل از سپرى شدن يك ماه ، جايز است . قول مقابل مشهور كراهت آن است . امّا غير متمتّع هر زمان بخواهد مىتواند بدون احرام از مكّه خارج شود .\r\n6 . در تمتّع ، ميقات حج ، خود مكّه است ؛ امّا در قران و افراد ، يكى از ميقاتهاى پنج گانه يا منزل حاجى در صورت نزديك‌تر بودن آن به مكّه از ميقات .\r\n7 . در تمتّع ، ميقات عمره يكى از ميقاتهاى معروف يا مكانى است كه در حكم ميقات مىباشد ؛ بر خلاف عمرهء قران و افراد كه ميقات آن براى كسى كه در حرم است ادنى الحلّ ( - - ) ادنى الحلّ ) و براى كسى كه بيرون حرم سكونت دارد ، يكى از ميقاتهاى پنج گانه يا منزلش مىباشد .\r\n8 . محرم به عمرهء تمتّع با مشاهدهء خانه‌هاى مكّه تلبيه را قطع مىكند ، امّا محرم به عمرهء مفرده اگر براى احرام از مكّه بيرون رفته باشد ، هنگام مشاهده كعبه ؛ در غير اين صورت هنگام دخول حرم ، تلبيه را قطع مىنمايد . نسبت به قطع تلبيه در عمرهء مفرده اقوال ديگرى نيز در مسئله وجود دارد ( - - ) تلبيه ) .\r\n\r\n\r\n","description":"","footnote":"\r\n( 9 ) 18 / 11 - 18 ؛ مهذّب‌الاحكام 12 / 347 - 360 .\r\n","page_name":" 227 ","page_number":227},
  {"content":"\r\n\r\n9 . عمرهء تمتّع طواف نساء ندارد ؛ امّا عمرهء قران و افراد بنابر مشهور طواف نساء دارد .\r\n10 . در تمتّع ، تقديم طواف زيارت و سعى بر وقوف به عرفات و مشعر در حال اختيار جايز نيست ؛ بر خلاف قران و افراد كه بنابر مشهور جايز است .\r\n11 . براى مفرِد و قارن تأخير طواف زيارت ، سعى و طواف نساء از ايّام تشريق و انجام دادن آنها در طول ذيحجّه جايز است ؛ بر خلاف متمتّع كه تأخير ، حرام يا مكروه - بنابر اختلاف اقوال در مسئله - است .\r\n12 . بنابر قولى در تمتّع پس از احرام به حج ، به جا آوردن طواف مستحب حرام است ؛ ليكن در دو قسم ديگر به اتفاق فقها جايز است .\r\n13 . در تمتّع ، بستن احرام تنها با تلبيه و در حج قران ، بنابر قول مشهور ، علاوه بر تلبيه با اشعار و تقليد نيز صحيح است .\r\n14 . در تمتّع ، قربانى واجب است و در دو قسم ديگر مستحب .\r\n15 . براى مُفْرِد عدول به حج تمتّع در فرض جواز آن بر وى ، جايز است ؛ ليكن بر متمتّع عدول از حج تمتّع به افراد درحال اختيار جايز نيست . در حج قران ، نه عدول از آن جايز است و نه عدول به آن . « 10 »\r\n\r\nحجر\r\nحَجْر : بازداشتن شخص از تصرف در همه يا بعض اموالش . « 1 »\r\nبرخى ، احكام حجر را در يك باب به همين نام آورده و ضمن آن احكام مفلّس را يادآور شده‌اند ؛ امّا برخى ديگر دوباب مستقل به نام حجر و مفلّس قرار داده‌اند .\r\nاسباب : اسباب حجر - اعم از جزئى و كلّى - بسيار است ؛ ليكن مهم‌ترين آنها عبارتند از : نابالغ بودن ( - - ) كودك ) ، ديوانگى ( - - ) ديوانگى ) ، بردگى ( - - ) بردگى ) ، سفاهت ( - - ) سفاهت ) ، ورشكستگى ( - - ) تفليس ) و بنابر قول گروهى بيمارى منجرّ به مرگ « 2 » ( - - ) بيمارى ) .\r\n\r\n\r\n","description":"","footnote":"\r\n( 10 ) جواهرالكلام 18 / 74 - 79 ؛ مهذّب الاحكام 12 / 346 - 347 .\r\n1 الحدائق الناضرة 20 / 342 .\r\n2 جواهر الكلام 26 / 4 .\r\n","page_name":" 228 ","page_number":228},
  {"content":"\r\n\r\nصرف وجود هريك از اسباب ياد شده بدون نياز به حكم قاضى ، - جز ورشكستگى و سفاهت - در شخص سبب محجوريّت وى مىگردد . در ورشكستگى و بنابر قولى در سفاهت تنها با حكم حاكم به حجر ، محجوريت ورشكسته و سفيه تحقق مىيابد .\r\nآثار : كودك قبل از رسيدن به بلوغ ( - - ) بلوغ ) و رشد عقلانى ( مقابل سفاهت ) از تصرف در اموالش - جز آنچه استثنا شده ، مانند وصيّت - محجور و ممنوع است ؛ « 3 » ليكن از تصرفات افزايش دهندهء دارايىِ وى همچون تحجير ( - - ) تحجير ) ، حيازت مباحات ( - - ) حيازت مباحات ) و احياى موات ( - - ) احياء موات ) ممنوع نيست . « 4 »\r\nديوانه نيز از تصرف در اموال خود ممنوع و تصرفاتش باطل است . « 5 » برده و سفيه بدون اذن ولىّ از تصرف در اموالشان منع مىشوند و در صورت تصرف تنها با اجازهء ولىّ ، تصرفاتشان صحيح خواهد بود . « 6 » در اينكه زوال حجر سفيه منوط به حكم حاكم شرع است يا نه ، اختلاف است . « 7 »\r\nورشكسته پس از حكم حاكم به حجر وى از تصرف در اموال خود منع مىشود .\r\nدر اينكه زوال حجر نيز منوط به حكم حاكم است يا نه ، اختلاف است . « 8 »\r\nبنابر قول جمعى از فقها ، انسان در بيمارى منجرّ به فوت نمىتواند در افزون بر يك سوم از دارايى خود تصرف كند و آن را رايگان به ديگرى بدهد . « 9 »\r\n\r\nحجرات ؛ سوره\r\nحُجُرات ؛ سوره : چهل و نهمين سورهء قرآن كريم .\r\nعنوان ياد شده در باب صلات آمده است .\r\nبر قرائت سورهء حجرات در هر شب يا روز تأكيد شده و در روايتى آمده است : هر كس سورهء حجرات را در روز يا شب تلاوت كند از زيارت كنندگان رسول خدا صلّى اللَّه عليه وآله خواهد بود . « 1 »\r\n\r\n\r\n","description":"","footnote":"\r\n( 3 ) جواهر الكلام 26 / 4 .\r\n( 4 ) مصباح الفقاهة 3 / 264 ؛ تحرير الوسيلة 2 / 13 .\r\n( 5 ) تحرير الوسيلة 2 / 14 .\r\n( 6 ) جواهر الكلام 26 / 58 و 97 .\r\n( 7 ) 94 - 97 .\r\n( 8 ) الحدائق الناضرة 20 / 414 ؛ جواهر الكلام 25 / 361 .\r\n( 9 ) جواهر الكلام 26 / 63 - 64 .\r\n1 كشف‌الغطاء 3 / 474 ؛ وسائل‌الشيعة 6 / 255 - 256 .\r\n","page_name":" 229 ","page_number":229},
  {"content":"\r\n\r\n\r\nحجر اسماعيل\r\nحِجْر اسماعيل : فضايى وصل به كعبه ، بين ركن عراقى و شامى كه ديوارى قوسى شكل بر آن احاطه دارد .\r\nحجر اسماعيل طبق بعضى روايات ، محلّ سكونت حضرت اسماعيل بوده و مادرش هاجر نيز با وى در همين مكان مىزيسته است و پس از درگذشت ، در همين مكان دفن شده‌اند . اسماعيل عليه السّلام پس از دفن مادرش در حجر ، براى آنكه طواف كنندگان بر روى قبر وى گام ننهند ، گرد آن ديوارى كشيد « 1 » كه هم اكنون با ارتفاع 30 / 1 متر محيط بر اين فضا است . از اين عنوان در باب صلات و حج سخن گفته‌اند .\r\nدر اينكه حجر اسماعيل جزو كعبه است تا نماز گزاردن به سمت آن صحيح باشد ، يا نه ، اختلاف است . اكثر قائل به قول دوم‌اند « 2 » ( - - ) قبله ) .\r\nمحلّ احرام حج ، شهر مكّه است ؛ ليكن مستحب است در مسجد الحرام ، بويژه مقام ابراهيم يا حجر اسماعيل احرام بسته شود . « 3 »\r\nواجب است طواف كننده از بيرون حجر اسماعيل طواف كند و داخل كردن چيزى از حجر در طواف جايز نيست . آيا داخل كردن حجر در طواف موجب بطلان طواف نيز مىشود ، يا تنها همان دورى كه اين عمل در آن اتفاق افتاده باطل مىگردد ؟\r\nمسئله محلّ اختلاف است . بنابر قول دوم ، اعادهء همان دور كفايت مىكند و نيازى به اعادهء طواف از اوّل نيست « 4 » ( - - ) طواف ) .\r\n\r\nحجر الأسود\r\nحَجَرُ الاسْوَد : سنگى سياه و بيضى شكل در ركن شرقى كعبه .\r\nحجر الاسود يا سنگ سياه ، در ركن شرقى كعبه به ارتفاع يك و نيم متر از سطح زمين نصب شده است . حجر الاسود از اجزاى بسيار مقدّس مسجد الحرام و از سنگهاى بهشتى است كه همراه حضرت آدم عليه السّلام بوده و پس از نزول آدم به زمين و قبول توبه‌اش نزد وى فرود آمده است . « 1 » در روايات آمده است كه اين سنگ در آغاز بسيار سفيد بود ، امّا گناهانى كه\r\n\r\n\r\n","description":"","footnote":"\r\n( 1 ) وسائل الشيعة 13 / 353 - 355 .\r\n( 2 ) جواهر الكلام 7 / 326 - 328 ؛ مستمسك العروة 5 / 175 .\r\n( 3 ) معتمد العروة 2 / 254 - 256 ؛ المعتمد فى شرح المناسك 5 / 130 .\r\n( 4 ) جواهر الكلام 19 / 292 - 294 ؛ المعتمد فى شرح المناسك 4 / 345 - 347 .\r\n1 الكافى ( كلينى ) 4 / 185 و 188 .\r\n","page_name":" 230 ","page_number":230},
  {"content":"\r\n\r\nفرزندان آدم انجام دادند ، سبب سياه شدن آن گرديد . « 2 » در روايتى از رسول خدا صلّى اللَّه عليه و آله آمده است : حجر الاسود دست راست خداوند در روى زمين است ، كسى كه آن را مسح كند دست خدا را مسح كرده است . « 3 » از احكام آن در باب حج سخن رفته است .\r\nاستلام ( لمس كردن ) حجر الاسود بر مردان مستحب است « 4 » ( - - ) استلام ) .\r\nحجر الاسود نقطهء آغاز و پايان طواف است ؛ بنابر اين ، هر دورى از طواف از محاذى حجر الاسود آغاز مىشود و با رسيدن به محاذى آن پايان مىيابد . « 5 »\r\nمستحب است طواف كننده قبل از شروع به طواف ، رو به حجر الاسود كند ؛ « 6 » چنان كه توقف طواف كننده محاذى حجر الاسود و گفتن حمد و ثناى خداى متعال و صلوات بر پيامبر و خاندان مطهّرش و بالا بردن دستان به دعا مستحب است . « 7 »\r\n\r\nحجر ؛ سوره\r\nحِجْر ؛ سوره : پانزدهمين سورهء قرآن كريم .\r\nاز آن به مناسبت در باب صلات سخن گفته‌اند .\r\nسورهء حجر از سور طوال ( - - ) سور طوال ) به شمار مىرود كه خواندن آنها در نماز آيات ( - - ) نماز آيات ) مستحب است . « 1 »\r\nقرائت سورهء حجر با سورهء ابراهيم در نافلهء روز جمعه مستحب است . « 2 »\r\n\r\nحج ؛ سوره\r\nحج ؛ سوره : بيست و دومين سورهء قرآن كريم .\r\nاز آن در باب صلات نام برده‌اند .\r\nتلاوت سورهء حج هر سه روز يك بار مستحب است « 1 » و در روايتى آمده است :\r\nكسى كه سورهء حج را بدين كيفيت تلاوت كند ، سال نمىگذرد مگر آنكه توفيق تشرف به خانهء خدا نصيبش مىگردد و چنانچه در اثناى سفر بميرد داخل بهشت مىشود . « 2 »\r\n\r\n\r\n","description":"","footnote":"\r\n( 2 ) 191 .\r\n( 3 ) 406 ؛ وسائل الشيعة 13 / 324 .\r\n( 4 ) الحدائق الناضرة 19 / 116 - 119 .\r\n( 5 ) جواهر الكلام 19 / 287 .\r\n( 6 ) 291 .\r\n( 7 ) 340 .\r\n1 كلمة التقوى 1 / 656 .\r\n2 وسائل‌الشيعة 7 / 410 .\r\n1 كشف الغطاء 3 / 472 .\r\n2 وسائل الشيعة 6 / 252 .\r\n","page_name":" 231 ","page_number":231},
  {"content":"\r\n\r\nسجده كردن پس از تلاوت يا شنيدن آيات هيجده و 77 سورهء حج مستحب است « 3 » ( - - ) آيات سجده ) .\r\n\r\nحج صَروره\r\n- - ) صروره\r\n\r\nحج عقوبتى\r\nحج عقوبتى : حج واجب به جهت عقوبت بر آميزش با همسر در حال احرام .\r\nاز آن در باب حج سخن گفته‌اند .\r\nكسى كه در حال احرام حج - اعم از واجب و مستحب - پيش از وقوف به عرفات ( - - ) وقوف ) با همسرش آميزش كند ، در صورت علم به حرمت اين عمل ، علاوه بر كفّاره ( قربانى شتر ) بايد حجش را تمام كند و به عنوان عقوبت ارتكاب چنين عملى ، سال آينده نيز حج ديگرى بگزارد .\r\nدر اينكه حكم ياد شده ، شامل كسى كه بعد از وقوف به عرفات و قبل از وقوف به مشعر آميزش كرده نيز مىشود يا نه ، اختلاف است . « 1 »\r\nبنابر تصريح برخى ، زنا و لواط نيز در اين جهت ، حكم آميزش با همسر را دارند . از برخى قدما ثبوت كفّارهء تنها در لواط نقل شده است . « 2 »\r\nچنانچه زوجه نيز در حال احرام باشد و با ميل خود تن به آميزش دهد ، حكم ياد شده بر او نيز جارى مىگردد ؛ « 3 » ليكن در صورت اكراه او بر آميزش ، حج او صحيح است ؛ اما بر شوهرش دو كفّاره واجب مىشود . « 4 »\r\nدر حج دوم ، به محض رسيدن زوج و زوجه به محل وقوع آميزش ، واجب است تا پايان اعمال حج از يكديگر جدا شوند ؛ بدين معنا كه با هم خلوت نكنند ، مگر آنكه فرد سومى وجود داشته باشد . « 5 »\r\n\r\nحج قران\r\nحج قِران : از اقسام حج .\r\nحج بر سه قسم است : حج تمتّع ( - - ) حج تمتّع ) ، حج افراد ( - - ) حج افراد ) و حج قِران . علّت نامگذارى اين قسم به قران ، همراه آوردن قربانى هنگام احرام بستن\r\n\r\n\r\n","description":"","footnote":"\r\n( 3 ) منتهى المطلب 5 / 251 ؛ جواهر الكلام 10 / 211 .\r\n1 جواهر الكلام 20 / 349 - 354 .\r\n2 355 .\r\n3 356 .\r\n4 362 .\r\n5 357 و 361 .\r\n","page_name":" 232 ","page_number":232},
  {"content":"\r\n\r\nاست . « 1 » از اين عنوان در باب حج سخن گفته‌اند .\r\nحكم : حج قران ، همچون حج افراد وظيفهء اهالى مكّه و كسانى است كه در محدودهء دوازده يا 48 ميلى مكّه - بنابر اختلاف اقوال در مسئله - سكونت دارند « 2 » ( - - ) آفاقى ) .\r\nصورت حج قران : بنابر مشهور ، مناسك و شرايط حج قران همانند حج افراد است ، جز در قربانى كه در حج افراد قربانى وجود ندارد ، ليكن شرط حج قران همراه داشتن قربانى هنگام مُحرم شدن است . « 3 » البته قربانى كردن در منى بر قارن مستحب است ؛ « 4 » ليكن اگر قربانىِ همراه آورده را اشعار ( - - ) اشعار ) يا تقليد ( - - ) تقليد ) كند قربانى در منى واجب مىگردد و تبديل آن جايز نيست . « 5 »\r\nاحكام : حج گزار در حج قران بدون ضرورت نمىتواند به عمرهء تمتّع ( - - ) عمرهء تمتّع ) عدول كند . « 6 »\r\nبنابر قول اكثر ، « 7 » بلكه مشهور « 8 » حج گزارِ قارن مخيّر است احرام را با يكى از اين سه : تلبيه ( - - ) تلبيه ) ، اشعار و تقليد ببندد ؛ ليكن در صورت اختيار تلبيه ، اشعار يا تقليد مستحب است ؛ چنان كه در صورت بستن احرام با اشعار يا تقليد ، تلبيه استحباب دارد . « 9 »\r\nبنابر مشهور ، قارن مىتواند طواف - اعم از واجب و مستحب - را قبل از وقوف به عرفات انجام دهد ؛ ليكن در اينكه - در اين صورت - تجديد تلبيه پس از هر طواف لازم است و در صورت عدم تجديد از احرام خارج مىشود ، يا اينكه تجديد تنها در حج افراد لازم است ، و يا در هيچ كدام لازم نيست و خروج از احرام تنها با نيّت آن امكان پذير است ، اختلاف مىباشد . « 10 »\r\nچنانچه قارن ، محصور ( - - ) احصار ) و به جهت آن از احرام خارج گردد ، بنابر قول مشهور بايد در سال بعد حج قران انجام دهد و به جا آوردن حجى ديگر از آن كفايت نمىكند . « 11 »\r\n\r\n\r\n","description":"","footnote":"\r\n( 1 ) مهذّب الاحكام 12 / 315 - 316 .\r\n( 2 ) جواهر الكلام 18 / 44 - 47 .\r\n( 3 ) 50 .\r\n( 4 ) 96 .\r\n( 5 ) 19 / 192 - 196 ؛ مهذّب الاحكام 14 / 246 و 310 .\r\n( 6 ) جواهر الكلام 18 / 74 .\r\n( 7 ) 55 - 57 .\r\n( 8 ) مستند الشيعة 11 / 309 .\r\n( 9 ) جواهر الكلام 18 / 56 - 57 .\r\n( 10 ) 78 و 59 - 65 .\r\n( 11 ) 20 / 157 .\r\n","page_name":" 233 ","page_number":233},
  {"content":"\r\n\r\n\r\nحجم\r\nحجم : برآمدگى ، ضخامت و ستبرى چيزى / مقدار فضايى كه جسم اشغال مىكند .\r\nبه مناسبت در بابهاى طهارت ، صلات و حج به كار رفته است .\r\nواجب در پوشيدن عورت ( - - ) عورت ) از ناظر محترم ، پوشيدن خود عورت ( بشره ) است نه حجم آن . « 1 »\r\nستر عورت از شرايط صحّت نماز است ؛ ليكن در اينكه ستر بشره كفايت مىكند يا علاوه بر آن ستر حجم آن نيز شرط است ، اختلاف است . « 2 »\r\nمستحب است ضخامت سنگ ريزه‌اى كه براى رمى جمره ( - - ) رمى جمره ) استفاده مىشود به اندازهء بند انگشت باشد . « 3 »\r\nبنابر مشهور ، مقدار آب كرّ ( - - ) آب كرّ ) بر حسب حجم 42 وجب و هفت هشتم وجب است . « 4 »\r\n\r\nحج مبتول\r\nحج مَبتول : حج افراد .\r\nعلّت ناميدن حج افراد ( - - ) حج افراد ) به مبتول ( به معناى مقطوع ) جدا بودن عمرهء آن از حج است ؛ بر خلاف حج تمتّع ( - - ) حج تمتّع ) كه چنين نيست . عنوان ياد شده در روايات « 1 » و به تبع آن در كلمات فقها در باب حج به كار رفته است .\r\nحاجىاى كه به قصد انجام دادن حجِ تمتّع براى عمرهء تمتّع احرام بسته و داخل مكّه شده ، چنانچه عمداً قبل از تقصير ( - - ) تقصير ) براى حج احرام ببندد ، بنابر قول منسوب به مشهور ، عمرهء او باطل و حج وى بدل به حج مبتول مىگردد . « 2 »\r\n\r\nحج مستحب\r\nحج مستحب : مقابل حج واجب .\r\nاز آن در باب حج سخن گفته‌اند .\r\nدر روايات بر گزاردن حج و تكرار آن در هر سال تأكيد ، و ترك آن به مدّت پنج سال براى متمكّن از آن مكروه شمرده شده است . « 1 » بنابر اين ، غير مستطيع و نيز\r\n\r\n\r\n","description":"","footnote":"\r\n( 1 ) جواهر الكلام 2 / 2 ؛ التنقيح ( الطهارة ) 3 / 357 .\r\n( 2 ) مدارك الاحكام 3 / 187 ؛ جواهر الكلام 8 / 160 .\r\n( 3 ) المعتمد فى شرح المناسك 5 / 194 .\r\n( 4 ) مختصر الاحكام ( گلپايگانى ) / 4 .\r\n1 وسائل الشيعة 12 / 412 .\r\n2 جواهر الكلام 18 / 252 .\r\n1 مستمسك العروة 11 / 126 ؛ مستند الشيعة 11 / 157 .\r\n","page_name":" 234 ","page_number":234},
  {"content":"\r\n\r\nكسى كه حج واجب به جا آورده ، مستحب است حج بگزارد . « 2 »\r\nكسى كه هزينهء حج را ندارد مستحب است قرض كند و حج بگزارد ؛ به شرط آنكه اطمينان به اداى بدهى پس از گزاردن حج داشته باشد ، يا براى به جا آوردن آن اجير ديگرى گردد . « 3 »\r\nشرايط : شرط صحّت حج مستحب ، عدم اشتغال ذمّهء حج گزار به حَجة الاسلام ( - - ) حجة الاسلام ) است ؛ از اين رو ، كسى كه حج واجب بر عهده دارد نمىتواند حج مستحب انجام دهد « 4 » و در صورت انجام دادن ، حج او باطل است . « 5 » شيخ طوسى در يكى از كتابهايش قائل به صحّت چنين حجى و وقوع قهرى آن از حجة الاسلام شده است و در نتيجه با به جا آوردن آن حجة الاسلام از ذمّه‌اش ساقط مىگردد ؛ « 6 » ليكن وى در كتابى ديگر ضمن حكم به صحّت حج ندبى ، قائل به بقاى حجة الاسلام بر ذمّهء او شده است . « 7 »\r\nدر حج مستحب بلوغ و حرّيت شرط نيست ؛ بنابر اين ، حج از برده و كودك مميّز صحيح است ؛ ليكن اذن ولىّ شرط صحّت حج آنان است ؛ « 8 » هرچند نسبت به كودك مميّز ، برخى اذن ولىّ را شرط صحّت ندانسته‌اند . « 9 »\r\nدر اينكه در صحّت حج مستحبىِ فرزند بالغ ، اذن پدر يا پدر و مادر شرط است يا نه ، اختلاف است . البته اگر رفتن به سفر حج موجب آزار آنان شود ، جايز نيست و سفر حرام خواهد بود . « 10 »\r\nصحّت حج ندبى زوجه ، حتّى در عدّهء طلاق رجعى مشروط به اذن زوج است . « 11 »\r\nديگر احكام : حج مستحب پس از محرم شدن واجب مىشود ؛ بنابر اين ، اتمام آن همانند حَجّة الاسلام واجب خواهد بود . « 12 »\r\nآنچه موجب فساد و بطلان حج واجب است ، حج مستحب را نيز فاسد و باطل مىكند . « 13 »\r\nحج گزار در حج استحبابى ، بين انواع حج ؛ تمتع ( - - ) حج تمتع ) ، قِران ( - - ) حج قران ) و افراد ( - - ) حج افراد ) مخيّر است ؛ ليكن افضل ، حتّى براى اهالى مكّه به جا آوردن حج تمتّع است . « 14 »\r\nبنابر مشهور ، حج گزار مىتواند حج مستحب را به نيابت از چند نفر به جا آورد ؛ چنان كه صحيح است چند نفر به\r\n\r\n\r\n","description":"","footnote":"\r\n( 2 ) مستمسك‌العروة 11 / 126 ؛ جواهرالكلام 17 / 228 .\r\n( 3 ) مستمسك‌العروة 11 / 129 و 131 .\r\n( 4 ) الحدائق الناضرة 14 / 246 .\r\n( 5 ) مسالك الافهام 2 / 165 ؛ الحدائق الناضرة 14 / 246 ؛ جواهر الكلام 17 / 363 .\r\n( 6 ) المبسوط 1 / 302 .\r\n( 7 ) الخلاف 2 / 256 .\r\n( 8 ) جواهر الكلام 17 / 228 و 234 .\r\n( 9 ) معتمد العروة 1 / 27 - 28 .\r\n( 10 ) جواهر الكلام . 17 / 235 ؛ معتمد العروة 1 / 28 - 31 .\r\n( 11 ) جواهر . الكلام 17 / 332 - 335 .\r\n12 و 13 مدارك‌الاحكام 8 / 408 ؛ الحدائق الناضرة 15 / 406 .\r\n( 14 ) جواهر الكلام 18 / 48 - 49 ؛ مستمسك العروة 11 / 161 .\r\n","page_name":" 235 ","page_number":235},
  {"content":"\r\n\r\nنيابت از يك نفر حج مستحب به جا آورند ؛ خواه منوب عنه يا منوب عنهم زنده باشند يا مرده . « 15 »\r\n\r\nحج مستقر\r\nحج مستقر : حج واجب بر مكلّف به سبب ترك آن در سال استطاعت « 1 » ( - - ) حج ) .\r\n\r\nحج ميقاتى\r\nحج ميقاتى : مقابل حج بلدى ( - - ) حج‌بلدى ) .\r\n\r\nحج نذرى\r\nحج نذرى : حج واجب به سبب نذر .\r\nاز آن در باب حج سخن گفته‌اند .\r\nاز اسباب وجوب حج ، نذر آن است ؛ بنابر اين ، كسى كه نذر كرده حج بگزارد ، وفاى به نذر و به جا آوردن حج بر او واجب است .\r\nاگر مستطيع - كه حَجَّة الاسلام ( - - ) حَجة الاسلام ) بر او واجب است - نذر كند حج بگزارد ، در صورتى كه نيّت او نذر براى به جا آوردن حَجّة الاسلام باشد ، بنابر قول به صحّت چنين نذرى ، يك حج به عنوان حجّة الاسلام كفايت مىكند ، و در فرض عدم استطاعت ( - - ) استطاعت ) صبر مىكند تا استطاعت حاصل شود . و چنانچه نذر محدود به زمانى خاص باشد ، در صورتى كه آن زمان بگذرد و استطاعت پيدا نشود ، نذر منحل مىگردد .\r\nامّا اگر نيّت نذر كننده غير حجة الاسلام باشد ، دو حج بر او واجب خواهد بود . البته اگر چنين نذرى در سال استطاعت باشد باطل است ، مگر آنكه نيّت وى حج گزاردن در صورت زوال استطاعت در آن سال باشد و استطاعت نيز زايل شود ، كه در اين صورت نذرش صحيح است و بايد حج را به جا آورد ؛ ليكن اگر نذرش مطلق ، يا مقيّد به سالى\r\n\r\n\r\n","description":"","footnote":"\r\n( 15 ) جواهر الكلام 17 / 393 ؛ معتمد العروة 2 / 9 .\r\n1 العروة الوثقى 4 / 453 .\r\n","page_name":" 236 ","page_number":236},
  {"content":"\r\n\r\nغير سال استطاعت باشد ، نذر صحيح است و ابتدا حجة الاسلام و سپس حج نذرى را به جا مىآورد .\r\nاگر غير مستطيع نذر كند حج بگزارد ، در صورت توانايى ، به جا آوردن حج نذرى واجب است ، هرچند استطاعت شرعى نداشته باشد ؛ ليكن برخى ، استطاعت شرعى را نيز شرط دانسته و گفته‌اند : حج نذرى به شرط حصول استطاعت پس از نذر بر او واجب مىشود و در صورت نگزاردن حج و استمرار استطاعت تا سال آينده ، حجة الاسلام نيز بر او واجب مىشود . امّا ظاهر كلمات فقها وجوب حجة الاسلام با حصول استطاعت است ؛ مگر آنكه حج نذرى مقيّد به همان سالى باشد كه استطاعت در آن پيدا شده ، كه در اين صورت حج نذرى را به جا مىآورد . « 1 »\r\nاگر نذر مطلق باشد ؛ يعنى نه به نيّت حجة الاسلام باشد و نه به نيّت غير آن ، برخى قدما گفته‌اند : به جا آوردن يك حج به نيّت حج نذرى از حجة الاسلام كفايت مىكند ؛ امّا به نيّت حجة الاسلام از حج نذرى كفايت نمىكند و حج نذرى بر ذمّه‌اش باقى مىماند . « 2 » ليكن بنابر قول مشهور ، در اين صورت دو حج بر نذر كننده واجب مىشود و به جا آوردن يكى از ديگرى كفايت نمىكند . « 3 »\r\nچنانچه نذر كننده در وقت نذر ناتوان از گزاردن حج باشد ، آيا بر او واجب است نايب بگيرد ؟ مسئله اختلافى است . بنابر قول به عدم وجوب ، چنانچه نذر مقيّد به زمانى خاص ، و مانع نيز تا آن زمان استمرار داشته باشد ، نذر باطل مىشود ، و اگر نذر مطلق باشد ، تا حصول توانايى صبر مىكند و با يأس از آن ، نذر باطل مىشود . ليكن اگر نذر كننده در وقت نذر ، در نظر داشته در صورت ناتوانى ، نايب بگيرد ، بدون هيچ اختلافى نايب گرفتن بر او واجب خواهد بود . « 4 »\r\nكسى كه نذر كرده حج بگزارد ، چنانچه نذرش به لحاظ انجام دادن حج مقيّد به زمانى خاص نباشد ، تأخير وفاى به نذر تا زمان گمان به نزديك بودن مرگش جايز است ؛ امّا اگر با توانايى بر گزاردن حج ، آن را به جا نياوَرَد تا بميرد ، قضاى حج از طرف او واجب است ؛ ليكن در اينكه\r\n\r\n\r\n","description":"","footnote":"\r\n( 1 ) جواهر الكلام 17 / 229 و 347 .\r\n( 2 ) النهاية / 205 .\r\n( 3 ) جواهر الكلام 17 / 348 .\r\n( 4 ) 345 .\r\n","page_name":" 237 ","page_number":237},
  {"content":"\r\n\r\nهزينهء آن از اصل تركهء ميّت برداشت مىشود يا از ثلث آن ، اختلاف است . و اگر نگزاردن حج در فرض ياد شده بر اثر ناتوانى باشد ، قضاى آن ساقط مىشود .\r\nاگر نذر مقيّد به زمانى خاص باشد ، در صورتى كه با تمكن از به جا آوردن حج ، آن را ترك كند تا بميرد ، قضا و كفّاره ؛ هر دو بر او واجب است كه از طرف او ادا مىشود و اگر ترك حج به سبب مانعى ، مانند بيمارى منجر به مرگ بوده ، قضا واجب نيست . « 5 »\r\nكسى كه نذر كرده پياده حج بگزارد ، حج با پاى پياده بر او واجب مىشود . آغاز وجوب پياده روى ، هنگام شروع مناسك حج ، و پايان آن ، به جا آوردن آخرين عمل از اعمال حج ، يعنى رمى جمره است .\r\nبرخى ، پايان آن را طواف نساء دانسته‌اند ؛ چنان كه برخى ، آغاز پياده روى را شهرى كه در آن نذر كرده ؛ برخى ديگر ، شهر نذر كننده ، و گروه سوم ، نزديك‌ترين دو محلّ ياد شده به ميقات دانسته‌اند .\r\nكسى كه نذر كرده پياده حج بگزارد ، چنانچه مضطرّ به سوار شدن به كشتى و مانند آن گردد ، بنابر قول برخى ، بايد بايستد و نشستن براى او جايز نيست .\r\nليكن برخى ، ايستادن را مستحب دانسته‌اند .\r\nاگر نذر كننده از راه رفتن ناتوان گردد ، وجوب آن ساقط مىشود و بايد سواره حج بگزارد ؛ ليكن در اينكه در اين صورت ، همراه بردن شترى جهت قربانى بر او واجب است يا مستحب ، اختلاف است . البته در مسئله اقوال ديگرى نيز وجود دارد . « 6 »\r\n\r\nحج نيابتى\r\nحج نيابتى : حج گزاردن به نيابت از ديگرى .\r\nاز آن در باب حج سخن گفته‌اند .\r\nحكم : نايب گرفتن در حجّ استحبابى ، خواه براى مرده يا زنده ، مستحب و در حج واجب از طرف ميّتى كه حج بر او استقرار يافته ، بر ورثه واجب است و هزينهء آن از اصل تركه برداشت مىشود و نيز بنابر قول مشهور ، نايب گرفتن زنده‌اى\r\n\r\n\r\n","description":"","footnote":"\r\n( 5 ) 340 - 345 .\r\n( 6 ) 349 - 356 .\r\n","page_name":" 238 ","page_number":238},
  {"content":"\r\n\r\nكه حج بر او استقرار يافته ، امّا به دليل پيرى يا بيمارى توانايى جسمى خود را براى هميشه از دست داده ، واجب است ؛ بلكه بنابر قول برخى در صورت عدم استقرار حج نيز با داشتن تمكّن مالى براى نايب گرفتن ، حكم چنين است . در اينكه وجوب نيابت به حَجّة الاسلام ( - - ) حجة الاسلام ) اختصاص دارد يا شامل حج واجب با نذر يا به سبب باطل شدن حج پيشين هم مىشود ، اختلاف است . بنابر تصريح برخى ، وجوب نيابت ، فورى است و تأخير آن جايز نيست . « 1 »\r\nشرايط نايب : عقل ، ايمان ( دوازده امامى بودن ) ، مشغول نبودن ذمّهء نايب به حجّ واجب و بنابر قول مشهور ، بلوغ در نايب شرط است . بنابر اين ، نيابت ديوانه ، كودك يا كافر يا مخالف و يا كسى كه حج واجب بر ذمّه دارد ، صحيح نيست . البته كسى كه حج واجب بر ذمّهء او است ، چنانچه به سبب نداشتن مال ، توان انجام دادن آن را نداشته باشد ، مىتواند حج نيابتى به جا آورد ، ليكن در صورت وجوب حج بر او ، اگر حج نيابتى بگزارد ، بنابر مشهور باطل است . برخى ، در اين صورت حج را صحيح و تنها اجاره را باطل دانسته‌اند . در نتيجه با انجام دادن حجّ ، ذمّهء منوب عنه برى مىشود ، ليكن نايب مستحق اجرت نخواهد بود . « 2 »\r\nبنابر قول مشهور ، همسان بودن نايب و منوب عنه از نظر جنسيت شرط صحّت نيابت نيست . از برخى قدما عدم جواز نيابت زن صروره ( زنى كه نخستين بار حج مىگزارد ) مطلقا يا تنها براى مردان ، نقل شده است . البته نيابت صروره ، بويژه زن بنابر مشهور مكروه است . « 3 »\r\nشرايط منوب عنه : در منوب عنه اسلام شرط است . از اين رو ، نيابت از كافر صحيح نيست . و نيز در حج واجب شرط است كه منوب عنه ، مرده يا زندهء ناتوان از به جا آوردن حج باشد . بنابر اين ، نيابت از انسان زندهء توانا بر انجام دادن حج ، صحيح نيست . برخى ، ايمان ( دوازده امامى بودن ) را نيز در منوب عنه شرط صحّت نيابت دانسته‌اند ، مگر اينكه منوب عنه پدر نايب باشد كه از نظر برخى ، پدر از شرط ايمان مستثنا است .\r\n\r\n\r\n","description":"","footnote":"\r\n( 1 ) جواهر الكلام 17 / 281 - 286 و 313 ؛ العروة الوثقى 4 / 434 - 435 ؛ مهذّب الاحكام 12 / 232 .\r\n( 2 ) جواهر الكلام 17 / 356 - 363 ؛ مهذّب الاحكام 12 / 234 .\r\n( 3 ) جواهر الكلام 17 / 364 - 366 ؛ مهذّب الاحكام 12 / 237 - 238 .\r\n","page_name":" 239 ","page_number":239},
  {"content":"\r\n\r\nدر نيتجه حج نيابتى فرزند از پدر غير مؤمن صحيح است . « 4 »\r\nاحكام نيابت : قصد نيابت و تعيين منوب عنه در نيّت ، هرچند به اجمال ، شرط صحّت نيابت است ؛ ليكن ذكر نام منوب عنه شرط نيست ، هرچند مستحب است . « 5 »\r\nنايبى كه پس از احرام و دخول در حرم فوت كرده ، ذمّه‌اش برى مىشود و عملش از حج منوب عنه كفايت مىكند . از برخى ، حتّى كفايت صِرف احرام نقل شده است ، هرچند در بيرون حرم درگذشته باشد . « 6 »\r\nاگر در حج نيابتى شرط شده باشد كه نايب از راهى معيّن به مكّه رود ، در صورت تعلّق غرضى به آن ، بنابر مشهور ، تخلّف جايز نيست ، هرچند در صورت تخلّف ، حج صحيح است . « 7 »\r\nنايبى كه براى گزاردن حج در سالى معيّن اجير شده ، نمىتواند در همان سال براى ديگرى اجير شود و در صورت اجير شدن ، اجارهء دوم باطل است و اگر هم زمان باشند ، هر دو باطل خواهند بود . « 8 »\r\nاگر نايب مرتكب موجبات كفّاره شود ، كفّاره بر عهدهء خود او است ، نه منوب عنه . « 9 »\r\nاگر نايب حج نيابتى را باطل كند ، بايد سال بعد آن را تدارك نمايد ؛ ليكن در بطلان و عدم بطلان اجاره اختلاف است .\r\nبنابر قول نخست نايب مستحق اجرت نمىباشد و مستأجر مىتواند اجرت را از او پس بگيرد و بر نايب واجب است در سال بعد بدون دريافت اجرت حج بگزارد . البته اين اختلاف مبتنى بر اين است كه آيا واجب ، حج اوّل است و حج دوم عقوبت مىباشد يا اينكه واجب ، حج دوم است و اتمام حج اوّل عقوبت به شمار مىرود ؟ قول نخست بنابر مبناى دوم است .\r\nبرخى بين اجارهء معيّن و مطلق تفصيل داده و در صورت دوم قائل به عدم بطلان اجاره و در نتيجه استحقاق نايب نسبت به اجرت شده و گفته‌اند : بر نايب واجب است سال آينده حج نيابتى را به جا آورد .\r\nدر مسئله اقوال ديگرى نيز وجود دارد . « 10 »\r\nمقتضاى اطلاق اجاره در صورت عدم ذكر اجل ، تعجيل و عدم جواز تأخير حج است . « 11 »\r\nچنانچه نايب به سبب بيمارى از اتمام مناسك باز بماند با قربانى از احرام\r\n\r\n\r\n","description":"","footnote":"\r\n( 4 ) جواهر الكلام 17 / 357 - 359 .\r\n( 5 ) 362 - 363 ؛ العروة الوثقى 4 / 538 .\r\n( 6 ) جواهر الكلام 17 / 366 - 371 .\r\n( 7 ) 374 .\r\n( 8 ) 377 - 378 .\r\n( 9 ) 389 .\r\n( 10 ) 389 - 392 ؛ مهذّب‌الاحكام 12 / 259 .\r\n( 11 ) جواهرالكلام 17 / 392 .\r\n","page_name":" 240 ","page_number":240},
  {"content":"\r\n\r\nخارج مىشود و اجاره در صورت مقيّد بودن آن به همان سال باطل مىگردد و نتيجهء آن عدم وجوب تدارك حج فوت شده بر نايب در سال بعد است ؛ ليكن در صورت مطلق بودن اجاره در اينكه قضاى آن در سال بعد بر نايب واجب است يا نه ، اختلاف است . « 12 »\r\nحج نيابتى با تداوم عذر منوب عنه تا پايان عمر ، كفايت مىكند ؛ ليكن چنانچه بر حسب اتفاق ، عذرش بر طرف گردد ، بنابر مشهور بايد حج بگزارد و حجّ نايب كفايت نمىكند و در صورت ترك آن ، حج بر وى استقرار مىيابد و اگر بدون آنكه حج بگزارد بميرد ، بر ورثه واجب است از طرف او حج بگزارند . برخى در فرض بر طرف شدن عذر نيز قائل به كفايت حج نيابتى شده‌اند . « 13 »\r\n\r\nحج واجب\r\nحج واجب : حجّى كه به جا آوردن آن بر مكلّف واجب است ، مقابل حج مستحب .\r\nاز آن در باب حج سخن گفته‌اند .\r\nحج ، گاهى به اصل شرع بر مكلّف واجب مىشود كه به آن حَجّة الاسلام ( - - ) حَجّة الاسلام ) گويند ، و گاهى به سببى از اسباب ، مانند نذر ( - - ) حج نذرى ) ، عهد ، قسم و اجاره در حج نيابتى ( - - ) حج نيابتى ) .\r\n( - - ) حج )\r\n\r\nحجون ؛ قبرستان\r\nحَجون ؛ قبرستان : گورستان معروف مكّه .\r\nگورستان حجون كه قبرستان مَعلاة نيز ناميده شده ، امروزه به نام قبرستان ابوطالب و بنى هاشم معروف است . اين قبرستان در دامنهء كوه حجون در مكّهء مكرّمه قرار دارد . « 1 » از عنوان ياد شده به مناسبت در باب حج نام برده‌اند .\r\n\r\n\r\n","description":"","footnote":"\r\n( 12 ) 394 ؛ مهذّب الاحكام 12 / 256 - 258 .\r\n( 13 ) جواهر الكلام 17 / 286 ؛ العروة الوثقى 4 / 435 - 436 .\r\n1 لسان العرب / واژهء « حجن » ؛ آثار اسلامى مكه و مدينه / 161 - 163 .\r\n","page_name":" 241 ","page_number":241},
  {"content":"\r\n\r\nزيارت قبر حضرت عبد مناف ، عبد المطّلب ، ابوطالب و خديجه عليهم السّلام در قبرستان حجون ، همچنين آمنه ، مادر پيامبر صلّى اللَّه عليه و آله كه بنابه نقلى در اين مكان دفن شده ، مستحب است . « 2 »\r\n\r\nحجّة الإسلام\r\nحَجَّةُ الاسلام : حج واجب به اصل شرع .\r\nبه حجّى كه به اصل شرع ( فرمان مستقيم و ابتدايى شارع مقدس ) تنها يك بار در طول عمر بر مستطيع ( - - ) استطاعت ) واجب مىشود حجّة الاسلام گويند . « 1 » در مقابل حجّى كه با نذر و مانند آن بر مكلّف واجب مىگردد كه سبب وجوب آن مكلّف است كه با ايجاد سبب ( نذر ) مسبّب ( حج ) را بر خود واجب مىكند ؛ هرچند سبب وجوب ، شرعى است . « 2 »\r\nمنشأ كاربرد عنوان ياد شده در كلمات فقها روايات است « 3 » و علّت ناميدن آن به « حجّة الإسلام » بنابر آنچه در كلام برخى ، آمده ، رواياتى است كه مىگويد :\r\nاسلام بر پنج پايه استوار است : نماز ، زكات ، حج ، روزه و ولايت . « 4 »\r\n( - - ) حج ) .\r\n\r\nحدّ\r\n- - ) حدود\r\n\r\nحداء\r\nحُداء : سرودى ويژه براى برانگيختن شتر بر شتاب در حركت .\r\nاز آن به مناسبت در باب تجارت نام برده‌اند .\r\nغنا ( - - ) غناء ) حرام است ؛ ليكن بنابر قول مشهور ، حُدا از حرمت آن استثنا شده است . « 1 » برخى ، حدا را از موضوع غنا خارج دانسته و گفته‌اند : حدا از مصاديق غنا به شمار نمىرود تا از آن استثنا شود و چون دليلى بر حرمت آن وجود ندارد ، جايز است . « 2 »\r\n\r\n\r\n","description":"","footnote":"\r\n( 2 ) بحار الانوار 100 / 222 ؛ مستند الشيعة 13 / 96 - 97 ؛ جواهر الكلام 20 / 69 ؛ مناسك حج ( صافى ) / 201 .\r\n1 جواهر الكلام 17 / 223 ؛ معتمد العروة 1 / 13 .\r\n2 مسالك الافهام 2 / 121 .\r\n3 وسائل الشيعة 11 / 27 - 28 .\r\n4 جواهر الكلام 17 / 223 ؛ العروة الوثقى 4 / 317 .\r\n1 جواهرالكلام 22 / 50 ؛ كتاب المكاسب 1 / 313 .\r\n2 بحوث فقهية هامّة / 75\r\n","page_name":" 242 ","page_number":242},
  {"content":"\r\n\r\n\r\nحدّاد\r\nحَدّاد : اجرا كنندهء حدّ .\r\nاز احكام آن در باب حدود سخن رفته است .\r\nاگر مجرى حد به دستور حاكم افزون بر مقدار حدّ شرعى بر مجرم تازيانه زند و منجرّ به مرگ او شود ، در صورتى كه دستور به زدن تازيانهء اضافى به قصد قتل مجرم نبوده و مقدار اضافى نيز به طور معمول موجب مرگ نشود ، قتل شبه عمد به شمار مىرود و نصف ديه بر عهدهء حاكم است ، مگر آنكه حدّاد عالم به آن باشد كه در اين صورت ضامن خواهد بود . اگر حاكم به اشتباه دستور به زيادى داده باشد و حدّاد نيز عالم به اشتباه وى نباشد ، نصف ديه از بيت المال پرداخت مىگردد . « 1 »\r\nاگر مجرى حد به عمد ، افزون بر مقدار تعيين شده از سوى حاكم تازيانه بزند و موجب مرگ شود در صورتى كه قصد كشتن داشته يا غالباً زدن مقدار اضافى موجب قتل مىشود ، حقّ قصاص براى اولياى مقتول ثابت است ؛ ليكن در صورت قصاص بايد نصف ديه را به اولياى حدّاد بدهند و درصورت توافق بر ديه يا شبه عمد بودن مقدار اضافى ، نصف ديه بر عهدهء حدّاد خواهد بود ، و در فرض سهوى بودن ، بر عهدهء عاقلهء وى ( - - ) عاقله ) مىباشد . « 2 » برخى ، در موارد ثبوت ديه ، قائل به ديهء كامل شده‌اند . « 3 » برخى نيز قائل به توزيع ديه بر تعداد تازيانه و گرفتن آن به نسبت مقدار اضافى شده‌اند . « 4 »\r\nاگر حدّاد به جاى دست راست به اشتباه دست چپ دزد را قطع كند ، ديهء قطع دست بر او ثابت مىگردد ؛ ليكن در سقوط حدّ سرقت نسبت به دست راست دزد اختلاف است ، « 5 » و اگر اين كار را به عمد انجام دهد قصاص مىشود و بنابر مشهور - بلكه بر آن ادّعاى اجماع شده - به سبب آن ، حدّ سرقت بر دست راست ساقط نمىشود . برخى ، در اين صورت نيز همچون صورت اشتباه ، اجراى حد بر دست راست را ساقط دانسته‌اند . « 6 »\r\n( - - ) اقامهء حدود ) .\r\n\r\n\r\n","description":"","footnote":"\r\n( 1 ) ارشادالأذهان 2 / 191 ؛ جواهرالكلام 41 / 473 *\r\n( 2 ) جواهرالكلام 41 / 473 - 475 .\r\n( 3 ) اسس الحدود و التعزيرات / 306 - 307 .\r\n( 4 ) الجامع للشرائع / 559 .\r\n( 5 ) ارشاد الأذهان 2 / 184 ؛ ايضاح الفوائد 4 / 541 ؛ جواهر الكلام 41 / 541 .\r\n( 6 ) تكملة منهاج الصالحين / 49 ؛ اسس الحدود و التعزيرات / 365 - 366 .\r\n","page_name":" 243 ","page_number":243},
  {"content":"\r\n\r\n\r\nحداد\r\nحِداد : ترك زينت در عدّهء وفات .\r\nحداد عبارت است از ترك آنچه زينت به شمار مىرود و زنان به طور معمول در مجالس جشن و عروسى ، خود را بدان مىآرايند ؛ خواه در بدن باشد ، مانند سرمه كشيدن ، كرم ماليدن و سرخ كردن گونه‌ها ، و يا در لباس ، مانند پوشيدن لباسهاى شاد و زيور آلات . « 1 » البته زينت از عناوين اعتبارى و نسبى است و بر حسب اشخاص ، زمانها و مناطق متفاوت است . « 2 » از اين عنوان در باب طلاق سخن گفته‌اند .\r\nحداد بر زن شوهر مرده در ايّام عدّهء وفات ( - - ) عدّه ) واجب است ؛ « 3 » ليكن نظافت كردن بدن با مسواك زدن ، حمام كردن ، شانه زدن ، ناخن گرفتن و سكونت در خانهء مجلّل و مانند آن جايز است . « 4 » در حكم ياد شده فرقى بين زوجهء مسلمان و ذمّى - كه با مرد مسلمان ازدواج كرده - ، بالغ و نابالغ ، و زوجه به عقد دائم و موقّت نيست . برخى ، حداد را بر نابالغ واجب ندانسته‌اند . در وجوب حداد بر كنيزِ شوهر مرده اختلاف است . « 5 » بنابر قول مشهور ، حداد واجب تعبّدى است ، نه شرطى ؛ بنابر اين ، اخلال به آن موجب بطلان عدّه نخواهد بود . « 6 »\r\n\r\nحدّ اصغر\r\nحدّ اصغر : تازيانه ( - - ) تازيانه ) .\r\n\r\nحدّ اكبر\r\nحدّ اكبر : رَجم ( - - ) رجم ) .\r\n\r\nحدأة\r\nحِدَأة : پرنده‌اى شكارى .\r\nاز آن به مناسبت در باب حج ، تجارت و اطعمه و اشربه نام برده‌اند .\r\nحدأة از پرندگان وحشى حرام گوشت است . « 1 »\r\nپرتاب كردن سنگ و مانند آن به سوى حدأة براى محرم جايز است ؛ هرچند\r\n\r\n\r\n","description":"","footnote":"\r\n( 1 ) جواهرالكلام 32 / 276 - 277 .\r\n( 2 ) 280 - 281 *\r\n( 3 ) 276 .\r\n( 4 ) 281 .\r\n( 5 ) 281 - 283 .\r\n( 6 ) 283 .\r\n1 كتاب السرائر 3 / 104 ؛ الدروس الشرعية 3 / 11 .\r\n","page_name":" 244 ","page_number":244},
  {"content":"\r\n\r\nمنجرّ به كشته شدن آن گردد ؛ ليكن در اينكه كشتن آن جايز است يا نه ، اختلاف است ؛ « 2 » امّا در هر صورت كفّاره ندارد . « 3 » در جواز خريد و فروش حدأة اختلاف است . « 4 »\r\n( - - ) پرندهء شكارى ) .\r\n\r\nحدّ ترخّص\r\nحدّ تَرَخُّص : مكان مشروعيّت يافتن تقصير در نماز براى مسافر .\r\nحدّ ترخّص در اصطلاح فقه به مكانى اطلاق مىشود كه مسافر با رسيدن به آن جا ديوار خانه‌هاى شهر را نبيند و اذان را نشنود . از اين عنوان در باب صلات سخن گفته‌اند .\r\nاز شرايط مشروعيّت يافتن تقصير نماز و افطار روزه براى مسافر ، رسيدن او به حدّ ترخّص است ؛ چنان كه هنگام بازگشت از سفر ، حدّ ترخّص ، نقطهء پايان مشروعيّت قصر نماز خواهد بود . « 1 »\r\nدر اينكه معتبر در حدّ ترخّص ، تحقق يكى از دو ملاك ياد شده ( نديدن ديوار خانه‌هاى شهر و نشنيدن اذان ) است ، يا هر دو باهم ، و يا نشنيدن صداى مؤذّن به تنهايى و يا نديدن ديوار خانه‌هاى شهر به تنهايى ، اختلاف است . قول اوّل به مشهور متقدمان و قول دوم به مشهور متأخران منسوب است . « 2 »\r\nاختلاف موجود در حدّ ترخّص هم ، زمان رفتن شخص به سفر را شامل مىشود و هم زمان بازگشت او از سفر را ؛ ليكن برخى از كسانى كه تحقق هر دو امر را معتبر دانسته‌اند ، بين رفتن به سفر و بازگشت از آن به وطن تفصيل داده و در صورت نخست حدّ ترخّص را عبارت از تحقق هر دو امر فوق دانسته و در فرض دوم قائل به وجوب قصر نماز براى مسافر تا رسيدن به خانهء خود شده‌اند ؛ چنان كه برخى از كسانى كه قائل به كفايت يكى از دو امر ياد شده ، در تحقق حدّ ترخّص در رفتن به سفر شده‌اند ، هنگام بازگشت ، تقصير نماز را تا حدّ شنيدن صداى مؤذّن واجب مىدانند . « 3 »\r\n\r\n\r\n","description":"","footnote":"\r\n( 2 ) مدارك الاحكام 8 / 317 ؛ جواهر الكلام 20 / 180 - 181 ؛ المعتمد فى شرح المناسك 3 / 396 .\r\n( 3 ) . جواهر الكلام 20 / 182 .\r\n( 4 ) مفتاح الكرامة 8 / 72 - 73 .\r\n1 العروة الوثقى 3 / 460 - 461 .\r\n2 الحدائق الناضرة 11 / 405 - 408 ؛ جواهر الكلام 14 / 285 - 294 .\r\n3 الحدائق الناضرة 11 / 411 - 415 ؛ جواهر الكلام 14 / 299 - 303 .\r\n","page_name":" 245 ","page_number":245},
  {"content":"\r\n\r\nدر اينكه حدّ ترخّص در شهرهاى بسيار بزرگ ( - - ) بلاد كبيره ) همانند حدّ ترخّص در شهرهاى متوسط و كوچك است يا اينكه حدّ ترخّص در آنها عبارت است از نديدن ديوار آخرين خانه‌هاى محلّه‌اى كه در آن سكونت دارد و نشنيدن اذان آن ، اختلاف است . بنابر قول دوم ، مبدأ مسافت در بلاد كبيره آخر محلّه است نه آخر شهر . « 4 »\r\n\r\nحدث\r\nحَدَث : سبب نقض طهارت / قذارت معنوى مانع از دخول در نماز .\r\nحدث در اصطلاح فقها بر دو معنا اطلاق شده است : يكى سبب ، يعنى امرى كه طهارت را نقض مىكند ، مانند بول ، غائط و جنابت ، و ديگرى مسبب ، يعنى حالتى كه به سبب پيدايى يكى از امور ياد شده در نفس انسان پديد مىآيد كه از آن به قذارت و نجاست معنوى تعبير مىگردد و مانع دخول انسان در نماز و ديگر اعمال مشروط به طهارت مىشود . « 1 »\r\nحدث دو مرتبهء خفيف و شديد دارد .\r\nمرتبهء خفيف ، حدث اصغر و مرتبهء شديد آن حدث اكبر ناميده مىشود . « 2 » آنچه كه با وضو و غسل بر طرف مىشود حدث به معناى دوم ( مسبب ) است . برخى ، اطلاق حدث به معناى اوّل را مَجاز دانسته‌اند . « 3 » به كسى كه حدث از او صادر گرديده « مُحدِث » گويند .\r\nحكم : حدث ناقض طهارت است و محدث پيش از تحصيل طهارت ( وضو ، غسل يا تيمّم ) نمىتواند اعمالى را كه مشروط به طهارت است . به جا آورد .\r\nاسباب : اسباب حدث اصغر كه تنها موجب وضو مىگردند ، عبارتند از : خروج ادرار ؛ مدفوع ؛ باد معده ؛ خوابى كه بر قوّهء شنوايى و بينايى چيره گردد ، به گونه‌اى كه چشم نبيند و گوش نشنود ؛ زايل شدن عقل بر اثر پيدايى جنون ، بيهوشى ، مستى و غير آن و استحاضهء قليله « 4 » ( - - ) استحاضه ) .\r\nاسباب حدث اكبر كه با غسل بر طرف مىگردند ، عبارتند از : جنابت ( - - ) جنابت ) ، نفاس ( - - ) نفاس ) ، حيض ( - - ) حيض ) ،\r\n\r\n\r\n","description":"","footnote":"\r\n( 4 ) مستندالشيعة 8 / 296 ؛ العروة الوثقى 3 / 463 .\r\n1 رسائل الشهيد الثانى 1 / 125 - 126 ؛ مدارك الاحكام 1 / 190 ؛ جواهر الكلام 1 / 62 .\r\n2 مصطلحات الفقه / 205 .\r\n3 رسائل الشهيد الثانى 1 / 126 .\r\n4 جواهر الكلام 1 / 393 - 411 .\r\n","page_name":" 246 ","page_number":246},
  {"content":"\r\n\r\nاستحاضهء متوسطه و كثيره « 5 » و مسّ بدن ميّت « 6 » ( - - ) مسّ ميّت ) .\r\nرافع حدث : حدث اصغر با وضو و حدث اكبر با غسل بر طرف مىگردند . « 7 » در صورت عدم دسترسى يا عدم امكان استفاده از آب ، تيمّم بدل از وضو در حدث اصغر و بدل از غسل در حدث اكبر مشروعيّت مىيابد « 8 » ( - - ) تيمّم ) .\r\nاحكام :\r\n1 . مطلق حدث : بنابر مشهور ، رساندن جايى از بدن به نوشته‌هاى قرآن بر محدثِ مكلّف حرام است . « 9 » نامهاى خداوند ، پيامبر اكرم صلّى اللَّه عليه و آله و اهل بيت آن حضرت عليهم السّلام ( - - ) ائمّه ) نيز بنابر مشهور همين حكم را دارند « 10 » ( - - ) اسماء متبرك ) .\r\nدر صورت عارض شدن حدث پس از غسل در غسلهاى زمانى ، همچون غسل جمعه ، نيازى به اعادهء آن نيست و اعاده استحباب ندارد ؛ همچنين غسلهايى كه به جهت ارتكاب عملى در گذشته صورت گرفته ، مانند غسل توبه از گناهى كه از او سر زده است ؛ « 11 » ليكن در غسلهايى كه جهت انجام دادن كارى به جا آورده مىشود ، مانند غسل زيارت يا احرام ( - - ) احرام ) و نيز در غسلهاى مكانى ، از قبيل غسل براى دخول مسجد الحرام ، در صورت محدث شدن پس از آن ، بنابر قول مشهور ، اعاده مستحب است ؛ ليكن در اينكه اعاده به جهت بطلان غسل اوّل است يا امرى تعبّدى ، اختلاف است . « 12 »\r\nحدث - چنان كه گذشت - با وضو ، غسل و يا تيمّم رفع مىشود ؛ ليكن آيا براى رفع آن ، نيّت رفع حدث نيز واجب عينى ( - - ) وجوب عينى ) است يا واجب تخييرى ( - - ) وجوب تخييرى ) ، به معناى مخيّر بودن بين نيّت رفع حدث و بين نيّت اباحهء دخول در نماز و يا واجب نيست ، اقوال مختلف است . « 13 »\r\nكسى كه مبتلا به عروض پى در پى حدث است ، مانند مسلول ( - - ) مسلول ) ، مبطون ( - - ) مبطون ) و مستحاضه ، اگر در مدتى معيّن ، حدث بر او عارض نمىشود ، بايد در همان زمان - اوّل وقت باشد يا وسط و يا آخر آن - تحصيل طهارت كند و\r\n\r\n\r\n","description":"","footnote":"\r\n( 5 ) 3 / 2 .\r\n( 6 ) 5 / 332 .\r\n( 7 ) الرسائل الفشاركية / 348 ؛ مصابيح الظلام 3 / 126 .\r\n( 8 ) الفوائد العليّة 1 / 190 .\r\n( 9 ) جواهر الكلام 2 / 314 .\r\n( 10 ) 316 و 3 / 46 ؛ مستمسك العروة 3 / 45 .\r\n( 11 ) جواهر الكلام 5 / 30 ؛ العروة الوثقى 2 / 147 ؛ هداية العباد ( گلپايگانى ) 1 / 95 .\r\n( 12 ) جواهر الكلام 5 / 30 - 32 ؛ براهين الحج 2 / 362 - 363 ؛ جامع المدارك 2 / 376 .\r\n( 13 ) مفتاح الكرامة 1 / 366 - 367 ؛ جواهر الكلام 2 / 89 .\r\n","page_name":" 247 ","page_number":247},
  {"content":"\r\n\r\nنماز بگزارد و در صورت تأخير عمدى از آن مدت ، مرتكب گناه شده است . « 14 »\r\nبنابر قول مشهور ، تيمّم بدل از غسل جنابت با عارض شدن حدث - اعم از اصغر و اكبر - باطل مىگردد و براى نماز بايد اعاده شود . « 15 »\r\n2 . حدث اصغر : آبِ به كار رفته در رفع حدث اصغر پاك و پاك كننده و وضو گرفتن و غسل كردن با آن بنابر مشهور صحيح است . « 16 » عارض شدن حدث اصغر در اثناى وضو ، آن را باطل مىكند . « 17 » آيا در غسل جنابت همچنين است و در صورت عدم بطلان آيا پس از اتمام غسل ، وضو براى نماز واجب است ؟ اقوال مختلف است . « 18 » اين اختلاف در ديگر غسلها نيز ، بنابر قول به كفايت آنها از وضو وجود دارد . بنابر قول به عدم كفايت ، اتمام غسل و گرفتن وضو براى نماز متعيّن است . « 19 »\r\n3 . حدث اكبر : آب به كار رفته در رفع حدث اكبر پاك است و مىتوان با آن ، چيز نجس را شست ؛ ليكن در صورت قليل بودن ( - - ) آب قليل ) آيا رافع حدث - اعم از اصغر و اكبر - هست يا نه ؟\r\nاختلاف است « 20 » ( - - ) آب مستعمل ) .\r\nاگر در اثناى غسل ، حدث اكبر عارض شود ، در صورت مماثلت دو حدث ، مانند جنب شدن در اثناى غسل جنابت يا مسّ بدن ميّت در اثناى غسل مسّ ميّت ، غسل باطل مىشود ، و در صورت عدم مماثلت ، مانند حيض شدن زن در اثناى غسل جنابت ، بطلان آن اختلافى است . بنابر قول به عدم بطلان ، بعد از اتمام غسل ، براى حدث جديد غسل ديگرى انجام مىدهد . اگر حدث دوم غير جنابت باشد - بنابر قول به عدم كفايت غير غسل جنابت از وضو - براى نماز - پس از غسل دوم - وضو نيز واجب است . « 21 »\r\nآيا عارض شدن حدث اكبر ، جز جنابت در اثناى وضو موجب بطلان آن مىشود ؟ مسئله اختلافى است . « 22 »\r\n\r\n\r\n","description":"","footnote":"\r\n( 14 ) كلمة التقوى 1 / 131 - 132 ؛ المسائل المنتخبة ( سيستانى ) / 77 - 78 .\r\n( 15 ) جواهر الكلام 5 / 260 .\r\n( 16 ) العروة الوثقى 1 / 99 ؛ مستمسك العروة 1 / 220 .\r\n( 17 ) جواهر الكلام 3 / 129 ؛ مصباح الهدى 4 / 327 .\r\n( 18 ) شرائع الاسلام 1 / 23 ؛ غاية المرام 1 / 67 - 68 ؛ مدارك الاحكام 1 / 307 - 308 .\r\n( 19 ) مدارك الاحكام 1 / 309 ؛ مستمسك العروة 3 / 128 .\r\n( 20 ) مستمسك العروة 1 / 220 .\r\n( 21 ) جواهر الكلام 3 / 129 ؛ العروة الوثقى 1 / 518 - 519 ؛ مستمسك العروة 3 / 129 - 130 ؛ مصباح الهدى 4 / 327 - 330 ؛ مهذّب الاحكام 3 / 107 .\r\n( 22 ) جواهر الكلام 3 / 129 ؛ التنقيح ( الطهارة ) 6 / 41 .\r\n","page_name":" 248 ","page_number":248},
  {"content":"\r\n\r\n\r\nحدث اصغر\r\nحَدَث اصغر : سبب وضو ( - - ) وضو ) / قذارت معنوى ، مانع از دخول در نماز ( - - ) حدث ) .\r\n\r\nحدث اكبر\r\nحَدَث اكبر : سبب غُسل ( - - ) غسل ) / قذارت معنوى ، مانع از دخول در نماز ( - - ) حدث ) .\r\n\r\nحدثين\r\nحَدَثَين : حدث اصغر ( - - ) حدث اصغر ) و حدث اكبر ( - - ) حدث اكبر ) / بول ( - - ) ادرار ) و غائط ( - - ) مدفوع ) .\r\n\r\nحدر\r\nحَدْر : با شتاب خواندن .\r\nعنوان ياد شده در باب صلات آمده است .\r\nدر اذان ، حدر استحباب ندارد ، ليكن در اقامه مستحب است . البته شتاب در خواندن اقامه بايد با رعايت وقف در آخر هر فصل از فصول آن باشد و نبايد به گونه‌اى خوانده شود كه وقف رعايت نگردد . « 1 »\r\n\r\nحدس\r\nحدس : گمان .\r\nعنوان ياد شده در باب شهادات به كار رفته است .\r\nشهادت بايد مستند به حسّ باشد و شهادت مستند به حدس ، حتى بنابر قول مشهور اگر از روى علم باشد پذيرفته نيست . « 1 »\r\n( - - ) ظن ) ( - - ) تخمين )\r\n\r\n\r\n","description":"","footnote":"\r\n( 1 ) الوسيلة / 92 ؛ كتاب السرائر 1 / 213 ؛ ذكرى الشيعة 3 / 208 .\r\n1 الفوائد الحائرية / 460 .\r\n","page_name":" 249 ","page_number":249},
  {"content":"\r\n\r\n\r\nحدقه\r\nحدقه : كاسهء چشم / مردمك چشم .\r\nحدقه هم بر كاسه و هم بر مردمك ( سياهى چشم ) اطلاق مىشود و از آن در بابهاى اطعمه و اشربه ، قصاص و ديات سخن گفته‌اند .\r\nدر حرمت يا كراهت خوردن مردمك چشم حيوان حلال گوشتِ تذكيه شده ( - - ) تذكيه ) اختلاف است . قول به حرمت ، منسوب به مشهور است . « 1 »\r\nاگر به سبب جنايت عمدى ، بينايى چشم كسى از بين برود ، ليكن حدقه‌اش سالم بماند ، در مقام قصاص ، بينايى چشم جانى از بين مىرود بدونه آنكه به حدقه آسيبى برسد ؛ اما اگر خطر آسيب ديدن حدقه باشد ، قصاص ساقط و ديه جايگزين آن مىگردد . « 2 »\r\nديهء از بين بردن هر دو حدقهء چشم ، ديهء كامل و ديهء از بين بردن يكى نصف آن است . « 3 »\r\n( - - ) بينايى ) ( - - ) چشم )\r\n\r\nحدّ مشترك\r\nحدّ مشترك : مرز مشترك ميان دو طرف / كيفر منوط به درخواست صاحب حقّ ، مشتمل بر حق اللَّه و حق النّاس ( - - ) حدود النّاس ) .\r\nاز آن به معناى نخست در باب طهارت سخن گفته‌اند .\r\nبه قول اكثر فقها ، بلكه بنابر اجماع ادّعا شده ، چنانچه گوشت ، پيه و پوست حيوانى كه معلوم نيست تذكيه شده يا نه در سرزمين كفر يا مرز مشترك ميان مسلمانان و كفّار يافت شود ، حكم مردار بر آن بار مىشود « 1 » ( - - ) مرز ) .\r\nبنابر قول برخى ، در غسل ، شستن حدّ مشترك ميان سر و گردن ، هنگام شستن سر و گردن و نيز بدن ، همچنين شستن حدّ مشترك ميان سمت راست و چپ بدن ، هنگام شستن هريك از دو طرف ، واجب است . « 2 »\r\nدر وضو و تيمّم ، شستن و مسح كردن بخشىاز حدّ مشترك ميان دوطرف اعضايى كه بايد شسته يا مسح شوند ، واجب است . « 3 »\r\n\r\n\r\n","description":"","footnote":"\r\n( 1 ) مختلف الشيعة 8 / 313 - 315 ؛ جواهر الكلام 36 / 348 .\r\n( 2 ) جواهر الكلام 42 / 371 - 373 .\r\n( 3 ) 43 / 301 ؛ الروضة البهية 10 / 256 .\r\n1 كتاب الطهارة ( گلپايگانى ) 1 / 370 .\r\n2 جامع المقاصد 1 / 261 ؛ رسائل المحقق الكركى 3 / 203 ؛ الحدائق الناضرة 3 / 95 ؛ مصباح الفقيه 2 / 371 .\r\n3 المقاصد العليّة / 442 و 456 .\r\n","page_name":" 250 ","page_number":250},
  {"content":"\r\n\r\n\r\nحدود\r\nحدود : كيفرهاى تعيين شده در شرع براى جرايمى خاص .\r\nحدود جمع حد ، در اصطلاح به مجازاتهايى اطلاق مىشود كه شارع مقدّس براى برخى جرايم با تعيين كمّ و كيف آن در همهء مصاديق آن جرم تشريع كرده است . گاهى نيز در معناى اعمّ ، يعنى مطلق كيفر - كه تعزير ( - - ) تعزير ) را نيز در بر مىگيرد - به كار رفته است . در اينكه كاربرد واژهء حدّ در روايات معناى خاص آن است يا معناى عام ، دو احتمال مطرح است . « 1 »\r\nتفاوت حد به معناى خاص با تعزير آن است كه در تعزير بر خلاف حد كمّ و كيف آن بستگى به نظر حاكم دارد و از سوى شارع مشخص نشده است . « 2 » البته برخى ، با توجه به تعيين مقدار تعزير در برخى موارد ، قيد « غالب » را در تعريف آن گنجانده‌اند ؛ « 3 » ليكن برخى بر آن اشكال كرده و گفته‌اند : مانعى نيست كه موارد تعيين شده از مصاديق حد باشد نه تعزير . « 4 » حدود عنوان بابى از بابهاى فقه است كه مباحث آن به تفصيل در آن باب آمده است ؛ ليكن از احكام آن در بابهاى صلات ، صوم ، حج ، جهاد ، امر به معروف و نهى از منكر ، وكالت ، قضاء و شهادات نيز به مناسبت سخن رفته است .\r\nاسباب : گناهان موجب حد عبارتند از : زنا ؛ « 5 » لواط ؛ « 6 » تفخيذ ؛ « 7 » مساحقه ؛ « 8 » قيادت ؛ « 9 » قذف ؛ « 10 » دشنام دادن به پيامبر اسلام صلّى اللَّه عليه و آله و امامان معصوم عليهم السّلام و نيز حضرت فاطمه عليها السّلام ؛ « 11 » ادعاى پيامبرى ؛ « 12 » سِحركردن به شرط مسلمان بودن ساحر ؛ « 13 » نوشيدن مايعات مست كننده ؛ « 14 » دزدى ؛ « 15 » محاربه « 16 » ( - - ) محاربه ) و ارتداد . « 17 »\r\nسبب بودن موارد ذيل براى حدّ اختلافى است : فروختن انسان آزاد « 18 » ( - - ) آزادى ) ؛ بوسيدن مُحرم پسربچه‌اى را با شهوت « 19 » و ازدواج مرد مسلمان با كنيز و زن ذمّى ( - - ) اهل ذمّه ) و نزديكى كردن با آنها پيش از اجازهء ازدواج با آنان از همسر آزاد مسلمان خود . « 20 »\r\n\r\n\r\n","description":"","footnote":"\r\n( 1 ) جواهر الكلام 41 / 254 - 258 ؛ مهذّب الاحكام 27 / 223 - 226 .\r\n( 2 ) شرائع الاسلام 4 / 932 .\r\n( 3 ) مسالك الافهام 14 / 325 .\r\n( 4 ) جواهر الكلام 41 / 255 .\r\n( 5 ) 258 .\r\n( 6 ) 374 .\r\n( 7 ) 382 .\r\n( 8 ) 387 .\r\n( 9 ) 399 .\r\n( 10 ) 402 .\r\n( 11 ) 432 - 437 .\r\n( 12 ) 440 .\r\n( 13 ) 442 .\r\n( 14 ) 449 .\r\n( 15 ) 475 .\r\n( 16 ) 564 .\r\n( 17 ) 600 .\r\n( 18 ) 510 ؛ مبانى تكملة المنهاج 1 / 317 .\r\n( 19 ) رياض المسائل 13 / 506 - 507 ؛ جامع المدارك 7 / 13 ؛ كتاب السرائر 3 / 461 ؛ مجمع الفائدة 13 / 117 - 118 ؛ مبانى تكملة المنهاج 1 / 246\r\n( 20 ) جواهر الكلام 41 / 372 - 373 ؛ مبانى تكملة المنهاج 1 / 245 - 246 ؛ اسس الحدود والتعزيرات / 172 - 174 ؛ مجمع الفائدة 13 / 24 .\r\n","page_name":" 251 ","page_number":251},
  {"content":"\r\n\r\nانواع :\r\n1 . تازيانه زدن : دوازده و نيم تازيانه بنابر قولى حدّ ازدواج مرد مسلمان با كنيز يا زن ذمّى در صورت آميزش قبل از اجازه از همسر آزاد مسلمانش ؛ « 21 » پنجاه تازيانه حدّ زنا در صورت برده بودن زناكار و صد تازيانه در صورت آزاد و غير محصن بودن وى « 22 » ( - - ) احصان ) و نيز صد تازيانه حدّ تفخيذ « 23 » ( - - ) تفخيذ ) ، مساحقه « 24 » ( - - ) مساحقه ) و بوسيدن مُحرم پسربچه‌اى را با شهوت ؛ « 25 » 75 تازيانه حدّ قيادت « 26 » ( - - ) قيادت ) ؛ هشتاد تازيانه حدّ قذف « 27 » ( - - ) قذف ) و نوشيدن شراب مست كننده . « 28 »\r\n2 . قتل : حدّ لواط ؛ « 29 » سحر كردن ديگرى در صورت مسلمان بودن ساحر ؛ « 30 » زنا كردن با محارم نسبى ؛ « 31 » دشنام دادن به پيامبر اسلام صلّى اللَّه عليه و آله و اهل بيت او عليهم السّلام ؛ « 32 » ادّعاى پيامبرى « 33 » و ارتداد مرد مسلمان « 34 » و نيز يكى از حدود محارب « 35 » ( - - ) محاربه ) است .\r\n3 . رجم و تازيانه : حدّ زناكار محصن ، صد تازيانه و سپس سنگسار كردن است .\r\nبرخى تازيانه و رجم را به زناكار پير اختصاص داده و در جوان تنها قائل به حدّ رجم شده‌اند . « 36 »\r\n4 . بريدن : قطع انگشتان دست ، حدّ دزدى « 37 » و بنابر قول برخى ، آدم فروشى « 38 » است . چنان كه يكى از حدود محارب ، قطع دست و پاى او است . « 39 »\r\n5 . تبعيد : تبعيد كيفر ارتكاب زنا در برخى موارد و قوّادى و محاربه در برخى صورتها است ( - - ) تبعيد ) .\r\nشرايط ثبوت حد : براى ثبوت كيفر حد - در صورت ارتكاب يكى از اسباب آن - دو نوع شرط وجود دارد : شرايط عام و شرايط خاص . شرايط عام عبارتند از :\r\nبلوغ ( - - ) بلوغ ) ، عقل ( - - ) عقل ) و اختيار « 40 » ( - - ) اختيار ) . از شرايط خاص در عناوين مربوط ياد خواهد شد .\r\nاثبات اسباب حدود : گناهِ موجب حد با اقرار شخص و نيز بيّنه ( - - ) بيّنه ) ثابت مىگردد . « 41 » قاضى نيز مىتواند بر اساس علم خود حد را جارى كند . بنابر اين ، اگر مردى را در حال ارتكاب زنا يا نوشيدن شراب ببيند مىتواند بر او حدّ بزند . « 42 »\r\n\r\n\r\n","description":"","footnote":"\r\n( 21 ) جواهر الكلام 41 / 372 - 373 ؛ مبانى تكملة المنهاج 1 / 245 - 246 ؛ اسس الحدود والتعزيرات / 172 - 174 ؛ مجمع الفائدة 13 / 24 .\r\n( 22 ) غنية النزوع / 423 ؛ قواعد الاحكام 3 / 527 .\r\n( 23 ) تكملة المنهاج / 39 - 40 .\r\n24 و 25 40\r\n( 26 ) الكافى فىالفقه / 410 .\r\n( 27 ) . المقنعة / 793 .\r\n( 28 ) تكملة المنهاج / 44 .\r\n( 29 ) المراسم العلوية / 253 .\r\n( 30 ) تكملة المنهاج / 44 .\r\n( 31 ) الدرّ المنضود ( گلپايگانى ) 1 / 257 .\r\n( 32 ) القصاص على ضوء القرآن و السنة 1 / 325 - 330 .\r\n( 33 ) رياض‌المسائل 13 / 24 و 538 .\r\n( 34 ) . تفصيل الشريعة ( الحدود ) / 687 .\r\n( 35 ) شرائع الاسلام 4 / 959 .\r\n( 36 ) الدرّ المنضود ( گلپايگانى ) 1 / 280 - 283 .\r\n( 37 ) جواهر الكلام 41 / 528 .\r\n( 38 ) 509 - 511 .\r\n( 39 ) 573 .\r\n( 40 ) اسس الحدود و التعزيرات / 15 .\r\n( 41 ) مهذّب الاحكام 27 / 118 .\r\n( 42 ) جواهر الكلام 40 / 88 .\r\n","page_name":" 252 ","page_number":252},
  {"content":"\r\n\r\nبرخى قدما نسبت به غير امام عليه السّلام قضاوت بر اساس علم را در حقوق اللَّه جايز ندانسته‌اند . « 43 »\r\nاسباب حدّ مربوط به حقوق اللَّه با شهادت فرع ( - - ) شهادت فرع ) ثابت نمىشود . همچنين - بنابر مشهور - اسباب مشترك بين حقّ اللَّه و حقّ النّاس ، مانند قذف و دزدى . « 44 »\r\nوكالت در اثبات حدود مربوط به حقّ النّاس ، مانند قذف صحيح است . صحّت آن در اثبات حدود مربوط به حقّ اللَّه ، مانند زنا و لواط اختلافى است . مراد از وكالت در اثبات اين است كه حاكم شرع ديگرى را از جانب خود وكيل كند كه هرگاه شخصى نزد او به سبب حدّى اعتراف كند ، حد را بر او جارى سازد ، بدون آنكه نيازى به صدور حكم از سوى قاضى باشد . « 45 »\r\nاقامه كنندهء حد : منصب اجراى حدود از مناصب امام معصوم عليه السّلام است و كسى بدون اذن او حقّ اجراى حدود ندارد . در اينكه اين منصب در زمان غيبت به فقيه جامع شرايط واگذار شده يا نه ، اختلاف است . مشهور قائل به ثبوت آنند .\r\nدر جواز اقامهء حد براى پدر نسبت به فرزند و شوهر نسبت به همسر اختلاف است « 46 » ( - - ) اقامهء حدود ) .\r\nوكالت در اقامهء حد ، يعنى وكيل كردن حاكم شرع ، ديگرى را براى اقامهء حد ، صحيح است . « 47 » آيا مؤمن منصوب از جانب حاكم ستمگر در منطقه‌اى به عنوان حاكم و والى ، در صورت توانايى مجاز به اقامهء حد است ؟ مشهور قائل به عدم جوازند ، مگر در فرض اجبار كه به جهت تقيّه جايز خواهد بود ، به شرط آنكه منجر به قتل ناحق نگردد . « 48 »\r\nكيفيت اجراى حد : حدّ تازيانه به همهء مواضع بدن جز مواضع خطرناك ، مانند سر ، صورت ، عورت و قلب تقسيم مىشود و نبايد بر يك موضع - كه سبب آسيب پذيرى بيشتر مىشود - تكرار گردد . « 49 » در حدّ رجم ، مرد تا پهلو و زن تا سينه در گودى قرار داده مىشوند ، سپس با سنگهاى ريز سنگسار مىگردند . « 50 » در حدّ قتل ، در زنا با محارم ، گردن زناكار با شمشير زده مىشود « 51 » و در لواط ، امام بين\r\n\r\n\r\n","description":"","footnote":"\r\n( 43 ) النهاية / 691 ؛ الكافى فى الفقه / 432 ؛ المهذّب 2 / 526 .\r\n( 44 ) جواهر الكلام 41 / 190 .\r\n( 45 ) قواعد الاحكام 2 / 354 ؛ جامع المقاصد 8 / 213 - 214 ؛ مفتاح الكرامة 16 / 879 - 880 ؛ المناهل / 436\r\n( 46 ) جواهر الكلام 21 / 386 - 399 .\r\n( 47 ) 27 / 383 .\r\n( 48 ) 21 / 390 - 393 .\r\n( 49 ) 41 / 361 .\r\n( 50 ) مبانى تكملة المنهاج 1 / 217 - 218\r\n( 51 ) 188 .\r\n","page_name":" 253 ","page_number":253},
  {"content":"\r\n\r\nآن و سوزاندن با آتش يا غلتاندن از بلندى ، مانند كوه با دست و پاى بسته مخيّر است . « 52 »\r\nاگر بر شخصى چند حدّ ثابت شود ، ابتدا حدّى اجرا مىگردد كه اجراى آن سبب فوت ديگر حدود نگردد ؛ بنابر اين ، كسى كه مستحق تازيانه و رجم است ، نخست حدّ تازيانه و سپس حدّ رجم بر او جارى مىشود . در صورت عدم فوت ، حاكم در تقديم هر يك بر ديگرى مخيّر است ، مانند حدّ دزدى و قذف . « 53 » در وجوب يا استحباب درنگ پس از اجراى حد اوّل به منظور بر طرف شدن آثار آن ، اختلاف است . « 54 »\r\nتعجيل در اجراى حد : پس از اثبات حد ، تعجيل در اجراى آن ، در صورت امكان واجب و تأخير آن بدون عذر جز در موارد ذيل حرام است . « 55 »\r\nالف . زن آبستن تا زمان وضع حمل و طهارت از نفاس « 56 » ( - - ) نفاس ) .\r\nب . زن شيرده تا زمان شيرخوارگى كودك ، مگر آنكه براى كودك دايه‌اى پيدا شود . « 57 » برخى گفته‌اند : با وجود دايه نيز قبل از آنكه مادر آغوز ( - - ) آغوز ) را به نوزاد بدهد حد بر او جارى نمىشود . « 58 »\r\nج . بيمار و مستحاضه ( - - ) استحاضه ) در خصوص تازيانه تا زمان بهبود . در صورتى كه تعجيل مقتضاى مصلحت باشد ، مانند آنكه احتمال بهبود بيمار نرود ، به تعداد لازم از شمار تازيانه از شاخهء نازك درخت جمع‌آورى و يكباره بر بيمار زده مىشود . « 59 » بر زن حائض حد جارى مىشود . « 60 »\r\nد . حدّ تازيانه در هواى بسيار گرم تا آخر روز و يا بسيار سرد تا وسط روز . « 61 »\r\nه . پناهنده به حرم ( - - ) حرم ) تا زمان خروج از آن ، مگر آنكه در خود حرم مرتكب سبب حد شده باشد . « 62 »\r\nدر جواز يا حرمت اقامهء حدّ تازيانه بر مسلمان در سرزمين كفر ( - - ) دار الحرب ) اختلاف است . بعضى در صورت بيم پيوستن وى به كفّار قائل به عدم جواز و لزوم تأخير تا خروج وى از سرزمين كفر شده‌اند . « 63 » برخى مطلقا جايز ندانسته‌اند . « 64 » برخى نيز قائل به كراهت شده‌اند . « 65 »\r\nحضور در محلّ اقامهء حد : اعلام اجراى حد به مردم ، بلكه امر به حضور\r\n\r\n\r\n","description":"","footnote":"\r\n( 52 ) 234 .\r\n( 53 ) جواهر الكلام 41 / 345 ؛ الدرّ المنضود ( گلپايگانى ) 1 / 398 - 399 .\r\n( 54 ) جواهر الكلام 41 / 345 ؛ الدرّ المنضود ( گلپايگانى ) 1 / 402 .\r\n( 55 ) جواهرالكلام 41 / 343 ؛ مبانى تكملة المنهاج 1 / 184 .\r\n56 و 57 جواهر الكلام 41 / 337 .\r\n( 58 ) الروضة البهية 9 / 137 ؛ كشف اللثام 11 / 169 .\r\n( 59 ) جواهر الكلام 41 / 340 .\r\n( 60 ) 342 .\r\n( 61 ) 343\r\n( 62 ) 344 .\r\n( 63 ) مبانى تكملة المنهاج 1 / 216 .\r\n( 64 ) الخلاف 5 / 522 ؛ تحرير الوسيلة 2 / 465\r\n( 65 ) جواهر الكلام 21 / 213\r\n","page_name":" 254 ","page_number":254},
  {"content":"\r\n\r\nآنان در محلّ اجرا بر امام عليه السّلام يا نايب او مستحب است ؛ ليكن در اينكه حضور طايفه‌اى از مردم واجب است يا مستحب ، و نيز در اينكه مراد از طايفه حدّاقل يك نفر است يا ده و يا سه نفر و يا ميزان عرف مىباشد ، اختلاف است . « 66 »\r\nاقامهء حد بر كفّار : بر كافر ذمّى به جهت ارتكاب عملى كه در آيين او روا ، اما در اسلام حرام است ، در صورت علنى نبودن ارتكاب ، حد اقامه نمىشود و در صورت علنى بودن ارتكاب ، حدّ اسلامى بر او جارى مىشود . اگر ذمّى مرتكب عملى گردد كه در آيين خود او نيز حرام و داراى عقوبت است - هرچند عقوبت آن با عقوبت اسلامى تفاوت داشته باشد - امام بين اجراى حدّ اسلامى و بازگرداندن وى ميان همكيشان او براى اجراى حد بر اساس آيين خود ، مخيّر است . « 67 » در تسرّى حكم ياد شده به كافر حربى اختلاف است . « 68 »\r\nكشته شدن بر اثر اجراى حد يا بيم از اجراى آن : اگر اجراى حدّ منجرّ به كشته شدن مجرم گردد ، در صورت عدم بروز خطا در اجرا و عدم تجاوز از مقدار تعيين شده ، بنابر مشهور ديه ندارد . « 69 » برخى در حقّ النّاس قائل به پرداخت ديه از بيت المال شده‌اند . « 70 » در صورت تجاوز از مقدار تعيين شده ، اگر حاكم به عمد ، دستور به زياده از حدّ شرعى داده يا آنكه حد زننده به عمد بيشتر از حدّ تعيين شده زده - در صورتى كه قصد قتل نداشته و نيز مقدار اضافى به طور معمول موجب قتل نمىشده - ضامن نصف ديهء مقتول است .\r\nدر فرض قصد قتل يا موجب قتل شدن مقدار اضافى به طور معمول ، قصاص ثابت است ( - - ) حدّاد ) . اگر حاكم سهواً به زيادى حكم كند ، نصف ديه از بيت المال پرداخت مىشود و اگر حد زننده سهواً اضافه بزند ، نصف ديه بر عهدهء عاقلهء وى ( - - ) عاقله ) خواهد بود . « 71 »\r\nاگر بعد از اجراى حدّ قتل ، فسق بيّنه - كه به موجب آن شهادت داده - معلوم شود و يا حاكم زن حامله‌اى را - بدون اطلاع از حامله بودن وى - جهت اقامهء حد احضار كند و او از ترس سقط جنين نمايد ، حاكم ضامن نيست و در هر\r\n\r\n\r\n","description":"","footnote":"\r\n( 66 ) جواهر الكلام 41 / 353 - 355 .\r\n( 67 ) مسالك الافهام 3 / 88 ؛ جواهر الكلام 21 / 318 و 41 / 335 - 336 ؛ مبانى تكملة المنهاج 1 / 187 .\r\n( 68 ) ارشاد الأذهان 2 / 180 ؛ كشف اللثام 10 / 554 ؛ ؛ الدرّ المنضود ( گلپايگانى ) 2 / 365 - 366\r\n( 69 ) جواهر الكلام 41 / 470 .\r\n( 70 ) المقنعة / 743 ؛ الإستبصار 4 / 279 .\r\n( 71 ) جواهر الكلام 41 / 470 - 475\r\n","page_name":" 255 ","page_number":255},
  {"content":"\r\n\r\nدو صورت ديهء مقتول و جنين از بيت‌المال پرداخت مىگردد . « 72 »\r\nسقوط حد : بنابر مشهور ، « 73 » بلكه اجماع ادعا شده ، « 74 » توبه كردن بزهكار پيش از اقامهء بيّنه موجب سقوط حد از او مىگردد ، بر خلاف توبه بعد از اقامهء بيّنه و يا بعد از اقرار . البته در فرض دوم ( توبه بعد از اقرار ) بنابر مشهور امام بين عفو و اقامهء حد مخيّر است . « 75 » برخى در فرض اقرار ، مطلقا براى امام قائل به تخيير شده‌اند ؛ هرچند مجرم توبه نكرده باشد . « 76 » همچنين انكار بعد از اقرارِ به سبب حدّ رجم ، موجب سقوط حد مىگردد و انكار در غير آن از ساير حدود بنابر مشهور موجب سقوط حد نمىشود . « 77 » عارض شدن ديوانگى و ارتداد موجب سقوط حد نمىگردد . « 78 »\r\nاز قواعد معروف فقهى قاعدهء دَرء است .\r\nمفاد آن ، اين است كه حدود با پيدايى شبهه ، مانند جهل به حكم يا موضوع ، ساقط مىشود « 79 » ( - - ) قاعدهء درء ) .\r\nديگر احكام : كسى كه حد بر او جارى شده و توبه نكرده ، صلاحيت امامت جماعت را ندارد . در اينكه بعد از توبه مىتواند امامت كند يا نه ، اختلاف است .\r\nمشهور متأخران قائل به كراهت‌اند . « 80 » بنابر مشهور ، اقامهء حدّ رجم براى كسى كه ذمّه‌اش به حدّى از حدود الهى مشغول است كراهت دارد . « 81 »\r\nارتكاب اعمال موجب حد در زمان يا مكان مقدّس ، مانند ماه رمضان و مسجد ، علاوه بر حد ، موجب تعزير مىگردد « 82 » ( - - ) تغليظ ) .\r\nپس از ثبوت سبب حد نزد قاضى ، كفالت ( - - ) كفالت ) و نيز شفاعت ( - - ) شفاعت ) براى اسقاط آن پذيرفته نيست . « 83 »\r\nاقامهء حد ، مانند تازيانه زدن در مسجد كراهت دارد . « 84 »\r\n\r\n\r\n","description":"","footnote":"\r\n( 72 ) 472 .\r\n( 73 ) مبانى تكملة المنهاج 1 / 185 .\r\n( 74 ) كشف اللثام 10 / 435 .\r\n( 75 ) جواهر الكلام 41 / 468 .\r\n( 76 ) مبانى تكملة المنهاج 1 / 176 - 178 .\r\n( 77 ) جواهر الكلام 41 / 291 - 292 .\r\n( 78 ) 342 .\r\n( 79 ) مبانى تكملة المنهاج 1 / 149 ؛ جواهر الكلام 41 / 455 ؛ تفصيل الشريعة ( الحدود ) / 641 .\r\n( 80 ) جواهر الكلام 13 / 383 ؛ منهاج الصالحين ( سيستانى ) 1 / 266 ؛ توضيح المسائل مراجع 1 / 793 .\r\n( 81 ) جواهر الكلام 41 / 355 - 356 ؛ مبانى تكملة المنهاج 1 / 222 - 223 .\r\n( 82 ) جواهر الكلام 41 / 373 ؛ الدرّ المنضود ( گلپايگانى ) 1 / 497 .\r\n( 83 ) اسس الحدود و التعزيرات / 216 - 217 ؛ جواهر الكلام 41 / 394 - 395 .\r\n( 84 ) 14 / 111 .\r\n","page_name":" 256 ","page_number":256},
  {"content":"\r\n\r\n\r\nحدود اللَّه\r\nحدود اللَّه : كيفرهايى كه اجراى آنها منوط به درخواست كسى نيست ، مانند حدّ زنا ، لواط و محاربه ( - - ) حدود ) / وظايف و تكاليف تعيين شده از سوى شارع مقدّس براى مكلّفان ( - - ) تكليف ) .\r\n( - - ) حق )\r\n\r\n","description":"","footnote":"","page_name":" 257 ","page_number":257},
  {"content":"\r\n\r\n\r\nحدود النّاس\r\nحدود النّاس : كيفرهاى منوط به درخواست صاحب حقّ .\r\nحدود النّاس ، كيفرهايى است كه اجراى آنها منوط به درخواست صاحب حقّ تضييع شده است ، مانند حدّ قذف ( - - ) قذف ) و به قول مشهور حدّ سرقت ( - - ) سرقت ) . از اين حدود به حدود الآدميين و حدّ مشترك بين خدا و مردم نيز تعبير شده است . « 1 » در كلام برخى ، حدّ قذف به عنوان حدود النّاس و حدّ سرقت به عنوان حدّ مشترك آمده است . « 2 »\r\n( - - ) حدود )\r\n\r\nحديبيّه\r\nحُدَيبيّه : محلّى در نزديكى مكّه ، در راه جدّه به مكّه .\r\nاز آن در باب حج نام برده‌اند .\r\nميقات عمرهء مفرده ( - - ) عمرهء مفرده ) براى كسى كه در مكّه است و نيز كسى كه بدون قصد دخول حرم ( - - ) حرم ) براى انجام دادن كارى از ميقات گذشته و سپس تصميم بر انجام دادن عمرهء مفرده گرفته ، ادنى الحلّ ( - - ) ادنى الحلّ ) است ، كه افضل مواضع آن براى احرام بستن حديبيّه ، تنعيم ( - - ) تنعيم ) و جِعرانه ( - - ) جعرانه ) مىباشد . « 1 »\r\n\r\nحديث\r\nحديث : كلام بيانگر گفتار ، كردار و يا تقرير و امضاى معصوم عليه السّلام .\r\nاز حديث گاه به « خبر » تعبير مىشود .\r\nاز آن در فقه در بابهاى طهارت ، تجارت و رهن و در اصول فقه به مناسبت در مباحث حجّت سخن گفته‌اند .\r\nفقه : بنابر تصريح برخى ، مسّ احاديث معصومان عليهم السّلام بدون طهارت ( وضو ، غسل يا تيمم ) جايز است ؛ « 1 » ليكن كارى كه موجب هتك حرمت و اهانت به آن شود ، مانند نجس كردن حديث يا عدم تطهير حديثى كه نجس شده ، در صورتى كه هتك و اهانت به شمار رود ، حرام است « 2 » ( - - ) احترام ) .\r\n\r\n\r\n","description":"","footnote":"\r\n( 1 ) مهذّب الاحكام 27 / 213 ؛ مسالك الافهام 5 / 257 ؛ مستند الشيعة 18 / 388 .\r\n( 2 ) جواهر الكلام 41 / 222 .\r\n1 معتمد العروة 2 / 388 - 393 ؛ مناسك حج ( مراجع ) / 97 - 98 م 175 - 176 و 119 م 222 .\r\n1 المعتبر 1 / 176 ؛ تذكرة الفقهاء 1 / 136 .\r\n2 مهذّب‌الاحكام 1 / 482 - 483 .\r\n","page_name":" 258 ","page_number":258},
  {"content":"\r\n\r\nدر جواز و صحّت فروش كتاب مشتمل بر احاديث به كافر اختلاف است . « 3 »\r\nبنابر تصريح برخى ، گرو گذاشتن احاديث نزد كافر مكروه است . « 4 »\r\nاصول فقه : اصوليان از حديث با عنوان « سنّت » سخن گفته‌اند « 5 » ( - - ) سنّت ) .\r\n( - - ) خبر واحد ) ( - - ) جامع ) ( - - ) اصول اربعمأة ) ( - - ) درايه ؛ علم )\r\n\r\nحديث اربعمأة\r\nحديث اربعمأة : حديثى معروف .\r\nحديث ياد شده از امير مؤمنان على عليه السّلام است « 1 » كه آن حضرت در مجلسى چهارصد مطلب از مطالب مورد نياز مسلمانان را كه براى اصلاح امور دين و دنياى خود بدانها نيازمندند ، به اصحابش آموخت و فقها به مناسبت در بابهاى مختلف به مضامين آن استناد كرده‌اند ، مانند استدلال به فرازهايى از آن بر كراهت استنجا ( - - ) استنجاء ) با دست چپ ، « 2 » بطلان نماز در صورت روى گردانيدن زياد از قبله « 3 » و نگزاردن نافله در وقت فريضه . « 4 »\r\n\r\nحديث جبّ\r\nحديث جَبّ : حديثى معروف از رسول اكرم صلّى اللَّه عليه و آله .\r\nبه حديث نبوى « الإسلام يَجُبُّ ماقَبلَه » حديث جبّ گفته مىشود و مضمون آن اين است كه اسلام آوردن كافر گناهان پيشين وى را از بين مىبرد . بنابر قول مشهور ، كافر همانند مسلمان مكلّف به انجام دادن تكاليف شرعى همچون نماز و روزه است ، هرچند صحّت آن اعمال از وى مشروط به اسلام آوردن است ؛ البته پس از اسلام آوردن به استناد حديث جبّ و غير آن ، نيازى به قضاى آن اعمال نيست .\r\nحديث جبّ هرچند از طريق عامّه نقل شده و بدين جهت نزد فقهاى امامى از نظر سند بىاعتبار است ؛ ليكن مضمون آن را تأييد و بدان عمل كرده‌اند . از ادلّهء قاعدهء جبّ همين حديث است « 1 » ( - - ) قاعدهء جبّ ) .\r\n\r\n\r\n","description":"","footnote":"\r\n( 3 ) جواهرالكلام 22 / 338 - 340 .\r\n( 4 ) تحرير الاحكام 2 / 473 .\r\n( 5 ) مصباح الاصول 2 / 214 ؛ افاضة العوائد 1 / 19 .\r\n1 الخصال / 610 - 637 .\r\n2 مصباح الفقيه 2 / 117 .\r\n3 مصباح الفقيه ( ق ) 2 / 403 .\r\n4 كتاب الصلاة ( محقق داماد ) 1 / 176 .\r\n1 جواهر الكلام 15 / 62 ؛ براهين الحج 1 / 221 .\r\n","page_name":" 259 ","page_number":259},
  {"content":"\r\n\r\n\r\nحديث حجب\r\nحديث حَجْب : حديث بيانگر رفع تكليف در صورت نرسيدن آن به مكلّف .\r\nحديث حجب از امام صادق عليه السّلام روايت شده كه فرمود : « ماحَجَبَ اللَّهُ عِلمَهُ عَن العِباد فَهُوَ موضوعٌ عَنهُم » . « 1 » در نسخهء كافى شيخ كلينى كلمهء « علمه » نيامده است . « 2 »\r\nمفاد حديث حجب اين است كه آنچه خداوند علمش را از بندگان پوشيده ، ( تكليف به آن ) از آنان برداشته شده است .\r\nاز اين عنوان در اصول فقه سخن گفته‌اند .\r\nبدون شك براى هر رخدادى از جانب خدا حكمى است كه نزد صاحبان علم ( معصومان عليهم السّلام ) محفوظ است ؛ ليكن به استناد حديث حجب و ديگر احاديثِ هم مضمون آن ، آنچه كه حكمش به مكلّف نرسيده ، وى در عمل نكردن به آن معذور است .\r\nاصوليان به حديث حجب بر اصل برائت ( - - ) اصل برائت ) و عدم وجوب احتياط در موارد جهل به حكم استناد كرده‌اند . « 3 » برخى ، حديث حجب را دلالت كننده بر برائت ندانسته و گفته‌اند :\r\nظاهر روايت - كه حجب را به خدا نسبت مىدهد - اين است كه حكمى كه خداوند ، پيامبران را مأمور به ابلاغ آن به مكلفان نكرده ، از آنان برداشته شده است ، نه حكمى كه به سبب عوامل و عوارض خارجى از آنان پوشيده مانده است . « 4 »\r\n\r\nحديث حسن\r\nحديث حَسَن : از اقسام خبر واحد .\r\nحديث حسن - كه از اصطلاحات علم درايه است - حديثى را گويند كه همهء راويان آن امامى و ممدوح باشند ؛ ليكن تصريح بر عدالت آنان نشده باشد . به حديثى هم كه بعض راويانش ممدوح و بعض ديگر امامى و عادل باشند ، حديث حسن اطلاق كرده‌اند . « 1 »\r\nدر اينكه حديث حسن مطلقا حجّت است يا مطلقا حجّت نيست و يا در صورت عمل مشهور به مضمون آن ،\r\n\r\n\r\n","description":"","footnote":"\r\n( 1 ) وسائل الشيعة 27 / 163 .\r\n( 2 ) الكافى ( كلينى ) 1 / 164 .\r\n( 3 ) نهاية الافكار 3 / 226 ؛ تحريرات فى الاصول 7 / 17 - 19 ؛ دروس فى علم الاصول 1 / 563 .\r\n( 4 ) فرائد الاصول 2 / 41 .\r\n1 الدراية ( شهيد ثانى ) / 21 .\r\n","page_name":" 260 ","page_number":260},
  {"content":"\r\n\r\nحجّت است و در غير آن صورت حجّت نيست ، بين متأخران اختلاف است . « 2 »\r\n( - - ) خبر واحد )\r\n\r\nحديث رفع\r\nحديث رفع : حديثى نبوى .\r\nحديث رفع از پيامبر اعظم صلّى اللَّه عليه و آله ، و مفاد آن برداشته شدن نُه چيز از امّت اسلامى به جهت رحمت و امتنان بر آنان است . اين نُه چيز عبارتند از : خطا ، فراموشى ، آنچه با اكراه ( - - ) اكراه ) انجام داده‌اند ، آنچه نمىدانند ، چيزهايى كه تحمّل آن را ندارند ، آنچه بدان مضطّر گردند ( - - ) اضطرار ) ، حسد ( تا زمانى كه آن را اظهار نكنند و به آن ترتيب اثر ندهند ) ، تفأل به بد زدن ، و وسوسه در تفكر در خلق . « 1 »\r\nمراد از وسوسه در تفكر در خلق ، افكار نادرست در ارتباط با نظام آفرينش است ، مانند اين كه چرا خداوند شرور را آفريده ، چرا بَدان را بر خوبان مسلّط كرده و چرا جهنّم و كفّار را خلق كرده است ؛ تا شخص را نسبت به عدالت خداوند و حكمت خلقت دچار ترديد كند . دربارهء فراز آخر حديث شريف ، احتمالات ديگرى نيز ذكر شده است . « 2 » از حديث رفع در اصول فقه بحث شده است و فقها در فقه ، در بسيارى از ابواب به آن استناد كرده‌اند .\r\nمتعلّق رفع : بدون شكّ ، منظور از رفع در امور نه گانهء ياد شده ، وجود خارجى آنها نيست ؛ چون همهء آنها در خارج وجود دارند ؛ پس مرفوع بايد چيزى ديگر باشد . سه احتمال مطرح شده است :\r\n1 . مؤاخذه ؛ بدين معنا كه مكلّف بر اعمالى كه از روى خطا ، فراموشى و غير آن از امور نه گانه انجام مىدهد مؤاخذه و عقاب نمىشود .\r\n2 . آثار تكليفى و وضعى عمل انجام گرفته .\r\n3 . اثر مناسب با هريك از امور نه گانه ؛ به عنوان مثال ، اثر شرب خمر ، مؤاخذه بر آن با اجراى حدّ بر شرابخوار است كه در صورت ارتكاب آن از روى خطا ، در پرتو حديث رفع ، اين اثر برداشته مىشود .\r\nبنابر احتمال دوم ، آثار وضع شده از سوى شارع به جهت خطا ، مستثنا است و\r\n\r\n\r\n","description":"","footnote":"\r\n( 2 ) 26 ؛ وصول الاخيار / 97 .\r\n1 وسائل الشيعة 15 / 369 - 370 .\r\n2 مرآة العقول 11 / 393 - 394 .\r\n","page_name":" 261 ","page_number":261},
  {"content":"\r\n\r\nرفع نمىشود ، مانند وجوب كفّاره در قتل خطا و وجوب دو سجدهء سهو به جهت فراموشى بعضى اجزاى نماز ؛ همچنين آثار مترتب بر عملى به وصف عدم خطا ( تعمد ) در فرض خطا خود به خود برداشته مىشود و براى رفع آن نيازى به حديث رفع نيست . بنابر اين ، مراد از آثار ، آثار شرعى مترتب بر فعل ، قطع نظر از خطا و عمد است . « 3 »\r\nشرايط رفع : رفع اثر يا آثار فعل با حديث رفع منوط به تحقق دو شرط است .\r\n1 . حكم بار شده بر فعل مكلّف به عنوان خود فعل باشد ، نه عنوانى ديگر . بنابر اين ، اگر از روى اضطرار يا اشتباه ، بدن يا لباس كسى نجس شود ، حكم به نجاست آن مىشود و نمىتوان با استناد به حديث رفع ، حكم به عدم نجاست آن كرد ؛ زيرا نجس شدن ، بر عنوان ملاقات با نجاست به عنوان فعل مكلّف بار نشده است ؛ بلكه بر خود ملاقات بار شده ، هرچند مكلّف هيچ نقشى در آن نداشته باشد .\r\n2 . رفع اثر در راستاى امتنان امّت باشد . از اين رو ، اگر كسى از روى اضطرار يا اشتباه مال ديگرى را تلف كند ، ضامن آن است و نمىتوان به استناد حديث رفع ، ضمان را از او برداشت ؛ زيرا رفع ضمان نسبت به صاحب مال تلف شده بر خلاف امتنان است ؛ چنان كه اگر كسى از روى اضطرار مال خود را بفروشد ، حكم به صحّت معامله مىشود و نمىتوان به استناد حديث رفع معامله را باطل دانست ؛ زيرا رفع صحّت معامله نسبت به مضطر خلاف امتنان است . « 4 »\r\nدر ارتباط با حديث رفع ، در كتب اصولى مباحث ديگرى نيز مطرح است - مانند بحث اختصاص حديث رفع به شبهات موضوعى يا شمول آن نسبت به شبهات حكمى و نيز بحث شمول آن نسبت به همهء احكام وضعى و تكليفى و عدم آن - كه در اين مختصر نمىگنجد .\r\n\r\nحديث رفع قلم\r\nحديث رفع قلم : از احاديث مشهور فقهى .\r\nحديث ياد شده ، حديثى مشهور است كه شيعه و سنى آن را از رسول خدا صلّى اللَّه\r\n\r\n\r\n","description":"","footnote":"\r\n( 3 ) فرائد الاصول 2 / 28 - 33 .\r\n( 4 ) مصباح الاصول 2 / 269 - 270 .\r\n","page_name":" 262 ","page_number":262},
  {"content":"\r\n\r\nعليه و آله نقل كرده‌اند كه فرمود : « رُفِعَ القَلَمُ عَنْ ثَلاثَةٍ : عَنِ النائِمِ حَتّى يَسْتَيْقِظَ وَ عَنِ الَمجْنونِ حَتّى يُفيقَ وَ عَنِ الطِفلِ حَتّى يَحْتَلِمَ ؛ « 1 » قلم تكليف از دوش سه گروه برداشته شده است : از خوابيده تا زمانى كه بيدار شود ، از ديوانه تا هشيار گردد و از كودك تا آنگاه كه به سنّ بلوغ برسد » . مراد اين است كه اين سه دسته چنانچه قبل از رسيدن به حدّ تعيين شده ، حرامى را مرتكب شوند يا واجبى را ترك كنند ، گناهكار تلقى نگشته و كيفر نمىشوند . « 2 »\r\nدر بسيارى از ابواب فقه به مضمون حديث ياد شده به عنوان قانون و قاعدهء كلّى استناد شده است .\r\n\r\nحديث سلطنت\r\nحديث سلطنت : روايتى معروف با مدلول سلطنت مالك بر اموال خود .\r\nبه حديث « النّاسُ مُسَلَّطونَ عَلى اموالِهِم » كه از رسول خدا صلّى اللَّه عليه و آله نقل شده « 1 » حديث سلطنت مىگويند و مفاد آن ، اين است كه انسان بر اموال خود سلطنت دارد و مىتواند در آن هرگونه تصرف مشروعى بكند .\r\nحديث ياد شده هرچند به لحاظ سند مرسل ( - - ) خبر مرسل ) است ، ليكن فقها مفاد آن را پذيرفته و به آن بر قاعدهء سلطنت استدلال كرده‌اند « 2 » ( - - ) قاعدهء سلطنت ) .\r\n\r\nحديث سنن\r\nحديث سُنَن : حديثى نبوى .\r\nحديث سنن را امام صادق عليه السّلام از رسول خدا صلّى اللَّه عليه و آله نقل كرده است . مفاد اين حديث شريف ، بيان تكليف زنانى است كه به طور مستمر خون مىبينند . در حديث ياد شده زنان از لحاظ چگونگى خون ديدن و داراى عادت بودن يا نبودن به سه دسته تقسيم شده‌اند كه تكليف هر يك بيان شده است . « 1 »\r\n\r\n\r\n","description":"","footnote":"\r\n( 1 ) دعائم الاسلام 1 / 194 ؛ عوالى اللئالى 1 / 209 ؛ مسند احمد 1 / 140 .\r\n( 2 ) جواهر الكلام 26 / 10 .\r\n1 عوالى اللئالى 1 / 222 ، 457 ، 2 / 138 و 3 / 208 ؛ بحار الانوار 2 / 272 .\r\n2 مأة قاعدة فقهية / 136 - 137 .\r\n1 الكافى ( كلينى ) 3 / 83 .\r\n","page_name":" 263 ","page_number":263},
  {"content":"\r\n\r\nفقها در باب طهارت به حديث سنن بر مسائلى از حيض استدلال كرده‌اند « 2 » ( - - ) حيض ) .\r\n\r\nحديث شاذّ\r\nحديث شاذّ [ حديث نادر 
  ] : از اقسام خبر واحد .\r\nحديث شاذّ - از اصطلاحات علم درايه و - عبارت است از حديث مخالف مشهور ( - - ) حديث مشهور ) هرچند راوى آن ثقه باشد . بسيارى آن را به حديثى كه فرد ثقه‌اى آن را روايت كرده و مفادش مخالف حديثى است كه منقول از راويان بسيارى است ، تعريف كرده‌اند . برخى نيز گفته‌اند : حديث شاذّ حديثى است كه جز نزد تعدادى اندك ناشناخته است . « 1 »\r\nعنوان شاذّ نزد فقها در بسيارى موارد بر حديثى اطلاق مىشود كه فقها به مفاد آن عمل نكرده‌اند ؛ هرچند صحيح ( - - ) حديث صحيح ) و بدون معارض باشد . « 2 »\r\nدر صورت تعارض بين مفاد حديث مشهور و حديث شاذّ ، حديث مشهور مقدم مىشود « 3 » ( - - ) تعادل و تراجيح ) .\r\n( - - ) خبر واحد )\r\n\r\nحديث شرايع دين\r\nحديث شَرايع دين : حديثى از امام صادق عليه السّلام .\r\nحديث ياد شده در بردارندهء بسيارى از احكام است و چون با جملهء « هذِهِ شَرائِعُ الدّينِ لِمَن ارادَ أنْ يَتَمَسَّكَ بِها » شروع مىشود « 1 » به حديث شرايع دين معروف شده است .\r\nحديث شرايع دين به بيان بسيارى از واجبات ، محرّمات و مسائل اعتقادى پرداخته است . از اين رو ، فقها در بابهايى نظير طهارت ، صلات ، زكات ، صوم ، حج ، نكاح و طلاق به مضامين آن استدلال كرده‌اند . « 2 »\r\n\r\n\r\n","description":"","footnote":"\r\n( 2 ) روض الجنان 1 / 193 ؛ الحدائق الناضرة 3 / 242 ؛ مستمسك العروة 3 / 458 ؛ التنقيح ( الطهارة ) 6 / 326 .\r\n1 نهاية الدراية ( سيدحسن صدر ) / 220\r\n( 4 ) 222 .\r\n2 اصول الفقه 2 / 221 ؛ مصباح الاصول 3 / 406 .\r\n3 الخصال / 603 .\r\n4 مهذّب الاحكام 12 / 17 ؛ الحدائق الناضرة 8 / 169 ؛ مستمسك العروة 7 / 335 .\r\n","page_name":" 264 ","page_number":264},
  {"content":"\r\n\r\n\r\nحديث شفعه\r\nحديث شُفعه : حديث بيانگر حكم شفعه .\r\nمراد از حديث شفعه در كلمات فقها اين روايت منقول از امام صادق عليه السّلام است : « قَضى رَسولُ اللَّهِ صلّى اللَّه عليه و آله بالشُّفْعَةِ بَيْنَ الشُّرَكاءِ فِى الأرَضينَ و المَساكِن ؛ « 1 » رسول خدا صلّى اللَّه عليه و آله در زمين و مسكن ميان چند شريك به ثبوت شفعه حكم كردند . »\r\nفقها در مقام اثبات حقّ شفعه براى شريك به حديث ياد شده استناد كرده‌اند . « 2 »\r\n( - - ) شفعه )\r\n\r\nحديث صحيح\r\nحديث صحيح : از اقسام خبر واحد .\r\nاين عنوان از اصطلاحات علم درايه است .\r\nبه حديثى صحيح گويند كه تمامى راويان آن تا معصوم عليه السّلام ، شيعهء دوازده امامى و عادل باشند .\r\nبرخى ، حديث صحيح را حديثى دانسته‌اند كه راويان آن شيعه و عادل باشند و متن آن غير شاذّ ( مخالف مشهور ) و بدون علّت ( كژى و انحراف پنهانى و ظريف ) باشد .\r\nحديث صحيح - بنابر قول به حجيّت خبر واحد - حجّت است . « 1 »\r\n( - - ) خبر واحد )\r\n\r\nحديث ضَرَر\r\n- - ) حديث لاضرر\r\n\r\nحديث ضعيف\r\nحديث ضعيف : از اقسام خبر واحد .\r\nحديث ضعيف ، اصطلاحى در علم درايه است .\r\nحديثى را ضعيف خوانند كه همه يا بعض راويانش فاقد شرايط معتبر در حديث صحيح ( - - ) حديث صحيح ) ، حسن ( - - ) حديث حسن ) و موثّق ( - - ) حديث موثّق ) باشند ، مانند اينكه در سند حديث راوى مجهول يا فاسد العقيده كه توثيق نشده ، وجود داشته باشد ، گر چه باقى امامى و عادل باشند . « 1 »\r\n\r\n\r\n","description":"","footnote":"\r\n( 1 ) وسائل الشيعة 25 / 400 .\r\n( 2 ) الحدائق الناضرة 20 / 286 ؛ الانوار اللوامع 11 / 458 ؛ جواهر الكلام 37 / 243 و 275 ؛ قواعد الفقهية ( بجنوردى ) 6 / 179 .\r\n1 وصول الاخيار / 93 - 94 .\r\n1 الدراية ( شهيد ثانى ) / 24 .\r\n","page_name":" 265 ","page_number":265},
  {"content":"\r\n\r\nحديث ضعيف - قطع نظر از قراين و شواهد بيرونى - حجّت نيست ؛ ليكن در اينكه عمل مشهور به مفاد آن ، ضعف آن را جبران مىكند يا نه ، اختلاف است . « 2 » قول به جبران ، نظر مشهور است « 3 » ( - - ) انجبار خبر ) . چنان كه قول مشهور عمل به اخبار ضعيف در سُنَن ( مستحبات و مكروهات ) است كه در اصطلاح از آن به قاعدهء تسامح در ادلهء سنن تعبير مىكنند « 4 » ( - - ) قاعدهء تسامح ) .\r\n( - - ) خبر واحد )\r\n\r\nحديث على اليد\r\nحديث عَلَى اليَد : حديثى معروف از رسول اكرم صلّى اللَّه عليه و آله .\r\nحديث نبوى « عَلَى اليَدِ ما اخَذَتْ حَتّى تُؤَدّى [ تُؤَدّيهِ 
  ] » « 1 » به حديث على اليد معروف ، و مضمون آن اين است كه هركس از راه نامشروع در مال ديگرى تصّرف كند ، ضامن آن است تا آنكه آن را به صاحبش بازگرداند .\r\nحديث على اليد گرچه به لحاظ سند ، مرسل ( - - ) خبر مرسل ) و ضعيف شمرده شده ، ليكن فقها مضمون آن را پذيرفته و بدان عمل كرده‌اند . « 2 » مضمون حديث ياد شده از قواعد معروف فقهى است كه در كتب مربوط به تفصيل از آن سخن گفته‌اند ( - - ) قاعدهء على اليد ) .\r\n\r\nحديث غرر\r\nحديث غَرَر : روايتى معروف با مدلول نهى از معاملهء غررى .\r\nحديث غرر از امام رضا از پدرانش از اميرالمؤمنين از رسول خدا صلّى اللَّه عليه وآله نقل شده با اين مضمون كه آن حضرت از معاملهء با مضطرّ و معاملهء غررى ، مانند معامله‌اى كه درآن كالا يا بهاى آن نامشخص باشد ، نهى كرده است . « 1 » اين روايت هر چند به لحاظ سند ضعيف است ، ليكن فقها مضمون آن را پذيرفته و آن را يكى از ادلّهء قاعدهء غرر برشمرده‌اند « 2 » ( - - ) قاعدهء غرر ) .\r\n\r\n\r\n","description":"","footnote":"\r\n( 2 ) 27 - 28 ؛ التنقيح ( الطهارة ) 1 / 477 ؛ مصباح الفقاهة 1 / 7 .\r\n( 3 ) التنقيح ( الطهارة ) 9 / 380 .\r\n( 4 ) القواعد الفقهية ( بجنوردى ) 3 / 333 ؛ مأة قاعدة فقهية / 95 .\r\n1 مستدرك الوسائل 14 / 8 و 17 / 88 .\r\n2 حاشية مجمع الفائدة / 616 ؛ هدى الطالب 6 / 185 .\r\n1 عيون اخبار الرضا 1 / 50 ؛ وسائل الشيعة 17 / 448 .\r\n2 العناوين 2 / 312 .\r\n","page_name":" 266 ","page_number":266},
  {"content":"\r\n\r\n\r\nحديث غريب\r\nحديث غريب : از اقسام خبر واحد .\r\nاين عنوان از اصطلاحات علم درايه است .\r\nحديثى را غريب خوانند كه تنها يك راوى - هر چند در يكى از مراتب و طبقات سلسله سند - داشته باشد . از جمله مصاديق آن ، حديثى است كه فراز اضافى در متن يا سند آن را تنها يك راوى نقل كند .\r\nغرابت حديث يا در متن و سند آن است ، مانند حديثى كه متن آن را تنها يك نفر نقل كرده باشد ، و يا تنها در سند آن ، مانند حديثى كه متن آن را گروهى از ابن ابى عمير نقل كرده باشند و تنها يك نفر آن را از ديگرى همچون حسين بن سعيد نقل كرده باشد .\r\nحديثى كه غرابت آن در متن باشد - نه در سند - وجود ندارد ، مگر آنكه حديثى يافت شود كه يك نفر آن را روايت كرده باشد و جمع زيادى آن را از وى نقل كرده باشند . چنين حديثى هم به لحاظ اسناد غريب است و هم مشهور ؛ زيرا اسناد آن در طرف نخست آن غرابت دارد و در طرف ديگر شهرت .\r\nاز اقسام حديث غريب ، وجود غرابت به لحاظ لفظ يا فقه الحديث است ، هرچند به لحاظ متن و اسناد غريب نباشد ، مانند حديثى كه متن آن داراى الفاظ مشكل ، نامأنوس و دور از ذهن باشد .\r\nحديث غريب به اقسام چهار گانهء حديث ( صحيح ، حسن ، موثّق و ضعيف ) تقسيم مىشود . « 1 »\r\n( - - ) خبر واحد )\r\n\r\nحديث قدسى\r\nحديث قُدسى : كلام خدا جز قرآن .\r\nمحتواى حديث قدسى كلام خداوند است كه با فرستادگان خود سخن گفته است . در تفاوت حديث قدسى با قرآن گفته‌اند : نسبت به حديث قدسى تحدّى صورت نگرفته ، بر خلاف قرآن كه مردم را به تحدّى فرا خوانده است . و نيز قرآن ، وحى از طريق جبرئيل است ؛ اما حديث قدسى الهام گونه و مانند آن است . « 1 »\r\n\r\n\r\n","description":"","footnote":"\r\n( 1 ) نهاية الدراية ( سيدحسن صدر ) / 160 - 162 .\r\n1 مشرق الشمسين / 24 ؛ الرواشح السماوية / 291 ؛ مجمع البحرين 6 / 371 .\r\n","page_name":" 267 ","page_number":267},
  {"content":"\r\n\r\nفقها در مقام استنباط احكام در بابهاى مختلف از احاديث قدسى - كه مجموعه‌اى از مواعظ و رهنمودهاى اخلاقى است و نه صرف بيان احكام - بهره گرفته‌اند .\r\n\r\nحديث قوى\r\nحديث قوى : از اقسام خبر واحد .\r\nحديث قوى - اصطلاحى در علم درايه و - به سه معنا آمده است .\r\n1 . حديثى كه راوى آن شيعهء دوازده امامى باشد ، ليكن مدح و ذمّى از او نشده باشد . حديث قوى در اين كاربرد از اقسام حديث ضعيف ( - - ) حديث ضعيف ) شمرده شده است .\r\n2 . مرادف حديث موثّق « 1 » ( - - ) حديث موثق ) .\r\n3 . مرادف حديث صحيح « 2 » ( - - ) حديث صحيح ) .\r\n( - - ) خبر واحد )\r\n\r\nحديث لا تعاد\r\nحديث لاتُعاد : حديثى معروف از امام باقر عليه السّلام .\r\nحديث « لاتُعادُ الصَّلاةُ الّا مِن خَمسَةٍ الطَّهُورِ و الوَقتِ و القِبلَةِ وَ الرُّكُوعِ و السُّجُودِ » « 1 » به حديث لاتعاد معروف ، و مضمون آن ، اين است كه نماز تنها در صورت اخلال به يكى از پنج چيز اعاده مىشود : طهارت ، وقت ، قبله ، ركوع و سجود . مضمون حديث ياد شده از قواعد معروف فقهى است كه در كتب مربوط به تفصيل از آن سخن گفته‌اند ( - - ) قاعدهء لا تعاد ) .\r\n\r\nحديث لا ضرر\r\nحديث لاضرر : روايتى معروف با مدلول عدم تشريع ضرر در اسلام .\r\nبه حديث « لاضَرَرَ وَ لاضِرارَ فى الاسلام » « 1 » يا « لاضَرَرَ وَ لاضِرارَ عَلىَ المُؤمِن » « 2 » كه از رسول اكرم صلّى اللَّه عليه و آله نقل شده ، حديث لاضرر اطلاق مىگردد . اين حديث بدون قيد « فى الاسلام » يا « عَلَى المُؤمِن » نيز نقل شده است . « 3 » در مفاد آن كه\r\n\r\n\r\n","description":"","footnote":"\r\n( 1 ) المهذّب البارع 1 / 66 ؛ مدارك الاحكام 8 / 479 - 480 .\r\n( 2 ) عوالى اللئالى 4 / 138 .\r\n1 وسائل الشيعة 1 / 372 .\r\n1 وسائل الشيعة 26 / 14 .\r\n2 18 / 32 .\r\n3 32 و 25 / 400 .\r\n","page_name":" 268 ","page_number":268},
  {"content":"\r\n\r\nدر كلمات فقها تحت عنوان قاعدهء لاضرر بحث شده « 4 » ديدگاههاى مختلفى مطرح است ( - - ) قاعدهء لاضرر ) .\r\n\r\nحديث لحمه\r\nحديث لُحمَه : از احاديث نبوى .\r\nحديث لحمه با مضمون « الوَلاءُ لُحْمَةٌ كَلُحْمَةِ النَّسَبِ لا تُباعُ وَ لا تُوهَبُ » حديثى نبوى به نقل امام باقر عليه السّلام است . « 1 » مفاد آن اين است كه پيوند و خويشى ناشى از « وَلاء » همچون پيوند و خويشى ناشى از « نسَب » است .\r\nفقها در اسباب استحقاق ارث ، با استناد به روايت ياد شده ، يكى از سه سبب ارث بردن را ولاء برشمرده‌اند « 2 » ( - - ) ولاء ) .\r\n\r\nحديث متروك\r\n- - ) حديث مهجور\r\n\r\nحديث مُتواتِر\r\n- - ) تواتر\r\n\r\nحديث مجهول\r\nحديث مجهول : از اقسام خبر واحد .\r\nعنوان فوق از اصطلاحات علم درايه است .\r\nبه حديثى مجهول گويند كه راوى آن در كتابهاى رجالى نه توثيق شده باشد و نه ستايش و مذمّت ، يا به ناشناخته بودن راوى تصريح شده باشد و يا به طور كلى ناشناخته باشد ، مانند آنكه گفته شود :\r\n« عن رجل » ( از مردى ) يا « عَمَّن حَدَّثَه » ( از كسى كه به او خبر داد ) .\r\nدر حديث مجهول تفاوت نمىكند راوى مجهول در ابتداى سند باشد يا وسط و يا آخر يا در هر دو و يا هر سه طرف سند . « 1 » حديث مجهول از اقسام حديث ضعيف به شمار مىرود ( - - ) حديث ضعيف ) .\r\n( - - ) خبر واحد )\r\n\r\nحديث مرسل\r\nحديث مُرسَل : از اقسام خبر واحد .\r\nحديث مرسل - اصطلاحى در علم درايه و - حديثى است كه راوى ، آن را از معصوم .\r\n\r\n\r\n","description":"","footnote":"\r\n( 4 ) رسائل فقهية ( شيخ انصارى ) / 109 - 111 ؛ القواعد الفقهية ( بجنوردى ) 1 / 211 - 213 .\r\n1 وسائل‌الشيعة 23 / 75 .\r\n2 الخلاف 4 / 79 - 80 ؛ كتاب السرائر 3 / 24 .\r\n1 وصول الاخيار / 102 ؛ نهاية الدراية ( سيدحسن صدر ) / 192 ؛ مشرق الشمسين / 25 .\r\n","page_name":" 269 ","page_number":269},
  {"content":"\r\n\r\nنشنيده ، ليكن بدون واسطه از وى نقل كرده باشد و يا با واسطه نقل كرده ، امّا واسطه را فراموش كرده و به فراموشى تصريح نموده و يا از روى عمد يا سهو آن را نياورده باشد و يا واسطه را با ابهام ذكر كرده باشد ، مانند تعبير « عن رجلٍ » يا « عَن بعض اصحابنا » ؛ واسطهء حذف شده يكى باشد يا بيشتر . « 1 »\r\nبنابر تصريح برخى ، ارسال و حذف واسطه از سلسلهء سند حديث در حال اختيار و بدون عذر ، مانند فراموشى ، مكروه يا حرام است . « 2 »\r\nآيا حديث مرسل مطلقاً ، معتبر و قابل استناد است ، يا تنها در صورتى كه مؤيد به كتاب يا سنّت متواتر ، يا مطابق عموم آن دو و يا دليل عقلى باشد ، يا نزد فقها پذيرفته شده باشد ، يا ارسال كننده فردى باشد كه جز از ثقه يا عادل روايت نمىكند ، مانند ابن ابى عمير ، صفوان بن يحيى و احمدبن ابى نصر ؟ مسئله اختلافى است . « 3 »\r\n( - - ) خبر واحد )\r\n\r\nحديث مرفوع\r\nحديث مَرفوع : از اقسام خبر واحد .\r\nحديث مرفوع - از اصطلاحات علم درايه و - در دو معنا به كار رفته است :\r\n1 . حديثى كه يك - يا بيشتر از يك - راوى آن از ميانه يا آخر سند آن افتاده باشد ، با تصريح به لفظ رفع ، مانند آنكه گفته شود : « روى الكلينى عن على بن ابراهيم ، عن ابيه ، رَفَعَهُ عن ابى عبداللَّه عليه السّلام » اين نوع رفع ، مصداق حديث مرسل ( - - ) حديث مرسل ) است .\r\n2 . حديثى كه آخر سند آن به قول يا فعل و يا تقرير معصوم عليه السّلام اضافه شود ؛ خواه در سند آن ارسال باشد يا نباشد ، مانند اينكه صحابى امام بگويد :\r\nامام صادق عليه السّلام چنين فرمود يا ديدم امام چنين كارى كرد يا من در محضر امام فلان كار را كردم و آن حضرت انكار نكرد . حديث مرفوع به معناى دوم از اقسام مشترك بين چهار قسم اصلى حديث است . « 1 »\r\n( - - ) خبر واحد )\r\n\r\n\r\n","description":"","footnote":"\r\n( 1 ) وصول الاخيار / 106 ؛ نهاية الدراية ( سيدحسن صدر ) / 189 .\r\n( 2 ) وصول الاخيار / 108 .\r\n( 3 ) 107 .\r\n1 وصول الاخيار / 103 - 104 ؛ نهاية الدراية ( سيدحسن صدر ) / 182 - 183 .\r\n","page_name":" 270 ","page_number":270},
  {"content":"\r\n\r\n\r\nحديث مستفيض\r\nحديث مُستَفيض : از اقسام خبر واحد ( - - ) استفاضه ) .\r\n( - - ) خبر واحد )\r\n\r\nحديث مسند\r\nحديث مُسنَد : از اقسام خبر واحد .\r\nاين عنوان از اصطلاحات علم درايه است .\r\nبه حديثى مسند اطلاق مىكنند كه سلسلهء سند آن - بدون افتادگى راوى - تا معصوم عليه السّلام ذكر شده باشد ؛ بدين گونه كه راوى بدون واسطه ، حديث را از راوى پيشين گرفته و نقل كرده تا به معصوم عليه السّلام رسيده است .\r\nاز حديث مسند به حديث متّصل ، موصول و مُعَنعَن نيز تعبير كرده‌اند ؛ در برابر حديث منقطع ( - - ) حديث منقطع ) .\r\nحديث مسند از اقسام مشترك بين چهار قسم اصلى حديث است . « 1 »\r\n( - - ) خبر واحد )\r\n\r\nحديث مشهور\r\nحديث مشهور : از اقسام خبر واحد .\r\nعنوان حديث مشهور - كه از اصطلاحات علم درايه است - بر حديثى اطلاق مىشود كه راويان آن در هر طبقه بيش از سه نفر باشند ، بنابر اين تعريف ، حديث مشهور مرادف حديث مستفيض خواهد بود ( - - ) استفاضه ) . ليكن گاهى حديث مشهور بر حديثى اطلاق مىشود كه راويان آن بسيار است . « 1 » همچنين حديث مشهور بر حديثى كه عمل به آن بين فقها اشتهار يافته نيز اطلاق مىشود . « 2 »\r\nبرخى ، حديث مشهور را حديثى دانسته‌اند كه راويان آن در همهء طبقات يا بعض طبقات بيش از سه نفر باشند . بنابر اين تعريف ، حديث مشهور اعم از حديث مستفيض خواهد بود . « 3 »\r\nدر صورت تعارض بين مفاد دو روايت ، روايتى كه راويان آن بيشتر است بر روايتى كه راويان كمترى آن را روايت كرده‌اند ( - - ) حديث شاذّ ) مقدم مىشود ؛ بنابر اين ، شهرت روايى ( - - ) شهرت )\r\n\r\n\r\n","description":"","footnote":"\r\n( 1 ) وصول الاخيار / 100 .\r\n1 وصول الاخيار / 99 ؛ شرح البداية فى علم الدراية / 70 .\r\n2 ذكرى الشيعة 1 / 48 ؛ مهذّب‌البارع 1 / 66 ؛ مدارك الاحكام 8 / 479 .\r\n3 نهاية الدراية ( سيدحسن صدر ) / 158 .\r\n","page_name":" 271 ","page_number":271},
  {"content":"\r\n\r\nيكى از اسباب ترجيح روايتى بر روايتى ديگر در فرض تعارض مىباشد « 4 » ( - - ) تعادل و تراجيح ) .\r\n( - - ) خبر واحد )\r\n\r\nحديث مضطرب\r\nحديث مُضطَرب : از اقسام خبر واحد .\r\nاين عنوان از اصطلاحات علم درايه است .\r\nبه حديثى مضطرب اطلاق مىكنند كه متن يا سند آن و يا هر دو ، مختلف و متفاوت نقل شده باشد ؛ خواه از يك راوى يا بيشتر . اضطراب در سند ، مانند اينكه راوى گاه سند را مثلًا از پدر ، از جدش نقل كند و گاه از جدش بدون واسطه و گاهى از غير آن دو ، و اضطراب در متن ، مانند اينكه حديث را يك بار به گونه‌اى ( مثلًا با زيادى ) و يك بار به گونه‌اى ديگر ( با نقصان ) نقل كند .\r\nاضطراب از اسباب ضعف حديث به شمار مىرود ، به شرط آنكه هر دو حديث از لحاظ صحّت و غير آن ، برابر باشند و يكى بر ديگرى ترجيح نداشته باشد ؛ و در صورت ترجيح ، مانند اينكه راوى يكى اضبط ( - - ) اضبط ) از راوى ديگرى باشد ، روايت اضبط مقدم مىشود . « 1 » البته در جايى كه اضطراب موجب اختلاف در حكم يا خدشه در سند روايت نگردد و حديث ، ديگر شرايط صحّت را داشته باشد ، حجّت خواهد بود و به مفاد آن عمل مىشود . « 2 »\r\n( - - ) خبر واحد )\r\n\r\nحديث مضمر\r\nحديث مُضمَر : از اقسام خبر واحد .\r\nحديث مضمر - كه از اصطلاحات علم درايه است - به حديثى اطلاق مىشود كه نام معصوم عليه السّلام از آن حذف و ضمير غايب جايگزين آن شده باشد ، مانند تعبيرهاى « سَئَلْتُهُ » يا « قُلْتُ لَهُ » .\r\n\r\n\r\n","description":"","footnote":"\r\n( 4 ) اصول الفقه 2 / 221 .\r\n1 وصول الاخيار / 112 - 113 ؛ نهاية الدراية ( سيد حسن صدر ) / 224 .\r\n2 الدراية ( شهيد ثانى ) / 53 ؛ مقباس الهداية 1 / 387 .\r\n","page_name":" 272 ","page_number":272},
  {"content":"\r\n\r\nعالمان علم رجال اضمار در سند حديث را از اسباب ضعف آن شمرده‌اند ، مگر در صورتى كه قراينى بر رجوع ضمير به معصوم عليه السّلام دلالت كند ، كه در اين صورت ، روايت با دارا بودن شرايط پذيرفته و به مضمون آن عمل مىشود . « 1 »\r\n( - - ) خبر واحد )\r\n\r\nحديث معتبر\r\nحديث معتبر : از اقسام خبر واحد .\r\nعنوان ياد شده از اصطلاحات علم درايه و عبارت است از حديثى كه همه يا اكثر فقها به آن عمل نموده يا بر اعتبارش اقامهء دليل كرده‌اند . حديث معتبر به اين معنا اعمّ از حديث مقبول ( - - ) حديث مقبول ) است . « 1 » برخى آن را اين گونه تعريف كرده‌اند : حديثى كه اعتبار آن يا به جهت صحيح ، حسن يا موثّق بودن سند آن است ، يا به جهت وجود آن در اصول حديثىِ مورد اعتماد تمامى فقها ، همچون اصول حديثى زراره ، محمد بن مسلم ، فضيل بن يسار ، صفوان بن يحيى ، يونس بن عبد الرحمان ، احمد بن محمد بن ابى نصر ، عبيد اللَّه بن حلبى ، فضل بن شاذان و حفص بن غياث ، و يا به جهت نقل آن توسط كسى كه همهء فقها به روايات او عمل مىكنند ، مانند عمار ساباطى ( - - ) اصحاب اجماع ) و يا به جهاتى ديگر . « 2 »\r\n( - - ) خبر واحد )\r\n\r\nحديث معضل\r\nحديث مُعْضَل : از اقسام خبر واحد .\r\nحديث معضل - از اصطلاحات علم درايه و - حديثى را گويند كه از اسناد آن دو راوى يا بيشتر سقط شده باشد . برخى جايگاه سقوط راوى را به ميانهء اسناد اختصاص داده و گفته‌اند : حديث معضل حديثى است كه از وسط اسناد آن ، دو راوى يا بيشتر افتاده باشد . برخى تعميم داده و گفته‌اند : حديث معضل حديثى است كه از ابتدا يا ميانه يا آخر اسناد آن ، دو راوى يا بيشتر سقط شده باشد . حديث\r\n\r\n\r\n","description":"","footnote":"\r\n( 1 ) وسائل الشيعة 30 / 283 - 284 ؛ الرواشح السماوية / 243 ؛ طرائف المقال 2 / 250 - 251 .\r\n1 مقباس الهداية 1 / 282 ؛ اصول الحديث و احكامه / 91 .\r\n2 نهايةالدراية ( سيدحسن صدر ) / 171 - 174 .\r\n","page_name":" 273 ","page_number":273},
  {"content":"\r\n\r\nمعضل به اين معنا از اقسام حديث مرسل است ( - - ) حديث مرسل ) .\r\nگاهى حديث معضل بر حديثى اطلاق مىشود كه مشكل در مفاد آن است نه در سند . « 1 »\r\n( - - ) خبر واحد )\r\n\r\nحديث معلّق\r\nحديث مُعَلَّق : از اقسام خبر واحد .\r\nعنوان فوق اصطلاحى در علم درايه است .\r\nبه حديثى معلّق گويند كه از ابتداى سند آن يك راوى يا بيشتر افتاده باشد .\r\nبرخى ، آن را بر حديثى كه تمامى سند آن سقط شده باشد نيز اطلاق كرده‌اند ، مانند اينكه گفته شود : « امام صادق عليه السّلام چنين فرمود . . . » بدون آنكه سلسلهء سند آن ذكر گردد . « 1 » حديث معلّق از اقسام حديث مرسل است ( - - ) حديث مرسل ) .\r\n( - - ) خبر واحد )\r\n\r\nحديث معلّل\r\nحديث مُعَللَّ : از اقسام خبر واحد .\r\nحديث معلّل در اصطلاح علم درايه به حديثى اطلاق مىشود كه به حسب ظاهر ، متن و سند آن بدون اشكال ، ليكن در واقع در متن يا سند دچار ضعف دقيق و ظريفى باشد كه تنها افراد خبره و صاحب نظر در فن حديث متوجه اشكال آن مىشوند . « 1 » حديث معلّل بدين معنا اعتبار ندارد ؛ از اين رو ، آن را از اقسام حديث ضعيف ( - - ) حديث ضعيف ) برشمرده‌اند ؛ هرچند در اصطلاح متأخران ، حديث صحيح شمرده شود . « 2 »\r\nحديث معلّل در كلمات متأخران به حديثى اطلاق مىشود كه علّت حكم در آن ذكر شده باشد . اصوليان در مقام تعارض دو حديث ، معلّل را بر غير معلّل مقدم ، و ذكر علّت را از اسباب ترجيح دانسته‌اند . « 3 » ليكن برخى ، معلّل بودن را از مرجّحات ندانسته‌اند . « 4 »\r\n( - - ) خبر واحد )\r\n\r\n\r\n","description":"","footnote":"\r\n( 1 ) نهاية الدراية ( سيدحسن صدر ) / 200 - 201 .\r\n1 نهاية الدراية ( سيدحسن صدر ) / 187 - 188 .\r\n1 وصول الاخيار / 111 - 112 .\r\n2 مقباس الهداية 1 / 370 .\r\n3 مسالك الافهام 7 / 221 - 222 ؛ الرسائل الفقهية ( خواجويى ) 1 / 261 ؛ رياض المسائل 13 / 213 - 214 .\r\n4 مهذّب الاحكام 23 / 48 .\r\n","page_name":" 274 ","page_number":274},
  {"content":"\r\n\r\n\r\nحديث معنعن\r\nحديث مُعَنعَن : حديث نقل شده با تكرار لفظ « عن » .\r\nحديث معنعن - كه اصطلاحى در علم درايه است - حديثى را گويند كه بدون ذكر الفاظِ « أخبَرَنى » « حَدَّثَنى » يا « سَمعتُ » ، در سلسلهء سند آن واژهء « عَن » تكرار شده باشد ، « 1 » مانند : « احمدبن ادريس ، عن محمد بن حسّان ، عن أبى محمد الرازى ، عن سيف بن عميره ، عن اسحاق بن عمار ، قال : قال ابو عبداللَّه عليه السّلام . . . » . « 2 »\r\n( - - ) حديث مسند )\r\n\r\nحديث مقبول\r\nحديث مقبول : از اقسام خبر واحد .\r\nحديث مقبول - از اصطلاحات علم درايه و - حديثى است كه فقها آن را پذيرفته و به مفادش عمل كرده‌اند ؛ خواه صحيح ( - - ) حديث صحيح ) باشد يا حسَن ( - - ) حديث حسن ) يا موثّق ( - - ) حديث موثّق ) و يا ضعيف ( - - ) حديث ضعيف ) .\r\nبرخى ، حديث مقبول را از اقسام حديث ضعيف برشمرده و گفته‌اند : حديث مقبول حديث ضعيفى است كه مشهور فقها به آن عمل كرده‌اند . بنابر تعريف نخست ، حديث مقبول از اقسام مشترك بين چهار قسم اصلى حديث به شمار مىرود .\r\nبرخى ، حديث مقبول را حديثى دانسته‌اند كه عمل به آن يا نزد همه واجب است - مانند حديثى كه قراينى قطعى بر صحّت آن وجود دارد - يا نزد مشهور - مانند حديث صحيح - و يا نزد برخى ، مانند حديث حسن . « 1 »\r\n( - - ) خبر واحد )\r\n\r\nحديث مقطوع\r\nحديث مقطوع : از اقسام خبر واحد .\r\nعنوان ياد شده از اصطلاحات علم درايه است .\r\nحديثى را مقطوع گويند كه بعض راويان آن ناشناخته باشند ، يا اتصال اسناد آن به معصوم عليه السّلام معلوم نباشد .\r\nدر اصطلاح عامه حديث مقطوع ، به هر حديثى كه بيانگر گفتار يا كردار تابعين ( - - ) تابعى ) باشد ، اطلاق مىشود . « 1 »\r\n\r\n\r\n","description":"","footnote":"\r\n( 1 ) وصول الاخيار / 100 .\r\n( 2 ) الكافى ( كلينى ) 1 / 11 .\r\n1 وصول الاخيار / 99 ؛ نهاية الدراية ( سيدحسن صدر ) / 165 - 166 .\r\n1 نهاية الدراية ( سيدحسن صدر ) / 198 .\r\n","page_name":" 275 ","page_number":275},
  {"content":"\r\n\r\nدر كلمات فقها ، حديث مقطوع گاه مرادف حديث منقطع به معناى اخص ( - - ) حديث منقطع ) آمده است . « 2 »\r\nحديث مقطوع به معناى نامعلوم بودن اتصال اسناد آن به معصوم عليه السّلام و نيز به معناى مصطلح نزد عامّه اعتبار ندارد . حديث مقطوع به معناى ناشناخته بودن بعض راويان آن در صورت اتصال به معصوم عليه السّلام مصداق حديث ضعيف مىباشد ( - - ) حديث ضعيف ) .\r\n( - - ) خبر واحد )\r\n\r\nحديث مناهى\r\nحديث مَناهى : حديثى معروف از رسول خدا صلّى اللَّه عليه و آله .\r\nحديث مناهى را امام صادق عليه السّلام از پدرانش از رسول خدا صلّى اللَّه عليه و آله نقل كرده و مشتمل بر نهى از بسيارى اعمال و رفتارهاى ناشايست و نيز برخى معاملات است . برخى از آنچه در حديث ياد شده نهى شده ، مكروه‌اند ، مانند خوردن و آشاميدن در حال جنابت ، ادرار كردن زير درخت ميوه و مسواك كردن در حمام ؛ و برخى حرام ، مانند غيبت كردن و گوش فرادادن به آن ، نواختن آلات لهو ، از قبيل تار و طنبور .\r\nبخشى ديگر از حديث شريف متضمن احكام وضعى ، همچون بطلان است ، مانند بيع ماليس عنده ( - - ) بيع ماليس عنده ) ، بيع حَبَل الحبله ( - - ) بيع حبل الحبله ) و بيع مُحاقله « 1 » ( - - ) بيع محاقله ) .\r\n\r\nحديث منقطع\r\nحديث منقطع : از اقسام خبر واحد .\r\nحديث منقطع - اصطلاحى در علم درايه و - در دو معنا به كار رفته است ؛ يكى اعم و ديگر اخص .\r\nحديث منقطع به معناى اعم عبارت است از حديثى كه اسناد آن تا معصوم عليه السّلام به گونهء متصل و پيوسته نباشد ؛ خواه انقطاع از ابتداى سند باشد يا از وسط و يا از آخر آن ، و خواه راوىِ افتاده يكى باشد يا بيشتر .\r\n\r\n\r\n","description":"","footnote":"\r\n( 2 ) ذكرى الشيعة 1 / 48 ؛ المهذّب البارع 1 / 66 ؛ مدارك الاحكام 8 / 480 .\r\n1 من لا يحضره الفقيه 4 / 3 - 18 .\r\n","page_name":" 276 ","page_number":276},
  {"content":"\r\n\r\nحديث منقطع به معناى اخص حديثى است كه از وسط سلسلهء سند آن يك راوى و يا - به قول برخى - بيشتر از يك راوى افتاده باشد . حديث منقطع از اقسام حديث مرسل است « 1 » ( - - ) حديث مرسل ) .\r\n( - - ) خبر واحد )\r\n\r\nحديث موثّق\r\nحديث مُوَثَّق : از اقسام خبر واحد .\r\nحديث موثّق از اصطلاحات علم درايه است .\r\nحديثى را موثّق گويند كه راويان آن به رغم فساد و انحراف اعتقادى ، همچون واقفى ( - - ) واقفيه ) يا از عامه بودن ( - - ) مخالف ) ، از سوى اماميه توثيق شده باشند ، يا حديثى كه بعض راويان آن چنين و بعض ديگر ، امامى و عادل يا ممدوح باشند . حديث موثّق ، حديث قوى ( - - ) حديث قوى ) نيز ناميده شده است . « 1 »\r\nدر اينكه خبر موثّق مطلقا حجّت است يا مطلقا حجّت نيست و يا در صورت عمل مشهور به مفاد آن حجّت است و در غير آن صورت حجّت نيست ، بين متأخران اختلاف است . « 2 »\r\n( - - ) خبر واحد )\r\n\r\nحديث موضوع\r\nحديث موضوع : حديث جعلى .\r\nحديث موضوع - كه اصطلاحى در علم درايه است و - حديثى را گويند كه به دروغ به معصوم عليه السّلام نسبت داده شده باشد . ساختگى بودن حديثى گاه با اقرار جعل كنندهء آن و گاهى از قراين و شواهد معلوم مىشود . « 1 »\r\n\r\nحديث موقوف\r\nحديث موقوف : حديث نقل‌شده از اصحاب بدون اتصال به معصوم عليه السّلام .\r\nحديث موقوف - از اصطلاحات علم درايه - حديثى را گويند كه سلسلهء اسناد آن به راوى ختم مىشود و به معصوم عليه السّلام منتهى نمىگردد ؛ چنان كه در برخى روايات ، ديده مىشود كه راويان در اسناد\r\n\r\n\r\n","description":"","footnote":"\r\n( 1 ) نهاية الدراية ( سيدحسن صدر ) / 196 - 197 .\r\n1 الدراية ( شهيد ثانى ) / 23 - 24 .\r\n2 26 .\r\n1 مقباس الهداية 1 / 398 - 400 .\r\n","page_name":" 277 ","page_number":277},
  {"content":"\r\n\r\nخود ، بر زراره يا يكى ديگر از اصحاب امامان معصوم عليهم السّلام توقف كرده و به امام عليه السّلام اسناد نداده‌اند .\r\nدر حقيقت چنين روايتى حديث نيست ، بلكه گفتهء راوى است ، مگر آنكه قراينى وجود داشته باشد كه به طور عادت موجب اطمينان به صدور آن از معصوم عليه السّلام گردد ، مانند موقوفهء اذَينَه كه در موضوع ارث زوجهء داراى فرزند وارد شده است . « 1 » و فقها بدان تمسك جسته‌اند .\r\nبرخى گفته‌اند : در اصطلاح ، حديث موقوف به دو قسم مطلق و مقيّد تقسيم مىشود . موقوف مطلق ، روايتى است كه از صحابى پيامبر صلّى اللَّه عليه و آله يا يكى از اصحاب ائمه عليهم السّلام نقل شده باشد ، و موقوف مقيّد روايتى است كه از غير صحابى نقل شده باشد كه به صورت مقيّد به كار مىرود و گفته مىشود : فلانى بر فلانى توقف كرده است .\r\nحديث موقوف حجّت نيست ، مگر آنكه قراينى بر صدور آن از معصوم عليه السّلام دلالت كند . « 2 »\r\n\r\nحديث مهجور\r\nحديث مهجور [ حديث متروك 
  ] : حديثى كه به مفادش عمل نكرده‌اند .\r\nحديث مهجور - از اصطلاحات علم درايه و - از اقسام خبر واحد ( - - ) خبر واحد ) به شمار مىرود و حديثى را گويند كه فقها به مضمون آن عمل نكرده‌اند . « 1 »\r\n\r\nحديث ميسور\r\nحديث مَيسور : حديثى معروف .\r\nمنظور از آن ، حديثى است به نقل از اميرمؤمنان على عليه السّلام كه فرمود :\r\n« المَيْسُورُ لايَسْقُطُ بِالمَعْسُورِ ؛ مقدور به سبب غير مقدور ساقط نمىشود » . مراد اين است كه در موارد سقوط بعض اجزا يا شرايطِ مركب شرعى ، مانند نماز و حج بر اثر عدم قدرت بر انجام دادن آن ، باقى اجزا و شرايط ساقط نمىشود ، مثل آنكه در نماز به جهت تنگى وقت نتواند سوره را بخواند يا به جهتى نتواند رو به قبله نماز بگزارد يا ناگزير از ارتكاب بعضى موانع - همچون نماز خواندن در لباس نجس - گردد . در همهء موارد ياد شده\r\n\r\n\r\n","description":"","footnote":"\r\n( 1 ) الكافى ( كلينى ) 7 / 96 .\r\n( 2 ) وصول الاخيار / 104 - 105 ؛ نهاية الدراية ( سيدحسن صدر ) / 184 - 185 .\r\n1 التنقيح الرائع 3 / 508 .\r\n","page_name":" 278 ","page_number":278},
  {"content":"\r\n\r\nوجوب باقى اجزا و شرايط نماز ساقط نمىشود ؛ بلكه بايد آن مقدار را كه توان آن را دارد به جا آورد . « 1 »\r\nالبته مدركى براى اينكه حديث ميسور از امير مؤمنان عليه السّلام است ، يافت نشد . برخى آن را از عوالى اللئالى نقل كرده‌اند ؛ « 2 » ليكن آنچه در آن كتاب موجود مىباشد ، به نقل از رسول خدا صلّى اللَّه عليه و آله و بدين مضمون است :\r\n« لايُترَكُ المَيْسُورُ بِالمَعْسُورِ ؛ مقدور به سبب غير مقدور ترك نمىشود » . « 3 »\r\n( - - ) قاعدهء ميسور )\r\n\r\nحديث نادر\r\n- - ) حديث شاذّ\r\n\r\nحديث نفس\r\nحديث نَفْس : در خاطر گذرانيدن ، تصور كردن .\r\nعنوان ياد شده به مناسبت در باب صلات به كار رفته است .\r\nكسى كه از روى تقيّه ( - - ) تقيّه ) در نماز جماعت مخالف ( - - ) مخالف ) شركت كرده ، واجب است قرائت را ، هر چند به نحو حديث نفس بخواند . « 1 » برخى گفته‌اند :\r\nمراد از حديث نفسِ ذكر شده در روايات مبالغه در اخفات و آهسته خواندن قرائت است نه در خاطر گذرانيدن آن ؛ ليكن بسيارى آن را به معناى لغوىاش ( در خاطر گذرانيدن ) گرفته و هنگام شدّت تقيّه آن را جايز دانسته‌اند . « 2 »\r\nياد كردن خداوند و گفتن « لا إله الّا اللَّه » هنگام وسوسه و حديث نفس به افكار پليد و شيطانى ، مستحب ، « 3 » و حديث نفس به امور دنيايى در نماز مكروه است . « 4 »\r\n\r\nحديث نفى غَرَر\r\n- - ) حديث غرر\r\n\r\nحديث يَد\r\n- - ) حديث على اليد\r\n\r\nحديد چينى\r\nحديد چينى : نوعى سنگ .\r\nحديد چينى به گفتهء بعضى ، سنگى است سياه و سفيد كه از آن نگين\r\n\r\n\r\n","description":"","footnote":"\r\n( 1 ) القواعد الفقهية ( مكارم ) 1 / 539 .\r\n( 2 ) فرائد الاصول 2 / 389 - 390 .\r\n( 3 ) عوالى اللئالى 4 / 58 .\r\n1 الإستبصار 1 / 321 ؛ ذكرى الشيعة 3 / 322 ؛ الرسائل الأحمدية 1 / 235 .\r\n2 كتاب الصلاة ( شيخ انصارى ) 2 / 472 .\r\n3 وسائل الشيعة 7 / 167 .\r\n4 جواهر الكلام 11 / 92 ؛ العروة الوثقى 3 / 38 .\r\n","page_name":" 279 ","page_number":279},
  {"content":"\r\n\r\nمىسازند . گفتهء ديگر آن است كه حديد چينى همان خُماهَن يا خماهان است ، كه سنگى است بسيار سخت و تيره رنگ ، مايل به سرخى و گويند نوعى آهن است . « 1 » از آن به مناسبت در باب صلات نام برده‌اند .\r\nبه انگشت كردن انگشترى حديد چينى مستحب است ، « 2 » ليكن در نماز از به دست كردن خماهان نهى شده است . « 3 » بنابر يكى بودن آن دو ، به دست كردن انگشترى حديد چينى در حال نماز مكروه خواهد بود .\r\n\r\nحديد ؛ سوره\r\nحديد ؛ سوره : پنجاه و هفتمين سورهء قرآن كريم .\r\nاز آن در باب صلات نام برده‌اند .\r\nتلاوت سورهء حديد و نيز مداومت بر آن در نمازهاى واجب « 1 » همچنين قرائت آن تا پايان آيهء ششم ( عَلِيمٌ بِذَاتِ الصُّدُور ) در ركعت سوم نافلهء مغرب مستحب است . « 2 »\r\nسورهء حديد از مسبّحات ( - - ) مسبّحات ) است كه خواندن آنها قبل از خواب استحباب دارد . « 3 »\r\n\r\nحذار\r\nحذارِ : كلمه‌اى در مقام هشدار از خطر ( مواظب باش ) .\r\nعنوان ياد شده به مناسبت در باب ديات به كار رفته است .\r\nچنانچه كسى بر اثر عبور از منطقهء تير اندازى مورد اصابت تير قرار گيرد و مجروح يا كشته شود ، در صورتى كه وى حق عبور از آن جا را داشته و تير انداز نيز هشدار لازم را به او داده ، و شخص ضمن توجه به هشدار ، فرصت كافى براى دور شدن از محل خطر را داشته باشد ، ليكن بر اثر بى اعتنايى دور نشود و مورد اصابت تير قرار گيرد ، ضمانتى متوجهء عاقلهء تير انداز نخواهد بود . « 1 »\r\n\r\nحذاقت\r\n- - ) مهارت\r\n\r\n\r\n","description":"","footnote":"\r\n( 1 ) لغت نامهء دهخدا / واژهء « خماهان » .\r\n( 2 ) وسائل الشيعة 5 / 92 ؛ كشف الغطاء 3 / 45 .\r\n( 3 ) جواهر الكلام 8 / 265 .\r\n1 كشف الغطاء 3 / 478 ؛ وسائل الشيعة 6 / 147 .\r\n2 كشف‌الغطاء 3 / 479 .\r\n3 وسائل‌الشيعة 6 / 226 ؛ مستدرك الوسائل 4 / 289 - 290 .\r\n1 جواهر الكلام 43 / 68 - 69 .\r\n","page_name":" 280 ","page_number":280},
  {"content":"\r\n\r\n\r\nحذف\r\nحَذف : انداختن حرفى از يك كلمه يا كلمه‌اى از يك جمله / خَذف ( - - ) خذف ) .\r\nاز آن به معناى نخست ، در باب صلات سخن گفته‌اند .\r\nدر اينكه وصل تكبيرة الاحرام به ماقبل آن از دعا و الفاظى كه براى نيّت گفته مىشود جايز است يا نه ، اختلاف است . قول دوم به مشهور نسبت داده شده است . بنابر قول اوّل همزهء « اللَّه » هنگام وصل حذف مىشود . « 1 »\r\nحذف كردن همزهء وصل هنگام وصل آن به ماقبل ، واجب و حذف همزهء قطع از روى عمد موجب بطلان نماز است . در صورت عمدى نبودن ، تنها آن كلمه باطل است و چنانچه پس از گذشت از محل متذكر گردد ، نمازش صحيح است و اگر پيش از آن يادش بيايد كلمه را به گونهء صحيح اعاده مىكند . « 2 »\r\nبرخى فقها حذف تنوين « احَد » در سورهء توحيد را هنگام وصل كردن آن به « اللَّه الصمد » جايز دانسته‌اند ؛ ليكن بسيارى در آن اشكال كرده‌اند . « 3 »\r\n\r\nحرّ\r\nحُرّ : مرد آزاد ، مقابل برده ( - - ) آزادى ) .\r\n( - - ) بردگى )\r\n\r\nحِراء\r\n- - ) غار حراء\r\n\r\nحرارت\r\n- - ) گرمى\r\n\r\nحراست\r\n- - ) نگهبانى\r\n\r\nحرام\r\n- - ) حرمت\r\n\r\nحرام‌زاده\r\nحرام‌زاده : زنازاده .\r\nعنوان ياد شده به مناسبت در باب حدود به كار رفته است .\r\nنسبت حرام‌زادگى - و مانند آن - دادن به كسى ، به جهت عدم صراحت در زنازاده بودن [ زيرا ممكن است مراد ، فرزند آميزش حرام ، همچون آميزش با همسر در حال حيض يا روزه و يا احرام باشد 
  ]\r\n\r\n\r\n","description":"","footnote":"\r\n( 1 ) العروة الوثقى 2 / 463 - 464 ؛ مستند العروة ( الصلاة ) 3 / 118 ؛ مهذّب الاحكام 6 / 177 - 178 .\r\n( 2 ) مهذّب الاحكام 6 / 318 .\r\n( 3 ) العروة الوثقى 2 / 522 .\r\n","page_name":" 281 ","page_number":281},
  {"content":"\r\n\r\nقذف ( - - ) قذف ) به شمار نمىرود و نسبت دهنده تنها تعزير ( - - ) تعزير ) مىشود .\r\nاز برخى قدما يكسان بودن نسبت حرام‌زادگى با نسبت زنازادگى نقل شده است . البته اگر قرينه‌اى دلالت كند كه مراد گوينده از حرام‌زادگى زنازادگى است يا عرف آن را نسبت زنازادگى بداند ، قذف به شمار مىرود و حدّ آن بر نسبت دهنده جارى مىشود . « 1 »\r\n( - - ) زنازاده )\r\n\r\nحرام‌گوشت\r\n- - ) حيوان\r\n\r\nحَربى\r\n- - ) اهل حرب\r\n\r\nحَرَّتَين\r\n- - ) بين الحرّتين\r\n\r\nحَرَج\r\n- - ) قاعدهء عسر و حرج\r\n\r\nحرز\r\nحِرز : جاى مطمئن / نوشته‌اى در بردارندهء اذكارى خاص براى دفع آفات و بلاها ( - - ) تعويذ ) .\r\nحرز به مفهوم نخست ، به معناى محلّ امن و مطمئن جهت حفظ مال از دستبرد ديگران است ؛ از اين رو ، هنگامى كه چيزى را در جاى مطمئنى مىگذارند و بدين وسيله آن را از دستبرد ديگران محفوظ مىدارند ، مىگويند آن را احراز كرده‌اند . « 1 »\r\nحرزِ هر مالى در عرف متناسب با آن مال است ، به عنوان مثال ، حرز طلا و جواهر ، پول و اشياى قيمتى ، صندوق محكم قفل دار ؛ حرز لوازم خانه و اجناس درون مغازه ، اتاق ، كمد و مغازه و حرز چهار پايان محلّ نگهدارى آنها ، مانند طويله و اسطبل است . « 2 » بنابر اين ، جاهايى كه آمد و شد در آنها همگانى است ، مانند حمامها ، كاروانسراها ، قهوه خانه‌ها ، مهمانسراها و مساجد ، حرز محسوب نمىگردند . « 3 » از اين عنوان در باب حدود سخن گفته‌اند .\r\nسرقت از حرز : از شرايط ثبوت حدّ سرقت ( - - ) سرقت ) دزديدن مال از حرز است . بنابر اين ، دزديدن از غير حرز ، همچون معابر عمومى موجب ثبوت حدّ نمىگردد . « 4 » برخى ، مراقب بودن صاحب مال نسبت به مال خود را در اماكن عمومى ، حرز آن مال دانسته‌اند . « 5 » در\r\n\r\n\r\n","description":"","footnote":"\r\n( 1 ) جواهر الكلام 41 / 411 ؛ تحرير الوسيلة 2 / 473 .\r\n1 لسان العرب / واژهء « حرز » .\r\n2 جواهر الكلام 41 / 499 - 503 ؛ الروضة البهية 9 / 243 - 245 .\r\n3 النهاية / 714 .\r\n4 جواهر الكلام 41 / 499 - 500 .\r\n5 المبسوط 8 / 23 .\r\n","page_name":" 282 ","page_number":282},
  {"content":"\r\n\r\nمقابل ، برخى گفته‌اند : مراقبت ، حراست از مال است نه حرز آن ؛ زيرا حرز چيزى است كه فى نفسه براى نگهدارى اموال درست شده باشد ، مانند صندوق و كمد . « 6 »\r\nبرخى گفته‌اند : دزديدن درِ حرز ، مانند درِ خانه يا چيزى از خود ساختمان ، همچون قفل و نيز از منزلى كه درهاى آن باز است ، ليكن انسانى بيدار در آن است ، سرقت از حرز به شمار مىرود ؛ ليكن در مورد اخير ، در صورتى كه انسان موجود در خانه خوابيده باشد ، سرقت از حرز نخواهد بود . « 7 »\r\nديگر احكام : در اينكه دزديدن پردهء كعبه ، سرقت از حرز به شمار مىرود يا نه ، اختلاف است . « 8 »\r\nبنابر قول مشهور ، دزديدن چيزى از جيب و آستين لباس رويين ، سرقت از حرز محسوب نمىشود ؛ بر خلاف جيب و آستين لباس زيرين و نيز بنابر تصريح برخى ، جيب درونى لباس رويين . « 9 » بعضى ، جيب بيرونى زيپ دار و مانند آن را نيز حرز دانسته‌اند . « 10 »\r\nدفن كردن مال در زير زمين حرز آن محسوب مىشود ؛ ليكن برخى ، آن را به دفن كردن در آبادى مقيّد كرده و دفن در بيابان را حرز ندانسته‌اند . « 11 »\r\nسرقت ميوه از درخت بنابر مشهور ، سرقت از حرز به شمار نمىرود ، مگر آنكه درخت در داخل حرز همچون باغ دربسته باشد ، كه در اين صورت ، برخى آن را سرقت از حرز شمرده‌اند . بعضى نيز سرقت ميوه از درخت را مطلقا موجب ثبوت حدّ سرقت ندانسته‌اند . « 12 »\r\nقبر براى كفن حرز محسوب مىشود . « 13 »\r\n\r\nحرص\r\nحِرص : ميل شديد به چيزى يا براى به دست آوردن چيزى .\r\nاز آن به مناسبت در بابهاى اجتهاد و تقليد ، حج ، تجارت و شهادات سخن گفته‌اند .\r\n\r\n\r\n","description":"","footnote":"\r\n( 6 ) كتاب السرائر 3 / 483 ؛ جواهرالكلام 41 / 501 - 503 و 513 - 514 .\r\n( 7 ) . جواهرالكلام 41 / 514 - 515 ؛ مجمع الفائدة 13 / 246 .\r\n( 8 ) جواهر الكلام 41 / 504 .\r\n( 9 ) 504 - 506 .\r\n( 10 ) تحرير الوسيلة 2 / 486 .\r\n( 11 ) جواهر الكلام 41 / 449 و 504 .\r\n( 12 ) 506 - 507 ؛ تحرير الوسيلة 2 / 485 .\r\n( 13 ) مهذّب الاحكام 28 / 87 .\r\n","page_name":" 283 ","page_number":283},
  {"content":"\r\n\r\nحرص ورزيدن نسبت به دنيا صفتى ناپسند است كه در احاديث متعدد نكوهش شده و از ريشه‌هاى كفر ، « 1 » از نشانه‌هاى شقاوت انسان ، « 2 » سبب معصيت حضرت آدم و حوّا « 3 » و دعوت كنندهء به ارتكاب گناهان « 4 » شمرده شده است .\r\nبنابر قول برخى از شرايط مرجع تقليد ، علاوه بر عدالت ، حريص نبودن بر دنيا است . بنابر اين ، تقليد از مجتهد حريص به دنيا جايز نيست . « 5 »\r\nحريص ، از جمله افرادى است كه مشورت با آنان مكروه است . « 6 »\r\nاز آداب تجارت ، ميانه روى در كسب است ؛ به گونه‌اى كه نه سر از آزمندى در آورد و نه خود و خانواده‌اش در مضيقه قرار گيرند . « 7 »\r\nاز اسباب تهمت كه موجب عدم پذيرش گواهى شاهد مىشود ، حريص بودن وى بر اداى شهادت است ؛ بدين معنا كه پيش از درخواست قاضى مبادرت به اداى شهادت كند . در اينكه حرص بر اداى شهادت مطلقا موجب ردّ شهادت مىشود يا تنها در حقوق متعلّق به مردم ، نه حقّ اللَّه ، اختلاف است . « 8 » برخى بر ردّ شهادت در حقّ النّاس اشكال كرده‌اند . « 9 »\r\n\r\nحَرْصَه\r\n- - ) حارصه\r\n\r\nحُرْض\r\n- - ) اشنان\r\n\r\nحرف\r\nحرف : هريك از نشانه‌هاى نوشتارى / سخن ( - - ) تكلّم ) .\r\nحرف به معناى نخست عبارت است از هر يك از نشانه‌هاى نوشتارى كه مجموع آنها الفبا را تشكيل مىدهند ، مانند « ا ، ب و ت » . از آن در بابهاى طهارت ، صلات و ديات سخن گفته‌اند .\r\nطهارت : مسّ حروف قرآن بدون طهارت بنابر مشهور جايز نيست . « 1 »\r\nصلات : اداى صحيح حروف در قرائت و اذكار واجب ، شرط صحّت نماز است و چنانچه كسى عمداً غلط تلفظ كند ،\r\n\r\n\r\n","description":"","footnote":"\r\n( 1 ) الكافى ( كلينى ) 2 / 289 .\r\n( 2 ) 290 .\r\n( 3 ) 317 .\r\n( 4 ) 8 / 19 .\r\n( 5 ) العروة الوثقى 1 / 27 ؛ تحرير الوسيلة 1 / 5 .\r\n( 6 ) وسائل الشيعة 12 / 46 .\r\n( 7 ) تحرير الوسيلة 1 / 501 .\r\n( 8 ) الدروس الشرعية 2 / 129 ؛ مسالك الافهام 14 / 214 ؛ مفاتيح الشرائع 3 / 280 - 281 .\r\n( 9 ) مجمع الفائدة 12 / 400 .\r\n1 جواهر الكلام 2 / 314 - 319 .\r\n","page_name":" 284 ","page_number":284},
  {"content":"\r\n\r\nنمازش باطل مىشود . ليكن اگر از روى سهو غلط بخواند ، چنانچه پس از گذشت از محلّ آن متذكر گردد نمازش صحيح است و اگر پيش از آن يادش بيايد كلمه را به گونهء صحيح اعاده مىكند . « 2 » ( - - ) تجويد ) .\r\nتكلّم عمدى به دو حرف معنا دار موجب بطلان نماز است . همچنين است تكلّم به دو حرف بى معنا ( مهمل ) ؛ هرچند برخى در بطلان نماز به آن اشكال كرده‌اند . تكلّم عمدى به يك حرف معنا دار ، مانند « قِ » - كه فعل امر از « وَقى » است - نيز موجب بطلان نماز است ؛ هر چند برخى در اين صورت نيز در بطلان نماز به آن ترديد كرده‌اند . بعضى تكلّم به يك حرف مهمل را نيز موجب بطلان نماز دانسته‌اند . « 3 »\r\nديات : اگر كسى به جنايت بعض زبان ديگرى را قطع كند ؛ به گونه‌اى كه وى نتواند برخى حروف را ادا نمايد ، ديهء او بر حسب حروف بيست و هشت گانه تعيين و محاسبه مىگردد ( - - ) حروف معجم ) ؛ بدين گونه كه ديه به حروف ياد شده توزيع مىشود و آسيب ديده به نسبت حروفى كه قدرت بر تكلّم آنها را از دست داده ، ديه دريافت مىكند ؛ « 4 » ليكن اگر حرفى را ناقص ادا كند ، به ميزان نقصان مىتواند ارش ( - - ) ارش ) بگيرد . « 5 »\r\n( - - ) حروف حلقى ) ( - - ) حروف شمسى ) ( - - ) حروف قسم ) ( - - ) حروف قمرى ) ( - - ) حروف مبانى ) ( - - ) حروف متجانس ) ( - - ) حروف يرملون )\r\n\r\nحركت\r\nحركت : تكان خوردن ، جابه جا شدن ، مقابل سكون / هر يك از سه نشانهء نوشتارى زير ، زبر و پيش .\r\nاز حركت به معناى نخست در بابهاى طهارت ، صلات ، حج و صيد و ذباحه سخن گفته‌اند .\r\nهنگام تلقين ميّت ، مستحب است با دست راست شانهء راست ميّت و با دست چپ شانهء چپ او را گرفته و دهان را به\r\n\r\n\r\n","description":"","footnote":"\r\n( 2 ) 9 / 286 - 288 ؛ العروةالوثقى 2 / 515 ؛ مهذّب‌الاحكام 6 / 317 - 318 .\r\n( 3 ) العروة الوثقى 3 / 9 - 10 ؛ مستمسك العروة 6 / 542 - 544 ؛ مستند العروة ( الصلاة ) 4 / 462 - 465 .\r\n( 4 ) جواهر الكلام 43 / 210 - 216 .\r\n( 5 ) 217 .\r\n","page_name":" 285 ","page_number":285},
  {"content":"\r\n\r\nگوشش نزديك نموده ، به شدت تكان بدهند و تلقين كنند « 1 » ( - - ) تلقين ) .\r\nدر نمازهاى واجب ، واجب است بدن و مكان نمازگزار استقرار داشته باشد ، يعنى ساكن و بدون حركت باشد ( - - ) استقرار ) .\r\nبر لال واجب است در تكبيرة الاحرام ( - - ) تكبيرة الاحرام ) و ذكرهاى واجب نماز « 2 » و نيز بنابر مشهور هنگام تلبيه ( - - ) تلبيه ) زبان خود را همراه با اشارهء انگشت حركت دهد . « 3 » سايه قرار دادن بر بالاى سر در حال حركت بر مرد مُحرم ( - - ) احرام ) حرام است . « 4 »\r\nاز شرايط صحّت تذكيه ( - - ) تذكيه ) آن است كه حيوان پس از ذبح حركتى بكند كه نشانگر حيات يا استقرار حيات او باشد ؛ هرچند به پلك زدن يا حركت دادن دم باشد . برخى ، علاوه بر آن ، خروج خون به مقدار متعارف را لازم دانسته‌اند . « 5 »\r\nاز حركت به معناى دوم در باب صلات سخن گفته‌اند .\r\nاخلال عمدى به حركات كلمه در قرائت و نيز ذكرهاى واجب نماز موجب بطلان آن مىشود « 6 » ( - - ) اعراب ) .\r\n\r\nحرم\r\nحَرَم : محدوده‌اى گرداگرد كعبهء معظّم / حدّ فاصل بين دو كوه « عائر » و « وُعَير » در مدينه / مدفن پيامبران و امامان عليهم السّلام ( - - ) مشاهد مشرّفه ) .\r\nحرم مكّه : اطلاق حرم در كلمات فقها به حرم مكّه انصراف دارد . « 1 » حرم مكّه به محدوده‌اى از اطراف كعبه گفته مىشود كه - برحسب روايات - جبرئيل به امر خداوند حدود آن را براى حضرت ابراهيم عليه السّلام مشخص نمود و آن حضرت براى شناسايى آنها در مبادى ورودى نشانهايى ( اعلام يا انصاب ) نصب كرد كه امروزه به شكل ستونهايى پابرجا و مشخص كنندهء حدود حرم است . « 2 » هم اكنون براى تعيين حدود حرم شش نشانه در شش مسير ورودى ( ميقات ) و در هر مسير دو ستون در دو طرف جاده وجود دارد . محل نصب اين ستونها و فاصلهء هريك از حدود تا مسجد الحرام به شرح زير است :\r\n\r\n\r\n","description":"","footnote":"\r\n( 1 ) العروة الوثقى 2 / 120 .\r\n( 2 ) جواهر الكلام 9 / 211 و 315 .\r\n( 3 ) الحدائق الناضرة 15 / 64 .\r\n( 4 ) جواهر الكلام 18 / 394 .\r\n( 5 ) 36 / 125 .\r\n( 6 ) 9 / 287 ؛ العروة الوثقى 2 / 515 .\r\n1 جواهر الكلام 5 / 60 و 41 / 345 .\r\n2 20 / 294 .\r\n","page_name":" 286 ","page_number":286},
  {"content":"\r\n\r\n1 . مسير جدّه به مكّه ، در حديبيّه ( شميس ) بيست كيلومتر .\r\n2 . مسير مدينه به مكّه ، در تنعيم ، شش كيلومتر .\r\n3 . مسير جعرانه به مكّه ، در بطن نَمِره ، پانزده كيلومتر .\r\n4 . راه عراق از ذات عِرْق به مكّه ، در وادى نَخلَه ، نوزده كيلومتر .\r\n5 . راه طائف از عرفات به مكّه ، در مُزدَلفه 21 كيلومتر .\r\n6 . مسير يمن به مكّه ، در اضاءَة لِبْن ، دوازده كيلومتر . « 3 »\r\nاز احكام حرم در بابهاى طهارت حج ، جهاد ، لقطه ، حدود ، قصاص و ديات سخن گفته‌اند كه به مهم‌ترين موارد آن اشاره مىشود .\r\nدخول حرم : احرام بستن ( - - ) احرام ) براى دخول مكّه قبل از ورود به حرم واجب است . « 4 » برخى ، براى دخول حرم نيز - هرچند قصد دخول مكّه را نداشته باشد - احرام را واجب دانسته‌اند . « 5 »\r\nغسل كردن براى دخول حرم ، جويدن اذخِر ( - - ) اذخر ) ، پياده شدن از مركب و درآوردن كفش و به دست گرفتن آن مستحب ، « 6 » و دخول حرم با سلاح مكروه است ، مگر آنكه روى آن پوشيده باشد . « 7 »\r\nكسى كه جهت به جا آوردن مناسك حج - خواه براى خود يا به نيابت ديگرى - با احرام داخل حرم شود و بميرد ، ذمّه‌اش برى مىشود و از حج واجب كفايت مىكند . « 8 »\r\nبنابر قول برخى ، كسى كه براى عمرهء مفرده از غير مكّه محرم شده است ، هنگام دخول حرم بايد تلبيه را قطع كند « 9 » ( - - ) تلبيه ) . كافر نمىتواند داخل حرم شود و در صورت دخول ، با علم به حرمت تعزير مىشود . اگر كافرى در حرم بميرد ، براى دفن به بيرون حرم منتقل مىشود ؛ بلكه بنابر تصريح برخى ، در صورت دفن ، نبش قبر شده و به بيرون حرم منتقل مىگردد . « 10 »\r\nشكار در حرم : شكار حيوانات وحشىِ غير دريايىِ حرم حرام و موجب ضمان است . « 11 » شكارچى مُحِلّ ضامن قيمت آن است و شكارچى مُحرم علاوه بر ضمانِ قيمت ، كفّارهء آن ( قربانى كردن )\r\n\r\n\r\n","description":"","footnote":"\r\n( 3 ) راهنماى حرمين شريفين 1 / 237 .\r\n( 4 ) جواهر الكلام 18 / 437 - 438 .\r\n( 5 ) مستند الشيعة 13 / 325 - 326 .\r\n( 6 ) الحدائق الناضرة 16 / 75 ؛ مستند الشيعة 12 / 57 .\r\n( 7 ) مستند الشيعة 13 / 326 .\r\n( 8 ) جواهر الكلام 17 / 295 و 366 .\r\n( 9 ) 18 / 278 ؛ مستند الشيعة 11 / 322 - 326 .\r\n( 10 ) جواهر الكلام 21 / 288 - 289 .\r\n( 11 ) 18 / 286 و 20 / 294 .\r\n","page_name":" 287 ","page_number":287},
  {"content":"\r\n\r\nرا بايد بدهد و در صورت نداشتن كفاره ، ضامن دو برابر قيمت آن است . « 12 »\r\nآيا صيد حيوانى كه مىخواهد وارد حرم شود در بيرون حرم بر مُحلّ جايز است يا حرام ؟ مسئله اختلافى است . متأخران و برخى قدما آن را مكروه دانسته‌اند . « 13 »\r\nبنابر مشهور ، خوردن حيوان وحشىِ ذبح شده توسط مُحرم - خواه در حرم يا بيرون حرم - بر مُحرم و مُحلّ حرام است . « 14 » همچنين است حكم حيوانى كه مُحلّ آن را در حرم ذبح كرده است . « 15 »\r\nقطع گياه حرم : قطع گياهان و درختان حرم ، جز درختان ميوه ، خرما ، اذخر و آنچه در ملك شخصى روييده حرام است . البته اگر گياه و درخت قبل از ساختن خانه وجود داشته ، كندن و قطع آن جايز نيست . برخى در ثبوت حكم ياد شده براى ساير املاك جز خانه اشكال كرده‌اند . در جواز قطع گياهان و درختان خشكيده اختلاف است . « 16 » در قطع درختان كفّاره نيز ثابت است . كفّارهء قطع درختان حرم بنابر قول مشهور - بلكه بر آن ادعاى اجماع شده - در درخت بزرگ يك گاو و در درخت كوچك يك گوسفند و در قطع بعض آن ، قيمت درخت است . ديگر اقوال در مسئله عبارت است از : عدم لزوم كفّاره مطلقا ، ثبوت يك گاو به جهت كفّاره مطلقا و ثبوت قيمت درخت مطلقا . « 17 »\r\nچرانيدن شتر و مانند آن در حرم براى مُحرم و مُحلّ جايز است . « 18 »\r\nجنگ در حرم : آغاز كردن جنگ در حرم به نصّ آيهء شريفهء  « وَ لا تُقاتِلُوهُمْ عِنْدَ الْمَسْجِدِ الْحَرامِ . . . »  « 19 » حرام بوده است ؛ ليكن در اينكه اين حكم به آيهء شريفهء  « فَإِذَا انْسَلَخَ الْأَشْهُرُ الْحُرُمُ فَاقْتُلُوا الْمُشْرِكِينَ حَيْثُ وَجَدْتُمُوهُمْ . . . »  « 20 » نسخ شده يا نه ، اختلاف است . بنابر قول به عدم نسخ ، حرمت همچنان باقى است . « 21 »\r\nجُرم و مجرم در حرم : بنابر قول منسوب به مشهور - بلكه اجماعى كه ادّعا شده - ارتكاب قتل در حرم همچون ارتكاب آن در ماه‌هاى حرام موجب تغليظ در ديه ( ديهء كامل به اضافهء يك سوم ديه ) مىشود . « 22 »\r\nمجرمى كه بيرون حرم مرتكب جرم و مستحق كيفر ( حدّ ، تعزير يا قصاص )\r\n\r\n\r\n","description":"","footnote":"\r\n( 12 ) 20 / 294 - 295 .\r\n( 13 ) 296 - 297 .\r\n( 14 ) 18 / 288 .\r\n( 15 ) 292 .\r\n( 16 ) . 412 - 421 .\r\n( 17 ) 20 / 425 - 428 .\r\n( 18 ) 18 / 420 .\r\n( 19 ) بقره / 191 .\r\n( 20 ) توبه / 5 .\r\n( 21 ) . حاشية شرائع الاسلام / 305 ؛ جواهر الكلام 21 / 33 .\r\n( 22 ) جواهر الكلام 43 / 26 - 27 .\r\n","page_name":" 288 ","page_number":288},
  {"content":"\r\n\r\nگشته ، اگر به حرم پناه ببرد ، دستگيرى و كيفر او جايز نيست ؛ بلكه بايد بر او سخت بگيرند تا از حرم بيرون رود . البته اگر در حرم مرتكب جرم شده باشد ، در همان جا كيفر مىشود . « 23 »\r\nلقطهء حرم : آيا برداشتن لقطهء حرم ( - - ) لقطه ) مطلقا جايز است ، يا مطلقا مكروه است ، يا در صورت كمتر بودن از درهم جايز و در صورت بيشتر بودن از آن مكروه يا حرام است ، يا با قصد تملّك مطلقا حرام و با قصد اعلام آن مطلقا جايز است و يا براى عادل جايز و براى فاسق حرام است ؟ اقوال مختلف است . « 24 »\r\nساير احكام : حرم ، بويژه مكّه از جمله مكانهايى است كه دفن كردن ميّت در آن مستحب و انتقال ميّت از جايى ديگر به آن جا ، جايز است . « 25 » سنگ ريزه‌هايى كه براى رمى جمرات ( - - ) رمى جمره ) به كار مىرود بايد از حرم برداشته شود . « 26 » در اينكه براى طلبكار جايز است از بدهكارى كه در بيرون حرم مالى را از او قرض كرده ، آن را در حرم مطالبه كند يا نه ، اختلاف است . « 27 » برخى گفته‌اند : اگر مديون براى فرار از پرداخت بدهى به حرم پناه آورده ، طلبكار حقّ مطالبه در حرم ندارد . « 28 »\r\nحرم مدينه : از حرم به معناى دوم در باب طهارت و حج سخن گفته‌اند .\r\nمدينهء منوّره همچون مكّهء مكرّمه داراى حرم است . حرم مدينه حدّ فاصل بين « ظلّ عائر » و « ظلّ وَعَير » دو كوه در شرق و غرب مدينه است كه اين شهر را در ميان گرفته‌اند . « 29 »\r\nقطع درختان حرم و نيز شكار حيوانات وحشى در محدودهء بين دو حَرّه ( ريگزار ) در شرق و غرب مدينه ( - - ) بين الحرَّتين ) بنابر ديدگاه اكثر فقها ، بلكه نظر منسوب به مشهور ، حرام است . « 30 » برخى قائل به كراهت شده‌اند . « 31 » برخى ديگر بين قطع درختان و شكار تفصيل داده ، در اوّل قائل به حرمت و در دوم قائل به كراهت شده‌اند . « 32 » بنابر تصريح بعضى ، در حكم ياد شده ، تفاوتى بين گياهان و درختان نيست ؛ هرچند ظاهر كلمات برخى اختصاص حكم به درختان است . « 33 » البته آنچه در حرم مكّه استثنا شده در\r\n\r\n\r\n","description":"","footnote":"\r\n( 23 ) 20 / 46 - 47 .\r\n( 24 ) 38 / 284 .\r\n( 25 ) العروة الوثقى 2 / 141 .\r\n( 26 ) مسالك الافهام 2 / 289 .\r\n( 27 ) مختلف الشيعة 5 / 369 - 371 .\r\n( 28 ) كتاب‌السرائر 2 / 32 .\r\n( 29 ) الحدائق الناضرة 17 / 408 - 409 ؛ جواهرالكلام 20 / 75 - 77 .\r\n( 30 ) المبسوط 1 / 386 ؛ الوسيلة / 196 ؛ الجامع للشرائع / 231 ؛ تحرير الاحكام 2 / 36 - 37 ؛ جامع المقاصد 3 / 276 ؛ جامع المدارك 2 / 552 - 553 ؛ جواهر الكلام 20 / 77 - 79 .\r\n( 31 ) قواعد الاحكام 1 / 450 ؛ الدروس الشرعية 2 / 21 .\r\n( 32 ) شرائع الاسلام 1 / 209 ؛ ارشاد الأذهان 1 / 339 .\r\n( 33 ) مستند الشيعة 13 / 333 ؛ مهذّب الاحكام 15 / 36 .\r\n","page_name":" 289 ","page_number":289},
  {"content":"\r\n\r\nحرم مدينه نيز مستثنا است . « 34 » بنابر قول به حرمت ، در صورت ارتكاب ، كفّاره ثابت نيست ، هرچند گناه كرده است ؛ « 35 » ليكن خوردن شكار حرام است . « 36 »\r\nبراى دخول حرم مدينه احرام بستن واجب نيست ؛ « 37 » هرچند غسل كردن مستحب است . « 38 »\r\n\r\nحرمت\r\nحرمت : از احكام تكليفى الزامى / آنچه در شرع مقدس داراى احترام است ( - - ) احترام ) .\r\nحرمت به معناى نخست عبارت است از ملزم كردن شارع مكلف را به ترك فعلى . بنابر اين ، حرام ، فعلى است كه مكلّف از سوى شارع ملزم به ترك آن است . « 1 » از اين عنوان در اصول فقه سخن گفته‌اند .\r\nواژهء حرمت و مشتقات و نيز مرادف آن در هر لغتى ، همچنين صيغهء نهى ( لاتَفعل ) بر حرمت دلالت مىكند . البته در چگونگى دلالت صيغهء نهى بر حرمت اختلاف است كه آيا به وضع ( - - ) وضع ) است يا به حكم عقل ؟ بدين معنا كه از صيغهء نهى صرف منع - قطع نظر از الزامى بودن آن - فهميده مىشود ، ليكن عقل تا زمانى كه از جانب شارع رخصتى نرسد ،\r\n\r\n\r\n","description":"","footnote":"\r\n( 34 ) جواهر الكلام 20 / 77 .\r\n( 35 ) 79 .\r\n( 36 ) الحدائق الناضرة 17 / 415 .\r\n( 37 ) جواهر الكلام 20 / 79 .\r\n( 38 ) 5 / 60 .\r\n1 الاصول العامة / 63 .\r\n","page_name":" 290 ","page_number":290},
  {"content":"\r\n\r\nمكلّف را ملزم به ترك مفاد آن مىداند ؛ چه اينكه اين الزام مقتضاى مقام مولائيّت شارع و عبوديّت مكلّف است .\r\nبرخى ، مفاد صيغهء ( لايصلح ) در روايات را حرمت دانسته‌اند و نيز گفته‌اند :\r\nظاهر مفاد جملهء « ان كان كذا فلا بأس فيه ؛ اگر چنين باشد ، بأسى در آن نيست » اباحه و ظاهر مفاد مفهوم آن ، يعنى جملهء « ان لم يكن كذا ففيه بأس ؛ اگر اين گونه نباشد داراى بأس است » حرمت است . « 2 »\r\nاقسام : حرمت به لحاظ متعلقش دو گونه است :\r\n1 . افعالى كه حرمتشان ذاتى است ، بدين معنا كه نهى از فعل به لحاظ مفسدهء موجود در خود آن فعل صورت گرفته است ، نه به لحاظ عروض امرى خارجى ، مانند زنا و دزدى كه به لحاظ مفسدهء موجود در زنا و دزدى حرام شده است .\r\n2 . افعالى كه حرمتشان عرضى است ، بدين معنا كه نهى از فعل به لحاظ مفسدهء موجود در فعل صورت نگرفته ، بلكه فعل به لحاظ عارض شدن امرى خارج از آن حرام شده است ، مانند حرمت تكتُّف ( - - ) تكتّف ) در نماز به سبب قصد تشريع آن ، يا حرمت فعلى به سبب نذر ترك آن و يا حرمت آميزش با همسر در حال حيض . « 3 »\r\n( - - ) حكم ) ( - - ) حكم تكليفى )\r\n\r\nحرمت ابدى\r\nحرمت ابدى : حرمت هميشگى ازدواج بين دو نفر ( - - ) ازدواج ) .\r\n\r\nحرمت ابطال ؛ قاعده\r\n- - ) قاعدهء حرمت ابطال\r\n\r\nحرمت تكليفى\r\n- - ) حرمت\r\n\r\nحرمت ظاهرى\r\n- - ) حكم ظاهرى\r\n\r\nحرمت واقعى\r\n- - ) حكم واقعى\r\n\r\nحرمت وضعى\r\n- - ) بطلان\r\n\r\nحرم الحرم\r\nحَرَم الحَرَم : محدودهء چهار فرسخى متصل به حرم مكّه از چهار طرف . « 1 »\r\nاز آن در باب حج سخن گفته‌اند .\r\n\r\n\r\n","description":"","footnote":"\r\n( 2 ) عوائد الايّام / 67 و 241 .\r\n( 3 ) الاصول العامة / 63 - 65 .\r\n1 مستند الشيعة 13 / 322 .\r\n","page_name":" 291 ","page_number":291},
  {"content":"\r\n\r\nبنابر قول اكثر ، بلكه مشهور ، شكار كردن در حرم الحرم مكروه است .\r\nبرخى ، آن را حرام و موجب ثبوت كفّاره دانسته‌اند . « 2 »\r\n\r\nحرم كوفه\r\n- - ) كوفه\r\n\r\nحرمين\r\nحَرَمين : حرم مكّه و مدينه / مكّه و مدينه .\r\nحرمين بر محدوده‌اى از مكّه و مدينه اطلاق مىشود كه داراى احكامى ويژه است ( - - ) حرم ) . البتّه به مناسبت به خود مكّه ( - - ) مكّه ) و مدينه ( - - ) مدينه ) نيز عنوان حرم اطلاق شده است .\r\n\r\nحروريّه\r\nحروريّه : خوارج .\r\nحُرورا نام محلى نزديك كوفه است و چون نخستين اجتماع خوارج در آن محلّ بوده ، به آنان حروريّه گفته‌اند . « 1 » برخى ، حروريّه را به گروهى از خوارج تعريف كرده‌اند « 2 » ( - - ) خوارج ) .\r\n\r\nحروف حلقى\r\nحروف حلقى : حروف ادا شونده از حلق .\r\nحروف حلقى عبارتند از : « أ ، ح ، خ ، ع ، غ ، ه » « 1 » و از آنها به مناسبت در باب صلات نام برده‌اند .\r\nشايسته است تنوين يا نون ساكن ، كه پيش از حروف حلقى قرار گرفته - مانند  « أَنْعَمْتَ »  و  « كُفُواً أَحَدٌ »  - اظهار ( - - ) اظهار ) گردد ، ليكن واجب نيست . « 2 »\r\n\r\nحروف شمسى\r\nحروف شمسى : حروفى كه لام تعريف در آنها ادغام مىشود .\r\nحروف شمسى عبارتند از : « ت ، ث ، د ، ذ ، ر ، ز ، س ، ش ، ص ، ض ، ط ، ظ ، ل ن » ، مقابل حروف قمرى « 1 » ( - - ) حروف قمرى ) .\r\nاز اين حروف به مناسبت در باب صلات نام برده‌اند .\r\n\r\n\r\n","description":"","footnote":"\r\n( 2 ) مسالك الافهام 2 / 460 - 461 ؛ مدارك الاحكام 8 / 380 ؛ الحدائق الناضرة 15 / 304 ؛ جواهر الكلام 20 / 299 .\r\n1 مجمع البحرين / واژهء « حرر » .\r\n2 مستند الشيعة 15 / 388 .\r\n1 جواهرالكلام 9 / 288 .\r\n2 العروةالوثقى 2 / 521 .\r\n1 مستند العروة ( الصلاة ) 3 / 479 .\r\n","page_name":" 292 ","page_number":292},
  {"content":"\r\n\r\nدر حروف شمسى ادغام ( - - ) ادغام ) لام تعريف واجب است . « 2 »\r\n\r\nحروف قسم\r\nحروف قسم : « با » ، « واو » و « تا » .\r\nبا اضافه شدن حروف ياد شده بر لفظ « اللَّه » يا ديگر الفاظ مختص به خدا ، مانند « خالق » و « رازق » و يا اسمهايى كه اغلب براى خدا به كار مىروند ، از قبيل « عليم » و « حكيم » قسم منعقد مىگردد . بنابه گفتهء برخى ، اصل حروف قسم « با » است كه بر اسم ظاهر و مضمر در مىآيد ؛ سپس « واو » كه بر اسم ظاهر داخل مىشود و در مرحلهء آخر « تا » كه تنها بر لفظ جلاله ؛ « اللَّه » در مىآيد و به ندرت بر غير آن اضافه مىشود ، مانند « تربّ الكعبة » و « تالرّحمان » . « 1 » از اين حروف در باب يمين سخن گفته‌اند .\r\nحروفى كه قسم با آنها منعقد مىشود سه حرف ياد شده است . بنابه ديدگاه برخى ، در صورت گفتن جملهء « اللَّهِ لَافعَلَنَّ كَذا » با حذف حرف قسم و مجرور خواندن لفظ « اللَّه » و نيّت قسم ، قسم منعقد مىگردد . « 2 »\r\n( - - ) قسم )\r\n\r\nحروف قمرى\r\nحروف قمرى : حروفى كه لام تعريف در آنها ادغام نمىشود .\r\nحروف قمرى عبارتند از : « ا ، ب ، ج ، ح ، خ ، ع ، غ ، ف ، ق ، ك ، م ، و ، ه ، ى » ، در مقابل حروف شمسى « 1 » ( - - ) حروف شمسى ) . از اين حروف به مناسبت در باب صلات نام برده‌اند .\r\nلام تعريف در حروف قمرى ادغام ( - - ) ادغام ) نمىشود ؛ بلكه واجب است اظهار ( - - ) اظهار ) گردد . « 2 »\r\n\r\nحروف مبانى\r\nحروف مبانى : حروف تشكيل دهندهء كلمه . « 1 »\r\nحروف مبانى بر هيچ معنايى خواه مستقل يا غير مستقل ، دلالت ندارد .\r\n\r\n\r\n","description":"","footnote":"\r\n( 2 ) كتاب الصلاة ( شيخ انصارى ) 1 / 365 ؛ العروة الوثقى 2 / 520 .\r\n1 جواهر الكلام 35 / 226 - 233 و 251 .\r\n2 251 - 252 ؛ مسالك الافهام 11 / 199 - 200 .\r\n1 منهاج‌الصالحين ( سيد محمدسعيد حكيم ) 1 / 208 .\r\n2 العروة الوثقى 2 / 520 .\r\n1 منهاج الصالحين ( خويى ) 1 / 189 .\r\n","page_name":" 293 ","page_number":293},
  {"content":"\r\n\r\nمقابل آن حروف معانى ( - - ) حروف معانى ) قرار دارد . از آن به مناسبت در باب صلات نام برده‌اند .\r\nتكلّم به دو حرف يا بيشتر در نماز موجب بطلان آن است . همچنين تكلّم به يك حرف به شرط آنكه داراى معنايى باشد ؛ بنابر اين ، تكلّم به حرفى از حروف مبانى موجب بطلان نماز نخواهد شد ؛ ليكن برخى گفته‌اند : تكّلم به يك حرف مطلقا - هرچند از حروف مبانى باشد - بنابر احتياط موجب بطلان نماز است . « 2 »\r\n( - - ) حرف )\r\n\r\nحروف متجانس\r\nحروف مُتجانِس : دو حروف هم جنس .\r\nعنوان ياد شده به مناسبت در باب صلات به كار رفته است .\r\nدو حرف اصلى متجانس كه در يك كلمه كنار هم قرار مىگيرند ، واجب است ادغام گردند ، مانند « مَدَدَ » كه به « مَدَّ » تبديل مىشود . موارد خاص مستثنا هستند « 1 » ( - - ) ادغام ) .\r\n\r\nحروف معانى\r\nحروف معانى : حرفهاى داراى معانى غير مستقل .\r\nبه حروفى كه تنها با انضمام به اجزاى جمله معنايى را افاده مىكنند ، حروف معنا اطلاق مىشود ، مانند « ل » كه دلالت بر تمليك و تعليل و مانند آن دارد ؛ « و » كه بيانگر عطف يا قسم است و « ب » كه حرف جَرّ و داراى معانى مختلفى است . « 1 » اين عنوان در باب صلات به كار رفته است .\r\nتكلّم عمدى به يك حرف داراى معناى مستقل در نماز ، مانند « ق » - به معناى بپرهيز - موجب بطلان نماز است ؛ هرچند برخى در بطلان آن ترديد كرده‌اند . بنابر قول به عدم بطلان نماز با تكلّم به يك حرف مهمل ( بى معنا ) آيا تكلّم به حرفى از حروف معانى موجب بطلان نماز مىگردد ؟ بسيارى از معاصران گفته‌اند : در صورتى كه\r\n\r\n\r\n","description":"","footnote":"\r\n( 2 ) العروة الوثقى 3 / 9 - 10 .\r\n1 المسائل المنتخبة ( سيستانى ) / 124 .\r\n1 العروة الوثقى 3 / 11 .\r\n","page_name":" 294 ","page_number":294},
  {"content":"\r\n\r\nمعناى آن حرف را قصد كند ، نماز باطل مىشود . « 2 »\r\n\r\nحروف معجم\r\nحروف معجم : حروف بيست و هشت‌گانهء عربى .\r\nحروف معجم در زبان عرب بنابر مشهور 28 حرف است . برخى آن را 29 حرف دانسته‌اند . اختلاف در همزه و الف است كه مشهور ، آن دو را يك حرف به شمار آورده‌اند . « 1 » از اين عنوان در باب ديات نام برده‌اند .\r\nديهء جنايت بر زبان در صورتى كه موجب از بين رفتن قدرت تكلّم گردد ، بنابر مشهور بر حسب حروف معجم محاسبه مىشود . اگر آسيب ديده نتواند به هيچ يك از حروف تكلّم كند ، بر جانى ديهء كامل ثابت مىگردد . در غير اين صورت ، ديه بر 28 حرف توزيع مىشود و مجنىّ عليه به نسبت حروفى كه قادر بر تلفظ نيست مستحق ديه خواهد بود . « 2 »\r\n( - - ) زبان )\r\n\r\nحروف هجاء\r\n- - ) حروف معجم\r\n\r\nحروف يرملون\r\nحروف يَرْمَلُون : حروف « ى ، ر ، م ، ل ، و ، ن » .\r\nاز آن به مناسبت در باب صلات نام برده‌اند .\r\nدر قرائت نماز ادغام تنوين يا نون ساكن در حروف يرملون واجب نيست ( - - ) ادغام ) . گروهى آن را - بنابر احتياط - لازم دانسته‌اند . « 1 »\r\n\r\nحرّه\r\nحُرّه : زن آزاد ، مقابل كنيز ( - - ) آزادى ) .\r\n( - - ) بردگى )\r\n\r\nحَرَّهء ليلى\r\n- - ) بين الحرّتين\r\n\r\nحَرَّهء واقِم\r\n- - ) بين الحرّتين\r\n\r\nحُرّيت\r\n- - ) آزادى\r\n\r\n\r\n","description":"","footnote":"\r\n( 2 ) جواهر الكلام 11 / 45 - 47 ؛ العروة الوثقى 3 / 11 .\r\n1 جواهر الكلام 43 / 214 ؛ مبانى تكملة المنهاج 2 / 289 .\r\n2 مبانى تكملة المنهاج 2 / 287 ؛ جواهر الكلام 43 / 210 .\r\n1 العروة الوثقى 2 / 519 .\r\n","page_name":" 295 ","page_number":295},
  {"content":"\r\n\r\n\r\nحرير\r\n- - ) ابريشم\r\n\r\nحريص\r\n- - ) حرص\r\n\r\nحريم\r\nحريم : محدوده‌اى از اطراف زمين احيا شده / عِرْض ( - - ) آبرو ) .\r\nحريم به معناى نخست به محدوده‌اى پيرامون مكان احيا شده از زمين موات گفته مىشود كه بهره‌بردارى كامل از آن مكان متوقف بر آن محدوده است و تحت تصرف ديگرى جز كسى كه آن را احيا كرده ، نيست . « 1 » از اين عنوان در باب احياء موات بحث كرده‌اند .\r\nحكم : زمين مواتِ احيا شده داراى حريم است و حريم آن به احيا كنندهء آن مكان اختصاص دارد . از اين رو ، از شرايط احياى زمين موات ، حريم نبودن آن براى ملك ديگرى است .\r\nدر اينكه حريم زمين به تبع احياى آن ، در ملك مالك آن در مىآيد يا مالك نسبت به آن تنها حقّ اولويّت و اختصاص پيدا مىكند ، اختلاف است . « 2 »\r\nحريم تنها در زمين موات ( - - ) زمين موات ) ثابت است ؛ از اين رو ، زمينهاى ملكىاى كه در مجاورت يكديگر قرار دارند ، مانند شهرها حريم ندارند و صاحب هر ملك مىتواند در ملك خود هرگونه تصرف مشروعى بكند . « 3 »\r\nقلمرو حريم : حريم دوگونه است :\r\nحريم عين مال ، قطع نظر از منفعت آن ، مانند حريم خانه يا ديوار و يا خود قنات و چاه ؛ و حريم منفعت ، مانند حريم قنات و چاه به لحاظ منفعت مطلوب آن ؛ يعنى استفاده از آب آن براى شرب يا كشاورزى و مانند آن .\r\nتفاوت حريم عين با حريم منفعت در اين است كه در اوّلى هيچ گونه تصرفى براى ديگرى جايز نيست ؛ اما در دومى تنها احداث مثل آنچه قبلًا احداث گرديده ، مانند حفر چاه يا قنات در محدودهء حريم منفعت ، جايز نيست ؛ ليكن احياى آن به كشاورزى يا بناى ساختمان جايز است .\r\nبراى تعيين قلمرو حريم عين مال به عرف و متعارف هر منطقه - با توجه به موقعيت و شرايط مكانى و منطقه‌اى - رجوع مىشود و ضابطهء كلّى آن عبارت است از محدوده‌اى كه بهره‌بردارى كامل\r\n\r\n\r\n","description":"","footnote":"\r\n( 1 ) ايضاح الفوائد 2 / 232 .\r\n( 2 ) الانوار اللوامع 11 / 166 ؛ جواهر الكلام 38 / 34 - 36 .\r\n( 3 ) تذكرة الفقهاء ( ق ) 2 / 414 ؛ جامع المقاصد 7 / 26 ؛ تحرير الوسيلة 2 / 202 .\r\n","page_name":" 296 ","page_number":296},
  {"content":"\r\n\r\nاز عين مال متوقف بر آن باشد . به عنوان مثال ، حريم خانه ، محدودهء ريختن خاك و زباله و جريان آب باران و راه ورود و خروج از آن است و قلمرو حريم چاه يا قنات ، محدوده‌اى است كه بهره‌بردارى ، اصلاح و لاى روبى قنات متوقف بر آن است . « 4 »\r\nقلمرو حريم منفعتِ چاه آب و نيز چشمه در روايات تعيين شده و مشهور بر اساس آن فتوا داده‌اند . حريم چاه آب شرب شتران چهل ذراع و چاه آب كشاورزى و غير آن شصت ذراع از چهار طرف است . برخى ، احياى محدودهء ياد شده را مطلقاً ؛ خواه به احداث چاه يا غير آن از زراعت ، درختكارى و مانند آن ، جايز ندانسته‌اند . « 5 » قلمرو حريم چشمه ( قنات و چاه ) هزار ذراع در زمين سست و پانصد ذراع در زمين سخت است . « 6 »\r\n\r\nحزب\r\nحزب : گروه ، دسته و جمعيّت .\r\nاز آن به مناسبت در بابهاى جهاد و سبق و رمايه نام برده‌اند .\r\nتقسيم و سازماندهى سپاهيان به گروههاى مختلف هنگام جنگ - كه امروزه به شكل دسته ، گروهان ، گردان ، تيپ ، لشكر و سپاه انجام مىشود - و تعيين فرمانده براى هر گروه ، براى امام ( فرماندهء جنگ ) مستحب است . « 1 »\r\nمسابقهء تيراندازى همان گونه كه بين دو نفر صحيح است ، بين دو گروه نيز صحيح است . در لزوم تساوى تعداد دو دسته و عدم لزوم آن ، اختلاف است . « 2 »\r\n\r\nحزن\r\n- - ) اندوه\r\n\r\nحزنه\r\nحَزْنَه : زمين ناهموار و فراز و نشيب دار يا داراى درخت و سنگ .\r\nاز آن در باب طهارت سخن گفته‌اند .\r\nكسى كه بايد وضو بگيرد يا غسل كند\r\n\r\n\r\n","description":"","footnote":"\r\n( 4 ) الروضة البهية 7 / 156 ؛ جامع الشتات 3 / 263 - 264 ؛ جواهر الكلام 38 / 36 - 46 و 52 - 53 ؛ تحرير الوسيلة 2 / 198 - 202 .\r\n( 5 ) جواهر الكلام 38 / 41 .\r\n( 6 ) 44 .\r\n1 المبسوط 2 / 75 .\r\n2 جامع المقاصد 8 / 364 .\r\n","page_name":" 297 ","page_number":297},
  {"content":"\r\n\r\nولى آب ندارد ، بنابر قول مشهور بايد در حزنه به اندازهء برد يك تير - حدود دويست گام - در چهار طرف ، در صورت احتمال وجود آب ، به جست و جو بپردازد و پس از مأيوس شدن از آب در آن محدوده تيمم نمايد . « 1 »\r\n\r\nحزوره\r\nحَزْوَرَه : مكانى بين صفا و مروه . « 1 »\r\nاز آن در باب حج نام برده‌اند .\r\nعمره گزارى كه قربانى همراه خود آورده يا قربانى - به جهت كفّاره صيد و غير آن - بر عهده‌اش آمده ، واجب است قربانى را در مكه ذبح يا نحر كند . افضل مكانها در مكّه براى كشتن قربانى حزوره است ؛ « 2 » ليكن به گفتهء برخى با توسعهء مسجد الحرام ، اين مكان داخل در مسجد شده است ؛ از اين رو ، در موقعيّت جديد ، عمل به استحباب ياد شده امكان ندارد . « 3 »\r\n\r\nحس\r\nحسّ : ادراك و دريافتن چيزى با يكى از حواس پنج گانه .\r\nبه آنچه به وسيلهء يكى از حواس بينايى ، بويايى ، چشايى ، شنوايى و بساوايى درك مىشود ، محسوس و به ادراك و دريافت آن توسط حواس ياد شده ، حسّ گويند .\r\nاين عنوان در بابهاى شهادات ، قصاص و ديات به كار رفته است .\r\nاز اسباب بطلان وضو ، خواب است ؛ به گونه‌اى كه چشم نبيند و گوش نشنود . « 1 »\r\nدر شهادت علم شاهد بايد مستند به يكى از حواس پنج گانه باشد ؛ بدين معنا كه - به عنوان مثال - در ديدنيها ديده و در شنيدنيها شنيده باشد ، مگر مواردى كه استثنا شده و استفاضه ( سَماع ) در آنها پذيرفته است ( - - ) استفاضه ) ؛ ليكن برخى در شرط بودن حصول علم از طريق حواس ظاهرى در شهادت اشكال كرده و گفته‌اند : معيار در شهادت خبر دادن از روى علم است ؛ خواه آن علم از طريق حواس ظاهرى حاصل شود يا از طريق تواتر ( - - ) تواتر ) يا قراين و شواهد يقين‌آور . « 2 »\r\n\r\n\r\n","description":"","footnote":"\r\n( 1 ) جواهر الكلام 5 / 80 ؛ الحدائق الناضرة 4 / 250 ؛ الروضة البهية 1 / 448 ؛ تحرير الوسيلة 1 / 101 .\r\n1 جواهر الكلام 19 / 197 .\r\n2 كشف اللثام 6 / 206 ؛ الحدائق الناضرة 15 / 328 و 338 ؛ جواهر الكلام 19 / 196 - 197 .\r\n3 احكام و آداب حج ( گلپايگانى ) / 172 .\r\n1 جواهر الكلام 1 / 402 .\r\n2 41 / 128 - 132 ؛ تحرير الوسيلة 2 / 445 .\r\n","page_name":" 298 ","page_number":298},
  {"content":"\r\n\r\nدر از بين بردن حسّى از حواس پنج‌گانهء ديگرى به جنايت ، قصاص و در صورت عدم امكان آن ، ديه يا ارش ( - - ) ارش ) ثابت است .\r\n( - - ) بينايى ) ( - - ) بويايى ) ( - - ) چشايى ) شنوايى ) ( - - ) بساوايى )\r\n\r\nحسادت\r\n- - ) حسد\r\n\r\nحسب\r\nحَسَب : شرافت خانوادگى .\r\nاز شرافت و نجابت خانوادگى پدران و آنچه مردم از مفاخر آنان مىشمارند ، حسب تعبير مىشود . « 1 » از آن به مناسبت در باب حج ، تجارت و نكاح سخن گفته‌اند .\r\nفخر كردن به حسب يا نسب خود ، چنانچه مستلزم تحقير ديگران باشد ، حرام است . « 2 » به خدمت گرفتن كسى كه به جهت حسب و نسب ، اكرام وى لازم است - مانند سادات - مكروه مىباشد . « 3 »\r\nاز شرايط ازدواج ، كفو بودن زن و مرد در دين است ؛ بدين معنا كه اگر زن مسلمان است ، شوهر وى نيز بايد مسلمان باشد ؛ ليكن كفو بودن آن دو ، در شرافت خانوادگى ( هم سطح بودن موقعيت اجتماعى دو خانواده ) شرط نيست . « 4 »\r\nاز مصاديق تدليس كه موجب ثبوت خيار در عقد نكاح مىگردد اين است كه يكى از دو زوج به دروغ مدّعى حسب عالى براى خود باشد ، به شرط آنكه به گونهء شرط يا وصف در عقد نكاح ذكر شود « 5 » ( - - ) تدليس ) .\r\n( - - ) اشراف )\r\n\r\nحِسْبه\r\n- - ) امور حسبى\r\n\r\nحسد\r\nحسد : ناخشنودى از موفقيّت كسى و زوال نعمت او را تمنا كردن . « 1 »\r\nاز آن در بابهايى نظير صلات و شهادات سخن گفته‌اند .\r\n\r\n\r\n","description":"","footnote":"\r\n( 1 ) مجمع البحرين / واژهء « حسب » .\r\n( 2 ) المعتمد فى شرح المناسك 4 / 155 .\r\n( 3 ) جواهر الكلام 22 / 467 .\r\n( 4 ) 30 / 106 - 110 .\r\n( 5 ) هداية العباد ( گلپايگانى ) 2 / 357 ؛ مهذّب الاحكام 25 / 135 .\r\n1 رسائل الشهيد الثانى ( ق ) / 304 ؛ جواهر الكلام 41 / 52 .\r\n","page_name":" 299 ","page_number":299},
  {"content":"\r\n\r\nحسد از صفات بسيار زشت و از خطرناك‌ترين و بزرگ‌ترين گناهان ( - - ) گناه كبيره ) و نخستين گناهى است كه فرزند آدم ( قابيل ) بدان مبتلا گرديد و بر اثر ابتلاى به آن برادرش ( هابيل ) را كشت . « 2 » روايات متعددى از حسد با لحنى شديد نكوهش كرده « 3 » و آن را از ريشه‌هاى كفر ، « 4 » نابود كنندهء ايمان ، همچون آتش كه هيزم را نابود مىكند « 5 » و آفت دين « 6 » معرفى كرده‌اند .\r\nالبته بنابر تصريح گروهى ، حسد در صورتى كه در گفتار يا كردار بروز كند ، گناه كبيره به شمار رفته و حرام است و صرف خطور آن در قلب بدون ترتّب اثرى بر آن ، حرام نمىباشد « 7 » ( - - ) حديث رفع ) .\r\nحسد از موانع قبولى نماز شمرده شده است . « 8 » تظاهر به حسد موجب زوال عدالت ( - - ) عدالت ) مىگردد ؛ در نتيجه شهادت حسود پذيرفته نمىشود . « 9 »\r\n\r\nحسم\r\nحَسْم : بند آوردن خون موضع قطع شده با داغ كردن و مانند آن .\r\nحسم در لغت به معناى قطع و منع و در اصطلاح عبارت است از اينكه موضع قطع شده از دست يا پاى بزهكار به سبب اجراى حد ، در روغن جوشيده فروبرده و يا با آهن گداخته داغ شود تا رگها بسته و جريان خون قطع گردد . « 1 » از اين عنوان در باب حدود سخن گفته‌اند .\r\nحسم ، پس از قطع دست دزد مستحب است و هزينهء آن از بيت المال پرداخت مىگردد . « 2 » در اجراى حدّ محارب ( - - ) محاربه ) پس از قطع هر يك از دست راست و پاى چپ وى حسم انجام مىگيرد « 3 » ( - - ) داغ ) .\r\n\r\n\r\n","description":"","footnote":"\r\n( 2 ) رسائل الشهيد الثانى ( ق ) / 310 و 312 .\r\n( 3 ) وسائل الشيعة 15 / 365 - 368 .\r\n( 4 ) 339 .\r\n( 5 ) 365 .\r\n( 6 ) 366 .\r\n( 7 ) الدروس الشرعية 2 / 126 ؛ مفاتيح الشرائع 2 / 25 ؛ الدرر النجفية 3 / 149 - 150 ؛ جواهر الكلام 41 / 52 - 53 .\r\n( 8 ) مستمسك العروة 5 / 617 .\r\n( 9 ) مسالك الافهام 14 / 184 .\r\n1 لسان العرب / واژهء « حسم » ؛ كتاب السرائر 3 / 504 .\r\n2 كتاب السرائر 3 / 504 .\r\n3 جواهرالكلام 41 / 596 .\r\n","page_name":" 300 ","page_number":300},
  {"content":"\r\n\r\n\r\nحسن عليه السّلام ؛\r\nامام\r\nحسن عليه السّلام ؛ امام : دومين پيشوا از پيشوايان معصوم عليهم السّلام .\r\nامام حسن مجتبى عليه السّلام با كنيهء ابامحمّد ، سبط اكبر رسول خدا صلّى اللَّه عليه و آله ، فرزند بزرگ اميرمؤمنان على عليه السّلام و حضرت فاطمه سلام اللَّه عليها و دومين امام از امامان دوازده گانه است .\r\nزيارت امام مجتبى عليه السّلام در قبرستان بقيع مستحب است . « 1 »\r\n( - - ) ائمه )\r\n\r\nحُسن خلق\r\n- - ) اخلاق\r\n\r\nحُسن شرعى\r\n- - ) حسن و قبح عقلى\r\n\r\nحسن ظاهر\r\nحُسن ظاهر : نيكو بودن ظاهر شخص از ديدگاه شرع مقدس .\r\nعنوان حسن ظاهر در بحث عدالت مطرح است و مراد از آن ، اين است كه از ديدگاه شرع مقدس ظاهر شخص نيكو باشد ؛ بدين معنا كه پايبندى به حدود و احكام شرع مقدس در گفتار و رفتار او تجلّى يابد . مقابل آن حسن باطن قرار دارد كه عبارت است از ملكهء نفسانىاى كه شخص را بر پايبندى به حدود و احكام شرع مقدس برمىانگيزاند . « 1 » از آن در بابهاى اجتهاد و تقليد ، صلات و شهادات بحث كرده‌اند .\r\nاكثر قدما - بنا بر آنچه به آنها نسبت داده شده - عدالت را به حسن ظاهر تعريف كرده‌اند ؛ ليكن قول منسوب به مشهور اين است كه عدالت ملكهء نفسانى است و حسن ظاهر مظهر و كاشف آن است . « 2 » برخى ، كلام قدما را حمل بر كاشفيّت حسن ظاهر كرده‌اند . « 3 »\r\nبنابر قول دوم ، آيا حسن ظاهر كاشف تعبّدى از عدالت است ؛ حتّى اگر از آن ظن به عدالت شخص حاصل نشود ، يا كاشف عقلايى است كه تنها در صورت افادهء علم يا ظنّ به حسن باطن ، كاشف از عدالت شخص خواهد بود ؟ مسئله محلّ بحث است « 4 » ( - - ) عدالت ) .\r\n\r\n\r\n","description":"","footnote":"\r\n( 1 ) جواهر الكلام 20 / 87 - 88 ؛ الحدائق الناضرة 17 / 433 .\r\n1 مستند الشيعة 18 / 70 .\r\n2 جواهر الكلام 13 / 290 - 299 ؛ الأجتهاد والتقليد ( صدر ) / 291 - 300 ؛ التنقيح ( الإجتهاد و التقليد ) / 253 ؛ رسائل فقهية ( شيخ انصارى ) / 8 .\r\n3 رسائل فقهية ( شيخ انصارى ) / 8 - 9 و 24 .\r\n4 الأجتهاد والتقليد ( صدر ) / 322 ؛ العروة الوثقى 1 / 28 .\r\n","page_name":" 301 ","page_number":301},
  {"content":"\r\n\r\n\r\nحسن ظنّ\r\nحُسن ظنّ : گمان خوب دربارهء كسى .\r\nاز آن به مناسبت در باب طهارت سخن گفته‌اند .\r\nحسن ظنّ به خدا در هر زمان و هر حالت ، « 1 » بويژه در حال بيمارى « 2 » و احتضار « 3 » ( - - ) احتضار ) مستحب است .\r\nبرخى ، حسن ظنّ به خدا در همهء حالات ، بويژه حال احتضار را واجب دانسته‌اند . « 4 »\r\nاز آداب دعا ، حسن ظنّ به اجابت آن از سوى خداوند است . « 5 » مستحب است حاضران ، فرد محتضر و نيز بيمار را به حسن ظنّ به خدا سفارش كنند . « 6 »\r\nدر رواياتى به حسنّ ظنّ به مؤمنان با حمل افعال آنان بر صحّت ، سفارش شده است « 7 » ( - - ) قاعدهء صحّت ) .\r\n\r\nحسن عسكرى عليه السّلام ؛ امام\r\nحسن عسكرى عليه السّلام ؛ امام : پيشواى يازدهم از امامان معصوم عليهم السّلام .\r\nامام حسن عسكرى عليه السّلام با كنيهء ابامحمّد ، فرزند امام هادى عليه السّلام و يازدهمين جانشين رسول خدا صلّى اللَّه عليه و آله است .\r\nزيارت امام عسكرى عليه السّلام در سامرا و دعا نزد قبر آن حضرت مستحب است . « 1 »\r\n( - - ) ائمه )\r\n\r\nحُسن عقلى\r\n- - ) حسن و قبح عقلى\r\n\r\nحسن القضاء\r\nحُسن القضاء : نيكو پرداخت كردن بدهى .\r\nعنوان ياد شده در باب قرض و دين به كار رفته است .\r\nمستحب است بدهكار در پرداخت بدهى خود به گونه‌اى رفتار كند كه رضايت طلبكار جلب گردد ، مثل آنكه\r\n\r\n\r\n","description":"","footnote":"\r\n( 1 ) ذكرىالشيعة 1 / 294 ؛ الحدائق الناضرة 3 / 370 .\r\n( 2 ) منتهى المطلب 7 / 129 .\r\n( 3 ) هداية الامّة 1 / 237 .\r\n( 4 ) وسائل الشيعة 15 / 229 ؛ العروة الوثقى ( ج ) 2 / 16 .\r\n( 5 ) كشف الغطاء 3 / 498 .\r\n( 6 ) ذكرى الشيعة 1 / 294 .\r\n( 7 ) الحدائق الناضرة 10 / 24 و 15 / 353 - 354 .\r\n1 الدروس الشرعية 2 / 7 و 15 ؛ بحار الانوار 102 / 59 .\r\n","page_name":" 302 ","page_number":302},
  {"content":"\r\n\r\nدين را به موقع ادا كند و با تمكن از ادا ، آن را به تأخير نيندازد .\r\nاز ديگر مصاديق حسن القضاء پرداخت قرض به بيشتر از مبلغ دريافتى - بدون شرط - است . « 1 »\r\n( - - ) سهل القضاء )\r\n\r\nحسن و قبح عقلى\r\nحُسْن و قُبْح عقلى : حكم عقل به خوبى يا بدى كارى قطع نظر از حكم شارع ؛ مقابل حسن و قبح شرعى .\r\nاز آن در اصول فقه بحث كرده‌اند .\r\nاز دلايل چهارگانهء استنباط نزد اصوليان عقل است . احكام عقل ( ادراكات عقل ) دوگونه است : مستقل و غير مستقل .\r\nمستقل آن است كه صغرى و كبراى دليل ، هر دو عقلى باشند . و غير مستقل آن است كه يكى از آن دو عقلى و ديگرى غير عقلى باشد .\r\nتلازم بين احكام عقل و شرع : بين احكام عقل و احكام شرع ملازمه وجود دارد ؛ بدين معنا كه آنچه عقل بدان حكم مىكند ، شرع نيز بدان حكم مىكند . عكس آن نيز چنين است . بنابر اين ، احكام شرع از احكام عقل به دست مىآيد .\r\nمستقلات عقلى كه حكم شرع از آن به دست مىآيد تنها در يك مسئله است ؛ مسئلهء حسن و قبح يا تحسين و تقبيح عقلى .\r\nمراد از حسن و قبح عقلى اين است كه افعال قطع نظر از حكم شارع مقدس ، در ذات خود داراى حسن و قبحىاند كه عقل بدان حكم مىكند . مراد از حكم عقل ، ادراك آن است ؛ زيرا كار عقل ، ادراك خوب يا بد بودن چيزى است ، نه امر و نهى .\r\nمراد از حُسن ، بودن فعل به گونه‌اى است كه فاعل آن سزاوار ستايش و پاداش باشد و مراد از قبح ، بودن فعل به گونه‌اى است كه مرتكب شوندهء آن مستحق سرزنش و كيفر باشد .\r\nاشاعره ، حسن و قبح عقلى را انكار كرده و گفته‌اند : عقل نسبت به حسن و قبح افعال حكمى ندارد ؛ بلكه آنچه را كه شارع تحسين كرده ، حَسَن و آنچه او تقبيح كرده ، قبيح است . بنابر اين ، چنانچه شارع به عكس حكم كند و قبيح را حَسَن و حَسَن را قبيح قرار دهد ، حقيقت فعل نيز منقلب مىشود ؛ يعنى قبيح ، حَسن و حَسن قبيح\r\n\r\n\r\n","description":"","footnote":"\r\n( 1 ) الحدائق الناضرة 20 / 188 ؛ تحرير الوسيلة 1 / 654 .\r\n","page_name":" 303 ","page_number":303},
  {"content":"\r\n\r\nمىگردد . آنان در تأييد نظريه‌شان نسخ را مطرح كرده‌اند كه شارع با نسخ ، حرامى را واجب يا واجبى را حرام مىگرداند .\r\nدر مقابلِ اشاعره ، اماميّه معتقدند :\r\nافعال ، قطع نظر از حكم شارع ، داراى حسن و قبح ذاتىاند . برخى افعال در ذات خود حَسن ، و برخى ديگر قبيح و برخى ، نه حَسن و نه قبيح‌اند . و شارع مقدس امر نمىكند جز به حَسن ، و نهى نمىكند جز از قبيح ؛ از اين رو ، خداوند به راست‌گويى امر كرده است ؛ زيرا راست‌گويى ذاتاً نيكو است و از دروغ‌گويى نهى كرده است ؛ چون دروغ‌گويى ذاتاً قبيح است . « 1 »\r\n\r\nحسود\r\n- - ) حسد\r\n\r\nحسين عليه السّلام ؛ امام\r\nحسين عليه السّلام ؛ امام : سومين جانشين پيامبر صلّى اللَّه عليه و آله از امامان معصوم عليهم السّلام .\r\nامام حسين عليه السّلام داراى كنيهء اباعبداللَّه و دومين سبط رسول خدا صلّى اللَّه عليه و آله ، فرزند اميرمؤمنان عليه السّلام و حضرت فاطمه سلام اللَّه عليها و سومين امام از امامان دوازده گانه است .\r\nاحكام مربوط به آن حضرت به مناسبت در بابهاى صلات و اطعمه و اشربه آمده است .\r\nزيارت ( - - ) زيارت ) امام حسين عليه السّلام ، بويژه از نزديك و در روزهاى عرفه ، عيد فطر ، عيد قربان ، اوّل و نيمهء ماه رجب ، نيمهء شعبان ، عاشورا و اربعين ( بيستم ماه صفر ) و شبهاى قدر مستحب است . « 1 » نيز عزادارى و اظهار حزن و اندوه براى اهل بيت عليهم السّلام ، بويژه امام حسين عليه السّلام ، بخصوص در روز عاشورا « 2 » و نيز گريه كردن « 3 » براى آن حضرت استحباب دارد و از حرمت جزع و بىتابى در مصيبت ، جزع كردن بر آن حضرت استثنا شده است . « 4 »\r\nحائر ( - - ) حائر ) امام حسين عليه السّلام از چهار مكانى است كه مسافر در آن جا بين تمام يا قصر خواندن نمازهاى چهار ركعتى مخيّر است ؛ هرچند به قول مشهور ، تمام خواندن ، افضل است « 5 » ( - - ) اماكن اربعه ) .\r\n\r\n\r\n","description":"","footnote":"\r\n( 1 ) اصول الفقه 1 / 187 - 202 ؛ اصطلاحات الاصول / 184 - 185 .\r\n1 الحدائق الناضرة 17 / 434 .\r\n2 وسائل الشيعة 14 / 500 .\r\n3 الحدائق الناضرة 4 / 164 .\r\n4 التنقيح ( الطهارة ) 9 / 235 ؛ صراط النجاة 5 / 300 .\r\n5 شرائع‌الاسلام 1 / 103 .\r\n","page_name":" 304 ","page_number":304},
  {"content":"\r\n\r\nسلام و درود فرستادن بر امام حسين عليه السّلام و لعنت كردن قاتلان آن حضرت هنگام نوشيدن آب مستحب است . « 6 » تربت ( - - ) تربت ) امام حسين عليه السّلام احكام ويژه‌اى دارد ، مانند جواز خوردن آن جهت شفا .\r\n( - - ) ائمّه )\r\n\r\nحسينيه\r\nحسينيه : محل برگزارى مراسم مذهبى بويژه سوگوارى امام حسين عليه السّلام .\r\nاز آن در بابهايى نظير طهارت ، صلات و وقف به مناسبت سخن گفته‌اند .\r\nحسينيه حكم مسجد ( - - ) مسجد ) را ندارد ؛ بنابر اين ، احكام مسجد ، مانند حرمت دخول جنب ( - - ) جنابت ) و حائض ( - - ) حيض ) در آن و وجوب فورى ازالهء نجاست از آن ، بر حسينيه جارى نمىشود . « 1 »\r\nاستفاده از حسينيه در غير جهتى كه براى آن وقف شده ، در صورت منافات داشتن با آن جايز نيست ، مانند اجراى برنامه‌هاى نمايشى يا ورزشى و دفن كردن ميّت در آن . « 2 » فروختن حسينيه يا تبديل آن به مسجد جايز نيست ، مگر آنكه بر اثر خرابى قابل استفاده نباشد و امكان تعمير آن نيز وجود نداشته باشد ، كه در اين صورت مىتوان آن را فروخت و با پول آن ملكى خريد و در همان راستا وقف كرد . « 3 »\r\n\r\nحشرات\r\nحشرات : جانوران ريز و نيز ساكن درون زمين .\r\nعنوان حشرات بر جانوران ريز همچون پشه و مگس و نيز جانورانى كه درون زمين لانه دارند ، مانند مار ، عقرب و موش اطلاق مىشود و از آن در بابهاى طهارت ، حج ، تجارت ، صيد و ذباحه و اطعمه و اشربه سخن گفته‌اند .\r\nخوردن حشرات - غير از ملخِ قادر بر پرواز ( - - ) ملخ ) - حرام است . « 1 » در اينكه حشراتِ داراى خون جهنده و پوست\r\n\r\n\r\n","description":"","footnote":"\r\n( 6 ) جامع عباسى / 344 .\r\n1 توضيح المسائل مراجع 1 / 518 .\r\n2 جامع المسائل ( فاضل ) 1 / 350 ؛ توضيح المسائل مراجع 1 / 341 .\r\n3 سؤال و جواب ( يزدى ) / 155 ؛ توضيح المسائل مراجع 1 / 518 و 2 / 224 .\r\n1 جواهر الكلام 36 / 296 و 178 .\r\n","page_name":" 305 ","page_number":305},
  {"content":"\r\n\r\nقابل استفاده ، تذكيه‌پذيرند يا نه ، اختلاف است . مشهور قول دوم است . بنابر قول اوّل ، پوست آنها با تذكيه ، پاك مىشود . « 2 »\r\nخريد و فروش حشرات داراى منافع حلالِ مورد توجه عُقلا ، مانند زنبور عسل و كرم ابريشم جايز و صحيح است . « 3 »\r\nدر اينكه كشتن يا از بدن انداختن حشرات ريز ، مانند پشه ، كك و مگس در صورتى كه بر بدن نشينند و آزار نرسانند براى مُحرم جايز است يا نه ، اختلاف است . قول مشهور در شپش حرمت است . كشتن حشراتى همچون مار و عقرب در صورت خوف از آزار رساندن آنها ، براى محرم جايز است ؛ ليكن در صورت عدم خوف ، مسئله اختلافى است . « 4 »\r\nسؤر حشرات ( - - ) سؤر ) پاك « 5 » و ادرار كردن در لانهء آنها مكروه است . « 6 »\r\n\r\nحشر ؛ سوره\r\nحشر ؛ سوره : پنجاه و نهمين سورهء قرآن كريم .\r\nاز آن در باب صلات نام برده‌اند .\r\nدر روايات به تلاوت سورهء حشر سفارش « 1 » و قرائت آن در نماز استخاره ( - - ) نماز استخاره ) وارد شده است . « 2 »\r\nخواندن بخش پايانى ( آيات 21 تا آخر ) سورهء حشر در ركعت هشتم نافلهء ظهر همراه سورهء اخلاص مستحب است . « 3 »\r\n\r\nحَشَفه\r\n- - ) ختنه گاه\r\n\r\nحشويه\r\nحَشويه : از فرقه‌هاى اسلامى .\r\nحشويه بر فرقه‌اى از عامّه ( اهل سنّت ) اطلاق مىشود كه به هر خبرى ، هرچند متناقض عمل مىكنند و به ظواهر قرآن ، هرچند مخالف با دليل قطعى تمسك مىجويند و در بُعد اعتقادى قائل به جبر و جسميت و شباهت خداوند به\r\n\r\n\r\n","description":"","footnote":"\r\n( 2 ) 199 .\r\n( 3 ) 22 / 37 و 345 ؛ تحرير الوسيلة 1 / 495 ؛ منهاج الصالحين ( خويى ) 2 / 5 .\r\n( 4 ) كشف اللثام 6 / 329 - 331 ؛ مستند الشيعة 11 / 346 - 350 ؛ جواهر الكلام 18 / 364 - 368 ؛ مناسك حج ( مراجع ) 153 ، 176 و 202 .\r\n( 5 ) جواهر الكلام 1 / 368 .\r\n( 6 ) مستند الشيعة 1 / 394 .\r\n1 كشف الغطاء 3 / 474 .\r\n2 جواهر الكلام 12 / 160 .\r\n3 كشف الغطاء 3 / 480 ؛ الحدائق الناضرة 6 / 83 .\r\n","page_name":" 306 ","page_number":306},
  {"content":"\r\n\r\nخلقش مىباشند . آنان خداوند را به داشتن دست ، گوش و چشم توصيف كرده و مصافحه با او را روا ، « 1 » و تقليد ( - - ) تقليد ) در اصول دين ( - - ) اصول دين ) را جايز مىشمارند . « 2 »\r\nدر كلمات برخى فقها ، عنوان حشويه بر كسانى كه به هر حديثى عمل مىكنند نيز اطلاق شده است ؛ « 3 » ليكن اطلاق رايج عنوان ياد شده همان معناى نخست مىباشد كه موضوع اين مقاله است . از اين عنوان در باب طهارت و ارث سخن گفته‌اند .\r\nحشويه در صورت التزام به لوازم اعتقادات خود كه مستلزم انكار خداوند است ، نجس و كافرند و احكام كفر بر ايشان جارى است « 4 » ( - - ) كفر ) .\r\nبنابر قول مشهور ، مسلمانان ، هرچند در اعتقادات و مذهب باهم متفاوت باشند ، از يكديگر ارث مىبرند . البته آن كه محكوم به كفر و نجاست است ، مانند ناصبى از مسلمان ارث نمىبرد . « 5 » برخى قدما گفته‌اند :\r\nبدعت گذاران از معتزله ( - - ) معتزله ) ، خوارج ( - - ) خوارج ) و حشويه از مسلمانان ارث نمىبرند . « 6 »\r\n\r\nحشيش\r\n- - ) مواد مخدر\r\n\r\nحصان\r\nحَصان : زن عفيف و پاكدامن .\r\nعنوان يادشده در باب نكاح آمده است .\r\nازجمله ويژگيها و امتيازاتى كه در گزينش همسر بايد مورد توجّه قرار گيرد حصان بودن او است . « 1 »\r\n\r\nحَصر\r\n- - ) احصار\r\n\r\nحصور\r\nحَصور : بى اشتها به زنان .\r\nاز آن به مناسبت در باب نكاح سخن رفته است .\r\nخداوند در مقام ستايش حضرت يحيى عليه السّلام ، حصور بودن را از\r\n\r\n\r\n","description":"","footnote":"\r\n( 1 ) السلفية بين اهل السنة و الامامية / 170 ؛ شرح نهج البلاغة ( ابن ابى الحديد ) 6 / 404 ؛ روضة المتقين 9 / 255 - 256 ؛ كتاب الملل و النحل 1 / 96 .\r\n( 2 ) معارج الاصول / 199 .\r\n( 3 ) المعتبر 1 / 29 ؛ النور الساطع 1 / 93 .\r\n( 4 ) مصباح الهدى 1 / 409 - 410 .\r\n( 5 ) جواهر الكلام 39 / 31 .\r\n( 6 ) المقنعة / 701 .\r\n1 جواهر الكلام 29 / 38 ؛ العروة الوثقى 5 / 487 .\r\n","page_name":" 307 ","page_number":307},
  {"content":"\r\n\r\nصفات وى برشمرده است . « 1 » مفسران در معناى حصور اختلاف نظر دارند . بنابر تعريف آن به كسى كه اشتياق و اشتهايى به زنان ندارد ، برخى فقها با استناد به آن بر استحباب ترك ازدواج براى حصور استدلال كرده‌اند ؛ زيرا خداوند حضرت يحيى عليه السّلام را بر اين صفت مىستايد ؛ ليكن مشهور براى حصور قائل به استحباب ازدواج شده و از استدلال ياد شده پاسخهاى متعدد داده‌اند . « 2 »\r\n\r\nحِصّه\r\n- - ) سهم\r\n\r\nحصير\r\nحصير : زيرانداز بافته شده از مثل ساقه‌هاى نى يا برگهاى خرما .\r\nاز آن به مناسبت در باب طهارت و صلات نام برده‌اند .\r\nبنابر مشهور ، خورشيد حصير نجس شده به بول و ديگر نجاساتى كه جِرم ندارند و يا جرم آنها از بين رفته و رطوبت آنها باقى است را پاك مىكند « 1 » ( - - ) خورشيد ) .\r\nته كفش و عصاى نجس با راه رفتن روى حصير پاك نمىشود . « 2 »\r\nسجده بر حصير در صورتى كه از موادّ روييده از زمين همچون ساقه‌هاى نى بافته شده باشد ، صحيح است . « 3 » سقف زدن براى مسجد جز به مثل حصير كراهت دارد . « 4 »\r\n\r\nحضانت\r\nحضانت : نگهدارى و تربيت كودك .\r\nبسيارى حضانت را به ولايت بر نگهدارى كودك و آنچه در ارتباط با مراقبت و تربيت او است ، مانند بهداشت ، تغذيه ، آموزش و ساير مصالح كودك « 1 » و برخى به حق نگهدارى و تربيت كودك « 2 » و بعضى ديگر به نگهدارى و تربيت كودك « 3 » تعريف كرده‌اند . از اين عنوان در باب نكاح و لقطه سخن گفته‌اند .\r\nماهيّت حضانت : در اينكه حضانت از سنخ ولايت ، همچون ولايت پدر و جدّ\r\n\r\n\r\n","description":"","footnote":"\r\n( 1 ) آل عمران / 39 .\r\n( 2 ) الحدائق الناضرة 23 / 11 - 15 ؛ جواهر الكلام 29 / 14 و 19 - 22 .\r\n1 جواهر الكلام 6 / 253 ؛ مستمسك العروة 2 / 81 ؛ التنقيح ( الطهارة ) 3 / 151 .\r\n2 مستمسك العروة 2 / 68 .\r\n3 المراسم العلوية / 66 .\r\n4 مجمع الفائدة 2 / 148 .\r\n1 تحرير الاحكام 4 / 12 ؛ التنقيح الرائع 3 / 271 ؛ الروضة البهية 5 / 458 ؛ نهاية المرام 1 / 460 ؛ كفاية الاحكام 2 / 292 ؛ جواهر الكلام 31 / 283 ؛ جامع المدارك 4 / 472 - 473 .\r\n2 تحرير المجلّة 2 قسم 3 / 33 .\r\n3 تفصيل الشريعة ( النكاح ) / 556 .\r\n","page_name":" 308 ","page_number":308},
  {"content":"\r\n\r\nپدرى بر فرزند نابالغ است ، يا حقّى از حقوق ، ظاهر كلمات فقها مختلف است .\r\nقول نخست ، ظاهر كلمات كسانى است كه حضانت را به ولايت بر نگهدارى و تربيت كودك معنا كرده‌اند . بنابراين قول ، حضانت قابل اسقاط نخواهد بود . برخى حضانت را از سنخ حقوق برشمرده‌اند ؛ ليكن در اين كه از حقوق قابل اسقاط است يا غير قابل اسقاط ، اختلاف كرده‌اند . « 4 » برخى براى مادر ، آن را حقّى قابل اسقاط دانسته‌اند ؛ « 5 » امّا قابل انتقال از راه ارث نيست . « 6 » برخى گفته‌اند : مراد از ولايت در تعريفِ حضانت و مانند آن ، معناى اعم آن ، يعنى قدرت بر تصرّف است كه با حق بودنِ حضانت منافات ندارد ، بنابراين ، مراد كسانى كه حضانت را به ولايت تعريف كرده‌اند با كسانى كه آن را به حق تعريف نموده‌اند ، يكى است . « 7 »\r\nحكم : حضانت بنابر اينكه از سنخ ولايت ، همچون ولايت پدر بر فرزند باشد ، بر مادر بدون اينكه مستحق اجرت باشد ، واجب است ؛ « 8 » ليكن بسيارى مادر را مستحق اجرت بر حضانت دانسته و گفته‌اند : در صورتى كه مادر بيش از آنچه ديگران براى حضانت دريافت مىكنند ، مطالبه كند ، پدر مىتواند حضانت فرزند را به ديگرى واگذار كند ؛ ليكن در سقوط حق حضانت مادر در اين صورت اختلاف است . « 9 » هرگاه مادر از حضانت امتناع كند ، حضانت به پدر منتقل مىشود ، و اگر پدر نيز امتناع كند بنابر قول برخى ، پدر بر آن توسط حاكم شرع اجبار مىشود . « 10 »\r\nبرخى گفته‌اند : چون حضانت حقّى قابل اسقاط است بر پدر نيز واجب نيست ؛ ليكن اگر ترك حضانت موجب تضييع فرزند شود ، بر پدر واجب كفايى ( - - ) وجوب كفايى ) مىباشد . « 11 »\r\nصاحبان حقّ حضانت : پدر و مادر بر فرزندان خود حقّ حضانت دارند و با وجود آنان ، ديگرى چنين حقّى ندارد .\r\nدر صورت اشتراك آنان در زندگى ، هردو با هم عهده دار امر حضانت‌اند و هر يك وظايف خود را در قبال فرزند انجام مىدهد ؛ ليكن در صورت جدايى آن دو از يكديگر و اختلاف بر سر عهده دارى حضانت كودك ، بنابر قول مشهور - بلكه\r\n\r\n\r\n","description":"","footnote":"\r\n( 4 ) الروضة البهية 5 / 464 ؛ الشرح الصغير 2 / 411 ؛ حاشية المكاسب ( يزدى ) 1 / 55 ؛ مصباح الفقاهة 2 / 39 ؛ مهذّب الاحكام 25 / 282 .\r\n( 5 ) منهاج الصالحين ( خويى ) 2 / 286 ؛ منهاج الصالحين ( سيد محسن حكيم ) 2 / 303 .\r\n( 6 ) منية الطالب 3 / 286 ؛ حاشيه بر رسالهء ارث / 26 .\r\n( 7 ) بلغة الفقيه 3 / 211 - 212 .\r\n( 8 ) جواهر الكلام 31 / 284 .\r\n( 9 ) وسيلة النجاة / 762 ؛ منهاج الصالحين ( سيد محسن حكيم ) 2 / 303 ؛ تحرير الوسيلة 2 / 312 ؛ منهاج الصالحين ( خويى ) 2 / 286 ؛ هداية العباد ( گلپايگانى ) 2 / 374 ؛ كلمة التقوى 7 / 148 .\r\n( 10 ) القواعد و الفوائد 1 / 396 .\r\n( 11 ) الروضة البهية 5 / 464 ؛ الشرح الصغير 2 / 411 .\r\n","page_name":" 309 ","page_number":309},
  {"content":"\r\n\r\nبر آن ادّعاى اجماع شده - در دو سال نخست زندگى فرزند ( دوران شير خوارگى ) مادر به حضانت كودك بر پدر اولويّت دارد « 12 » و پس از آن ، اگر فرزند پسر باشد ، پدر اولويّت مىيابد و اگر دختر باشد تا هفت سالگى ، مادر و پس از آن ، پدر اولويّت دارد . « 13 » برخى ثبوت حقّ حضانت براى مادر در دو سالِ نخست را مشروط به شيردادن كودك توسط وى دانسته و گفته‌اند : اگر شير دهنده غير مادر باشد حقّ حضانت مادر ساقط است . « 14 » اولويّت مادر به حضانت دختر تا نه سال ؛ اولويّت او به حضانت دختر تا زمانى كه با مردى ديگر ازدواج نكرده و به حضانت پسر تا هفت سال و اولويّت مادر مطلقاً ( نسبت به دختر و پسر ) تا زمانى كه ازدواج نكرده ، از ديگر اقوال در مسئله است . « 15 »\r\nبا مرگ هر يك از والدين ، حقّ حضانت به ديگرى منتقل مىشود . « 16 »\r\nدر اينكه با فوت پدر و مادر حقّ حضانت به چه كسى منتقل مىشود ، اقوال مختلف است . مهم‌ترين آنها عبارتند از :\r\n1 . انتقال حقّ حضانت به جدّ پدرى و در صورت فقدان وى ، كسى بر كودك حقّ حضانت نخواهد داشت . در اين صورت اگر كودك مالى داشته باشد ، حاكم شرع با مال طفل كسى را براى حضانت وى اجير مىكند و اگر مالى نداشته باشد ، حضانت وى بر مؤمنان واجب كفايى خواهد بود . « 17 »\r\n2 . انتقال حقّ حضانت به جدّ پدرى و در صورت نبودن وى ، به ديگر بستگان كودك بر حسب مراتب ارث . بنابر اين ، آن كه در ارث بردن به كودك نزديك‌تر است ، عهده دار حضانت وى مىگردد و در صورت تعدد و تساوى ، مانند دو خواهر ، ميان آنان قرعه زده مىشود . « 18 »\r\n3 . انتقال حقّ حضانت به نزديكان كودك بر حسب مراتب ارث و در صورت تعدّد آنان و تساوى در قرابت ، ميان ايشان قرعه زده مىشود . اين قول به اكثر فقها ، بلكه - در فرض نبودن جدّ پدرى - به مشهور نسبت داده شده است . « 19 »\r\n4 . انتقال به جدّ پدرى و با نبودن وى به وصىّ او يا وصىّ پدر كودك و در صورت نبودن وصىّ به نزديكان كودك بر حسب مراتب ارث . « 20 »\r\nشرايط حضانت كننده : آزاد و عاقل بودن و نيز - در صورت محكوم بودن\r\n\r\n\r\n","description":"","footnote":"\r\n( 12 ) رياض المسائل 10 / 522 ؛ جواهر الكلام 31 / 284 - 285 ؛ جامع المدارك 4 / 473 .\r\n( 13 ) . رياض المسائل 10 / 524 - 525 ؛ جواهر الكلام 31 / 290 .\r\n( 14 ) الانوار اللوامع 10 قسم 2 / 334 ؛ الحدائق الناضرة 25 / 86 - 87 .\r\n( 15 ) الانوار اللوامع 10 قسم 2 / 336 .\r\n( 16 ) جواهر الكلام 31 / 293 .\r\n( 17 ) . كتاب السرائر 2 / 654 ؛ الحدائق الناضرة 25 / 97 ؛ كفاية الاحكام 2 / 296 .\r\n( 18 ) قواعد الاحكام 3 / 102 ؛ تحرير الاحكام 4 / 13 - 14 ؛ اللمعة الدمشقية / 177 .\r\n( 19 ) الحدائق الناضرة 25 / 95 ؛ الروضة البهية 5 / 460 ؛ كفاية الاحكام 2 / 295 ؛ نهاية المرام 1 / 471 ؛ منهاج الصالحين ( سيستانى ) 3 / 121 .\r\n( 20 ) جواهر الكلام 31 / 297 .\r\n","page_name":" 310 ","page_number":310},
  {"content":"\r\n\r\nكودك به مسلمانى - مسلمان بودن و در مادر ، علاوه بر آن ازدواج نكردن با مردى ديگر ، شرايط حضانت كننده‌اند . بنابر اين ، در صورت آزاد بودن يكى از والدين و برده بودن ديگرى ، فرد آزاد اولى به حضانت كودك است . حكم ياد شده در فرض عاقل بودن يكى و ديوانه بودن ديگرى يا مسلمان بودن يكى و كافر بودن ديگرى نيز جارى است . در شرط بودن مثل عدالت ، مقيم بودن ( مسافر نبودن ) و سلامت از بيمارى مسرى خطرناك ، مانند جذام و پيسى ، اختلاف است . « 21 »\r\nحضانت لقيط : حضانت كودك پيدا شده بر عهدهء يابنده او است ، مگر آنكه ناتوان از آن باشد كه در اين صورت كودك را به حاكم شرع تحويل مىدهد .\r\nدر اينكه در فرض نخست ( توانمند بودن ) مىتواند كودك را به قاضى تحويل دهد يا نه ، اختلاف است . « 22 »\r\nپايان حضانت : حقّ حضانت تا قبل از بلوغ كودك و رشد عقلى وى ثابت است . با رسيدن وى به سنّ بلوغ با رشد عقلى ، ولايت پدر و مادر نسبت به او پايان مىيابد و خود فرد اختيار دار امور خويش مىگردد . « 23 »\r\n\r\n\r\n","description":"","footnote":"\r\n( 21 ) الانوار اللوامع 10 قسم 2 / 338 - 341 ؛ جواهر الكلام 31 / 286 - 289 .\r\n( 22 ) جواهر الكلام 38 / 174 - 175 .\r\n( 23 ) 31 / 301 .\r\n","page_name":" 311 ","page_number":311},
  {"content":"\r\n\r\n\r\nحضر\r\nحَضَر : شهر و روستا .\r\nبه شهر و روستا « حضر » و به ساكنان آنها « حاضر » يا « حضرى » گويند . مقابل حضر « بَدْو » ( باديه ) و مقابل حاضر « بادى » يا « بَدَوى » ( باديه نشينى كه در مكانى خاص استقرار ندارد ) قرار دارد ( - - ) باديه نشين ) .\r\nدر كلمات فقها حضر در مقابل سفر ( - - ) سفر ) آمده و مراد از آن ، محل سكونت ، اعم از شهر و روستا است . چنان كه مراد از سفر ، خروج از محل سكونت به قصد پيمودن مسافتى خاص مىباشد ( - - ) وطن ) .\r\n\r\nحضور\r\nحضور : حاضر شدن يا بودن در مكانى يا زمانى ، مقابل غيبت .\r\nاز آن در بابهاى طهارت ، صلات ، حج ، جهاد ، طلاق ، قضاء و حدود سخن گفته‌اند .\r\nطهارت : حضور جنب و حائض نزد محتضر ( - - ) احتضار ) مكروه است . « 1 » اعلام مؤمنان به مرگ مؤمن جهت حضور در تشييع جنازه و نماز ميّت ، بر اولياى وى مستحب است . چنان كه بر مؤمنان نيز شتاب در حضور استحباب دارد . « 2 »\r\nصلات : نماز جمعه « 3 » و نيز نماز عيد فطر و قربان در زمان حضور امام عليه السّلام و حاكميّت وى واجب است . « 4 »\r\nحج : بيمار ناتوان از رمى جمره ( - - ) رمى جمره ) مىتواند براى رمى نايب بگيرد ؛ ليكن در صورت امكان مستحب است او را نزد جمره بَرَند و نايب در حضور وى رمى كند . « 5 »\r\nجهاد : غنايم جنگى به كسانى داده مىشود كه براى جهاد به جبهه رفته‌اند ؛ هرچند نجنگيده باشند ، مانند نوزاد رزمنده‌اى كه قبل از تقسيم غنايم به دنيا آمده است . به كسانى كه براى غير جنگيدن حضور يافته‌اند ، سهمى تعلّق نمىگيرد . « 6 »\r\nطلاق : بنابر مشهور ، وكيل گرفتنِ شخص حاضر براى اجراى صيغهء طلاق همچون غايب ، صحيح و جايز است . « 7 » از شرايط صحّت طلاق ، شنيدن صيغهء طلاق توسط دو شاهد عادل است . در اينكه حضور در مجلس طلاق نيز شرط صحّت آن است يا نه ، اختلاف است . « 8 »\r\n\r\n\r\n","description":"","footnote":"\r\n( 1 ) العروة الوثقى 2 / 21 .\r\n( 2 ) 85 .\r\n( 3 ) جواهر الكلام 11 / 151 .\r\n( 4 ) العروة الوثقى 3 / 396 .\r\n( 5 ) مناسك حج ( مراجع ) / 394 - 395 .\r\n( 6 ) جواهر الكلام 21 / 198 - 199 .\r\n( 7 ) 32 / 23 .\r\n( 8 ) مجمع المسائل 2 / 241 ؛ كلمة التقوى 7 / 177 .\r\n","page_name":" 312 ","page_number":312},
  {"content":"\r\n\r\nاز شرايط صحّت طلاق پاكى زن از حيض است و طلاق دادن در ايّام حيض باطل است ؛ ليكن اين شرط منوط به حضور زوج در منطقهء سكونت زوجه است ؛ امّا اگر زوج ، غايب و در شهرى ديگر باشد ، چنانچه پس از مدّتى درنگ - كه به طور معمول ، علم به انتقال همسرش از طُهر مواقعه به طهر پس از آن حاصل مىشود - او را طلاق دهد و سپس معلوم شود كه حيض بوده ، طلاق صحيح است . « 9 »\r\nقضاء : اگر طرف دعوا خواهان حضور طرف ديگر در دادگاه باشد و قاضى او را احضار كند ، حضور بر وى واجب است ؛ ليكن برخى نه احضار را بر حاكم واجب دانسته‌اند و نه حضور را بر مدّعى عليه . « 10 » در شنيدن ادّعاى خواهان ، حضور خوانده در شهرى كه دعوا ( - - ) دعوا ) عليه او صورت گرفته شرط نيست . « 11 »\r\nحدود : اقامهء حدود مشروط به حضور گواهان نيست ؛ بنابر اين ، در صورت غيبت يا مرگ آنان نيز حدّ اقامه مىشود ؛ ليكن در صورت فرار ايشان - به جهت شبهه - حد اقامه نمىشود « 12 » ( - - ) قاعدهء درء ) .\r\n( - - ) احضار )\r\n\r\nحضور قلب\r\nحضور قلب : توجه قلبى به خداى متعال .\r\nحضور قلب كه از آن به اقبال نيز تعبير مىشود عبارت است از توجه باطنى و قلبى انسان به خداى متعال و درك و شعور اين حقيقت كه در محضر او است ؛ به گونه‌اى كه خدا را انيس خود بيابد و از گفت و گو و مناجات با او لذّت ببرد . از اين عنوان در بابهاى طهارت ، صلات ، صوم و حج سخن گفته‌اند .\r\nحضور قلب ، روح عبادت است و عبادت بدون آن پذيرفته نيست ؛ هرچند بر حسب تكليف ظاهرى صحيح باشد . « 1 » از اين رو ، سزاوار است نمازگزار موانع حضور قلب ، مانند كسالت ، خستگى ، خواب آلودگى و نياز داشتن به تخلّى ( - - ) تخلّى ) را قبل از آغاز به نماز بر طرف\r\n\r\n\r\n","description":"","footnote":"\r\n( 9 ) جواهر الكلام 32 / 29 - 30 .\r\n( 10 ) العروةالوثقى [ تكملة 
  ] 3 / 30 - 31 .\r\n( 11 ) تحرير الوسيلة 2 / 413 .\r\n( 12 ) 468 .\r\n1 روضة المتقين 1 / 481 و 12 / 251 ؛ العروة الوثقى 2 / 431 - 432 .\r\n","page_name":" 313 ","page_number":313},
  {"content":"\r\n\r\nسازد . بدين رو ، در مواردى كه نمازگزاردن در اوّل وقت به دليل كسالت و مانند آن با حضور قلب امكان‌پذير نيست و با تأخير از اوّل وقت زمينهء آن فراهم مىگردد ، تأخير افضل است . « 2 »\r\n\r\nحطيطه\r\nحَطيطه : مقدارِ كاهش يافته از بهاى كالا پس از معامله ( - - ) استحطاط ) .\r\n\r\nحطيم\r\nحَطيم : حدّ فاصل بين ركن حجر الاسود و درِ كعبه .\r\nحطيم از برترين و ارزشمندترين مكانهاى روى زمين و با فضيلت‌ترين نقطهء مسجد الحرام و محل پذيرفته شدن توبهء حضرت آدم عليه السّلام است . وجه نامگذارى اين نقطه از اطراف كعبه به حطيم يا به جهت ازدحام جمعيت براى دعا و نماز است و يا به جهت ريختن گناهان و پاك شدن بنده در آن مكان . « 1 » از آن در باب حج و لعان نام برده‌اند .\r\nدعا كردن ، نماز گزاردن و نيز گرفتن پردهء كعبه و چسبانيدن صورت و شكم به آن در محدودهء حطيم مستحب است . « 2 »\r\nدر لعان ( - - ) لعان ) ، بلكه در ساير مواردِ قسم دادن ، تغليظ در سوگند بر حاكم مستحب است . تغليظ با گفتار ، زمان و مكان صورت مىگيرد . مكان ، مانند قسم دادن در حطيم براى حاضران در مكّه . « 3 »\r\n\r\nحظر\r\nحَظْر : حرمت .\r\nحظر در لغت به معناى منع و در كلمات فقها به معناى حرمت - از احكام پنج گانهء تكليفى - به كار رفته است « 1 » ( - - ) حرمت ) .\r\n\r\n\r\n","description":"","footnote":"\r\n( 2 ) مدارك العروة ( اشتهاردى ) 12 / 166 ؛ العروة الوثقى 2 / 268 ؛ توضيح المسائل مراجع 1 / 400 و 969 .\r\n1 كتاب السرائر 1 / 615 ؛ جامع المقاصد 3 / 272 ؛ الروضة البهية 2 / 327 - 328 .\r\n2 الدروس الشرعية 1 / 467 ؛ كشف اللثام 6 / 268 - 269 ؛ جواهر الكلام 20 / 66 .\r\n3 جواهر الكلام 34 / 61 - 62 و 40 / 230 و 233 .\r\n1 المبسوط 1 / 15 ؛ كتاب السرائر 1 / 99 ، 227 و 270 ؛ مختلف الشيعة 2 / 126 .\r\n","page_name":" 314 ","page_number":314},
  {"content":"\r\n\r\n\r\nحظىّ\r\nحَظىّ : ششمين اسب در مسابقه « 1 » ( - - ) اسب دوانى ) .\r\n\r\nحفاظت\r\n- - ) حفظ\r\n\r\nحفر\r\nحفر : كندن و گود كردن زمين .\r\nاحكام آن در بابهاى طهارت ، خمس ، غصب ، احياء موات ، حدود و ديات آمده است .\r\nطهارت : اگر براى تحصيل طهارت ( وضو يا غسل ) آب در دسترس نباشد ، كندن چاه در صورت مشقت نداشتن واجب است . « 1 » كندن قبر به اندازهء قامت انسان متوسط يا تا ترقوهء وى ( - - ) ترقوه ) مستحب است . « 2 »\r\nخمس : تعلق خمس به مثل گنج و معدن پس از كسر هزينه‌هاى انجام گرفته براى كندن و استخراج آن است . « 3 »\r\nغصب : كسى كه در ملك ديگرى غاصبانه چاهى كنده است ، در صورت درخواست مالك واجب است آن را پر كند . « 4 »\r\nاحياء موات : كندن چاه در زمين موات به قصد تملّك ، قبل از رسيدن به آب ، تحجير ( - - ) تحجير ) به شمار مىرود و موجب حقّ اختصاص براى حفر كننده است و اگر به آب برسد ، حفر كننده مالك چاه و آب آن مىشود . « 5 »\r\nحدود : اگر كسى فردى را در گودالى كه ديگرى كنده بيندازد و او آسيب ببيند يا كشته شود ، آن كه او را انداخته ضامن است نه حفر كنندهء گودال . « 6 »\r\nديات : اگر كسى در ملك خود يا مكان مباح ، چاهى يا گودالى بكند و كسى در آن بيفتد ، ضامن نيست ؛ ليكن اگر در ملك ديگرى بدون اجازهء مالك يا در محلّ عبور و مرور مردم چنين كارى كند ، ضامن خواهد بود . « 7 »\r\n( - - ) چاه )\r\n\r\n\r\n","description":"","footnote":"\r\n( 1 ) جواهر الكلام 28 / 214 .\r\n1 العروة الوثقى 2 / 170 ؛ مصباح الهدى 7 / 170 .\r\n2 جواهر الكلام 4 / 299 - 301 .\r\n3 16 / 82 .\r\n4 37 / 206 .\r\n5 38 / 116 .\r\n6 42 / 45 .\r\n7 43 / 97 - 100 .\r\n","page_name":" 315 ","page_number":315},
  {"content":"\r\n\r\n\r\nحفظ\r\nحفظ : مراقبت و نگهدارى كردن از كسى يا چيزى / به ياد سپردن .\r\nحفظ به معناى نخست عبارت است از نگهدارى و محافظت كردن از كسى يا چيزى به منظور دفاع از آن يا جلوگيرى از وارد آمدن آسيب به آن . از آن به مناسبت در بابهايى نظير جهاد ، وديعه ، اطعمه و اشربه و حدود سخن گفته‌اند .\r\nحكم : حكم حفظ و نيز چگونگى آن بر حسب متعلق حفظ ، از قبيل جان ، آبرو ، مال و امانت ، متفاوت است .\r\nحفظ جان : حفظ جانِ خود و هر مسلمانى ، واجب و در معرض هلاكت قرار دادن آن ، همچنين تعرض به جان انسان محترم ، حرام است . از اين رو ، دفاع از جان خود در برابر مهاجم ، جايز ، بلكه در صورت انحصار حفظ جان به دفاع ، واجب است . همچنين است دفاع از جان مؤمنى ديگر ، هر چند برخى در وجوب آن اشكال كرده‌اند « 1 » ( - - ) دفاع ) .\r\nحفظ جان به لحاظ اهميّت آن در صورت تزاحم با ديگر واجبات يا ارتكاب محرّمات ، بر آنها مقدم مىشود ؛ از اين رو ، خوردن مردار در حال اضطرار ( - - ) اضطرار ) براى حفظ جان ، واجب است ؛ « 2 » چنان كه به جهت حفظ جان ، خوردن غذاى ديگرى در حال اضطرار ، حتّى بدون اذن وى - در صورت عدم امكان اذن « 3 » - و نيز اظهار كفر با اعتقاد قلبى به اسلام ، در حال تقيّه « 4 » ( - - ) تقيّه ) جايز است .\r\nحفظ آبرو : آبرو و ناموس آدمى همچون جان او از حرمت ويژه‌اى برخوردار است . از اين رو حفظ آن در برابر تعرض كنندهء به آن ، واجب است ؛ خواه نسبت به آبروى خود انسان باشد « 5 » يا آبروى مسلمانى ديگر « 6 » ( - - ) آبرو ) .\r\nحفظ مال : دفاع از مال در برابر مهاجم جايز ، « 7 » بلكه بنابر ديدگاه برخى ، در صورت غلبهء ظنّ به سلامتِ جان ، واجب است . « 8 »\r\nحفظ امانت : حفظ مالى كه نزد كسى به امانت گذاشته شده ، واجب و كوتاهى در نگهدارى آن حرام و ضمان آور است . « 9 » ( - - ) امانت ) .\r\n\r\n\r\n","description":"","footnote":"\r\n( 1 ) جواهر الكلام 21 / 16 ؛ 36 / 433 و 41 / 650 - 652 ؛ جامع الشتات ( خواجويى ) / 30 - 31 ؛ الفقه و المسائل الطبية / 181 .\r\n( 2 ) جواهر الكلام 36 / 427 و 431 - 432 ؛ مسالك الافهام 12 / 127 ؛ كتاب الحج ( شاهرودى ) 3 / 340 ؛ كتاب السرائر 3 / 125 .\r\n( 3 ) جواهرالكلام 36 / 437 ؛ بحوث فى الفقه ( الإجارة ) / 216 .\r\n( 4 ) القواعد و الفوائد 2 / 158 ؛ القواعد الفقهية ( مكارم ) 1 / 426 .\r\n( 5 ) جواهر الكلام 21 / 371 و 41 / 365 ؛ حاشية المكاسب ( ايروانى ) 1 / 35 ؛ ارشاد الطالب 1 / 192 .\r\n( 6 ) جواهر الكلام 41 / 650 - 660 ؛ كشف الغطاء 4 / 333 ؛ اسس الحدود و التعزيرات / 466 .\r\n( 7 ) جواهر الكلام 21 / ( 16 )\r\n( 8 ) شرائع الاسلام 1 / 232 - 233 .\r\n( 9 ) مهذّب الاحكام 18 / 303 - 306 ؛ مصطلحات الفقه / 86 - 88 .\r\n","page_name":" 316 ","page_number":316},
  {"content":"\r\n\r\nحفظ اسلام : دفاع از اسلام در برابر دشمنى كه اساس آن را تهديد مىكند واجب است « 10 » ( - - ) دفاع ) .\r\nاز حفظ به معناى دوم ( يادسپارى ) در بابهاى اجتهاد و تقليد ، صلات و قضاء سخن گفته‌اند .\r\nكسى كه حمد و سوره را به ياد ندارد مىتواند از روى قرآن بخواند . در اينكه از رو خواندن قرائت در نمازهاى واجب براى كسى كه آن را از حفظ دارد جايز است يا نه ، اختلاف است . « 11 »\r\nچنانچه امام در ركعات نماز شك كند ، به مأمومى كه آن را به ياد دارد رجوع مىكند و به شك خود اعتنا نمىنمايد همچنين است اگر مأموم شك كند . « 12 »\r\nحفظ كردن قرآن و تحمّل مشقت جهت آن ، مستحب است « 13 » و با نذر واجب مىشود . « 14 »\r\nبنابر قول برخى ، از شرايط قاضى ، غلبهء حفظ است ؛ بدين معنا كه فراموشى بر او چيرگى نداشته باشد . با غلبهء فراموشى در كسى نصب او به عنوان قاضى صحيح نيست . « 15 » برخى غلبهء حفظ را از شرايط مرجع تقليد نيز بر شمرده‌اند .\r\nدر نتيجه تقليد از مرجع تقليد فاقد شرط ياد شده صحيح نيست . « 16 »\r\n\r\nحق\r\nحق : مرتبه‌اى از سلطنت متعلق به شخص / متعلق الزام شارع / مقابل باطل .\r\nاز حق به معناى نخست در باب تجارت سخن گفته‌اند . برخى نيز در خصوص آن ، رساله‌اى مستقل نوشته‌اند .\r\n\r\n\r\n","description":"","footnote":"\r\n( 10 ) جواهر الكلام 21 / 14 .\r\n( 11 ) العروة الوثقى 2 / 511 ؛ مستمسك العروة 6 / 216 - 217 ؛ مستند العروة ( الصلاة ) 3 / 435 - 436 .\r\n( 12 ) جواهر الكلام 12 / 44 .\r\n( 13 ) منتهى المطلب ( ق ) 2 / 1020 ؛ هداية الامّة 3 / 65 .\r\n( 14 ) الرسائل العشر ( حلّى ) / 410 .\r\n( 15 ) جواهر الكلام 40 / 20 ؛ مبانى تكملة المنهاج 1 / 11 .\r\n( 16 ) ذكرى الشيعة 1 / 43 ؛ الروضة البهية 3 / 62 ؛ منهاج الصالحين ( خويى ) 1 / 5 - 6 .\r\n","page_name":" 317 ","page_number":317},
  {"content":"\r\n\r\nماهيت حق : واژهء حق در لغت به معناى ثبوت و ثابت آمده است ؛ « 1 » ليكن در معناى اصطلاحى حق ، همچنين تمايز آن از حكم ( - - ) حكم ) و ملك ، در كلمات فقها بحثهاى بسيار و نظرات مختلفى مطرح است ؛ بدون آنكه به نتيجه‌اى مشخص و شفاف - كه حق را از آن دو كاملا متمايز ، و خصايص و ويژگيهاى هريك را معلوم كند - رسيده باشند . از اين رو ، برخى فقها چيزهايى را از مصاديق حق بر شمرده‌اند ؛ در حالى كه برخى ديگر آنها را جزو احكام مىدانند . « 2 » مهم‌ترين ديدگاهها در بارهء حق عبارتند از :\r\n1 . حق عبارت است از مرتبه‌اى از سلطنت ؛ ضعيف‌تر از سلطنت موجود در ملكيت ، كه شارع مقدس آن را براى انسان به عنوان انسان يا براى فردى معين بر چيزى قرار داده است ؛ خواه آن چيز عينى خارجى باشد ، مانند حق تحجير ( - - ) تحجير ) نسبت به زمين موات و حق مرتهن نسبت به عين رهنى و حق طلبكار نسبت به اموال ميّت ؛ يا انسانى معيّن ، مانند حق قصاص كه متعلق آن جانى است ؛ و يا عقدى ، مانند حق خيار كه متعلقش عقد مىباشد . در همهء اين موارد ، صاحب حق بر متعلق حقّ خود گونه‌اى سلطنت دارد ؛ ليكن قلمرو اين سلطنت جهتى خاص است ، بر خلاف ملك كه گسترهء سلطنتى آن همهء جهات را در بر مىگيرد . از اين رو ، حق مرتهن تنها سلطنت او بر استيفاى دين خود از مال رهنى - در صورت خوددارى بدهكار از پرداخت بدهى - است و نمىتواند آن را ببخشد يا وقف نمايد و يا در آن تصرفى ديگر بكند . چنان كه حق خيار تنها سلطنت بر فسخ يا امضاى معامله ، و حق شفعه تنها سلطنت شفيع بر تملك سهم شريك به بهاى فروخته شده است . بر خلاف ملك كه مالك مىتواند در مملوك خود هر نوع تصرفى - اعم از فروختن ، بخشيدن ، مصالحه كردن ، وقف كردن و جز آن - بكند . بنابر اين ، سلطنت ناشى از ملك ، سلطنتى تام و قوى و سلطنت ناشى از حق ، سلطنتى ضعيف و ناقص است . از اين رو ، كسى كه زمين مواتى را تحجير مىنمايد ، نسبت به آن حق اولويت پيدا\r\n\r\n\r\n","description":"","footnote":"\r\n( 1 ) لسان العرب / واژهء « حقق » .\r\n( 2 ) نظريةالعقد / 32 .\r\n","page_name":" 318 ","page_number":318},
  {"content":"\r\n\r\nمىكند ، اما مالك آن نمىگردد و در نتيجه اغلب آثار ملك بر آن بار نمىشود ؛ ليكن اگر آن را احيا كند ، مالك آن مىگردد و تمامى آثار ملك بر آن بار مىشود ( - - ) احياء موات ) .\r\nتفاوت حق با حكم در اين ديدگاه ، آن است كه در حق ، صاحب حق ، سلطنت دارد و مىتواند آن را اسقاط كند ؛ در حالى كه حكم صرف رخصت در انجام دادن كارى يا ترك آن ، يا مترتّب كردن اثرى خارجى بر به جا آوردن يا ترك عملى است ، بدون آنكه مكلف سلطنتى بر آن داشته باشد . از اين رو ، حق اسقاط آن را ندارد و امر آن تنها به دست حاكم است .\r\nالبته از ديدگاه ياد شده حق و حكم در اين جهت كه هر دو مجعول به جعل شارع اند ، نقطهء اشتراكى دارند . « 3 »\r\n2 . حق مرتبهء ضعيفى از ملك يا نوعى از آن است . در نتيجه صاحب حق نسبت به آنچه زمام آن در دست او است ، مالك مىباشد .\r\nتفاوت حق با ملك در اين نگاه ، تنها در قوّت و ضعف يا - به تعبير ديگر - عموم و خصوص استيلا و سلطنت است ؛ بدين معنا كه ملك با دخول شىء تحتِ سلطنت با همهء شئون و جهاتش تحقق مىيابد ؛ اما تحقّق حق به داخل شدن آن تحت سلطنت به بعض جهتها و حيثيتهايش مىباشد .\r\nتفاوت حق با حكم نيز روشن است ؛ چه اينكه حكم صرف رخصت در انجام دادن كارى يا ترك آن ، و يا مترتب كردن اثر بر كارى يا ترك آن مىباشد . « 4 »\r\nبرخى فقها ، دو ديدگاه ياد شده را يكى دانسته و گفته‌اند : مراد كسانى كه حق را به مرتبهء ضعيف ملك تعريف كرده‌اند اين است كه ملك و حق هر دو از مقولهء سلطنت هستند ؛ با اين تفاوت كه ملك ، سلطنتى قوى و حق سلطنتى ضعيف است ، نه اين كه ملك به لحاظ شدّت و ضعف و كمال و نقص داراى مراتبى است كه مرتبهء قوى و كامل آن ، ملك و مرتبهء ضعيف و ناقصش حق است . « 5 »\r\nشاهد بر اين قول ، تعريف حق به سلطنت ضعيف است در كلمات بسيارى از كسانى كه حق را به مرتبه‌اى ضعيف از\r\n\r\n\r\n","description":"","footnote":"\r\n( 3 ) حاشية المكاسب ( يزدى ) 1 / 55 ؛ بلغة الفقيه 1 / 13 - 14 ؛ كتاب البيع ( اراكى ) 1 / 10 ؛ مهذّب الاحكام 3 / 387 .\r\n( 4 ) حاشية كتاب المكاسب ( همدانى ) / 451 - 452 ؛ بلغة الفقيه 1 / 13 - 14 ؛ نهاية المقال / 3 ؛ المكاسب و البيع ( نائينى ) 1 / 92 ؛ جامع المدارك 3 / 348 .\r\n( 5 ) مصباح الفقاهة 1 / 143 - 144 .\r\n","page_name":" 319 ","page_number":319},
  {"content":"\r\n\r\nملك تعريف كرده‌اند . بنابر اين ، معناى سلطنت و ملك و حق يكى است ؛ هرچند حق اخصّ از آن دو است . « 6 »\r\n3 . حق عبارت است از اعتبارى خاص - غير از اعتبار سلطنت و ملك - كه داراى آثارى ويژه است . يكى از آن آثار ، سلطنت بر فسخ در حق خيار يا بر تملك به عوض در حق شفعه و يا بدون عوض در حق تحجير مىباشد . « 7 »\r\n4 . حق عبارت است از اعتبارى خاص - غير از اعتبار ملك و سلطنت - كه نزد عقلا سلطنت بر اسقاط و نقل را در پى دارد . بنابر اين تعريف ، حق ، سلطنت و قدرت اعتبارى بر اسقاط و نقل نيست ؛ ليكن نزد عقلا هر صاحب حقّى بر متعلق حق خود و تصرف در آن سلطنت دارد . « 8 »\r\n5 . حق ، مشترك لفظى است ؛ بدين معنا كه در هر موردى عبارت است از اعتبارى خاص كه داراى اثرى خاص است . بنابر اين ، حق ولايت چيزى جز اعتبار ولايت اوليا - از قبيل حاكم ، پدر و جدّ پدرى - و حق رهانت چيزى جز اعتبار گرو بودن عين به رهن گذاشته شده نيست . از آثار اعتبار در مورد نخست ، جواز تصرف ولىّ در مال مولّى عليه و در مورد دوم ، جواز استيفاى دين از عين رهنى با فروختن آن هنگام خوددارى بدهكار از پرداخت بدهى است . بنابر اين ، اضافهء حق به ولايت يا رهانت ، اضافهء بيانى است ؛ يعنى حقّى كه عبارت است از ولايت و رهانت ، نه اينكه حق چيزى و ولايت و رهانت چيزى ديگر باشد . البته بنابر اين ديدگاه در برخى موارد بر حسب دليل ، حق به معناى سلطنت به كار مىرود ؛ بدين معنا كه شارع در آن موارد ، سلطنت را اعتبار كرده است ، مانند حق قصاص ، حق شفعه و حق خيار كه در اين موارد ، به ترتيب ، حق عبارت است از سلطنت بر جانى ، و سلطنت بر ضميمه كردن حق شريك به سهم خود با تملك قهرى آن و سلطنت بر عقد ؛ به فسخ يا امضاى معامله . « 9 »\r\n6 . حق با حكم يكى است و تنها تفاوت آن دو در آثار است . در اين ديدگاه ، حق عبارت است از حكم تكليفى يا وضعى كه به فعل انسان تعلق مىگيرد و قابل اسقاط است . تفاوت آن با حكم\r\n\r\n\r\n","description":"","footnote":"\r\n( 6 ) كتاب البيع ( امام خمينى ) 1 / 39 .\r\n( 7 ) حاشية المكاسب ( آخوند ) / 4 .\r\n( 8 ) كتاب البيع ( امام خمينى ) 1 / 40 - 45 .\r\n( 9 ) حاشية كتاب المكاسب ( اصفهانى ) 1 / 44 .\r\n","page_name":" 320 ","page_number":320},
  {"content":"\r\n\r\nاصطلاحى آن است كه حكم اسقاط ناپذير است ؛ چرا كه امر آن به دست مكلف نيست ، و تفاوت آن با ملكيت اصطلاحى آن است كه متعلق ملكيت ، عينى خارجى يا كلّى در ذمّه و يا منفعتى از منافع است ، و هيچ گاه فعل انسان مستقيماً متعلق ملكيت به معناى اصطلاحى آن واقع نمىشود ؛ هرچند متعلق ملكيت به معناى سلطنت واقع مىشود ؛ چنان كه اعمال انسان به لحاظ منافع آن متعلق ملكيت اصطلاحى قرار مىگيرد . بر خلاف حق كه مستقيماً به فعل انسان ( صاحب حق ) تعلق مىگيرد ، و مَنْ عَلَيهِ الحق ( كسى كه صاحب حق عليه او حقّى دارد ) گاه مشخص است ، چنان كه در حق شفعه و خيار چنين است و گاه مشخص نيست ، چنان كه در حق تحجير اين گونه است و مَنْ عَلَيْهِ الحقّ همهء افراد بشر است . « 10 »\r\nرابطهء حق و اسقاط : از ويژگيهاى حق قابليت آن براى اسقاط است .\r\nصاحبان همهء ديدگاههاى ياد شده اجمالًا بر اين مطلب اتفاق نظر دارند . اختلاف مطرح در اين بخش اين است كه آيا قوام حق به قابليّت آن براى اسقاط است ، به گونه‌اى كه عدم امكان اسقاط حقّى كشف از حق نبودن آن مىكند و آن را مصداق حكم قرار مىدهد ، يا اينكه چنين نيست ؛ بلكه حق هرچند بر حسب طبع و فى حدّ نفسه قابليت اسقاط را دارد ، ليكن مشروط به عدم وجود دليلى بر خلاف آن است . به عبارت ديگر ، اصل در حقوق قابليت آنها براى اسقاط است ، مگر آنكه حقّى به دليلى خاص از اين اصل خارج شود . بسيارى از فقها قول نخست را پذيرفته و گفته‌اند : از قواعد پذيرفته شده نزد عقلا اين است كه هر صاحب حقّى مىتواند حق خود را اسقاط كند و اين ، بارزترين ويژگى حق ، بلكه بديهىترين مرتبهء آن است . بنابر اين ، حق بودن چيزى با عدم امكان اسقاط آن ناسازگار است .\r\nدر نتيجه عدم امكان اسقاط چيزى نشانهء حكم بودن آن است ، مانند حق ولايت پدر بر فرزند و حق استمتاع زوج از زوجه ( - - ) استمتاع ) . بنابر اين ديدگاه ، تقسيم حقوق به حقوق قابل اسقاط و غير قابل اسقاط صحيح نخواهد بود . « 11 »\r\n\r\n\r\n","description":"","footnote":"\r\n( 10 ) مبانى العروة ( النكاح ) 2 / 384 - 387 .\r\n( 11 ) الرسائل الفشاركية / 446 ؛ المكاسب و البيع ( نائينى ) 1 / 92 ؛ منية الطالب 3 / 50 - 51 ؛ نهج الفقاهة / 8 ؛ نظرية العقد / 34 ؛ مصباح الفقاهة 2 / 39 ؛ نظرة فى الحقوق / 140 - 142 ؛ ارشاد الطالب 4 / 73 ؛ الفقه ، القانون / 356 - 357 ؛ تفصيل الشريعة ( الطلاق - المواريث ) / 217 .\r\n","page_name":" 321 ","page_number":321},
  {"content":"\r\n\r\nدر مقابل ، برخى در اعتبار قاعدهء عقلايى فوق اشكال كرده و حقوق را حقيقتاً به دو قسم ياد شده منقسم دانسته‌اند . « 12 »\r\nبرخى نيز گفته‌اند : حق هرچند بر حسب طبع خود قابل اسقاط است و در نتيجه اصل در حقوق قابليت آن براى اسقاط مىباشد ؛ ليكن اين ، در صورتى است كه دليلى بر خلاف آن وارد نشده باشد و با وجود دليل بر خلاف ، از اصل اوّلى خارج مىشود ، مانند حق پدر بر فرزند و عكس آن . « 13 »\r\nبعضى گفته‌اند : هر چند تقسيم حق به قابل و غير قابل اسقاط بودن صحيح است ؛ اما موردى كه حق بودن آن احراز شود ، ليكن قابل اسقاط نباشد ، ثابت نشده است . « 14 »\r\nبرخى ديگر گفته‌اند : ويژگيهاى اسقاط ، نقل و انتقال همهء حقوق را در بر نمىگيرد ؛ از اين رو ، ممكن است حقّى پيدا شود كه همه يا بعضى ويژگيهاى ياد شده را نداشته باشد و ثمرهء وجود اين خواص در جايى است كه يكى از آنها در چيزى يافت شود ، كه در اين صورت ، علم به حق بودن آن پيدا مىشود ؛ ليكن در صورت عدم وجود هيچ يك از آن ويژگيها در چيزى ، آن شىء محكوم به حكم بودن نمىشود . « 15 »\r\nمتعلّق حق : از ويژگيهاى حق - كه آن را از ملك متمايز مىسازد - تعلق آن به افعال است ؛ بر خلاف ملك به معناى اصطلاحى كه به طور مستقيم به اعيان و منافع تعلق مىگيرد .\r\nانواع حقوق : حقوق به پنج نوع تقسيم شده است :\r\n1 . حقوقى كه قابل اسقاط ، نقل و انتقال نيستند ، مانند حق پدر بر فرزند ، حق فرزند بر پدر و حق استمتاع از زوجه براى زوج .\r\n2 . حقوقى كه اسقاط پذيرند ، ليكن قابل نقل و انتقال نيستند ، مانند حق غيبت ( - - ) حق غيبت ) و حق قذف ( - - ) قذف ) ؛ يعنى حقّى كه به سبب غيبت كردن يا نسبت زنا دادن ، براى طرف مقابل پيدا مىشود .\r\n3 . حقوقى كه با مرگ صاحب حق به طور قهرى به ورثهء او منتقل مىشوند ؛ قابل اسقاط نيز هستند ؛ ليكن قابل نقل\r\n\r\n\r\n","description":"","footnote":"\r\n( 12 ) حاشية كتاب المكاسب ( اصفهانى ) 1 / 51 - 52 .\r\n( 13 ) كتاب البيع ( امام خمينى ) 1 / 45 - 46 .\r\n( 14 ) 47 .\r\n( 15 ) حاشية كتاب المكاسب ( همدانى ) / 451 - 452 .\r\n","page_name":" 322 ","page_number":322},
  {"content":"\r\n\r\nنيستند ، مانند حق شفعه بنابر قول مشهور و حق رهانت ( - - ) حق رهانت ) .\r\n4 . حقوقى كه اسقاط ، انتقال و نقل پذيرند ؛ خواه رايگان يا در مقابل عوض .\r\nبسيارى از حقوق چنين اند ، مانند حق خيار ، حق قصاص و حق تحجير .\r\n5 . حقوقى كه اسقاط و نيز نقل آنها تنها به گونهء مجانى صحيح است ، نه در مقابل عوض ، مانند حق قَسْم ( تقسيم شبها براى زنان متعدد ) بنابر نظر برخى كه زن مىتواند آن را اسقاط كند يا به هووى خود ببخشد . « 16 »\r\nالبته در اينكه نوع نخست از حقوق است يا از احكام ، اختلاف است ، چنان كه گذشت و نيز برخى در حق بودن نوع دوم اشكال كرده‌اند . « 17 »\r\nدر فرضى كه حق يا حكم بودن چيزى مشكوك باشد يا با احراز حق بودن ، قابليت آن براى اسقاط يا نقل و انتقال مشكوك باشد ، مباحثى مطرح است كه خارج از قلمرو فرهنگ است .\r\nحقوق و تجارت : در بيع ( - - ) بيع ) ، مبيع ( كالا ) بايد عين خارجى باشد ؛ از اين رو ، منافع و حقوق نمىتواند در بيع ، مبيع قرار گيرد ؛ ليكن در جانب ثمن ( بها ) عين بودن شرط نيست ؛ از اين رو ، منافع نيز مىتواند ثمن قرار گيرد ؛ اما در ثمن قرار گرفتن حقوق اختلاف است . البته حقوق غير قابل اسقاط و نقل و انتقال بدون اختلاف نمىتواند ثمن قرار گيرد ؛ ليكن حقوق قابل نقل و انتقال يا غير قابل آن دو ، ولى قابل اسقاط از ديدگاه برخى مىتواند در بيع ثمن واقع شود . « 18 »\r\nاز حق به معناى دوم در بابهاى قضاء ، شهادات ، حدود و نيز به مناسبت در بابهايى نظير حج سخن گفته‌اند .\r\nحق در اين كاربرد به دو بخش حق اللَّه و حق النّاس تقسيم مىگردد .\r\nمنظور از حق اللَّه متعلَّق الزام شرعى ( امر و نهى ) اعم از فعل و ترك است كه الزام به آن نه به لحاظ منافع و مصالح ديگران ، بلكه به لحاظ مصالح و منافع عام ، يعنى ملاكات احكام مىباشد ، مانند گزاردن نماز و حج و گرفتن روزه و ترك شرب خمر ، زنا و لواط .\r\nمراد از حق النّاس چيزهايى است كه الزام شرعى به آن به لحاظ مصالح و منافع\r\n\r\n\r\n","description":"","footnote":"\r\n( 16 ) بلغة الفقيه 1 / 17 ؛ منية الطالب 1 / 106 - 109 ؛ مهذّب الاحكام 3 / 388 - 389 .\r\n( 17 ) بلغة الفقيه 1 / 50 - 51 .\r\n( 18 ) كتاب المكاسب 3 / 8 - 9 ؛ منهاج الصالحين ( خويى ) 2 / 23 ؛ مهذّب‌الاحكام 17 / 7 .\r\n","page_name":" 323 ","page_number":323},
  {"content":"\r\n\r\nديگران است ، مانند حرمت تصرف در مال ديگرى بدون اجازهء وى ، وجوب بازگرداندن امانت به صاحبش ، وجوب پرداخت بدهى ديگرى در صورت مطالبهء او و وجوب اداى زكات و خمس . « 19 »\r\nبرخى ، حق اللَّه و حق النّاس را چنين تعريف كرده‌اند : آنچه متعلّق خطاب شارع قرار گرفته ، چنانچه مصلحت آن براى مخاطب آن باشد ، مانند نماز و حج ، حق اللَّه است و چنانچه مصلحت آن مربوط به غير مخاطب باشد ، حق الناس ( حق غير ) است ؛ خواه آن غير ، فردى معيّن باشد ، مانند وجوب اداى امانت به صاحبش و يا به اوصاف معلوم باشد ، مانند دادن زكات و خمس به مستحقّان آن ( البته زكات و خمس جنبهء حق اللَّه نيز دارد و اين دو فريضه مجمع هر دو حق اند ) . و چنانچه غير نه به شخصش معلوم باشد و نه به وصف ، حق از حقوق اللَّه به شمار مىرود ، مانند حدود و احكام سياسى شريعت مقدس كه مخاطب آنها حاكمان در راستاى مصلحت عمومى جامعه‌اند . « 20 »\r\nبرخى ديگر گفته‌اند : مراد از حق اللَّه يا امرهاى خدا است كه بيانگر طاعت او مىباشد و يا خود طاعت پرورگار است .\r\nبنابر اعتبار نخست ، حقوق بندگان كه خداوند امر به اداى آنها كرده ، در بردارندهء حق اللَّه خواهند بود ، چون اداى آنها به امر خدا است ؛ در نتيجه ، حق الناس همواره توأم با حق اللَّه است ؛ ليكن حق اللَّه بدون حق الناس وجود دارد ، مانند امر به نماز . « 21 »\r\nتفاوتهاى حق اللَّه و حق الناس :\r\n1 . در حق الناس دعاوى بدون بيّنه ( - - ) بيّنه ) و اقرار ( - - ) اقرار ) شنيده مىشود ؛ زيرا صاحب حق مىتواند از مدّعى عليه بخواهد قسم بخورد و با ردّ قسم از مدّعى عليه به مدّعى و قسم خوردن او ادعايش ثابت مىشود ؛ در حالى كه در حق اللَّه چنين نيست و دعاوى بدون بيّنه يا اقرار شنيده نمىشود ، مگر در حقوقى كه آميزه‌اى از حق اللَّه و حق النّاس است ، مانند سرقت كه سوگند نسبت به حق النّاس آن جارى مىشود ، ليكن نسبت به حق اللَّه ( حدّ ) جريان ندارد . در جريان سوگند در حق مشترك ، مانند قذف اختلاف است . بيشتر فقها جانب حق اللَّه را غلبه داده‌اند و در نتيجه قسم در آن جريان ندارد . « 22 »\r\n\r\n\r\n","description":"","footnote":"\r\n( 19 ) مبانى تحريرالوسيلة 1 / 619 - 620 .\r\n( 20 ) مهذّب الاحكام 11 / 165 ؛ التحفة السنية / 17 .\r\n( 21 ) القواعد و الفوائد 2 / 43 .\r\n( 22 ) العروةالوثقى [ تكملة 
  ] 3 / 205 ؛ مهذّب الاحكام 27 / 118 - 119 .\r\n","page_name":" 324 ","page_number":324},
  {"content":"\r\n\r\n2 . در حق اللَّه دعواى غيابى شنيده نمىشود ؛ بر خلاف حق النّاس كه دعوا عليه غايب مسموع است . بنابر اين ، حكم بر غايب در حق اللَّه همچون نوشيدن شراب و ارتكاب زنا نافذ نيست .\r\nدر صورتى كه مدّعى به مركّب از حق اللَّه و حق النّاس باشد ، مانند سرقت ، تنها نسبت به حق النّاس آن دعواى غيابى شنيده مىشود . « 23 »\r\n3 . در حدودى كه حق اللَّه به شمار مىرود ، مانند حدّ زنا ، چنانچه حاكم علم به ثبوت آن پيدا كند ، اقامهء آن بر او واجب است ؛ ليكن در بقيهء حدود ، از قبيل حدّ قذف ، تنها در صورت مطالبهء صاحب حق ، حد اجرا مىشود و بدون مطالبهء او اجرا نمىشود . « 24 »\r\n4 . در حق النّاس و نيز بنا به قول برخى در حق اللَّه غير حدود ، شاهد فرع ( - - ) شهادت فرع ) همچون شاهد اصل ( - - ) شهادت اصل ) پذيرفته است ؛ ليكن در حق اللَّه محض ( حدود ) مانند حدّ زنا ، لواط و مساحقه ( - - ) مساحقه ) پذيرفته نيست . بنابر قول مشهور ، در سرقت و قذف كه آميزه‌اى از حق اللَّه و حق النّاس‌اند شاهد فرع پذيرفته نيست . « 25 »\r\n5 . در حق الناس ، شهادت تبرعى بدون درخواست قاضى پذيرفته نيست ؛ بر خلاف حق اللَّه كه بنابر قول مشهور پذيرفته است و در حقوق مشترك اختلاف است . « 26 »\r\n6 . رويكرد اصلى در حق اللَّه تخفيفى است ؛ بر خلاف حق الناس . از اين رو ، چنانچه گواهان پس از شهادت ، فاسق گردند ، شهادت آنان در حق الناس بنا بر قول برخى معتبر است و مبناى حكم حاكم قرار مىگيرد ؛ در حالى كه در حق اللَّه ، مانند زنا حاكم نمىتواند به استناد شهادت آنان ، حكم كند . « 27 »\r\nجايگاه حق الناس : معروف و مشهور نزد متشرعه اهميّت و جايگاه برتر حق الناس در مقايسه با حق اللَّه است ؛ بدين معنا كه در موارد اجتماع دو حق و عدم امكان عمل به هر دو از سوى مكلف ، حق الناس مقدم است ، مانند اينكه فردى براى گزاردن حج پول دارد ، ليكن به همان مقدار بدهكار است و موجودىاش تنها كفاف يكى از دو امر رفتن به مكه و اداى\r\n\r\n\r\n","description":"","footnote":"\r\n( 23 ) مهذّب الاحكام 27 / 68 - 69 .\r\n( 24 ) اسس الحدود والتعزيرات / 162 - 164 .\r\n( 25 ) جواهر الكلام 41 / 190 - 191 .\r\n( 26 ) 104 - 106 ؛ مستند الشيعة 18 / 269 ؛ كتاب الشهادات ( گلپايگانى ) / 213 - 214 .\r\n( 27 ) . شرائع الاسلام 4 / 927 ؛ جواهر الكلام 41 / 218 - 219 .\r\n","page_name":" 325 ","page_number":325},
  {"content":"\r\n\r\nدين را مىكند ، كه در اين صورت اداى دين - به دليل اهميت حق الناس - مقدم بر گزاردن حج است ؛ « 28 » ليكن نظر بسيارى اين است كه دليلى بر اصل و كلّيت اهميت و برترى حق الناس بر حق اللَّه و تقديم آن وجود ندارد ؛ بلكه چه بسا در مواردى ، حق اللَّه به جهت اهم بودن آن مقدم بر حق الناس مىشود . « 29 »\r\nشهادت در حقوق : منشأ تقسيم حق به حق اللَّه و حق الناس ، تفاوت حقوق در چگونگى ثبوت آنها نزد حاكم با شهادت شهود است . حق اللَّه بر دو نوع است : حق اللَّه مالى ، مانند خمس ، زكات ، نذر و كفاره و حق اللَّه غير مالى ، مانند حدّ ارتداد ، حدّ قذف و حدّ زنا .\r\nنوع اوّل با شهادت دو مرد عادل ثابت مىشود و شهادت زنان ، به تنهايى و نيز توأم با شهادت مردان ، پذيرفته نيست .\r\nنوع دوم يا با شهادت چهار مرد عادل ثابت مىشود و با شهادت زنان ثابت نمىشود ؛ چنان كه لواط و مساحقه بنابر قول مشهور چنين است ، يا علاوه بر آن با شهادت سه مرد توأم با دو زن عادل يا دو مرد با چهار زن عادل ثابت مىشود ؛ چنان كه زنا اين گونه است . البته حدّ رجم با شهادت دو مرد توأم با چهار زن ثابت نمىشود ، بلكه تنها حدّ تازيانه با آن ثابت مىگردد ( - - ) رجم ) ، يا با شهادت دو مرد قابل اثباتند ، همچون آميزش با حيوان بنابر قول مشهور و نيز ساير جناياتى كه موجب حدّ است از قبيل سرقت ، نوشيدن شراب ، ارتداد و قذف .\r\nحق الناس سه نوع است : غير مالى ، مالى و حق الناسى كه آگاهى از آن بر مردان دشوار است . حق الناس غير مالى با شهادت دو مرد عادل ثابت مىشود .\r\nگروهى از فقها ثبوت اين نوع حق الناس را ضابطه مند كرده و گفته‌اند : حق الناسى كه نه مالى است و نه مقصود از آن مال است و مردان بر حسب متعارف و غالب از آن مطلع مىگردند ، مانند اسلام ، تزكيه و جرح شهود ( - - ) جرح ) تنها با شهادت دو مرد عادل قابل اثبات است و شهادت زنان مطلقا - به تنهايى يا توأم با شهادت مردان - پذيرفته نيست . ليكن برخى چنين ضابطه‌اى را نپذيرفته‌اند . البته بنابر\r\n\r\n\r\n","description":"","footnote":"\r\n( 28 ) معتمد العروة 1 / 114 - 116 .\r\n( 29 ) . مستمسك العروة 10 / 100 ؛ كتاب الحج ( شاهرودى ) 1 / 117 - 118 ؛ مهذّب الاحكام 12 / 68 ؛ اسس الحدود و التعزيرات / 140 .\r\n","page_name":" 326 ","page_number":326},
  {"content":"\r\n\r\nقول مشهور ، طلاق ، خلع ، وكالت ، وصايت ، نسب و هلال تنها با شهادت دو مرد عادل قابل اثبات است .\r\nحق النّاس مالى ، از قبيل ديون ، غصب ، عقود معاوضى ، وصيت به مال و جنايتى كه تنها موجب ديه مىشود ، مانند قتل شبه عمد و خطا ، با شهادت دو مرد عادل يا يك مرد و دو زن و يا يك مرد به ضميمهء قسمِ صاحب حق ثابت مىگردد . بنابر قول مشهور ، اين نوع حقوق با شهادت دو زن به ضميمهء سوگند صاحب حق نيز قابل اثبات است ؛ ليكن با شهادت زنان بدون ضميمهء سوگند صاحب حق اثبات نمىگردند .\r\nنوع سوم از حق الناس كه غالبا آگاهى از آن براى مردان دشوار است ، مانند ولادت ، بكارت ، عيبهاى درونى زنان از قبيل رَتَق ( - - ) رتق ) و قَرَن ( - - ) قرن ) و نيز حيض و زنده متولد شدن نوزاد ، با شهادت مردان و زنان اثبات مىگردد .\r\nبه قول مشهور ، در همهء موارد پذيرش شهادت زنان ، شرط است كه شاهدان ، چهار نفر باشند ، مگر در دو جا : يكى وصيت به مال و ديگرى زنده به دنيا آمدن نوزاد . در اين دو مورد ، ثبوت مورد شهادت بر حسب شمار شهادت دهندگان است ؛ بدين معنا كه با شهادت چهار زن ، همهء مال وصيت شده و همهء ارث ؛ با شهادت سه زن ، سه چهارم ؛ با گواهى دو زن ، نصف ؛ و با شهادت يك زن ، يك چهارم آن اثبات مىگردد « 30 » ( - - ) شهادت ) .\r\nحق به معناى سوم عبارت است از آنچه كه خداوند توسط پيامبران ، مردم را بدان فراخوانده است ؛ اعم از اصول ، همچون توحيد ، نبوت ، امامت و معاد ، و فروع ، از قبيل نماز ، روزه ، امر به معروف و نهى از منكر . مقابل آن باطل قرار دارد كه همهء آنچه را كه ابليس و حزب او خلق را بدان دعوت مىكنند - از شرك و فسق و ديگر امور منهى در شريعت - دربر مىگيرد . « 31 » از حق به اين معنا در بابهاى اعتكاف ، تجارت و قضاء سخن گفته‌اند .\r\nدفاع از حق و اهل حق در برابر دشمن مهاجم واجب است ( - - ) دفاع ) . نقد و ردّ گفتار باطل ، هرچند مستلزم غيبت نقد شونده شود ، جايز و از موارد جواز غيبت ( - - ) غيبت ) شمرده شده است . « 32 »\r\n\r\n\r\n","description":"","footnote":"\r\n( 30 ) مسالك الافهام 14 / 245 - 260 ؛ كفاية الاحكام 2 / 767 - 773 ؛ جواهرالكلام 41 / 154 - 178 ؛ .\r\n( 31 ) الكافى ( كلينى ) 2 / 16 و 5 / 35 ؛ الإنتصار / 76 ؛ مرآة العقول 1 / 29 و 8 / 216 .\r\n( 32 ) كتاب المكاسب 1 / 357 .\r\n","page_name":" 327 ","page_number":327},
  {"content":"\r\n\r\nچنان كه هرگاه در دين بدعتى پديد آيد و مورد از موارد تقيّه ( - - ) تقيّه ) نباشد ، اظهار علم جهت زدودن بدعت و احقاق حق ، بر عالمان واجب است « 33 » ( - - ) بدعت ) .\r\nهمچنين آنچه كه موجب تقويت و چيرگى باطل بر حق شود ، حرام و عوضى كه در برابر آن اخذ مىگردد ، باطل است . « 34 »\r\nمجادله به انگيزهء احقاق حق و از بين بردن باطل ، جايز ، بلكه از برترين طاعتها است . « 35 » و اگر اقامهء واجب و دفع منكر متوقف بر آن باشد ، واجب است ( - - ) جدال ) .\r\nبر قاضى واجب است در قضاوت بر اساس حق حكم كند ؛ از اين رو ، قبول ولايت از جانب حاكم جور جهت قضاوت جايز نيست ، مگر براى كسى كه امكان قضاوت به حق برايش فراهم باشد ؛ بلكه در جايى كه بر پاداشتن حق متوقف بر قبول ولايت از جانب حاكم ستمگر باشد ، واجب است آن را بپذيرد و قصدش پذيرش ولايت از جانب پيشواى عادل باشد ، هرچند به ظاهر آن را از حاكم جور پذيرفته است . « 36 »\r\nهرگاه قاضى به اشتباه ، خلاف حق حكم كند ، هر زمان كه به اشتباه خود پى ببرد ، بر او واجب است ، حكم پيشين را نقض و بر اساس حق حكم كند . « 37 »\r\n\r\n\r\n","description":"","footnote":"\r\n( 33 ) . وسائل الشيعة 16 / 269 .\r\n( 34 ) مهذّب الاحكام 16 / 71 و 93 - 94 .\r\n( 35 ) جواهرالكلام 17 / 203 ؛ العروة الوثقى 3 / 695 .\r\n( 36 ) كشف اللثام 10 / 13 .\r\n( 37 ) الوسيلة / 209 .\r\n","page_name":" 328 ","page_number":328},
  {"content":"\r\n\r\n\r\nحق آدمى\r\n- - ) حق\r\n\r\nحقّابه\r\nحَقّابه [ حقّ شِرب 
  ] : مقدار آب معيّن از سهم ملك يا زمينى .\r\nحقّابه تركيب يافته از « حقّ » عربى و « آب » فارسى و به معناى سهم مقرر دِه ، مزرعه ، باغ ، خانه و يا كسى از يك منبع آب ، مانند رود ، چشمه و يا قنات است . « 1 » از آن به مناسبت در باب تجارت و احياء موات سخن گفته‌اند .\r\nحقّابه دار ، در صورتى كه در استفاده از آب به مقدار سهم خود با ديگران شريك باشد ، مىتواند در سهم خويش هر نوع تصرف مالكانه - همچون فروختن و اجاره دادن - بكند و شركا حق جلوگيرى از آن ندارند . « 2 »\r\nكسى كه زمينى را فروخته ، آيا حق شرب آن نيز داخل در معاملهء زمين شده و در نتيجه به خريدار منتقل مىگردد ؟ برخى تصريح به عدم دخول آن در معامله كرده‌اند ، مگر آنكه دخول آن را شرط كرده باشند . « 3 »\r\nنهرى كه ميان زمينهايى واقع شده ؛ ليكن سهم هر يك از صاحبان زمينها از آن نهر معلوم نيست ، چنانچه مالكان زمينها در مقدار سهم خود از نهر اختلاف كنند ، بنابر تصريح برخى ، حق شرب براى هر يك از آنان به نسبت مساحت زمينشان ثابت است . « 4 »\r\nچنانچه صاحبان بعضى زمينها به دليل موات بودن زمينشان ، از آب نهر بهره‌اى نداشته باشند ، ليكن ادعا كنند قبل از موات شدن زمين ، حق شرب از نهر داشته‌اند ، در صورتى كه مالكان ديگر زمينهاى حاشيهء نهر ، منكر ادعاى آنها باشند ، بنابر قول برخى ، قول صاحبان زمينهاى موات در صورت سوگند خوردن\r\n\r\n\r\n","description":"","footnote":"\r\n( 1 ) لغت نامهء دهخدا .\r\n( 2 ) تحرير الاحكام 2 / 438 ؛ جامع الشتات 2 / 220 - 221 ؛ رياض المسائل 12 / 367 - 369 .\r\n( 3 ) تذكرةالفقهاء 12 / 59 .\r\n( 4 ) المهذّب 2 / 38 .\r\n","page_name":" 329 ","page_number":329},
  {"content":"\r\n\r\nپذيرفته مىشود . در مقابل ، برخى ادّعاى آنها را غير قابل پذيرش دانسته‌اند . « 5 »\r\nكسى كه زمين داراى حق شرب را براى كشاورزى از صاحبش اجاره كند ، در صورتى كه دخول آن حق ، در اجاره شرط شده باشد ، حق شرب نيز داخل در اجارهء زمين است و گرنه به عرف محل رجوع مىشود . اگر عرف حق شرب را داخل در اجارهء زمين بداند ، طبق آن عمل مىشود . اما اگر عرفى وجود نداشته باشد ، در اينكه حق شرب داخل در اجاره است يا نه اختلاف است . « 6 »\r\n\r\nحق اختراع\r\n- - ) حق معنوى\r\n\r\nحق اختصاص\r\nحق اختصاص : سلطنت بر چيزى به سبب اختصاص آن به شخص .\r\nحق اختصاص عبارت است از حق ثابت براى شخص بر چيزى به سبب وجود علقه‌اى غير از ملكيت بين او و آن چيز . « 1 » از عنوان ياد شده در بابهاى تجارت ، وقف ، وصيّت و احياء موات سخن گفته‌اند .\r\nحكم : صاحب حقِ اختصاص در استفاده از متعلّق حق سزاوارتر از ديگران است . بنابر اين ، در موارد ثبوت حق اختصاص هر گونه مزاحمت و كنار زدن صاحب حق و نيز تصرف در متعلق حق بدون اجازهء او حرام است . « 2 »\r\nمتعلّق : متعلّق حق اختصاص عبارت است از آنچه از نظر شرع يا عرف مال به شمار نيايد ، مانند مدفوع تحت تصرّف انسان ؛ يا ماليت عرفى داشته باشد ، ليكن از نظر شرع قابل تملك نباشد ، همچون شراب تحت تصرّف مسلمان . « 3 »\r\nديگر متعلق حق اختصاص چيزى است كه به عموم مردم تعلق دارد و همگان در استفادهء از آن يكسانند ، مانند موقوفات عام ، همچون مساجد ، مدارس ، كاروانسراها و كتاب‌ها ، و غير موقوفات ، از قبيل راه‌ها ، بازارها ، خيابان‌ها و بوستان‌ها . چنانچه كسى در استفاده از مكانهاى ياد شده بر\r\n\r\n\r\n","description":"","footnote":"\r\n( 5 ) مختلف الشيعة 6 / 208 - 209 .\r\n( 6 ) تذكرة الفقهاء ( ق ) 2 / 313 ؛ قواعد الاحكام 2 / 303 ؛ جامع المقاصد 7 / 254 ؛ مفتاح الكرامة 15 / 317 .\r\n1 مصباح الفقاهة 1 / 143 .\r\n2 التعليقة على المكاسب 1 / 83 .\r\n3 الفقه على المذاهب الاربعة 2 / 282 ؛ حاشية كتاب المكاسب ( اصفهانى ) 1 / 44 .\r\n","page_name":" 330 ","page_number":330},
  {"content":"\r\n\r\nديگرى پيشى گيرد ، نسبت به آن حق اولويت پيدا مىكند و ديگرى حق مزاحمت او را ندارد . « 4 »\r\nسومين عنوانى كه متعلق حق اختصاص قرار مىگيرد مباحات - همچون آب درياها ، رودها و پرندگان - بدون مالك است ، به شرط آنكه حيازت آن بدون قصد تملّك صورت گرفته باشد كه بنا بر قول برخى در اين صورت حق اختصاص ثابت است « 5 » ( - - ) حيازت مباحات ) .\r\nاسباب : حق اولويت و اختصاص با اسباب زير حاصل مىشود .\r\n1 . حيازت : چنانچه كسى چيزى را كه ماليت ندارد - مانند شراب - حيازت كند و آن را به تصرف خود در آورد ، نسبت به آن حق اختصاص پيدا مىكند . « 6 »\r\nالبته اگر چيزى علاوه بر عدم ماليّت ، منفعت حلال قابل اعتنا نيز نداشته باشد ، از قبيل مگس و پشه ، در ثبوت حق اختصاص به آن اختلاف است . « 7 » از برخى ، در اين قسم - كه ماليت ندارد - عدم ثبوت حق اختصاص نقل شده است . « 8 »\r\nكسى كه بدون قصد تملّك ، مباحى از مباحات اصلى ، مانند هيزم و علوفهء زمين بى مالك را حيازت كرده است ، بنابر قول برخى ، نسبت به آن ، حق اختصاص پيدا مىكند . « 9 »\r\n2 . اقطاع : اقطاع زمين با تحقق شرايط آن موجب ثبوت حق اولويت و اختصاص براى اقطاع شونده مىشود « 10 » ( - - ) اقطاع ) .\r\n3 . تحجير : تحجيرِ ( سنگ چينى و مانند آن ) زمين موات موجب ثبوت حق اولويت و اختصاص نسبت به زمين سنگ چينى شده براى تحجير كننده است « 11 » ( - - ) تحجير ) .\r\n4 . سَبْق : پيشى گرفتن بر ديگران در استفاده از مكانهاى عمومى و موقوفات عام ( - - ) مشتركات ) ، همچون مساجد ، موجب ثبوت حق اولويت و اختصاص براى پيشى گيرنده مىباشد « 12 » ( - - ) حق سبق ) .\r\n5 . احيا : احياى زمين موات بنابر قول برخى موجب ثبوت حق اختصاص نسبت به حريم آن است ( - - ) حريم ) . برخى ، احيا كننده را مالك حريم دانسته‌اند . « 13 »\r\nاحياى زمين موات به قول برخى ، از اسباب ثبوت حق اختصاص آن زمين براى احيا كننده است ؛ هرچند بنابر قول مشهور ،\r\n\r\n\r\n","description":"","footnote":"\r\n( 4 ) التعليقة على المكاسب 2 / 194 ؛ مهذّب الاحكام 10 / 391 ؛ ارشاد الطالب 1 / 69 .\r\n( 5 ) غاية الآمال 1 / 47 ؛ مفتاح الكرامة 14 / 566 .\r\n( 6 ) بلغة الفقيه 1 / 34 .\r\n( 7 ) كتاب المكاسب 1 / 161 ؛ حاشية المكاسب ( ايروانى ) 1 / 19 .\r\n( 8 ) غاية الآمال 1 / 44 - 45 .\r\n( 9 ) القواعد الفقهية ( بجنوردى ) 1 / 182 .\r\n( 10 ) احياء . الاراضى الموات / 278 - 279 ؛ جواهر الكلام 38 / 54 - 55 .\r\n( 11 ) مسالك الافهام 12 / 419 .\r\n( 12 ) التعليقة على المكاسب 2 / 194 .\r\n( 13 ) الانوار اللوامع 11 / 166 ؛ كلمة التقوى 5 / 162 .\r\n","page_name":" 331 ","page_number":331},
  {"content":"\r\n\r\nبلكه اجماعِ ادعا شده ، احيا موجب ملكيت است « 14 » ( - - ) احياء موات ) .\r\nاحكام : چنانچه مالى از ماليت بيفتد - مانند حيوان مملوكى كه به هلاكت برسد - حق اختصاص آن براى مالك باقى است و كسى نمىتواند بدون اجازهء وى در آن تصرف كند ؛ « 15 » ليكن در صورت تصرف ، ضمانى متوجه تصرف كننده نخواهد بود . « 16 »\r\nحق اختصاص قابل اسقاط است « 17 » و پس از اسقاط ، ديگران مىتوانند در آن تصرف كنند ؛ و نيز قابل انتقال قهرى به ديگرى از راه ارث است ؛ ليكن در فرضى كه متعلق حق اختصاص - به جهت بى ارزشى و نجاست - ماليّت نداشته باشد و يا شرعاً قابل تملّك نباشد ، در اينكه صلح بر آن - در ازاى پرداخت مبلغى - يا عوض قرار دادن آن در معاملات ، جايز و صحيح است يا نه ، اختلاف است . البته دادن مالى براى صرف نظر كردن صاحب حق از آن ، جايز مىباشد . « 18 »\r\nحق اختصاصِ حاصل از احيا و تحجير قابل نقل و انتقال است . « 19 » البته در قرار دادن آن به عنوان بها ( ثمن ) در بيع اختلاف است « 20 » ( - - ) بيع ) .\r\nحق اختصاصِ حاصل از پيشى گرفتن در موقوفات عام ، مانند مسجد يا اماكن عمومى از قبيل بازار ، راه و خيابان ، نه قابل انتقال قهرى از راه ارث است « 21 » و نه قابل نقل اختيارى ؛ « 22 » ليكن دادن مالى جهت صرف نظر كردن صاحب حق از آن ، جايز است .\r\nدر صحت وصيّت به چيزى ، برخوردارى وصيّت كننده از حق اختصاص نسبت به آن كفايت مىكند . از اين رو ، وصيّت كردن نسبت به سگى كه قابل آموزش ديدن براى شكار است - بنابر قول به عدم صحّت تملّك آن - صحيح مىباشد . « 23 » چنان كه به قول برخى ، شرط صحّت وقف ، ملكيت نيست ، بلكه داشتن حق اختصاص به آن نيز در صحت وقف كفايت مىكند . بنابر اين ، وقف كردن زمين سنگ چينى ( تحجير ) شده نيز صحيح است . « 24 »\r\nكسى كه مالى را غصب كرده و سپس آن مال در دست او از ماليت افتاده - مانند\r\n\r\n\r\n","description":"","footnote":"\r\n( 14 ) مصباح الفقاهة 5 / 128 .\r\n( 15 ) 1 / 143 .\r\n( 16 ) ماوراء الفقه 3 / 380 .\r\n( 17 ) مأة قاعدة فقهية / 37 .\r\n( 18 ) كتاب المكاسب 1 / 106 ؛ حاشية المكاسب ( شيرازى ) 1 / 35 ؛ هداية الطالب 1 / 31 ؛ غاية الآمال 1 / 46 ؛ منهاج الصالحين ( سيد محسن حكيم ) 2 / 6 ؛ صراط النجاة 3 / 208 ؛ مهذّب الاحكام 16 / 44 - 45 .\r\n( 19 ) بلغة الفقيه 1 / 17 ؛ حاشية المكاسب ( يزدى ) 2 / 143 .\r\n( 20 ) كتاب المكاسب 3 / 8 - 9 ؛ منهاج الصالحين ( خويى ) 2 / 23 ؛ مهذّب الاحكام 17 / 7 - 8 .\r\n( 21 ) حاشيه بر رسالهء ارث / 26 ؛ الخيارات ( اراكى ) / 541 ؛ نظرية العقد / 34 .\r\n( 22 ) ماوراء الفقه 3 / 240 - 241 .\r\n( 23 ) الوصايا والمواريث / 94 .\r\n( 24 ) العروة الوثقى [ تكملة 
  ] 2 / 206 .\r\n","page_name":" 332 ","page_number":332},
  {"content":"\r\n\r\nكسى كه كوزه‌اى را غصب كرده و كوزه از دستش افتاده و شكسته است - ضامن بدل مال ( عين يا قيمت آن ) است ؛ ليكن در اينكه پس از پرداخت بدل به مالك ، حق اختصاص نسبت به مالِ از ماليت افتاده براى غاصب ثابت است يا براى مالك ، اختلاف است . « 25 »\r\n\r\nحق ارتفاق\r\n- - ) ارتفاق\r\n\r\nحق اسقاط\r\n- - ) حق\r\n\r\nحق امتياز\r\n- - ) حق معنوى\r\n\r\nحق تأليف\r\n- - ) حق معنوى\r\n\r\nحق تقدم\r\n- - ) اولويت\r\n\r\nحق توليت\r\nحق توليت : حق سرپرستى و مديريت مال وقفى .\r\nاز آن در باب وقف و ارث سخن گفته‌اند .\r\nحق توليت در اصل از آنِ واقف است و او مىتواند آن را براى ديگرى قرار دهد . « 1 » برخى ، حق توليت را از مصاديق حق به معناى خاص آن برشمرده ( - - ) حق ) و آن را از حقوقى دانسته‌اند كه از راه ارث يا غير آن قابل نقل و انتقال به ديگرى نيست « 2 » و به همين جهت ( عدم قابليت براى نقل و انتقال ) برخى ، آن را از احكام دانسته‌اند ؛ چه اينكه حكم ذاتاً قابل نقل و انتقال نيست . « 3 »\r\n\r\n\r\n","description":"","footnote":"\r\n( 25 ) مصباح الفقاهة 3 / 224 و 230 .\r\n1 تذكرة الفقهاء ( ق ) 2 / 441 .\r\n2 كتاب المكاسب 6 / 110 ؛ حاشية كتاب المكاسب ( اصفهانى ) 5 / 238 ؛ الرسائل الاحمدية 3 / 37 .\r\n3 بلغة الفقيه 1 / 38 ؛ الفوائد العليّة 1 / 114 .\r\n","page_name":" 333 ","page_number":333},
  {"content":"\r\n\r\nبرخى گفته‌اند : حق توليت اگر از جانب حاكم شرع به كسى داده شود ، قابل سقوط - به معناى رفع يد از آن - است و اگر از جانب واقف داده شود ، قابل سقوط نيست .\r\nبرخى ديگر گفته‌اند : در صورت واگذارى آن از جانب حاكم شرع ، اگر پذيرش آن بر فرد واجب باشد بايد آن را بپذيرد و خوددارى از آن جايز نيست ، اما اگر قبول واجب نباشد ، پس از قبول نيز مىتواند از آن رفع يد كند . و چنانچه واقف ضمن عقد وقف ، حق توليت را به يكى از موقوف عليهم واگذار كند ، ردّ آن و رفع يد جايز نيست ، مانند اينكه مالى را بر اشخاص و اعقاب آنها وقف كند و ضمن وقف ، توليت را به يكى از آنان بدهد و او بپذيرد . و اگر براى اجنبى قرار دهد ، رد جايز است ، هرچند بعد از قبول باشد . « 4 »\r\n\r\nحق حضانت\r\n- - ) حضانت\r\n\r\nحق خيار\r\n- - ) خيار\r\n\r\nحق دعوا\r\nحق دعوا : حق اقامهء دعوا عليه ديگرى نزد حاكم شرع .\r\nبه حق ثابت براى مدّعى بر مدّعى عليه كه بر اثر آن وى مىتواند نزد حاكم شرع اقامهء دعوا كند ، حق دعوا گويند . از آن در بابهايى نظير تجارت ، دين ، ايلاء و قضاء سخن گفته‌اند .\r\nحق دعوا همچون حق خيار و حق شفعه با واسطه به مال تعلق مىگيرد . « 1 » همچنين مصالحه جهت اسقاط آن فىالجمله مشروعيت دارد ؛ « 2 » ليكن برخى در سقوط آن با اسقاط - مانند اينكه مدّعى بگويد حق خودم را اسقاط كردم - اشكال كرده‌اند . « 3 »\r\nمصالحه بر حق دعوا : مدّعى و مدّعى عليه - كه بر اسقاط حق دعوا در ازاى مالى مصالحه مىكنند - يا هر دو عالم به واقع‌اند و منكر ( مدّعى عليه ) مىداند مال مورد ادّعا به مدّعى تعلّق دارد ، و يا هر دو جاهل به آنند و به استناد اصول و قواعد ظاهرى همچون قاعدهء يد ( - - ) قاعدهء يد ) ادعا مىكنند ، و يا يكى عالم به واقع و ديگرى جاهل به آن است .\r\nدر صورت جهل هر دو به واقع و نيز\r\n\r\n\r\n","description":"","footnote":"\r\n( 4 ) حاشيه بر رسالهء ارث / 29 - 30 .\r\n1 مشارق الاحكام / 239 .\r\n2 جواهر الكلام 33 / 317 .\r\n3 مشارق الاحكام / 239 - 240 ؛ كتاب القضاء ( گلپايگانى ) 2 / 121 .\r\n","page_name":" 334 ","page_number":334},
  {"content":"\r\n\r\nدر صورتى كه عالم به واقع ، فرد مُحقّ باشد ، مصالحه صحيح است ، اما اگر هر دو عالم به واقع باشند يا عالم ، فرد غير مُحقّ باشد بنابر قول برخى ، مصالحه باطل است . « 4 »\r\nسقوط حق دعوا با قسم : حق دعوا با سوگند خوردن منكر ( مدّعى عليه ) ساقط مىشود ، و نيز چنانچه منكر سوگند نخورد و آن را به مدّعى برگرداند ، امّا وى از قسم خوردن خوددارى كند حق دعواى او ساقط مىشود . « 5 »\r\nحق دعوا و مرگ مدّعى : با مرگ مدّعى ، حق دعواى او به وارثان وى انتقال مىيابد . « 6 » البته اين انتقال به تبع انتقال متعلّق آن ( مال مورد ادّعا ) به ورثه خواهد بود . « 7 »\r\nحق دعوا و نقل به ديگرى : بنابر تصريح برخى ، مصالحه بر نقل حق دعوا به غير مدّعى عليه ، در صورتى كه موضوع نقل ، تنها حق دعوا - بدون مال مورد ادعا ( مدّعى به ) - باشد ، باطل است ، و اگر مصالحه بر حق دعوا به تنهايى نباشد ، محكوم به صحّت است و آن فرد مىتواند بر مدّعى عليه اقامهء دعوا كند . « 8 »\r\nبرخى گفته‌اند : حق دعوا تنها با نقل متعلق آن ( مدّعى به ) قابل نقل به ديگرى است و ظاهراً مراد كسانى كه حق دعوا را قابل مصالحه دانسته‌اند همين است ، نه مصالحه بر صرف حق دعوا ؛ ليكن برخى ديگر گفته‌اند : حق دعوا از حقوق ، و مصالحه بر هر حقّى جايز است . « 9 »\r\nثمرهء اسقاط حق دعوا : ثمرهء اسقاط حق دعوا از راه مصالحه اين است كه مدّعى نمىتواند پس از مصالحه اقامهء دعوا نمايد و ادعاى او لغو و غير مسموع خواهد بود ؛ ليكن در فرض ثبوت حق مدّعى با بيّنه ( - - ) بيّنه ) و يا اقرار منكر ، در صورتى كه مصالحه تنها بر حق دعوا باشد ، بنابر تصريح برخى ، صلح باطل و اقامهء دعوا براى مدّعى جايز است . « 10 »\r\n( - - ) دعوا )\r\n\r\n\r\n","description":"","footnote":"\r\n( 4 ) سؤال و جواب ( يزدى ) / 217 - 218 .\r\n( 5 ) الكافى فى الفقه / 442 .\r\n( 6 ) مبانى تكملة المنهاج 2 / 121 - 122 .\r\n( 7 ) حاشيه بر رسالهء ارث / 25 .\r\n( 8 ) جامع الشتات 3 / 211 ؛ بلغة الفقيه 1 / 25 - 27 .\r\n( 9 ) جامع المقاصد 5 / 444 .\r\n( 10 ) رسائل و مسائل 1 / 326 ؛ سؤال و جواب ( يزدى ) / 218 .\r\n","page_name":" 335 ","page_number":335},
  {"content":"\r\n\r\n\r\nحق رجوع\r\nحق رجوع : حق بازگشت و برهم زدن عقد يا ايقاع .\r\nحق رجوع عبارت است از حق بازگشت و برهم زدن قرارداد ، در عقدهاى جايز ، مانند هبه ( - - ) هبه ) ، مضاربه ( - - ) مضاربه ) و شركت ( - - ) شركت ) كه در پى حكم شارع به جواز اين نوع عقود ، براى دو طرف عقد ثابت مىگردد .\r\nهمچنين حق بازگشت شوهر به همسر خود در طلاق رجعى ( - - ) طلاق رجعى ) و حق بازگشت زوجه به بذل خود در طلاق خلع ( - - ) خلع ) . از عنوان ياد شده در بابهايى نظير تجارت ، هبه و طلاق سخن گفته‌اند .\r\nحق رجوع در عقدهاى جايز به معناى جواز رجوع هر يك از دو طرف عقد و برهم زدن آن است ، كه حكمى شرعى است ، نه حق به معناى اصطلاحى ( - - ) حق ) . نتيجهء آن عدم قابليت براى اسقاط و نقل و انتقال است .\r\nچنان كه مصالحه بر آن نيز صحيح نيست . « 1 »\r\nآيا حق رجوع زوج به زوجه در عدّهء طلاق رجعى ( - - ) عدّه ) و نيز حق رجوع زوجه به بذل در طلاق خلع ، حكمى شرعى است تا قابل اسقاط و مصالحه نباشد يا حقّى اصطلاحى ، تا قابل اسقاط و مصالحه باشد ؟ مسئله اختلافى است . « 2 »\r\n\r\nحق رهانت\r\nحق رهانت : سلطنت ثابت براى مرتهن بر مال رهنى .\r\nحق رهانت عبارت است از سلطنتى كه به سبب عقد رهن براى مرتهن بر مال رهنى حاصل مىشود و بر اثر آن ، مرتهن مىتواند در صورت خوددارى بدهكار از پرداخت بدهى ، با فروختن مال رهنى ، طلب خود را وصول كند . « 1 » از آن در باب تجارت و رهن سخن گفته‌اند .\r\nحق رهانت از حقوق قابل اسقاط است و با مرگ مرتهن به وارث وى منتقل مىشود . « 2 » برخى گفته‌اند : حق رهانت\r\n\r\n\r\n","description":"","footnote":"\r\n( 1 ) قواعد الاحكام 2 / 408 ؛ جامع المقاصد 9 / 169 ؛ العروة الوثقى [ تكملة 
  ] 3 / 173 ؛ حاشيه بر رسالهء ارث / 28 و 30 ؛ مصباح الفقاهة 6 / 202 .\r\n( 2 ) جامع الشتات 3 / 151 ؛ بلغة الفقيه 1 / 20 - 22 ؛ وسيلة النجاة / 390 و 796 .\r\n1 بلغة الفقيه 1 / 51 .\r\n2 جواهر الكلام 25 / 258 ؛ حاشية كتاب المكاسب ( اصفهانى ) 1 / 21 .\r\n","page_name":" 336 ","page_number":336},
  {"content":"\r\n\r\nقابل نقل اختيارى به ديگرى نيست ، مگر آنكه مرتهن طلب خود را با فروختن و مانند آن به ديگرى منتقل كند ، كه در اين صورت به تبع انتقال دين حق رهانت نيز به ديگرى منتقل مىشود « 3 » ( - - ) رهن ) .\r\n\r\nحق الزحمه\r\n- - ) اجرت\r\n\r\nحق زوجيّت\r\n- - ) زوجيّت\r\n\r\nحق سبق\r\nحق سَبْق : اولويت ناشى از پيشى گرفتن .\r\nحق سبق عبارت است از حق اولويت در استفاده از مكانهاى عمومى همچون مساجد ، زيارتگاهها و بوستانها كه به سبب پيشى گرفتن بر ديگران براى سبقت گيرنده ثابت است و از آن در باب صلات و احياى موات سخن گفته‌اند .\r\nكسى كه در استفاده از مكانى عمومى بر ديگران پيشى گيرد ، نسبت به آن مكان حق اولويت پيدا مىكند و در نتيجه ديگرى نمىتواند در استفاده از آن مكان مزاحم وى گردد ، مگر آنكه پيشى گيرنده از آن جا اعراض و آن را ترك كند ؛ « 1 » بلكه به قول برخى ، اگر كسى او را از آن مكان به زور بلند كند و در آن جا نماز بگزارد ، نمازش باطل است . « 2 »\r\n( - - ) قاعدهء سبق ) ( - - ) مشتركات )\r\n\r\nحق شِرب\r\n- - ) حقّابه\r\n\r\nحق شُفعه\r\n- - ) شفعه\r\n\r\nحق عبور\r\n- - ) حق مرور\r\n\r\nحق غيبت\r\nحق غيبت : حق ثابت براى غيبت شونده .\r\nبه حقّى كه بر اثر غيبت كسى براى غيبت شونده ايجاد مىشود « حق غيبت » گويند و از آن در بابهايى نظير طهارت و تجارت سخن گفته‌اند .\r\nاز ديدگاه برخى ، غيبت مسلمان سبب ثبوت حقّى عليه غيبت كننده و به نفع غيبت شونده مىشود كه عبارت است از وجوب حلاليت طلبيدن از او . بنابر اين ،\r\n\r\n\r\n","description":"","footnote":"\r\n( 3 ) 49 ؛ بلغة الفقيه 1 / 51 - 52 .\r\n1 القواعد الفقهية ( مكارم ) 2 / 137 - 138 .\r\n2 العروة الوثقى 2 / 362 - 363 .\r\n","page_name":" 337 ","page_number":337},
  {"content":"\r\n\r\nتوبه به تنهايى موجب رهايى غيبت كننده از تبعات گناه غيبت نمىشود . « 1 »\r\nديدگاه مقابل آن ، كفايت توبه و عدم وجوب درخواست حلاليت است . بنابر اين ديدگاه ، بر اثر غيبت حقّى براى غيبت شونده ايجاد نمىشود ، هرچند مستحب است غيبت كننده از او حلاليت بطلبد . « 2 »\r\nبرخى گفته‌اند : وجوب حلاليت طلبيدن - بنابر قول به وجوب آن - نه از جهت ثبوت حقّى براى غيبت شونده ، بلكه حكمى از جانب شارع است كه به جهت هتك آبروى غيبت شونده و ستمى كه به او رفته ، شارع آن را بر غيبت كننده واجب كرده است . « 3 »\r\nبنابر قول به ثبوت حق غيبت به معناى خاص آن ، كه در برابر حكم است ( - - ) حق ) ، حق ياد شده از حقوقى شمرده شده كه از جانب صاحب حق ( غيبت شونده ) قابل اسقاط است ، ليكن قابل نقل و انتقال به ديگرى نيست . « 4 »\r\n( - - ) غيبت ) .\r\n\r\nحق قبول وصيّت\r\nحق قبول وصيّت : حق پذيرش وصيّت ، ثابت براى موصى له .\r\nاز آن در باب وصيت سخن گفته‌اند .\r\nكسى كه براى فردى به مالى وصيت كرده ، ليكن موصى له ( كسى كه براى او وصيّت شده ) قبل از قبول مرده است ، بنابر قول مشهور ، حق قبول به وارث وى منتقل مىشود ؛ خواه موصى له در زمان حيات وصيّت كننده بميرد يا پس از در گذشت او . « 1 »\r\nدر حق بودن قبول در وصيّت و بر فرض حق بودن ، در قابليت آن براى انتقال از راه ارث اشكال شده است ؛ بدين جهت ، گروهى در فرض مرگ موصى له قبل از قبول ، قائل به بطلان وصيّت شده‌اند . « 2 »\r\n( - - ) وصيّت ) .\r\n\r\nحق قَذف\r\n- - ) قذف\r\n\r\nحق قَسْم\r\n- - ) قَسْم\r\n\r\n\r\n","description":"","footnote":"\r\n( 1 ) بلغة الفقيه 1 / 17 و 28 .\r\n( 2 ) جواهر الكلام 22 / 72 .\r\n( 3 ) بلغة الفقيه 1 / 38 .\r\n( 4 ) حاشية المكاسب ( يزدى ) 1 / 56 ؛ مهذّب الاحكام 3 / 388 .\r\n1 الروضة البهية 5 / 17 .\r\n2 مسالك الافهام 6 / 128 - 129 .\r\n","page_name":" 338 ","page_number":338},
  {"content":"\r\n\r\n\r\nحق كفالت\r\nحق كفالت : سلطنت مكفول له بر كفيل به سبب عقد كفالت .\r\nحق كفالت سلطنتى است كه با عقد كفالت ( - - ) كفالت ) براى مكفول له بر كفيل حاصل مىشود و نتيجهء آن وجوب احضار مكفول بر كفيل هنگام مطالبهء مكفول له است . از آن در باب كفالت سخن گفته‌اند .\r\nمكفول له مىتواند از كفيل بخواهد مكفول را احضار كند و با احضار او ، ذمّهء كفيل از حق برى مىشود . « 1 »\r\nحق كفالت قابل اسقاط « 2 » و نيز قابل انتقال از راه ارث در صورت مرگ مكفول له « 3 » است ؛ ليكن قابل نقل و انتقال اختيارى نيست ؛ از اين رو ، با فروش دين يا حوالهء آن به ديگرى ، حق كفالت از بين مىرود و به ديگرى انتقال نمىيابد . « 4 »\r\n\r\nحق اللَّه\r\nحق اللَّه : حق ثابت براى خداوند .\r\nحق اللَّه ، مقابل حق الناس عبارت است از متعلّق الزام شرعى كه به لحاظ مصلحت مخاطبان تشريع شده است ، مانند وجوب نماز ، روزهء ماه رمضان و حج ( - - ) حق ) .\r\n\r\nحق مارّه\r\nحق مارّه : حق رهگذر بر درخت ميوه يا زراعت در خوردن از آن .\r\nاز آن در باب تجارت و اطعمه و اشربه سخن گفته‌اند .\r\nتصرف در مال ديگرى بدون اجازهء او حرام است . مواردى از اين حكم استثنا شده است ، از جمله : خوردن از ميوه درخت ، زراعت و سبزيها براى كسى كه به طور اتفاقى از كنار آنها عبور مىكند ، كه بنابر مشهور ، بلكه اجماعِ ادعا شده با شرايط زير جايز است . « 1 »\r\n1 . منجر به افساد نگردد ؛ بدين معنا كه شاخهء درخت و ساقهء گياه و زراعت را نشكند ، به قدر متعارف بخورد ، خوردن در حدى نباشد كه بر محصول باغ و مزرعه تأثير چشمگير بگذارد . بنابر اين ، چنانچه چند نفر از يك جا - هرچند اندك - بخورند\r\n\r\n\r\n","description":"","footnote":"\r\n( 1 ) جواهر الكلام 26 / 189 .\r\n( 2 ) مسالك الافهام 4 / 252 .\r\n( 3 ) جامع المقاصد 5 / 394 ؛ جواهر الكلام 26 / 205 .\r\n( 4 ) جامع المقاصد 5 / 406 - 407 .\r\n1 الحدائق الناضرة 18 / 286 .\r\n","page_name":" 339 ","page_number":339},
  {"content":"\r\n\r\nو خوردن آنان نمود داشته باشد و افساد به شمار رود ، جايز نخواهد بود .\r\n2 . عبور اتفاقى باشد . بنابر اين ، اگر از ابتدا به قصد خوردن ميوهء درختى از آن جا بگذرد ، خوردن جايز نيست . برخى اين شرط را نپذيرفته و خوردن را هرچند با قصد آن از ابتدا جايز دانسته‌اند . « 2 »\r\n3 . به خوردن بسنده كند و چيزى از محصول را با خود نبرد .\r\n4 . باغ و زراعت فاقد ديوار و در باشد .\r\nبنابر اين ، بالا رفتن از ديوار و گشودن در باغ و مانند آن تصرف در ملك ديگرى محسوب مىگردد و جايز نيست ، مگر آنكه شاخهء درخت بيرون از ديوار باشد ، كه در اين صورت خوردن از ميوهء آن جايز است .\r\n5 . بنابر قول برخى ، علم يا ظن به ناخشنودى صاحب باغ يا مزرعه نداشته باشد .\r\n6 . به قول برخى ، ميوه و محصول چيده نشده باشد . « 3 »\r\n\r\nحق مرور\r\nحق مرور [ حق عبور 
  ] : حق آمد و شد در ملك ديگرى .\r\nحق مرور عبارت است از حق آمد و رفت در ملك ديگرى به سببى از اسباب ، مانند اينكه شخصى باغ خود را بفروشد ، ليكن درختى از آن را براى خود نگه دارد ، كه در اين صورت براى فروشنده حق مرور تا نزد درخت در ملك خريدار تا زمانى كه آن درخت وجود دارد ، ثابت است ؛ يا كسى كه خانه‌اى را فروخته ، ليكن اتاقى از آن را نفروخته است و راه اتاق نيز از حياط مىگذرد ، كه در اين صورت فروشنده براى آمد و شد به اتاق خود حق عبور از حياط تا اتاق را دارد .\r\nاز اين عنوان به مناسبت در باب تجارت سخن گفته‌اند .\r\nصاحب حق عبور مىتواند در قلمرو ثبوت حق ، عبور و مرور كند و مالك زمين نمىتواند مزاحم او شود .\r\nحق مرور قابل اسقاط و نيز از راه ارث قابل انتقال است ، و چون ماليت دارد\r\n\r\n\r\n","description":"","footnote":"\r\n( 2 ) منهاج الصالحين ( سيستانى ) 2 / 90 ؛ جامع المسائل ( بهجت ) 2 / 546 .\r\n( 3 ) مسالك الافهام 3 / 373 ؛ الحدائق الناضرة 18 / 292 - 293 ؛ جواهر الكلام 24 / 127 - 137 .\r\n","page_name":" 340 ","page_number":340},
  {"content":"\r\n\r\nصلح بر آن واقع مىشود ؛ ليكن فروختن آن صحيح نيست ( - - ) بيع ) ؛ اما در اينكه مىتواند در بيع ، بها ( ثمن ) قرار گيرد يا نه اختلاف است . برخى فروختن آن را صحيح دانسته‌اند . « 1 »\r\n\r\nحق مسيل\r\nحق مَسيل : حق آبراه در زمين ديگرى .\r\nحق مسيل عبارت است از حق راه آب ، ثابت براى شخص در ملك ديگرى ، به سببى از اسباب ، مانند اينكه كسى ملكى را به ديگرى بفروشد ، ليكن حق آبراه در آن زمين را براى خود محفوظ نگه دارد ، يا آنكه حق مسيل از راه مصالحه براى شخص ثابت شود . از اين عنوان در باب صلح سخن گفته‌اند .\r\nحقّ مسيل ماليت دارد و از حقوق قابل اسقاط و نيز قابل نقل از طريق صلح بر آن است ، به شرط آنكه از جهت عرض و طول معين باشد . همچنين از راه ارث قابل انتقال است ؛ ليكن فروختن آن صحيح نيست ؛ اما بنابر قول برخى ، ثمن ( بهاى كالا ) قرار دادن آن در بيع صحيح است ( - - ) بيع ) . برخى فروختن آن را نيز صحيح دانسته‌اند . « 1 »\r\n\r\nحق معلوم\r\nحق معلوم : مقدارى معين از مال جهت كمك به نيازمندان .\r\nقرآن كريم يكى از ويژگيهاى نمازگزاران را اين گونه بيان مىكند :\r\n  « وَ الَّذِينَ فِي أَمْوالِهِمْ حَقٌّ مَعْلُومٌ لِلسَّائِلِ وَ الْمَحْرُومِ   ؛ « 1 » كسانى كه در اموالشان حقّى معين براى سؤال كننده و محروم است » .\r\nحق معلوم در روايات به مقدار مالى كه شخص بر حسب تمكن بر خود مقرر مىدارد كه هر روز يا هر هفته و يا هر ماه به طور مستمر به نيازمندان بدهد ، تفسير شده است . مراد از محروم - بنابر آنچه در روايات آمده - فرد مشغول به كارى است كه درآمد كافى ندارد و از نظر مالى در\r\n\r\n\r\n","description":"","footnote":"\r\n( 1 ) تحرير الاحكام 4 / 516 ؛ روضة المتقين 6 / 241 ؛ سؤال و جواب ( يزدى ) / 149 - 150 ؛ تحرير المجلّة 1 قسم 1 / 129 و 181 ؛ كلمة التقوى 4 / 113 .\r\n1 تحرير الاحكام 4 / 516 ؛ تذكرة الفقهاء 16 / 86 - 87 ؛ جامع المقاصد 5 / 432 ؛ مفتاح الكرامة 12 / 876 ؛ تحرير المجلّة 1 قسم 1 / 181 و 2 قسم 1 / 245 .\r\n1 معارج / 24 و 25 .\r\n","page_name":" 341 ","page_number":341},
  {"content":"\r\n\r\nتنگنا است . « 2 » از عنوان ياد شده به مناسبت در باب زكات سخن گفته‌اند .\r\nاز حقوق مستحب در اموال انسان ، حق معلوم است . « 3 »\r\n\r\nحق معنوى\r\nحق معنوى : امتيازى غير مادى از قبيل حق تأليف و حق اختراع .\r\nبه حقوقى كه متعلَّق آنها امور اعتبارى و معنوى است ، حقوق معنوى اطلاق مىشود ، مانند حق طبع ( تكثير و چاپ اثر ) ، حق اختراع ، حق امتياز انتشار روزنامه و مجله ، حق استخراج معدن و حق امتياز آب ، برق ، گاز و تلفن . مقابل آن ، حق عينى قرار دارد كه متعلق آن عين خارجى است ، از قبيل حق تحجير ( - - ) تحجير ) و حق قصاص ( - - ) قصاص ) كه متعلق اوّلى زمين و دومى جانى است .\r\nعنوان ياد شده از عناوين جديد است كه فقهاى معاصر در بخش مسائل مستحدثه و نيز در پاسخ استفتائات به برخى احكام آن اشاره كرده‌اند .\r\nاعتبار شرعى : در اينكه حق تأليف براى پديد آورندهء اثر ، حق طبع براى ناشر و حق اختراع براى مخترع از نظر شرع معتبر است يا نه ، اختلاف است . بنابر قول نخست ، نويسنده مىتواند ديگران را از چاپ و پخش كتاب خود منع كند . ديگران نيز بدون اجازهء صاحب اثر حق ندارند كتاب او را چاپ و توزيع كنند ؛ چنان كه اگر مؤلف حق نشر را به ناشرى واگذار كرده باشد ، ديگر ناشران نمىتوانند بدون اجازهء آن ناشر ، كتاب را منتشر كنند . و نيز مخترع مىتواند ديگران را از نمونه بردارى از اختراع خود و تكثير آن منع نمايد .\r\nبنابر اين قول ، مؤلف يا مخترع مالك محصول فكر و انديشهء خود بوده و مىتواند آن را بفروشد يا ببخشد و يا در آن ساير تصرفات مالكانه داشته باشد . « 1 »\r\nدر مقابل ، برخى براى چنين حقوقى از نظر شرعى اعتبار قائل نبوده و چاپ كتاب يا نمونه بردارى از اختراع ديگرى را بدون اشكال دانسته‌اند . « 2 »\r\nالبته برخى گفته‌اند : در صورتى كه اين گونه حقوق ، قانونى و ضابطه مند\r\n\r\n\r\n","description":"","footnote":"\r\n( 2 ) وسائل الشيعة 9 / 46 - 49 .\r\n( 3 ) الحدائق الناضرة 12 / 15 - 17 .\r\n1 المسائل المستحدثة ( روحانى ) / 223 - 224 .\r\n2 تحرير الوسيلة 2 / 625 - 626 ؛ صراط النجاة 1 / 252 ؛ الفتاوى الميسرة ( سيستانى ) / 412 .\r\n","page_name":" 342 ","page_number":342},
  {"content":"\r\n\r\nشده باشد و به تأييد حاكم شرع برسد ، اعتبار پيدا مىكند . « 3 »\r\nحق امتيازى كه دولت در مقابل دريافت مبلغى به اشخاص واگذار مىكند ، از قبيل حق امتياز تأسيس شركت ، حق امتياز تلفن ، آب و برق ، در صورتى كه قانون و عرف براى آن ماليّت قائل باشد و با آن همچون ساير اموال رفتار كند ، به تصريح برخى شرعاً اعتبار دارد و در نتيجه ارث بردن و خريد و فروش آن جايز خواهد بود . « 4 »\r\n\r\nحق النّاس\r\nحق النّاس : حق ثابت براى ديگرى .\r\nحق النّاس ، مقابل حق اللَّه عبارت است از متعلّق الزام شرعى كه به لحاظ مصلحت غير ، تشريع شده است ، مانند وجوب اداى امانت به صاحبش و حرمت تصرف در مال ديگرى بدون اذن او ( - - ) حق ) .\r\n\r\nحق نشر\r\n- - ) حق معنوى\r\n\r\nحُقنه\r\n- - ) اماله\r\n\r\nحقو\r\nحَقْو : تهيگاه ، جاى بستن كمربند و مانند آن « 1 » ( - - ) خاصره ) .\r\n\r\nحقّه\r\nحِقّه : شتر مادهء سه ساله .\r\nاز آن در باب زكات نام برده‌اند .\r\nشتر دوازده نصاب دارد . زكات آن در نصاب هشتم ، يعنى 46 شتر ، يك حقّه ، در نصاب يازدهم ، يعنى 91 شتر ، دو حقّه و در نصاب دوازدهم ، يعنى 121 شتر ، بر اساس هر پنجاه نفر شتر يك حقّه و هر چهل نفر ، يك بنت لبون ( - - ) بنت لبون ) محاسبه مىشود ؛ ليكن اختلاف است كه مالك شتران مطلقا بين محاسبه بر اساس هر يك از دو نصاب ياد شده مخيّر است يا اينكه در صورت مطابقت نصاب با هر يك ، فرد مخيّر است كه بر اساس هر كدام محاسبه كند و در صورت عدم مطابقت با يكى بر اساس ديگرى محاسبه مىگردد و در صورت مطابقت نداشتن با\r\n\r\n\r\n","description":"","footnote":"\r\n( 3 ) الفتاوى الميسرة ( سيستانى ) / 412 .\r\n( 4 ) حواريات فقهية / 318 .\r\n1 مجمع البحرين / واژهء « حقا » .\r\n","page_name":" 343 ","page_number":343},
  {"content":"\r\n\r\nهر دو ، بر اساس عددى محاسبه مىگردد كه نسبت به نصاب فرا گيرتر است ؛ بنابر اين در مثل دويست شتر ، مالك بين محاسبه بر اساس هر دو نصاب ( پنجاه پنجاه و چهل چهل ) مخيّر است و در مثل 150 شتر كه با يك نصاب ( پنجاه پنجاه ) مطابقت دارد ، بر اساس همان محاسبه مىكند كه نتيجهء آن پرداخت سه حقّه است و در مثل 140 و 260 شتر كه با هيچ يك از دو نصاب مطابقت ندارد ، در اوّلى بر اساس چهل چهل و در دومى بر پايهء پنجاه پنجاه محاسبه مىشود ؛ در نتيجه زكات 140 شتر سه بنت لبون و زكات 260 شتر پنج حقّه است ؛ ليكن برخى گفته‌اند : چنانچه با جمع بين هر دو ، مطابقت با نصاب به دست آيد ، واجب است بر اساس هر دو نصاب محاسبه شود ، مانند 140 و 260 شتر كه زكات آنها در اوّلى دو حقّه و يك بنت لبون و در دومى دو حقّه و چهار بنت لبون است « 1 » ( - - ) نصاب ) .\r\nدر ديهء قتل شبه عمد و نيز قتل خطا در صورتى كه جانى تصميم به پرداخت شتر به عنوان ديه داشته باشد ، بنابر قول مشهور ، 33 شتر از صد شتر در فرض نخست و سى نفر از آن در فرض دوم بايد حقّه باشد « 2 » ( - - ) ديات ) .\r\n\r\nحقّه\r\nحُقَّه : واحد اندازه گيرى وزن .\r\nدر كلمات برخى فقها در تعيين مقدار آب كُرّ ( - - ) آب كرّ ) و زكات فطره ( - - ) زكات فطره ) در باب طهارت و زكات از دو نوع حقّه نام برده شده است : حقّهء عراقى يا بقّالى و حقّهء اسلامبولى يا عطارى . مقدار حقهء عراقى بنابر گفتهء برخى معاصران چهار اوقيهء عراقى و به وزن ، 933 مثقال و يك سوم مثقال صيرفى ( 4470 گرم ) است « 1 » و بنابر گفتهء صاحب جواهر وزن آن در سال 1239 ه . ق ( عصر صاحب جواهر ) 640 مثقال صيرفى بوده است . « 2 » مقدار حقّه اسلامبولى 280 مثقال صيرفى است . « 3 »\r\nدر روايات براى تعيين مقدار آب كرّ و زكات فطره عناوين رطل و صاع و مانند آنها به كار رفته است . از سوى برخى فقها واحدهاى ياد شده به حقّه - كه در زمان\r\n\r\n\r\n","description":"","footnote":"\r\n( 1 ) جواهر الكلام 15 / 111 - 114 ؛ العروة الوثقى 4 / 29 - 33 .\r\n( 2 ) مهذّب الاحكام 29 / 81 - 84 ؛ جواهر الكلام 43 / 23 .\r\n1 الاوزان والمقادير / 23 ؛ مستمسك العروة 9 / 425 .\r\n2 جواهر الكلام 15 / 210 .\r\n3 تحرير الوسيلة 1 / 348 ؛ منهاج الصالحين ( خويى ) 1 / 18 .\r\n","page_name":" 344 ","page_number":344},
  {"content":"\r\n\r\nآنان به عنوان واحد وزن متداول بوده - برگردانده شده است ؛ مثلا در تحديد مقدار كرّ گفته‌اند : وزن آن به حقّهء اسلامبولى 292 و نصف حقّه و به حقّهء عراقى 85 حقّه و يك چهارم و نصف يك چهارم حقّه به اضافهء دو مثقال و نيم صيرفى است . « 4 »\r\n\r\nحقيقت\r\nحقيقت : كاربرد لفظ در معناى موضوعٌ له ، مقابل مجاز .\r\nاز آن در علم اصول فقه سخن گفته‌اند .\r\nاستعمال لفظ در معنا دو گونه است :\r\nحقيقى و مجازى . استعمال حقيقى عبارت است از به كارگيرى لفظ در معناى وضع شده براى آن [ موضوع له 
  ] . به چنين معنايى ، معناى حقيقى لفظ مىگويند ، مقابل آن معناى مجازى قرار دارد ( - - ) مَجاز ) .\r\nدر استعمال حقيقى ، معنا مستقيم و بدون نياز به قرينه‌اى به ذهن شنونده تبادر مىكند ، بر خلاف استعمال مجازى .\r\nالبته گاهى معناى مجازى منقلب به معناى حقيقى مىگردد ، مانند جايى كه كاربرد لفظ در معناى مجازى به حدّى برسد كه بدون نياز به قرينه‌اى ، آن معنا از لفظ تبادر كند . از اين انقلاب به سبب كثرت استعمال ، به وضع تعيّنى ياد مىشود ، مقابل وضع تعيينى « 1 » ( - - ) وضع ) .\r\nنشانه‌ها : اصوليان در موارد نامعلوم بودن معناى حقيقىِ لفظ ، براى تشخيص معناى حقيقى از مجازى ، نشانه‌هايى بيان كرده‌اند كه مهم‌ترين آنها عبارتند از :\r\n1 . تبادر ( - - ) تبادر ) ، يعنى خطور معناى مشكوك از لفظ به ذهن هنگام استعمال آن بدون وجود قرينه‌اى بر آن معنا .\r\n2 . عدم صحّت سلب لفظ از معناى مشكوك .\r\n3 . صحّت حمل لفظ بر معناى مشكوك .\r\n4 . اطّراد ( - - ) اطّراد ) ، يعنى شيوع كاربرد لفظ در مصاديق مختلف معناى مشكوك به يك اعتبار .\r\nدرجايى كه معناى حقيقى لفظ ، معلوم ، ليكن مراد متكلّم از جهت ارادهء معناى حقيقى يا مجازى مشكوك باشد ، اصل\r\n\r\n\r\n","description":"","footnote":"\r\n( 4 ) منهاج الصالحين ( خويى ) 1 / 18 ؛ تحرير الوسيلة 1 / 348 ؛ العروة الوثقى 4 / 221 .\r\n1 دروس فى علم الاصول 1 / 277 - 278 .\r\n","page_name":" 345 ","page_number":345},
  {"content":"\r\n\r\nحقيقت - كه يكى از اصول لفظى ( - - ) اصل لفظى ) است - جارى ، و بر اساس آن كلام بر معناى حقيقى حمل مىشود و در نتيجه عذر شنونده در مخالفت با حقيقت و نيز عذر گوينده در ادعاى معناى مجازى پذيرفته نخواهد بود ؛ چرا كه اصل ياد شده بر هر دو حجّت است . « 2 »\r\n\r\nحقيقت شرعى\r\nحقيقت شرعى : به كارگيرى شارع ، لفظى را در معنايى خاص .\r\nحقيقت شرعى عبارت است از اينكه شارع مقدّس لفظى را در معنايى خاص استعمال كند ؛ به نحو وضع تعيينى يا تعيّنى ( - - ) وضع ) . از آن در علم اصول فقه بحث شده است .\r\nبدون شك الفاظى مانند صلات ، زكات ، صوم و حج داراى معانى شرعىاند ؛ بدين معنا كه قبل از اسلام اين معانى از آنها استفاده نمىشد . ليكن سخن در اين است كه آيا كاربرد اين الفاظ در معانى شرعى به گونهء وضع تعيينى يا تعيّنى در عصر شارع مقدس است [ تعيينى يعنى اينكه شارع تصريح مىكند من اين لفظ را براى اين معنا قرار دادم و تعيّنى بدين معنا است كه شارع ابتدا لفظى را به طور مجاز - با قرينه - در معنايى به كار مىبرد و سپس بر اثر كثرت استعمال ، در عصر شارع ، مجاز به حقيقت منقلب مىگردد 
  ] يا اينكه استعمال در زمان ائمّه عليهم السّلام ، به سبب كثرت كاربرد متشرعان ، به وضع تعيّنى حقيقى گرديده است ؟ بنابر احتمال دوم ، حقيقت متشرعه ثابت مىگردد نه حقيقت شرعى .\r\nثمرهء اين اختلاف در الفاظى كه در عصر شارع بدون قرينه به كار رفته ، اعم از كتاب و سنّت ، آشكار مىشود . بنابر ثبوت حقيقت شرعى ، الفاظ ياد شده بر معانى شرعى حمل مىشوند و بنابر عدم ثبوت آن ، الفاظ بر معانى لغوى خود حمل مىگردند يا - بنابر قول به توقف در دوران امر بين معناى حقيقى و مجازى - مجمل خواهند بود و بر هيچ يك حمل نمىشوند .\r\nالبته اختلاف ياد شده براى ما ثمره‌اى ندارد ؛ زيرا احاديث حضرت رسول صلّى اللَّه عليه و آله از طريق اهل بيت آن حضرت\r\n\r\n\r\n","description":"","footnote":"\r\n( 2 ) اصول الفقه 1 / 68 - 74 .\r\n","page_name":" 346 ","page_number":346},
  {"content":"\r\n\r\nعليهم السّلام براى ما بازگو شده و كاربرد آن الفاظ در معانى شرعى در عصر آنان حقيقى است . قرآن كريم نيز اغلب ، اين الفاظ را با قرينه و شاهد به كار برده است ؛ بنابر اين فايدهء مهمى بر اين بحث مترتّب نيست . « 1 »\r\nبرخى گفته‌اند : ثبوت حقيقت شرعى در الفاظ عبادات از قبيل صلات و صوم منوط به اين است كه ماهيّت اين گونه عبادات در اسلام ابداع شده باشد ، در حالى كه نوع اين عبادات در ميان ملتها و اديان پيشين رايج و متداول بوده و براى اين نوع اعمال در هر زبانى ، لغتى به كار مىرفته است ، كه در زبان عرب از آنها با الفاظ صلات ، صوم ، و مانند آنها تعبير شده است ؛ بنابر اين ، استعمال اين الفاظ در عبادات خاص ، اختصاص به دين اسلام ندارد ؛ هرچند در كيفيّت ، اجزا و شرايط آنها تصرف و تغيير حاصل شده است ؛ بنابر اين ، اين الفاظ در كلام شارع در همان معانى لغوى خود به كار رفته‌اند . « 2 »\r\n( - - ) حقيقت )\r\n\r\nحقيقت متشرّعه\r\nحقيقت متشرّعه : استعمال لفظ در معنايى خاص بدون قرينه توسط مسلمانان ( - - ) حقيقت شرعى ) .\r\n\r\nحكايت\r\nحكايت : بازگفتن گفتار ديگرى ، نشان دادن از چيزى .\r\nاز آن در باب صلات و نيز به مناسبت در باب اجتهاد و تقليد سخن گفته‌اند .\r\nحكايت اذان و اقامه : هنگام شنيدن اذان ، اعم از اذان اعلام ( - - ) اذان اعلام ) و اذان نماز ، حكايت فصلهاى آن مستحب است . « 1 »\r\nچگونگى حكايت : حكايت با بازگفتن فصول اذان بلافاصله پس از اداى هرفصل از سوى مؤذن ، تحقق مىيابد ؛ « 2 » ليكن مستحب است هنگام شنيدن شهادت به توحيد ( اشْهَدُ انْ لا الهَ الّا اللَّه ) و شهادت به نبوّت ( اشْهَدُ انَّ مُحَمَّدَاً رَسُولُ اللَّه ) بگويد : « وَ انَا اشْهَدُ انْ لا الهَ الّا اللَّه وَ اشْهَدُ انَّ مُحَمَّدَاً رَسُولُ اللَّه اكتَفى بِهِما عَمَّن ابى وَ جَحَدَ وَ اعينُ بِهِما مَنْ اقَرَّ وَ شَهِدَ » « 3 » و پس از شنيدن هر يك از « حيعلات » ( حَىَّ عَلَى الصَّلاة ، حَىَّ عَلَى الفَلاح\r\n\r\n\r\n","description":"","footnote":"\r\n( 1 ) اصول الفقه 1 / 82 - 83 .\r\n( 2 ) نهاية الاصول / 44 ؛ حقائق الاصول 1 / 5 .\r\n1 و 2 العروة الوثقى 2 / 421 .\r\n3 مستند الشيعة 4 / 540\r\n","page_name":" 347 ","page_number":347},
  {"content":"\r\n\r\nو حَىَّ عَلَى خَيْرِ العَمَل ) حولقه ( لاحَوْلَ وَ لاقُوَّةَ إلّا باللَّه ) بگويد . « 4 »\r\nبرخى ، حكايت اقامه را نيز مستحب دانسته‌اند . « 5 » هرچند قول منسوب به مشهور اختصاص استحباب آن به اذان است . « 6 »\r\nسزاوار است حكايت « قَدْ قامَتِ الصَلاة » بدين گونه باشد : « اللهُمَ اقِمْها وَ ادِمْها وَ اجْعَلْنى مِن خَيْرِ صالِحى اهْلِها » . « 7 »\r\nحكايت اذان در حال نماز نيز بنابر نظر گروهى مشروع است ليكن « حيعلات » را بايد به « حولقه » تبديل كند و در صورت عدم تبديل نماز باطل مىشود . « 8 »\r\nحكايت اذان و اقامه‌اى كه از مثل راديو و تلويزيون غير مستقيم شنيده مىشود بنابر تصريح برخى مستحب نيست . « 9 »\r\nبا حكايت همهء فصول اذان و اقامه ، بدون تبديل « حيعلات » به « حولقه » نيازى به گفتن اذان و اقامه براى نماز نيست . البته برخى اكتفا به حكايت آن دو را به قصد حكايت جهت نماز مقيّد كرده‌اند . « 10 »\r\nساير احكام : در صحّت قرائت نماز ، قصد حكايت قرآن شرط است ؛ از اين رو ، اگر حمد و سوره را بدون قصد حكايت قرآن ، بلكه تنها به قصد انشاء مضمون آن بخواند نماز باطل خواهد بود « 11 » ( - - ) قرائت ) .\r\nدر تحقّق غيبت ( - - ) غيبت ) فرقى بين قول و فعلى كه حكايت از وجود عيب مىكند نيست . « 12 »\r\nحكايت صدا و لهجه مؤمنان يك منطقه يا قوميت به قصد خنداندن و سرگرمى در صورتى كه موجب هتك حرمت آنان نشود بنابر تصريح بعضى جايز است . « 13 »\r\n\r\nحُكره\r\n- - ) احتكار\r\n\r\nحَكَم\r\n- - ) تحكيم\r\n\r\n\r\n","description":"","footnote":"\r\n4 و 5 العروة الوثقى 2 / 421 .\r\n( 6 ) مستمسك العروة 5 / 576 - 577 .\r\n( 7 ) العروة الوثقى 2 / 421 .\r\n( 8 ) مستمسك العروة 5 / 578 .\r\n( 9 ) تحرير الوسيلة 2 / 629 .\r\n( 10 ) العروة الوثقى 2 / 421 ؛ مستمسك العروة 5 / 574 - 575\r\n( 11 ) مستند العروة ( الصلاة ) 3 / 363 ؛ جامع المسائل ( بهجت ) 1 / 401 .\r\n( 12 ) منهاج الصالحين ( خويى ) 1 / 11 .\r\n( 13 ) صراط النجاة 2 / 425 .\r\n","page_name":" 348 ","page_number":348},
  {"content":"\r\n\r\n\r\nحكم\r\nحُكم : خطاب شرع ، متعلّق به فعل مكلّف به طور مستقيم يا غير مستقيم ، مقابل حق ( - - ) حق ) / رأى صادر شده از قاضى جهت فيصله دادن به همه يا بخشى از موضوع دعوا ، مقابل فتوا ( - - ) فتوا ) ( - - ) قضاوت ) .\r\nدر كلمات فقها براى حكم به معناى نخست تعريفهاى گوناگونى ذكر شده است ، از جمله :\r\n1 . خطاب شرعى كه به اقتضا يا تخيير به فعل مكلّف تعلّق گرفته است . مراد از اقتضا ، وجوب ، استحباب ، حرمت و كراهت و مراد از تخيير ، اباحه است .\r\n2 . خطاب خداوند كه به اقتضا يا تخيير و يا وضع به فعل مكلّف تعلّق گرفته است .\r\nمراد از وضع ، احكام وضعى از قبيل شرطيّت ، زوجيّت و ملكيّت است . « 1 »\r\n3 . تشريع صادر شده از طرف خداوند براى ساماندهى زندگى بشر . بنابر اين تعريف ، خطاب وسيلهء ابراز حكم است نه خود حكم . « 2 »\r\n4 . تشريع شارع به جعل استقلالى يا تبعى . « 3 »\r\nبنابر دو تعريف اخير ، حكم ، مدلول خطاب ، و خطاب ، دليل آن خواهد بود ؛ بر خلاف دو تعريف نخست كه حكم ، نفس خطاب دانسته شده است . تعريف حكم به خطاب ، مشهور ميان قدماى اصولى است . « 4 » تفاوت دو تعريف نخست در اين است كه تعريف اوّل تنها احكام تكليفى را در بر مىگيرد ؛ اما تعريف دوم ، احكام وضعى را نيز شامل مىشود . برخى به اين دليل كه تعريف حكم به خطاب ، حكم در مرحلهء جعل را در بر نمىگيرد و تنها مراحل بعد ، يعنى تبليغ و فعليّت را شامل مىشود ، تعريف آن به « اعتبار شرعى كه مستقيم يا غير مستقيم به فعل مكلّف تعلّق مىگيرد » را بر ديگر تعريفها ترجيح داده‌اند . « 5 »\r\nلفظ حكم داراى دو اطلاق است : يكى مقابل وظيفهء شرعى كه از اصول عملى ( - - ) اصل عملى ) به دست مىآيد و ديگرى معناى عام كه شامل وظيفهء شرعى نيز مىشود . « 6 » مراد از حكم در اين مقاله ، اطلاق دوم است و از آن در اصول فقه سخن گفته‌اند .\r\n\r\n\r\n","description":"","footnote":"\r\n( 1 ) القواعد و الفوائد 1 / 39 ؛ مفاتيح الاصول / 292 ؛ الفصول الغروية / 336 .\r\n( 2 ) دروس فى علم الاصول 1 / 104 .\r\n( 3 ) الحاشية على كفاية الاصول 2 / 370 .\r\n( 4 ) دروس فى علم الاصول 1 / 104 .\r\n( 5 ) الاصول العامة / 55 - 56 .\r\n( 6 ) 55 و 77 - 78 .\r\n","page_name":" 349 ","page_number":349},
  {"content":"\r\n\r\nتقسيمات : حكم به لحاظهاى مختلف تقسيماتى دارد . به لحاظ تعلّق آن به فعل مكلّف به طور مستقيم يا غير مستقيم ، به حكم تكليفى ( - - ) حكم تكليفى ) و حكم وضعى ( - - ) حكم وضعى ) ؛ به لحاظ ثبوت آن براى چيزى به عنوان اوّلى يا ثانوى به حكم واقعىِ اوّلى و حكم واقعىِ ثانوى ( - - ) حكم واقعى ) ؛ به لحاظ به دست آمدن آن از ادلّهء قطعى يا ظنى به حكم واقعى و ظاهرى ( - - ) حكم ظاهرى ) ؛ به لحاظ صدور آن به جهت مولويّت يا ناصحيت و مرشديت به حكم مولوى ( - - ) حكم مولوى ) و حكم ارشادى ( - - ) حكم ارشادى ) و به لحاظ صدور آن ابتدا از شارع بدون داشتن پيشينه‌اى نزد عقلا و عرف يا صدور آن از شارع به جهت امضاى بناى عقلا و عرف به حكم تأسيسى ( - - ) حكم تأسيسى ) و حكم امضايى ( - - ) حكم امضايى ) تقسيم شده است .\r\nمراتب : بيشتر اصوليان براى حكم دو مرتبهء انشاء و فعليّت ذكر كرده‌اند . برخى متأخران براى آن چهار مرتبه برشمرده‌اند ؛ دو مرتبهء ياد شده به اضافهء اقتضا و تنجّز .\r\nتعريف هريك از مراتب چهارگانه عبارت است از :\r\nمرتبهء اقتضا : وجود مقتضى براى جعل حكم با پيدايى مانع يا فقدان شرط آن . حكم در اين مرتبه ، حكم اقتضايى شأنى ناميده مىشود .\r\nمرتبهء انشاء : انشاى حكم از سوى امر كننده به سبب وجود مقتضى و عدم مانع ، كه به سبب وجود مانع از الزام ، ارادهء جدّى نسبت به فعل و ملزم كردن مأمور وجود ندارد . حكم در اين مرتبه ، حكم انشايى ناميده مىشود .\r\nمرتبهء فعليّت : انشاى حكم از سوى امر كننده با ارادهء جدّى وى نسبت به فعل و قصد الزام آن بر مأمور . حكم در اين مرتبه ، حكم فعلى گفته مىشود .\r\nمرتبهء تنجّز : علم مكلّف به حكم فعلى يا قيام اماره ( - - ) اماره ) بر آن نزد مكلّف . به حكم در اين مرتبه ، حكم منجّز گويند كه بر ترك آن عقوبت مترتّب مىگردد .\r\nاطلاق حكم بر دو مرتبهء اوّل ، اطلاقى مسامحى است . « 7 »\r\n\r\n\r\n","description":"","footnote":"\r\n( 7 ) اصطلاحات الاصول / 122 - 124 .\r\n","page_name":" 350 ","page_number":350},
  {"content":"\r\n\r\n\r\nحكم ابتدايى\r\n- - ) حكم تأسيسى\r\n\r\nحكم ارشادى\r\nحكم ارشادى : مقابل حكم مولوى .\r\nحكم ارشادى در برابر حكم مولوى ( - - ) حكم مولوى ) به حكمى اطلاق مىشود كه نه به انگيزهء برانگيختن مكلّف بر فعل مأمورٌ به يا ترك منهىٌّ عنه ، كه به انگيزهء صرف ارشاد و هدايت او به مصلحت موجود در مأمورٌ به يا مفسدهء موجود در منهىٌّ عنه از سوى شارع مقدس صادر مىگردد ، مانند اوامر و نواهى پزشك نسبت به بيمار . « 1 » بنابر اين ، حيث صدور حكم از سوى شارع نه حيث مولا بودن ، بلكه حيث ناصح و مرشد بودن او است ؛ « 2 » از اين رو ، برخى ، حقيقت حكم ارشادى را اخبار از منفعت در مأمورٌ به و ضرر موجود در منهىٌّ عنه دانسته‌اند نه انشاء طلب ؛ در نتيجه امر و نهى ارشادى را امر و نهيى صورى برشمرده‌اند . « 3 »\r\nدر مقابل ، برخى ، اوامر و نواهى ارشادى را همچون اوامر و نواهى مولوى ، امر و نهى حقيقى ( انشاء طلب نه صرف اخبار ) دانسته‌اند ؛ با اين تفاوت كه در اوامر و نواهى ارشادى انشاى طلب به انگيزهء تحريك و برانگيختن بر فعل يا ترك صورت نمىگيرد ؛ بلكه به انگيزهء بيان اين كه مصلحت يا مفسدهء موجود در متعلّق امر يا نهى به اندازه‌اى است كه مكلّف چاره‌اى جز عمل به آنچه امر شده يا ترك آنچه نهى شده ندارد . « 4 » از عنوان ياد شده در اصول فقه سخن گفته‌اند .\r\nبر موافقت و مخالفت حكم ارشادى ثواب و عقابى مترتّب نمىگردد و حكم ارشادى از اين جهت تابع متعلّق خود است ؛ بدين معنا كه در صورت ثبوت متعلّق در واقع و امتثال مكلّف ، خاصيت و نفع آن و در صورت مخالفت ، ضرر و مفسدهء آن به او مىرسد ، و اگر متعلّق در واقع ثابت نباشد ، چيزى بر امتثال يا مخالفت مترتّب نمىشود . بر خلاف امر و نهى مولوى ،\r\n\r\n\r\n","description":"","footnote":"\r\n( 1 ) عناية الاصول 4 / 84 - 85 .\r\n( 2 ) مباحث الاصول 4 / 413 .\r\n( 3 ) غاية المسئول / 283 ؛ محاضرات فى اصول‌الفقه 4 / 173 ؛ منتهىالدراية 4 / 173 .\r\n( 4 ) بدائع الافكار / 212 - 213 ؛ منتقى الاصول 5 / 266 - 267 .\r\n","page_name":" 351 ","page_number":351},
  {"content":"\r\n\r\nمانند امر به نماز كه بر امتثال آن علاوه بر درك مصلحت ، ثواب اطاعت امر يا نهى ، و بر مخالفت علاوه بر فوت مصلحت آن ، عقابِ مخالفت امر يا نهى نيز مترتّب مىشود . « 5 »\r\nدر تعيين مولوى يا ارشادى بودن امر و تشخيص مصاديق آن ، كلمات فقها مختلف است . برخى گفته‌اند : آن‌جا كه عقل داراى حكم استقلالى است ، حكم صادر شده از شارع در آن مورد ارشادى خواهد بود ، مانند قبح ظلم . برخى ديگر گفته‌اند :\r\nهرجا كه صدور حكم مولوى مستلزم لغو گردد ، حكم صادر شده در آن مورد ارشادى است و گروه سوم برآنند كه حكمى ارشادى است كه از جعل حكم مولوى در آن مورد محذور عقلى همچون دور و تسلسل لازم آيد ، مانند اوامر اطاعت ( اطيعوا اللَّه و اطيعُوا الرَّسُول ) كه مولوى بودن آن مستلزم اطاعتى ديگر و در نتيجه ، لزوم تسلسل است . « 6 »\r\n\r\nحكم اقتضايى\r\n- - ) حكم\r\n\r\nحكم امضايى\r\nحكم امضايى : حكم و دليل تأييد شده از جانب شارع مقدس .\r\nپيش از ظهور اسلام ، براى تنظيم مناسبات حقوقى ، معاملاتى ، اقتصادى و نيز مراسم عبادى قواعد و مقرّراتى ميان مردم وجود داشت كه برخى از شرايع پيشين و برخى ديگر از بناى عقلا نشأت مىگرفت . آن دسته از قواعد و مقررات و مراسمى كه پس از اسلام شارع آنها را - هرچند با سكوت و نهى نكردن ، خواه به طور كامل يا با اصلاحات جزئى يا كلى - تأييد و امضا كرده است ، احكام و ادلهء امضايى ناميده مىشود و در مقابل آن ، احكام و ادلهء تأسيسى است « 1 » ( - - ) حكم تأسيسى ) .\r\nعقود ( - - ) عقد ) ، ايقاعات ( - - ) ايقاع ) و برخى موارد ديگر ، مانند وجوب ختنه ( - - ) ختنه ) ، وجوب حداد زن ( - - ) حداد )\r\n\r\n\r\n","description":"","footnote":"\r\n( 5 ) منتهى الدراية 5 / 306 - 307 ؛ غاية المسئول / 283 ؛ فرائد الاصول 2 / 151 ؛ اصطلاحات الاصول / 75 .\r\n( 6 ) اصطلاحات الاصول / 75 - 76 .\r\n1 مبسوط در ترمينولوژى حقوق 1 / 187 ؛ جامع الشتات 1 / 176 .\r\n","page_name":" 352 ","page_number":352},
  {"content":"\r\n\r\nپس از مرگ شوهر و وجوب وفا به نذر « 2 » از احكام امضايى اند . همچنين حجيّت بيشتر امارات ( - - ) اماره ) - مانند حجيّت خبر ثقه - و نيز اصول لفظى ( - - ) اصل لفظى ) امضايى است . « 3 »\r\nبرخى ، امضايى بودن تمامى احكام وضعى ( - - ) حكم وضعى ) بر خلاف احكام تكليفى ( - - ) حكم تكليفى ) را از جمله تفاوتهاى اين دو دسته از احكام دانسته‌اند .\r\nالبته امضايى بودن احكام وضعى ، به اعتبار خود احكام است ، اما به اعتبار موضوعاتِ آنها ، اين احكام به امضايى و تأسيسى تقسيم مىشوند ، مانند ملكيّت كه خود ، حكمى وضعى است ، اما اعتبار فقر يا سيّد بودن به عنوان موضوع براى تملّك زكات و خمس ، امرى تأسيسى مىباشد . « 4 »\r\n\r\nحكم انشايى\r\n- - ) حكم\r\n\r\nحكم اوّلى\r\n- - ) حكم واقعى\r\n\r\nحكمت\r\nحكمت : مصلحت يا مفسدهء موجود در فعل .\r\nاز منظر فقهاى امامى احكام تابع مصالح و مفاسد واقعىاند ؛ بنابر اين ، هر حكمى بر اساس مصلحت يا مفسدهء واقعى موجود در آن تشريع شده است .\r\nدر اصطلاح اصوليان ، حكمت عبارت است از مصلحت يا مفسدهء موجود در فعل كه باعث تشريع حكم از سوى شارع گرديده است .\r\nتفاوت حكمت با علّت ( - - ) علّت ) اين است كه حكمت هرچند منشأ تشريع حكم و غايت آن است ، ليكن وجود حكم دائر مدار آن نيست ؛ بدين معنا كه لازمهء عدم آن عدم حكم نيست ؛ اما لازمهء وجود آن وجود حكم است . در نتيجه با وجود آن ، عدم حكم ممكن نيست . و نيز ثبوت حكم در جايى ، در صورتى كه منافات با حكمت داشته باشد ممكن نيست ؛ در حالى كه علت حكم امر ظاهر منضبطى است كه وجود و عدم حكم داير مدار آن است . به عنوان مثال ، مست كننده بودن ، علت حرمت مايعات مست كننده است .\r\n\r\n\r\n","description":"","footnote":"\r\n( 2 ) معتمد العروة 1 / 147 *\r\n( 3 ) اصطلاحات الاصول / 70 ؛ دروس فى علم الاصول 3 / 252 ؛ زبدة الاصول 3 / 89 .\r\n( 4 ) اجود التقريرات 4 / 74 - 76 ؛ فوائد الاصول 4 / 388 .\r\n","page_name":" 353 ","page_number":353},
  {"content":"\r\n\r\nاز اين رو ، مايعى كه مست كننده نيست ، از اين جهت حرام نخواهد بود ؛ ليكن حكمت آن ، مفسده‌اى است كه بر آن مترتب مىگردد ، همچون غافل شدن آدم مست از خدا و شريعت او كه منجرّ به ارتكاب محرّمات مىشود ؛ چنان كه در بعضى روايات بدان اشاره شده است . « 1 »\r\nبنابر آنچه گفته شد ، علّت نمىتواند اخصّ از معلول ( حكم ) باشد ؛ زيرا لازمهء آن وجود معلول بدون علت خواهد بود كه امرى محال است ؛ بر خلاف حكمت كه مىتواند اخص از حكم باشد ، مانند اختلاط مياه ( - - ) اختلاط مياه ) كه حكمت لزوم عدّه ( - - ) عدّه ) دانسته شده است ، و حكم ( لزوم عدّه ) با علم به عدم اختلاط مياه - مانند مورد علم به حامله نبودن زن - نيز ثابت است . « 2 »\r\nآنچه ذكر شد ، مربوط به مقام ثبوت است . براى تشخيص علّت از حكمت در مقام اثبات ، بعضى گفته‌اند : چنانچه در دليل حكم ، علّتى براى آن ذكر شده باشد ، ظهور در علّت بودن دارد و حكمت بودن آن نيازمند قرينهء خارجى است ؛ در نتيجه در صورت عدم وجود قرينه و شاهدى بيرونى بر حكمت بودن ، علّت بودن آن ثابت مىشود . « 3 »\r\n\r\nحكم تأسيسى\r\nحكم تأسيسى [ حكم ابتدايى 
  ] : حكم اختراعى شارع مقدس .\r\nحكم تأسيسى در برابر حكم امضايى ( - - ) حكم امضايى ) حكمى را گويند كه شارع مقدس آن را براى نخستين بار ، بدون هيچ پيشينه‌اى نزد عرف و عقلا اختراع و تشريع كرده است ، مانند بسيارى از احكام پنج گانهء تكليفى همچون نماز ، روزه و ارث و نيز احكام كيفرى ، همچون قطع انگشتان دست دزد . « 1 »\r\nبيشتر معاملات و عقود رايج در ميان مردم ، بلكه آن دسته حقوقى كه مردم نسبت به يكديگر دارند و قوام زندگى\r\n\r\n\r\n","description":"","footnote":"\r\n( 1 ) علل الشرائع 2 / 475 - 476 ؛ الإنصاف فى مسائل دام فيها الخلاف / 509 - 510 ؛ الخيارات ( اراكى ) / 109 ؛ القواعد الفقهية ( بجنوردى ) 5 / 12 .\r\n( 2 ) الانوار اللوامع 14 / 503 ؛ جواهر الكلام 29 / 67 ؛ قاعدة لاضرر و لاضرار ( عراقى ) / 210 ؛ معجم المصطلحات و الالفاظ الفقهية 1 / 584 .\r\n( 3 ) قاعدة لاضرر و لاضرار ( عراقى ) / 211 ؛ مقالات الاصول / 329 .\r\n1 فوائد الاصول 4 / 386 .\r\n","page_name":" 354 ","page_number":354},
  {"content":"\r\n\r\nاجتماعى بر آنها است ، مانند زوجيت و ملكيت ، از امور تأسيسى به شمار نمىآيند ؛ بر خلاف عبادات كه شارع مقدس آنها را ابداع و اختراع كرده است ؛ از اين رو ، همهء عبادات تأسيسىاند .\r\nتمايز حكم تأسيسى از حكم امضايى به اين است كه در حكم تأسيسى ، شرايط ، قلمرو و مفاد حكم ، مستخرج از ادلهء شرعى است ؛ در حالى كه در حكم امضايى با رجوع به عرف و سيرهء عقلا و نحوهء اجراى حكم توسط آنان در زمان امضاى آن ، مىتوان به مفاد و شرايط حكم دست يافت . « 2 »\r\n\r\nحكم تخييرى\r\n- - ) وجوب تخييرى\r\n\r\nحكم تعيينى\r\n- - ) وجوب تعيينى\r\n\r\nحكم تكليفى\r\nحكم تكليفى : مقابل حكم وضعى .\r\nحكم تكليفى ، در برابر حكم وضعى ( - - ) حكم وضعى ) عبارت است از حكمى شرعى كه مستقيم به فعل مكلّف تعلّق مىگيرد ؛ و وظيفهء او را در ابعاد مختلف زندگى ، اعم از شخصى ، عبادى ، خانوادگى ، اقتصادى و سياسى مشخص مىسازد ، مانند حرمت نوشيدن شراب ، وجوب نماز ، وجوب انفاق بر بعضى از نزديكان و اباحهء احياى زمين موات و وجوب عادل بودن حاكم . « 1 » از اين عنوان در اصول فقه سخن گفته‌اند .\r\nاقسام : حكم تكليفى به وجوب ، استحباب ، حرمت ، كراهت و اباحه تقسيم مىشود .\r\nوجوب عبارت است از الزام شارع ، مكلّف را به عملى همچون نماز ، روزه و حج ؛ در نتيجه واجب به فعلى گفته مىشود كه شارع به گونهء الزامى آن را از مكلّف خواسته است ، بدون آنكه در ترك آن - جز در حال ضرورت - رخصتى به وى داده باشد ( - - ) وجوب ) .\r\nاستحباب عبارت است از اينكه شارع انجام دادن كارى را از مكلّف بخواهد ؛ بدون آنكه الزامى در كار باشد ؛ در نتيجه مستحب به فعلى گفته مىشود كه شارع\r\n\r\n\r\n","description":"","footnote":"\r\n( 2 ) الشروط او الالتزامات التبعية فى العقود 1 / 98 - 99 .\r\n1 دروس فى علم الاصول 1 / 257 ؛ المعالم الجديدة / 100 .\r\n","page_name":" 355 ","page_number":355},
  {"content":"\r\n\r\nآن را از مكلّف خواسته ، ليكن رخصت ترك آن را نيز به وى داده است ، مانند نماز نافله ( - - ) استحباب ) .\r\nحرمت عبارت است از الزام شارع ، مكلّف را به اجتناب از عملى همچون دروغ و غيبت ؛ در نتيجه حرام به فعلى گفته مىشود كه شارع به گونهء الزامى ترك آن را از مكلّف خواسته است ، يعنى رخصتى در فعل آن - جز در حال ضرورت - به وى نداده است ( - - ) حرمت ) .\r\nكراهت عبارت است از نهى شارع ، مكلّف را از انجام دادن كارى با رخصت ارتكاب آن ؛ در نتيجه مكروه به فعلى اطلاق مىگردد كه شارع از آن نهى كرده ، ليكن رخصت انجام دادن آن را نيز داده است ، مانند آروغ زدن روبه آسمان ( - - ) كراهت ) .\r\nاباحه عبارت است از مخيّر كردن شارع ، مكلّف را بين فعل و ترك عملى بدون ترجيح يكى بر ديگرى ؛ در نتيجه مباح به عملى اطلاق مىشود كه فعل و ترك آن بر مكلّف به طور يكسان روا است ، مانند راه رفتن قطع نظر از احكام عارضى آن « 2 » ( - - ) اباحه ) .\r\nتوجه حكم تكليفى به انسان منوط به تحقق شرايط تكليف است ( - - ) تكليف ) ؛ از اين رو ، انسان غير بالغ ، ديوانه و ناتوان مكلّف به عمل به آن نيست . « 3 » ( - - ) اهليّت ) .\r\n\r\nحكم توقيفى\r\n- - ) توقيفى\r\n\r\nحكم ثانوى\r\n- - ) حكم واقعى\r\n\r\nحكم حكومتى\r\n- - ) حكم ولايى\r\n\r\nحكم سلطانى\r\n- - ) حكم ولايى\r\n\r\nحكم شأنى\r\n- - ) حكم\r\n\r\nحكم شرعى\r\nحكم شرعى : خطاب شرع ، تعلّق گرفته به فعل مكلّف ( - - ) حكم ) .\r\n\r\nحكم ظاهرى\r\nحكم ظاهرى : مقابل حكم واقعى .\r\nحكم ظاهرى حكمى را گويند كه هنگام جهل مكلّف به حكم واقعى ، وظيفهء مكلّف را مشخص مىسازد .\r\n\r\n\r\n","description":"","footnote":"\r\n( 2 ) دروس فى علم الاصول 1 / 258 ؛ الاصول العامة / 58 - 65 .\r\n( 3 ) اوثق الوسائل / 476 .\r\n","page_name":" 356 ","page_number":356},
  {"content":"\r\n\r\nاز اين عنوان در اصول فقه سخن گفته‌اند .\r\nاصوليان حكم ظاهرى را در برابر حكم واقعى ( - - ) حكم واقعى ) بر يكى از دو معنا اطلاق كرده‌اند :\r\n1 . حكم مستفاد از ادلهء فقاهتى ، كه شك در حكم واقعى در موضوع آنها اخذ شده است و از آن به اصل عملى ( - - ) اصل عملى ) تعبير مىشود . مقابل آن حكم واقعى قرار دارد كه مستفاد از ادلّهء قطعى يا اجتهادى همچون امارات ( - - ) اماره ) است .\r\n2 . حكم مستفاد از ادلّهء غير قطعى ؛ اماره باشد يا اصل عملى . در مقابل حكم واقعى كه از ادلّهء قطعى به دست مىآيد . « 1 »\r\nحكم ظاهرى به معناى دوم اعم از آن به معناى نخست است . حكم ظاهرى ، حكم واقعى ثانوى نيز ناميده مىشود . « 2 »\r\nوظيفهء مكلّف در ظرف جهل به حكم واقعى ، رجوع به امارات و با فقدان امارات ، رجوع به اصول عملى است .\r\nحكمى كه از اماره يا اصل عملى به دست مىآيد ، تكليف ظاهرى مكلّف خواهد بود ، مانند اينكه هنگام شك در وجوب نماز جمعه به خبر واحد ( - - ) خبر واحد ) رجوع مىشود و با دلالت خبر واحد بر وجوب آن ، نماز جمعه بر مكلّف واجب مىگردد . وجوب مستفاد از اماره حكم ظاهرى مكلّف است . « 3 »\r\nدر فرض كشف مخالفت حكم ظاهرى با حكم واقعى پس از امتثال آن ، بحث مهمّى ميان اصوليان تحت عنوان اجزاء مطرح است كه آيا امتثال حكم ظاهرى كفايت از امتثال حكم واقعى مىكند يا نه ( - - ) اجزاء ) .\r\n\r\nحكم عقلى\r\n- - ) عقل\r\n\r\nحكم عينى\r\n- - ) وجوب عينى\r\n\r\nحكم غيابى\r\nحكم غيابى : حكم صادر شده عليه طرف غايب .\r\nبه رأيى كه حاكم شرع در غياب مدّعى عليه ، عليه او صادر مىكند حكم غيابى گويند و از آن در باب قضاء سخن گفته‌اند .\r\n\r\n\r\n","description":"","footnote":"\r\n( 1 ) بحر الفوائد 2 / 3 ؛ الاصول العامة / 74 - 75 ؛ اصول الفقه 1 / 6 .\r\n( 2 ) بحر الفوائد 2 / 4 .\r\n( 3 ) اصطلاحات الاصول / 124 - 125 .\r\n","page_name":" 357 ","page_number":357},
  {"content":"\r\n\r\nحكم غيابى در دو صورت به شرح زير متصور است :\r\n1 . مدّعى با حضور نزد حاكم طرح دعوا مىكند . در پى آن ، حاكم مدّعى عليه را به دادگاه فرا مىخواند . وى يا مطلقا از حضور در دادگاه خوددارى مىكند و يا از حضور نزد اين قاضى خاص امتناع مى ورزد و با طرح دعوا نزد قاضى اى ديگر موافق است . در فرض نخست ، قاضى از مدّعى حضور شهود را مطالبه مىكند ، كه پس از شهادت گواهان و اثبات دعوا نزد قاضى ، وى اقدام به صدور حكم غيابى عليه طرف ديگر دعوا مىكند و اين حكم در حق او نافذ است . در فرض دوم ، آيا به خواست مدّعى عليه ترتيب اثر داده مىشود يا نه ، بلكه بر او واجب است نزد قاضى تعيين شده از سوى مدّعى حضور يابد ؟ مسئله اختلافى است .\r\nبرخى گفته‌اند : در اين صورت به قرعه رجوع مىشود .\r\n2 . هركدام از متخاصمين در شهرى به قاضى اى مراجعه مىكند و هريك از دو قاضى عليه طرف غايب حكم صادر مىكند .\r\nدر نتيجه حكم نسبت به هر دو غيابى خواهد بود . در اين صورت كدام يك از دو حكم نافذ است ؟ اگر حكمى كه ابتدا صادر شده مشخص باشد ، به آن عمل مىشود ، و اگر معلوم نباشد ، به قرعه رجوع مىگردد ، و با علم به صدور هر دو حكم در يك زمان ، در صورتى كه يكى از آن دو اعلم ( - - ) اعلم ) از ديگرى باشد ، رأى اعلم مقدم مىشود و در صورت تساوى هر دو در علم ، بنابر قول برخى ، مقتضاى قاعده ، سقوط هر دو ، و مراجعه به قاضى سوم مرضىّ الطرفين است .\r\nبرخى در اين صورت نيز رجوع به قرعه را لازم دانسته‌اند . « 1 » البته در موارد حكم غيابى ، طرف غايب ، پس از آگاهى از آن مىتواند به حكم اعتراض كند . « 2 »\r\n( - - ) دعوا ) ( - - ) قضاوت )\r\n\r\nحكم غيرى\r\n- - ) وجوب غيرى\r\n\r\nحكم فعلى\r\n- - ) حكم\r\n\r\n\r\n","description":"","footnote":"\r\n( 1 ) كتاب القضاء ( گلپايگانى ) 1 / 117 - 120 ؛ الدرّ النضيد 2 / 379 - 380 .\r\n( 2 ) تحرير المجلّة 2 قسم 2 / 191 .\r\n","page_name":" 358 ","page_number":358},
  {"content":"\r\n\r\n\r\nحكم مولوى\r\nحكم مولوى : حكم صادر شده از شارع به انگيزهء تحريك مكلّف بر عمل .\r\nحكم مولوى ، در برابر حكم ارشادى به حكمى اطلاق مىگردد كه شارع مقدس به عنوان مولا به انگيزهء بر انگيختن مكلّف بر فعل يا ترك ، آن حكم را صادر كرده است ، مانند امر به نماز و نهى از زنا .\r\nدر حكم مولوى جهت صدور حكم ، مولويّت است نه مرشد و ناصح بودن ، بر خلاف حكم ارشادى ( - - ) حكم ارشادى ) . « 1 » از اين عنوان در اصول فقه سخن گفته‌اند .\r\nاز خصوصيات حكم مولوى ترتّب ثواب بر امتثال و ترتّب عقاب بر مخالفت و عصيان آن است ، مانند امر به نماز ظهر كه اگر مكلّف آن را امتثال كند علاوه بر درك مصلحت نماز ظهر ، پاداش اطاعت مأموربه نيز به او داده مىشود و در صورت ترك آن ، علاوه بر فوت مصلحت آن ، بر ترك مأموربه عقاب مىگردد . « 2 »\r\n\r\nحكم نفسى\r\n- - ) وجوب نفسى\r\n\r\nحكم واقعى\r\nحكم واقعى : مقابل حكم ظاهرى .\r\nاز اين عنوان در اصول فقه سخن گفته‌اند .\r\nحكم شرعى دو گونه است : حكم ثابت براى چيزى به عنوان فعلى از افعال ، قطع نظر از علم يا جهل مكلّف به آن ، مانند وجوب نماز صبح ، حرمت دروغ ، طهارت آب و نجاست ادرار و حكم ثابت براى چيزى در ظرف جهل مكلّف به حكم واقعى . نوع اوّل ، حكم واقعى و نوع دوم حكم ظاهرى ( - - ) حكم ظاهرى ) ناميده مىشود . « 1 »\r\nاصوليان حكم واقعى را در برابر حكم ظاهرى بر يكى از دو معنا اطلاق كرده‌اند :\r\n1 . حكم مجعول توسط شارع مقدس كه دليلى قطعى بر آن دلالت دارد . مقابل آن حكم ظاهرى است كه مستفاد از دليلى ظنى همچون اماره ( - - ) اماره ) يا اصل عملى ( - - ) اصل عملى ) است .\r\n2 . حكم مجعول توسط شارع مقدس كه دليلى قطعى يا اجتهادى ، مانند اماره بر\r\n\r\n\r\n","description":"","footnote":"\r\n( 1 ) مباحث الاصول 4 / 413 ؛ منتقى الاصول 5 / 266 - 267 ؛ نهاية الدراية ( اصفهانى ) 2 / 170 .\r\n( 2 ) اصطلاحات الاصول / 75 .\r\n1 اصول الفقه 1 / 6 .\r\n","page_name":" 359 ","page_number":359},
  {"content":"\r\n\r\nآن دلالت دارد . مقابل آن حكم ظاهرى است كه مستفاد از اصول عملى است . « 2 »\r\nحكم واقعى دو قسم است : حكم واقعى ثابت براى چيزى به عنوان اوّلى آن ، مانند وجوب نماز صبح ، و حكم واقعى ثابت براى چيزى در حالت ضرورت ، مانند جواز خوردن مردار در حال اضطرار ، كه حكم اوّلى آن حرمت است ؛ ليكن با پيدايى اضطرار حكم ديگرى ( جواز ) پيدا كرده و حكم اوّلىاش برداشته شده است .\r\nبه قسم اوّل ، حكم واقعى اوّلى و به قسم دوم ، حكم واقعى ثانوى مىگويند . « 3 »\r\nامتثال حكم واقعى ثانوى ، مانند تيمّم كردن در حال اضطرار ، از امتثال حكم واقعى اوّلى كفايت مىكند ؛ ليكن در كفايت امتثال حكم ظاهرى از واقعى اختلاف است ( - - ) اجزاء ) .\r\n\r\nحكم وضعى\r\nحكم وضعى : مقابل حكم تكليفى .\r\nهر حكم شرعى كه تكليفى ( - - ) حكم تكليفى ) نباشد ، حكم وضعى ناميده مىشود و تفاوت آن دو در اين است كه حكم تكليفى ارتباط مستقيم با فعل مكلّف دارد ، مانند وجوب نماز و حرمت دروغ ؛ بر خلاف حكم وضعى كه ارتباط آن با فعل مكلّف غير مستقيم است ، مانند احكامى كه علقهء زوجيت را تنظيم و برقرار مىسازد .\r\nاين‌گونه احكام به طور مستقيم ، رابطهء خاصى را بين زوجين بر قرار مىكنند و به طور غير مستقيم بر رفتار آن دو در قبال هم اثر گذارند ؛ زيرا زن و شوهر پس از قبول زوجيّت ، ملزم به رفتارى خاص در برابر يكديگرند .\r\nبين احكام تكليفى و وضعى ارتباطى تنگاتنگ وجود دارد ؛ چه آنكه هيچ حكم وضعى اى يافت نمىشود ، مگر آنكه در كنار آن حكم تكليفىاى وجود دارد ، مانند زوجيت كه حكم شرعى وضعى است و در كنارش احكامى تكليفى از قبيل وجوب انفاق زوج بر زوجه و وجوب تمكين زوجه در برابر زوج وجود دارد ، و نيز ملكيت كه حكم شرعى وضعى است كه در كنار آن ، احكامى تكليفى\r\n\r\n\r\n","description":"","footnote":"\r\n( 2 ) الاصول العامة / 74 - 75 *\r\n( 3 ) اصطلاحات الاصول / 124 .\r\n","page_name":" 360 ","page_number":360},
  {"content":"\r\n\r\nهمچون حرمت تصرف غير مالك در مال بدون اذن مالك ، يافت مىشود . « 1 »\r\nنامگذارى اين نوع احكام به احكام وضعى بدان جهت است كه غالب اين احكام موضوع حكم تكليفى واقع مىشوند . « 2 » از اين عنوان در اصول فقه و نيز در فقه ، در بابهايى نظير حج و نكاح سخن گفته‌اند .\r\nآيا احكام وضعى به طور مستقيم جعل پذيرند يا از احكام تكليفى انتزاع مىگردند ؛ يعنى به تبعِ احكام تكليفى جعل مىشوند ، يا اينكه احكام وضعى دو گونه‌اند : بعضى مستقلًا جعل پذيرند ، مانند زوجيت ، ملكيت ، حجّيت ، قضاوت ، نيابت ، حرّيت و رقيّت و بعضى ديگر به تبع حكم تكليفى ، مانند شرطيت ، مانعيت ، سببيت و علّيت نسبت به تكاليفى كه وجود يا عدم چيزى در خود آن تكاليف يا متعلّق آنها اخذ شده است .\r\nبدين معنا كه از تقيّد تكاليف به وجود چيزى ، سببيت يا علّيت و يا شرطيت انتزاع مىشود و از تقيّد آن به عدم چيزى مانعيت انتزاع مىگردد ؛ و يا سه گونه‌اند :\r\nبرخى به استقلال ، جعل پذيرند ، مانند مثالهاى ياد شده ، بعضى نه به استقلال جعل پذيرند و نه به تبع ، بلكه به جعل تكوينى به تبع جعل موضوعاتشان ، جعل مىشوند ، مانند سببيت مطلقاً و شرطيت و مانعيت نسبت به تكليف و دستهء سوم به تبع جعل پذيرند ، مانند شرطيت ، جزئيت و مانعيت نسبت به مكلّفٌ به ( متعلّق تكليف ) ؟ مسئله اختلافى است . « 3 »\r\nاحكام وضعى محصور در تعداد خاصى نيست ، بلكه آنچه كه به استقلال يا به تبع ، مجعول به جعل تشريعى باشد و از احكام پنج گانهء تكليفى به شمار نرود ، حكم وضعى است . هرچند برخى ، احكام وضعى را به سه چيز ؛ سببيت ، شرطيت و مانعيت ؛ برخى ديگر ، به پنج چيز به اضافهء علّيت و علامت و برخى به نه چيز به اضافهء صحّت ، فساد ، رخصت و عزيمت محصور كرده‌اند . « 4 »\r\nحكم وضعى بر خلاف حكم تكليفى مشروط به شرايط تكليف نيست ؛ از اين رو ، حكم وضعى نسبت به انسان فاقد شرايط تكليف نيز جارى است ، مانند زوجيّت كه\r\n\r\n\r\n","description":"","footnote":"\r\n( 1 ) دروس فى اصول فقه الامامية / 397 ؛ المعالم الجديدة / 100 .\r\n( 2 ) اصطلاحات الاصول / 121 .\r\n( 3 ) درر الفوائد ( آخوند ) / 325 - 329 ؛ الاصول العامة / 69 - 71 .\r\n( 4 ) منتهى الاصول 2 / 396 ؛ الاصول العامة / 68 - 69 .\r\n","page_name":" 361 ","page_number":361},
  {"content":"\r\n\r\nبر ازدواج دختر و پسر نابالغ توسط ولىّ آنان بار مىشود ، همچنين ملكيت كودك نسبت به مالى كه به او بخشيده‌اند ، و ضامن بودن او در صورت وارد كردن خسارت به ديگرى و جنب شدن كودك و ديوانه در صورت آميزش . « 5 »\r\n\r\nحكم ولايى\r\nحكم ولايى [ كم حكومتى ؛ حكم سلطانى 
  ] : حكم صادر از ولىّامر مسلمانان .\r\nحكم ولايى يا حكومتى عبارت است از امر و نهيى كه امام عليه السّلام يا نايب ايشان به عنوان ولىّ امر مسلمانان صادر مىكند .\r\nتفاوت آن با فتوا و حكم قضايى اين است كه فتوا عبارت است از اخبار فقيه از حكم ثابت در شرع مقدس ( - - ) حكم ) و حكم قضايى عبارت است از انشاء حكم جزئى منطبق با احكام شرع براى فيصله دادن به نزاعها و اختلافها و احقاق حقوق افراد ؛ در حالى كه حكم ولايى عبارت است از انشاء حكم دربارهء آنچه كه به مصالح عمومى مسلمانان - اعم از سياسى ، اجتماعى و اقتصادى - مربوط مىشود . « 1 »\r\nعنوان ياد شده از عناوين جديد است كه معاصران تحت عنوان ولايت فقيه يا حاكميت در اسلام از آن سخن گفته‌اند .\r\nقلمرو احكام ولايى : بدون شك ، زمام تشريع احكام شرع تنها در دست خداوند است ؛ زيرا تنها او عالم به مصالح و مفاسد است . « 2 » البته بر اساس روايات متعدد ، حقّ تشريع فى الجمله براى پيامبر اعظم صلّى اللَّه عليه و آله و امامان معصوم عليهم السّلام ثابت است ؛ « 3 » ليكن همهء فقهاى امامى بر اين نظر متفقند كه فقيه شأن تشريع ندارد ؛ بلكه موظف است به عنوان فقيه ، احكام شرع را از منابع آن استخراج و استنباط كند و به عنوان قاضى در موارد اختلاف و نزاع ، طبق احكام شرع ، انشاء حكم نمايد و به عنوان ولىّ امر مسلمانان - بنابر قول به ثبوت چنين\r\n\r\n\r\n","description":"","footnote":"\r\n( 5 ) تحرير المجلّة 2 قسم 1 / 141 ؛ الإحصار و الصّد / 185 ؛ احكام الرضاع / 159 ؛ براهين الحج 2 / 4 - 5 .\r\n1 بحوث فقهية هامّة / 511 .\r\n2 524 .\r\n3 الكافى ( كلينى ) 1 / 265 - 268 .\r\n","page_name":" 362 ","page_number":362},
  {"content":"\r\n\r\nولايتى براى فقيه در عصر غيبت - احكام شرع ، اعم از احكام اوّلى و ثانوى را در راستاى اصلاح و ساماندهى نظام در سطح جامعه اجرا كند ، در موارد تزاحم بين دو حكم - كه امكان اجراى همزمان هر دو فراهم نيست - با توجه به قاعدهء اهمّ و مهم و لحاظ كردن مصالح مسلمانان با عنايت به شرايط زمانى و مكانى و رايزنى با انديشمندان و صاحب نظران ، حكم به تقديم يكى ( اهمّ ) بر ديگرى ( مهم ) كرده و اجراى آن را به طور موقت متوقف و تعطيل نمايد . بنابر اين ، حكم ولايى همچون حكم قضايى در طول احكام شرع است نه در عرض آن ، بدين معنا كه از قلمرو احكام شريعت خارج نيست . « 4 »\r\nاقسام : احكام صادر از سوى ولىّ امر مسلمانان چند گونه است .\r\n1 . در حوزهء نصب و عزل كارگزاران نظام ، مانند گماردن فرماندهان لشكر ، قضات ، استانداران و مديران . اين نوع احكام ولايى ، احكام جزئى و انشائى است كه از سوى والى براى كسى كه طبق موازين شرع شايستگى چنين مناصبى را دارد صادر مىگردد .\r\n2 . احكام خاصىّ كه از تطبيق كبراى احكام اوّلى بر مصاديق خود نشأت مىگيرد ، مانند امر به گردآورى زكات و خمس و هزينه كردن آن در جاى خود و نيز بسيج نيرو براى جهاد و تعيين زمان جنگ و صلح .\r\n3 . احكام خاصى كه منشأ آن تطبيق كبراى احكام ثانوى بر مصاديق آن است ، مانند امر به وجوب رعايت مقررات عبور و مرور در سطح خيابانها و جاده‌ها كه مقدمهء برقرارى نظم در جامعه و حفظ جان شهروندان است و وجوب مقدمهء واجب از احكام ثانوى مىباشد ، و نيز مانند تحريم برخى روابط تجارى يا سياسى با بيگانگان به منظور در هم شكستن شوكت و هيمنهء آنان و كوتاه كردن دست ايشان از دخالت در امور مسلمانان .\r\n4 . احكامى كه در راستاى دفع ستم و تجاوز به حقوق ديگران صادر مىشود ، مانند امر به گشودن درِ انبار محتكران و فروختن كالاهاى موجود در آن هنگام ضرورت و نيز نرخ گذارى كالاهاى مورد نياز مردم براى پيشگيرى از گرانى اجناس و اجحاف بر مردم . « 5 »\r\n\r\n\r\n","description":"","footnote":"\r\n( 4 ) ولايت فقيه ( جوادى آملى ) / 246 - 247 ؛ بحوث فقهية هامّة / 498 - 499 و 511 ؛ القول الرشيد 1 / 134 - 135 .\r\n( 5 ) بحوث فقهية هامّة / 500 - 501 .\r\n","page_name":" 363 ","page_number":363},
  {"content":"\r\n\r\nاطاعت از حكم ولايى : بدون شك ، اطاعت از حكم ولايى صادر شده از رسول خدا صلّى اللَّه عليه و آله و نيز امام معصوم عليه السّلام بر همگان واجب است ؛ چنان كه اطاعت از حكم ولايى فقيه جامع شرايط - بنابر قول به ثبوت چنين ولايتى براى او - در صورت عدم حصول يقين به اشتباه آن ، واجب مىباشد « 6 » ( - - ) ولايت فقيه ) .\r\nتفاوت حكم ولايى با حكم اوّلى و ثانوى : مهم‌ترين اين تفاوتها عبارت است از :\r\n1 . احكام ولايى احكامى جزئى براى اجراى احكام كلّى الهى است ؛ ليكن احكام اوّلى و ثانوى احكامى كلّى است .\r\n2 . بحث از احكام ولايى بحثى موضوعى است ؛ زيرا احكام ولايى از راه تطبيق كبراى احكام اوّلى يا ثانوى بر مصاديق آنها به دست مىآيد ؛ در حالى كه بحث از احكام اوّلى و ثانوى بحثى موضوعى نيست ؛ بلكه فقيه به عنوان فقيه اين نوع احكام را از منابع شرع استنباط مىكند .\r\n3 . احكام ولايى در طول احكام اوّلى و ثانوى است نه در عرض آنها . « 7 »\r\n\r\nحَكَميّت\r\n- - ) تحكيم\r\n\r\nحكومت\r\nحكومت : ناظر و مفسّر بودن دليلى نسبت به دليلى ديگر / مقابل كشف / قضاوت ( - - ) قضاوت ) / ارش جنايت ( - - ) ارش ) .\r\nحكومت به معناى نخست اصطلاحى در اصول فقه و از ابتكارات شيخ انصارى است و مراد از آن ، اين است كه يكى از دو دليل ، سيطره‌گونه و چيره‌دستانه از جهت ادا ( بيان مُفاد خود ) بر ديگرى مقدم مىشود . بنابر اين ، تقديم دليل حاكم بر دليل محكوم از جهت سند و نيز از جهت حجيّت نيست ؛ بلكه پس از تقديم يكى از دو دليل بر ديگرى ، نيز هر دو بر حجيّت\r\n\r\n\r\n","description":"","footnote":"\r\n( 6 ) ولايت فقيه ( جوادى آملى ) / 469 ؛ اساس الحكومة الاسلامية / 194 - 197 .\r\n( 7 ) بحوث فقهية هامّة / 500 - 501 .\r\n","page_name":" 364 ","page_number":364},
  {"content":"\r\n\r\nخود باقىاند ؛ چرا كه هيچ كدام ديگرى را تكذيب نمىكند تا تعارض ( - - ) تعارض ) پديد آيد و يكى از حجيّت بيفتد ، مانند مفاد اين روايت كه « با حفظ امام نسبت به عدد ركعات ، شكى براى مأموم نيست » .\r\nبنابر اين ، اگر مأموم بين سه و چهار شك كند ، ولى امام به يكى از دو طرف علم داشته باشد ، مأموم نبايد به شك خود اعتنا كند . در نتيجه ، دليلى كه موضوع ( شك ) را تعبّدى - و نه وجدانى - در صورت حفظ امام براى مأموم نفى مىكند ، بر دليلى كه وظيفهء شاكّ را بنا گذاشتن بر اكثر مىداند حكومت دارد ، بدون اينكه با آن تعارضى داشته باشد .\r\nدليل حاكم ، گاه مفسّر موضوع دليل محكوم است و گاه مفسّر محمول آن ؛ چنان كه گاه دايرهء موضوع يا محمول دليل محكوم را تنگ مىكند ، مانند مثال ياد شده ، و گاه وسعت مىبخشد ، مانند دليلى كه مىگويد : « طواف كعبه ، نماز است » نسبت به دليلى كه بيانگر احكامى خاص براى نماز است ، كه دليل حاكم ، موضوع دليل محكوم ( نماز ) را توسعه داده است . « 1 »\r\nحكومت و تخصيص : كاربرد حكومت در جايى كه دايرهء موضوع دليل محكوم را تنگ مىكند ، كار كرد تخصيص ( - - ) تخصيص ) است ، با اين تفاوت كه در تخصيص ، اخراج ، حقيقى و عام بر ظهور ذاتى خود باقى است ، ليكن در حكومت ، اخراج ، تنزيلى و ادّعايى است ، به گونه‌اى كه براى عام ظهور ذاتىاى در عموم باقى نمىماند .\r\nحكومت و ورود : در حكومت ، خروج مدلول دليل حاكم از موضوع مدلول دليل محكوم ، حكمى و تنزيلى است ، نه وجدانى و حقيقى ؛ ليكن در ورود ( - - ) ورود ) خروج ، حقيقى است ، هرچند با عنايت تعبّد . « 2 »\r\nحكومت به معناى دوم نيز در اصول فقه ، بحث انسداد ( - - ) انسداد ) در مقابل كشف به كار رفته و مراد از آن ، حكم عقل به حجيّت ظنّ مطلق در فرض انسداد باب علم و علمى است . « 3 »\r\n\r\n\r\n","description":"","footnote":"\r\n( 1 ) اصول الفقه 2 / 194 - 197 .\r\n( 2 ) نهاية الافكار 4 قسم 2 / 16 - 17 ؛ منتهى الاصول 2 / 20 - 22 و 533 - 536 ؛ اصول الفقه 2 / 194 - 198 .\r\n( 3 ) فرائد الاصول 1 / 465 - 466 و 516 .\r\n","page_name":" 365 ","page_number":365},
  {"content":"\r\n\r\n\r\nحلّ\r\nحِلّ : خارج از حَرَم مكّه ( - - ) حرم ) / بيرون آمدن از احرام ( - - ) احرام ) / حلال و روا بودن ، مقابل حرام ( - - ) حلال ) ( - - ) قاعدهء حلّيت ) .\r\n\r\nحلال\r\nحلال : مقابل حرام .\r\nحلال عبارت است از آنچه كه از نظر شرع و عقل روا و جايز است ؛ خواه عملى قلبى باشد ، همچون اعتقادات ، يا بدنى و زبانى .\r\nاقسام : فقها حلال را به دو قسم تقسيم كرده‌اند :\r\n1 . فعلى كه عارى از هر مصلحت و مفسده‌اى باشد ، مانند برخى حركات بدنى و يا برخى گفتارها .\r\n2 . فعلى كه مصلحت ملزمه با مفسدهء ملزمه ، يا مصلحت غير ملزمه با مفسدهء غير ملزمه در آن جمع باشد ؛ به گونه‌اى كه هيچ كدام بر ديگرى ترجيح نداشته باشد .\r\nقسم اوّل را حلال لااقتضايى ( حلال بدون اقتضا ) و قسم دوم را حلال اقتضايى گويند .\r\nقاعده و اصل شرعى : هر فعل يا قولى كه از جانب شارع ، دليلى بر حرمت يا وجوب آن وارد نشده باشد ، حلال واقعى است . چنان كه در موارد شك در حلّيت فعل يا قولى - به جهت عدم وصول دليل بر حرمت يا حلّيت آن يا اجمال دليل و يا تعارض دو دليل - اصل در آن ، حلّيت ظاهرى است . « 1 »\r\n\r\nحلال‌زاده\r\nحلال‌زاده : زاده شده از راه مشروع يا در حكم مشروع .\r\nفرزندى كه از راه آميزش مشروع ، مانند ازدواجِ صحيح يا در حكم مشروع ، مانند آميزش به شبهه ( - - ) آميزش به شبهه ) زاده شده است ، حلال‌زاده ناميده مىشود « 1 » و از آن در بابهاى اجتهاد و تقليد ، صلات ، نكاح ، قضاء و شهادات سخن گفته‌اند .\r\nفقدان صفت حلال‌زادگى موجب سلب صلاحيت و اهليت داشتن براى امور زير است : مرجعيت تقليد ؛ « 2 » امامت جمعه « 3 » و جماعت ؛ « 4 » قضاوت « 5 » و گواهى دادن ( - - ) شهادت ) نزد قاضى . « 6 »\r\n\r\n\r\n","description":"","footnote":"\r\n( 1 ) مصطلحات الفقه / 216 .\r\n1 الانواراللوامع 14 / 11 .\r\n2 الدرّ النّضيد 1 / 448 *\r\n3 جواهر الكلام 11 / 296 .\r\n4 13 / 324 .\r\n( 6 ) 40 / 12 .\r\n6 41 / 117 .\r\n","page_name":" 366 ","page_number":366},
  {"content":"\r\n\r\nكسى كه حلال‌زاده بودنش مشكوك است ، با داشتن پدر و مادرى مشخص ، محكوم به حلال‌زادگى است « 7 » و اگر نداشته باشد ، مانند كودكى كه در سرزمين اسلام يا كفر پيدا شده ، آيا محكوم به حلال‌زادگى است يا نه ؟ ظاهر كلمات فقيهان قول نخست است . هرچند برخى آن را خالى از اشكال ندانسته‌اند . « 8 »\r\nكودك زاده شده از آميزش حرام به حرمت عرضى ( - - ) آميزش ) ، مانند آميزش در حال حيض ، حلال‌زاده است . « 9 »\r\n( - - ) زنازاده ) .\r\n\r\nحلال‌گوشت\r\n- - ) حيوان\r\n\r\nحِلف\r\n- - ) قسم\r\n\r\nحلق\r\nحلق : گلو ( - - ) گلو ) / تراشيدن ( - - ) تراشيدن ) .\r\n\r\nحلقوم\r\n- - ) گلو\r\n\r\nحلقه\r\nحلقه : هرچيز دايره‌اى شكل و تو خالى .\r\nاز آن به مناسبت در بابهاى طهارت ، حج و حدود نام برده‌اند .\r\nخوردن و آشاميدن از ظرفى كه حلقه‌اش طلا و نقره است ، اشكال ندارد .\r\nبرخى قائل به كراهت آن شده‌اند . « 1 »\r\nاز آداب دخول كعبه ، علاوه بر غسل كردن و پابرهنه داخل شدن ، گرفتن حلقه‌هاى در كعبه قبل از دخول و خواندن اين دعا است : « أللَّهُمَّ البَيْتُ بَيْتُكَ و العَبْدُ عَبْدُكَ وَ قَدْ قُلتَ وَ مَنْ دَخَلَهُ كانَ آمِناً أللَّهُمَّ فَآمِنّى مِنْ عَذابِكَ و أجِرْنى مِنْ سَخَطِكَ » . « 2 »\r\nبنابر تصريح برخى ، در حرمت انگشتر به دست كردن به قصد زينت در حال احرام ( - - ) احرام ) حلقه حكم انگشتر را دارد . « 3 »\r\nدر اينكه سرقت اشيا و قطعات متصل به در ، مثل حلقه ، سرقت از حرز ( - - ) حرز ) محسوب مىشود يا نه ، اختلاف است . « 4 »\r\n\r\n\r\n","description":"","footnote":"\r\n( 7 ) مستند العروة ( الصلاة ) 5 قسم 2 / 400 .\r\n( 8 ) جواهر الكلام 13 / 325 .\r\n( 9 ) توضيح المسائل مراجع 2 / 501 م 2462 .\r\n1 ذكرى الشيعة 1 / 146 ؛ الحدائق الناضرة 5 / 514 - 515 .\r\n2 جواهر الكلام 20 / 65 ؛ مناسك حج ( شيخ انصارى ) / 121 ؛ جامع المسائل ( بهجت ) 2 / 292 .\r\n3 كشف الغطاء 4 / 574 .\r\n4 المبسوط 8 / 25 ؛ كتاب السرائر 3 / 501 .\r\n","page_name":" 367 ","page_number":367},
  {"content":"\r\n\r\n\r\nحلم\r\nحِلم : بردبارى .\r\nبه كسى كه در برابر رفتار سفيهانه و جاهلانهء ديگرى بردبارى مىورزد « حليم » و به رفتار او « حلم » گويند . « 1 » در روايتى از امام هادى عليه السّلام آمده است : « حلم آن است كه مالك خويشتن باشى و خشم خود را در عين قدرت ، فروبرى » . « 2 » از آن به مناسبت در باب تجارت و قضاء سخن گفته‌اند .\r\nصفت حلم از مكارم اخلاق و صفات خداوند متعال و پيامبران و امامان عليهم السّلام و مؤمنان شمرده شده « 3 » و در روايات فراوانى بدان سفارش و تأكيد شده است . « 4 »\r\nاز آداب تجارت اين است كه تاجر حليم باشد . « 5 » مستحب است قاضى حليم باشد . « 6 » برخى قدما بردبار بودن را در قاضى شرط اهليت وى براى قضاوت دانسته‌اند . « 7 »\r\n\r\nحُلُم\r\n- - ) احتلام\r\n\r\nحلمه\r\nحَلَمَه : نوك پستان ( - - ) پستان ) / كنهء بزرگ ( - - ) كنه ) .\r\n\r\nحلّه\r\nحُلَّه : دو جامه .\r\nحلّه به دو جامه گفته مىشود . بسيارى آن را به دو جامه از جامه‌هاى يمن ، « 1 » و برخى قدما به دو جامه از جامه‌هاى يمن يا نجران تعريف كرده‌اند . « 2 » از اين عنوان در باب ديات سخن رفته است .\r\nجانى يا عاقلهء وى ( - - ) عاقله ) مىتواند جهت پرداخت ديه يكى از شش چيز را پرداخت كند : حلّه ، گاو ، گوسفند ، شتر ، دينار و يا درهم . به عنوان مثال ، ديهء مردى كه به ناحق كشته شده ، دويست حلّه يا دويست گاو يا صد شتر يا هزار گوسفند يا هزار دينار طلا و يا ده هزار درهم نقره است . « 3 »\r\n\r\n\r\n","description":"","footnote":"\r\n( 1 ) مجمع البحرين / واژهء « حلم » .\r\n( 2 ) مستدرك الوسائل 11 / 291 .\r\n( 3 ) بقره / 225 و 235 ؛ توبه / 114 ؛ صافات / 101 ؛ بحارالانوار 1 / 110 - 111 .\r\n( 4 ) وسائل الشيعة 15 / 265 ؛ بحار الانوار 47 / 94 ؛ 77 / 49 ؛ مستدرك الوسائل 11 / 287 .\r\n( 5 ) جواهر الكلام 22 / 466 .\r\n( 6 ) العروةالوثقى [ تكملة 
  ] 3 / 8 .\r\n( 7 ) الكافى فى الفقه / 421 - 422 .\r\n1 شرائع الاسلام 4 / 1016 ؛ ارشاد الأذهان 2 / 232 - 233 ؛ الروضة البهية 10 / 176 ؛ الدرّ المنضود ( فقعانى ) / 320 ؛ النخبة / 57 ؛ منهاج المؤمنين 2 / 280 .\r\n2 كتاب السرائر 3 / 323 .\r\n3 جواهر الكلام 43 / 4 .\r\n","page_name":" 368 ","page_number":368},
  {"content":"\r\n\r\nحلّهء پرداختى به جهت ديه ، بنابر نظر بسيارى بايد يمنى باشد ؛ چنان كه در تعريف آن گذشت . برخى ، قائل به كفايت هر نوع جامه شده‌اند ؛ هر چند جامهء يمنى را اولى دانسته‌اند . « 4 » برخى نيز گفته‌اند :\r\nاحتياط واجب پرداخت جامهء يمنى است . « 5 » حلّهء پرداختى به جهت ديه بايد سالم باشد و حلّهء معيوب كفايت نمىكند . « 6 »\r\n\r\nحُلىّ\r\n- - ) زيور\r\n\r\nحلّيت\r\n- - ) حلال\r\n\r\nحلّيت ؛ قاعده\r\n- - ) قاعدهء حّليت\r\n\r\nحليف\r\nحَليف : هم سوگند ، هم پيمان .\r\nاز پيمانهاى رايج دوران جاهلى بين فردى با فردى ديگر يا بين دو گروه ، پيمانى با اين مفاد بود كه خون دو طرف يكى ، و جنگ و صلح با هر طرف جنگ و صلح با طرف ديگر باشد و دو طرف از يكديگر ارث ببرند و در پرداخت ديه ، عاقلهء يكديگر باشند . بر اساس اين پيمان ، هريك از دو حليف ، يك ششم مال ديگرى را به ارث مىبرد و در جنايات ، عاقلهء او مىشد « 1 » ( - - ) عاقله ) .\r\nدر آغاز اسلام ، مبناى ميراث همين پيمان بود ؛ ليكن بعدها نسخ گرديد و مسلمانى و هجرت مبناى ميراث قرار گرفت . سپس آن نيز نسخ گرديد و ميراث بر پايهء قرابت و خويشاوندى مقرر شد . البته در اسلام ، تنها در يك صورت ارث بر اساس پيمان يادشده ثابت است و آن جايى است كه هيچ يك از دو طرف ، وارثى - اعم از نسبى و غيرنسبى - نداشته باشند « 2 » ( - - ) ولاء ) .\r\n\r\nحليله\r\nحَليله : زوجه .\r\nحليله به زن انسان ، اعم از دائم و موقّت\r\n\r\n\r\n","description":"","footnote":"\r\n( 4 ) توضيح المسائل مراجع 2 / 824 ؛ مبانى تكملة المنهاج 2 / 190 .\r\n( 5 ) منهاج الصالحين ( سيد محمدسعيد حكيم ) 3 / 292 ؛ جامع المسائل ( بهجت ) 5 / 345 .\r\n( 6 ) تحرير الوسيلة 2 / 555 .\r\n1 المبسوط 7 / 181 ؛ مسالك الافهام ( كاظمى ) 4 / 162 ؛ بحار الانوار 85 / 252 .\r\n2 مفتاح الكرامة 17 / 327 .\r\n","page_name":" 369 ","page_number":369},
  {"content":"\r\n\r\nو آزاد و كنيز اطلاق مىشود . عنوان ياد شده به صورت جمع « حلائل » در قرآن كريم « 1 » و به تبع در باب نكاح آمده است .\r\nاز زنانى كه به تصريح قرآن كريم ازدواج با آنان حرام است ، زن پسر و زن پدر مىباشد كه اوّلى بر پدر و دومى بر پسر حرام است . در حكم ياد شده فرقى بين پسر و پدر نسبى و رضاعى نيست . « 2 »\r\n( - - ) زوجيت )\r\n\r\nحم\r\n- - ) حواميم\r\n\r\nحَمّال\r\n- - ) حمل و نقل\r\n\r\nحماله\r\nحَماله : ديه يا غرامت متحمل شده توسّط فردى به طور تبرّعى . « 1 »\r\nاز آن به مناسبت در باب زكات سخن گفته‌اند .\r\nتحمّل حماله مستحب است . « 2 » چنانچه فردى براى خاموش شدن فتنه و جنگ بين دو طايفه و اصلاح ذات البين ، ديهء فرد كشته شده در اين ميان را بر عهده بگيرد ، سهم غارمين ( بدهكاران ) از زكات به وى داده مىشود تا بدان وسيله آنچه را بر عهده گرفته بپردازد . همچنين است اگر منشأ فتنه و اختلاف ، از بين رفتن مالى باشد كه تلف كنندهء آن معلوم نيست و فردى به قصد رفع فتنه غرامت آن مال را بر عهده گيرد . در دادن زكات در هر دو مورد فرقى بين اينكه تحمّل كننده غنى باشد يا فقير نيست . « 3 » برخى گفته‌اند : به تحمّل كنندهء غنى از زكات داده نمىشود . « 4 »\r\n\r\nحمام\r\nحمام : گرمابه .\r\nاز آن به مناسبت در بابهاى طهارت ، صلات ، صوم ، اعتكاف ، حج ، اجاره و شفعه سخن رفته است .\r\nحكم : حمام كردن مستحب است و در روايتى از امام رضا عليه السّلام آمده است :\r\n« استحمام يك روز در ميان موجب چاقى و هر روز ، موجب لاغرى و ضعف مىگردد » . « 1 »\r\n\r\n\r\n","description":"","footnote":"\r\n( 1 ) نساء / 23 .\r\n( 2 ) قواعد الاحكام 3 / 27 ؛ المبسوط 4 / 205 و 5 / 305 ؛ تحرير الوسيلة 2 / 270 .\r\n1 مرآةالعقول 8 / 374 .\r\n2 الجامع للشرائع / 137 *\r\n3 تذكرة الفقهاء 5 / 259 - 260 ؛ ذخيرة المعاد / 455 - 456 .\r\n4 الجامع للشرائع / 144 .\r\n1 وسائل الشيعة 2 / 29 و 32 .\r\n","page_name":" 370 ","page_number":370},
  {"content":"\r\n\r\nآداب\r\nالف . مستحبّات : بستن لنگ ( پوشانندهء از ناف تا زانو ) ، خواندن دعاهاى وارد شده ، ريختن مقدارى آب گرم بر جلو سر و نيز بر پاها و نوشيدن جرعه‌اى از آن هنگام ورود به حمام ، تحيّت گفتن با كيفيّت وارد شده ، مانند « انْقَى اللَّهُ غَسْلَك » به كسى كه حمام كرده و گذاردن عمامه بر سر و نيز ريختن مقدارى آب سرد بر پاها هنگام بيرون آمدن از حمام . « 2 »\r\nب . مكروهات : ادرار كردن ، « 3 » شانه و مسواك زدن در حمام ، « 4 » بدون لنگ داخل شدن ، حمام كردن در حال گرسنگى و ناشتا و پر بودن شكم ، به پهلو و پشت خوابيدن و تكيه دادن در حمام ، ماليدن صورت با لنگ و پاها با سفال ، شستن سر با گِل ، بويژه گل سرشور ( گل مصرى ) ، نوشيدن و ريختن آب سرد بر بدن « 5 » و بنابر مشهور نماز خواندن در حمّام . در شمول حكم كراهت نماز نسبت به رختكن حمام اختلاف است . « 6 » حمام كردن و كشيدن كيسه بر بدن براى مُحرم كراهت دارد . « 7 »\r\nغُسالهء حمام : در اينكه غسالهء حمام ( آب استفاده شده در شست و شوى بدن و غُسل ) در فرض عدم علم به نجس بودن آن ، پاك است يا نجس ، اختلاف مىباشد « 8 » ( - - ) غساله ) .\r\nضمان حمامى : حمامى امين است و ضامن اثاث و اشياى ارباب رجوع نيست ، مگر آنكه مالى نزد وى به امانت گذاشته شود و او در حفظ آن كوتاهى كرده باشد . « 9 »\r\nجريان شفعه در حمام : ثبوت شفعه در حمام - بنابر قول به اعتبار قابل قسمت بودن مورد شفعه - مشروط به بقاى منفعت آن پس از تقسيم است « 10 » ( - - ) شفعه ) .\r\nخروج معتكف براى رفتن به حمام : استحمام در صورت نياز از جمله مواردى است كه معتكف ( - - ) اعتكاف ) مىتواند جهت آن از مسجد خارج شود . « 11 »\r\n( - - ) آب حمام )\r\n\r\n\r\n","description":"","footnote":"\r\n( 2 ) كشف الغطاء 2 / 411 - 412 .\r\n( 3 ) العروة الوثقى 1 / 328 .\r\n( 4 ) كشف الغطاء 2 / 416 .\r\n( 5 ) كشف الغطاء 2 / 415 - 416 ؛ وسائل الشيعة 2 / 54 .\r\n( 6 ) الحدائق الناضرة 7 / 199 .\r\n( 7 ) جواهر الكلام 18 / 432 .\r\n( 8 ) مستمسك العروة 1 / 443 ؛ التنقيح ( الطهارة ) 2 / 160 - 163 .\r\n( 9 ) جواهر الكلام 27 / 331 ؛ العروة الوثقى 5 / 74 .\r\n( 10 ) جواهرالكلام 37 / 254 - 255 .\r\n( 11 ) 17 / 182 .\r\n","page_name":" 371 ","page_number":371},
  {"content":"\r\n\r\n\r\nحمايل\r\nحمايل : تسمهء شمشير .\r\nاز آن به مناسبت در باب صلات و ارث نام برده‌اند .\r\nنماز خواندن با حمايل تهيّه شده از ميته و پوست حيوان حرام گوشت باطل است . « 1 » شمشير ميّت از حبوه ( - - ) حبوه ) به شمار مىرود كه به پسر بزرگ‌تر مىرسد .\r\nآيا حمايل شمشير نيز جزء حبوه است ؟\r\nبرخى بر جزئيت و الحاق آن به شمشير تصريح كرده‌اند . « 2 »\r\n\r\nحمد ؛ سوره\r\nحمد ؛ سوره [ فاتحة الكتاب 
  ] : نخستين سورهء قرآن كريم .\r\nاز آن در باب طهارت و صلات سخن گفته‌اند .\r\nآموختن « 1 » و درست خواندن سورهء حمد « 2 » و قرائت آن در ركعت اوّل و دوم نمازهاى واجب و مستحب ، بر مكلف واجب است . « 3 » نمازگزار در ركعت سوم و چهارم ، بين خواندن حمد و تسبيحات اربع ( - - ) تسبيحات اربع ) مخيّر است . در اينكه افضل خواندن حمد است يا تسبيحات اربع ، اختلاف است . « 4 »\r\nگفتن « أَعُوذُ باللَّهِ مِنَ الشَّيطانِ الرَّجِيمِ » پيش از تلاوت حمد در ركعت اوّل نماز ، مستحب « 5 » و گفتن « آمين » ( - - ) آمين ) در پايان آن در نماز ، حرام و موجب بطلان آن است . « 6 »\r\nاكتفا به حمد در نافله‌اى كه در آن قرائت سورهء خاصى وارد نشده جايز است . « 7 » تلاوت سورهء حمد در موارد بسيارى ، از جمله تعقيب ( - - ) تعقيب ) نمازهاى واجب ، « 8 » بر بالين بيمار ، « 9 » هنگام گذاشتن مرده در قبر « 10 » و برداشتن تربت از حائر حسينى « 11 » عليه السّلام ( - - ) حائر ) مستحب است .\r\n\r\nحَمدَلَه\r\n- - ) تحميد\r\n\r\n\r\n","description":"","footnote":"\r\n( 1 ) تحرير الاحكام 1 / 194 .\r\n( 2 ) رسائل الشهيد الثانى 1 / 512 ؛ مستند الشيعة 19 / 218 ؛ منهاج الصالحين ( خويى ) 2 / 361 .\r\n1 جواهر الكلام 9 / 300 .\r\n2 تذكرة الفقهاء 3 / 135 .\r\n3 جواهر الكلام 9 / 284 - 286 .\r\n4 319 - 331 .\r\n5 توضيح المسائل مراجع 1 / 559 م 1017 .\r\n6 جواهر الكلام 10 / 2 - 11 .\r\n7 العروة الوثقى 2 / 501 .\r\n8 مصباح الفقيه ( ق ) 2 / 398 .\r\n9 العروة الوثقى 2 / 17 .\r\n10 119 .\r\n11 وسائل الشيعة 14 / 530 - 531 .\r\n","page_name":" 372 ","page_number":372},
  {"content":"\r\n\r\n\r\nحمرهء مشرقيّه\r\nحُمرهء مَشرقيّه : سرخى پديد آمده در طرف شرق افق قبل از طلوع آفتاب و هنگام غروب آن .\r\nعنوان ياد شده در بابهاى صلات ، صوم ، اعتكاف و حج به كار رفته است .\r\nحمرهء مشرقيّه دو بار در ناحيهء شرقى افق پديد مىآيد : يك بار قبل از طلوع آفتاب كه بنابر مشهور ، زمان پايان يافتن وقت نافله « 1 » و فضيلت فريضهء صبح « 2 » است ، و بار ديگر هنگام غروب آفتاب كه زوال آن ( گذشتن از روى سر ) - بنابر مشهور - نشانهء غروب آفتاب و پايان روز است . « 3 » بنابر اين ، عباداتى كه مبدأشان غروب آفتاب ( - - ) غروب ) است ، مانند نماز مغرب « 4 » با زوال حمرهء مشرقيّه ، وقتشان داخل مىشود ؛ چنان كه آن دسته از عباداتى كه پايان وقت برگزارى آنها غروب آفتاب است ، مانند نماز عصر ، « 5 » امساك روزه « 6 » و حرمت خروج از سرزمين عرفات در روز عرفه براى حاجى « 7 » با زوال حمرهء مشرقيّه از سمت شرق ، وقت آنها نيز به پايان مىرسد .\r\n\r\nحُمرهء مَغربيّه\r\n- - ) شفق\r\n\r\nحمزه\r\nحمزه : فرزند عبدالمطّلب و عموى رسول خدا صلّى اللَّه عليه وآله .\r\nجناب حمزه در نبرد احُد به شهادت رسيد و عنوان برترين شهيد آن جنگ را از آنِ خود ساخت . « 1 » پيكر پاك حمزه و تعدادى ديگر از شهدا در محلّ كارزار احُد دفن گرديدند . از اين عنوان به مناسبت در باب حج نام برده‌اند .\r\nزيارت قبور شهداى احد ، بويژه جناب حمزه مستحب است . « 2 » چنان كه در زيارت قبور شهدا ، آغاز كردن به زيارت قبر جناب حمزه استحباب دارد . « 3 »\r\n\r\n\r\n","description":"","footnote":"\r\n( 1 ) التنقيح ( الصلاة ) 1 / 369 .\r\n( 2 ) 227 .\r\n( 3 ) جواهر الكلام 7 / 109 ؛ جامع المدارك 2 / 245 ؛ التنقيح ( الصلاة ) 1 / 240 .\r\n( 4 ) جواهر الكلام 7 / 94 .\r\n( 5 ) العروة الوثقى 2 / 248 .\r\n( 6 ) 3 / 611 ؛ مستند . العروة ( الصوم ) 1 / 417 .\r\n( 7 ) جواهرالكلام 19 / 35 ؛ مناسك الحج ( گلپايگانى ) / 132 و 138 .\r\n1 الكافى ( كلينى ) 1 / 450 ؛ بحار الانوار 97 / 47 - 48 .\r\n2 مستند الشيعة 13 / 341 ؛ جواهر الكلام 20 / 107 .\r\n3 كتاب السرائر 1 / 653 .\r\n","page_name":" 373 ","page_number":373},
  {"content":"\r\n\r\n\r\nحم سجده ؛ سوره\r\n- - ) سجده ؛ سوره\r\n\r\nحمعسق ؛ سوره\r\n- - ) شورى ؛ سوره\r\n\r\nحم فصّلت ؛ سوره\r\n- - ) فصّلت ؛ سوره\r\n\r\nحُمق\r\n- - ) احمق\r\n\r\nحَمقاء\r\n- - ) احمق\r\n\r\nحمل\r\nحَمْل : برداشتن و همراه داشتن چيزى يا كسى / جنين ( - - ) جنين ) / بار دارى ( - - ) آبستنى ) / جا به جا كردن كالا ( - - ) حمل و نقل ) .\r\nاز حمل به معناى نخست به مناسبت در بابهاى طهارت ، صلات ، حج و جهاد سخن گفته‌اند .\r\nوضو گرفتن جهت همراه داشتن قرآن مستحب « 1 » و حمل آن براى جنب و حائض مكروه است . « 2 »\r\nبه قول برخى ، همراه داشتن اشياى متنجس ، بلكه عين نجس ، مانند خون در نماز جايز است و موجب بطلان آن نيست . « 3 » در مقابل ، برخى همراه داشتن حتى متنجس را جايز ندانسته‌اند . برخى ديگر ، تنها همراه داشتن عين نجس را جايز ندانسته‌اند . بعضى نيز در عين نجس تفصيل داده ، همراه داشتن مردار و اجزاى سگ و خوك حتى موى آنها را جايز ندانسته ، امّا غير آن از اعيان نجس را جايز دانسته‌اند . « 4 »\r\nهمراه داشتن آهنى كه نمايان است ، مانند شمشير آخته ، در نماز « 5 » و نيز حمل سلاح هنگام رفتن براى نماز عيد ، جز هنگام بيم از دشمن مكروه است . « 6 » حمل سلاح بر گروه نگهبان در نماز خوف ( - - ) نماز خوف ) بنابر قول مشهور واجب است . « 7 »\r\nبنابر قول مشهور ، حمل سلاح براى محرم ( - - ) احرام ) بدون ضرورت حرام است . « 8 »\r\nهمراه داشتن وسايل مورد نياز از قبيل دارو و سلاح در سفر مستحب است . « 9 »\r\nحمل سر كفارِ كشته شده در جنگ و گرداندن و به نمايش گذاشتن آن در شهرها مكروه است . « 10 »\r\n\r\n\r\n","description":"","footnote":"\r\n( 1 ) العروة الوثقى 1 / 345 .\r\n( 2 ) 492 ؛ جواهر الكلام 3 / 217 .\r\n( 3 ) العروة الوثقى 1 / 211 - 212 ؛ مستمسك العروة 1 / 582 - 585 .\r\n( 4 ) مصباح الهدى 2 / 146 - 151 .\r\n( 5 ) جواهر الكلام 8 / 264 - 267 .\r\n( 6 ) العروة الوثقى 3 / 398\r\n( 7 ) جواهر الكلام 14 / 174 .\r\n( 8 ) 18 / 422 .\r\n( 9 ) وسائل الشيعة 11 / 425 .\r\n( 10 ) جواهر الكلام 21 / 78 و 132 .\r\n","page_name":" 374 ","page_number":374},
  {"content":"\r\n\r\n\r\nحمل\r\nحَمَل : برّه .\r\nكلمات اهل لغت در تعريف « حَمَل » مختلف است ، از جمله : برّهء نر چهار ماهه ، شش ماهه و برّهء نر در سال نخست عمرش . « 1 » جمعى از فقها آن را به برّهء نر چهار ماهه يا بيشتر كه از شير گرفته شده و چرنده است ، تعريف كرده‌اند . « 2 » از آن در باب حج سخن گفته‌اند .\r\nكفّارهء كشتن قَطا ( - - ) قطا ) ، كبك و دُرّاج ( - - ) دراّج ) در حال احرام ( - - ) احرام ) يك حمل است . « 3 » همچنين بنابر قول مشهور ، كفّارهء كشتن جوجهء كبوتر در حال احرام در بيرون حرم ( - - ) حرم ) يك حمل و در درون حرم يك حمل و نصف درهم ( - - ) درهم ) است . « 4 »\r\n\r\nحمل بر صحّت\r\n- - ) قاعدهء صحّت\r\n\r\nحمل و نقل\r\nحمل و نقل : جابه جايى بار .\r\nاز آن در بابهاى طهارت ، خمس ، جهاد ، تجارت ، تفليس ، اجاره و غصب سخن گفته‌اند .\r\nحكم : جابه جايى كالاهاى حلال ، مانند مواد غذايى حلال ، جايز و حمل كننده مستحق اجرت آن است . حمل و نقل كالاهاى حرام ، مانند مواد مست كننده حرام و قرارداد باطل است و در نتيجه حمل كننده در صورت علم به آن مستحق هيچ اجرتى نخواهد بود . « 1 »\r\nضمان : اگر محموله در دست باربر تلف شود ، بنابر مشهور ضامن است ؛ هرچند كوتاهى نكرده باشد ، مثل آنكه محموله بر اثر لغزيدن باربر بيفتد و بشكند ؛ به شرط آنكه تلف به باربر نسبت داده شود ؛ اما اگر تلف مستند به فعل او نباشد ، مانند آنكه كسى با پرتاب سنگى آن را بشكند . در اين صورت ، باربر تنها در فرض كوتاهى كردن در حفظ بار ضامن خواهد بود . « 2 »\r\n\r\n\r\n","description":"","footnote":"\r\n( 1 ) مجمع البحرين / واژهء « حمل » ؛ كشف اللثام 6 / 364 - 365 ؛ الحدائق الناضرة 15 / 222 ؛ جواهر الكلام 20 / 234 .\r\n( 2 ) كتاب السرائر 1 / 557 - 558 ؛ منتهى المطلب 12 / 330 ؛ جامع المقاصد 3 / 311 ؛ التهذيب فى مناسك العمرة و الحج 2 / 226 .\r\n( 3 ) جواهر الكلام 20 / 242 .\r\n( 4 ) 233 .\r\n1 تحرير الوسيلة 1 / 496 .\r\n2 جواهر الكلام 27 / 326 .\r\n","page_name":" 375 ","page_number":375},
  {"content":"\r\n\r\nچنانچه بر حيوانى كه براى حمل بارى معيّن كرايه شده ، بيشتر از آن مقدار بار كنند و بر اثر آن ، حيوان آسيب ببيند ، حمل كننده ضامن است . همين طور اگر مقدار بار معين نشود ، ليكن بيش از حد معمول و متعارف بر او بار شود . « 3 »\r\nاجرت حمل و نقل : هرگاه اجرت حمل و نقل كالايى معيّن نشود ، مبناى پرداخت ، اجرة المثل خواهد بود ( - - ) اجرت ) .\r\nكسى كه براى بردن بارى به مقصدى معيّن ، در زمانى مشخص و در ازاى اجرتى معيّن ، اجير شده ، چنانچه با او شرط شود كه در صورت تأخير در رساندن بار به مقصد از زمان تعيين شده ، مقدارى معيّن از كار مزد كسر خواهد شد ، بنابر قول مشهور چنين شرطى صحيح است . « 4 »\r\nهزينه‌هاى تجهيز ميّت ، از جمله اجرت حمل كنندهء جنازه ، بر بدهيها و وصاياى او مقدم است و قبل از آنها از اصل تركه برداشته مىشود . « 5 » چنان كه اجرت حمل و نقل غنايم جنگى ( - - ) غنيمت ) پيش از تقسيم از آن كسر مىگردد . « 6 »\r\nپرداخت خمسِ درآمد كسب ، پس از كسر هزينه‌هاى انجام گرفته ، مانند اجرت باربر و اجارهء مغازه و نيز اخراج مئونهء سال ( - - ) مئونه ) است . « 7 »\r\nاجرت جابه جايى و ديگر هزينه‌هاى مربوط به فروش اموال مفلَّس ( - - ) تفليس ) بر ديگر بدهيهاى وى مقدم است و قبل از تسويهء ساير ديون از اموال او پرداخت مىشود ؛ به شرط آنكه امكان پرداخت آن از بيت المال ( - - ) بيت المال ) نباشد ؛ و گرنه بنابر قول برخى ، واجب است از بيت المال پرداخت گردد . در مقابل ، برخى ، در اين صورت نيز پرداخت آن را از مال مفلَّس جايز ، بلكه موافق با احتياط دانسته‌اند ، مگر آنكه به لحاظ فقر مفلّس ، از بيت المال به او داده شود . « 8 »\r\n\r\nحمله\r\n- - ) جهاد\r\n\r\n\r\n","description":"","footnote":"\r\n( 3 ) توضيح المسائل مراجع 2 / 334 - 335 م 2202 .\r\n( 4 ) جواهر الكلام 27 / 229 .\r\n( 5 ) العروة الوثقى 2 / 71 .\r\n( 6 ) تحرير الاحكام 2 / 188 *\r\n( 7 ) مستمسك العروة 9 / 538 .\r\n( 8 ) جواهر الكلام 25 / 331 .\r\n","page_name":" 376 ","page_number":376},
  {"content":"\r\n\r\n\r\nحمله دار\r\nحمله دار : سرپرست كاروان حج .\r\nاز آن در باب صلات سخن گفته‌اند .\r\nحمله‌دارى كه تمام يا بيشتر سال عهده دار اين كار است در سفر نمازش تمام و روزه‌اش صحيح است . همچنين بنابر قول بسيارى اگر چند ماه از سال ( مثلًا سه ماه ) بدين كار مشغول باشد ؛ چنان كه در گذشته اين گونه بود و بردن حاجيان به مكّه ماهها طول مىكشيد ؛ ليكن اگر دوران سفر كوتاه ( مثلًا چند هفته ) باشد ، مانند سفرهاى امروزى كه با هواپيما انجام مىگيرد ، بسيارى فتوا به وجوب قصر نماز حمله دار داده‌اند . البته منشأ اين اختلاف نظر ، اختلاف در ملاك صدق عنوان « مَن شُغلُهُ السَّفَر » ( كسى كه كارش سفر است ) مىباشد . اگر ملاك در صدق ، استمرار سفر در همه يا بيشتر سال باشد ، نماز حمله دار تنها با تحقق اين شرط تمام خواهد بود ؛ امّا اگر ملاك صدق ، تحقق عنوان عرفى آن باشد ، استمرار سفر در يك فصل از سال نيز كفايت مىكند و حكم به اتمام نماز چنين فردى در طول مدّت سفر مىشود ؛ ليكن بنابر قول به اينكه بلند يا كوتاه بودن مدت سفر تأثيرى در صدق عنوان « مَن شُغلُهُ السَّفَر » ندارد ، بلكه ملاك ، عدم منافات فاصلهء زمانى بين دو سفر با اختيار آن براى شغل و حرفه است ، هرچند سفر كوتاه و فاصله زياد باشد ، اتمام نماز بر حمله دار واجب است ، هرچند سفر او كوتاه باشد . « 1 »\r\n\r\nحم مؤمن ؛ سوره\r\n- - ) غافر ؛ سوره\r\n\r\nحَمو\r\n- - ) احماء\r\n\r\nحُموضَت\r\n- - ) ترشى\r\n\r\nحِمى\r\n- - ) قُرُق\r\n\r\nحميل\r\nحميل : كافر به اسارت گرفته شده از سرزمين شرك / كودك كافر ، گرفته شده از سرزمين كفر / تحمّل كنندهء غرامت ديگرى ( - - ) حماله ) .\r\nحميل در كلمات گروهى از فقها در معناى نخست به كار رفته است . « 1 » برخى نيز آن را به معناى دوم - كه اخصّ از\r\n\r\n\r\n","description":"","footnote":"\r\n( 1 ) العروة الوثقى 3 / 454 - 455 ؛ مستمسك العروة 8 / 75 - 77 ؛ منهاج الصالحين ( سيد محسن حكيم ) 1 / 345 - 347 .\r\n1 المبسوط 2 / 23 ؛ المهذّب 2 / 165 ؛ الوسيلة / 399 ؛ تذكرة الفقهاء 9 / 169 .\r\n","page_name":" 377 ","page_number":377},
  {"content":"\r\n\r\nمعناى اوّل است - تعريف كرده‌اند . « 2 » از آن در هر دو كاربرد ياد شده به مناسبت در باب جهاد و ارث سخن گفته‌اند .\r\nكفّارى كه از سرزمين شرك به اسارت گرفته شده‌اند . در صورت ادعاى خويشاوندى بعضى نسبت به بعض ديگر - كه سبب ارث برى از يكديگر مىشود ، مانند برادرى - ادعاى آنان بدون بيّنه ( - - ) بيّنه ) پذيرفته مىشود ؛ در نتيجه از همديگر ارث مىبرند . همچنين است حكم زنى كه از سرزمين شرك به اسيرى گرفته شده و همراه وى كودكى است كه مدّعى فرزندى او است . « 3 » حكم ياد شده در موارد مشابه ديگر نيز جارى است « 4 » ( - - ) استلحاق ) .\r\n\r\nحنا\r\nحنا : برگ گياه معروف كه بدان خضاب ( - - ) خضاب ) كنند .\r\n( - - ) برگ )\r\n\r\nحنّانه\r\nحَنّانه : محلى بين كوفه و نجف / از ستونهاى مسجد النّبى صلّى اللَّه عليه و آله .\r\nاز حنّانه به هر دو معنا به مناسبت در باب مزار سخن رفته است .\r\nخواندن دو ركعت نماز در حنّانه - كه هم اكنون در آن مكان مسجدى به همين نام وجود دارد - مستحب است ؛ « 1 » چنان كه خواندن نماز نزد ستون حنّانه نيز استحباب دارد . « 2 »\r\n\r\nحنبلى\r\nحَنبَلى : از مذاهب فقهى معروف اهل سنّت .\r\nمذهب حنبلى ، منتسب به احمد بن حنبل ( 164 - 241 ه . ق ) از مذاهب چهار گانهء اهل سنّت است . احمد بن حنبل و فقهاى پيرو مكتب او از اصحاب حديث ( - - ) اصحاب حديث ) به شمار مىروند ؛ بدين معنا كه بناى فقهى ايشان بر نصوص ( احاديث نبوى و آثار صحابه و تابعين ) استوار است ؛ بر خلاف اصحاب رأى\r\n\r\n\r\n","description":"","footnote":"\r\n( 2 ) رياض المسائل 12 / 632 .\r\n( 3 ) المبسوط 4 / 125 ؛ تذكرة الفقهاء 9 / 169 .\r\n( 4 ) مهذّب الاحكام 30 / 305 .\r\n1 المزار ( شهيد اوّل ) / 32 - 33 .\r\n2 بحار الانوار 99 / 334 ؛ مستدرك الوسائل 10 / 195 ؛ الفقه على المذاهب الاربعة 1 / 962 .\r\n","page_name":" 378 ","page_number":378},
  {"content":"\r\n\r\n( - - ) اصحاب رأى ) كه در مشرب فقهى خود بيشتر بر قياس ( - - ) قياس ) ، رأى ( - - ) رأى ) و استحسان ( - - ) استحسان ) تكيه دارند . « 1 »\r\n\r\nحنث\r\nحِنْث : شكستن ( عدم وفا به ) قسم ، نذر و عهد .\r\nحنث در لغت به معناى بزه و گناه آمده است و به شكستن قسم ، نذر و عهد از آن جهت كه گناه و معصيت است حنث گفته مىشود . تعبير « بلوغ حنث » به معناى رسيدن به سن بلوغ و تكليف است . حنث در اين جا در حقيقت به معناى گناه است و بلوغ حنث رسيدن به سن نوشته شدن گناه و طاعت و مؤاخذه بر آنها است ( - - ) بلوغ ) . « 1 » از اين عنوان در بابهاى صوم ، ايلاء ، يمين ، نذر ، عهد و كفّارات سخن رفته است .\r\nحكم : حنث قسم ، نذر و عهد ، حرام و موجب ثبوت كفّاره است ؛ « 2 » ليكن مخالفت با مفاد قسم در ايلاء ( - - ) ايلاء ) حرام نيست ، هرچند كفّاره دارد . « 3 »\r\nكفّارهء حنث قسم آزاد كردن يك برده يا اطعام و يا پوشاندن ده فقير به نحو تخيير است . در صورت عدم توانايى بر هيچ يك ، بايد سه روز روزه بگيرد « 4 » كه بنابر مشهور واجب است پى در پى باشد . « 5 » كفّارهء حنث ايلاء همانند كفّارهء حنث قسم است . « 6 »\r\nكفّارهء حنث نذر و عهد بنابر مشهور آزاد كردن يك برده يا دو ماه روزه گرفتن پى در پى و يا اطعام شصت فقير به نحو تخيير است . برخى كفّارهء حنث نذر را همانند كفّارهء حنث قسم دانسته‌اند . « 7 »\r\nشرايط وجوب كفّاره : از روى عمد و اختيار بودن حنث از شرايط وجوب كفّاره است . بنابر اين ، حنثِ ناشى از اكراه ، اجبار ، فراموشى ، خطا ، جهل و اضطرار موجب كفّاره نخواهد شد . « 8 » ثبوت كفّاره بعد از تحقق حنث است ؛ از اين رو ، پرداخت آن قبل از حنث مجزى نيست . « 9 »\r\nقسم و نذر و عهد در پى مخالفت عمدى با مفاد آنها و پرداخت كفّاره منحل مىشوند و بر مخالفت پس از آن اثرى مترتّب نيست ؛ ليكن در اينكه مخالفت\r\n\r\n\r\n","description":"","footnote":"\r\n( 1 ) تاريخ الفقه الاسلامى و ادواره / 71 - 72 ؛ دائرة المعارف بزرگ اسلامى 9 / 113 و 118 ؛ كتاب الملل والنحل 1 / 187 .\r\n1 لسان العرب / واژهء « حنث » ؛ غاية المرام 3 / 299 ؛ الدروس الشرعية 2 / 181 .\r\n2 تحرير الوسيلة 2 / 111 و 125 ؛ الروضة البهية 3 / 56 ؛ توضيح المسائل مراجع 2 / 616 م 2654 و 2 / 623 م 2670 *\r\n3 الروضة البهية 6 / 147 .\r\n4 جواهر الكلام 33 / 178 ؛ توضيح المسائل مراجع 2 / 623 م 2670 *\r\n5 مستند العروة ( الصوم ) 2 / 250 .\r\n6 جواهر الكلام 33 / 277 .\r\n7 174 - 175 .\r\n8 35 / 337 - 338 .\r\n9 347 .\r\n","page_name":" 379 ","page_number":379},
  {"content":"\r\n\r\nناشى از اكراه ، نسيان يا اضطرار نيز موجب انحلال مىشود يا نه ، محل بحث است . « 10 »\r\n\r\nحنظل\r\nحنظل : هندوانهء ابوجهل .\r\nحنظل ، ميوه‌اى گرد و زرد رنگ به اندازهء پرتقال با پوست نازك و سخت و مغز سفيد است كه بسيار تلخ مىباشد . از آن به مناسبت در باب صلات و اطعمه و اشربه سخن رفته است .\r\nسجده بر حنظل به جهت خوردنى نبودنِ آن صحيح است . « 1 » خوردن سموم كشنده ، از جمله مقدار زيادى از پيه حنظل ، به جهت عوارض ناگوار و زيان آورِ آن ، حرام است . « 2 »\r\n\r\nحنفى\r\nحَنَفى : از مذاهب فقهى معروف اهل سنّت .\r\nمذهب حنفى نخستين مذهب فقهى از مذاهب چهارگانهء اهل سنّت است كه به دست نعمان بن ثابت ، معروف به ابوحنيفه ( 80 - 150 ه . ق ) تأسيس شد . وى و پيروان مكتب او به اصحاب رأى ( - - ) اصحاب رأى ) شهرت دارند . چرا كه اساس كارشان را در دستيابى به احكام ، رأى و قياس ( - - ) قياس ) و استحسان ( - - ) استحسان ) تشكيل مىداد . آنان بر خلاف اصحاب حديث ( - - ) اصحاب حديث ) بسيارى از احاديث را ضعيف يا واحد ( - - ) خبر واحد ) شمرده و آنها را معتبر نمىدانستند . « 1 »\r\n\r\nحنك\r\nحَنَك : كام / زير چانه / طرف عمامه .\r\nحنك در لغت به معناى كام ( سقف دهان ) و زير چانه به كار رفته است ، « 1 » و در كلمات فقها به طرف عمامه ( - - ) عمامه ) نيز\r\n\r\n\r\n","description":"","footnote":"\r\n( 10 ) الروضةالبهية 3 / 56 - 57 ؛ جواهر الكلام 35 / 339 - 340 .\r\n1 العروة الوثقى 2 / 393 .\r\n2 جواهر الكلام 36 / 371 .\r\n1 تاريخ الفقه الاسلامى و ادواره / 61 - 64 ؛ دائرة المعارف بزرگ اسلامى 9 / 126 - 127 ؛ كتاب الملل و النحل 1 / 188 .\r\n1 مجمع البحرين / واژهء « حنك » .\r\n","page_name":" 380 ","page_number":380},
  {"content":"\r\n\r\n- از آن جهت كه از زير چانه گذرانده مىشود - اطلاق شده است « 2 » ( - - ) تحنيك ) .\r\n\r\nحنوط\r\nحَنوط : كافور ، كه به بدن ميّت ماليده مىشود .\r\nحنوط در لغت به هر مادّهء خوش بويى گفته مىشود كه بدن يا كفن ميّت را بدان معطّر كنند ، ليكن در كلمات فقها تنها دربارهء كافور ( - - ) كافور ) به كار رفته كه به مواضعى از بدن ميّت ماليده مىشود .\r\nماليدن كافور به بدن ميّت را « تحنيط » گويند . « 1 » از آن در باب طهارت سخن گفته‌اند .\r\nحكم : ماليدن كافور به بدن ميّت مسلمان واجب است ، « 3 » جز ميّت مُحرم ( - - ) احرام ) كه - به جهت حرمت موادّ خوش بو بر محرم - جايز نيست . البتّه زن در عدّهء وفات ( - - ) عدّهء وفات ) و معتكف ( - - ) اعتكاف ) به رغم حرمت بوى خوش بر آنان ، در اين حكم ملحق به محرم نيستند و تحنيط آنان واجب است . « 3 »\r\nدر اينكه تحنيط قبل از كفن كردن ميّت انجام مىشود يا بعد از كفن كردن وى يا پس از پوشاندن لنگ و قبل از پوشاندن پيراهن و يا همه صورتهاى فوق جايز است ، هر چند بهتر آن است كه تحنيط قبل از تكفين باشد ، اختلاف است . « 4 »\r\nاگر كافور يافت نشود ، ميّت بدون تحنيط دفن مىگردد ؛ هرچند خوش‌بو كردن بدن وى با ذريره ( - - ) ذريره ) جايز است ؛ ليكن حنوط به شمار نمىرود . در كراهت يا حرمت خوش بو كردن ميّت به غير ذريره و كافور اختلاف است . مخلوط كردن كافور با ذريره در حنوط جايز است . « 5 »\r\nدر صورت كم بودن كافور و دوران امر بين استفادهء آن در غسل ميّت يا تحنيط ، غسل مقدّم است ، و بين تحنيط پيشانى و ساير مواضع ، پيشانى مقدّم است . « 6 »\r\nكيفيّت تحنيط : در اينكه واجب ، ماليدن كافور به مواضعى از بدن ميّت است يا صرف نهادن و تماس آن با مواضع واجب ، و مسح ( ماليدن ) مستحب مىباشد ، اختلاف است . « 7 »\r\nمواضع حنوط : مواضع واجب حنوط ، مواضع هفت گانهء سجده است ، يعنى\r\n\r\n\r\n","description":"","footnote":"\r\n( 2 ) المقنعة / 150 ؛ جواهر الكلام 8 / 240 .\r\n1 لسان العرب و مجمع البحرين / واژهء « حنط » ؛ مستمسك العروة 4 / 185 ؛ جامع المقاصد 1 / 358 .\r\n2 جواهرالكلام 4 / 176 ؛ مستمسك العروة 4 / 190 .\r\n3 جواهر الكلام 4 / 182 - 184 و 18 / 421 .\r\n4 4 / 175 - 176 .\r\n5 مستمسك العروة 4 / 195 - 197 ؛ جواهر الكلام 4 / 188 - 190 .\r\n6 العروة الوثقى 2 / 82 - 83 ؛ مستمسك العروة 4 / 200 .\r\n7 جواهر الكلام 4 / 177 .\r\n","page_name":" 381 ","page_number":381},
  {"content":"\r\n\r\nپيشانى ، كف دو دست ، دو زانو و نوك انگشتان شصت پاها و بنابر قول برخى ، نوك بينى . « 8 » برخى ، تحنيط نوك بينى را مستحب دانسته‌اند . چنان كه برخى ، تحنيط زير بغل ، گودى گلو ، زير زانو ، مفاصل ، كف پاها ، پشت دستها و هر موضعى از بدن را كه عرق مىكند و بوى بد مىدهد مستحب دانسته‌اند . « 9 » مستحب است حنوط اضافى بر سينهء ميّت نهاده شود . « 10 » داخل كردن كافور در چشم ، گوش و بينى ميّت مكروه است . « 11 »\r\nمقدار حنوط : مقدار واجب حنوط بنابر قول مشهور متأخران مسمّاى آن است . قول مقابل مشهور ، وجوب يك درهم ، به معناى عدم كفايت كمتر از آن است . « 12 » بنابر قول مشهور مبنى بر كفايت مسمَّا ، مستحب است مقدار كافور از يك درهم يا بنابر قول ديگر ، از يك مثقال كمتر نباشد و افضل ، چهار درهم يا بنابر قولى چهار مثقال و افضل از آن سيزده و يك سوم درهم است . « 13 »\r\nآداب : آميختن حنوط با تربت امام حسين عليه السّلام مستحب است ، ليكن نبايد به مواضع منافى با احترام ماليده شود . « 14 » نيز بنابر تصريح بعضى ، مستحب است تحنيط از پيشانى آغاز گردد .\r\nظاهر كلام برخى وجوب آن است . « 15 »\r\n\r\nحَواصِل\r\n- - ) پليكان\r\n\r\nحواله\r\nحواله : عقدى خاص جهت انتقال دين از ذمّه‌اى به ذمّه‌اى ديگر .\r\nتعريف ياد شده براى حواله بر اساس نظر مشهور است كه حواله به غير بدهكار را نيز صحيح مىدانند ؛ امّا بنابر نظر برخى\r\n\r\n\r\n","description":"","footnote":"\r\n( 8 ) المقنعة / 78 ؛ المهذّب 1 / 61 - 62 ؛ منتهى المطلب 7 / 229 .\r\n( 9 ) جواهر الكلام 4 / 179 - 180 ؛ العروة الوثقى 2 / 79 - 80 ؛ مستمسك العروة 4 / 186 - 190 .\r\n( 10 ) جواهر الكلام 4 / 180 - 181 ؛ مستمسك العروة 4 / 198 .\r\n( 11 ) العروة الوثقى 2 / 82 ؛ مستمسك العروة 4 / 197 .\r\n( 12 ) جواهر الكلام 4 / 181 .\r\n( 13 ) 184 - 187 .\r\n( 14 ) العروةالوثقى 2 / 82 ؛ مستمسك‌العروة 4 / 199 .\r\n( 15 ) العروة الوثقى 2 / 82 ؛ مستمسك العروة 4 / 199 ؛ مصباح الهدى 6 / 251 .\r\n","page_name":" 382 ","page_number":382},
  {"content":"\r\n\r\nكه حواله به غير بدهكار را مصداق ضمان مىدانند ، حواله عبارت است از انتقال دين از ذمّهء مديون به ذمّهء فردى ديگر كه ذمّه‌اش به مثل آن دين مشغول است . « 1 » برخى نيز حواله را به نقل دادن مديون دينى را كه بر ذمّه‌اش است به ذمّه ديگرى تعريف كرده‌اند . « 2 » بحث ديگر در تعريف حواله اين است كه آيا حواله خود عقد است يا اثر آن ؟ البته بر اين بحث اثر مهمّى مترتّب نيست . « 3 » به حواله دهنده ( بدهكار ) « مُحيل » به حواله گيرنده ( طلبكار ) « مُحتال » يا « مُحال » ، به كسى كه به او حواله داده شده « مُحالٌ عليه » و به دينِ حواله شده « مُحالٌ به » گفته مىشود .\r\nتفاوت حواله با ضمان : ضمان دو معنا دارد ؛ يكى عام و ديگرى خاص .\r\nضمان به معناى عام عبارت است از تعهّد به مال يا نفس . اين تعريف هم كفالت را دربر مىگيرد - كه تعهّد به نفس است - هم حواله را - كه تعهّد به مال از سوى كسى است كه ذمّه‌اش به مثل آن مشغول است - و هم ضمان به معناى خاص را كه عبارت است از تعهّد به مال توسط كسى كه ذمّه‌اش از مثل آنچه كه بر ذمّهء مضمون عنه آمده ، بَرى مىباشد . « 4 »\r\nتفاوت حواله با ضمان به معناى عام در عموم و خصوص است ؛ در نتيجه هر حواله‌اى ضمان است ليكن هر ضمانى - مانند كفالت - حواله نيست . تفاوت حواله با ضمان به معناى خاصّ بنابر قول به عدم صحّت حواله بر برىءالذّمه واضح است و بنابر قول به صحّت ، تفاوت در اين است كه حواله انتقال دين از ذمّهء محيل به ذمّهء محال عليه است و ضمان تعهّد به دين است كه از آثار آن انتقال دين به ذمّهء ضامن مىباشد « 5 » و نيز در ضمان ، عقد بين طلبكار و اجنبى و در حواله بين طلبكار و بدهكار منعقد مىشود . « 6 »\r\nعنوان حواله از ابواب فقهى است و از مباحث و احكام آن در همين باب سخن رفته است .\r\nاركان حواله\r\n1 . عقد : حواله بنابر مشهور از عقود لازم ( - - ) عقد ) است و با ايجاب از طرف مُحيل وقبول از طرف مُحتال محقق مىشود . قبول محالٌ عليه شرط نيست ،\r\n\r\n\r\n","description":"","footnote":"\r\n( 1 ) جواهر الكلام 26 / 160 و 165 .\r\n( 2 ) العروة الوثقى 5 / 451 .\r\n( 3 ) جواهر الكلام 26 / 160 .\r\n( 4 ) العروةالوثقى 5 / 399 .\r\n( 5 ) مستمسك العروة 13 / 399 .\r\n( 6 ) مبانى العروة ( المساقاة ) / 241 .\r\n","page_name":" 383 ","page_number":383},
  {"content":"\r\n\r\nهرچند رضايت او شرط است . برخى ، احتمال اشتراط قبول از طرف محالٌ عليه را نيز داده‌اند . در اين صورت عقد مركب از يك ايجاب و دو قبول خواهد بود . « 7 »\r\nبرخى ، حواله را ايقاع ( - - ) ايقاع ) دانسته‌اند كه از طرف محيل انشاء مىشود و شرط صحّت آن رضايت محتال و محالٌ عليه است . « 8 »\r\n2 . متعاقدان : متعاقدان در عقد حواله گرچه عبارتند از محيل و محتال ، اما از آنجا كه رضايت محالٌ عليه نيز شرط است ، همهء شرايط معتبر در متعاقدان ، از قبيل بلوغ ، عقل ، اختيار و عدم سفاهت و محجوريت به سبب ورشكستگى ( - - ) تفليس ) ، بنابر قول برخى در محالٌ عليه نيز شرط است . « 9 »\r\n3 . محالٌ به : مالى كه حواله مىشود بنابر مشهور - بلكه بر آن ادعاى اجماع شده - بايد معلوم باشد ؛ بنابر اين ، حواله به مجهول به جهت غررى بودن آن صحيح نيست . « 10 »\r\nشرط ديگر محالٌ به ثبوت آن در ذمّهء محيل - هرچند به صورت متزلزل - است .\r\nبنابر اين ، در فرض عدم ثبوت - هرچند سبب آن وجود داشته باشد ، مانند مال جعاله ( - - ) جعاله ) قبل از انجام دادن كار بنابر عدم ثبوت آن بر ذمّه قبل از عمل - حواله آن صحيح نيست . « 11 »\r\nدر اشتراط تساوى محالٌ به با آنچه كه بر ذمّهء محالٌ عليه است از نظر جنس ، نوع و وصف ، اختلاف است . « 12 »\r\nاحكام : شرط صحّت حواله رضايت محيل و محتال و بنابر مشهور ، محالٌ عليه است . البتّه در فرضى كه ذمّهء محالٌ عليه بَرى باشد يا حواله به غير جنسى باشد كه محالٌ عليه مديون است اشتراط رضايت وى نيز اتفاقى است . « 13 »\r\nبا تحقق عقد حواله ، بنابر مشهور ذمّهء محيل از محال به بَرى مىشود و نيازى به ابراء محتال نيست . « 14 »\r\nقبول حواله بر محتال واجب نيست ، ليكن اگر قبول كرد حقّ رجوع ندارد ، حتى اگر محالٌ عليه پس از حواله تهيدست گردد ؛ امّا اگر بعد از قبول بفهمد كه محالٌ عليه در وقت حواله فقير بوده است مىتواند حواله را فسخ و به محيل رجوع كند . « 15 »\r\n\r\n\r\n","description":"","footnote":"\r\n( 7 ) الحدائق الناضرة 21 / 47 ؛ جواهر الكلام 26 / 162 ؛ العروة الوثقى 5 / 453 .\r\n( 8 ) العروة الوثقى 5 / 453 - 454 .\r\n( 9 ) 451 ؛ مهذّب الاحكام 20 / 302 .\r\n( 10 ) جواهر الكلام 26 / 168 - 169 .\r\n( 11 ) 169 .\r\n( 12 ) 168 - 170 ؛ العروة الوثقى 5 / 460 - 463 .\r\n( 13 ) جواهر الكلام 26 / 160 - 162 .\r\n( 14 ) 163 ؛ الروضة البهية 4 / 137 .\r\n( 15 ) جواهر الكلام 26 / 166 .\r\n","page_name":" 384 ","page_number":384},
  {"content":"\r\n\r\nترامى ( - - ) ترامى ) در حواله صحيح است ؛ هم با تعدّد محالٌ عليه و وحدت محتال ؛ بدين گونه كه به عنوان شخص مديون ، زيد طلبكار را به عمرو و سپس عمرو به بكر و پس از آن ، بكر به ساعد حواله مىدهد . در اين صورت در هر مرحله ذمّهء محال عليه قبلى به سبب حواله به محال عليه جديد برى مىشود . و هم با وحدت محالٌ عليه و تعدّد محتال ، مانند آنكه محتال اوّل ( زيد ) طلبكار خود ( حسن ) را به محال عليه خويش ( عمرو ) و محتال دوّم ( حسن ) طلبكار خود ( حسين ) را به همان محال عليه ( عمرو ) حواله دهد . دور در حواله ، يعنى بازگشت حواله به محيل اوّل ، صحيح است . « 16 »\r\nآنچه امروزه از آن به حواله يا صرف برات ( - - ) صرف برات ) تعبير مىشود كه شخص پول معينى را در شهرى به بانك مىدهد و بانك آن را از طريق سيستم بانكى در شهرى ديگر حواله مىدهد ، اعمّ از حوالهء مصطلح در فقه و امرى جايز است « 17 » ( - - ) بانك ) .\r\n\r\nحواميم\r\nحواميم : سوره‌هاى چهل تا چهل و ششم قرآن كريم .\r\nبه سوره‌هاى غافر ، فُصِّلت ، شورى ، زخرف ، دخان ، جاثيه و احقاف كه با « حم » شروع مىشوند و از سوره‌هاى طوال به شمار مىروند ، حواميم اطلاق كرده‌اند .\r\nاز آن به مناسبت در باب صلات سخن رفته است .\r\nدر روايتى از امام صادق عليه السّلام آمده است : « حواميم گلهاى قرآن‌اند . پس هر زمان آنها را تلاوت كرديد خدا را\r\n\r\n\r\n","description":"","footnote":"\r\n( 16 ) 167 - 168 ؛ الروضة البهية 4 / 138 ؛ العروة الوثقى 5 / 465 .\r\n( 17 ) تحرير الوسيلة 2 / 618 ؛ توضيح المسائل مراجع 2 / 792 م 2859 و 2860 .\r\n","page_name":" 385 ","page_number":385},
  {"content":"\r\n\r\nستايش كرده ، او را بسيار سپاس گوييد .\r\nچه آنكه بنده هرگاه بخواهد حواميم را قرائت كند از دهان او بويى خوش‌تر از بوى مشك و عنبر خارج مىشود و خداى عزّوجلّ ، لطف و رحمت خود را شامل او و همسايگان و دوستان و آشنايان و نزديكانش خواهد كرد و در قيامت ، عرش و كرسى و فرشتگان مقرّب خدا براى او طلب آمرزش مىكنند » . « 1 »\r\nقرائت سوَر طوال از جمله حواميم در نوافل ، بويژه نافلهء شب ( - - ) نماز شب ) مستحب است . « 2 » ( - - ) سور طوال ) .\r\n\r\nحورالعين\r\nحورالعين : زنان بهشتى .\r\nدر قرآن كريم و روايات ، حورالعين از جمله نعمتهاى بهشتى براى مؤمنان شمرده شده و از آن به مناسبت در باب صلات سخن رفته است .\r\nدرخواست بهشت ، حورالعين و پناه بردن به خداوند از جهنم در تعقيب نماز ، مستحب و ترك آن مكروه است . « 1 » قبل از درخواست حورالعين از خداوند ، گفتن صد بار تكبير ، تحميد ، تسبيح ، تهليل و صلوات بر محمد و آل محمد عليهم السّلام ، مستحب و مهر آنان دانسته شده است . « 2 »\r\n\r\nحَوصَلَه\r\n- - ) چينه دان\r\n\r\nحَوقَلَه\r\n- - ) حولقه\r\n\r\nحَولاء\r\n- - ) احول\r\n\r\nحولقه\r\nحَولَقَه [ حوقله 
  ] : گفتن « لاحَوْلَ وَ لاقُوَّةَ إلّا باللَّه » .\r\nحولقه يا حوقله مصدر جعلى ذكر « لاحَوْلَ وَ لاقُوَّةَ إلّاباللَّه » است ، مانند بسمله كه از « بِسمِ اللَّه الرَّحمنِ الرَّحيم » ساخته شده است . مفاد ذكر حولقه آن است كه روى گردانى از گناه و توانايى بر طاعت جز به حول و قوّهء خداوند امكان‌پذير نيست و در حقيقت ، بنده با اين ذكر ، فقر و نياز مطلق خود را در همه چيز به خداى متعال مىنماياند و رفع نياز خويش را از\r\n\r\n\r\n","description":"","footnote":"\r\n( 1 ) وسائل‌الشيعة 6 / 146 .\r\n( 2 ) كتاب‌السرائر 1 / 307 - 308 ؛ وسائل الشيعة 6 / 146 ؛ هداية الامّة 3 / 47 .\r\n1 كشف الغطاء 3 / 230 ؛ وسائل الشيعة 6 / 464 .\r\n2 كشف الغطاء 3 / 499 ؛ وسائل الشيعة 7 / 90 .\r\n","page_name":" 386 ","page_number":386},
  {"content":"\r\n\r\nاو مىطلبد . « 1 » از آن به مناسبت در باب صلات سخن گفته‌اند .\r\nحولقه از ذكرهاى بسيار با فضيلت است كه در اوقات و حالات مختلف و مناسب بر آن سفارش شده است . « 2 » از جمله ، هنگام پوشيدن لباس نو ، بسيار گفتن لاحَوْلَ وَ لاقُوَّةَ إلّاباللَّهِ ( العَلىّ العَظيم ) مستحب است . « 3 »\r\nحكايت فصول اذان همراه مؤذّن يا پس از گفتن او مستحب است ؛ ليكن - بنابر ديدگاه برخى - مىتواند حيعلات ( حَىَّ عَلى الصَّلاة تا حَىَّ على خَيرِ العَمَل ) را به حولقه تبديل كند . البته اين در غير نماز است .\r\nاستحباب حكايت در نماز اختلافى است ؛ ليكن نمازگزار اگر بخواهد اذان را حكايت كند ، نمىتواند حيعلات را حكايت نمايد ؛ چون كلام آدمى محسوب شده و موجب بطلان نماز مىگردد ؛ بلكه بايد آنها را تبديل به حولقه نمايد . « 4 » ( - - ) حيعلات )\r\n\r\nحيا\r\nحيا : شرم .\r\nحيا عبارت است از حالت و خويى نفسانى در انسان كه مانع ارتكاب اعمال زشت مىشود . مقابل آن ، بىشرمى قرار دارد .\r\nحيا از اخلاق پسنديده ، بلكه در روايات ، رأس مكارم اخلاق كه خداوند پيامبران خود را بدان آراسته ، بر شمرده شده است ، « 1 » و در روايتى از معصوم عليه السّلام آمده است : « حيا و ايمان با هم اند ، چنانچه يكى رخت بربندد ، ديگرى نيز به تبع آن مىرود » و در روايتى ديگر از امام صادق عليه السّلام آمده است : « كسى كه حيا ندارد ايمان ندارد » . « 2 » از حيا در بابهاى طهارت ، زكات ، حج و جهاد سخن گفته‌اند .\r\nتحصيل فضائل اخلاقى از جمله حيا ، مستحب است . « 3 »\r\nارتكاب اعمالى كه موجب از بين رفتن حيا در ميان برادران دينى نسبت به يكديگر مىشود ، مكروه است . « 4 »\r\nحيا نمىتواند عذر شرعى براى ترك واجب يا فعل حرام باشد ؛ « 5 » چنان كه\r\n\r\n\r\n","description":"","footnote":"\r\n( 1 ) مرآةالعقول 12 / 213 .\r\n( 2 ) وسائل‌الشيعة 5 / 326 - 328 و 6 / 35 ، 475 ، 478 - 479 و 7 / 168 .\r\n( 3 ) كشف الغطاء 3 / 38 ؛ وسائل الشيعة 5 / 47 .\r\n( 4 ) مفتاح الكرامة 3 / 511 - 512 ؛ جواهر الكلام 9 / 123 - 125 ؛ العروة الوثقى 2 / 421 - 422 ؛ مستمسك العروة 5 / 578 - 579 .\r\n1 الكافى ( كلينى ) 2 / 55 - 56 .\r\n2 106 .\r\n3 وسائل الشيعة 12 / 166 و 15 / 198 .\r\n4 12 / 145 - 146 .\r\n5 التنقيح ( الإجتهاد و التقليد ) / 257 ؛ توضيح المسائل مراجع 1 / 230 .\r\n","page_name":" 387 ","page_number":387},
  {"content":"\r\n\r\nنمىتواند براى باقى ماندن بر جهل به وظايف شرعى و ترك پرسش عذر به شمار آيد . « 6 »\r\nبه نيازمندى كه به جهت حيا از گرفتن زكات خوددارى مىكند ، جايز ، بلكه مستحب است به ظاهر تحت عنوان هديه و در واقع به قصد زكات ، زكات بدهند . « 7 »\r\n\r\nحيات\r\nحيات : زيست ، زنده بودن ، مقابل ممات .\r\nاز آن به مناسبت در بسيارى از ابواب فقه نظير طهارت ، حج ، وصيّت ، نكاح ، استيلاد ، اطعمه و اشربه ، ارث و ديات سخن رفته است .\r\nاهميّت حفظ حيات : حفظ حيات خود و هر نفس محترمى واجب و زيان رساندن به آن حرام است . در قرآن كريم از خودكشى « 1 » و قتل هر نفس محترمى ، « 2 » بلكه در معرض هلاكت قرار دادن آن ، نهى و نكوهش « 3 » و فلسفهء تشريع حكم قصاص ، بقاى حيات انسانها ذكر شده است . « 4 »\r\nحيات آدمى از چنان اهميّتى برخوردار است كه هرگاه ترك حرام يا فعل واجبى با آن تزاحم پيدا كند براى حفظ حيات ، ارتكاب حرام و ترك واجب مشروعيّت مىيابد ، مانند مشروعيت خوردن يا نوشيدن آنچه در شرع حرام است در حال اضطرار « 5 » ( - - ) اضطرار ) و ترك حج درصورت بيم بر جان خود يا نفس محترمى ديگر « 6 » ( - - ) استطاعت ) .\r\nاشتراط حيات در مجتهد : از شرايط مجتهد در تقليد ابتدايى ( - - ) تقليد ابتدايى ) بنابر مشهور زنده بودن او است ؛ ليكن در جواز بقا بر تقليد مجتهد پس از مرگ وى اختلاف است ؛ بسيارى آن را جايز دانسته‌اند « 7 » ( - - ) بقا بر تقليد ) .\r\nنيابت از زنده : نيابت از مكلّف زنده در واجبات ، از قبيل نماز و روزه - حتّى در فرض ناتوانى او در به جا آوردن آنها - صحيح نيست ، « 8 » مگر حج كه در صورت استقرار آن بر ذمّه و عدم توانايى مكلّف بر انجام دادن آن و يأس از بر طرف شدن\r\n\r\n\r\n","description":"","footnote":"\r\n( 6 ) وسائل الشيعة 12 / 169 .\r\n( 7 ) جواهر الكلام 15 / 324 - 325 .\r\n1 نساء / 29 .\r\n2 اسراء / 33 ؛ نساء / 93 .\r\n3 بقره / 195 .\r\n4 179 .\r\n5 جواهر الكلام 36 / 431 - 432 .\r\n6 17 / 291 و 294 ؛ العروة الوثقى 4 / 417 - 418 .\r\n7 العروة الوثقى 1 / 17 و 26 ؛ التنقيح ( الإجتهاد والتقليد ) / 95 .\r\n8 العروة الوثقى 3 / 73 .\r\n","page_name":" 388 ","page_number":388},
  {"content":"\r\n\r\nعذر تا آخر عمر ، فردى ديگر مىتواند آن را به نيابت وى انجام دهد . و چنانچه پس از انجام دادن نايب ، عذر مكلّف بر طرف شود بنابر مشهور واجب است خود ، آن را به جا آورد . « 9 »\r\nنيابت از فرد زنده در مستحباتى كه نيابت پذيرند و مباشرت در آنها شرط نيست ، صحيح است . « 10 »\r\nحيات نوزاد : از نشانه‌هاى حيات نوزاد گريه كردن او پس از تولّد است ( - - ) استهلال ) . نوزادى كه زنده متولّد شده است ، هرچند بعد از آن بميرد از مورّث خود ارث مىبرد . « 11 » وصيّت ( - - ) وصيّت ) براى جنين در شكم مادر صحيح است ؛ ليكن استقرار آن منوط به زنده متولّد شدن او است . « 12 » بنابر قول منسوب به مشهور بر كودكى كه زنده متولّد شده سپس مرده است خواندن نماز ميّت مستحب است . « 13 » از شرايط آزاد شدن امّ وَلَد پس از مرگ مولا اين است كه فرزند وى تا زمان مرگ مولا زنده باشد « 14 » ( - - ) استيلاد ) .\r\nحيات غايب : غايبى كه معلوم نيست زنده است يا مرده ، نزديكان او بنابر مشهور از وى ارث نمىبرند ، مگر آنكه مرگش با بيّنه ( - - ) بيّنه ) يا خبر علم‌آور ثابت گردد ، يا متناسب با سنّ غايب ، غيبتش آنقدر به درازا بكشد كه به طور معمول انسان در اين مدّت زنده نمىماند . « 15 »\r\nديگر احكام : تذكيهء ماهى به زنده گرفتن آن از آب است « 16 » ( - - ) تذكيه ) ؛ از اين رو ، خوردن ماهى زنده پس از گرفتن آن از آب بنابر مشهور جايز است ؛ چون تذكيه محقق شده است . « 17 » همچنين تذكيهء ملخ به زنده گرفتن آن است . « 18 » شرط تحقق ذبح ، زنده بودن ذبيحه هنگام ذبح است و در موارد مشتبه بودن حيات ، چنانچه پس از ذبح حركتى كه گوياى حيات باشد - مانند برهم زدن چشمها - از حيوان سر بزند ، حكم به زنده بودن آن مىشود .\r\nهرچند بسيارى هنگام ذبح استقرار حيات را شرط دانسته‌اند « 19 » ( - - ) ذبح ) .\r\nرضاع ( - - ) رضاع ) در صورتى موجب محرميّت مىشود كه كودك به مقدارى كه موجب محرميّت مىگردد از زن زنده شير بخورد . « 20 » بنابر قول برخى در ثبوت ولايت جدّ پدرى بر باكره ( - - ) باكره ) در\r\n\r\n\r\n","description":"","footnote":"\r\n( 9 ) 76 ؛ مستمسك العروة 10 / 191 .\r\n( 10 ) العروة الوثقى 3 / 76 ؛ مستمسك العروة 7 / 109 - 110 .\r\n( 11 ) جواهر الكلام 39 / 70 .\r\n( 12 ) 28 / 386 .\r\n( 13 ) مستمسك العروة 4 / 214 .\r\n( 14 ) جواهر الكلام 34 / 379 .\r\n( 15 ) 39 / 63 .\r\n( 16 ) 36 / 163 .\r\n( 17 ) 170 .\r\n( 18 ) 175 .\r\n( 19 ) 141 - 153 .\r\n( 20 ) توضيح المسائل مراجع 2 / 506 م 2474 .\r\n","page_name":" 389 ","page_number":389},
  {"content":"\r\n\r\nعقد ازدواج ، زنده بودن پدر شرط است ؛ ليكن معروف ميان فقها عدم اشتراط آن است « 21 » ( - - ) ولايت ) .\r\n( - - ) مرگ )\r\n\r\nحيازت مباحات\r\nحيازت مُباحات : در اختيار گرفتن مال منقول مباح .\r\nحيازت عبارت است از تحت تصرّف درآوردن مباحات منقولى كه ملك كسى نيست ، مانند آب درياها و رودخانه‌هاى عمومى ، ماهى دريا ، هيزم و علوفهء زمينهاى بدون مالك و پرندگان بى صاحب . از اين عنوان به مناسبت در بابهاى شركت ، اجاره و وكالت سخن رفته است .\r\nحكم : حيازت مباحات سبب ملكيّت است ؛ ليكن در اينكه حصول ملكيّت مشروط به قصد تملّك است يا صرف حيازت در تحقق ملكيّت كافى است [ به اين معنا كه شارع حيازت را سبب قهرى براى تملّك قرار داده است 
  ] و يا حيازت تنها در فرضى كه شخص ، نيّتِ عدم تملّك نداشته باشد موجب ملكيّت خواهد شد ، مسئله محلّ اختلاف است . « 1 »\r\nنيابت در حيازت : در اينكه حيازت از اعمال نيابت پذير است تا اجير يا وكيل كردن ديگرى جهت حيازت براى خود صحيح باشد يا نه ، اختلاف است . برخى منشأ اختلاف را اين دانسته‌اند كه آيا حيازت سبب قهرى حصول تملّك است يا منوط به قصد تملّك مىباشد ؟ بنابر قول اوّل ، حيازت نيابت‌پذير نيست و در نتيجه آنچه اجير يا وكيل حيازت مىكند مال خود اوست نه موجر يا موكّل . برخى ديگر گفته‌اند : اختلاف يادشده ناشى از اين است كه آيا در حيازتِ موجب تملّك ، مباشرت شرط است يا حيازت به تسبيب نيز محقق مىشود ؟ بنابر قول اوّل ، در حيازت ، نيابت راه ندارد . « 2 »\r\n\r\n\r\n","description":"","footnote":"\r\n( 21 ) جواهر الكلام 29 / 171 - 172 .\r\n1 مسالك الافهام 4 / 328 ؛ الحدائق الناضرة 21 / 190 ؛ جواهر الكلام 26 / 320 - 323 .\r\n2 العروة الوثقى 5 / 100 - 104 ؛ مستمسك العروة 12 / 120 - 128 .\r\n","page_name":" 390 ","page_number":390},
  {"content":"\r\n\r\nشركت در حيازت : شركت در حيازت با شريك شدن چند نفر در برداشتن آبى با يك ظرف يا كندن درختى يا صيد ماهىاى با يك تور ماهىگيرى و مانند آن محقق مىشود ، ليكن در مقدار سهم هريك در فرض عدم تعيّن آن بحث است كه به نحو تساوى خواهد بود يا به ميزان تلاش و نقش هركدام . « 3 »\r\n\r\nحياض\r\nحياض : از حدود مشعرالحرام .\r\nحدّ مشعرالحرام - بنابر آنچه در روايات « 1 » و كلمات فقها « 2 » آمده - از مَأزَمَين تا حياض و تا وادى مُحَسَّر است ( - - ) مشعر ) .\r\n\r\nحيثيت\r\n- - ) آبرو\r\n\r\nحيثيت تعليلى\r\nحيثيت تعليلى : علت و واسطهء ثبوت حكم براى موضوع .\r\nحيثيت تعليلى در مقابل حيثيت تقييدى عبارت است از علت و واسطه در ثبوت حكم براى موضوع . حيثيت تعليلى بر خلاف حيثيت تقييدى ، موضوع حكم را محدود نمىكند ؛ در نتيجه بقاى حكم وابسته به بقاى آن نيست ( - - ) حيثيت تقييدى ) .\r\n\r\nحيثيت تقييدى\r\nحيثيت تقييدى : قيد موضوع حكم .\r\nحيثيت تقييدى مقابل حيثيت تعليلى ( - - ) حيثيت تعليلى ) عبارت است از آنچه كه موضوع حكم را مقيّد مىكند ؛ در نتيجه دايرهء موضوع محدود به آن مىشود ؛ بلكه در حقيقت ، حيثيت تقييدى ، موضوع حكم است ، و در نتيجه بقاى حكم منوط به بقاى آن مىباشد ، مانند حقّى كه براى عنوان « عالم » قرار داده شده است . در اينجا عنوان « عالم » براى صاحب حق ، حيثيت تقييدى به شمار مىرود و موضوع\r\n\r\n\r\n","description":"","footnote":"\r\n( 3 ) جواهر الكلام 26 / 290 ؛ الحدائق الناضرة 21 / 189 .\r\n1 وسائل الشيعة 14 / 17 .\r\n2 جواهر الكلام 19 / 66 .\r\n","page_name":" 391 ","page_number":391},
  {"content":"\r\n\r\nآن ، حق مىباشد . در نتيجه با زوال آن عنوان ، اين حق نيز زايل مىشود . بر خلاف حيثيت تعليلى كه موضوع حكم را مقيّد نمىكند ؛ بلكه علت و واسطهء ثبوت حكم براى موضوع است . از اين رو ، بقاى حكم بسته به بقاى آن نيست . « 1 » عنوان ياد شده در بابهاى مختلف فقهى به كار رفته است .\r\nويژگيها : حيثيت تقييدى ويژگيهايى دارد كه آن را از حيثيت تعليلى متمايز مىسازد .\r\n1 . در حيثيت تقييدى احراز آن لازم است و بدون احراز ، حكم ثابت نمىشود ؛ ليكن در حيثيت تعليلى ، براى ثبوت حكم ، احراز خود موضوع كفايت مىكند ، بدون اينكه نياز به احراز حيثيت تعليلى آن باشد . « 2 »\r\n2 . حيثيت تقييدى تعدد موضوع را در پى دارد ، مانند ثبوت حقّى براى عالم كه همهء افراد عالم را در بر مىگيرد ؛ بر خلاف حيثيت تعليلى كه موجب تعدد و تكثر موضوع نيست . « 3 »\r\n3 . به گفتهء برخى ، حيثيت تقييدى در موضوعات شخصى راه ندارد ؛ زيرا شخص خارجى تعدد پذير نيست ؛ بر خلاف حيثيت تعليلى كه در موضوعات جزئى و شخصى نيز راه دارد . بنابر اين ، حيثيت تقييدى تنها در احكام كلى متعلق به عناوين كلى مطرح است ؛ « 4 » ليكن برخى ، آن را نپذيرفته و گفته‌اند : اطلاق و تقييد همان گونه كه در كليات جريان دارد ، در افراد نيز به لحاظ احوال جارى مىشود و متوقف بر امكان تعدد افراد موضوع نيست ؛ بلكه امكان تحديد حالىِ موضوع نيز در جريان آن كفايت مىكند . بنابر اين ، اگر به كسى بگويند : « زيد را اكرام كن » وى جهت صحّت اكرام زيد در همهء احوال - عادل باشد يا فاسق ، عالم باشد يا جاهل - به اطلاق احوالى آن اخذ مىكند ؛ امّا اگر به او بگويند : « زيد عادل را اكرام كن » قيد « عادل » حيثيت تقييدى است كه به لحاظ حالى ، موضوع را مقيّد مىكند و شامل زيد فاسق نمىشود . « 5 »\r\n\r\n\r\n","description":"","footnote":"\r\n( 1 ) بحوث فى الفقه ( صلاة المسافر ) / 75 ؛ الوصايا و المواريث / 82 ؛ المكاسب و البيع ( نائينى ) 1 / 77 .\r\n( 2 ) حاشية كتاب المكاسب ( اصفهانى ) 3 / 364 - 365 .\r\n( 3 ) بحوث فى شرح العروة 3 / 51 .\r\n( 4 ) المكاسب و البيع ( نائينى ) 2 / 195 .\r\n( 5 ) كتاب البيع ( امام خمينى ) 2 / 392 - 393 .\r\n","page_name":" 392 ","page_number":392},
  {"content":"\r\n\r\n\r\nحيره\r\nحيره : شهرى در نزديكى كوفه / حائر حسينى ( - - ) حائر ) .\r\nحيره به معناى نخست به مناسبت در باب تجارت به كار رفته است .\r\nبه قول معروف ميان فقها ، سرزمين عراق از سرزمينهاى مفتوح عنوه ( - - ) مفتوح عنوه ) است . جز حيره كه - بنابر آنچه از بعضى نقل شده - با صلح فتح شده ، نه با قهر و غلبه « 1 » ( - - ) زمين صلح ) .\r\n\r\nحيض\r\nحيض : خونى معروف ، بيرون آمده از رحم زن .\r\nحيض در كلمات بسيارى از فقها به خونى كه پس از بلوغ ، به صورت عادت ماهانه ، در ايامى خاص از رحم زن بيرون مىآيد ، تعريف شده است . تعريف ياد شده بنابر تصريح برخى ، معناى لغوى و شرعى حيض است . بنابر اين ، حيض ، اسم براى خون ياد شده است . « 1 » ليكن برخى ، آن را اسم معنا ( مصدر ) دانسته و به جريان خون مخصوص يا گرد آمدن خون در رحم و يا خروج آن از رحم تعريف كرده‌اند . در كلمات بسيارى از لغويان نيز حيض به سيلان و جارى شدن معنا شده است .\r\nصحّت اضافهء خون به حيض و اطلاق « خون حيض » نيز مؤيّد اسم معنا بودن آن است . « 2 » البته ثمره‌اى بر اين اختلاف مفهومى مترتّب نيست . از حيض به « طَمث » ، « قُرء » و « مَحيض » نيز تعبير مىشود « 3 » و به زنى كه در حالت حيض است « حائض » مىگويند . جايگاه اصلى اين عنوان باب طهارت است ؛ ليكن به مناسبت در برخى ابواب ديگر ، نظير صلات ، صوم ، اعتكاف ، حج ، حجر و كفّارات نيز از آن سخن گفته‌اند .\r\nويژگيها : خون حيض غالب اوقات ، تيره رنگ و غليظ است و با حرارت و سوزش بيرون مىآيد . افزودن قيد « غالب » بدين جهت است كه خونى كه زن در ايام عادت مىبيند محكوم به حيض است ، هرچند فاقد ويژگيهاى ياد شده باشد . « 4 »\r\nبراى تشخيص خون حيض از بكارت در صورت اشتباه ، پنبه‌اى درون شرمگاه\r\n\r\n\r\n","description":"","footnote":"\r\n( 1 ) الحدائق الناضرة 18 / 306 - 309 ؛ مفتاح الكرامة 8 / 418 ؛ مستند الشيعة 14 / 240 .\r\n1 جواهر الكلام 3 / 135 ؛ تذكرة الفقهاء 1 / 251 ؛ ذخيرة المعاد / 61 .\r\n2 فقه الصادق 2 / 9 ؛ التنقيح ( الطهارة ) 6 / 84 - 85 ؛ مصطلحات الفقه / 222 ؛ لسان العرب و مجمع البحرين / واژهء « حيض » .\r\n3 مفتاح‌الكرامة 2 / 565 ؛ مسالك الافهام 9 / 217 .\r\n4 جواهر الكلام 3 / 137 - 139 .\r\n","page_name":" 393 ","page_number":393},
  {"content":"\r\n\r\nنهاده مىشود ، اگر خون دايره وار در پنبه شكل بگيرد ، خون بكارت و اگر در آن نفوذ كند ، خون حيض است . اين آزمايش بر زن واجب است . « 5 »\r\nبراى تشخيص خون حيض از خون ناشى از زخمِ درون رحم بنابر قول مشهور زن به پشت مىخوابد و انگشت ميانى را داخل شرمگاه مىكند ، اگر خون از سمت راست انگشت خارج شود ، خون زخم و اگر از سمت چپ بيرون آيد ، خون حيض است . « 6 » جمعى از فقها بر اين ملاك اشكال كرده « 7 » و برخى ، در تشخيص آن دو از يكديگر ، قائل به عكس ملاك فوق شده‌اند . « 8 »\r\nشرايط : علاوه بر ويژگيهاى ياد شده ، در خون حيض شرايطى معتبر است . به لحاظ سن زن ، خونى كه زن قبل از نه سالگى ( بلوغ ) و نيز بعد از يائسگى ( - - ) يائسگى ) مىبيند حيض نيست ؛ هرچند داراى صفات حيض باشد . سن يائسگى بنابر مشهور در غير قرشى ( - - ) قرشيّه ) و نبطى ( - - ) نبطيّه ) پنجاه و در آن دو ، شصت سال قمرى است . « 9 »\r\nبه لحاظ زمان ، كمترين مدت حيض سه روز و بيشترين آن ده روز است . بنابر اين ، خون كمتر از سه روز و بيشتر از ده روز حيض نيست . « 10 » اقلّ طُهر ( پاكى از حيض ) ده روز است . در نتيجه فاصلهء بين دو حيض كمتر از ده روز نخواهد بود ؛ امّا در ناحيهء زيادى محدوديتى ندارد . « 11 »\r\nبنابر قول مشهور ، سه روزى كه زن خون مىبيند بايد پى در پى باشد ؛ از اين رو ، اگر اين سه روز در ضمن ده روز باشد ، ليكن پى در پى نباشد - مانند آنكه روزهاى اوّل ، چهارم و هفتم خون ببيند - حكم به حيض بودن آن نمىشود . « 12 »\r\nبنابر قول مشهور ، جمع بين حيض و باردارى ممكن است ؛ ليكن در اينكه جمع بين آن دو مطلقا امكان پذير است يا تنها در صورت آشكار نشدن حاملگى ، اختلاف است . بنابر قول به امكان جمع ( نظر مشهور ) ، خونى كه زن حامله در ايام عادت مىبيند و ويژگيهاى حيض را دارد ، محكوم به حيض است ؛ ليكن در اينكه وجود هردو ويژگى ( در ايام عادت بودن و صفات حيض داشتن ) شرط است ، يا\r\n\r\n\r\n","description":"","footnote":"\r\n( 5 ) 140 - 142 ؛ العروة الوثقى 1 / 532 - 533 .\r\n( 6 ) جواهر الكلام 3 / 144 .\r\n( 7 ) المعتبر 1 / 199 ؛ منتهى المطلب 2 / 269 ؛ مدارك الاحكام 1 / 318 .\r\n( 8 ) ذكرى الشيعة 1 / 229 ؛ الدروس الشرعية 1 / 97 .\r\n( 9 ) جواهر الكلام 3 / 160 - 163 ؛ روض الجنان 1 / 171 .\r\n( 10 ) جواهر الكلام 3 / 147 ؛ مستندالشيعة 2 / 388 .\r\n( 11 ) . جواهر الكلام 3 / 147 - 149 ؛ مستند الشيعة 2 / 396 .\r\n( 12 ) جواهر الكلام 3 / 149 - 153 .\r\n","page_name":" 394 ","page_number":394},
  {"content":"\r\n\r\nوجود يكى از آن دو كافى است ، يا تنها صفات حيض را داشتن يا تنها در ايام حيض بودن شرط است ، يا هيچ كدام شرط نيست ، احتمالاتى مطرح است .\r\nبرخى خون ايام عادت يا همراه با كمى قبل از آن را حيض دانسته و خون پس از آن را در صورتى كه پس از بيست روز از ايام عادت ببيند ، حيض نمىدانند .\r\nبرخى خون دوران پس از عادت و قبل از سپرى شدن بيست روز را نيز مطلقا حيض دانسته‌اند . برخى ، حكم به حيض بودن خون ياد شده را منوط به وجود صفات حيض در آن كرده‌اند . برخى ديگر ، اوصاف حيض را مطلقا ملاك دانسته و گفته‌اند : خون واجد صفات حيض محكوم به حيض است ، چه در ايام عادت با شد يا در غير ايام عادت . برخى نيز وجود يكى از دو امر ياد شده ( در ايام عادت بودن و صفات حيض داشتن ) را در حكم به حيض بودن كافى دانسته‌اند . « 13 »\r\nخونى كه زن در حدّ فاصل بين سه و ده روز مىبيند و امكان حيض بودن آن مىرود ، بنابر مشهور ، بلكه بنابر اجماع ادعا شده ، حيض محسوب مىشود ، خواه در صفت متّحد باشند يا مختلف . در فقه از اين مسئله به قاعدهء امكان تعبير شده است « 14 » ( - - ) قاعدهء امكان ) .\r\nحيض شدن دختر دليل و كاشف تحقق بلوغ قبل از آن است . « 15 »\r\nبنابر قول مشهور ، حيض نشدن كنيز در مدت شش ماه عيب به شمار مىرود . « 16 »\r\nاقسام حائض : زن حائض يا صاحب عادت است يا غير صاحب عادت .\r\nصاحب عادت به عادت وقتيّه و عدديه ، عادت عدديه و عادت وقتيّه و غير صاحب عادت به مبتدئه ، مضطربه و ناسيه تقسيم مىشود .\r\nصاحب عادت : زنى كه دوبار به صورت يكسان خون ببيند .\r\nصاحب عادت وقتيّه و عدديّه : زنى كه دو بار در وقت معيّن خون ببيند و شمار روزهاى آن نيز يكى باشد ، مثلا هر دو بار ، اوّل تا هفتم ماه .\r\nصاحب عادت عدديه : زنى كه شمار روزهايى كه خون مىبيند يكسان است ؛ امّا زمان آنها متفاوت مىباشد ، مثلا هر دو\r\n\r\n\r\n","description":"","footnote":"\r\n( 13 ) مستند الشيعة 2 / 400 - 406 ؛ جواهر الكلام 3 / 261 - 265 ؛ التنقيح ( الطهارة ) 6 / 102 - 113 .\r\n( 14 ) مستند الشيعة 2 / 408 ؛ جواهر الكلام 3 / 163 - 164 ؛ مستمسك العروة 3 / 230 - 232 .\r\n( 15 ) جواهرالكلام 26 / 42 - 44 .\r\n( 16 ) 23 / 281 .\r\n","page_name":" 395 ","page_number":395},
  {"content":"\r\n\r\nماه هفت روز خون مىبيند ، ليكن يكى در اوّل و ديگرى در وسط ماه .\r\nصاحب عادت وقتيّه : زنى كه زمان خون ديدنش يكسان ، امّا روزهاى آن متفاوت است ؛ مثلا در اوّل هر دو ماه خون مىبيند ؛ ليكن در يك ماه پنج روز و در ماه ديگر هفت روز .\r\nغير صاحب عادت : زنى كه در مسئلهء خون ديدن عادتى ندارد .\r\nمبتدئه : براى مبتدئه دو تعريف ذكر شده است : يكى زنى كه نخستين بار خون مىبيند و ديگرى زنى كه داراى عادت نيست ؛ خواه منشأ آن ، نخستين بار خون ديدن وى باشد يا عدم استقرار عادت .\r\nتعريف دوم ، اعم از تعريف اوّل و منسوب به مشهور است ( - - ) مبتدئه ) .\r\nمضطربه : زنى كه چند بار خون ديده ولى متفاوت ، و عادت مستقر و ثابت نداشته است . مضطربه به « ناسيه » نيز تعريف شده است ( - - ) مضطربه ) .\r\nناسيه : زنى كه عادتش را فراموش كرده است . از آن به « متحيّره » نيز تعبير شده است « 17 » ( - - ) ناسيه ) .\r\nتحقق عادت : عادت با دوبار خون ديدن زن به صورت يكسان محقق مىشود . چنان كه تبديل عادت قبلى به عادت بعدى با دو بار تغيير يكسان تحقق مىيابد . اگر صاحب عادت ، دو بار متفاوت خون ببيند بنابر قول برخى ، حكم عادت اوّل باقى است ؛ ليكن اگر چند بار متفاوت خون ببيند ، عادتش باطل و به مضطربه ملحق مىگردد . « 18 »\r\nاحكام : صاحب عادت وقتيّه - چه عدديه هم باشد يا نباشد - به محض ديدن خون در ايام عادت - و يا يكى دو روز قبل و بعد از آن ، به مقدارى كه پس و پيشِ عادت به شمار رود - آن را حيض قرار مىدهد و تمامى احكام حيض را مترتّب مىكند ؛ هرچند فاقد صفات حيض باشد .\r\nپس از آن اگر معلوم شود حيض نبوده - مثلا خون قبل از سه روز قطع شده - عبادتهاى انجام نداده را قضا مىكند . « 19 »\r\nغير صاحب عادت وقتيه ، اعم از صاحب عادت عدديه ، مبتدئه ، مضطربه و ناسيه ، در اينكه به صرف ديدن خون ، حائض محسوب مىشود و وظيفه‌اش\r\n\r\n\r\n","description":"","footnote":"\r\n( 17 ) مسالك الافهام 1 / 67 ؛ العروة الوثقى 1 / 540 - 541 ؛ جواهر الكلام 3 / 267 .\r\n( 18 ) العروة الوثقى 1 / 541 ؛ تحرير الوسيلة 1 / 47 .\r\n( 19 ) جواهر الكلام 3 / 178 - 181 ؛ مستند الشيعة 2 / 433 - 436 ؛ مستمسك العروة 3 / 219 - 222 .\r\n","page_name":" 396 ","page_number":396},
  {"content":"\r\n\r\nعمل به حكم حائض است يا سه روز صبر مىكند ، در صورت ديدن خون در آن مدت يا بيشتر ، آن را حيض قرار مىدهد و يا تنها در صورت واجد صفات حيض بودن ، آن را حيض قرار مىدهد و يا اينكه تا سه روز بين تروك حائض و اعمال مستحاضه جمع مىكند ، اختلاف است . « 20 »\r\nاگر زن - در هر وضعيّتى - پس از گذشتن اقلّ طهر ( ده روز ) از حيض قبلى سه روز پى در پى خون ببيند و سپس قطع شود ، بايد آن را حيض قرار دهد و چنانچه پس از آن تا ده روز به صورت غير متوالى خون ببيند ، همهء روزها تا سقف ده روز حيض به شمار مىرود ، به شرط آنكه جريان خون از ده روز تجاوز نكند . « 21 »\r\nصاحب عادت عدديّه و وقتيّه ، در صورتى كه به مقدار همان عدد ، قبل از ايام عادت يا بعد از آن خون ببيند ، حكم به حيض بودن آن مىشود ، هرچند داراى صفات حيض نباشد ؛ چون در اين گونه مواقع كه عادت ، پس و پيش مىشود ، عدد بر وقت مقدم مىگردد . « 22 »\r\nصاحب عادت در صورتى كه قبل از ايام عادت خون ببيند و در ايام عادت نيز استمرار داشته باشد ، يا در وقت عادت و پس از آن و يا قبل از عادت و زمان عادت و پس از آن ، خون ببيند و مجموع آن از ده روز بيشتر نباشد ، همهء آن روزها حيض خواهد بود . « 23 »\r\nحكم خونى كه زن بيش از ده روز مىبيند متفاوت است . صاحب عادت ، ايام عادت را حيض و بقيه را استحاضه قرار مىدهد . هرچند برخى نسبت به ايام استظهار توقف و يا حكم به حيض بودن آن كرده‌اند . مبتدئه و مضطربه بنابر مشهور ، خون واجد صفات حيض را - در صورت كمتر نبودن آن از سه و بيشتر نبودن آن از ده روز - حيض و خون واجد صفات استحاضه را استحاضه قرار مىدهند .\r\nدر صورت يكسان بودن خون و عدم امكان تميز آن و يا فقدان دو شرط ياد شده ( كمتر از سه و بيشتر از ده روز نبودن ) در عدد ايام حيض به عادت زنان خويشاوند رجوع مىكند . در صورت عدم امكان و يا مختلف بودن آنان بنابر\r\n\r\n\r\n","description":"","footnote":"\r\n( 20 ) مستمسك العروة 3 / 222 - 229 ؛ جواهر الكلام 3 / 181 - 186 .\r\n( 21 ) جواهر الكلام 3 / 187 - 188 .\r\n( 22 ) 296 - 297 ؛ مستمسك العروة 3 / 242 .\r\n( 23 ) مستمسك العروة 3 / 242 - 244 ؛ جواهر الكلام 3 / 298 .\r\n","page_name":" 397 ","page_number":397},
  {"content":"\r\n\r\nمشهور به همسالان خود رجوع مىكند و در صورت عدم امكان و يا اختلاف ايشان ، در اينكه در هر ماه چه روزهايى را حيض قرار دهد ، اقوال مختلف است . هفت روز در هر ماه ، ده روز در يك ماه و سه روز از ماه ديگر ، ده روز در هر ماه و سه روز در هر ماه از جملهء اين اقوال است . « 24 »\r\nحكم ناسيه در رجوع به صفات همچون حكم مبتدئه است ، ليكن در فرض فقدان صفات به خويشان و همسالان خود رجوع نمىكند ، بلكه به عدد - بر حسب اختلاف اقوال - عمل مىكند . « 25 »\r\nاستبراى حائض : بنابر قول مشهور بر حائضى كه خونش قبل از ده روز قطع شده و احتمال وجود خون در داخل فرج مىدهد ، واجب است قبل از غسل استبرا كند « 26 » ( - - ) استبراء ) .\r\nاستظهار حائض : صاحب عادت ، كه زمان عادت او كمتر از ده روز است ، اگر پس از زمان عادتش نيز خون ببيند و نداند تا ده روز ادامه مىيابد يا نه ، استظهار مىكند ؛ يعنى تا ده روز از آغاز حيض منتظر مىماند و به احكام حائض عمل مىكند تا تكليفش روشن شود . « 27 » ( - - ) استظهار ) .\r\nاحكام حائض : به جا آوردن عبادات مشروط به طهارت همچون نماز ، روزه ، طواف و اعتكاف بر حائض حرام است و پيدايى قاعدگى در اثناى آنها موجب بطلان عمل مىگردد ؛ « 28 » هرچند در طواف بنابر قول مشهور اگر قاعدگى بعد از دور چهارم عارض شود ، حكم به بطلان نمىشود و باقى ماندهء دورها پس از پاك شدن انجام مىشود . « 29 »\r\nقضاى نمازهاى يوميّه بر حائض واجب نيست ؛ ليكن قضاى روزهء ماه رمضان بر او واجب است . « 30 »\r\nدر وجوب قضاى نماز آيات بر حائض اختلاف است . قول به عدم وجوب به مشهور نسبت داده شده است . « 31 »\r\nتماس گرفتن با آنچه تماس با آن مشروط به طهارت است ، مانند نوشتهء قرآن و نيز بنابر قول مشهور ، اسامى خداوند ، پيامبران و امامان عليهم السّلام بر حائض حرام است . « 32 »\r\n\r\n\r\n","description":"","footnote":"\r\n( 24 ) جواهر الكلام 3 / 267 - 294 ؛ مستمسك العروة 3 / 277 - 290 و 304 ؛ مفتاح الكرامة 2 / 585 - 599 .\r\n( 25 ) جواهر الكلام 3 / 308 - 309 ؛ مستمسك العروة 3 / 291 - 292 ؛ العروة الوثقى 1 / 564 .\r\n( 26 ) مستمسك العروة 3 / 256 - 261 ؛ العروة الوثقى 1 / 556 - 557 .\r\n( 27 ) مستمسك العروة 3 / 262 - 271 .\r\n( 28 ) العروة الوثقى 1 / 570 - 572 ؛ تحرير الوسيلة 1 / 293 ؛ جواهر الكلام 17 / 184 .\r\n( 29 ) جواهر الكلام 18 / 39 - 42 .\r\n( 30 ) 3 / 251 - 252 .\r\n( 31 ) مستمسك العروة 3 / 355 - 356 .\r\n( 32 ) جواهر الكلام 3 / 216 - 217 .\r\n","page_name":" 398 ","page_number":398},
  {"content":"\r\n\r\nخواندن حتّى بخشى از سوره‌هايى كه سجدهء واجب دارند ( - - ) عزائم ) بر حائض حرام است ؛ ليكن بنابر مشهور سجده كردن در صورت تلاوت آيهء سجده و يا گوش دادن به آن ( استماع ) و يا شنيدن آن ( سماع ) بنابر قول به وجوب سجده هنگام سماع ، بر حائض واجب است « 33 » ( - - ) آيات سجده ) . همچنين توقف در مسجد و گذاشتن چيزى در آن ، و مكث و عبور از مسجد الحرام و مسجد النبى بر حائض حرام است « 34 » ( - - ) جنابت ) . مشاهد مشرّفهء معصومين ( - - ) مشاهد مشرفه ) نيز حكم مسجد را دارد . هرچند برخى در اين حكم توقف كرده و بنابر احتياط ، حكمِ مسجد را بر آن جارى دانسته‌اند . « 35 »\r\nآميزش با حائض از قُبُل حرام و استمتاع از وى در حدّ فاصل ناف تا زانو بنابر مشهور به گونهء تماس با بدن بدون لباس و نيز آميزش در دُبُر بنابر مشهور ، مكروه است . ساير استمتاعات جايز مىباشد . « 36 »\r\nآميزش با حائض موجب ثبوت تعزير است . بنابر قول منسوب به مشهور كفّاره نيز ثابت است . قول مقابل مشهور استحباب كفّاره است . « 37 » كفّارهء آميزش بنابر قول مشهور ، بلكه ادعاى اجماع شده ، يك دينار ( هيجده نخود ) در صورت تحقق آن در يك سوم اوّل ايام حيض و نصف دينار در صورت تحقق آن در يك سوم ميانى و ربع دينار در يك سوم آخر آن است . « 38 » كفّاره تنها بر عهدهء زوج است و بر زوجه حتّى در فرض رضايت وى بر آميزش چيزى نيست . « 39 » آميزش با حائض پس از قطع شدن خون و پيش از غسل جايز است ، هر چند مكروه مىباشد ؛ ليكن در اينكه جواز مشروط به تطهير موضع است يا نه ، اختلاف است . « 40 »\r\nساير احكام\r\nمستحبات و مكروهات : بنابر قول مشهور ، مستحب است حائض در اوقات نمازهاى پنج گانه ، خود را پاكيزه كند و در مكانى كه نماز مىگزارده يا هر مكان پاكيزهء ديگرى روبه قبله بنشيند و به مقدار زمان نمازگزاردن به تسبيح ، تهليل ، تحميد ، صلوات و تلاوت قرآن مشغول باشد ؛ هرچند در غير اين اوقات ، تلاوت\r\n\r\n\r\n","description":"","footnote":"\r\n( 33 ) التنقيح ( الطهارة ) 6 / 432 ؛ مستمسك العروة 3 / 315 ؛ جواهر الكلام 3 / 223 - 225 .\r\n( 34 ) مستمسك العروة 3 / 313 ؛ تحرير الوسيلة 1 / 52 .\r\n( 35 ) مستمسك‌العروة 3 / 313 و 48 - 49 .\r\n( 36 ) 317 - 320 ؛ جواهر الكلام 3 / 225 - 230 .\r\n( 37 ) جواهر الكلام 3 / 225 و 230 - 233 .\r\n( 38 ) 234 ؛ مستمسك العروة 3 / 323 - 326 .\r\n( 39 ) جواهر الكلام 3 / 230 ؛ مستمسك العروة 3 / 327 .\r\n( 40 ) جواهر الكلام 3 / 205 - 208\r\n","page_name":" 399 ","page_number":399},
  {"content":"\r\n\r\nقرآن براى او كراهت دارد . « 41 » برخى ، عمل ياد شده را واجب دانسته‌اند . « 42 »\r\nخضاب كردن با حنا و مانند آن ، خواندن و همراه داشتن قرآن و نيز تماس با قسمتهاى نانوشتهء آن از قبيل حاشيه و بين سطرها بر حائض مكروه است . « 43 »\r\nحج حائض : زنى كه به احرام عمرهء تمتّع محرم شده و به جهت حيض نمىتواند طواف كند و وقت براى ادراك وقوف به عرفه ( - - ) وقوف ) تنگ باشد ، بنابر مشهور ، با همان احرام نيّت حج افراد ( - - ) حج افراد ) مىكند و پس از اعمال حج ، عمرهء مفرده ( - - ) عمرهء مفرده ) انجام مىدهد . « 44 » مقابل مشهور ، برخى قدما گفته‌اند : بر همان احرام باقى مىماند و جز طواف و نماز طواف ، اعمال عمره را انجام مىدهد و سپس براى حج محرم مىشود و بعد از پاك شدن ، طواف و نماز طواف فوت شده را قضا مىكند . « 45 »\r\nشرط احرام ، طهارت از خون حيض نيست ، بنابر اين حائض همچون ديگران مىتواند از ميقات ( - - ) ميقات ) مُحرم شود و بنابر قول به وجوب احرام از مسجد شجره ، حائض در حال عبور از مسجد ، بدون توقف در آن محرم مىشود و در صورت عدم امكان عبور ، احرام از بيرون مسجد اشكالى ندارد . « 46 »\r\nچند دسته از جمله زنى كه خوف قاعدگى دارد مىتوانند اعمال بعد از منى را قبل از رفتن به عرفات انجام دهند . « 47 »\r\nطلاق و ظهار حائض : از شرايط صحّت طلاق طهارت زن از حيض است ؛ بنابر اين ، طلاق دادن زن حائض باطل است ؛ مگر آنكه غير مدخوله يا حامله باشد يا شوهرش پس از آميزش با وى در حال پاكى به سفر رود و پس از گذشت مدتى كه به طور عادت زن در آن مدت از طهر پيشين به طهر ديگر انتقال مىيابد ، او را طلاق دهد . در سه مورد ياد شده طلاق صحيح است هرچند در ايام حيض واقع شده باشد . « 48 »\r\nشرط صحّت ظهار نيز پاك بودن زن از حيض هنگام ظهار است ، به شرط آنكه شوهرش حاضر باشد ، و در آن پاكى با زن آميزش نكرده باشد . « 49 »\r\n( - - ) غسل حيض )\r\n\r\n\r\n","description":"","footnote":"\r\n( 41 ) 3 / 252 - 254 ؛ العروة الوثقى 1 / 587 .\r\n( 42 ) الحدائق الناضرة 3 / 273 - 274 .\r\n( 43 ) جواهر الكلام 3 / 256 - 257 ؛ العروة الوثقى 1 / 587 .\r\n( 44 ) جواهر الكلام 18 / 29 - 36 .\r\n( 45 ) 37\r\n( 46 ) 109 .\r\n( 47 ) 19 / 391 - 392 ؛ مناسك حج ( مراجع ) / 442 م 1176 .\r\n( 48 ) جواهر الكلام 32 / 29 - 30 .\r\n( 49 ) 33 / 123 .\r\n","page_name":" 400 ","page_number":400},
  {"content":"\r\n\r\nحيض محتبس\r\nحيض مُحتَبَس : خون حيض حبس شده در رحم به جهت حاملگى .\r\nمنشأ كاربرد عنوان ياد شده در كلمات فقها روايتى است از امير مؤمنان عليه السّلام با اين مضمون كه خداوند جلو بيرون آمدن خون حيض زن حامله را براى تغذيهء جنين گرفته و آن را حبس\r\n\r\n","description":"","footnote":"","page_name":" 401 ","page_number":401},
  {"content":"\r\n\r\nكرده است . « 1 » بر اين اساس ، برخى فقها خون نفاس ( خونى كه زن پس از زايمان مىبيند ) را حيض محتبس دانسته و به يكى بودن خون حيض و نفاس و وحدت آن دو در بسيارى از احكام ، حكم كرده‌اند . از اين رو گفته‌اند : حد اكثر نفاس همچون حيض ده روز و آميزش با همسر در ايام نفاس همانند ايام حيض موجب كفّاره است . « 2 »\r\nدر مقابل ، برخى ديگر از فقها در استفادهء يكى بودن آن دو از روايت اشكال كرده و در فرض عدم وجود دليل خاص بر اشتراك نفاس با حيض در حكمى ، حكم حيض را در نفاس جارى ندانسته‌اند . « 3 »\r\n\r\nحيعلات\r\nحَيْعَلات : « حَىَّ عَلى الصَّلاة » تا « حَىَّ على خَيرِ العَمَل » .\r\nحيعلات ، جمع حيعله ، اسم تركيبى از دو كملهء « حَىَّ » و « عَلى » براى فصول سه‌گانهء اذان و اقامه : « حَىَّ عَلى الصَّلاة » ، « حَىَّ عَلى الفَلاح » و « حَىَّ عَلى خَيرالعَمَل » است . « 1 » از آن در باب طهارت و صلات سخن گفته‌اند .\r\nحيعلات از فصول اذان و اقامه است كه دو بار گفته مىشود . « 2 » حكايت اذان و نيز بنابر نظر برخى ، اقامه مستحب است ؛ ليكن بعضى گفته‌اند : در حكايت ، اولى تبديل حيعلات به « لاحَوْلَ وَ لاقُوَّةَ إلّاباللَّه » ( حولقه ) است . « 3 » برخى ، اولويّت را نپذيرفته و قائل به تخيير بين حكايت حيعلات و تبديل آن به حولقه شده‌اند . « 4 »\r\nدر استحباب حكايت اذان در نماز اختلاف است ، ليكن اگر بخواهد حكايت كند بايد حيعلات را به حولقه تبديل نمايد و در صورت عدم تبديل ، به دليل كلام آدمى بودن حيعلات ، نماز باطل مىشود . « 5 »\r\nبنابر قول برخى ، حكايت اذان در حال تخلّى ( - - ) تخلّى ) نيز مستحب است .\r\nبعضى گفته‌اند : حيعلات را - به دليل آنكه كلام آدمى به شمار مىرود و سخن گفتن در حال تخلّى مكروه است - تبديل به حولقه مىكند . « 6 »\r\n\r\n\r\n","description":"","footnote":"\r\n( 1 ) وسائل الشيعة 2 / 333 .\r\n( 2 ) جواهر الكلام 3 / 373 - 374 ؛ كتاب الطهارة ( شيخ انصارى ) 4 / 124 - 126 ؛ مصباح الفقيه 4 / 360 - 364 .\r\n( 3 ) مستمسك العروة 3 / 461 ؛ مصباح الهدى 5 / 265 ؛ مهذّب الاحكام 3 / 237 - 238 .\r\n1 مجمع البحرين / واژهء « حيى » .\r\n2 الروضة البهية 1 / 572 .\r\n3 العروة الوثقى 2 / 421 ؛ جواهر الكلام 9 / 121 - 122 .\r\n4 مستمسك العروة 5 / 577 - 578 ؛ مهذّب الاحكام 6 / 64 .\r\n5 مفتاح الكرامة 3 / 512 .\r\n6 1 / 95 - 96 .\r\n","page_name":" 402 ","page_number":402},
  {"content":"\r\n\r\n\r\nحيعلتين\r\nحَيْعَلَتَين : « حَىَّ عَلَىَ الصَّلاة » و « حَىَّ عَلَىَ الفَلاح » .\r\nعنوان ياد شده در باب صلات به كار رفته است .\r\nحيعلتين از فصول اذان ( - - ) اذان ) و اقامه ( - - ) اقامه ) است . گفتن آن بين اذان و اقامه - كه بنابر تفسير بعض عامّه ( - - ) مخالف ) مصداق تثويب ( - - ) تثويب ) مىباشد - به قصد مشروعيت حرام است . « 1 »\r\nبرخى علماى عامّه برگرداندن صورت به سمت راست هنگام گفتن « حىّ عَلى الصَلاة » و به سمت چپ هنگام گفتن « حىّ عَلى الفَلاح » « 2 » و برخى ديگر ، برگرداندن صورت به سمت پشت هنگام گفتن حيعلتين را مستحب دانسته‌اند ؛ ليكن فقهاى امامى حكم به كراهت آن كرده‌اند . « 3 »\r\n( - - ) حيعلات )\r\n\r\nحَيْعَلَه\r\n- - ) حيعلات\r\n\r\nحيلوله ؛ بدل\r\n- - ) بدل حيلوله\r\n\r\nحيله\r\nحيله : چاره انديشى ويژه جهت رسيدن به مقصود / نيرنگ ، فريب و خدعه .\r\nغرض از حيله به معناى نخست ، توصل جستن به اسباب داراى آثار شرعى براى اسقاط چيزى است ، مانند به‌كارگيرى حيله در ربا ( - - ) ربا ) به منظور فرار از آن ؛ در حالى كه بدون اعمال آن ، شخص به ربا مبتلا مىشود . از آن در بسيارى از ابواب ، از جمله تجارت ، نكاح و طلاق سخن گفته‌اند .\r\nحكم : حيله به لحاظ تكليفى به دو قسم جايز و حرام تقسيم مىشود . حيلهء جايز عبارت است از دست يازيدن به وسيله‌اى مباح در شرع براى رسيدن به امرى مباح .\r\nدر مقابل آن حيلهء حرام قرار دارد كه\r\n\r\n\r\n","description":"","footnote":"\r\n( 1 ) جواهر الكلام 9 / 112 - 116 ؛ جامع المقاصد 2 / 189 ؛ الحدائق الناضرة 7 / 418 - 421 .\r\n( 2 ) مفتاح الكرامة 3 / 522 .\r\n( 3 ) روض الجنان 2 / 650 ؛ مفتاح الكرامة 3 / 522 .\r\n","page_name":" 403 ","page_number":403},
  {"content":"\r\n\r\nعبارت است از توصل به ابزارى ممنوع از نظر شرع براى دستيابى به امرى مباح . « 1 »\r\nاز لحاظ حكم وضعى تفاوتى بين حيلهء جايز و حرام نيست ؛ از اين رو ، در حيلهء حرام هرچند حيله گر مرتكب گناه مىشود ، ليكن اثر حيلهء جايز را دارد . « 2 » البته بعضى حيله‌ها باطل است و اثرى بر آنها مترتب نيست ، همچون حيله‌اى كه نافى غرض اصل مشروعيت حكمى باشد ، مانند اينكه شخصى كه ده هزار تومان خمس يا زكات بر ذمّه دارد ، كالايى را كه ارزش آن هزار تومان است به ده هزار تومان به فقير مستحق خمس يا زكات بفروشد و بهاى آن را بابت ده هزار تومان بدهى بر ذمّه حساب كند . « 3 »\r\nحيلهء جايز : مصاديق حليهء جايز در فقه فراوان است ، از جمله :\r\n1 . در معاملهء دو كالاى همجنس براى فرار از ربا راههايى ذكر شده است ، يك راه اين است كه هر يك از دو طرف كالاى خود را به ديگرى قرض دهد و سپس ذمّهء او را برى كند ( - - ) ابراء ) بدون آنكه در قرض شرط شده باشد .\r\n2 . براى اسقاط حق شفعه ، شريك سهم خود را به خيلى بيشتر از قيمت متعارف آن به خريدار مىفروشد ، سپس بخشى از آن را از خريدار دريافت و باقى مانده را ابراء مىكند . در اين صورت ، اعمال حق شفعه توسط شريك ( شفيع ) منوط به پرداختن بهاى تعيين شده در عقد است و به جهت فزونى آن ، شفيع از اعمال حق شفعه صرف نظر مىكند . « 4 »\r\n3 . فروختن بردهء فرارىاى كه هيچ يك از خريدار و فروشنده توان گرفتن او را ندارند صحيح نيست ، مگر آنكه او را با كالايى ديگر كه خريد و فروش آن به تنهايى صحيح باشد ضميمه كنند . « 5 »\r\n4 . هرگاه چند مرد بخواهند زنى را متعه كنند ، برخى گفته‌اند : نفر اوّل او را متعه مىكند و پس از دخول ، مدت را به او مىبخشد . سپس دوباره او را متعه مىكند و بدون دخول مدت را مىبخشد . در اين صورت نفر دوم بلافاصله مىتواند او را به عقد موقت خود در آورد ، بدون آنكه نياز باشد زن عدّه نگه دارد و نفر دوم همان كار را مىكند كه نفر اوّل كرده است و همين طور\r\n\r\n\r\n","description":"","footnote":"\r\n( 1 ) الخلاف 4 / 492 .\r\n( 2 ) شرائع الاسلام 3 / 596 ؛ ارشاد الأذهان 2 / 46 .\r\n( 3 ) الحدائق الناضرة 25 / 376 و 378 - 379 ؛ جواهر الكلام 32 / 202\r\n( 4 ) جامع المقاصد 6 / 443 .\r\n( 5 ) جواهر الكلام 22 / 393 - 397 .\r\n","page_name":" 404 ","page_number":404},
  {"content":"\r\n\r\nساير افراد . قائلان به اين قول علّت آن را چنين بيان كرده‌اند كه متعهء بار دوم بدون دخول بوده است و جدايى غير مسبوق به دخول عدّه ندارد . ليكن در مقابل ، برخى آن را نپذيرفته و اين حيله را باطل دانسته‌اند . « 6 »\r\n5 . براى عدم حصول محرميت با رضاع ، زن شيرده ديگرى در اثناى شير خوردن كودك از زن اوّل ، او را شير مىدهد « 7 » ( - - ) رضاع ) .\r\n6 . براى اينكه معامله لازم و خيار مجلس ( - - ) خيار مجلس ) ساقط گردد ، يكى از دو طرف پس از معامله بلافاصله از مجلس بيرون مىرود . « 8 »\r\n7 . هرگاه كسى مدّعى طلبى از ديگرى باشد كه قبلًا بدهكار به او پرداخت كرده يا وى ذمّهء بدهكار را برى كرده است ؛ امّا بدهكار بيم دارد كه اگر ادعاى ابراء يا پرداخت آن را بكند ، به جهت نداشتن بيّنه ( - - ) بيّنه ) برآن ، قسم متوجه مدّعى گردد و در نتيجه به نفع او حكم شود ، بدهكار مىتواند اصل طلب را انكار كند و بر آن قسم بخورد ، به شرط آنكه توريه ( - - ) توريه ) كند تا دروغ نگفته باشد . « 9 »\r\n8 . از راههاى حصول محرميّت اين است كه مردى پسر نابالغ خود را به طور موقّت به عقد زنى در آورد ، يا دختر نابالغ خويش را به طور موقّت به عقد مردى در آورد . در صورت نخست ، ميان آن زن و پدر كودك و در صورت دوم ، ميان آن مرد و مادر و همچنين مادر بزرگ آن كودك محرميّت حاصل مىگردد . البته برخى چنين عقدى را صحيح ندانسته‌اند . « 10 »\r\n9 . گرفتن مبلغى اضافه بر بهاى كالا از خريدار به جهت تأخير انداختن زمان پرداخت بهاى آن ، ربا و حرام است ؛ ليكن براى فرار از ربا جايز است فروشنده كالايى ديگر به خريدار بفروشد و آن زيادى را با شرط تأخير در پرداخت بهاى كالاى اوّل تا مدتى معين ، در بهاى آن كالا قرار دهد . « 11 »\r\nحيلهء حرام\r\n1 . چنانچه زنى از شوهرش متنفر باشد و به قصد بطلان عقد ازدواجشان مرتد ( - - ) ارتداد ) گردد ، در صورتى كه\r\n\r\n\r\n","description":"","footnote":"\r\n( 6 ) الحدائق الناضرة 25 / 379 - 383 .\r\n( 7 ) الانوار اللوامع 14 / 533 - 534 .\r\n( 8 ) 534 .\r\n( 9 ) الحدائق الناضرة 25 / 387 ؛ جواهر الكلام 32 / 204 .\r\n( 10 ) الدرر النجفية 3 / 205 - 207 .\r\n( 11 ) جواهر الكلام 23 / 120 - 121 .\r\n","page_name":" 405 ","page_number":405},
  {"content":"\r\n\r\nارتداد قبل از دخول باشد ، عقد باطل و جدايى محقق مىشود ؛ اما اگر ارتداد بعد از دخول صورت گيرد ، جدايى منوط به پايان يافتن عدّه قبل از توبه است . برخى در بطلان عقد به سبب ارتداد صورى بدون تحقق آن در واقع و اعتقاد اشكال كرده‌اند . « 12 »\r\n2 . هرگاه زنى براى جلوگيرى از ازدواج شوهرش با زنى معيّن ، پسرش را وادار به زنا با آن زن كند ، بنابر قول به نشر حرمت به زنا ، زن ياد شده بر آن مرد حرام مىگردد و او نمىتواند با آن زن ازدواج كند « 13 » ( - - ) نشر حرمت ) .\r\nاز حيله به معناى دوم در بابهايى نظير جهاد ، تجارت ، شهادات و حدود سخن گفته‌اند .\r\nحكم : فريب دادن مسلمان حرام است . « 14 » خدعه در جنگ جايز است . « 15 »\r\nقاعدهء غرور : از قواعد مشهور فقهى قاعدهء غرور است ؛ بدين معنا كه كسى كه فريب خورده و بر اثر آن متحمل خساراتى شده ، براى جبران زيانهاى وارد شده ، به فريب دهنده مراجعه مىكند و بر فريب دهنده واجب است خسارات وارد شده را جبران نمايد « 16 » ( - - ) قاعدهء غرور ) .\r\nحيله در شهادت : هرگاه گواهان با شهادت دروغ خود حاكم را فريب دهند ، به گونه‌اى كه منجرّ به صدور حكم اشتباهى از سوى حاكم گردد ، در صورت ثبوت آن نزد حاكم ، حكم نقض مىشود و خساراتى كه از ناحيهء شهادتِ باطل پديد آمده بر عهدهء شهود است . اگر خسارت مالى باشد بايد آن را جبران كنند ، ضمن آنكه تعزير ( - - ) تعزير ) مىگردند و در ميان مردم گردانده مىشوند تا همگان آنان را بشناسند ، و چنانچه خسارت جانى يا قطع عضوى باشد ، قصاص مىشوند « 17 » ( - - ) شهادت ) .\r\nحيله در گرفتن مال ديگرى : اگر كسى با حيله مال ديگرى را به چنگ آورد ، مانند اينكه با جعل سند از طرف كسى اموال او را تصاحب كند ، حدّ سرقت ( قطع انگشتان دست ) بر او جارى نمىشود ، بلكه تعزير مىگردد . « 18 »\r\n\r\n\r\n","description":"","footnote":"\r\n( 12 ) مسالك الافهام 9 / 204 ؛ الحدائق الناضرة 25 / 379 ؛ الانوار اللوامع 14 / 536 .\r\n( 13 ) شرائع الاسلام 3 / 596 .\r\n( 14 ) حاشية مجمع الفائدة 34 - 35 .\r\n( 15 ) قواعدالاحكام 1 / 487 ؛ جواهرالكلام 21 / 79 .\r\n( 16 ) القواعد الفقهية ( مكارم ) 2 / 281 - 293 .\r\n( 17 ) الروضة البهية 3 / 158 - 159 ؛ تحرير الوسيلة 2 / 454 .\r\n( 18 ) الروضة البهية 9 / 304 .\r\n","page_name":" 406 ","page_number":406},
  {"content":"\r\n\r\n\r\nحين\r\nحين : مدت زمان نامشخص .\r\nعنوان ياد شده در باب نذر و قسم آمده است .\r\nكسى كه نذر كرده حينى را روزه بگيرد ، بدون آنكه زمان مشخصى را قصد كند ، بايد شش ماه روزه بگيرد . « 1 » برخى ، حكم ياد شده را به غير مورد نذر نيز تسرى داده‌اند ، مانند اينكه قسم بخورد تا حينى با كسى سخن نگويد يا سوگند ياد كند بدهى فلانى را تا حينى بدهد . در اين موارد نيز مدت « حين » شش ماه خواهد بود . « 2 » ليكن برخى ديگر آن را نپذيرفته و گفته‌اند : اگر در اين گونه موارد مراد گوينده معلوم باشد ، طبق آن عمل مىشود و اگر معلوم نباشد مبهم خواهد بود . در نتيجه در صورت قسم خوردن بر پرداخت دين تا حينى ، زمان پرداخت تا قبل از وفات امتداد خواهد داشت . « 3 »\r\n\r\nحيوان\r\nحيوان : موجود زنده .\r\nبه هر موجود جاندار - اعم از انسان و غير انسان - حيوان اطلاق مىشود ؛ ليكن كاربرد رايج و عمومى آن ، موجود زندهء غير انسان است كه در اينجا همين معنا مورد نظر است . از اين عنوان در بيشتر بابهاى فقه سخن رفته و موضوع احكامى قرار گرفته است كه به كليّات آن اشاره مىشود .\r\nاقسام : حيوانات به لحاظ نوع به دريايى و خشكى ، پرنده و غير پرنده ، داراى خون جهنده و غير جهنده و به\r\n\r\n\r\n","description":"","footnote":"\r\n( 1 ) مسالك الافهام 11 / 350 - 351 ؛ جواهر الكلام 35 / 402 .\r\n( 2 ) الإنتصار / 356 - 357 ؛ الخلاف 6 / 159 ؛ المبسوط 6 / 230 .\r\n( 3 ) شرائع الاسلام 3 / 721 ؛ مسالك الافهام 11 / 285 .\r\n","page_name":" 407 ","page_number":407},
  {"content":"\r\n\r\nلحاظ حكم به حلال گوشت و حرام گوشت ، پاك و نجس ، قابل تذكيه ( - - ) تذكيه ) و غير قابل تذكيه تقسيم مىشوند .\r\nحلّيت و حرمت : بنابر قول مشهور تمامى حيوانات دريايى - جز ماهى فلس دار بنابر مشهور و نيز ميگو و پرندهء دريايى - حرام‌اند . « 1 »\r\nحيوانات خشكى به پرندگان ( - - ) پرنده ) ، چارپايان و حشرات ( - - ) حشرات ) تقسيم مىشوند . پرندگان حرام گوشت سه نوع اند : چنگال داران ، مسخ شدگان و خبائث . چارپايان حرام گوشت نيز چند نوع‌اند : درندگان ، مانند شير و پلنگ ( - - ) درنده ) ؛ و مسخ شدگان ، نظير فيل ، خرگوش ، بوزينه ، خوك ، جوجه تيغى و سوسمار ( - - ) مسوخ ) .\r\nبرخى حيوانات ، هچون گرگ و خرس تحت هر دو عنوان درندگى و مسخ مىگنجند . كانگرو ، سنجاب ، سمور ، خّز و هر حيوان خبيث حرام‌اند . « 2 » گاو ، گوسفند و شتر اهلى ( - - ) اهلى ) و نيز گاو ، گوسفند ، بز ، گورخر ، آهو و گوزن وحشى حلال‌اند .\r\nاسب ، قاطر و الاغ نيز حلال گوشتند ولى بنابر مشهور خوردن گوشت آنها مكروه است . « 3 »\r\nانواع حشرات كه در زير زمين لانه دارند ، مانند موش ، عقرب ، مار و رتيل حرام‌اند . همچنين حشراتى مانند عنكبوت ، پشه و مگس . « 4 »\r\nحيوان حلال گوشتى كه از مدفوع انسان تغذيه مىكند ، گوشتش حرام و مدفوع و ادرار آن نجس است ( - - ) نجاستخوارى ) ؛ ليكن با استبرا ( - - ) استبراء ) پاك مىشود . « 5 » همچنين گوشت حيوانى كه انسان آن را وطى كرده حرام مىگردد ( - - ) آميزش با حيوان ) .\r\nطهارت و نجاست : همهء حيوانات دريايى و خشكى جز سگ و خوك غير دريايى پاكند . « 6 » ( - - ) نجاسات ) .\r\nقبول و عدم قبول تذكيه : حيوانات حلال گوشت ، تذكيه پذير و حيوانات نجس العين تذكيه ناپذيرند . در حيوانات حرام گشت ، مسئله اختلافى است ( - - ) تذكيه ) .\r\nشير و تخم : حلّيت و حرمت و نيز طهارت و نجاست شير و تخم حيوان ، تابع\r\n\r\n\r\n","description":"","footnote":"\r\n( 1 ) جواهر الكلام 36 / 241 - 243 ؛ مستند الشيعة 15 / 59 - 66 .\r\n( 2 ) جواهرالكلام 36 / 294 - 296 .\r\n( 3 ) 264 - 265 و 293 .\r\n( 4 ) 296 .\r\n( 5 ) 271 - 273 .\r\n( 6 ) 5 / 366 ؛ منتهى المطلب 3 / 225 .\r\n","page_name":" 408 ","page_number":408},
  {"content":"\r\n\r\nخود حيوان است ؛ بنا براين ، تخم و شير حيوان نجس ، نجس و تخم و شير حيوان حرام گوشت ، حرام و حلال گوشت ، حلال است .\r\nسؤر حيوان : سؤر حيوان نجس العين ، نجس و سؤر حيوان پاك ، حتى حرام گوشت و مسخ شده بنابر مشهور پاك است . خوردن سؤر حيوان حرام گوشت جز گربه مكروه است . همچنين بنابر مشهور خوردن سؤر حيواناتى كه گوشتشان مكروه است « 7 » ( - - ) سؤر ) .\r\nادرار و مدفوع : ادرار و مدفوع حيوان حلال گوشت ، مانند گاو و گوسفند و نيز بنابر مشهور حيوانى كه گوشتش مكروه است ، مانند اسب ، پاك « 8 » و ادرار و مدفوع حيوان حرام گوشتِ داراى خون جهنده نجس است . « 9 » در طهارت و نجاست ادرار و مدفوع پرندگان و حيوانات حرام گوشتى كه خون جهنده ندارند اختلاف است .\r\nمشهور در پرندگان ، نجاست و در حيواناتى كه خون جهنده ندارند ، طهارت است . « 10 »\r\nنفقه : نفقهء حيوان - اعم از حلال گوشت و حرام گوشت - بر مالك آن واجب است . مقدار آن بستگى به نياز حيوان دارد . در صورت خوددارى مالك از نفقه ، حاكم او را به يكى از سه امر مجبور مىكند : نفقه ، فروختن و كشتن . « 11 »\r\nحقّ خيار : كسى كه حيوانى خريده است بنابر مشهور تا سه روز حق فسخ معامله را دارد ( - - ) خيار حيوان ) .\r\nعاريهء حيوان : عاريه دادن حيوان داراى منفعت ، همچون گوسفند براى استفاده از شير آن - كه به آن مِنْحه ( - - ) منحه ) گفته مىشود - جايز است ؛ هرچند برخى در صدق عنوان عاريه بر آن اشكال كرده ( - - ) عاريه ) ، و آن را نوعى اباحه ( - - ) اباحه ) دانسته‌اند . « 12 »\r\nشكار حيوان : شكار حيوان وحشى جايز است « 13 » ( - - ) صيد ) مگر حيوانات غير دريايى در حرم « 14 » ( - - ) حرم ) . اين حرمت براى محرم ( - - ) احرام ) مطلقاً ثابت است ؛ چه در حرم و چه خارج از حرم . « 15 » ملاك در تشخيص حيوان دريايى و خشكى در صورت مشتبه شدن ، محلّ تخم گذارى يا بچه زايى آن است . بنابر اين ، حيوانى كه دو زيستى است اگر تخم گذارى يا\r\n\r\n\r\n","description":"","footnote":"\r\n( 7 ) العروة الوثقى 1 / 116 ؛ مستمسك العروة 1 / 268 - 272 .\r\n( 8 ) التنقيح ( الطهارة ) 1 / 455 - 460 *\r\n( 9 ) 445 .\r\n( 10 ) 447 و 461 .\r\n( 11 ) جواهر الكلام 31 / 394 - 396 .\r\n( 12 ) 27 / 172 - 174 .\r\n( 13 ) 36 / 7 - 8 .\r\n( 14 ) 20 / 293 - 294 و 173 .\r\n( 15 ) 18 / 286 .\r\n","page_name":" 409 ","page_number":409},
  {"content":"\r\n\r\nبچه زايى آن در دريا باشد ، حيوانِ دريايى و اگر در خشكى باشد ، حيوانِ خشكى محسوب مىشود . « 16 »\r\nشكار با حيوان : شكار با سگ شكارى كه براى شكار آموزش ديده ، جايز و شكارى كه توسط آن كشته مىشود حلال است . شكار با ساير حيوانات شكارى ، اعم از پرنده ، مانند باز و عقاب و غير پرنده ، مانند پلنگ و يوزپلنگ در صورتى كه شكار توسط حيوان كشته شود ، بنابر قول مشهور حلال نيست ( - - ) آلات صيد ) .\r\nحيوان گمشده : گرفتن حيوان گمشده كه از آن به ضالّه تعبير مىشود ، در غير آبادى با شرايطى جايز است ( - - ) ضالّه ) .\r\nجنايت حيوان : نگهدارى و مهار كردن حيوان مهاجم - كه به ديگران حمله مىكند ، مانند سگ هارى كه گاز مىگيرد يا قاطرى كه لگد مىزند - بر صاحبش واجب است و در صورت اهمال ، ضامن جنايت آن است و اگر كسى در مقام دفاع از جان يا مال خود در برابر چنين حيوانى ، آسيبى به آن برساند ، ضامن نيست ؛ امّا اگر آسيب جنبهء دفاعى نداشته ، بلكه به انگيزه‌اى ديگر ( مثلا انتقام ) صورت گرفته باشد ، آسيب زننده ضامن است . « 17 »\r\n\r\nحيوان اهلى\r\n- - ) اهلى\r\n\r\nحيوان خشكى\r\n- - ) حيوان\r\n\r\nحيوان درنده\r\n- - ) درنده\r\n\r\nحيوان دريايى\r\n- - ) حيوان\r\n\r\nحيوان شكارى\r\n- - ) آلات صيد\r\n\r\nحيوان موطوء\r\n- - ) آميزش با حيوان\r\n\r\nحيوان نجاستخوار\r\n- - ) نجاستخوارى\r\n\r\nحيوان وحشى\r\n- - ) وحشى\r\n\r\n\r\n","description":"","footnote":"\r\n( 16 ) 295 .\r\n( 17 ) 43 / 129 - 130 .\r\n","page_name":" 410 ","page_number":410},
  {"content":"\r\n\r\nفرهنگ فقه\r\n\r\nحرف خ\r\nخائن - خيمه\r\n\r\n","description":"","footnote":"","page_name":" 411 ","page_number":411},
  {"content":"\r\n . \r\n","description":"","footnote":"","page_name":" 412 ","page_number":412},
  {"content":"\r\n\r\n\r\nخائن\r\n- - ) خيانت\r\n\r\nخائنة الأعين\r\nخائنة الاعيُن : اشاره كردن با چشمها به امرى بر خلاف ظاهر حال .\r\nمراد از « خائنة الأعين » اشاره كردن با چشمها به امرى است كه ظاهر حال نشان دهندهء خلاف آن است . اين عنوان در باب نكاح به كار رفته است .\r\nحرمت « خائنة الأعين » از اختصاصات پيامبر اكرم صلّى اللَّه عليه و آله است ( - - ) اختصاصات النّبى ) . مراد از آن اشاره كردن با چشمها به امرى مباح - مانند كشتن يا زدن كسى كه مستحق آن است - مىباشد ؛ در حالى كه ظاهر حال بيانگر خلاف آن است . اين امر بر ديگران حرام نيست ، مگر آنكه امرِ مورد اشاره حرام باشد ، مانند زدن يا كشتن به ناحق يا اهانت به مؤمنى . برخى ، حرمت آن را بر رسول خدا صلّى اللَّه عليه و آله اختصاص به غير حال جنگ داده‌اند . « 1 »\r\n\r\nخاتميّت\r\nخاتميّت : از مقامات رسول خدا صلّى اللَّه عليه و آله .\r\nخاتميّت ، مقام ختم كننده بودن پيامبرى انبيا و يكى از مقامات رسول گرامى اسلام ، حضرت محمّد صلّى اللَّه عليه و آله است كه با بعثت آن وجود مبارك سلسلهء نبوّت به پايان رسيد و پس از آن حضرت ، پيامبرى نخواهد آمد . اين عنوان به مناسبت در باب طهارت و نكاح به كار رفته است .\r\nاز خصايص پيامبر اسلام صلّى اللَّه عليه و آله كه در قرآن بدان تصريح شده است « 1 » و از ضروريات دين به شمار مىرود ، مقام خاتميت ايشان است كه اعتقاد به آن ، واجب و منكر آن كافر است . « 2 »\r\n( - - ) پيامبر اسلام )\r\n\r\n\r\n","description":"","footnote":"\r\n( 1 ) جواهر الكلام 29 / 127 .\r\n1 احزاب / 40 .\r\n2 المقنعة / 30 ؛ الكافى فى الفقه / 79 ؛ الرسائل العشر ( شيخ طوسى ) / 97 ؛ كتاب الطهارة ( اراكى ) 1 / 529 .\r\n","page_name":" 413 ","page_number":413},
  {"content":"\r\n\r\n\r\nخادم\r\n- - ) استخدام\r\n\r\nخار\r\nخار : تيغ روى ساقهء برخى گياهان .\r\nعنوان ياد شده به مناسبت در باب حج به كار رفته است .\r\nدر حرمت كندن گياهان حرم ( - - ) حرم ) فرقى بين گياه خار دار و غير آن نيست . « 1 »\r\n\r\nخارپشت\r\nخارپشت : جوجه تيغى .\r\nاز احكام آن در بابهاى طهارت ، حج و اطعمه و اشربه سخن گفته‌اند .\r\nخار پشت جزء مسخ‌شدگان ( - - ) مسوخ ) و حرام گوشتان است ؛ ليكن بنابر قول مشهور پاك مىباشد . « 1 » كفّارهء كشتن جوجه تيغى در حال احرام ( - - ) احرام ) بنابر قول مشهور يك بزغاله است . « 2 » برخى قدما كفّارهء آن را برّهء نرى كه از شير گرفته شده و چرنده است دانسته‌اند . « 3 »\r\n\r\nخارجى\r\n- - ) خوارج\r\n\r\nخاريدن\r\nخاريدن : ناخن يا چيزى مانند آن را بر جايى از بدن كشيدن .\r\nاز احكام آن در باب حج سخن گفته‌اند .\r\nخاريدن سر يا بدن ، بدون آنكه موجب خون آمدن گردد براى محرم جايز است . « 1 » در حرمت يا كراهت آن در صورتى كه موجب خون آمدن گردد ، در غير حال ضرورت اختلاف است . بنابر قول به حرمت ، ثبوت كفّاره نيز اختلافى است . « 2 »\r\nازالهء مو از بدن بر محرم حرام است ؛ « 3 » ليكن خاريدن بدن ، هرچند به طور اتفاق موجب كنده شدن مويى گردد ، بنابر تصريح برخى حرام نيست . « 4 » خاراندن سر با ناخن بر محرم مكروه است ، ليكن با سر انگشتان كراهت ندارد . « 5 »\r\n\r\n\r\n","description":"","footnote":"\r\n( 1 ) مستند الشيعة 11 / 404 .\r\n1 جواهر الكلام 6 / 81 - 83 و 36 / 296 .\r\n2 20 / 243 .\r\n3 اشارة السبق / 128 ؛ غنية النزوع / 163 ؛ الكافى فى الفقه / 206 .\r\n1 تبصرة المتعلمين / 91 .\r\n2 جواهر الكلام 18 / 408 - 411 .\r\n3 377 .\r\n4 381 - 382 .\r\n5 سداد العباد / 304 .\r\n","page_name":" 414 ","page_number":414},
  {"content":"\r\n\r\n\r\nخاص\r\n- - ) عام و خاص\r\n\r\nخاصره\r\nخاصره : تهيگاه ، ميان سرِ سرين و كوتاه‌ترين استخوان پهلو .\r\nعنوان ياد شده به مناسبت در باب صلات و حدود به كار رفته است .\r\nنهادن دست بر خاصره در نماز مكروه است « 1 » ( - - ) تخصّر ) . در اجراى حدّ رجم ( - - ) رجم ) ، مرد رجم شونده تا تهيگاه درون گودالى قرار داده مىشود . « 2 »\r\n\r\nخاصّه\r\n- - ) شيعه\r\n\r\nخاك\r\nخاك : موادّ ناپيوستهء پوشانندهء قسمتهاى زيادى از زمين .\r\nاز احكام آن در بابهاى طهارت ، صلات ، و اطعمه و اشربه سخن گفته‌اند .\r\nطهارت : بنابر قول مشهور ، براى تطهير ظرفى كه با ولوغ سگ ( - - ) ولوغ ) نجس شده ، نخست بايد آن را خاك مال كنند ، سپس آب بكشند . « 1 » برخى ، خوك را نيز در حكم ياد شده به سگ ملحق كرده‌اند « 2 » ( - - ) خاك مالى ) .\r\nخاك به عنوان بارزترين مصداق زمين ( - - ) زمين ) از مطهِّرات ( - - ) مطهِّرات ) است كه ته كفش و كف پاى نجس با راه رفتن و مسح كردن بر روى آن - پس از زوال عين نجاست - پاك مىگردد . « 3 »\r\nاز چيزهايى كه تيمّم بر آنها صحيح است خاك پاك است . « 4 » مستحب است پس از گذاشتن ميّت در قبر و باز كردن گره‌هاى كفن ، گونهء راست او را روى خاك بگذارند و بالشى از خاك زير سرش بسازند ؛ « 5 » چنان كه مستحب است حاضران - جز خويشاوندان ميّت - با پشت دست سه بار بر قبر خاك بريزند . « 6 » اين كار براى نزديكان ميّت كراهت دارد . « 7 »\r\nصلات : بنابر قول برخى ، بيرون آوردن خاك مسجد - جز خاك حاصل از نظافت و جارو كردن - حرام است . برخى ، آن را مكروه دانسته‌اند . « 8 »\r\n\r\n\r\n","description":"","footnote":"\r\n( 1 ) العروة الوثقى 3 / 38 .\r\n( 2 ) جواهر الكلام 41 / 347 .\r\n1 جواهر الكلام 6 / 361 .\r\n2 إصباح الشيعة / 26 .\r\n3 جواهرالكلام 6 / 303 .\r\n4 5 / 118 .\r\n5 توضيح المسائل مراجع 1 / 344 م 628 .\r\n6 جواهر الكلام 4 / 310 .\r\n7 334 .\r\n8 14 / 105 - 107 .\r\n","page_name":" 415 ","page_number":415},
  {"content":"\r\n\r\nاز چيزهايى كه سجده بر آنها صحيح ، بلكه افضل از همه است ، خاك پاك ، بويژه تربت امام حسين عليه السّلام است « 9 » ( - - ) تربت ) .\r\nاطعمه و اشربه : خوردن گِل ( خاك آميخته با آب ) حرام است ، ليكن در اينكه خوردن خاك نيز حرام است يا نه ، اختلاف است . البته خوردن مقدارى از تربت امام حسين عليه السّلام به قصد شفا اشكال ندارد . « 10 »\r\n\r\nخاكروبه\r\n- - ) زباله\r\n\r\nخاكستر\r\nخاكستر : موادّ حاصل از سوختن هيزم و مانند آن .\r\nاز آن در باب طهارت و صلات سخن گفته‌اند .\r\nاگر نجس العين يا شىء متنجس ، مانند چوب به وسيلهء آتش به خاكستر تبديل شود ، استحاله ( - - ) استحاله ) تحقق مىيابد و در نتيجه پاك مىگردد . برخى ، در شىء متنجس استحاله را موجب طهارت ندانسته‌اند . « 1 »\r\nتيمّم بر خاكستر صحيح نيست ؛ خواه خاكستر درختان و گياهان باشد يا خاكستر خاك . « 2 » برخى تيمّم بر خاكستر خاك را صحيح دانسته‌اند . « 3 » همچنين بنابر قول مشهور ، « 4 » سجده بر خاكستر صحيح نيست ، اگر چه خاكستر سنگ يا خاك باشد . « 5 »\r\nبنابر تصريح برخى ، دفن جسدى كه سوخته و تبديل به خاكستر شده ، بنابر احتياط ، لازم است . « 6 »\r\n\r\n\r\n","description":"","footnote":"\r\n( 9 ) العروة الوثقى 2 / 397 ؛ توضيح المسائل مراجع 1 / 587 م 1083 .\r\n( 10 ) جواهرالكلام 36 / 355 - 358 ؛ تحرير الوسيلة 2 / 164 .\r\n1 مستند الشيعة 1 / 326 .\r\n2 الحدائق الناضرة 4 / 316 - 317 ؛ مفتاح الكرامة 2 / 898 ؛ جواهر الكلام 5 / 131 - 132 .\r\n3 نهاية الإحكام 1 / 199 ؛ كشف الإلتباس / 363 - 364 .\r\n4 بحار الانوار 85 / 154 .\r\n5 الروضة البهية 1 / 557 ؛ مستندالشيعة 5 / 252 ؛ جواهر الكلام 8 / 416 ؛ مستمسك العروة 5 / 490 ؛ التنقيح ( الطهارة ) 10 / 74 .\r\n6 مجمع المسائل 1 / 97 .\r\n","page_name":" 416 ","page_number":416},
  {"content":"\r\n\r\n\r\nخاك مالى\r\nخاك مالى [ تَعفير 
  ] : ماليدن خاك به چيزى همچون ظرف .\r\nاز آن در باب طهارت سخن گفته‌اند .\r\nحكم : براى تطهير ظرفى كه سگ آن را ليسيده يا از آن ، آب يا مايعى ديگر خورده ( ولوغ ) ، بنابر مشهور بايد ابتدا آن را خاك مال كرد سپس دو بار شست . « 1 » در اينكه خاك مالى اختصاص به صورت شستن ظرف با آب قليل ( - - ) آب قليل ) دارد يا مطلقا لازم است ، هرچند با آب كثير ( - - ) آب كثير ) شسته شود ، اختلاف است . مشهور قول دوم است . « 2 » چنان كه در اختصاص دو بار شستن با آب قليل يا تعميم آن در صورت شستن ظرف با آب كثير نيز اختلاف است . « 3 »\r\nلزوم خاك مالى بنابر مشهور اختصاص به ولوغ دارد ؛ بنابر اين ، اگر ظرفى با آب دهان سگ - بدون ولوغ - يا رطوبتى از بدن آن و يا افتادن سگ درون ظرف ، نجس شود ، خاك مالى لازم نيست . « 4 » برخى قدما خوك را در حكم ياد شده ملحق به سگ دانسته‌اند . « 5 » در لزوم خاك مالى ظرفى كه آب نجس شده به سبب ولوغ سگ از ظرفى ديگر در آن ريخته و نجس شده ، اختلاف است . « 6 »\r\nدر اينكه لزوم تعفير اختصاص به ظروف دارد يا در غير ظروف نيز لازم است ، و بنابر قول نخست در اينكه تعفير اختصاص به ظروفى دارد كه در خوردن و نوشيدن به كار مىروند ، يا در مطلق ظروف ، مانند سطل و مَشك نيز جارى است ، اختلاف مىباشد . « 7 »\r\nبنابر مشهور ، تعفير بايد با خاك باشد و با مثل خاكستر و اشنان ( - - ) اشنان ) كفايت نمىكند . « 8 » در لزوم پاك بودن خاك قبل از خاك مالى اختلاف است . « 9 »\r\nكيفيّت خاك مالى : در لزوم آميختن خاك با آب در خاك مالى يا تخيير بين آميختن و عدم آن و يا لزوم هر دو ( يك بار خاك مالى بدون آميختن آب و بار ديگر با آميختن آن ) به جهت احتياط ، اختلاف است . « 10 »\r\n\r\n\r\n","description":"","footnote":"\r\n( 1 ) التنقيح ( الطهارة ) 3 / 50 ؛ جواهر الكلام 6 / 361 .\r\n( 2 ) جواهر الكلام 6 / 366 - 367 .\r\n( 3 ) 367 - 368 ؛ توضيح المسائل مراجع 1 / 100 - 101 م 150 .\r\n( 4 ) جواهر الكلام 6 / 356 - 357 .\r\n( 5 ) الخلاف 1 / 186 - 187\r\n( 6 ) جواهرالكلام 6 / 359\r\n( 7 ) 359 ؛ العروة الوثقى 1 / 224 ؛ فقه الشيعة 5 / 123 - 124 .\r\n( 8 ) جواهر الكلام 6 / 363 - 364 ؛ مصباح الهدى 2 / 204 .\r\n( 9 ) الحدائق الناضرة 5 / 480 ؛ جواهرالكلام 6 / 365 - 366 .\r\n( 10 ) جواهر الكلام 6 / 361 - 363 .\r\n","page_name":" 417 ","page_number":417},
  {"content":"\r\n\r\n\r\nخالص\r\nخالص : ناب و غير آميخته با چيزى ديگر .\r\nعنوان ياد شده در بابهايى نظير طهارت ، صلات ، زكات ، كفّارات و ديات به كار رفته است .\r\nپوشيدن لباس ابريشم خالص براى مرد حرام است و پوشيدن آن در نماز موجب بطلان آن مىشود . « 1 » در اينكه پوشيدن مثل عرقچين ، كمربند و جوراب ابريشمى خالص - كه به تنهايى ساتر عورت نيست - موجب بطلان نماز مىگردد يا نه ، اختلاف است . « 2 »\r\nبه طلا و نقره‌اى كه آميخته با فلزى ديگر است زكات تعلّق نمىگيرد ، مگر آنكه خالص آن به حدّ نصاب برسد . « 3 » بنابر تصريح برخى ، مراد از هر دينار ( - - ) دينار ) در كفّاره و ديه يك مثقال طلاى خالص مسكوك است . « 4 »\r\n( - - ) آب خالص )\r\n\r\nخالع\r\n- - ) خلع\r\n\r\nخال كوبى\r\nخال كوبى : ايجاد نقش بر روى پوست با مادّهء رنگى به وسيلهء سوزن .\r\nاز آن در باب تجارت و مسائل مستحدثه سخن گفته‌اند .\r\nبنابر قول برخى ، خال كوبى فى نفسه زينت محسوب مىشود و جايز است . « 1 » ليكن برخى قدما گفته‌اند : خال كوبى صورت براى مرد و زن - جز زن براى شوهر - جايز نيست . « 2 » به تصريح برخى احتياط در ترك خال كوبى بدن با اسمهاى متبرك ( - - ) اسماء متبرك ) و كلمات قرآن - به جهت اجتناب از بودن آن بر بدن در حال جنابت و ديگر حدثها - است و در صورت امكان بايد محو گردد .\r\nلمس آن نيز هنگام نداشتن طهارت ( وضو ، غسل يا تيمم ) در صورتى كه روى پوست باشد ، حرام است . « 3 »\r\n\r\n\r\n","description":"","footnote":"\r\n( 1 ) جواهر الكلام 8 / 114 .\r\n( 2 ) 122 ؛ توضيح المسائل مراجع 1 / 463 - 464 م 834 .\r\n( 3 ) جواهر الكلام 15 / 195 ؛ مستمسك‌العروة 9 / 127 - 129 .\r\n( 4 ) جواهر الكلام 3 / 235 .\r\n1 احكام النساء / 57 .\r\n2 كتاب‌المكاسب 1 / 166 ؛ منية السائل / 221 .\r\n3 ارشاد السائل / 183 ؛ العروة الوثقى 2 / 238 ؛ توضيح المسائل مراجع 1 / 226 - 227 ؛ استفتائات جديد ( مكارم ) 2 / 51 - 53 .\r\n","page_name":" 418 ","page_number":418},
  {"content":"\r\n\r\nخال كوبى زن براى شوهرش جايز ، « 4 » بلكه بنابر تصريح برخى ، مستحب است . « 5 » برخى ، خال كوبى زن را براى زيبا جلوه دادن خود دربرابر خواستگاران يا خريداران در كنيز ، از مصاديق تدليس ( - - ) تدليس ) برشمرده و آن را حرام دانسته‌اند . « 6 » در مقابل ، برخى ، صرف زينت كردن جهت ترغيب را مصداق تدليس ندانسته‌اند . « 7 »\r\nخال كوبى كودك با داشتن مصلحت براى او جايز است . « 8 »\r\nخال كوبى اى كه اثر آن از زير پوست نمايان است ، مانع رسيدن آب به پوست نمىگردد . از اين رو ، وضو و غسل كسى كه خال كوبى كرده ، صحيح است . همچنين است اگر جرم نداشته باشد و تنها به صورت رنگ روى پوست باشد . « 9 »\r\n\r\nخاله\r\nخاله : خواهر مادر .\r\nاز احكام آن در بابهاى تجارت ، نكاح ، عتق ، اطعمه و اشربه و ارث سخن رفته است .\r\nمرد نمىتواند مالك خالهء خود كه برده است گردد و در صورت تملّك وى از طريق خريدن و مانند آن ، وى به طور قهرى آزاد مىشود . در تسرّى حكم ياد شده به خالهء رضاعى ( - - ) رضاع ) اختلاف است . « 1 »\r\nخاله ، هر چند با واسطه ، مانند خالهء پدر يا مادر ، جزء محارم است و ازدواج با او باطل و حرام مىباشد . در اين حكم فرقى بين خالهء نسبى و رضاعى نيست . « 2 »\r\nبنابر مشهور ، ازدواج با خواهرزادهء همسر جايز نيست ، مگر با اجازهء خالهء او - يعنى همسر زوج - اما ازدواج با خالهء همسر بدون اجازهء خواهرزادهء وى جايز است . « 3 » در صورت اوّل آيا عقد خواهرزاده باطل است يا آنكه عقد صحيح است ، ليكن خاله بين تنفيذ ( اجازهء عقد ) و بر هم زدن آن مخيّر است ؟ مسئله اختلافى است . « 4 »\r\n\r\n\r\n","description":"","footnote":"\r\n( 4 ) احكام النساء / 57 .\r\n( 5 ) كشف الغطاء 2 / 421 .\r\n( 6 ) احكام النساء / 57 ؛ الكافى فى الفقه / 281 .\r\n( 7 ) كتاب المكاسب 1 / 166 ؛ حاشية المكاسب ( ايروانى ) 1 / 19 ؛ مصباح الفقاهة 1 / 205 .\r\n( 8 ) مصباح الفقاهة 1 / 205 ؛ ارشاد الطالب 1 / 114 .\r\n( 9 ) صراط النجاة 1 / 28 ؛ توضيح المسائل مراجع 1 / 205 .\r\n1 جواهر الكلام 24 / 141 - 142 و 34 / 185 - 186 .\r\n2 29 / 238 - 240 و 309 ؛ تحرير الوسيلة 2 / 264 و 268 .\r\n3 جواهر الكلام 29 / 357 - 358 ؛ مستمسك العروة 14 / 196 - 198 .\r\n4 جواهرالكلام 29 / 361 - 363 .\r\n","page_name":" 419 ","page_number":419},
  {"content":"\r\n\r\nخاله از جمله كسانى است كه خوردن از خانهء وى بدون اجازهء او در حدّ متعارف و با علم نداشتن به نارضايتى او جايز است « 5 » ( - - ) خوردن ) .\r\nخاله در طبقهء سوم ارث قرار دارد ( - - ) ارث ) . اگر وارث ميّت منحصر به يك خاله باشد همهء مال به او مىرسد و اگر چند خاله باشد ، تمامى مال به طور مساوى بين ايشان تقسيم مىشود .\r\nاگر وارث ميّت خاله و دايى او باشند ، در صورت برابرىِ جهت خويشى آنان با ميّت ، مال به طور مساوى ميانشان تقسيم مىشود ؛ خواه خويشاونديشان با ميّت ، پدرى و مادرى باشد يا پدرى يا مادرى تنها ؛ ليكن در صورت تفاوت در خويشاوندى ، مانند آنكه انتساب برخى ، پدرى و مادرى و برخى ديگر تنها مادرى باشد ، ارث بدين گونه تقسيم مىشود :\r\nخويشاوند مادرى يك ششم در صورتى كه تنها باشد و يك سوم در صورت تعدد ، و خويشاوند پدرى و مادرى بر اساس دو برابر بودن سهم مرد نسبت به سهم زن . « 6 »\r\n\r\nخاله زاده\r\nخاله زاده : فرزند خاله .\r\nاز آن در بابهاى نكاح ، عتق و ارث سخن گفته‌اند .\r\nكسى كه قبل از ازدواج با دختر خاله ، با خالهء خود زنا كند ، بنابر مشهور نمىتواند با دختر خالهء خود ازدواج نمايد . بر عدم جواز ادعاى اجماع شده است . « 1 »\r\nكسى كه خاله زادهء خود را تملّك كند ، مستحب است او را آزاد نمايد « 2 » ( - - ) بردگى ) .\r\nخاله زاده از طبقهء سوم ارث بران به شمار مىرود ؛ از اين رو ، چنانچه براى ميّت جز خاله زاده وارثى نزديك‌تر به او نباشد ، تمامى مال به او مىرسد ؛ ليكن با وجود خاله يا عمّه يا دايى يا عمو ، خاله زاده ارث نمىبرد . « 3 »\r\n\r\nخالى از قوّت\r\n- - ) الفاظ فتوا\r\n\r\n\r\n","description":"","footnote":"\r\n( 5 ) 36 / 406 .\r\n( 6 ) 39 / 181 .\r\n1 جواهر الكلام 29 / 366 - 367 .\r\n2 إصباح الشيعة / 472 .\r\n3 الروضة البهية 8 / 165 .\r\n","page_name":" 420 ","page_number":420},
  {"content":"\r\n\r\n\r\nخالى از وجه\r\n- - ) الفاظ فتوا\r\n\r\nخام\r\nخام : ناپخته .\r\nاين عنوان در باب طهارت و اطعمه و اشربه به كار رفته است .\r\nكافورى كه در غسل ميّت به كار مىرود ، مستحب است خام ( آتش نديده ) باشد . « 1 » برخى قدما قائل به وجوب خام بودن كافور در غسل و حنوط ميّت ( - - ) حنوط ) شده‌اند . « 2 »\r\nخوردن گوشت خام مكروه است ، مگر آنكه بر اثر تابيدن خورشيد يا حرارت آتش تغيير كند يا به صورت نمك زده در سايه خشك گردد . « 3 »\r\n\r\nخامسه\r\nخامسه : از قطعات كفن .\r\nبه قطعهء پنجم كفن كه رانهاى ميّت را با آن مىپيچند « خامسه » گويند و از آن در باب طهارت سخن گفته‌اند .\r\nدر تكفين ميّت مستحب است رانهاى او را به هم چسبانده و با پارچه‌اى حدّ فاصل بين كمر و زانوهاى ميّت را بپيچند .\r\nبهتر است طول پارچه سه ذراع و نيم و عرض آن يك وجب يا يك وجب و نيم باشد . « 1 »\r\n( - - ) تكفين )\r\n\r\nخانقاه\r\nخانقاه : محل تجمع و نيايش صوفيان .\r\nاز برخى احكام آن در پاسخ به استفتائات سخن رفته است .\r\nرفتن به خانقاه و شركت در برنامه‌هاى ويژهء صوفيان در صورتى كه ترويج و تقويت باطل به شمار رود ، همچنين ساخت و ساز و نيز كمك به ساختن آن حرام است . « 1 »\r\n\r\nخانواده\r\nخانواده : اهل خانه ، شامل پدر ، مادر و فرزندان .\r\nكوچك‌ترين واحد اجتماعى ، شامل پدر ، مادر و فرزندان را خانواده گويند كه\r\n\r\n\r\n","description":"","footnote":"\r\n( 1 ) الوسيلة / 66 ؛ كتاب السرائر 1 / 160 ؛ جواهر الكلام 4 / 130 - 131 .\r\n( 2 ) المقنعة / 75 ؛ المراسم العلوية / 47 .\r\n( 3 ) تحرير الوسيلة 2 / 162 .\r\n1 جواهر الكلام 4 / 201 - 203 .\r\n1 مجمع المسائل 1 / 154 - 155 .\r\n","page_name":" 421 ","page_number":421},
  {"content":"\r\n\r\nاز آن در بابهاى مختلف نظير حج ، تجارت ، نكاح و حدود سخن رفته است .\r\nهريك از اعضاى خانواده نسبت به يكديگر حقوق و تكاليفى دارند كه در عناوين مربوط مىآيد ( - - ) پدر ) ، ( - - ) زوجيّت ) ، ( - - ) فرزند ) ، ( - - ) مادر ) . در اين مقاله به برخى احكام مناسب عنوان خانواده اشاره مىشود .\r\nسرپرستى خانواده بر عهدهء پدر است ؛ از اين رو ، تأمين نفقهء همسر و فرزندان با شرايطى بر عهدهء او است ( - - ) نفقه ) ؛ چنان كه تنظيم امور و ساماندهى روابط اعضاى خانواده با پدر است . بر اين اساس وى مىتواند فرزندان و نيز همسرش را در صورت نشوز ( - - ) نشوز ) تأديب ( - - ) تأديب ) كند .\r\nتوسعه دادن بر خانواده در مسكن و نيز هزينه‌هاى جارى زندگى ، بويژه در روز جمعه و ديگر عيدها ، همچنين تلاش براى گشايش دادن به خانواده مستحب است . « 1 »\r\nاز شرايط تحقق استطاعت ( - - ) استطاعت ) داشتن مخارج خانواده تا بازگشت از حج ، « 2 » بلكه بنابر قول بيشتر فقها ، دارا بودن مخارج زندگى پس از بازگشت به مقدار كفايت است . « 3 »\r\nبردن يا فرستادن اعضاى خانواده به حج ، هرچند با صرفه جويى در هزينهء جارى زندگى يا قرض كردن ، مستحب است « 4 » ( - - ) احجاج ) ؛ چنان كه مستحب است پدر خانواده هنگام سفر دو ركعت نماز بخواند و براى خانوادهء خود دعا كند و آنان را به خدا بسپارد . « 5 »\r\nخوردن گوشت عقيقه ( - - ) عقيقه ) بر اعضاى خانواده مكروه است . « 6 »\r\nاعضاى خانواده نمىتوانند يكديگر را به بردگى بگيرند « 7 » ( - - ) بردگى ) .\r\n\r\nخانه\r\nخانه : محلّ سكونت .\r\nاز احكام آن در بابهاى طهارت ، صلات ، زكات ، خمس ، حج ، جهاد ،\r\n\r\n\r\n","description":"","footnote":"\r\n( 1 ) الكافى فىالفقه 153 و 155 ؛ جامع المقاصد 4 / 7 ؛ جواهر الكلام 22 / 449 .\r\n( 2 ) الحدائق الناضرة 14 / 123 .\r\n( 3 ) العروة الوثقى 4 / 413 ؛ مستمسك العروة 10 / 161 .\r\n( 4 ) جواهر الكلام 17 / 216 .\r\n( 5 ) الحدائق الناضرة 14 / 42 .\r\n( 6 ) جواهر الكلام 31 / 270 .\r\n( 7 ) 24 / 141 و 145 - 147 .\r\n","page_name":" 422 ","page_number":422},
  {"content":"\r\n\r\nتجارت ، دين ، صلح ، اجاره ، نكاح ، اطعمه و اشربه و ديات سخن گفته‌اند .\r\nطهارت : دفن كردن ميّت در خانه مكروه است . « 1 » تخلّى جلو در خانه‌ها كراهت دارد . « 2 »\r\nصلات : قراردادن جايى در خانه براى نماز ، « 3 » گفتن اذان در خانه « 4 » و براى زن ، نمازگزاردن در خانه ، بلكه پستوى آن « 5 » مستحب است . بنابر قول مشهور ، نمازهاى نافله را در خانه گزاردن افضل از مسجد است . « 6 »\r\nبنابر قول مشهور ، خواندن نماز در خانهء مجوسى « 7 » و نيز خانه‌اى كه در آن سگ - جز سگ شكارى و گله - نگهدارى مىشود « 8 » مكروه است .\r\nصاحب خانه با داشتن شرايط امامت ، براى امامت جماعت در خانه‌اش از ديگران - جز معصوم عليه السّلام - سزاوارتر است . « 9 »\r\nزكات : صِرف داشتن خانه و مانند آن ، مانع صدق عنوان فقير شرعى نيست ؛ از اين رو ، دادن زكات به دارندهء خانه - در صورتى كه مخارج سالانهء خود و عائله‌اش را بر حسب شأنش نداشته باشد - جايز است . « 10 »\r\nخمس : خانه‌اى كه انسان بدان نياز دارد ، چنانچه از درآمد بين سال تهيّه شده و متناسب با شأن فرد باشد از مئونه به شمار مىرود ( - - ) مئونه ) و خمس ندارد . « 11 »\r\nحج : داشتن آنچه در زندگى ضرورى است ، از قبيل خانهء مناسب با شأن ، تحقق بخش استطاعت ( - - ) استطاعت ) نيست . بنابر اين ، اگر كسى خانه‌اش را بفروشد و با پول آن حج بگزارد ، از حَجّة الاسلام كفايت نمىكند . برخى گفته‌اند : داشتن ضروريات زندگى يا قيمت آن نيز ، هرچند به صورت اجاره‌اى شرط تحقق استطاعت است . در نتيجه كسى كه نه خانه دارد و نه پول اجاره كردن آن را ، مستطيع نيست . برخى ، عدم وجوب حج را به صورت حرجى بودنِ نداشتن ضروريات زندگى محدود كرده‌اند . « 12 »\r\nميقات كسانى كه محلّ سكونتشان از ميقاتهاى معروف ( - - ) ميقات ) به مكّه نزديك‌تر است خانه‌هاى آنان است . « 13 »\r\n\r\n\r\n","description":"","footnote":"\r\n( 1 ) العروة الوثقى 2 / 128 .\r\n( 2 ) جواهر الكلام 2 / 61 - 62 .\r\n( 3 ) العروة الوثقى 2 / 401 .\r\n( 4 ) جواهرالكلام 9 / 149 .\r\n( 5 ) العروة الوثقى 2 / 402 و 409 .\r\n( 6 ) جواهر الكلام 14 / 145 ؛ العروة الوثقى 2 / 409 .\r\n( 7 ) جواهر الكلام 8 / 375 .\r\n( 8 ) 392 ؛ العروة الوثقى 2 / 400 .\r\n( 9 ) جواهرالكلام 13 / 348 .\r\n( 10 ) 15 / 318 .\r\n( 11 ) توضيح المسائل مراجع 2 / 21 - 22 م 1775 .\r\n( 12 ) جواهر الكلام 17 / 253 ؛ مناسك ( مراجع ) / 23 .\r\n( 13 ) جواهر الكلام 18 / 113 .\r\n","page_name":" 423 ","page_number":423},
  {"content":"\r\n\r\nكسى كه براى عمرهء تمتّع ( - - ) عمرهء تمتّع ) محرم شده ، با مشاهدهء خانه‌هاى مكّه تلبيه ( - - ) تلبيه ) را قطع مىكند . « 14 »\r\nجهاد : بنابر قول مشهور ، براى اهل ذمّهء ساكن در كشور اسلامى ( - - ) اهل ذمّه ) جايز نيست خانه‌هاى خود را مساوى يا بلندتر از خانه‌هاى همسايگان مسلمانشان بنا كنند . « 15 »\r\nتجارت : در جواز فروختن خانه‌هاى مكّه اختلاف است . « 16 » قول به جواز منسوب به مشهور است . « 17 »\r\nدين : خانهء متناسب با شأن مالك از مستثنيات دين است . بنابر اين ، بر بدهكار واجب نيست جهت اداى دين خود آن را بفروشد . « 18 »\r\nصلح : احداث بالكن ( - - ) بالكن ) براى خانه در خيابان يا كوچهء غير بن بست ، در صورت عدم مزاحمت براى رهگذران اشكال ندارد و در كوچهء بن بست تنها با رضايت ساكنان آن روا است ؛ همچنين گشودن در به جهت رفت و آمد به كوچهء بن بست از سوى كسى كه فقط ديوار خانه‌اش به سمت كوچه است بدون اذن صاحبانش جايز نيست ؛ ليكن گذاشتن پنجره جايز است . گشودن پنجره به كوچه يا خيابان وحتّى ملك ديگرى اشكال ندارد . « 19 »\r\nاجاره : بنابر قول مشهور ، جلوگيرى حاجيان و عمره گزاران از سكونت در خانه‌هاى مكّه بر مكّيان مكروه است . « 20 »\r\nنكاح : خروج زن از منزل بدون اذن شوهر جايز نيست . « 21 » تهيّهء منزل - با خريدن يا اجاره كردن يا غير آن - جزء نفقهء زن به شمار مىرود ( - - ) نفقه ) و بر زوج واجب است . « 22 »\r\nاطعمه و اشربه : خوردن از خانهء كسانى كه در آيهء 61 سورهء مباركهء نور بدانها اشاره رفته ، از قبيل پدر ، مادر ، برادر و . . . ؛ همچنين از خانهء فرزند و شوهر بدون اذن آنان در صورت عدم علم به نارضايتى ايشان جايز است « 23 » ( - - ) خوردن ) .\r\nديات : ورود به خانهء ديگرى بدون اذن ، به نصّ قرآن كريم حرام است . « 24 » و در صورت ورود و آسيب ديدن از سوى سگ خانه ، صاحب خانه ضامن نيست .\r\nبر خلاف ورود با اذن كه در صورت آسيب ديدن موجب ضمان است . « 25 »\r\n\r\n\r\n","description":"","footnote":"\r\n( 14 ) العروة الوثقى 4 / 670 .\r\n( 15 ) جواهر الكلام 21 / 284 ؛ منهاج الصالحين ( خويى ) 1 / 400 .\r\n( 16 ) جواهر الكلام 22 / 352 .\r\n( 17 ) مسالك الافهام 3 / 168 .\r\n( 18 ) تحرير الوسيلة 1 / 650 .\r\n( 19 ) 2 / 211 ؛ جواهر الكلام 26 / 243 - 249 .\r\n( 20 ) جواهر الكلام 20 / 48 - 50 .\r\n( 21 ) 31 / 147 ؛ منهاج الصالحين ( خويى ) 2 / 289 .\r\n( 22 ) جواهر الكلام 31 / 336 .\r\n( 23 ) 36 / 406 .\r\n( 24 ) نور / 28 ؛ جواهر الكلام 26 / 22 .\r\n( 25 ) جواهر الكلام 43 / 134 .\r\n","page_name":" 424 ","page_number":424},
  {"content":"\r\n\r\nديگر احكام : اختيار خانهء وسيع ، « 26 » گذاشتن قرآن در آن و خواندن آن ، « 27 » دادن وليمه ( - - ) وليمه ) جهت خريدن آن ، « 28 » خواندن دعا هنگام خروج از خانه ، « 29 » سلام كردن بر اهل خانه هنگام دخول و بر خود در صورتى كه كسى در خانه نباشد ، « 30 » نظافت كردن خانه « 31 » و روشن كردن چراغ در آن پيش از غروب آفتاب « 32 » مستحب است . در مقابل ، نگهدارى سگ - جز سگ شكارى و گله - در خانه ، « 33 » تزيين خانه با تصاوير جانداران ، « 34 » اختيار خانهء كوچك « 35 » و دخول در خانهء تاريك بدون چراغ « 36 » مكروه است .\r\n( - - ) اتاق )\r\n\r\nخانهء خدا\r\n- - ) كعبه\r\n\r\nخاويار\r\nخاويار : تخم انواع سگ ماهى .\r\nبه تخم انواع مختلف سگ ماهى كه به صورت مادّهء غذايى گران قيمتى آماده مىشود ، خاويار گويند « 1 » و از آن در باب اطعمه و اشربه سخن گفته‌اند .\r\nتخم ماهى حلال گوشت ، حلال و تخم ماهى حرام گوشت ، حرام است ( - - ) ماهى ) .\r\nنشانهء حلال گوشت بودن ماهى داشتن پولك است . « 2 » چنانچه دو عادل به مشاهدهء پولك در سگ ماهى شهادت دهند ، در صورت عدم تعارض شهادت\r\n\r\n\r\n","description":"","footnote":"\r\n( 26 ) وسائل الشيعة 5 / 299\r\n( 27 ) 6 / 205 .\r\n( 28 ) جواهر الكلام 29 / 51 .\r\n( 29 ) 18 / 141 .\r\n( 30 ) وسائل الشيعة 12 / 80 .\r\n( 31 ) 5 / 317 .\r\n( 32 ) 319 .\r\n( 33 ) مفتاح الكرامة 8 / 85 ؛ كتاب المكاسب 1 / 197 ؛ جواهر الكلام 22 / 138 .\r\n( 34 ) جواهر الكلام 22 / 43 - 44 .\r\n( 35 ) وسائل الشيعة 5 / 302 .\r\n( 36 ) 319 .\r\n1 فرهنگ بزرگ سخن .\r\n2 جواهر الكلام 36 / 241 - 243 .\r\n","page_name":" 425 ","page_number":425},
  {"content":"\r\n\r\nآنان با شهادت دو عادل ديگر بر خلاف آن ، شهادت ايشان پذيرفته و حكم ماهىِ حلال گوشت بر آن جارى مىشود . « 3 »\r\n\r\nخباثت\r\n- - ) خبيث\r\n\r\nخبب\r\nخَبَب : نوعى دويدن .\r\nخبب عبارت است از سريع و تيز راه رفتن و از آن در باب طهارت نام برده‌اند .\r\nسريع بردن جنازه به محلّ دفن مكروه است . « 1 » از برخى قدما استحباب خبب در حمل جنازه نقل شده است . « 2 »\r\n\r\nخبث\r\nخَبَث : چيز نجس .\r\nخبث بر چيز نجس ، همچون بول ، خون و منىّ اطلاق مىشود ، مقابل حدث ( - - ) حدث ) كه قذارتى معنوى و باطنى است . فرق ديگر آن دو از نظر حكم است كه در رفع حدث ، نيّت ( قصد قربت ) شرط است و بدون آن ، حدث رفع نمىگردد ؛ ليكن در رفع خبث ، نيّت لازم نيست ( - - ) نجاست ) .\r\n\r\nخَبَثَين\r\n- - ) اخبَثَين\r\n\r\nخبر\r\nخبر : مقابل انشاء / حديث ( - - ) حديث ) .\r\nخبر به معناى نخست در برابر انشاء ( - - ) انشاء ) به كار مىرود و عبارت است از كلامى كه بيانگر ثبوت چيزى براى چيزى يا سلب چيزى از چيزى ديگر باشد . از اين رو ، در خبر - بر خلاف انشاء - احتمال صدق و كذب مىرود ؛ بدين معنا كه در صورت مطابق بودن خبر با واقع ، متصف به صدق و در صورت عدم مطابقت ، متصف به كذب مىشود . « 1 »\r\nبرخى ، بين خبر و انشاء چهار تفاوت ذكر كرده‌اند :\r\n1 . انشاء نسبت به مدلول ( معنا ) خود سببيت دارد ؛ اما خبر سبب مدلول خود نيست ؛ بلكه حكايت كنندهء آن است .\r\n\r\n\r\n","description":"","footnote":"\r\n( 3 ) صراط النجاة 5 / 406 .\r\n1 تذكرة الفقهاء 2 / 49 - 50 .\r\n2 فتاوى ابن الجنيد / 71 .\r\n1 تمهيد القواعد / 244 ؛ مصباح الفقاهة 2 / 51 - 52 ؛ ماوراءالفقه 8 / 499 .\r\n","page_name":" 426 ","page_number":426},
  {"content":"\r\n\r\n2 . در انشاء ، مدلول تابع انشاء است ، ليكن در خبر ، قضيه به عكس ، و خبر تابع مدلولش مىباشد ؛ بدين معنا كه خبر تابع ثبوت مدلول خود هنگام وقوع يا عدم وقوع آن در گذشته ، حال و يا آينده است .\r\n3 . در انشاء صدق و كذب راه ندارد ، اما در خبر راه دارد .\r\n4 . در خبر ، وضع اوّلى لفظ كفايت مىكند ، بر خلاف انشاء كه گاه لفظ از وضع اوّلى به وضع ثانوى نقل پيدا مىكند ، مانند صيغه‌هاى عقود ( - - ) عقد ) و ايقاعات ( - - ) ايقاع ) كه بر حسب وضع اوّلى براى خبر وضع شده‌اند ، همچون « بِعْتُ » ( فروختم ) ، « اشتَرَيتُ » ( خريدم ) و « زَوَّجتُ » ( تزويج كردم ) ؛ ليكن در مقام انشاء از وضع اوّلى به وضع ثانوى ( انشاء ) نقل يافته‌اند . البته انشاء گاه به وضع اوّلى تحقق مىيابد ، مانند امر و نهى . « 2 » از عنوان ياد شده در فقه ، در بابهايى نظير اجتهاد و تقليد ، طهارت و صلات و در اصول فقه ، بحث تعادل و تراجيح ، سخن گفته‌اند .\r\nحكم : حجيّت خبر و ترتيب آثار بر آن بستگى به ميزان وثوق و اعتبار خبر دهنده دارد كه در ذيل به انواع آن مىپردازيم .\r\n1 . خبر دو عادل : خبر دو عادل كه از آن به بينّه تعبير مىشود ، در همهء موضوعات و موارد ، اعم از دعاوى و مخاصماتِ مطرح در دادگاه نزد قاضى و غير دعاوى ، همچون طهارت ، نجاست و اجتهاد ، حجّت است ؛ مگر موضوعاتى كه به دليلى خاص استثنا شده‌اند ، مانند زنا كه با شهادت چهار مرد عادل ثابت مىشود . بر گستردگى حجّيت خبر دو عادل - جز موارد خاص - ادعاى اجماع شده است ( - - ) بيّنه ) .\r\n2 . خبر يك عادل يا ثقه : بنابر قول مشهور ، احكام كلى شرعى با اخبار يك فرد عادل ، بلكه به قول برخى ، يك فرد ثقه و مورد اطمينان ، هرچند غير عادل ، ثابت مىشود ؛ ليكن دعاوى و مخاصمات ، اعم از مالى و غير مالى و نيز حدود ، با آن ثابت نمىشود . در اثبات ساير موضوعات ، همچون طهارت ، نجاست و اجتهاد با خبر يك فرد ، اختلاف است . مشهور قائل به عدم حجيّت آن در اين گونه موضوعات‌اند ؛\r\n\r\n\r\n","description":"","footnote":"\r\n( 2 ) القواعد والفوائد 1 / 253 .\r\n","page_name":" 427 ","page_number":427},
  {"content":"\r\n\r\nمگر موضوعاتى كه به دليلى خاص استثنا شده باشند . ليكن گروهى قائل به حجيت آن در همهء موضوعات - جز موارد استثنا شده همچون دعاوى - هستند . « 3 »\r\n3 . خبر صاحب يد ( ذواليد ) : مراد از يد ، استيلا و تحت تصرف داشتن است ؛ خواه متعلّق استيلا عين باشد ، مانند زمين ، خانه و لباس ، يا منفعت ، از قبيل خانهء اجاره‌اى ، و يا حق ، همچون مدارس و مساجد . « 4 »\r\nدر اينكه حجيّت خبر صاحب يد فراگير است و همهء آنچه را كه استيلا بر آن امكان پذير است در بر مىگيرد ، يا عام نيست و حجيت آن تنها در مواردى است كه سيرهء فعلى مستمر تا زمان معصوم عليه السّلام بر قبول گفتهء ذى اليد در آن موارد ، وجود دارد ، مانند طهارت و نجاست ، اختلاف است . بنابر قول دوم ، اخبار ذى اليد از كُرّ بودن آب پذيرفته نيست ؛ زيرا به دليل عدم ابتلاى همگان به آن ، سيرهء مستمرى بر پذيرفتن قول ذى اليد در اين مورد وجود ندارد . « 5 »\r\nتعارض دو خبر : تعارض بين دو خبر در هر سه مورد ياد شده ( بين دو بيّنه ، بين دو خبر عادل يا ثقه و بين دو خبر صاحب يد ) ممكن است . تعارض بين دو بيّنه ، صورتهاى گوناگون دارد كه بر هر كدام احكامى خاص مترتب است و در عنوان بيّنه بدان اشاره رفته است .\r\nتعارض دو خبر از دو عادل يا ثقه يا در نقل احكام كلى شرعى ( روايات ) است و يا در موضوعات . صورت نخست ، داراى شقوق و احكام متفاوتى است كه در اصول فقه ، بحث تعادل و تراجيح به آن پرداخته‌اند ( - - ) تعادل و تراجيح ) . صورت دوم ، بنابر قول به حجّيت خبر عادل يا ثقه در موضوعات ، مانند طهارت ، نجاست و اجتهاد ، موجب سقوط هر دو خبر و رجوع به اصول عملى ( - - ) اصل عملى ) و قواعد فقهى متناسب مىشود ، مانند اينكه عادلى به تطهير متنجس و عادلى ديگر به عدم تطهير آن خبر دهد . در اين صورت ، هر دو خبر ساقط و به استصحاب نجاست رجوع و حكم به بقاى نجاست مىشود . « 6 » البته برخى گفته‌اند : سقوط هر دو خبر در صورتى است كه هر دو مستند به علم باشند ؛ اما اگر يكى مستند به علم و\r\n\r\n\r\n","description":"","footnote":"\r\n( 3 ) الحدائق الناضرة 13 / 96 - 97 و 251 ؛ مصباح الفقيه 8 / 169 ؛ بحر الفوائد 3 / 217 ؛ كتاب الصلاة ( نائينى ) 1 / 133 ؛ العمل الأبقى 1 / 555 ؛ القواعد الفقهية ( بجنوردى ) 3 / 29 - 36 ؛ التنقيح ( الطهارة ) 2 / 166 - 167 ؛ مهذّب الاحكام 1 / 237 - 238 ؛ بحوث فى شرح العروة 2 / 102 ؛ القواعد الفقهية ( مكارم ) 2 / 81 - 99 .\r\n( 4 ) المعالم الزلفى / 409 .\r\n( 5 ) جواهر الكلام 6 / 176 - 182 ؛ العروة الوثقى 1 / 98 و 150 ؛ المعالم الزلفى / 411 ؛ مصباح الهدى 1 / 180 - 181 ؛ مستمسك العروة 1 / 215 ؛ التنقيح ( الطهارة ) 2 / 195 ؛ مدارك العروة ( اشتهاردى ) 2 / 224 - 225 .\r\n( 6 ) العروة الوثقى 1 / 285 ؛ التنقيح ( الطهارة ) 3 / 284 .\r\n","page_name":" 428 ","page_number":428},
  {"content":"\r\n\r\nديگرى مستند به اصل عدم باشد - مانند اينكه يكى از روى علم خبر از تطهير متنجس بدهد و ديگرى با استناد به استصحاب بقاى نجاست خبر از عدم تطهير بدهد - خبرى كه از روى علم داده شده مقدم بر خبر ديگر است . « 7 »\r\nحكم تعارض خبر دو صاحب يد - مانند لباس مشترك ميان دو نفر - حكم صورت پيشين است . « 8 »\r\nدر صورت تعارض بيّنه با خبرِ صاحب يد ، بيّنه مقدم است . برخى ، تقديم بينه بر خبر صاحب يد را به موردى اختصاص داده‌اند كه بيّنه مستند به علم باشد نه اصل . « 9 »\r\n\r\nخبر ثِقه\r\n- - ) خبر واحد\r\n\r\nخبرچينى\r\n- - ) سخن‌چينى\r\n\r\nخبر واحد\r\nخبر واحد : مقابل خبر متواتر .\r\nخبر واحد خبرى را گويند كه از معصوم عليه السّلام نقل شده ، ليكن به حدّ تواتر ( - - ) تواتر ) نرسيده و در ذاتش - قطع نظر از قراين علمى - مفيد ظن به واقع است نه علم ؛ خواه راوى آن يك نفر باشد يا بيشتر . از آن در اصول فقه و نيز علم درايه بحث كرده‌اند .\r\nاقسام : خبر واحد نزد قدما تا عصر رجال شناس معروف ؛ سيد احمد بن طاووس ، استاد علامهء حلّى و ابن داوود حلّى به دو قسم معتبر و غير معتبر ( - - ) حديث معتبر ) تقسيم مىشد . سيد بن طاووس نخستين كسى است كه احاديث نقل شده از معصوم عليه السّلام را به چهار قسم صحيح ( - - ) حديث صحيح ) ،\r\n\r\n\r\n","description":"","footnote":"\r\n( 7 ) العروة الوثقى 1 / 285 .\r\n( 8 ) التنقيح ( الطهارة ) 4 / 284 .\r\n( 9 ) العروة الوثقى 1 / 286 .\r\n","page_name":" 429 ","page_number":429},
  {"content":"\r\n\r\nموثق ( - - ) حديث موثق ) ، حسن ( - - ) حديث حسن ) و ضعيف ( - - ) حديث ضعيف ) تقسيم كرد .\r\nبرخى گفته‌اند : علت تقسيم احاديث به چهار قسم ياد شده نزد متأخران ، شايد اين باشد كه قراين اطمينان بخش به صحّت احاديث بر اثر گذشت زمان ، كمياب شده و با از بين رفتن بسيارى از اصول حديثى پيشين كه توسط مؤلفان مورد اطمينان نگاشته شده بود ، متأخران براى تشخيص احاديث معتبر از غير معتبر چاره‌اى جز تقسيم آنها به چهار قسم ياد شده - كه مبتنى بر ملاحظهء سند و احوال راوى مىباشد - نداشتند . « 1 »\r\nچهار قسم ياد شده ، اصول اقسام حديث به شمار مىروند و گرنه دانشمندانِ علم درايه به لحاظ متن و سند حديث ، اقسام فرعى بسيارى براى حديث برشمرده‌اند ، از قبيل مسند ( - - ) حديث مسند ) ، مرفوع ( - - ) حديث مرفوع ) ، مشهور ( - - ) حديث مشهور ) ، شاذّ ( - - ) حديث شاذّ ) ، مقطوع ( - - ) حديث مقطوع ) ، منقطع ( - - ) حديث منقطع ) ، غريب ( - - ) حديث غريب ) و موقوف ( - - ) حديث موقوف ) .\r\nبرخى عالمان درايه براى خبر واحد سى قسم ذكر كرده‌اند كه چهار قسم آن اصلى و 26 قسم ديگر فرعى است . از 26 قسم ، هشت قسم آن در قلمرو حديث ضعيف و هيجده قسم ديگر به اشتراك ، در قلمرو هر چهار قسم اصلى حديث مندرج هستند . برخى نيز اقسام خبر واحد را تا 45 قسم ذكر كرده‌اند . « 2 »\r\nحجيّت : هرگاه از خبر واحد - به جهت همراه بودن آن با قراين علم آور ، مانند مطابقت با محكمات كتاب يا سنّت و اجماع قطعى و يا دليل عقلى يقين آور - علم به صدور آن از معصوم عليه السّلام پيدا شود ، بدون شك حجّت خواهد بود .\r\nاما چنانچه قراين موجود علم آور نباشند - هرچند از آنها ظنّ قوى نزديك به علم پيدا شود - حجيت آن محل اختلاف است . اين اختلاف در حقيقت به اختلاف در قيام دليل قطعى بر حجيت خبر واحد و عدم آن برمىگردد ؛ زيرا شك و اختلافى در عدم حجيت ظن به خودى خود نيست ، مگر آنكه دليلى قطعى بر حجيت و جواز عمل بر طبق آن دلالت كند .\r\n\r\n\r\n","description":"","footnote":"\r\n( 1 ) نهاية الدراية ( سيد حسن صدر ) / 86 - 89 ؛ كليات فى علم الرجال / 359 .\r\n( 2 ) نهاية الدراية ( سيد حسن صدر ) / 102 - 106 .\r\n","page_name":" 430 ","page_number":430},
  {"content":"\r\n\r\nبرخى قدما به جهت عدم وجود دليل قطعى بر اعتبار خبر واحد ، منكر حجيت آن بوده‌اند ، ليكن پس از ابن ادريس تا كنون قائلى براى آن يافت نشده است .\r\nبنابر اين ، همهء متأخران و معاصران و نيز بسيارى از قدما - به جهت قيام دليل قطعى بر اعتبار خبر واحد - قائل به حجيّت آن هستند . « 3 »\r\nملاك حجيت : معيار حجيت خبر واحد وثاقت راوى و مورد اطمينان بودن وى در نقل حديث است . از اين رو ، فقها احاديث نقل شده از معصومان عليهم السّلام توسط مخالفانى همچون زيدى ( - - ) زيديه ) ، واقفى ( - - ) واقفيه ) و فطحى مذهب ( - - ) فطحيه ) را كه راوى آنها فردى ثقه باشد پذيرفته‌اند . « 4 » هرچند گروهى ، عدالت راوى ، « 5 » بلكه برخى علاوه بر آن ، ضابط بودن « 6 » ( غلبه داشتن نيروى حفظ و به خاطر سپارى بر فراموشى ) را شرط پذيرش روايت او دانسته‌اند .\r\nبرخى گفته‌اند : شرط عمل به روايت ثقهء غير عادل ، عدم تعارض آن با روايت عادل است و در صورت تعارض ، روايت عادل مقدم مىشود . « 7 »\r\nتصحيح اخبار : مبناى عمل قدما به خبر ، اطمينان به صدور آن از معصوم عليه السّلام بوده است ، كه حصول آن يا به جهت نقل حديث توسط امامى اى عادل بوده ، يا به جهت رجوع به اصلى از اصول حديثى مورد اعتماد ، همچون اصل زراره ، يا به واسطهء شهرت عمل به حديث نزد شيعه و يا ديگر قراين اطمينان آور . ليكن متأخران به سبب عدم دسترسى به اصول معتبر حديثى نخستين و نيز قراين موجود نزد قدما ، با تقسيم حديث به چهار قسم اصلى و ملاحظهء سند و احوال راوى و مراجعه به علم رجال ، به تصحيح روايات پرداخته‌اند . « 8 »\r\nتعارض اخبار : هرگاه دو خبر جامع شرايط ، به حسب ظاهر با يكديگر تنافى داشته باشند ، با امكان جمع عرفى ، بين آن دو ، جمع و به مقتضاى آن عمل مىشود ، مانند عام و خاص و مطلق و مقيّد ، و در صورت عدم امكان جمع ، به مرجّحات رجوع مىگردد و در صورت تساوى از\r\n\r\n\r\n","description":"","footnote":"\r\n( 3 ) 276 - 278 ؛ اصول الفقه 2 / 63 - 65 .\r\n( 4 ) الاصول العامة / 218 - 219 ؛ نهاية الدراية ( سيدحسن صدر ) / 282 .\r\n( 5 ) . مجمع الفائدة 8 / 48 .\r\n( 6 ) مشرق الشمسين / 35 - 36 .\r\n( 7 ) العدة فى اصول الفقه 1 / 148 - 153 ؛ نهاية الدراية ( سيد حسن صدر ) / 282 - 284 .\r\n( 8 ) مشرق الشمسين / 30 - 32 ؛ نهاية الدراية ( سيد حسن صدر ) / 279 .\r\n","page_name":" 431 ","page_number":431},
  {"content":"\r\n\r\nاين جهت ، در اينكه هردو از حجيت ساقط مىشوند يا مكلف در عمل به هر يك از آن دو مخيّر مىباشد ، اختلاف است ( - - ) تعادل و ترجيح ) .\r\n\r\nخُبره\r\n- - ) اهل خبره\r\n\r\nخبيث\r\nخَبيث : پليد .\r\nدر قرآن كريم خبيث در مقابل « طيّب » به كار رفته است . « 1 » در اينكه مراد از آن چيست ، ديدگاهها مختلف است .\r\nبعضى گفته‌اند : در شرع براى خبيث تعريفى ارائه نشده و آنچه در لغت دربارهء معناى آن آمده است ، مراد شارع مقدس نيست . نگاه عرف نيز به اين مفهوم منضبط نيست . با اين حال ممكن است گفته شود :\r\nخبيث عبارت است از آنچه كه طبع بيشتر شهروندان - و نه باديه نشينان - از آن نفرت دارد . برخى آن را اين گونه تعريف كرده‌اند : آنچه انسان در ذات و طبع سالم خود از آن متنفر است ؛ خواه شهرنشين باشد يا باديه نشين ؛ عرب باشد يا عجم ؛ در دوران فراوانى و فراخى باشد يا قحطى . بنابر اين ، اختلاف زمانها ، مكانها و انسانها در آن تأثير گذار نيست ، مانند مدفوع انسان و حيوانات حرام گوشت و نيز چرك بدن و آنچه با استفراغ از مجراى دهان بيرون مىريزد . « 2 »\r\nاز عنوان ياد شده در باب اطعمه و اشربه سخن گفته‌اند .\r\nخوردن و نوشيدن خبائث حرام است . « 3 » چنانچه خبيث بودن چيزى مشكوك باشد اصل حلّيت و اباحه ( - - ) قاعدهء حلّيت ) در آن جارى و حكم به حلال بودن خوردن يا آشاميدنش مىشود . « 4 »\r\n\r\n\r\n","description":"","footnote":"\r\n( 1 ) آل عمران / 179 ؛ نساء / 2 ؛ مائده / 100 .\r\n( 2 ) جواهر الكلام 36 / 238 - 239 .\r\n( 3 ) مفاتيح الشرائع 2 / 217 ؛ مستند الشيعة 15 / 9 .\r\n( 4 ) مستند الشيعة 15 / 11 - 12 ؛ مهذّب الاحكام 23 / 115 .\r\n","page_name":" 432 ","page_number":432},
  {"content":"\r\n\r\n\r\nخبيص\r\nخَبيص : غذايى تهيّه شده از خرما ، كشمش و روغن . « 1 »\r\nاز آن به مناسبت در باب حج و اطعمه و اشربه نام برده‌اند .\r\nاستفاده از بوى خوش براى محرم به هر نحوى حرام است . برخى قدما گفته‌اند :\r\nاگر محرم خبيص زعفرانى بخورد و سير شود ، بايد پس از اتمام مناسك حج و هنگام قصد خروج از مكّه يك درهم خرما صدقه بدهد ؛ « 2 » ليكن مشهور برآنند كه اگر از روى فراموشى چنين غذايى خورده ، صدقه دادن يك درهم مستحب است ، اما اگر اقدام او از روى عمد بوده است بايد يك گوسفند كفّاره بدهد . « 3 »\r\nخوردن خبيص مستحب است . « 4 »\r\n\r\nخِتانان\r\n- - ) التقاء ختانين\r\n\r\nختمى\r\nختمى [ خطمى 
  ] : گياهى علفى و زينتى .\r\nختمى يا گل ختمى ، گياهى است از خانواده پنيرك ، داراى گلهاى رنگارنگ و درشت كه مصرف دارويى دارد « 1 » و در باب طهارت و حج به كار رفته است .\r\nشستن سر با گل ختمى ، بويژه در روز جمعه « 2 » و نيز شستن سر ميّت با سدر و يا ختمى پيش از غسل مستحب است . « 3 »\r\nبنابر تصريح برخى ، شستن سر با ختمى براى مُحرم ( - - ) احرام ) مكروه است . « 4 »\r\n\r\nختنه\r\nختنه : بريدن قسمتى از پوست آلت تناسلى .\r\nختنهء پسر با بريدن پوست غلاف گونهء پوشانندهء سر آلت ، در حدّى كه حشفه آشكار گردد و ختنهء دختر ( خفض ) با بريدن مقدارى از پوست تاج گونهء قسمت بالاى مخرج بول محقق مىشود . « 1 » از اين عنوان در بابهاى صلات ، حج ، اجاره و نكاح سخن گفته‌اند .\r\nالف . ختنهء پسر : بر پسرى كه قبل از بلوغ ختنه نشده ، پس از بلوغ ختنه واجب است ؛ چنان كه بر كافر تازه\r\n\r\n\r\n","description":"","footnote":"\r\n( 1 ) مجمع البحرين / واژهء « خبص » .\r\n( 2 ) المقنع / 232 .\r\n( 3 ) مختلف الشيعة 4 / 177 .\r\n( 4 ) وسائل الشيعة 25 / 72 .\r\n1 فرهنگ بزرگ سخن .\r\n2 الحدائق الناضرة 5 / 544 ؛ وسائل الشيعة 2 / 60 و 7 / 354 .\r\n3 تحرير الوسيلة 1 / 72 ؛ الدروس الشرعية 1 / 106 .\r\n4 جواهر الكلام 18 / 436 ؛ الخلاف 2 / 314 .\r\n1 المبسوط 8 / 67 .\r\n","page_name":" 433 ","page_number":433},
  {"content":"\r\n\r\nمسلمان ختنه واجب مىباشد ؛ « 2 » ليكن بنابر قول مشهور ، ختنه كردن كودك بر ولىّ او واجب نيست ؛ « 3 » امّا ختنه كردن نوزاد در هفتمين روز ولادت مستحب است . « 4 »\r\nختنه از نوزادى كه ختنه شده به دنيا آمده ساقط است ؛ ليكن مستحب است جهت اجراى سنّت ، تيغ را بر ختنه گاه او بكشند . « 5 »\r\nحاكم اسلامى مىتواند مسلمان بالغى را كه از ختنه خوددارى مىورزد ، بر آن اجبار كند و در فرض عدم وجود حاكم ، از باب حسبه ( - - ) امور حسبى ) بر ديگران واجب است او را وادار به ختنه كنند . « 6 »\r\nچگونگى ختنه : به تصريح برخى ، در ختنه واجب است پوست پوشانندهء سر آلت به گونه‌اى بريده شود كه همهء حشفه نمايان گردد . « 7 »\r\nساير احكام : كسى كه به جهت عذرى ختنه نكرده ، مكروه است امام جماعت شود ، و چنانچه ترك ختنه بدون عذر باشد ، امامت جماعت وى و نيز اقتدا به او جايز نيست . « 8 »\r\nاز شرايط صحّت طواف ، اعم از واجب و مستحب ، ختنه است . بنابر اين ، طواف بالغ ختنه نشده صحيح نيست . « 9 » در اينكه صحّت طواف غير بالغ نيز مشروط به ختنه است يا نه ، اختلاف است . « 10 » همچنين در اينكه ختنه مطلقا شرط صحّت طواف است ، حتى اگر به سبب تنگى وقت امكان ختنه نباشد ، يا شرطيّت آن محدود به صورت امكان ختنه مىباشد ، اختلاف است . « 11 »\r\nاگر ختنه كننده به عمد يا اشتباه ، بيش از اندازه ببُرد ضامن است ، هرچند حاذق باشد ؛ مگر آنكه ذمّهء خود را قبل از ختنه در فرض اشتباه از ضمان برى كند و ختنه شونده يا ولىّ او بپذيرد . « 12 »\r\nآداب ختنه : وليمه دادن و خواندن دعاهاى وارد شده ، هنگام ختنه مستحب است . « 13 »\r\nب . ختنهء دختر : ختنه كردن دختر در هفت سالگى « 14 » و نيز زن كافر تازه مسلمان « 15 » مستحب است .\r\nاجابت وليمهء ختنهء دختر كراهت دارد . « 16 »\r\n\r\n\r\n","description":"","footnote":"\r\n( 2 ) جواهر الكلام 31 / 260 - 263 .\r\n( 3 ) 260 - 261 .\r\n( 4 ) 257 .\r\n( 5 ) تحرير الوسيلة 2 / 311 .\r\n( 6 ) جواهر الكلام 41 / 672\r\n( 7 ) المبسوط 8 / 67 ؛ الدروس الشرعية 2 / 61 ؛ جواهر الكلام 41 / 672 ؛ تحرير الوسيلة 2 / 310 - 311 .\r\n( 8 ) جواهر الكلام 13 / 384 - 385 .\r\n( 9 ) 19 / 274 .\r\n( 10 ) مدارك الاحكام 8 / 118 ؛ ذخيرة المعاد / 627 ؛ جامع الشتات 4 / 609 .\r\n( 11 ) مدارك الاحكام 8 / 118 .\r\n( 12 ) جواهر الكلام 27 / 322 ؛ تحرير الوسيلة 2 / 561 .\r\n( 13 ) تحرير الوسيلة 2 / 310 ؛ جواهر الكلام 31 / 264 ؛ وسائل الشيعة 21 / 444 .\r\n( 14 ) جواهر الكلام 31 / 262 .\r\n( 15 ) 263 .\r\n( 16 ) وسائل الشيعة 24 / 271 .\r\n","page_name":" 434 ","page_number":434},
  {"content":"\r\n\r\n\r\nختنه گاه\r\nختنه گاه : محلّ وقوع ختنه .\r\nبه موضعى كه ختنه صورت مىگيرد ، يعنى حشفه در مرد و دو لبهء آلت تناسلى در زن ختنه گاه گفته مىشود و از آن در بسيارى از بابها همچون طهارت ، صوم ، حج ، طلاق ، قصاص و ديات سخن گفته‌اند .\r\nآميزش ( - - ) آميزش ) به مقدار ختنه گاه يا بيشتر ، در شرع موضوع احكامى چند واقع شده است ، مانند جنابت ، عدّه ، ثبوت تمامى مهر ، نسب ، مجازات - اعم از حدّ و تعزير - و حرمت ابدى . چنان كه در بعضى موارد ، مانند لواط ( - - ) لواط ) ، آميزش به مقدار بعض ختنه گاه نيز موجب ثبوت احكام آن است .\r\nنزديكى كردن ( جماع ) عرفاً با دخول به مقدار حشفه تحقق مىيابد ؛ « 1 » از اين رو ؛ همهء احكام تكليفى و وضعىِ عنوان آميزش ( جماع و وطى ) در صورت دخول به مقدار حشفه بر آن مترتب مىگردد ؛ حكم تكليفى ، مانند حرمت آميزش با همسر در حال روزه ، اعتكاف و احرام و حكم وضعى ، مانند اشتراط آميزش با همسر در الحاق نوزاد به شوهر ، حصول تحليل ( - - ) تحليل ) در زنى كه سه بار طلاق داده شده ، سبب بودن آن براى بطلان روزه ، اعتكاف و حج و ثبوت حدّ در زنا .\r\nكودكى كه ختنه شده به دنيا آمده ، مستحب است بر ختنه گاه وى تيغ بكشند . « 2 »\r\nقطع عمدى حشفه موجب ثبوت قصاص است . « 3 » در صورت عدم امكان قصاص يا قطع غير عمدى آن ، ديهء كامل ثابت است . ديهء بعض ختنه گاه ، به نسبت كل ختنه‌گاه محاسبه مىشود . « 4 »\r\n\r\nخَدّ - - ) گونه\r\n\r\n\r\n","description":"","footnote":"\r\n( 1 ) جواهر الكلام 16 / 222 و 32 / 212 .\r\n( 2 ) تحرير الوسيلة 2 / 311 .\r\n( 3 ) جواهر الكلام 42 / 376 .\r\n( 4 ) 43 / 266 - 267\r\n","page_name":" 435 ","page_number":435},
  {"content":"\r\n\r\n\r\nخدا\r\nخدا : آفرينندهء جهان هستى .\r\nخدا كه بر گردان « اللَّه » در عربى مىباشد ، ذاتى است جامع تمامى كمالات و منزّه و پيراسته از همهء كاستيها . « 1 » فقها در بابهايى نظير طهارت ، صلات ، حج ، لعان ، يمين ، نذر ، عهد و صيد و ذباحه از احكام مرتبط با اين عنوان سخن گفته‌اند .\r\nبندگى خدا : به تصريح قرآن كريم ، سرلوحهء دعوت همهء انبيا و پيامبران الهى بندگى خدا و دورى گزيدن از طاغوت است ؛ « 2 » چرا كه انسانها براى بندگى خدا آفريده شده‌اند . « 3 » خداوند متعال پيامبران را فرستاد و شريعت و كتاب آسمانى را بر آنان نازل كرد تا راه و رسم عبوديت را به بندگانش بياموزند ؛ از اين رو ، محتواى تمامى شرايع و كتب آسمانى تعليم شيوهء بندگى و بيان حدود آن است ( - - ) عبوديت ) .\r\nذكر خدا : ذكر خداى متعال داراى خواص و آثار بسيارى است ؛ از اين رو ، در همهء حالات بدان سفارش شده است ( - - ) ذكر ) .\r\nاخلاص : اخلاص عمل براى خدا و پيراستن آن از ريا ( - - ) ريا ) در تمامى اعمال عبادى شرط صحّت عمل دانسته شده و عبادت بدون قصد تقرّب به خدا باطل شمرده شده است ( - - ) اخلاص ) .\r\nاسماء خدا : اسمهاى خدا توقيفى است ، از اين رو ، خواندن خدا به نامهايى كه در شرع رخصتى براى خواندن خدا بدانها نرسيده ، جايز نيست . « 4 » احترام به اسماى الهى واجب است ؛ از اين رو مسّ نامهاى خداوند بدون طهارت ( وضو ، غسل يا تيمّم ) حرام است و استنجا ( - - ) استنجاء ) با دستى كه انگشتر منقوش به اسمى از اسمهاى خدا در آن است ، در صورت علم به نجس شدن آن ، حرام و در غير اين صورت ، مكروه است « 5 » ( - - ) اسماء متبرّك ) .\r\nقسَم ، نذر ، عهد و جدال : قسم « 6 » ( - - ) قسم ) نذر « 7 » ( - - ) نذر ) و عهد « 8 » ( - - ) عهد ) تنها با نامهاى مختص به خدا منعقد مىشوند ؛ چنان كه تغليظ در لعان ( - - ) لعان ) و قسم با نامهاى بيانگر انتقام و سطوت ذات حقّ حاصل مىشود « 9 » ( - - ) تغليظ ) .\r\nجدال ( - - ) جدال ) نيز كه از محرّمات احرام ( - - ) احرام ) به شمار مىرود ، بنابر مشهور تنها با نام جلاله « اللَّه » - نه ديگر اسماى الهى - تحقق مىيابد . « 10 »\r\n\r\n\r\n","description":"","footnote":"\r\n( 1 ) رسائل الشهيد الثانى 2 / 699 ؛ مدارك العروة ( اشتهاردى ) 4 / 85 ؛ نجاة العباد ( امام خمينى ) / 315 .\r\n( 2 ) نحل / 36 .\r\n( 3 ) ذاريات / 56 .\r\n( 4 ) الرسالة السعدية / 46 ؛ الحبل المتين / 396 ؛ مرآة العقول 2 / 77 .\r\n( 5 ) الحدائق الناضرة 2 / 76 ؛ جواهر الكلام 2 / 71 - 72 ؛ مصباح الهدى 3 / 152 - 155 ؛ كشف اللثام 1 / 241 .\r\n( 6 ) جواهر الكلام 35 / 227 .\r\n( 7 ) 373 .\r\n( 8 ) 445 .\r\n( 9 ) 34 / 61 ؛ مستند الشيعة 17 / 478 ؛ المبسوط 8 / 203 .\r\n( 10 ) جواهر الكلام 18 / 359 .\r\n","page_name":" 436 ","page_number":436},
  {"content":"\r\n\r\nتسميه : بردن نام خدا در آغاز هر كار مستحب است ؛ « 11 » چنان كه از شرايط حلّيت ذبيحه « 12 » ( - - ) ذبح ) و شكار « 13 » ( - - ) صيد ) بردن نام خدا است ( - - ) تسميه ) .\r\n\r\nخَدش\r\n- - ) خراش\r\n\r\nخُدعه\r\n- - ) حيله\r\n\r\nخدمت\r\n- - ) استخدام\r\n\r\nخدمهء كاروان\r\nخدمهء كاروان : خدمتگزاران و كارگزاران كاروانهاى حج .\r\nاز آن در باب صلات و حج سخن گفته‌اند .\r\nصلات : نماز خدمهء كاروان از جهت قصر و اتمام حكم نماز حمله دار ( - - ) حمله دار ) را دارد .\r\nحج : خدمهء كاروان كه به مكّه برده مىشوند در صورتى كه ساير شرايط استطاعت ( - - ) استطاعت ) را داشته باشند و قبلًا نيز حج واجب انجام نداده باشند ، مستطيع‌اند و بايد حَجة الاسلام به جا آورند . در غير اين صورت بين به جا آوردن حج تمتّعِ استحبابى يا عمرهء مفرده ( - - ) عمره ) و يا حج افراد ( - - ) حج افراد ) مخيّرند . « 1 »\r\nكسانى كه از اوّل مىدانند بعضى اعمال حج را از روى عذر نمىتوانند به جا آورند ، مانند بعضى خدمهء كاروان كه ناگزير از همراهى معذورانند و درنتيجه امكان درك وقوف اختيارى مشعر براى آنان وجود ندارد ، نمىتوانند در به جا آوردن حج اجير گردند و اگر قبل از استخدام اجير شده باشند ، درك وقوف اختيارى بر آنان واجب است . « 2 »\r\nآيا خدمتگزارى كه مىداند بعد از ورود به مكّه و قبل از به جا آوردن اعمال\r\n\r\n\r\n","description":"","footnote":"\r\n( 11 ) وسائل الشيعة 1 / 423 .\r\n( 12 ) جواهر الكلام 36 / 113 - 114 .\r\n( 13 ) 30 .\r\n1 مناسك حج ( مراجع ) / 44 - 45 و 356 .\r\n2 68 - 69 و 76 - 77 .\r\n","page_name":" 437 ","page_number":437},
  {"content":"\r\n\r\nحج ، براى انجام دادن بعضى كارها از مكّه خارج مىشود ، مىتواند براى عمرهء تمتّع مُحرم شود ؟ بعضى قائل به عدم جواز شده و گفته‌اند : چنين فردى بايد با احرام عمرهء مفرده وارد مكه شود و آخرين بار كه ديگر تصميم بر خروج از مكّه را ندارد به عمرهء تمتّع مُحرم شود . برخى ديگر ، تنها در فرضى كه خروج و ورودش به مكّه در همان ماهى باشد كه براى عمرهء تمتّع محرم شده است ، قائل به جواز شده‌اند . « 3 »\r\n\r\nخديجه سلام اللَّه عليها\r\nخديجه سلام اللَّه عليها : همسر رسول خدا صلّى اللَّه عليه و آله .\r\nاز اين عنوان به مناسبت در باب حج نام برده‌اند .\r\nزيارت حضرت خديجه عليها السّلام در قبرستان مَعْلات ( حجون يا قبرستان ابوطالب ) و نيز حضور در خانهء وى كه محلّ سكونت رسول خدا صلّى اللَّه عليه و آله و تولّد حضرت فاطمه عليها السّلام بوده و دعا كردن در آن جا مستحب است . « 1 » البته در گذشته در محلّ خانهء حضرت خديجه سلام اللَّه عليها مسجدى بنا شده بود كه در بازسازيهاى اخير از ميان رفته و امروزه نشانه‌اى از آن نيست . « 2 »\r\n\r\nخذف\r\nخَذْف [ حَذف 
  ] : پرتاب كردن سنگ ريزه و مانند آن با كيفيّتى خاص .\r\nاز آن به مناسبت در باب صلات و حج نام برده‌اند .\r\nبنابر مشهور مستحب است رمى جمره ( - - ) رمى جمره ) به گونهء خذف صورت گيرد . برخى قدما آن را واجب دانسته‌اند .\r\nكيفيّت آن - بنابر تصريح بسيارى - بدين گونه است كه سنگ ريزه بر باطن انگشت شصت قرار داده و با ناخن انگشت سبّابه پرتاب مىشود . بعضى گفته‌اند : بر ناخن شصت قرار داده و با سبّابه پرتاب مىگردد .\r\nگروه سوم گفته‌اند : بر باطن انگشت شصت نهاده و با انگشت ميانى پرتاب مىشود . « 1 »\r\nخذف سنگ ريزه در مسجد مكروه است . « 2 » برخى با الغاى خصوصيت از\r\n\r\n\r\n","description":"","footnote":"\r\n( 3 ) 122 - 123 .\r\n1 الدروس الشرعية 1 / 468 ؛ جواهر الكلام 20 / 69 .\r\n2 آثار اسلامى مكه و مدينه / 155 .\r\n1 جواهر الكلام 19 / 109 - 110 ؛ الحدائق الناضرة 17 / 23 - 24 .\r\n2 روض الجنان 2 / 631 .\r\n","page_name":" 438 ","page_number":438},
  {"content":"\r\n\r\nخذف ، پرتاب سنگ ريزه در مسجد را به هرگونه ، مكروه دانسته‌اند . برخى نيز مطلق خذف را - اعم از اينكه در مسجد باشد يا غير مسجد - مكروه دانسته اند . « 3 »\r\n\r\nخرابى\r\nخرابى : ويرانى و انهدام .\r\nاز آن در بابهاى طهارت ، صلات ، جهاد ، تجارت ، اجاره ، شركت و وقف سخن گفته‌اند .\r\nخراب كردن قبر مسلمان به خاك سپرده شده در قبرستان وقفى ، با علم به پوسيدن بدن وى جايز است . قبر كسانى كه تعظيم آنان واجب است ، مانند انبيا ، ائمّه ، امام زادگان ، علما و شهدا ، از اين حكم مستثنا و تخريب قبر آنها حرام است . « 1 »\r\nبازسازى قبر پس از خرابى آن ، جز قبور كسانى كه واجب التعظيم‌اند ، كراهت دارد . « 2 »\r\nخراب كردن مسجد حرام است ؛ ليكن تخريب مسجد مشرف به ويرانى جايز و تجديد بناى آن مستحب است .\r\nدر جواز تخريب مسجد براى توسعه اختلاف است . بسيارى قائل به جواز آنند « 3 » ( - - ) مسجد ) .\r\nاز وظايف دولت اسلامى تخريب معبد جديد بنا شده از سوى اهل ذمّه ( - - ) اهل ذمّه ) در محلّ غير مجاز است ؛ ليكن نسبت به معبد موجود كه مجاز به نگهدارى آن هستند ، در صورت ويرانى آيا براى آنان تجديد بناى آن جايز است يا نه ؟ مسئله اختلافى است . « 4 »\r\nتخريب حصارهاى شهر و منازل كفّار هنگام جنگ با آنان جايز است . « 5 »\r\nاگر خانه يا مغازهء اجاره‌اى خراب شود ، در صورتى كه مستأجر نتواند از آن هيچ استفاده‌اى ببرد و امكان درست كردن آن نيز نباشد ، اجاره باطل مىگردد . امّا اگر اصل استفاده و درست كردن آن امكان پذير باشد ، مستأجر به جهت فوت بعض منفعت ، حقّ فسخ دارد و مىتواند اجاره را بر هم زند . « 6 »\r\nهرگاه بناى مشترك ميان چند نفر ، مانند ديوار ، خراب شود و يكى از شركا تصميم به تعمير آن بگيرد ، نمىتواند ديگر\r\n\r\n\r\n","description":"","footnote":"\r\n( 3 ) الحدائق الناضرة 7 / 299 - 300 ؛ جواهر الكلام 14 / 131 - 132 .\r\n1 العروة الوثقى 2 / 132 - 133 و 138 - 139 ؛ مصباح الهدى 7 / 42 - 43 .\r\n2 جواهر الكلام 4 / 336 - 341 .\r\n3 جامع المقاصد 2 / 155 ؛ جواهر الكلام 14 / 82 - 87 ؛ العروة الوثقى 2 / 404 ؛ مستند العروة ( الصلاة ) 2 / 237 - 238 .\r\n4 جواهر الكلام 21 / 280 - 284 .\r\n5 65 .\r\n6 27 / 310 - 311 .\r\n","page_name":" 439 ","page_number":439},
  {"content":"\r\n\r\nشركا را مجبور به مشاركت نمايد ؛ ليكن در اينكه اقدام وى بايد با اجازهء آنان باشد يا نه ، اختلاف است . « 7 »\r\nچنانچه شريكى ديوار مشترك را بدون اذن شركاى خود تخريب نمايد ، آيا واجب است آن را درست كند يا آنكه ضامن ارش ( - - ) ارش ) آن است ؟ مسئله اختلافى است . « 8 »\r\nهرگاه مال وقفى به سبب اختلاف صاحبان آن ، در شرف خرابى قرار گيرد و در نتيجه فروختن آن براى آنان سودمندتر باشد ، بنابر مشهور ، فروختن آن صحيح است . « 9 »\r\nبا ويران شدن بناى مسجد ، زمين آن از وقف خارج نمىشود . همچنين اگر خانهء وقفى خراب شود ؛ از اين رو فروختن آن جايز نيست . « 10 »\r\n\r\nخراج\r\nخَراج : ماليات اراضى .\r\nخراج مالياتى است كه از سوى دولت اسلامى بر زمينهاى خراجى مقرر مىگردد . منظور از زمينهاى خراجى زمينهايى است كه به عموم مسلمانان تعلّق دارد و آن دو قسم است :\r\n1 . زمينهاى آبادى كه با قهر و غلبه بر كفّار از آنان گرفته شده است .\r\n2 . زمينهاى آباد گرفته شده از كفّار از طريق مصالحه بر آنها ، بدين گونه كه زمينهاى مورد مصالحه از آنِ مسلمانان باشد و كفّار تنها حقّ سكونت در آنها را داشته باشند . « 1 »\r\nخراج هرچند به معناى مطلقِ مالياتِ اراضى خراجى است ؛ خواه ماليات ، سهمى از محصول زمين - مثلا نصف يا ثلث آن - باشد يا مقدارى مال معين از غير آن ؛ ليكن گاه در كلمات فقها همراه « مقاسمه » به كار رفته ، كه مراد از آن ، مقدارى مال از غير محصول زمين خراجى است و مراد از « مقاسمه » سهمى از محصول زمين مىباشد ( - - ) مقاسمه ) .\r\n\r\n\r\n","description":"","footnote":"\r\n( 7 ) 26 / 266 - 267 .\r\n( 8 ) 271 .\r\n( 9 ) اللمعة الدمشقية / 95 ؛ جواهر الكلام 22 / 357 .\r\n( 10 ) جواهر الكلام 28 / 108 - 109 .\r\n1 جواهر الكلام 21 / 174 ؛ كتاب المكاسب 2 / 239 .\r\n","page_name":" 440 ","page_number":440},
  {"content":"\r\n\r\nمفهوم خراج در اين كاربرد ، مفهومى خاص است . « 2 » از اين عنوان در بابهاى زكات ، تجارت ، مزارعه ، مساقات و اجاره سخن گفته‌اند . برخى نيز دربارهء آن رساله‌اى مستقل نوشته‌اند .\r\nحكم : خراج در زمان حضور و مبسوط اليد بودن معصوم عليه السّلام يا نايب خاصّ وى ، بايد به او پرداخت گردد و در شرايط تقيّه ( - - ) تقيّه ) و حاكميت طاغوت ؛ اعمّ از عصر حضور و غيبت ، پرداخت آن به حاكم جائر ، جايز و موجب برائت ذمّهء پرداخت كننده است ؛ هرچند بر جائر حرام است در آن تصرف كند .\r\nدر فرض عدم تقيّه ، آن را به فقيه جامع الشّرايط در عصر غيبت مىپردازد . از بعضى ، در عصر غيبت اختصاص جواز دفع آن به حاكم جائر نقل شده است . از برخى نيز در فرض عدم تسلّط حاكم جائر ، حلال بودن خراج بر شيعيان نقل شده است . « 3 »\r\nخريدن اموال خراجى از حاكم جائر و نيز ديگر معاملات و معاوضات با آن ، همچنين قبول آن به عنوان هبه و جايزه براى شيعيان جايز است . « 4 »\r\nمقدار خراج : خراج مقدار معيّنى ندارد و اندازهء آن بستگى به نظر ولىّ امر مسلمانان دارد كه به اقتضاى مصلحت تعيين مىكند . « 5 »\r\nمصرف خراج : خراج از منابع بيت المال ( - - ) بيت المال ) به شمار مىرود ؛ از اين رو ، مصرف آن نيازهاى عمومى مسلمانان ، اعم از فرهنگى ، اقتصادى و اجتماعى است ، مانند حراست از مرزها ، حقوق كارگزاران دولت ، ساختن مدرسه ، بيمارستان ، پل و مانند آنها . « 6 »\r\nديگر احكام : اداى خراج از زكات كفايت نمىكند ؛ از اين رو ، با پرداخت خراج زمين ، پرداخت زكات محصول آن نيز پس از خارج كردن سهم حاكم از محصول زمين و رسيدن باقى مانده به حدّ نصاب واجب خواهد بود .\r\nدر اينكه حكم ياد شده ( وجوب زكات پس از خارج كردن سهم حاكم از محصول و رسيدن باقى مانده به حدّ نصاب ) در خراج به معناى خاص نيز جارى است يا تنها به مقاسمه - كه ماليات بر محصول زمين است نه\r\n\r\n\r\n","description":"","footnote":"\r\n( 2 ) مسالك الافهام 3 / 142 ؛ جواهر الكلام 22 / 180 ؛ منهاج الصالحين ( خويى ) 2 / 10 - 11 .\r\n( 3 ) جواهرالكلام 22 / 196 - 199 .\r\n( 4 ) 180 - 184 ؛ تحرير الوسيلة 1 / 504 .\r\n( 5 ) رسائل المحقق الكركى 1 / 267 ؛ جواهر الكلام 22 / 199 .\r\n( 6 ) جواهر الكلام 22 / 200 - 201 .\r\n","page_name":" 441 ","page_number":441},
  {"content":"\r\n\r\nچيزى ديگر - اختصاص دارد ، اختلاف است . « 7 » البته بنابر قول مشهور كه هزينهء انجام گرفته در زراعت زمين را استثنا كرده و زكات را در باقى مانده در صورت رسيدن به حدّ نصاب ، واجب مىدانند ، خراج نيز از مئونه ( - - ) مئونه ) محسوب مىشود . بنابر اين ، اختلاف ياد شده بر اساس قول مقابل مشهور ثمره پيدا مىكند . « 8 »\r\nپرداخت خراج زمين در مزارعه « 9 » ( - - ) مزارعه ) ، مساقات « 10 » ( - - ) مساقات ) و اجاره « 11 » ( - - ) اجاره ) بر عهدهء مالك است ، مگر آنكه در قرار داد به گونه‌اى ديگر شرط شده باشد .\r\n\r\nخَراجى ؛ زمين\r\n- - ) زمين خراجى\r\n\r\nخراسان\r\nخراسان : ناحيه‌اى در شرق ايران .\r\nواژهء خراسان در فارسى قديم به معناى مشرق و خاور زمين به كار مىرفت . اين عنوان در اوائل قرون وسطى بر تمامى ايالات اسلامى ، واقع در سمت خاور كوير لوت تا كوههاى هند ، اطلاق مىشد و بدين ترتيب همهء بلاد ماوراء النهر را در شمال شرقى - به استثناى سيستان و قُهَستان ( ولايتى در جنوب خراسان ، شامل قائن ، گناباد ، طبس و ترشيز ) در جنوب - در برمىگرفت ؛ ليكن در طول زمان قلمرو آن دستخوش تغييراتى شد .\r\nايالت خراسان در دورهء اعراب ( سده‌هاى نخست قرون وسطى ) به چهار بخش ، نيشابور ؛ مرو ، هرات و بلخ تقسيم مىشد . « 1 » عنوان ياد شده در باب صلات به كار رفته است .\r\nبراى اهالى خراسان همچون ساكنان عراق تياسر در قبله مستحب است « 2 » ( - - ) تياسر ) . چنان كه نشانه‌هاى ذكر شده براى تعيين قبلهء اهل خراسان همان\r\n\r\n\r\n","description":"","footnote":"\r\n( 7 ) 15 / 233 ؛ العروة الوثقى 4 / 70 - 71 .\r\n( 8 ) مصباح الهدى 10 / 30 - 31 .\r\n( 9 ) جواهر الكلام 27 / 43 - 44 .\r\n( 10 ) 90 .\r\n( 11 ) مستمسك العروة 12 / 190\r\n1 لغت نامهء دهخدا .\r\n2 مختلف الشيعة 2 / 64 .\r\n","page_name":" 442 ","page_number":442},
  {"content":"\r\n\r\nنشانه‌هاى قبلهء اهل عراق است . اين نشانه‌ها عبارت است از قرار دادن خورشيد هنگام ظهر محاذى ابروى راست و شفق موجود در مغرب بر دست راست و فجر ( روشنايى صبح ، پهن شده در افق ) بر دست چپ و در شب ، قرار دادن ستارهء جُدَى بر روى شانهء راست . « 3 » البته علائم ياد شده تقريبى است و در فصلهاى سال و نيز بلاد مختلف اندكى تفاوت مىكند . « 4 » چنان كه همسانى قبلهء خراسان و عراق نيز تقريبى است . « 5 »\r\nاراضى خراسان - بنابر آنچه به اصحاب نسبت داده شده - از اراضى مفتوح عنوه ( - - ) مفتوح عنوه ) است . « 6 »\r\nجنس پرداختى به جهت زكات فطره ( - - ) زكات فطره ) بنابر قول مشهور بايد غذاى غالب مردم باشد . « 7 » در بعضى روايات براى ساكنان شهرهاى مختلف ، جهت اخراج زكات ، به اعتبار غذاى غالب آنان در آن عصر جنس خاصى تعيين شده است . از جمله براى اهالى خراسان - جز مرو - گندم يا جو و براى مردم مرو ، كشمش تعيين شده است .\r\nاخراج اين اجناس بر اهالى خراسان مستحب است . « 8 » برخى قدما آن را واجب دانسته‌اند . « 9 »\r\n\r\nخراش\r\nخراش : اثر برجاى مانده در بدن بر اثر كشيدن ناخن يا وسيله‌اى نوك تيز .\r\nعنوان ياد شده در باب كفّارات و ديات آمده است .\r\nخراشيدن صورت و نيز كندن مو در مصيبت بر زن حرام و موجب ثبوت كفّارهء يمين است « 1 » كه عبارت است از آزاد كردن يك بنده يا سير كردن و يا پوشاندن ده فقير و در صورت ناتوانى از هر سه ، سه روز روزه گرفتن . « 2 » در ثبوت كفّاره ، خراش برداشتن همهء صورت لازم نيست ؛ بلكه خراش بعض صورت نيز موجب ثبوت كفّاره است . « 3 »\r\n\r\n\r\n","description":"","footnote":"\r\n( 3 ) النهاية / 63 ؛ كتاب السرائر 1 / 208 .\r\n( 4 ) كفاية الاحكام 1 / 79 .\r\n( 5 ) الحدائق الناضرة 6 / 375 ؛ جواهر الكلام 7 / 366 ؛ كتاب الصلاة ( شيخ انصارى ) 1 / 189 .\r\n( 6 ) جامع المقاصد 3 / 403 ؛ غاية المراد 1 / 488 .\r\n( 7 ) الحدائق الناضرة 12 / 279 .\r\n( 8 ) المبسوط 1 / 241 .\r\n( 9 ) المهذّب 1 / 174 - 175 .\r\n1 جواهر الكلام 33 / 186 .\r\n2 وسيلة النجاة / 587 - 588 .\r\n3 جواهر الكلام 33 / 186 .\r\n","page_name":" 443 ","page_number":443},
  {"content":"\r\n\r\nوارد كردن خراش به بدن ديگرى موجب ثبوت ديه است و ديهء آن ، در سر و صورت ، در صورت خون نيامدن ( حارصه ) ، بنابر قول مشهور يك شتر و در صورت خون آمدن ( داميه ) دو شتر است . « 4 »\r\n( - - ) جراحت )\r\n\r\nخربزه\r\nخربزه : ميوه‌اى معروف .\r\nعنوان ياد شده به مناسبت در بابهاى زكات ، تجارت ، يمين و اطعمه و اشربه آمده است .\r\nاز ميوه‌هايى كه در روايات به خوردن آن سفارش و براى آن خواص زيادى شمرده شده ، خربزه است ؛ ليكن خوردن ناشتا و نيز نوع تلخ آن مكروه است . « 1 »\r\nمعاملهء كالايى كه با آزمودن فاسد مىگردد ، مانند خربزه ، با جهالت درون آن صحيح است و در صورت فاسد بودن ، براى خريدار ارش ( - - ) ارش ) ثابت است .\r\nالبته اگر خربزهء پاره شده قيمتى نداشته باشد ، خريدار تمامى بهاى پرداختى را باز پس مىگيرد . « 2 »\r\nبيع سلف ( - - ) بيع سلف ) در خربزه به صورت شمارشى صحيح نيست ؛ بلكه بايد وزنى معامله شود . « 3 »\r\nاگر كسى قسم ياد كند كه فاكهه ( ميوه ) نخورد ، در اينكه شامل خربزه مىشود و در نتيجه با خوردن آن حَنث ( شكستن قسم ) تحقق پيدا مىكند يا نه ، اختلاف است . « 4 »\r\n( - - ) خُضَر )\r\n\r\nخرچنگ\r\nخرچنگ : جانورى معروف .\r\nعنوان ياد شده به مناسبت در بابهاى تجارت ، صيد و ذباحه و اطعمه و اشربه به كار رفته است .\r\nخرچنگ حرام گوشت است ؛ از اين رو ، خوردن آن جايز نيست . « 1 » برخى ، آن را از مسخ شدگان بر شمرده‌اند « 2 » ( - - ) مسوخ ) .\r\n\r\n\r\n","description":"","footnote":"\r\n( 4 ) 43 / 320 - 322 .\r\n1 وسائل الشيعة 25 / 27 ، 34 و 175 - 178 ؛ جواهر الكلام 36 / 492 - 493 .\r\n2 22 / 437 .\r\n3 24 / 298 .\r\n4 35 / 296 .\r\n1 جواهر الكلام 36 / 253 .\r\n2 198 .\r\n","page_name":" 444 ","page_number":444},
  {"content":"\r\n\r\nخريد و فروش خرچنگ در صورتى كه داراى منفعت حلال در خور توجه نزد عقلا نباشد صحيح نيست . « 3 »\r\n\r\nخرزة الدماغ\r\nخَرَزَةُ الدَّماغ : غدّه مانندى در وسط مغز به اندازهء نخود ( نخود مغز ) .\r\nعنوان ياد شده در باب اطعمه و اشربه به كار رفته است .\r\nخوردن چند چيز از اجزاى حيوان حلال گوشت تذكيه شده ، از جمله - بنابر آنچه به مشهور نسبت داده شده - نخود مغز ، حرام است . برخى ، قائل به كراهت آن شده‌اند « 1 » ( - - ) خوردنى ) .\r\n\r\nخَرَز يمانى\r\n- - ) جزع يمانى\r\n\r\nخرس\r\nخرس : حيوان وحشى معروف .\r\nعنوان ياد شده در باب طهارت و صيد و ذباحه به كار رفته است .\r\nخرس از حرام گوشتان « 1 » و مسخ شدگان است ؛ « 2 » از اين رو ، احكام مسخ شده‌ها از قبيل عدم قابليّت آنها براى تذكيه ( - - ) تذكيه ) بنابر قولى در بارهء خرس نيز جارى است « 3 » ( - - ) مسوخ ) .\r\n\r\nخرس\r\nخُرْس : نفاس زن بر اثر زاييدن .\r\nخُرس ، نفاس زن به سبب زاييدن است ( - - ) نفاس ) ؛ ليكن برخى گفته‌اند : به وليمه‌اى كه براى نوزاد مىدهند نيز خُرس اطلاق مىشود . « 1 » از آن به مناسبت در باب نكاح سخن گفته‌اند .\r\nبر اساس آنچه در روايات آمده از جمله موارد استحباب وليمه ، خُرس است مراد از خُرس ، ولادت فرزند است ؛ چنان كه اجابت دعوت وليمهء آن نيز استحباب دارد . « 2 »\r\n( - - ) وليمه )\r\n\r\n\r\n","description":"","footnote":"\r\n( 3 ) 22 / 35 ؛ صراط النجاة 6 / 447 - 448 .\r\n1 جواهر الكلام 36 / 348 ؛ مستند الشيعة 15 / 136 .\r\n1 تحرير الوسيلة 2 / 156 .\r\n2 جواهر الكلام 6 / 82 .\r\n3 36 / 196 - 197 .\r\n1 تذكرة الفقهاء ( ق ) 2 / 578 ؛ الحدائق الناضرة 23 / 29 - 30 .\r\n2 تذكرة الفقهاء ( ق ) 2 / 578 ؛ تحرير الاحكام 3 / 583 - 584 ؛ وسائل الشيعة 24 / 311 .\r\n","page_name":" 445 ","page_number":445},
  {"content":"\r\n\r\n\r\nخَرْص\r\n- - ) تخمين\r\n\r\nخرط\r\nخَرط : دست فروكشيدن از بالاى شاخه تا پايين ، جهت چيدن برگهاى آن .\r\nعنوان ياد شده در باب تجارت به كار رفته است .\r\nدرختانى كه ثمرهء آنها برگشان است ، مانند درخت حنا ، فروختن ثمرهء آنها به گونهء يك خرط يا بيشتر صحيح است . « 1 »\r\n\r\nخرقاء\r\nخَرْقاء : حيوانى كه در گوش آن سوراخى گرد باشد .\r\nخرقاء به گاو يا گوسفندى گفته مىشود كه جهت شناسايى و علامت گذارى آن ، با داغ كردن ، در گوش آن شكافى گرد ايجاد مىكردند . « 1 » برخى ، حيوان گوش پاره را نيز مصداق آن دانسته‌اند . « 2 » عنوان ياد شده در باب حج به كار رفته است .\r\nحيوانى كه گوش آن سوراخ يا شكافته شده باشد ، در صورتى كه چيزى از آن قطع نشده باشد ، از قربانى حج كفايت مىكند ؛ هرچند بنابر تصريح برخى مكروه است . « 3 »\r\n( - - ) قربانى )\r\n\r\nخرق اجماع\r\nخَرق اجماع [ احداث قول ثالث 
  ] : فتوا دادن بر خلاف اجماع مركب ( - - ) اجماع مركب ) .\r\n\r\nخرگوش\r\nخرگوش : جانورى معروف .\r\nاز آن در بابهاى طهارت ، صلات ، حج ، تجارت ، صيد و ذباحه و اطعمه و اشربه سخن گفته‌اند .\r\nخرگوش از مسخ شدگان « 1 » ( - - ) مسوخ ) و حرام گوشتان « 2 » است . در نجاست و طهارت خرگوش اختلاف است . متأخران قائل به طهارت آنند ؛ « 3 » ليكن ادرار و مدفوع آن نجس است . « 4 »\r\nاگر خرگوش در چاه آب بيفتد و بميرد ، براى تطهير آن بنابر مشهور چهل\r\n\r\n\r\n","description":"","footnote":"\r\n( 1 ) الروضة البهية 3 / 358 ؛ جواهر الكلام 24 / 79 .\r\n1 تذكرة الفقهاء 8 / 314 .\r\n2 الوافى 13 / 1123 ؛ الحدائق الناضرة 17 / 92 ؛ مستند الشيعة 12 / 312 .\r\n3 المبسوط 1 / 389 ؛ الوسيلة / 185 ؛ جواهر الكلام 19 / 144 ؛ مهذّب الاحكام 14 / 266 - 267 .\r\n1 المقنع / 419 ؛ من لا يحضره الفقيه 3 / 336 .\r\n2 جواهر الكلام 36 / 296 .\r\n3 مدارك الاحكام 2 / 286 - 287 .\r\n4 جواهر الكلام 5 / 273 .\r\n","page_name":" 446 ","page_number":446},
  {"content":"\r\n\r\nدلو آب كشيده مىشود . « 5 » در اينكه كشيدن آب واجب است يا مستحب ، اختلاف است ( - - ) آب چاه ) .\r\nنماز گزاردن با پوست و كرك حيوانات حرام گوشت ، از قبيل خرگوش صحيح نيست ، همچنين بنابر قول مشهور با لباس آميخته به كرك آن ؛ بلكه بر عدم صحّت ادعاى اجماع شده است « 6 » ( - - ) پوست ) ؛ ليكن استفاده از پوست يا كرك خرگوش در غير نماز بنابر قول به طهارت و قابليت آن براى تذكيه ( - - ) تذكيه ) جايز است . « 7 » البته در اينكه جواز آن مشروط به دباغى است يا نه اختلاف است « 8 » ( - - ) دباغى ) .\r\nكفّارهء شكار خرگوش در حال احرام يك گوسفند است . « 9 »\r\nدر جواز خريد و فروش مسخ شدگان همچون خرگوش اختلاف است ؛ « 10 » چنان كه تذكيه پذيرى خرگوش بنابر قول به طهارت آن ، اختلافى است . عدم قابليّت مسخ شدگان براى تذكيه به مشهور نسبت داده شده است . « 11 »\r\n\r\nخرما\r\nخرما : ميوهء نخل .\r\nخرما ميوه‌اى شيرين و تقريباً استوانه‌اى شكل ، به رنگ زرد يا قهوه‌اى كه رسيدهء بعضى انواع آن سياه رنگ است و پوستى نازك و هسته‌اى سخت دارد . از آن در بابهاى طهارت ، صلات ، زكات ، صوم ، حج ، تجارت ، مزارعه ، نكاح و اطعمه و اشربه سخن گفته‌اند .\r\nطهارت : خرما ، حتّى پختهء آن پاك و خوردنش حلال است . « 1 » البته بنابر قول به نجاست يا حرمت آب خرماى جوشيده ، خرما در صورت جوشيدن آب درون آن محكوم به نجاست يا حرمت است . « 2 » همچنين شيرهء خرما پس از جوش آمدن ، پاك و خوردن آن بنابر مشهور حلال است . از برخى ، قول به نجاست آن پس از جوشيدن و پيش از كم شدن دو سوم آن نقل شده است . « 3 » برخى نيز بين صورتى كه\r\n\r\n\r\n","description":"","footnote":"\r\n( 5 ) 1 / 233 - 234 .\r\n( 6 ) 8 / 102 - 103 ؛ مستمسك العروة 5 / 32 .\r\n( 7 ) جواهر الكلام 22 / 35 .\r\n( 8 ) 8 / 73 .\r\n( 9 ) 20 / 209 - 210 .\r\n( 10 ) مختلف الشيعة 5 / 9 - 10 .\r\n( 11 ) جواهر الكلام 36 / 196 - 197 .\r\n1 العروة الوثقى 1 / 145 .\r\n2 مصباح الهدى 1 / 432 - 433 .\r\n3 جواهر الكلام 6 / 20 - 21 ؛ التنقيح ( الطهارة ) 3 / 122 - 123 .\r\n","page_name":" 447 ","page_number":447},
  {"content":"\r\n\r\nخود به خود بجوشد و بين صورتى كه با آتش بجوشد تفصيل داده و در فرض اوّل قائل به نجاست و حرمت آن شده‌اند . « 4 » البته اگر مست كننده باشد اختلافى در حرمت آن نيست و بنابر قول مشهور نجس نيز مىباشد . « 5 »\r\nمستحب است جريدتين ، در صورت امكان از چوب درخت خرما باشد « 6 » ( - - ) جريدتين ) .\r\nصلات : آيا سجده بر هستهء جدا شدهء خرما صحيح است ؟ مسئله اختلافى است . بسيارى آن را صحيح دانسته‌اند . « 7 »\r\nزكات : پرداخت خرما به جهت زكات فطره نزد بيشتر فقها افضل از پرداخت ديگر مواد غذايى همچون گندم ، جو و برنج است . « 8 »\r\nخرما از جملهء نُه چيزى است كه زكات به آنها تعلّق مىگيرد . « 9 » زمان تعلّق زكات به خرما بنابر قول مشهور ، هنگام زرد يا سرخ شدن آن « 10 » و زمان پرداخت زكات آن بعد از چيدن آن است « 11 » و نصاب آن به اعتبار خرماى خشك ، سيصد صاع ، « 12 » معادل 288 من تبريز با كسر 45 مثقال است . در مقدار آن به كيلو اختلاف است . 207 / 847 ، 193 / 849 و 885 كيلو گرم از جملهء اقوال است . « 13 »\r\nمقدار زكات ، يك دهم محصول در صورت مشروب شدن نخلها با آب باران ، قنات ، سد ، نهر و يا رطوبت زمين ، و يك بيستم در صورت آبيارى دستى همچون با دلو يا حيوان و يا آب چاه كه با موتور كشيده شود . « 14 »\r\nصوم : افطار كردن با خرما « 15 » و نيز خوردن آن پيش از رفتن به نماز در روز عيد فطر مستحب است . « 16 »\r\nحج : مستحب است حاجى پس از اتمام اعمال حج ، هنگام خروج از مكّه معادل يك درهم خرما بخرد و آنها را مشت مشت به فقرا صدقه بدهد . « 17 » قطع درختان خرما در حرم ( - - ) حرم ) جايز است ؛ قطع كننده مُحرم باشد يا غير مُحرم . « 18 »\r\nتجارت : فروختن خرماى موجود بر درخت در برابر خرما از همان درخت و نيز بنابر مشهور در برابر خرما از غير آن درخت ، باطل است « 19 » ( - - ) بيع مزابنه ) ؛\r\n\r\n\r\n","description":"","footnote":"\r\n( 4 ) افاضة القدير / 131 - 132 .\r\n( 5 ) جواهر الكلام 6 / 2 - 3 ؛ افاضة القدير / 88 .\r\n( 6 ) جواهر الكلام 4 / 239 ؛ منهاج الصالحين ( سيد محمدسعيد حكيم ) 1 / 91 ؛ مستدرك الوسائل 2 / 214 .\r\n( 7 ) العروة الوثقى 2 / 392 ؛ مستمسك العروة 5 / 497 ؛ مهذّب الاحكام 5 / 443 ؛ الاحكام الواضحة ( فاضل ) / 127 .\r\n( 8 ) جواهر الكلام 15 / 520 .\r\n( 9 ) 65 .\r\n( 10 ) 214 ؛ العروة الوثقى 4 / 64 .\r\n( 11 ) جواهر الكلام 15 / 220 ؛ العروةالوثقى 4 / 67 .\r\n( 12 ) جواهر الكلام 15 / 207 - 208 .\r\n( 13 ) توضيح‌المسائل مراجع 2 / 113 - 114 م 1864 .\r\n( 14 ) جواهر الكلام 15 / 236 ؛ توضيح المسائل مراجع 2 / 118 - 121 م 1875 .\r\n( 15 ) وسائل الشيعة 10 / 156 .\r\n( 16 ) العروة الوثقى 3 / 398 .\r\n( 17 ) جواهر الكلام 20 / 68 .\r\n( 18 ) 18 / 419 .\r\n( 19 ) 24 / 92 .\r\n","page_name":" 448 ","page_number":448},
  {"content":"\r\n\r\nليكن اگر كسى در ملك ديگرى درخت خرمايى داشته باشد ، مىتواند با شرايطى خرماى آن را در برابر خرماى درختى ديگر به صاحب آن ملك بفروشد « 20 » ( - - ) بيع عريّه ) .\r\nانواع خرما در مسئلهء ربا ( - - ) ربا ) يك جنس به شمار مىرود و معاملهء نوعى از آن در برابر نوعى ديگر به زياده جايز نيست . « 21 »\r\nدر صحّت بيع خرماىتر ( رطب ) در برابر همان مقدار از خرماى خشك ( تمر ) بدون زياده ، اختلاف است . مشهور ، چنين معامله‌اى را معاملهء ربايى و حرام مىدانند . « 22 »\r\nخرما از موادّ غذايىاى است كه احتكار آنها - بنابر اختلاف اقوال - حرام يا مكروه مىباشد « 23 » ( - - ) احتكار ) .\r\nمزارعه : كاشتن درخت خرما مستحب « 24 » و قطع كردن آن مكروه است . « 25 »\r\nنكاح : برداشتن كام نوزاد با خرما مستحب است . « 26 »\r\nاطعمه و اشربه : خلال كردن با برگ درخت خرما مكروه است . « 27 »\r\n( - - ) تأبير )\r\n\r\nخرماء\r\nخَرْماء : بينى يا گوش ، سوراخ يا شكافته شده .\r\nخَرْم در لغت به معناى سوراخ شدن و پاره گشتن آمده است ؛ از اين رو ، به حيوانى كه بينى يا گوش آن را سوراخ كرده و يا شكافته‌اند ، خرماء\r\n\r\n\r\n","description":"","footnote":"\r\n( 20 ) 101 .\r\n( 21 ) 23 / 347 .\r\n( 22 ) 368 .\r\n( 23 ) 22 / 481 ؛ الحدائق الناضرة 18 / 62 .\r\n( 24 ) وسائل الشيعة 19 / 31 .\r\n( 25 ) 40 .\r\n( 26 ) جواهر الكلام 31 / 253 .\r\n( 27 ) وسائل الشيعة 24 / 423 ؛ توضيح‌المسائل مراجع 2 / 605 م 2636 .\r\n","page_name":" 449 ","page_number":449},
  {"content":"\r\n\r\nگويند . « 1 » اين عنوان در باب حج به كار رفته است .\r\nبنابر قول برخى ، حيوانى كه بينىاش سوراخ يا پاره شده از قربانى واجب ( هدى ) و مستحب ( اضحيه ) كفايت نمىكند . « 2 » برخى ، آن را تنها در قربانى واجب كافى ندانسته‌اند . « 3 » حيوانى كه گوشش سوراخ شده ، بدون آنكه چيزى از آن قطع شده باشد ؛ كفايت مىكند . « 4 »\r\n( - - ) قربانى )\r\n\r\nخرمن\r\nخرمن : تودهء غلّهء درو شده .\r\nاز آن در باب تجارت سخن گفته‌اند .\r\nفروختن كالاى پيمانه‌اى ، وزنى يا شمارشى در صورت جهل به مقدار آن صحيح نيست ، حتى اگر پيش از معامله ديده شود . از اين رو ، فروختن خرمن گندم يا جو و مانند آن جز در صورت معلوم بودن مقدار آن صحيح نيست و در صورت معلوم بودن ، فروختن بخشى مشاع از آن ، مانند يك سوم يا فروختن همهء آن به صورت هر پيمانه به مبلغى معيّن و نيز فروختن پيمانه‌اى از آن به مبلغى معيّن صحيح است ؛ ليكن در صورت مجهول بودن ، فروختن بخشى مشاع از آن يا فروختن هر پيمانه از آن به مبلغى معيّن ، صحيح نيست . از برخى قدما صحّت آن نقل شده است . « 1 »\r\nفروختن خرمنى از گندم در برابر خرمنى از همان جنس يا از غير آن جنس به صورت مساوى صحيح نيست ؛ هر چند در واقع ، مقدار آن ، دو برابر باشد ، مگر آنكه هنگام معامله به مقدار آن دو عالم باشند . « 2 » برخى قدما گفته‌اند : معامله مطلقا صحيح است ؛ خواه در برابر همجنس فروخته شود يا غير همجنس ؛ ليكن در صورت اوّل ، اگر پس از وزن كردن ، افزون بودن يكى بر ديگرى معلوم شود ، معامله به جهت ربايى بودن باطل است و در صورت دوم ، اگر شرط تساوى نشده باشد ، معامله مطلقا صحيح است و در صورت شرط تساوى ، اگر پس از وزن كردن معلوم شود كه هر دو برابرند ؛ معامله صحيح است\r\n\r\n\r\n","description":"","footnote":"\r\n( 1 ) لسان‌العرب / واژهء « خرم » .\r\n( 2 ) المبسوط 1 / 372 ؛ الجامع للشرائع / 212 .\r\n( 3 ) الوسيلة / 183 ؛ تحرير الاحكام 1 / 624 .\r\n( 4 ) جواهر الكلام 19 / 143 .\r\n1 جواهر الكلام 23 / 221 .\r\n2 24 / 115 .\r\n","page_name":" 450 ","page_number":450},
  {"content":"\r\n\r\nهمچنين است اگر يكى بيشتر باشد و صاحب خرمنِ بيشتر مقدار اضافى را به صاحب خرمن كمتر بر مىگرداند و يا آنكه صاحب خرمن كمتر به نقصان راضى شود و در غير اين صورت معامله به هم مىخورد . « 3 »\r\n\r\nخروج\r\nخروج : بيرون رفتن / طغيان بر امام معصوم عليه السّلام ( - - ) باغى ) .\r\nاز خروج به معناى نخست در بابهاى مختلف همچون طهارت ، صلات ، حج ، نكاح و قضاء سخن گفته‌اند كه به نمونه‌هايى از احكام آن اشاره مىشود .\r\nهنگام خروج از حمام ريختن آب سرد روى پاها و نيز گذاردن عمامه بر سر در تابستان و زمستان ، مستحب است . « 1 » خروج ازمستراح با پيش نهادن پاى راست مستحب است . « 2 » از اسباب جنابت « 3 » ( - - ) جنابت ) و نيز نشانه‌هاى بلوغ « 4 » ( - - ) بلوغ ) بيرون آمدن منىّ از انسان است . خونِ باقى مانده در بدن حيوان ذبح شده پس از خارج شدن مقدار متعارف آن پاك است . « 5 »\r\nكسى كه در مسجد الحرام يا مسجد النّبى صلّى اللَّه عليه و آله محتلم شده ، براى خروج از مسجد واجب است تيمّم كند . از بعضى قدما استحباب تيمّم نقل شده است . البته اگر زمان خروج كوتاه‌تر از زمان تيمم باشد ، برخى خروجِ بدون تيمّم را واجب دانسته‌اند . « 6 »\r\nخارج شدن از مسجد با پيش نهادن پاى چپ و نيز بعد از همه ، مستحب است . « 7 » خروج از مسجد براى معتكف ( - - ) اعتكاف ) تنها با پيدايى ضرورت شرعى يا عرفى جايز است . « 8 »\r\nمستحب است كسى كه ميّت را در قبر نهاده از سمت پاى وى از قبر خارج شود . « 9 »\r\nبنابر قول مشهور ، حاجى بعد از عمرهء تمتّع و قبل از به جا آوردن حج نمىتواند از مكّه خارج شود ، و در صورت تصميم بر خروج بايد براى حج محرم شود و با احرام بيرون رود و چنانچه بدون احرام بيرون رود و پس از يك ماه بازگردد بايد عمره را تجديد كند . « 10 »\r\nخارج شدن زن از منزل شوهر بدون اجازهء وى حرام است . « 11 » زن طلاق داده شده\r\n\r\n\r\n","description":"","footnote":"\r\n( 3 ) المبسوط 2 / 119 .\r\n1 الحدائق الناضرة 5 / 536 ؛ كشف الغطاء 2 / 412 .\r\n2 العروة الوثقى 1 / 326 .\r\n3 مستند الشيعة 2 / 251 .\r\n4 الحدائق الناضرة 13 / 181 .\r\n5 مهذّب الاحكام 1 / 342 .\r\n6 جواهر الكلام 3 / 56 - 61 ؛ العروة الوثقى 1 / 482 - 483 .\r\n7 العروة الوثقى 2 / 408 .\r\n8 جواهر الكلام 17 / 176 - 177 و 180 .\r\n9 4 / 309 .\r\n10 18 / 24 ؛ مستمسك العروة 11 / 208 .\r\n11 الانوار اللوامع 10 ، قسم 1 / 8 ؛ تحرير الوسيلة 2 / 303 .\r\n","page_name":" 451 ","page_number":451},
  {"content":"\r\n\r\nبه طلاق رجعى در مدت عدّه ( - - ) عدّه ) حكم زوجه را دارد . « 12 » در زوجيّت موقت خروج زن از منزل مانع ندارد ، مگر آنكه با حقّ شوهر ( استمتاع ) منافات داشته باشد . « 13 »\r\nزن مخدّره جهت حضور در دادگاه مكلّف به خروج از منزل نمىشود ، بر خلاف زن برزه « 14 » ( - - ) برزه ) .\r\n( - - ) اخراج )\r\n\r\nخروس\r\nخروس : جنس نر از مرغان خانگى .\r\nعنوان ياد شده به مناسبت در باب صلات و سبق و رمايه به كار رفته است .\r\nدر موارد عدم امكان تحصيل علم به دخول وقت ، به جهت ابرى بودن هوا و مانند آن ، بنابر قول مشهور ، به امارات و نشانه‌هايى كه موجب ظن به دخول وقت مىشود ، از قبيل بانگ برآوردن خروس ، مىتوان اعتماد كرد .\r\nدر برخى روايات آمده است : هرگاه خروسها بانگ برآورند و با هم بخوانند ، زمان زوال خورشيد و دخول وقت نماز خواهد بود . روايتى ديگر ، سه بار خواندن پياپى را نشان زوال و دخول وقت نماز دانسته است . « 1 »\r\nبرخى ، اعتماد به بانگ خروس را تنها در فرض حصول علم عادى از آن به دخول وقت ، جايز دانسته‌اند . « 2 » در مقابل ، برخى اعتماد به امارهء ياد شده را حتى در فرض عدم حصول ظن نيز جايز دانسته‌اند ، « 3 » مگر آنكه علم بر خلاف آن وجود داشته باشد . « 4 »\r\nاز آداب بيدار شدن در شب براى تهجّد و عبادت ، گفتن اين كلمات هنگام شنيدن بانگ خروس است : « سُبُّوحٌ قُدُّوسٌ رَبُّ المَلائِكَةِ وَ الرُّوحِ ، سَبَقَتْ رَحْمَتُكَ غَضَبَكَ ، لاإلهَ الا أنْتَ وَحْدَكَ لاشَرِيكَ لَكَ ، عَمِلْتُ\r\n\r\n\r\n","description":"","footnote":"\r\n( 12 ) منهاج الصالحين ( خويى ) 2 / 302 - 303 .\r\n( 13 ) مهذّب الاحكام 25 / 106 .\r\n( 14 ) جواهر الكلام 40 / 137 - 138 .\r\n1 ذكرى الشيعة 2 / 391 ؛ ذخيرة المعاد / 209 .\r\n2 هداية الامّة 2 / 29 .\r\n3 تفصيل الشريعة ( الصلاة ) / 257 .\r\n4 جواهرالكلام 7 / 269 - 270 .\r\n","page_name":" 452 ","page_number":452},
  {"content":"\r\n\r\nسُوءاً وَ ظَلَمْتُ نَفْسِى فَاغْفِر لِى وَ ارْحَمْنِى ، إنَّهُ لايَغْفِرُ الذُّنُوبَ الّا أنْتَ » .\r\nخواندن دعاى ياد شده هنگام شنيدن صداى خروس در هر زمان ديگر نيز وارد شده است . « 5 »\r\nمسابقه دادن با خروس ، با گرو گذارى حرام و بدون آن به قول برخى جايز است « 6 » ( - - ) مسابقه ) .\r\nنگهدارى خروس ، بويژه خروس سفيدى كه تاجش داراى دو قسمت است در خانه مستحب است . « 7 »\r\nدشنام دادن به خروس - به جهت خصلت هشدار دادن آن نسبت به وقت نماز - مكروه است . « 8 »\r\n( - - ) پرنده )\r\n\r\nخريدار\r\n- - ) بيع\r\n\r\nخريد و فروش\r\n- - ) بيع\r\n\r\nخزّ\r\nخَزّ : حيوانى دريايى .\r\nخزّى كه موضوع احكام شرعى واقع شده ، خزّ دريايى است ؛ ليكن در ماهيّت آن اختلاف است . « 1 » بر اساس روايتى از امام صادق عليه السّلام ، خز حيوانى چهارپا است كه از آب بيرون مىآيد ، يا از آب گرفته مىشود و حياتش بستگى به آب دارد و اگر آب نيابد مىميرد . « 2 » بسيارى از فقها همين معنا را برگزيده‌اند . « 3 » در روايتى ديگر از امام باقر عليه السّلام آمده است : خز حيوانى درنده است كه در خشكى تغذيه مىكند و به آب باز مىگردد .\r\nدر روايتى ديگر از امام صادق عليه‌السّلام خز به سگ آبى تعريف شده است و در روايت چهارم ، خز دو نوع دانسته شده است : نوعى داراى دندان نيش و نوعى ديگر بدون آن . « 4 »\r\nبرخى فقها گفته‌اند : از مجموع روايات به دست مىآيد كه خز ، چهارپا و از نظر زيستى ، خشكى - دريايى است ؛ بدين معنا كه از آب بيرون مىآيد و در خشكى تغذيه مىكند و دوباره به آب بازمىگردد\r\n\r\n\r\n","description":"","footnote":"\r\n( 5 ) وسائل الشيعة 6 / 34 - 35 ؛ المقنعة / 121 .\r\n( 6 ) مجمع الفائدة 10 / 171 ؛ جواهر الكلام 28 / 219 - 220 .\r\n( 7 ) وسائل الشيعة 11 / 523 - 524 و 526 .\r\n( 8 ) مفاتيح الشرائع 2 / 25 .\r\n1 بحارالانوار 83 / 219 ؛ مدارك‌الاحكام 3 / 167 .\r\n2 وسائل الشيعة 4 / 360 .\r\n3 تذكرة الفقهاء 2 / 469 ؛ جامع المقاصد 2 / 78 ؛ الروضةالبهية 1 / 527 ؛ مفتاح الكرامة 3 / 230 .\r\n4 وسائل الشيعة 24 / 191 .\r\n","page_name":" 453 ","page_number":453},
  {"content":"\r\n\r\nو در صورت جلوگيرى از بازگشت به آب مىميرد و به آن سگ آبى نيز گويند و دو نوع است . « 5 »\r\nبرخى ، خز را همان « قُنْدس » دانسته‌اند . « 6 » سپس در تعريف قندس اختلاف كرده‌اند . بعضى قندس را به حيوانى دريايى تعريف كرده‌اند با دمى كلفت و رنگى سرخ . « 7 » از شهيد اوّل نقل شده كه ايشان از برخى كسانى كه زياد سفر مىكرده‌اند شنيده كه قندس دو گونه است :\r\nيكى داراى الْيَه ( دنبه و سرين ) و ديگرى داراى دم . اوّلى خز و دومى سگ آبى است . « 8 »\r\nبرخى گفته‌اند : ممكن است خز مفهومى عام باشد ، داراى مصاديق متعدد ، همچون قندس و سگ آبى . « 9 »\r\nدربارهء خز ، اختلاف ديگرى نيز وجود دارد و آن اينكه آيا خز امروزى همان خز عصر صدور روايات است تا مشمول احكام آن قرار گيرد يا با آن تفاوت دارد ؟\r\nبعضى گفته‌اند : خز معروف امروزى در خشكى زندگى مىكند و حياتش وابسته به آب نيست ؛ همچنين كرك آن در حدّى نيست كه از آن لباس تهيّه شود ؛ از اين رو ، جريان حكم خز بر آن محلّ اشكال است . « 10 » در مقابل ، برخى حكم خز عصر صدور روايات را بر خز زمان خود جارى دانسته‌اند . « 11 » از احكام آن در باب صلات و اطعمه و اشربه سخن گفته‌اند .\r\nخز از حرام گوشتان است ؛ « 12 » هرچند برخى آن نوع از خز را كه دندان نيش ندارد ، حلال گوشت شمرده‌اند ؛ « 13 » ليكن بنابر قول به حرام گوشت بودن آن نماز خواندن در لباسى كه از كرك آن تهيّه شده ، صحيح است ، به شرط آنكه با كرك خرگوش ، روباه و غير آن از حرام گوشتان آميخته نباشد . « 14 »\r\nدر اينكه نماز گزاردن در لباس تهيّه شده از پوست خز صحيح است يا نه ، اختلاف است . قول اوّل مشهور بين متأخران است . « 15 » بنابر قول به جواز ، در اينكه جواز آن مشروط به اين است كه تذكيه ( - - ) تذكيه ) شده باشد يا نه اختلاف است . هرچند جواز نمازگزاردن در كرك آن مشروط به تذكيه نيست . « 16 »\r\nالبته اختلاف ياد شده در فرضى است كه خز مانند ماهى داراى خون جهنده\r\n\r\n\r\n","description":"","footnote":"\r\n( 5 ) الحدائق الناضرة 7 / 66 - 68 .\r\n( 6 ) كتاب السرائر 3 / 102 - 103 .\r\n( 7 ) مفاتيح الشرائع 1 / 109 .\r\n( 8 ) كشف اللثام 3 / 191 .\r\n( 9 ) جواهر الكلام 8 / 94 .\r\n( 10 ) بحار الانوار 83 / 220 ؛ الحدائق الناضرة 7 / 67 - 68 .\r\n( 11 ) مستند الشيعة 4 / 325 ؛ جواهر الكلام 8 / 91 .\r\n( 12 ) جواهر الكلام 36 / 297 .\r\n( 13 ) الحدائق الناضرة 7 / 66 - 67 .\r\n( 14 ) جواهر الكلام 8 / 86 .\r\n( 15 ) الحدائق الناضرة 7 / 60 .\r\n( 16 ) مفتاح الكرامة 3 / 228 - 229 ؛ الحدائق الناضرة 7 / 55 - 57 ؛ جواهر الكلام 8 / 63 - 64 .\r\n","page_name":" 454 ","page_number":454},
  {"content":"\r\n\r\nنباشد ، و گرنه تذكيهء آن لازم است .\r\nدر نحوهء تذكيهء آن نيز اختلاف است .\r\nدر فرض نداشتن خون جهنده ، آيا تذكيهء آن به صرف مردن آن است ؛ بدين معنا كه شارع مقدس ، نفس مرگ او را تذكيهء او قرار داده است ؛ در نتيجه هيچ گاه مصداق ميته نخواهد بود ، يا اينكه تذكيهء آن به اين است كه از آب زنده گرفته شود ، مانند ماهى ؟\r\nدر فرضى كه خز داراى خون جهنده باشد آيا تذكيهء آن با ذبح تحقق مىيابد ، چنان كه در ساير حيوانات داراى خون جهنده چنين است ، يا اينكه خز در اين جهت حكمى مستقل دارد و از آن قاعدهء كلّى مستثنا است و تذكيهء آن همچون تذكيهء ماهى است ؟ مسئله محلّ بحث و اختلاف است . « 17 »\r\n\r\nخزامى\r\nخُزامى : گياهى خوش بو .\r\nگياه خزامى داراى ساقه‌اى بلند و برگهايى كوچك و گلى سرخ رنگ است كه در فارسى « خيرى صحرايى » ناميده مىشود « 1 » و از آن به مناسبت در باب حج نام برده‌اند .\r\nاز محرّمات احرام ( - - ) احرام ) بوييدن گياهان خوش بو ، همچون گل محمدى است . بعضى اقسام گياهان صحرايى ، از جمله خزامى از حرمت استثنا شده‌اند . « 2 »\r\n\r\nخَزَف\r\n- - ) سفال\r\n\r\n\r\n","description":"","footnote":"\r\n( 17 ) الحدائق الناضرة 7 / 67 ؛ جواهر الكلام 8 / 93 - 94 .\r\n1 لسان العرب / واژهء « خزم » ؛ لغت نامهء دهخدا / واژهء « خزاما و خزامى » .\r\n2 جواهر الكلام 20 / 399 ؛ تحرير الوسيلة 1 / 421 .\r\n","page_name":" 455 ","page_number":455},
  {"content":"\r\n\r\n\r\nخسارت\r\nخسارت : زيان .\r\nاز آن به مناسبت در بابهاى زكات ، خمس ، تجارت ، شركت و مضاربه سخن گفته‌اند .\r\nخسارت زدن به اموال محترم موجب ضمان و جبران آن بر عهدهء خسارت زننده است ( - - ) اتلاف ) ( - - ) قاعدهء اتلاف ) .\r\nچنانچه كسى با مالى كه زكات به آن تعلّق گرفته ، قبل از پرداخت زكات تجارت كند و سودى به دست آورد ، فقرا به نسبت سهم خود در سود نيز شريكند ؛ ليكن اگر خسارت ببيند ، از سهم فقرا كاسته نمىشود و خسارت تنها متوجه مالك مىگردد . « 1 »\r\nكسى كه سرمايهء خود را در چند پيشه به كار گرفته ، مانند تجارت فرش ، زمين و مسكن و در يكى از آنها زيان ديده ، آيا در پايان سال مىتواند با سود حاصل از تجارتى ديگر ، خسارت وارد شده را جبران كند و پس از آن خمس سود را بپردازد ؟ مسئله اختلافى است . برخى در مسئله تفصيل داده و گفته‌اند : اگر دو پيشهء زيان ديده و سودآور ، از سنخ تجارت باشند ، جبران خسارت با سود به دست آمده جايز است ؛ اما اگر يكى تجارت و ديگرى غير تجارت ، مثلا زراعت باشد ، جبران جايز نيست . البته جبران خسارت در تجارت با سود به دست آمده در همان تجارت جايز است . « 2 »\r\nدر شركت ، سود و زيان حاصل از مال مشترك ، به نسبت سهام شركا بين آنان تقسيم مىشود ؛ ليكن در اينكه در صورت تساوى سهام ، شرط تحمل خسارت بيشتر نسبت به يكى از شركا يا شرط تساوى در خسارت در صورت تفاوت سهام صحيح است يا نه ، اختلاف است .\r\nبنابر قول به عدم صحّت شرط ، در اينكه عقد شركت نيز باطل مىشود يا نه ، اختلاف است . « 3 »\r\nدر عقد مضاربه ، عامل به شرط عدم افراط يا تفريط ، ضامن خسارتهاى وارد شده نيست ؛ ليكن در اينكه مىتوانند شرط كنند خسارت همچون سود كه بين عامل و مالك است بين آن دو باشد يا اينكه تنها عامل ضامن خسارت باشد ،\r\n\r\n\r\n","description":"","footnote":"\r\n( 1 ) العروة الوثقى 4 / 88 - 89 ؛ مستمسك العروة 9 / 192 .\r\n( 2 ) جواهر الكلام 16 / 61 ؛ العروة الوثقى 4 / 294 - 296 ؛ مستمسك العروة 9 / 553 - 554 .\r\n( 3 ) . الروضة البهية 4 / 200 - 201 ؛ جواهر الكلام 24 / 166 - 168 ؛ العروة الوثقى 5 / 280 .\r\n","page_name":" 456 ","page_number":456},
  {"content":"\r\n\r\nاختلاف است . بسيارى چنين شرطى را باطل دانسته‌اند « 4 » ( - - ) مضاربه ) .\r\n\r\nخستگى\r\nخستگى : حالت فرد خسته .\r\nحالت و ويژگى شخصى را كه بر اثر كار و تلاش زياد يا عاملى ديگر ، تواناييهايش كاهش پيدا كرده خستگى گويند و از آن در باب حج و قضاء سخن رفته است .\r\nحج : استراحت كردن و رفع خستگى در بين طواف به نشستن و دراز كشيدن در حدى كه به نظر عرف ، موالات ( - - ) موالات ) برهم نخورد ؛ « 1 » همچنين هنگام سعى ، در صفا يا مروه و يا به قول مشهور بين صفا و مروه ، جايز است « 2 » ( - - ) استراحت ) .\r\nقضاء : قضاوت كردن در برخى حالات ، از جمله حالت خستگى - كه ذهن آمادگى لازم را ندارد - مكروه است . « 3 »\r\n\r\nخسف\r\nخَسْف : فرورفتن .\r\nعنوان ياد شده به مناسبت در باب صلات و ديات به كار رفته است .\r\nنمازگزاردن در سرزمين خسف ( سرزمينى كه خداوند دشمنان خود را با فروبردن در آن كيفر كرده است يا خواهد كرد ) مانند سرزمين بابِل ( - - ) بابل ) و بيداء ( - - ) بيداء ) مكروه است . « 1 »\r\nاگر بر اثر جنايت ، حدقهء چشم نابينايى فرو رود ، بنابر قول مشهور يك سوم ديهء چشم بر عهدهء جانى ثابت مىگردد « 2 » ( - - ) چشم ) .\r\n\r\nخسوف\r\nخُسُوف : ماه گرفتگى .\r\nاطلاق شايع خسوف در ماه گرفتگى است ، ليكن از باب تغليب ، گاه در هر دو\r\n\r\n\r\n","description":"","footnote":"\r\n( 4 ) العروة الوثقى 5 / 162 - 164 .\r\n1 المعتمد فى شرح المناسك 4 / 357 ؛ مناسك حج ( مراجع ) / 248 م 636 .\r\n2 جواهرالكلام 19 / 428 ؛ مناسك حج ( مراجع ) / 323 م 838 .\r\n3 مسالك الافهام 13 / 380 .\r\n1 كتاب السرائر 1 / 265 .\r\n2 3 / 381 - 382 ؛ جواهر الكلام 43 / 185 - 186 .\r\n","page_name":" 457 ","page_number":457},
  {"content":"\r\n\r\n( ماه و خورشيد گرفتگى ) به كار مىرود ؛ چنان كه بنابر تصريح برخى لغويان ، در خورشيد گرفتگى نيز استعمال شده است . « 1 » از آن در باب صلات و نكاح سخن گفته‌اند .\r\nخواندن نماز آيات هنگام خسوف واجب است « 2 » ( - - ) نماز آيات ) .\r\nآميزش در شبى كه در آن خسوف و نيز در روزى كه در آن كسوف ( خورشيد گرفتگى ) رخ داده مكروه است . « 3 »\r\n\r\nخسوفين\r\nخُسُوفَيْن : ماه و خورشيد گرفتگى .\r\nبه ماه گرفتگى « خسوف » و به خورشيد گرفتگى « كسوف » گويند ؛ ليكن گاه از باب تغليب يكى بر ديگرى « خسوفين » يا « كسوفين » - به صيغهء تثنيه - به كار مىرود كه بر هر دو اطلاق مىشود ( - - ) خسوف ) ( - - ) كسوف ) .\r\n\r\nخسيس\r\n- - ) بخل\r\n\r\nخُشّاف\r\n- - ) خفاش\r\n\r\nخشت\r\nخشت : از مصالح ساختمانى به شكل مكعب ، ساخته شده از گل .\r\nاز آن به مناسبت در بابهاى طهارت و صلات سخن گفته‌اند .\r\nنهادن خشت و مانند آن در پشت ميّت در قبر براى جلوگيرى از برگشتن آن به عقب « 1 » و نيز محكم كردن لحد با خشت و مانند آن براى جلوگيرى از ريختن خاك روى ميّت ، « 2 » مستحب است .\r\nبنابر مشهور ، واجب است در سجده ، جاى پيشانى نمازگزار نسبت به جاى پاى او ، پست‌تر يا بلندتر از يك خشت ( تقريباً به اندازهء چهار انگشت بسته ) نباشد . « 3 »\r\n\r\nخشكسالى\r\nخشكسالى : حالت بى بارانى يا كم بارندگى سال ، سال قحطى و گرانى .\r\nخشكسالى عبارت است از وضع و حالت خشكسال بودن كه بر اثر نباريدن\r\n\r\n\r\n","description":"","footnote":"\r\n( 1 ) لسان العرب و النهاية ( ابن اثير ) / واژهء « خسف » و « كسف » .\r\n( 2 ) جواهرالكلام 11 / 400 .\r\n( 3 ) 29 / 54 .\r\n1 العروة الوثقى 2 / 120 ؛ مهذّب الاحكام 4 / 185 .\r\n2 العروة الوثقى 2 / 122 ؛ جواهر الكلام 4 / 308 .\r\n3 جواهر الكلام 10 / 150 ؛ مستمسك العروة 6 / 351 - 355 .\r\n","page_name":" 458 ","page_number":458},
  {"content":"\r\n\r\nباران يا كاهش بارش از زمين چيزى نرويد ، در نتيجه كم يا بى و يا نايابى غلّات و در نهايت قحطى و يا گرانى پيش آيد . از اين عنوان به مناسبت در بابهاى صلات ، تجارت و حدود سخن گفته شده است .\r\nمنشأ خشكسالى : در روايات ، شيوع و گسترش معصيت در ميان مردم ، ناسپاسى در برابر نعمتهاى الهى ، ظلم و بيدادگرى ، كم فروشى ، خوددارى از اداى زكات ، قضاوت و فتواى به ناحق و ترك امر به معروف و نهى از منكر ، از اسباب بروز خشكسالى ذكر شده است .\r\nوظايف مردم هنگام خشكسالى : التجا و پناه بردن به خدا و دعا براى رفع خشكسالى و آمدن باران مستحب است . « 1 » در قرآن كريم ، توبه و استغفار از عوامل مؤثر در رفع خشكسالى و نزول باران ذكر شده است . « 2 » همچنين طلب باران از سوى افراد غير مبتلا به خشكسالى با دعا و مانند آن براى كسانى كه گرفتار قحطى و خشكسالى شده‌اند « 3 » و نيز خواندن نماز استسقا ( - - ) نماز باران ) هنگام خشكسالى مستحب است . « 4 »\r\nسرقت هنگام خشكسالى : دزديدن مواد غذايى در زمان قحطى و خشكسالى در صورت اضطرار و نياز شديد ، موجب ثبوت حدّ سرقت نمىگردد ( - - ) سرقت ) .\r\nبرخى تعميم حكم ياد شده به سرقت غير مواد غذايى را خالى از اشكال ندانسته‌اند . « 5 »\r\n\r\nخشكى\r\nخشكى : حالت خشك ، مقابل ترى / مقابل دريا .\r\nاز آن به معناى اوّل در بابهاى طهارت ، صلات ، زكات ، حج ، و اطعمه و اشربه سخن گفته‌اند .\r\nدر اينكه خشك بودن زمين از شرايط پاك كنندگى آن است يا نه ، اختلاف است . « 1 »\r\nدر پاك شدن كف پا و ته كفشِ نجس به وسيلهء زمين ، تر بودن آنها شرط نيست ؛ بلكه اگر خشك هم باشند ، در صورت زوال عين نجاست ، با راه رفتن روى زمين پاك مىشوند . « 2 »\r\n\r\n\r\n","description":"","footnote":"\r\n( 1 ) جواهر الكلام 12 / 127 - 130 .\r\n( 2 ) 130 ؛ هود / 52 .\r\n( 3 ) جواهر الكلام 12 / 153 .\r\n( 4 ) 127 - 153 .\r\n( 5 ) 41 / 507 - 509 ؛ تحريرالوسيلة 2 / 486 .\r\n1 جواهر الكلام 6 / 309 .\r\n2 توضيح المسائل مراجع 1 / 116 م 186 .\r\n","page_name":" 459 ","page_number":459},
  {"content":"\r\n\r\nخورشيد در صورتى در ، پنجره ، زمين و مانند آنها را پاك مىكند كه مستقيم بر آنها بتابد و آنها را خشك كند « 3 » ( - - ) خورشيد ) .\r\nبنابر قول مشهور ، در صورت تماس بدن سگ ، خوك يا كافر با لباس يا بدن انسان ، به شرط خشك بودن هر دو ، آب پاشيدن به محلّ تماس مستحب است . از برخى قدما قول به وجوب نقل شده است . « 4 »\r\nدر اينكه محلّ مسح در وضو ( - - ) وضو ) لازم است خشك باشد يا نه ، اختلاف است . « 5 »\r\nاز شرايط صحّت وضو موالات است .\r\nمراد از موالات بنابر قول مشهور خشك نشدن اعضاى قبلى پيش از آغاز به شستن يا مسح كردن عضو بعدى در هواى معتدل است ؛ بنابر اين ، چنانچه تمامى اعضاى قبلى خشك شده باشند ، وضو باطل مىشود ؛ امّا اگر تنها عضو پيشين خشك شده باشد ، در بطلان و عدم بطلان وضو اختلاف است . البته اگر خشك شدن اعضا بر اثر شدّت گرما باشد ، با رعايت موالات عرفى خللى به صحّت وضو وارد نمىشود . « 6 »\r\nبنابر قول مشهور ، خشك كردن آب وضو با حوله و مانند آن كراهت دارد . از برخى عدم كراهت آن نقل شده است . « 7 »\r\nاز مستحبات پس از غسل ميّت ( - - ) غسل ميّت ) خشك كردن جنازه با پارچهء تميز است . « 8 »\r\nتيمّم بر گِل در صورتى صحيح است كه امكان خشك كردن و تبديل آن به خاك نباشد و گرنه ، خشك كردنِ گِل واجب است « 9 » ( - - ) تيمّم ) .\r\nنماز گزاردن در مكان نجس به شرط خشك بودن آن و پاك بودن محلّ سجده صحيح است . « 10 »\r\nملاك در نصاب غلّاتى كه زكات به آنها تعلّق مىگيرد ، از قبيل گندم و خرما ، خشك شدهء آنها است ؛ بنابر اين ، اگر ترِ آنها به حدّ نصاب برسد ، امّا خشك شدهء آنها به حدّ نصاب نرسد ، زكات واجب نمىشود « 11 » ( - - ) زكات ) .\r\nدر جواز كندن درختان و گياهان خشكيدهء حرم ( - - ) حرم ) اختلاف است . « 12 »\r\nخشك نكردن دست شسته ، با حوله و مانند آن قبل از غذا و خشك كردن آن بعد از غذا مستحب است . « 13 »\r\n\r\n\r\n","description":"","footnote":"\r\n( 3 ) جواهر الكلام 6 / 253 ؛ مستمسك العروة 2 / 82 - 83 .\r\n( 4 ) جواهر الكلام 6 / 202 .\r\n( 5 ) 2 / 187 .\r\n( 6 ) العروة الوثقى 1 / 404 - 405 ؛ مستمسك العروة 2 / 453 - 457 .\r\n( 7 ) جواهر الكلام 2 / 345 .\r\n( 8 ) العروة الوثقى 2 / 60 .\r\n( 9 ) جواهر الكلام 5 / 147 .\r\n( 10 ) 8 / 330 .\r\n( 11 ) العروة الوثقى 4 / 65 .\r\n( 12 ) جواهر الكلام 18 / 415 - 416 .\r\n( 13 ) مستند الشيعة 15 / 241 .\r\n","page_name":" 460 ","page_number":460},
  {"content":"\r\n\r\nاز خشكى به معناى دوم در باب طهارت ، حج و صيد و ذباحه سخن گفته‌اند .\r\nسگ و خوكى كه در خشكى زيست دارند نجس العين‌اند « 14 » ( - - ) نجاسات ) .\r\nحرمت صيد در حرم مطلقا و در غير حرم براى خصوص محرم ، اختصاص به حيوانات وحشىِ خشكى دارد ( - - ) صيد ) . « 15 » شرط تحقق تذكيه ( - - ) تذكيه ) در صيد حيوانات خشكى با آلات صيد ( - - ) آلات صيد ) بردن نام خدا است . « 16 »\r\nملاك خشكى يا دريايى بودن حيوان ، محلّ تخم يا جوجه گذارى آن است . بنابر اين ، اگر در خشكى تخم يا جوجه بگذارد حيوان خشكى محسوب مىشود . « 17 »\r\nماهى فلس دارى كه زنده از آب گرفته شده و در خشكى مرده است ، پاك و خوردن آن حلال است . « 18 »\r\n\r\nخشم\r\n- - ) غضب\r\n\r\nخشن\r\nخشن : زبر ، درشت ، مقابل نرم .\r\nعنوان ياد شده در بابهاى صوم ، جهاد ، نكاح ، اطعمه و اشربه ، حدود و ديات به كار رفته است .\r\nاز نشانه‌هاى بلوغ ، روييدن موهاى زبر بر زهار ( شرمگاه ) است « 1 » ( - - ) بلوغ ) . از كيفرهاى زن مرتد ( - - ) ارتداد ) پس از خوددارى وى از توبه ، پوشاندن لباس خشن بر تن او است . « 2 »\r\nحلّيت و حرمت تخم ماهى تابع حلّيت و حرمت خود ماهى است . اگر تخم ماهىاى بين حلال و حرام بودن مشتبه شود ، بنابر مشهور بدين گونه آزمايش مىگردد : اگر زبر و سفت باشد حكم به حلّيت و اگر نرم و سست باشد حكم به حرمت آن مىشود . « 3 »\r\nاز مراتب امر به معروف و نهى از منكر\r\n\r\n\r\n","description":"","footnote":"\r\n( 14 ) جواهر الكلام 5 / 366 .\r\n( 15 ) 18 / 286 .\r\n( 16 ) 36 / 30 .\r\n( 17 ) مستندالشيعة 11 / 350 - 351 .\r\n( 18 ) جواهر الكلام 36 / 163 .\r\n1 جواهر الكلام 16 / 348 و 21 / 121 .\r\n2 الروضة البهية 9 / 344 .\r\n3 مسالك الافهام 12 / 21 ؛ جواهر الكلام 36 / 262 - 264 .\r\n","page_name":" 461 ","page_number":461},
  {"content":"\r\n\r\nدر فرض عدم تأثير زبان خوش و سخن ملايم ، غلظت كلام و درشتى سخن است . « 4 »\r\nاز نشانه‌هاى نشوز زن ، درشت سخن گفتن با شوهر است ، در حالى كه پيش از آن با نرمى و ملايمت سخن مىگفت « 5 » ( - - ) نشوز ) .\r\nاگر صداى شخصى بر اثر جنايتى خشن شود ، بر جانى ارش ( - - ) ارش ) ثابت مىگردد . « 6 »\r\n( - - ) تغليظ )\r\n\r\nخشوع\r\n- - ) خضوع\r\n\r\nخشونت\r\n- - ) خشن\r\n\r\nخشيت\r\n- - ) ترس\r\n\r\nخصّ\r\nخُصّ : پرچين .\r\nخصّ در لغت به اتاقى مىگويند كه از نى يا درخت ساخته شده است ؛ « 1 » ليكن مراد از آن در كلمات فقها پرچين است « 2 » ( - - ) پرچين ) .\r\n\r\nخصائص النبى\r\n- - ) اختصاصات النبى\r\n\r\nخصال ثَلاث\r\n- - ) خصال كفّاره\r\n\r\nخصال كفّاره\r\nخِصال كفّاره [ خصال ثَلاث 
  ] : آزاد كردن بنده ، روزه گرفتن ، اطعام و پوشاندن فقير . « 1 »\r\nبه اعمالى كه به عنوان كفّاره بر انسان واجب مىگردد ، خصال كفّاره گفته مىشود .\r\nشمار خصال كفّاره بيش از مواردى است كه در شناسه آمده است ، مانند قربانى كردن گوسفند يا شتر در ارتكاب بعضى محرّمات احرام « 2 » ( - - ) كفّاره ) .\r\n\r\nخصب\r\nخِصْب : فراخى سال و انبوهى گياهان .\r\nخصب مقابل جَدْب به معناى فراوانى گياهان بر اثر خرمى و سرسبزى زمين و\r\n\r\n\r\n","description":"","footnote":"\r\n( 4 ) مجمع المسائل 1 / 523 .\r\n( 5 ) تحرير الوسيلة 2 / 305 .\r\n( 6 ) 593 .\r\n1 لسان العرب / واژهء « خصص » .\r\n2 النهاية / 351 ؛ المهذّب 2 / 576 .\r\n1 شرائع الاسلام 3 / 632 ؛ الدروس الشرعية 2 / 180 .\r\n2 نهاية المرام 2 / 199 .\r\n","page_name":" 462 ","page_number":462},
  {"content":"\r\n\r\nفراخى حال مردم و رفاه زندگى است . « 1 » از آن به مناسبت در بابهاى صلات ، تجارت ، اطعمه و اشربه سخن گفته‌اند .\r\nمستحب است كسانى كه در سرزمين آباد و سرشار از نعمت زندگى مىكنند براى مردمى كه در سختى و خشكسالى به سر مىبرند دعا كنند كه خداوند بر آنان باران فرستد و نعمتهايش را بر ايشان افزون كند . « 2 »\r\nكسى كه با چارپا سفر مىكند ، سزاوار است هنگامى كه به سرزمين علف زار و سرسبز مىرسد ، بر حيوان آسان گيرد و در حركت شتاب نكند ، ليكن از سرزمين خشك با سرعت بگذرد . « 3 »\r\nبنابر ديدگاه بعضى ، احتكار در زمان فراوانى ، به انبار كردن مواد غذايى به مدّت چهل روز و در زمان كمبود ، به مدت سه روز تحقق مىيابد « 4 » ( - - ) احتكار ) .\r\n( - - ) خشكسالى )\r\n\r\nخصوص\r\n- - ) عام و خاص\r\n\r\nخصومت\r\n- - ) دشمنى\r\n\r\nخَصىّ\r\n- - ) اخته\r\n\r\nخُصيَه\r\n- - ) بيضه\r\n\r\nخضاب\r\nخضاب : مادّه‌اى رنگى ، مانند حنا كه با آن مو يا بدن را رنگ مىكنند .\r\nاز آن به مناسبت در بابهاى طهارت ، صلات ، حج و طلاق سخن رفته است .\r\nخضاب كردن به حنا ، كَتَمْ ، وَسْمَه ( گياهانى كه از آنها خضاب تهيه مىشود ) و آميخته‌اى از حنا و كتم براى مرد و زن مستحب ، و در روايات بر آن تأكيد و براى آن آثار و فوايد بسيارى ذكر شده است ، از جمله : بر طرف شدن امراض و بوى بد دهان ، تقويت نور چشم ، استحكام لثه‌ها ، كاهش وسوسهء شيطان و هيبت پيدا كردن در چشم دشمنان ، بويژه در جنگ .\r\nبر خضاب موى سر و صورت براى مردان - جز صاحبان مصيبت - و خضاب دست براى زنان بيشتر تأكيد شده است .\r\nچنان كه خضاب كردن بدن و نيز ناخنها پس از استعمال نوره مورد تأكيد قرار گرفته است . بهترين نوع خضاب از نظر رنگ ، مشكى و پس از آن قرمز و زرد است . « 1 »\r\n\r\n\r\n","description":"","footnote":"\r\n( 1 ) لسان العرب / واژهء « خصب » .\r\n( 2 ) المبسوط 1 / 135 .\r\n( 3 ) الجامع للشرائع / 398 .\r\n( 4 ) الحدائق الناضرة 18 / 62 - 63 ؛ جواهر الكلام 22 / 483 .\r\n1 وسائل الشيعة 2 / 73 - 77 و 82 - 98 ؛ كشف الغطاء 2 / 413 - 414 .\r\n","page_name":" 463 ","page_number":463},
  {"content":"\r\n\r\nخضاب كردن براى جنب و حائض مكروه است . « 2 » همچنين خضاب كردن با حنا براى محرم ( - - ) احرام ) به قصد زينت بنابر قول مشهور . برخى آن را حرام دانسته‌اند . « 3 »\r\nنماز خواندن با حالت خضاب ، قبل از شستن آن ، « 4 » همچنين آميزش در حالت ياد شده مكروه است . « 5 »\r\nاز مصاديق زينت محرّم براى زن در عدّهء وفات ( - - ) عدّه ) خضاب است « 6 » ( - - ) حداد ) .\r\n\r\nخضخضه\r\nخَضخَضَه : استمنا با دست « 1 » ( - - ) استمناء ) .\r\n\r\nخضر\r\nخَضِر : سبزيجات .\r\nخضر به انواع سبزى كه در زمين ريشه ندارند اطلاق مىشود ، مانند سبزيها ، خيار ، خربزه و بادمجان . از احكام آن در بابهاى زكات ، حج ، تجارت ، مساقات و لقطه سخن گفته‌اند .\r\nزكات : پرداخت زكات آنچه از زمين مىرويد و با كيل يا وزن داد و ستد مىگردد در غير گندم ، جو ، خرما و كشمش ، مستحب است . خضر همچون سبزيها ، خيار و بادمجان كه زود فاسد مىشوند از اين حكم استثنا شده‌اند ؛ بدين معنا كه پرداخت زكات آنها استحباب ندارد . « 1 »\r\nحج : در لزوم اجتناب محرم از سبزيهاى خوش بو ، همچون ريحان و نعنا اختلاف است . برخى معاصران ، احتياط را در اجتناب از آن ، و برخى ، خوردن آن بدون بوييدن را بى اشكال دانسته‌اند . « 2 »\r\nتجارت : اگر كسى كالايى را كه زود فاسد مىشود ، مانند سبزيها ، بفروشد ، در صورتى كه خريدار آن را تحويل نگرفته و بهاى آن را نپرداخته است ، تا شب صبر مىكند و با داخل شدن شب مىتواند معامله را فسخ نمايد « 3 » ( - - ) خيار مايفسد من يومه ) .\r\nخريد و فروش خضر همچون خيار ، خربزه و بادمجان قبل از به ثمر نشستن\r\n\r\n\r\n","description":"","footnote":"\r\n( 2 ) جواهر الكلام 3 / 76 و 256 .\r\n( 3 ) الحدائق الناضرة 15 / 560 .\r\n( 4 ) العروة الوثقى 2 / 360 .\r\n( 5 ) الحدائق الناضرة 23 / 134 .\r\n( 6 ) الجامع للشرائع / 472 ؛ مسالك الافهام 9 / 277 .\r\n1 القاموس المحيط / واژهء « خضخض » ؛ الوافى 15 / 353 ؛ جواهر الكلام 18 / 307 .\r\n1 جواهر الكلام 15 / 69 - 70 ؛ العروة الوثقى 4 / 62 - 63 و 96 .\r\n2 جواهر الكلام 18 / 327 - 328 ؛ مناسك حج ( مراجع ) / 523 .\r\n3 كتاب المكاسب 5 / 241 .\r\n","page_name":" 464 ","page_number":464},
  {"content":"\r\n\r\nجايز نيست ؛ ليكن پس از ريزش گل آن و نمايان شدن ميوه‌اش به صورت يك برداشت يا بيشتر صحيح است . مرجع تشخيص مقدار يك برداشت عرف است ؛ ليكن معاملهء سبزيهايى همچون هويج و شلغم كه ميوه‌شان در دل زمين است به جهت مجهول بودن بنابر قول گروهى صحيح نيست . « 4 » برخى آن را صحيح دانسته‌اند . « 5 »\r\nخريد و فروش خضر همچون تره و نعنا كه پس از چيدن دوباره مىرويند پس از رويش به صورت يك چين يا بيشتر صحيح است . « 6 »\r\nبنابر مشهور ، كسى كه درخت ميوه يا خضر در مسير عبورش قرار دارد با شرايطى - از جمله عدم علم يا ظن به نارضايتى صاحبش - مىتواند به قدر متعارف از آن بخورد « 7 » ( - - ) حق مارّه ) .\r\nمساقات : مساقات ( - - ) مساقات ) بر درختان صحيح است ؛ ليكن بر مثل خضر كه در زمين ريشهء ثابت ندارند صحيح نيست . « 8 »\r\nلقطه : چيزى را كه انسان پيدا كرده ، چنانچه از فاسد شدنيها همچون خضر باشد ، مىتواند پس از تعيين قيمت و به ذمّه گرفتن آن در آن تصرّف كند « 9 » ( - - ) لقطه ) .\r\n( - - ) سبزى )\r\n\r\nخضوع\r\nخضوع : فروتنى و فرمانبردارى .\r\nهرچند سه واژهء خضوع ، خشوع و تواضع ، در مقابل تكبّر به معناى فروتنى به كار مىروند ؛ ليكن بين آنها تفاوتهاى ظريفى وجود دارد . برخى ، در مقام فرق بين خضوع و خشوع ، اوّلى را به اعضاى بدن و دومى را به قلب اختصاص داده‌اند . « 1 » برخى ، خشوع را اعم از خضوع دانسته و گفته‌اند : قلمرو خضوع بدن است ؛ ليكن خشوع ، علاوه بر بدن ، صدا ( پايين آوردن صدا ) و نگاه ( به پايين نگريستن ) را در بر مىگيرد . « 2 » برخى ديگر گفته‌اند : خشوع بيشتر در پايين آوردن صدا و خضوع در به زير افكندن سر به كار مىرود . « 3 »\r\n\r\n\r\n","description":"","footnote":"\r\n( 4 ) جواهر الكلام 24 / 77 - 79 .\r\n( 5 ) الدروس الشرعية 3 / 238 .\r\n( 6 ) جواهر الكلام 24 / 79 .\r\n( 7 ) 127 - 132 .\r\n( 8 ) 27 / 53 .\r\n( 9 ) مهذّب الاحكام 23 / 329 - 330 .\r\n1 الميزان 1 / 152 .\r\n2 مجمع البحرين / واژهء « خشع » ؛ دعائم الاسلام 1 / 136 .\r\n3 شرح اصول الكافى ( مازندرانى ) 8 / 237 .\r\n","page_name":" 465 ","page_number":465},
  {"content":"\r\n\r\nدر تفاوت آن دو با تواضع گفته‌اند :\r\nكاربرد تواضع به اعتبار خُلقيات و افعال ظاهر و باطن است و يا تواضع ، تن دادن به منزلتى فروتر از منزلت استحقاقى است . « 4 » از احكام آن در بابهاى صلات ، حج و تجارت سخن گفته‌اند .\r\nخضوع و خشوع در موارد زير مستحب است : هنگام ورود به مسجد ، « 5 » حرم مكّه ( - - ) حرم ) ، مكّه ، مسجدالحرام ، « 6 » كعبه ، « 7 » مشاهد مشرفهء معصومان عليهم السّلام و هنگام زيارت ايشان ؛ « 8 » وقت ورود نمازگزار به مصلاى خود ؛ در نماز ، بويژه در حال قيام كه با حالت خضوع به محل سجده‌اش نگاه كند ، « 9 » هنگام تلاوت قرآن و گفتن ذكر و خواندن دعا ؛ « 10 » هنگام بيرون رفتن به صحرا براى نماز استسقا « 11 » ( - - ) نماز باران ) و در طواف . « 12 »\r\nانجام دادن هر عمل منافى با خضوع و خشوع در نماز مكروه است . « 13 »\r\n\r\nخط\r\nخط : نشانه‌اى ممتد و باريك بر روى يك سطح / نوشته .\r\nخط به معناى نخست به مناسبت در باب صلات به كار رفته است .\r\nكسى كه در مسير آمد و شد مردم نماز مىگزارد ، مستحب است پيش روى خود حائلى قرار دهد ، هرچند با كشيدن خطى بر روى زمين . « 1 »\r\nاز خط به معناى دوم در بابهايى نظير طهارت ، صلات ، وصيّت ، قضاء و شهادات سخن گفته‌اند .\r\nمسّ نوشتهء قرآن بدون طهارت حرام ، و در صورت نجس شدن ، ازالهء نجاست از آن واجب است « 2 » ( - - ) قرآن ) .\r\nنماز گزاردن در برابر نوشته‌اى كه خطوط آن نمايان است كراهت دارد . « 3 »\r\n\r\n\r\n","description":"","footnote":"\r\n( 4 ) فروق اللغوية / 215 - 217 ؛ شرح اصول الكافى ( مازندرانى ) 11 / 206 - 207 .\r\n( 5 ) جواهر الكلام 14 / 121 ؛ بحار الانوار 83 / 340 .\r\n( 6 ) مستند الشيعة 12 / 61 ؛ الدروس‌الشرعية 1 / 392 .\r\n( 7 ) جامع عباسى / 131 .\r\n( 8 ) جواهر الكلام 20 / 101 ؛ الحدائق الناضرة 17 / 421 ؛ تذكرة الفقهاء 8 / 449 .\r\n( 9 ) كشف الغطاء 3 / 242 ؛ الألفية و النفلية / 110 ؛ تحرير الاحكام 1 / 261 ؛ الحدائق الناضرة 8 / 88 .\r\n( 10 ) كشف‌الغطاء 3 / 519 .\r\n( 11 ) جامع عباسى / 75 .\r\n( 12 ) الدروس الشرعية 1 / 402 .\r\n( 13 ) توضيح المسائل مراجع 1 / 631 م 1157 .\r\n1 البيان / 133 .\r\n2 مصباح الهدى 2 / 43 - 44 و 3 / 152 - 153 .\r\n3 جامع عباسى / 35 .\r\n","page_name":" 466 ","page_number":466},
  {"content":"\r\n\r\nدر مسائل حقوقى و كيفرى دست نوشته ، اعتبارى ندارد ، مگر آنكه از قراينى براى قاضى علم به صحّت مضمون آن حاصل شود . از اين رو ، بر نوشته‌اى كه به عنوان وصيّت از ميّتى پيدا شود ، اثرى مترتّب نمىگردد ، مگر آنكه از طريقى براى قاضى علم به درستى آن پيدا شود . « 4 » همچنين حكمى كه به صورت دست نوشته ، توسط قاضىاى براى اجرا به قاضىاى ديگر اعلام مىشود فاقد اعتبار است ، مگر آنكه قاضى دوم با قراينى علم به صدور آن از قاضى نخست پيدا كند « 5 » ( - - ) انحاء حكم ) . كسى نمىتواند بر رخدادى كه آن را به ياد ندارد ، صرفاً با تكيه بر نوشته و مهر و امضاى خود شهادت دهد مگر آنكه شخص عادل ديگرى او را تأييد كند و مدّعى نيز فردى مطمئن باشد ، كه در اين صورت ، گروهى ، شهادت دادن بر پايهء نوشته و امضا را نافذ دانسته‌اند ، هرچند شهادت دهنده ، اصل رخداد را به ياد نداشته باشد . « 6 »\r\n( - - ) نوشتن )\r\n\r\nخطا\r\nخطا : ارتكاب عملى بدون قصد / گناه ( - - ) گناه ) .\r\nتفاوت خطا به معناى نخست با سهو ، فراموشى و غفلت در اين است كه متعلّق خطا فعل خارجى است ؛ در حالى كه سهو و مانند آن به نفس آدمى تعلّق مىگيرد .\r\nالبته سهو ، نسيان و غفلت از اسباب خطا به شمار مىروند . از احكام خطا در بابهاى بسيارى نظير اجتهاد و تقليد ، طهارت ، صلات ، صوم ، حج ، صيد و ذباحه ، قضاء ، شهادات و ديات سخن گفته‌اند .\r\nحكم تكليفى : كارى كه از روى خطا انجام مىگيرد بخشوده است و خطا كار بر آن مؤاخذه نمىشود ؛ خواه در ارتباط با خود فرد باشد ، مانند آنكه شراب را به گمان آب بودن بنوشد ، يا در ارتباط با ديگرى ، مثل اينكه به اشتباه در مال كسى تصرّف كند ( - - ) حديث رفع ) .\r\n\r\n\r\n","description":"","footnote":"\r\n( 4 ) العروة الوثقى 5 / 670 ؛ مستمسك العروة 14 / 578 .\r\n( 5 ) جواهر الكلام 40 / 303 ؛ العروة الوثقى [ تكملة 
  ] 3 / 27 .\r\n( 6 ) مستند الشيعة 18 / 347 .\r\n","page_name":" 467 ","page_number":467},
  {"content":"\r\n\r\nخطا در اجتهاد : اماميّه خطاى مجتهد در استنباط حكم شرعى از ادلّهء آن را امكان پذير مىدانند . طرح بحث « اجزاء » در فرض كشف خطا در همين راستا است ؛ بدين معنا كه با كشف خطا در مفاد حكم ظاهرى به دست آمده از اماره ( - - ) اماره ) يا اصل ( - - ) اصل ) آيا اعمال انجام گرفته طبق آن حكم ، كفايت مىكند و نياز به اعاده و قضا نيست يا كفايت نمىكند ؟\r\nمسئله اختلافى است ( - - ) اجزاء ) .\r\nخطا در بيان يا نقل فتوا : چنانچه مجتهد در بيان فتواى خود ، يا غير مجتهد در نقل فتواى مجتهدى خطا كند ، اعلام آن به كسى كه از او فرا گرفته واجب است . « 1 »\r\nخطا در نماز : حكم خطا در نماز بر حسب منشأ خطا كه جهل است يا سهو و فراموشى و نيز متعلّق آن كه اركان نماز بوده يا غير آن ؛ در اضافه آوردن ركعت بوده يا نقصان آن ، متفاوت است ( - - ) خلل در نماز ) .\r\nخطا در نيّت : تحقق خطا در نيّت در اعمال عبادى بدين گونه است كه آنچه در نيّت تعيين كرده اشتباه باشد ؛ مانند آنكه روز جمعه به گمان پنج شنبه بودن ، به نيّت تقديم ، غسل جمعه كند ، يا مأموم در نيّت ، امامى معيّن را قصد كند ، سپس معلوم شود كه امام كسى ديگر بوده است ، يا نمازگزاردن بر ميّتى معين را قصد كند ، سپس معلوم شود بر ميّتى ديگر نماز خوانده است و يا نمازى را به نيّت ادا به جا آورد و سپس متوجه شود كه قضا بوده است .\r\nبرخى در همهء موارد ياد شده گفته‌اند :\r\nدر صورتى كه نيّت مقيّد به آنچه تعيين شده نباشد ، بلكه قصد امتثال امر واقعى باشد و آنچه تعيين شده صرفا در حدّ داعى ، و خطا تنها در تطبيق پيش آمده باشد ، عمل عبادى انجام گرفته صحيح است . « 2 »\r\nخطا در افطار : هرگاه روزه دار بر اثر تاريكى ، قطع پيدا كند مغرب شده و روزهء خود را افطار نمايد و بعد معلوم شود اشتباه كرده است ، در صورت ابرى نبودن هوا ، در روزهء واجب ، واجب است آن روز را قضا كند ، ليكن كفّاره ندارد . برخى قضاى آن را نيز واجب ندانسته‌اند و در صورت ابرى بودن هوا ، بنابر قول مشهور ، قضا نيز بر او واجب نيست . « 3 »\r\n\r\n\r\n","description":"","footnote":"\r\n( 1 ) العروة الوثقى 1 / 39 .\r\n( 2 ) جواهر الكلام 12 / 51 - 52 ؛ العروة الوثقى 2 / 147 ، 438 و 3 / 124 .\r\n( 3 ) العروة الوثقى 3 / 606 - 607 ؛ مستمسك العروة 8 / 390 - 391 ؛ مصباح الهدى 8 / 261 - 266 .\r\n","page_name":" 468 ","page_number":468},
  {"content":"\r\n\r\nخطا در ارتكاب محرّمات احرام : ارتكاب محرّمات احرام ( - - ) احرام ) از روى خطا موجب ثبوت كفّاره نيست ، مگر صيد كه بنابر قول مشهور ، كفّاره در آن مطلقا ثابت است ، هرچند از روى خطا صورت گرفته باشد . « 4 »\r\nخطا در اتلاف : اتلاف مال ديگرى موجب ثبوت ضمان است ( - - ) اتلاف ) ؛ خواه از روى عمد باشد يا خطا ( - - ) قاعدهء اتلاف ) .\r\nخطا در شكار : اگر كسى سگ شكارى خود را براى شكار حيوانى معيّن بفرستد ، امّا سگ حيوانى ديگر را شكار كند يا شكارچى به قصد شكار حيوانى معيّن تير پرتاب كند ، ليكن تير به حيوانى ديگر اصابت نمايد ، در هر دو صورت شكار حلال است ؛ امّا اگر بدون قصد شكار تيرى پرتاب كند و به طور اتفاق به حيوانى بخورد و آن را بكشد ، صيد حرام است . « 5 »\r\nخطا در استقبال : حيوانى كه از روى خطا يا فراموشى روبه قبله ذبح نشده ، حلال است ( - - ) ذبح ) .\r\nخطا در قضاوت : مستحب است قاضى هنگام صدور حكم بعض عالمان را به دادگاه فراخواند تا در صورت صدور حكم خطايى او را بر اشتباه خويش آگاه سازند . « 6 »\r\nحاكمى كه مىخواهد حكم صادر شده از سوى حاكمى ديگر را اجرا كند ، در صورت علم به خطاى حاكم نخست در صدور حكم ، بر او واجب است آن را ابطال كند ، همچنين است اگر حاكم پس از صدور حكم خود متوجه خطا بودن آن گردد . آيا بر حاكم دوم - در صورت عدم علم به صحّت يا فساد حكم حاكم اوّل - بررسى حكم صادر شده از سوى حاكم نخست براى دستيابى به صحّت و فساد آن ، واجب است يا نه ؟ مسئله اختلافى است « 7 » ( - - ) تجديد نظر ) .\r\nاز ديگر موارد خطا در حكم اين است كه بعد از صدور حكم ، محرز شود گواهان شهادت دروغ داده‌اند يا خود گواهان از شهادت خود بر گردند . « 8 »\r\nدر مواردى كه منشأ خطاى حاكم در صدور حكم ، كوتاهى وى نباشد ، زيان و خسارت وارد شده از اين ناحيه از بيت المال جبران مىشود « 9 » ( - - ) بيت المال ) .\r\n\r\n\r\n","description":"","footnote":"\r\n( 4 ) جواهر الكلام 20 / 438 - 439 .\r\n( 5 ) 36 / 45 .\r\n( 6 ) . 40 / 77 .\r\n( 7 ) 93 - 94 .\r\n( 8 ) 41 / 230 .\r\n( 9 ) 40 / 79 .\r\n","page_name":" 469 ","page_number":469},
  {"content":"\r\n\r\nخطا در شهادت : اگر گواهان پس از گواهىاى كه منجرّ به قصاص شده ، از گواهى خود برگردند و بگويند اشتباه كرده‌ايم ، بايد ديهء فرد قصاص شده را بپردازند . « 10 »\r\nخطا در قتل و جرح : كشتن و نيز آسيب رساندن به ديگرى از روى خطاى محض ، موجب ثبوت ديه است نه قصاص ، و ديهء آن بر عاقله ( - - ) عاقله ) مىباشد ؛ ليكن در جراحت اگر كمتر از موضحه ( - - ) موضحه ) باشد ، در ثبوت ديهء آن برعاقله يا جانى اختلاف است . « 11 » در قتل خطايى علاوه بر ديه ، كفّاره نيز ثابت است . « 12 »\r\n\r\nخطاب\r\nخطاب : مخاطب قرار دادن ديگرى .\r\nاز آن در باب قضاء سخن گفته‌اند .\r\nدر صورت سكوت دو طرف دعوا در محكمه ، بر قاضى مستحب است آنان را با خطاب جمعى يا با اين عنوان كه مدّعىِ از شما سخن بگويد ، به سخن گفتن فراخواند و مكروه است خصوص يكى از آن دو را مخاطب قرار دهد ؛ چون سبب نگرانى ديگرى مىشود . ظاهر كلام برخى حرمت آن است . « 1 »\r\n\r\nخطّابيّه\r\nخطّابيّه : از فرقه‌هاى منحرف ، منسوب به شيعه .\r\nبه پيروان محمد بن ابى زينب ، مِقلاص اسدى ، با كنيهء ابوالخطّاب ، خطّابيّه گويند .\r\nابوالخطّاب از اصحاب امام صادق عليه السّلام بود و احاديثى چند به نقل از وى از آن حضرت روايت شده است .\r\nابوالخطّاب در زمان حيات امام صادق عليه السّلام از مسير حق منحرف شد و عقايد سخيف و باطلى ، از جمله اباحى گرى در احكام شريعت و غلوّ دربارهء امامان با ادّعاى خدايى براى امام صادق عليه‌السّلام ، ابراز كرد ؛ از اين رو ، پيشواى ششم وى را لعن و از جمع پيروان\r\n\r\n\r\n","description":"","footnote":"\r\n( 10 ) 41 / 225 .\r\n( 11 ) 43 / 413 - 415 و 425 - 426 .\r\n( 12 ) 43 / 407 .\r\n1 جواهر الكلام 40 / 144 - 145 .\r\n","page_name":" 470 ","page_number":470},
  {"content":"\r\n\r\nخود طرد كرد . « 1 » از اين عنوان به مناسبت در باب طهارت نام برده‌اند .\r\nفقها فرقهء خطّابيّه را از غاليان برشمرده و احكام اهل غلوّ را بر ايشان جارى كرده‌اند « 2 » ( - - ) غلات ) .\r\n\r\nخطاى شبه عمد\r\n- - ) قتل شبه عمد\r\n\r\nخطّ بريل\r\nخطّ بريل : خطّ ويژهء نابينايان .\r\nخطّ بريل از حروفى به صورت نقطه‌هاى برجسته تشكيل شده و نابينايان با لمس كردن ، آن را مىخوانند . از اين عنوان به مناسبت در مسائل مستحدثه نام برده شده است .\r\nآيا قرآنى كه با خطّ بريل نوشته شده حكم خطّ قرآن را دارد ومسّ آن بدون طهارت جايز نيست ؟ مسئله ميان معاصران اختلافى است . برخى تصريح كرده‌اند : آيه‌اى كه با خطّ بريل نوشته شده حكم خطّ قرآن را دارد و مسّ آن بدون طهارت جايز نيست . « 1 » برخى ديگر حكم خطّ قرآن را بر آن جارى ندانسته و مسّ آن را بدون طهارت جايز دانسته‌اند . « 2 »\r\n\r\nخِطبه\r\n- - ) خواستگارى\r\n\r\nخطبه\r\nخُطبه : كلام مخصوص ، مشتمل بر ستايش خداوند و صلوات بر محمّد و آل محمّد .\r\nاز آن به مناسبت در بابهاى صلات ، حج و نكاح سخن رفته است .\r\nبنابر آنچه در منابع حديثى و تاريخى آمده است پيامبر اكرم صلّى اللَّه عليه و آله و ديگر معصومان عليهم السّلام به مناسبتهاى مختلف در اجتماع مردم خطبه مىخواندند .\r\nمهم‌ترين مواردى كه خواندن خطبه به نحو واجب يا مستحب در فقه مطرح است ، عبارت است از : نماز جمعه ، نماز عيدين ( فطر و قربان ) ، نماز باران ، موسم حج ، هنگام خواستگارى و عقد نكاح .\r\nنماز جمعه : خواندن دو خطبه قبل از نماز جمعه كه به جاى دو ركعت از نماز\r\n\r\n\r\n","description":"","footnote":"\r\n( 1 ) اختيار معرفة الرجال 2 / 489 - 490 و 575 ؛ معجم رجال الحديث 15 / 256 ؛ دائرة المعارف بزرگ اسلامى 5 / 432 - 435 .\r\n( 2 ) منتهىالمطلب 7 / 283 .\r\n1 استفتاآت ( امام خمينى ) 1 / 73 ؛ جامع المسائل ( فاضل ) 2 / 64 .\r\n2 اجوبة الإستفتاءات 1 / 46 - 47 .\r\n","page_name":" 471 ","page_number":471},
  {"content":"\r\n\r\nظهر جمعه محسوب مىشود ، شرط صحّت نماز جمعه است . « 1 »\r\nخطبه‌هاى نماز جمعه بايد مشتمل بر حمد و ثناى خداى متعال و صلوات بر محمّد و آل محمّد عليهم السّلام و موعظه باشد . هرچند برخى ، صلوات را در خطبهء اوّل و موعظه را در خطبهء دوم واجب ندانسته‌اند . « 2 » بنابر مشهور ، قرائت سوره‌اى كوتاه در هر دو خطبه واجب است . « 3 » برخى ، تلاوت يك آيه كه به حسب معنا تمام باشد و به آيهء قبل و بعدش بستگى نداشته باشد را نيز مجزى دانسته‌اند « 4 » ( - - ) نماز جمعه ) .\r\nنماز عيدين : نماز عيد فطر و قربان در صورتى كه به جماعت خوانده شود ، داراى خطبه است كه امام پس از نماز آن را مىخواند و بهتر است از خطبه‌هاى مأثور باشد . در وجوب يا استحباب خطبه - در فرض وجوب نماز - اختلاف است « 5 » ( - - ) نماز عيدين ) .\r\nنماز باران : خطبهء نماز باران پس از نماز خوانده مىشود ؛ ليكن در اينكه قبل از ذكرهاى وارد شده خوانده مىشود يا بعد از آن ، اختلاف است . « 6 » برخى ، خواندن آن را قبل و بعد از نماز جايز دانسته‌اند . « 7 » در اينكه در نماز باران يك خطبه مستحب است يا دو خطبه ، اختلاف است . « 8 »\r\nدر نماز باران خواندن خطبه‌هاى مأثور افضل است . در غير اين صورت ، خطبه‌اى خوانده شود كه مشتمل بر حمد و ستايش خداوند و دعا و تضرّع به درگاه الهى جهت آمدن باران باشد . « 9 » برخى ، خطبهء نماز باران را صرف دعا و تضرّع دانسته و ايراد خطبه بدين گونه يا به نحو مشهور را مجزى دانسته‌اند « 10 » ( - - ) نماز باران ) .\r\nموسم حج : مستحب است امام ( امير الحاج ) در موسم حج ، بويژه هفتم ذيحجه ، نهم ذيحجه ( روز عرفه ) و روز قربانى در منى ، همچنين روز نَفْر اوّل ( دومين روز از ايّام تشريق ) در اجتماع حاجيان خطبه بخواند و آنان را با وظايف خود و مناسك حج آشنا كند . « 11 »\r\nهنگام خواستگارى و عقد : خواندن خطبه قبل از عقد نكاح مستحب است . در خطبهء عقد كيفيّت خاصى شرط نيست ؛ ليكن بهتر است پس از حمد و ستايش\r\n\r\n\r\n","description":"","footnote":"\r\n( 1 ) جواهر الكلام 11 / 207 .\r\n( 2 ) 208 - 214 ؛ مستند الشيعة 6 / 65 - 67 .\r\n( 3 ) جواهر الكلام 11 / 211 .\r\n( 4 ) 214 .\r\n( 5 ) الحدائق الناضرة 10 / 210 - 211 ؛ جواهر الكلام 11 / 336 - 339 .\r\n( 6 ) تحرير الاحكام 1 / 292 ؛ البيان / 219 - 220 .\r\n( 7 ) تذكرة الفقهاء 4 / 214 .\r\n( 8 ) 215 ؛ تحرير الوسيلة 1 / 246 .\r\n( 9 ) جواهر الكلام 12 / 148 .\r\n( 10 ) الحدائق الناضرة 10 / 491 ؛ جواهر الكلام 12 / 150 .\r\n( 11 ) قواعد الاحكام 1 / 436 ؛ المبسوط 1 / 365 .\r\n","page_name":" 472 ","page_number":472},
  {"content":"\r\n\r\nخداوند متعال ، شهادتين و درود بر پيامبر و خاندان پاك آن حضرت ، به تقوا توصيه و براى زوجين دعا شود . افضل در خطبهء عقد ، خواندن خطبه‌هاى مأثور از ائمّه عليهم السّلام است .\r\nهمچنين بنابر تصريح برخى ، خواندن خطبه قبل از خواستگارى و براى ولىّ دختر هنگام پاسخ مثبت دادن به خواستگار مستحب است . در اين خطبه صِرف حمد خداوند متعال و صلوات بر محمّد و آل محمّد كفايت مىكند . « 12 »\r\n\r\nخطر\r\nخطر : نزديكى به هلاكت و بيم تلف شدن ( - - ) ترس ) / جايزهء مسابقه ( - - ) مسابقه ) .\r\n\r\nخطمى\r\n- - ) ختمى\r\n\r\nخفّ\r\nخُفّ : نوعى كفش ، مقابل نعلين / سم شتر و فيل .\r\nخفّ به معناى نخست در كتب لغت به موزه ، پاپوشى نرم از پوست كه مانند چكمه داراى ساق است معنا شده ؛ « 1 » ليكن از موارد كاربرد آن و نيز تصريح برخى لغويان بر مىآيد كه خفّ به هر كفشى كه روى پا را بپوشاند ؛ چه ساق داشته باشد يا نداشته باشد ، اطلاق مىگردد ؛ در مقابل نعلين كه - از آن به « نعل » يا « حذاء » تعبير مىشود و - همهء روى پا را نمىپوشاند . « 2 » از احكام آن به مناسبت در بابهاى طهارت ، صلات و حج سخن گفته‌اند .\r\nپوشيدن خفّ مستحب است . « 3 » پوشيدن لباس سياه كراهت دارد ؛ ليكن خفّ سياه استثنا شده است . « 4 » در وضو ، مسح بر حائل همچون خفّ جز در حال تقيّه ( - - ) تقيّه ) مجزى نيست . « 5 » هنگام اقامهء نماز بر ميّت ، كندن نعلين مستحب است ، بر خلاف خفّ كه كندن آن استحباب ندارد . « 6 »\r\nدر صحّت نمازگزاردن با كفشى كه تنها روى پا - و نه ساق - را مىپوشاند\r\n\r\n\r\n","description":"","footnote":"\r\n( 12 ) جواهر الكلام 29 / 40 - 41 ؛ العروة الوثقى 5 / 485 .\r\n1 النهاية ( ابن اثير ) / واژهء « موزج » .\r\n2 المبسوط 1 / 83 ؛ الكافى ( كلينى ) 6 / 467 ؛ مجمع البحرين / واژهء « خَفَفَ » .\r\n3 الدروس الشرعية 1 / 151 .\r\n4 جواهر الكلام 8 / 232 .\r\n5 2 / 236 .\r\n6 12 / 84 - 85 .\r\n","page_name":" 473 ","page_number":473},
  {"content":"\r\n\r\nاختلاف است ؛ ليكن نماز گزاردن با خفِّ پوشانندهء ساق و نيز نعلينى كه بيشتر روى پا را نمىپوشاند صحيح است . البته در پوشاندن ساق لازم نيست تمام ساق پوشيده شود ، بلكه پوشاندن بعض آن نيز كفايت مىكند . « 7 » پوشيدن خفّ تنگ در نماز مكروه و بيرون آوردن آن از پا هنگام نماز مستحب است « 8 » ( - - ) كفش ) .\r\nخفّ به معناى دوم در باب سبق و رمايه آمده است .\r\nبر اساس روايتى نبوى تعيين جايزه در مسابقه جايز نيست ، مگر در مسابقهء خفّ ، حافر ( - - ) حافر ) و نصل ( - - ) نصل ) . « 9 » مراد از خفّ - با حذف مضاف ( ذوالخفّ يعنى حيوان داراى سم ) - شتر و به تصريح برخى فيل است . « 10 »\r\n( - - ) مسابقه )\r\n\r\nخفاء\r\n- - ) پنهان\r\n\r\nخفاش\r\nخفاش : شب‌پره .\r\nخفاش پرنده‌اى است با جثهء كوچك و قوّهء بينايى ضعيف كه قدرت پرواز دارد و بال آن پرده‌اى است كه در ميان استخوانهاى انگشتانش كشيده شده است . « 1 » از آن در بابهاى طهارت ، و اطعمه و اشربه سخن گفته‌اند .\r\nخفاش از جانوران مسخ شده « 2 » ( - - ) مسوخ ) و حرام گوشت « 3 » است .\r\nبنابر قول مشهور ، فضلهء پرندگان حرام گوشت ، از جمله خفاش نجس است ؛ « 4 » حتى برخى قائلان به طهارت فضلهء پرندگان حرام گوشت ، فضلهء خفاش را نجس دانسته‌اند . « 5 »\r\n\r\nخَفشاء\r\n- - ) اخفش\r\n\r\nخَفض\r\n- - ) ختنه\r\n\r\n\r\n","description":"","footnote":"\r\n( 7 ) 8 / 153 - 157 .\r\n( 8 ) 11 / 92 ؛ العروة الوثقى 3 / 38 .\r\n( 9 ) وسائل‌الشيعة 19 / 253 .\r\n( 10 ) لسان العرب / واژهء « خفف » ؛ كتاب السرائر 3 / 147 ؛ مسالك الافهام 6 / 85 - 86 ؛ جواهر الكلام 28 / 219 .\r\n1 فرهنگ بزرگ سخن .\r\n2 ذكرى الشيعة 3 / 33 ؛ جواهر الكلام 36 / 197 .\r\n3 الدروس الشرعية 3 / 11 ؛ جواهر الكلام 36 / 309 .\r\n4 الحدائق الناضرة 5 / 14 .\r\n5 المبسوط 1 / 39 .\r\n","page_name":" 474 ","page_number":474},
  {"content":"\r\n\r\n\r\nخفه كردن\r\nخفه كردن : كشتن با بند آوردن راه تنفّس .\r\nاز آن در باب صيد و ذباحه و قصاص سخن گفته‌اند .\r\nاگر كسى تنفّس ديگرى را به مقدارى بند آورد كه براى امثال او غالباً مرگ آور نيست ، ولى او بميرد ، با داشتن قصد كشتن وى قصاص ثابت مىگردد و بدون قصد كشتن يا مشتبه بودن قصد ، ديه ثابت است . اگر با دست يا طناب و مانند آن گلوى كسى را بفشرد تا جان دهد يا قبل از جان دادن رها كند ، ليكن بر اثر آن زمين گير شود و بميرد ، قتل عمد به شمار مىرود و قصاص ثابت است . « 1 »\r\nحيوانى كه توسط سگ شكارى خفه شده حلال نيست . « 2 »\r\n\r\nخلا\r\nخَلا : گياه تازه .\r\nبرخى لغويان خلا را به گياه خشك تعريف كرده‌اند . « 1 » اين عنوان به مناسبت در باب حج به كار رفته است .\r\nكندن درختان و گياهان حرم ( - - ) حرم ) حرام است ؛ ليكن بعضى فقها به استناد برخى روايات با مضمون نهى از كندن خلا در حرم ، حرمت را به كندن درختان و گياهان تازه اختصاص داده و كندن درختان و گياهان خشكيده را جايز دانسته‌اند . « 2 » از اين دليل جوابهايى داده شده است كه يكى از آنها تعريف خلا به گياه خشك توسط بعضى لغويان مىباشد . « 3 »\r\n\r\nخلابه\r\nخِلابه : نيرنگ .\r\nعنوان ياد شده در حديثى منسوب به رسول خدا صلّى اللَّه عليه و آله از طريق عامه آمده و مضمون آن ، اين است كه آن حضرت به مردى كه بر اثر آسيب وارد شده بر سرش ، در معامله فريب مىخورد ، توصيه كرد هنگام معامله بگويد : « لا خِلابَه » ( براى تو فريب دادن من روا نيست يا نيرنگ تو دامن گير من نمىشود ) و با گفتن جملهء ياد شده براى او سه روز\r\n\r\n\r\n","description":"","footnote":"\r\n( 1 ) جواهر الكلام 42 / 21 .\r\n( 2 ) 36 / 224 .\r\n1 غريب الحديث 4 / 124 .\r\n2 الروضة البهية 2 / 245 ؛ مدارك الاحكام 7 / 371 .\r\n3 مستند الشيعة 11 / 403 ؛ جواهر الكلام 18 / 415 .\r\n","page_name":" 475 ","page_number":475},
  {"content":"\r\n\r\nخيار ( - - ) خيار ) قرار داد . « 1 » برخى گفته‌اند :\r\nمفاد جملهء ياد شده در شرع ، شرط خيار به مدت سه روز است . « 2 » اين عنوان به مناسبت در باب تجارت به كار رفته است .\r\nبنابر قول مشهور ، شرط صحّت خيار در معامله ، ذكر مدت خيار و تعيين آن است ، و چنانچه مدت ، ذكر يا تعيين نشود ، مانند اينكه فروشنده بگويد : اين خانه را به تو فروختم به شرط آنكه تا مدتى خيار داشته باشم ، شرط فاسد است . « 3 » ليكن برخى قدما گفته‌اند : هر گاه مدت را مطلق ذكر كند ، سه روز خيار ثابت مىشود . « 4 »\r\nبرخى متأخران گفته‌اند : چنانچه يكى از دو طرف معامله بگويد : « لاخِلابه » ، در صورتى كه مغبون واقع شود ، سه روز خيار غبن ( - - ) خيار غبن ) خواهد داشت ، « 5 » و نيز گفته‌اند : هر گاه اين جمله با علم به مفاد آن به كار رود ، براى گوينده‌اش سه روز خيار ثابت مىشود ، بر خلاف صورت جهل به معناى آن . « 6 »\r\nالبته حديث ياد شده به جهت عدم نقل آن از طريق معتبر ، پذيرفته نشده است . « 7 »\r\n\r\nخلال\r\nخِلال : باريكه‌اى از چوب براى تميز كردن لاى دندانها .\r\nاز آن در بابهاى طهارت ، صوم و اطعمه و اشربه سخن گفته‌اند .\r\nخلال كردن دندانها بعد از غذا و نيز آماده كردن آن براى ميهمان مستحب است و از حقوق وى بر ميزبان به شمار مىرود . « 1 » خلال كردن با چوب انار ، ريحان ، آس ، برگ خرما و نى مكروه است . « 2 » دور انداختن آنچه با خلال از لاى دندانها بيرون مىآيد ، مستحب و خوردن آن مكروه است . « 3 »\r\nخونى كه براثر خلال از بن دندانها بيرون مىآيد موجب بطلان وضو نيست ، ليكن بعضى وضو گرفتن پس از آن را مستحب دانسته‌اند . برخى ، استحباب را به صورت ناخوشايندى طبع از آن مقيّد كرده‌اند . « 4 »\r\nبنابر مشهور ، پاك كردن زير ناخن ميّت با خلال مكروه است . برخى آن را حرام دانسته‌اند . « 5 »\r\n\r\n\r\n","description":"","footnote":"\r\n( 1 ) المستدرك على الصحيحين / 439\r\n( 2 ) تذكرة الفقهاء 11 / 39 .\r\n( 3 ) كتاب المكاسب 5 / 116 .\r\n( 4 ) المقنعة / 592 ؛ الإنتصار / 438 ؛ الخلاف 3 / 20 ؛ غنية النزوع / 219 .\r\n( 5 ) تحرير الاحكام 2 / 298 .\r\n( 6 ) تذكرة الفقهاء 11 / 47 .\r\n( 7 ) كتاب المكاسب 5 / 119 .\r\n1 جواهر الكلام 36 / 475 .\r\n2 475 ؛ وسيلة النجاة / 631 .\r\n3 الدروس الشرعية 3 / 29 ؛ مستند الشيعة 15 / 250 .\r\n4 جواهر الكلام 1 / 24 .\r\n5 جامع المقاصد 1 / 377 ؛ الخلاف 1 / 695 .\r\n","page_name":" 476 ","page_number":476},
  {"content":"\r\n\r\nكسى كه قصد گرفتن روزه دارد واجب نيست بعد از غذا خلال كند ، هرچند احتمال دهد بر اثر خلال نكردن ، غذاى باقى مانده لاى دندانها به حلق فرو رود .\r\nفرو رفتن سهوى آن نيز در اثناى روز موجب بطلان روزه نمىشود ؛ ليكن اگر بداند با خلال نكردن ، غذاى باقى مانده لاى دندانها به حلق فرو مىرود ، خلال كردن واجب و در صورت فرو رفتن به حلق ، روزه باطل مىگردد . برخى در اين صورت ، ترك خلال را موجب بطلان روزه دانسته‌اند ، هرچند غذا به حلق فرو نرود و در صورت فرو رفتن علاوه بر حكم به بطلان روزه ، كفّاره را نيز ثابت دانسته‌اند . « 6 »\r\n\r\nخلخال\r\nخَلخال : حلقه‌اى فلزى ، زينت بخش پاى زنان .\r\nاز آن به مناسبت در باب صلات و تجارت نام برده‌اند .\r\nصلات : بنابر مشهور ، نمازگزاردن زن با خلخال صدا دار مكروه است . « 1 »\r\nتجارت : خلخال از مصاديق زينت زنانه است ؛ از اين رو ، استعمال آن بر مرد حرام مىباشد « 2 » ( - - ) آراستن ) .\r\n\r\nخَلط\r\n- - ) اختلاط\r\n\r\nخِلط\r\nخِلط : ترشّحات مخاطى خارج شده از راه دهان .\r\nعنوان ياد شده در بابهاى طهارت ، صلات و صوم به كار رفته است .\r\nبيرون آمدن خلط موجب بطلان وضو نيست . « 1 »\r\nانداختن اخلاط سر و سينه در مسجد « 2 » و نيز در حال نماز « 3 » مكروه است .\r\nآيا فروبردن اخلاط سر و سينه قبل از خروج از فضاى دهان براى روزه دار جايز است ؟ در مسئله سه قول وجود دارد : برخى ، فروبردن آن را تا زمانى كه از فضاى دهان خارج نشده ، بدون اشكال\r\n\r\n\r\n","description":"","footnote":"\r\n( 6 ) العروةالوثقى 3 / 542 ؛ مستند العروة ( الصوم ) 1 / 101 - 102 .\r\n1 جواهر الكلام 8 / 269 .\r\n2 35 / 334 ؛ الروضة البهية 3 / 216 .\r\n1 جواهر الكلام 1 / 417 .\r\n2 14 / 127 ؛ العروة الوثقى 2 / 408 .\r\n3 جواهر الكلام 11 / 85 .\r\n","page_name":" 477 ","page_number":477},
  {"content":"\r\n\r\nدانسته‌اند . برخى ، فروبردن اخلاط سينه را قبل از وارد شدن به فضاى دهان جايز ، امّا فروبردن عمدى اخلاط سر را هرچند وارد فضاى دهان نشود ، موجب بطلان دانسته‌اند ، بر خلاف صورتى كه خلط بدون قصد به حلق برسد . گروه سوم ، فروبردن هر دو را تنها در صورت ورود در فضاى دهان مبطل دانسته‌اند . « 4 »\r\nاگر فروبردن اخلاط به جهت خباثت حرام باشد ( - - ) خبيث ) ، بنابر قول به بطلان روزه به آن ، كفّارهء جمع ( - - ) كفّاره ) واجب مىشود ؛ ليكن بنابر تصريح برخى ، حرمت آن از جهت خباثت ثابت نيست . از اين رو ، بنابر بطلان ، كفّارهء جمع واجب نمىشود . « 5 »\r\n\r\nخلع\r\nخُلْع : طلاق در ازاى دريافت مالى معيّن .\r\nخلع عبارت است از طلاق دادن زوجه توسط زوج در ازاى گرفتن مالى معيّن ( فديه ) از زوجه با كراهت وى از زوج . « 1 » از آن در باب خلع سخن گفته‌اند .\r\nحكم : خلع از راههاى تحقق جدايى بين زوج و زوجه است كه با فراهم آمدن شرايط ، مشروع است . « 2 » برخى قدما گفته‌اند :\r\nچنانچه زن به شوهرش بگويد : « اگر طلاقم ندهى نافرمانىات مىكنم و از جنابت حاصل از آميزش با تو غسل نمىكنم و در خانه‌ات كسى را كه دوست ندارى مىآورم » يا حال و رفتار او بيانگر امور ياد شده باشد ، نگهداشتن او بر مرد جايز نيست و خلع او واجب است . برخى در اين صورت تصريح به استحباب خلع كرده‌اند . « 3 »\r\nحقيقت خلع : خلعى كه با لفظ طلاق انجام گيرد ، قسمى از اقسام طلاق به شمار مىرود ، ليكن بنابر قول به كفايت لفظ خلع در تحقق جدايى ، بدون نياز به لفظ طلاق ، آيا جدايى حاصل از خلع ، فسخ به شمار مىرود يا طلاق ؟ مشهور قائل به قول دوم‌اند ، « 4 » بلكه براى قول نخست قائلى يافت نشده است . « 5 »\r\nاركان : اركان خلع عبارت است از :\r\nخالع ( زوج ) ، مُختَلَعَه ( زوجه ) ، فديه ( عوض ) و صيغه .\r\n\r\n\r\n","description":"","footnote":"\r\n( 4 ) الحدائق الناضرة 13 / 84 - 85 ؛ مستمسك العروة 8 / 237 - 238 .\r\n( 5 ) جواهر الكلام 16 / 300 ؛ العروة الوثقى 3 / 595 ؛ مستمسك العروة 8 / 355 - 356 ؛ مستند العروة ( الصوم ) 1 / 317 .\r\n1 كشف اللثام 8 / 181 ؛ جواهر الكلام 33 / 2 .\r\n2 جواهر الكلام 33 / 2 - 3 .\r\n3 شرائع الإسلام 3 / 618 ؛ الكافى فى الفقه / 307 ؛ النهاية / 529 ؛ غنية النزوع / 374 - 375 ؛ إصباح الشيعة / 458 .\r\n4 جواهر الكلام 33 / 9 - 10 .\r\n5 كتاب السرائر 2 / 727 ؛ جواهر الكلام 33 / 10 .\r\n","page_name":" 478 ","page_number":478},
  {"content":"\r\n\r\n1 . خالع : بلوغ ، عقل ، اختيار و قصد ، شرايط خلع كننده‌اند ؛ بنابر اين ، خلع از نابالغ ، ديوانه ، از روى اكراه يا سهو و غفلت و شوخى صحيح نيست ؛ « 6 » ليكن از كسى كه به جهت افلاس ( - - ) تفليس ) يا تبذير ( - - ) تبذير ) از تصرف در اموالش ممنوع شده ، صحيح است . « 7 »\r\nخلع از كافر ذمّى ( - - ) اهل ذمّه ) و حربى ( - - ) اهل حرب ) صحيح است ، هرچند عوض آن شراب يا خوك قرار داده شود . « 8 »\r\n2 . مختلعه : بنابر قول برخى ، شرط بلوغ و عقل در زوجه نيز معتبر است . « 9 » در مقابل ، بعضى آن دو را معتبر ندانسته و گفته‌اند : خلع زوجهء نابالغ يا ديوانه با بذل عوض از طرف ولىّ او و وجود ساير شرايط ، صحيح است . « 10 »\r\nشرايط معتبر در زوجهء مطلّقه در مختلعه نيز معتبر است ؛ از اين رو ، در صورت تحقق آميزش ، شرط صحّت خلع - در فرضى كه زوجه نابالغ ، يائسه و يا حامله نباشد و زوج نيز حاضر باشد - پاكى اى است كه در آن دخول صورت نگرفته است « 11 » ( - - ) طلاق ) .\r\nاز شرايط مختلعه ناخشنود بودن وى از همسر خويش است ، بدون آنكه زوج كراهتى داشته باشد . بنابر اين ، در صورت عدم كراهت زوجه از زوج ، خلع صحيح نيست . چنان كه در فرض ناخشنود بودن هر دو از يكديگر نيز خلع باطل است ؛ بلكه نوعى ديگر از طلاق ؛ يعنى مبارات ( - - ) مبارات ) صحيح است . البته اين مسئله اختلافى است كه آيا مطلق ناخشنودى زوجه در صحّت خلع كفايت مىكند ، هرچند به حدّ نفرت از زوج نرسد يا بايد به حدّى برسد كه بيم وقوع زوجه در حرام باشد - خواه آن را با كلمات نفرت آميزى همچون : « سوگند به خدا به هيچ عهدى كه با تو بستم پايبند نيستم و از دستورهايت فرمان نمىبرم و در خانه‌ات كسى را كه ناخوشايند تو است مىآورم » اظهار كند يا عملكرد و رفتارش بيانگر چنين نفرتى از زوج باشد . « 12 »\r\nاز ديگر شرايط مختلعه ، سفيه نبودن او است ( - - ) سفاهت ) ؛ از اين رو ، بذل عوض به زوج توسط زوجهء سفيه بدون اذن ولىّ باطل است . « 13 »\r\n\r\n\r\n","description":"","footnote":"\r\n( 6 ) جواهر الكلام 33 / 39 .\r\n( 7 ) 47 .\r\n( 8 ) 49 .\r\n( 9 ) الجامع للشرائع / 475 ؛ كشف‌اللثام 8 / 198 .\r\n( 10 ) جواهر الكلام 33 / 40 ؛ منهاج الصالحين ( خويى ) 2 / 305 .\r\n( 11 ) 40 - 41 و 46 - 47 .\r\n( 12 ) 33 / 41 - 45 ؛ الحدائق الناضرة 25 / 597 - 600 .\r\n( 13 ) جواهر الكلام 33 / 49 .\r\n","page_name":" 479 ","page_number":479},
  {"content":"\r\n\r\n3 . فديه : فديه عوضى است كه زن در ازاى طلاق دادن شوهر به وى مىپردازد . « 14 »\r\nدر شرع براى فديه حدّى معيّن نشده است ؛ از اين رو ، هر مالى به هرمقدار - حتى اگر بيشتر از مهر باشد - مىتواند فديه قرار گيرد . « 15 »\r\nآنچه كه صحيح است مهر قرار گيرد ، در خلع مىتواند فديه باشد ؛ از اين رو ، در مال غايب ، بيان جنس ، وصف و مقدار آن لازم است ؛ اما در مال حاضر ، مشاهده كفايت مىكند . البته برخى ، قاعدهء ياد شده را نپذيرفته و گفته‌اند : در فديه - بر خلاف مهر - جهالت زيانى ندارد ، مگر آنكه در نهايت منجرّ به علم نشود ، مانند « چيزى از چيزها » يا « بخشى از آنچه ماليت دارد » و نظير آن كه نزاع و اختلاف را درپى دارد . « 16 »\r\nآنچه صلاحيت ملكيت براى مسلمان را ندارد ، مانند شراب نمىتواند فديه قرار گيرد ؛ از اين رو ، چنانچه با علم به شراب بودن مايعى ، آن را فديه قرار دهند ، بذل و خلع هر دو فاسد خواهند بود ؛ ليكن برخى گفته‌اند : در اين صورت طلاق ، به رجعى ( - - ) طلاق رجعى ) تبديل مىشود .\r\nبرخى ديگر گفته‌اند : تبديل طلاق به رجعى در صورتى است كه پس از خلع صيغهء طلاق نيز آمده باشد و گرنه طلاق باطل است . اما در فرض جهل به شراب بودن مايع ، مانند اينكه به گمان سركه بودن آن ، عوض خلع قرار گيرد و سپس معلوم شود كه شراب بوده ، خلع صحيح است و زن بايد به همان مقدار ، سركه به شوهر بدهد . « 17 »\r\nاگر فديه قبل از تحويل به زوج تلف شود ، خلع باطل نمىشود و بر زوجه واجب است مثل يا قيمت آن را به زوج پرداخت كند . « 18 »\r\nبذل فديه از طرف زوجه يا وكيل او صحيح است ؛ ليكن در صحّت بذل از كسى كه با اجازهء زوجه مال را بر ذمّهء خود عهده دار شده و پس از پرداخت به زوج ، براى دريافت آن به زوجه رجوع مىكند ، اختلاف است . بذل فديه به صورت تبرّعى و رايگان توسط كسى صحيح نيست . « 19 »\r\nپرداخت فديه بايد با اختيار و رضايت زوجه باشد ، نه با اكراه و تهديد ؛\r\n\r\n\r\n","description":"","footnote":"\r\n( 14 ) 19 .\r\n( 15 ) 20 .\r\n( 16 ) 19 - 21 .\r\n( 17 ) 22 - 24 .\r\n( 18 ) 31 .\r\n( 19 ) 25 - 27 ؛ وسيلة النجاة / 799 - 800 ؛ منهاج الصالحين ( سيد محسن حكيم ) 2 / 327 .\r\n","page_name":" 480 ","page_number":480},
  {"content":"\r\n\r\nبنابر اين ، چنانچه مرد ، همسر خود را با تهديد يا ضرب و شتم وادار به بذل كند ، گرفتن آن بر مرد حرام است . در اين صورت اگر جدايى با صيغهء خلع واقع شده باشد ، خلع باطل است ؛ اما اگر با صيغهء طلاق واقع شده ، يا در پى خلع ، صيغهء طلاق آورده شده باشد ، طلاق - به جهت بطلان بذل - رجعى خواهد بود ، به شرط آنكه براى مرد رجوع جايز باشد و اگر رجوع جايز نباشد - مانند آنكه زن يائسه باشد يا با او آميزش نشده باشد - طلاق بائن ( - - ) طلاق بائن ) مىباشد ، « 20 » مگر آنكه زن مرتكب عمل شنيع [ فاحشه 
  ] شود ، كه در اين صورت ، به تصريح قرآن كريم « 21 » زوج مىتواند با سخت‌گيرى بر زوجه - از طريق بىاعتنايى به او ، و ترك بعض يا همهء حقوق زوجيت نسبت به او - زن را جهت طلاق وادار به پرداخت فديه كند .\r\nدر اينكه مراد از عمل شنيع ، زنا است يا هر گناه موجب حدّ و يا مطلق گناه ، اقوال مختلف است . برخى گفته‌اند : مراد از آن ، نشوز و نافرمانى ناشى از ناخشنودى زن از شوهر است ، كه در اين صورت ، رها كردن او و خوددارى از پرداخت نفقه و غير آن از حقوق ، جهت وادار كردن زن به پرداخت فديه در قبال طلاق ، براى مرد جايز است . « 22 »\r\n4 . صيغه : لفظ صريح در خلع اين است كه زوج خطاب به زوجه بگويد : « خَلَعتُكِ عَلى كَذا » يا « فلانة مُختَلَعَةٌ - به فتح لام و به قولى به كسر آن - عَلى كَذا » .\r\nدر اينكه جدايى با لفظ خلع به تنهايى - بدون آوردن لفظ طلاق به دنبال آن - محقق مىشود يا همراه خلع ، ذكر لفظ طلاق لازم مىباشد ، اختلاف است .\r\nگروهى قائل به قول دوم‌اند ؛ « 23 » ليكن نظر بيشتر قدما و متأخران ، « 24 » بلكه مشهور قول نخست « 25 » است .\r\nخلع با لفظ طلاق همراه ذكر فديه ( طلاق در ازاى عوض از جانب زوجه ) نيز محقق مىشود ، مانند اينكه زوج بگويد : « أنتِ طالِق عَلى كَذا » . « 26 »\r\nشهيد ثانى ، طلاق به عوض را از اقسام طلاق بائن - و نه خلع و مبارات - دانسته است . در نتيجه ناخشنودى زوجه از زوج را در طلاق به عوض ، شرط نمىداند . « 27 »\r\n\r\n\r\n","description":"","footnote":"\r\n( 20 ) الروضة البهية 6 / 100 ؛ مسالك الافهام 9 / 419 ؛ جواهر الكلام 33 / 54 - 55 .\r\n( 21 ) نساء / 19 .\r\n( 22 ) المبسوط 4 / 343 ؛ فقه القرآن 2 / 184 ؛ الروضة البهية 6 / 101 - 103 ؛ جواهرالكلام 33 / 59 - 62 .\r\n( 23 ) الخلاف 4 / 422 ؛ المهذّب 2 / 268 ؛ غنية النزوع / 375 ؛ إصباح الشيعة / 458 .\r\n( 24 ) مسالك الافهام 9 / 367 .\r\n( 25 ) جواهر الكلام 33 / 6 .\r\n( 26 ) 10 - 12 ؛ الحدائق الناضرة 25 / 568 .\r\n( 27 ) الروضة البهية 6 / 90 ؛ مسالك الافهام 9 / 374 - 375 .\r\n","page_name":" 481 ","page_number":481},
  {"content":"\r\n\r\nخلع هرچند از اقسام طلاق ، و طلاق از ايقاعات ( - - ) ايقاع ) است ، ليكن از آنجا كه نياز به دو انشاء ( انشاء زوج و زوجه ) دارد ، شبيه به عقد است ؛ از اين رو ، صيغهء خلع به گونهء معاوضهء بين طرفين اجرا مىشود ؛ بدين گونه كه ابتدا زن مىگويد :\r\n« بَذَلتُ لَكَ كَذا عَلى أن تَخْلَعَنى » و مرد در پاسخ مىگويد : « خَلَعتُكِ عَلى كَذا » يا « أنتِ طالِق بذ لك » . يا اينكه زوج ابتدا مىگويد :\r\n« خَلَعتُكِ عَلى ذ لك » يا « أنتِ طالِق بذ لك » و زوجه بى درنگ آن را مىپذيرد . « 28 » برخى گفته‌اند : احتياط در اجراى صيغه به شكل نخست است . « 29 »\r\nاحكام : خلع از اقسام طلاق بائن است ؛ از اين رو ، پس از تحقق آن مرد نمىتواند در زمان عدّه به همسر خود رجوع كند ؛ ليكن زن مىتواند به فديهء پرداختى به شوهرش در زمان عدّه رجوع كند و آن را پس بگيرد ، هرچند مرد ناخشنود باشد . در اين صورت ، زوج مىتواند به همسرش رجوع كند . « 30 » برخى قدما گفته‌اند : در صورت مطلق بودن خلع از جهت رجوع و عدم رجوع ، هيچ يك از زوجين نمىتواند بدون رضايت ديگرى رجوع كند ؛ اما در صورت تقيد به جواز رجوع براى آنان - در فرضى كه عدّه بر زن واجب باشد ، مانند زن بالغ غير يائسه‌اى كه با او آميزش صورت گرفته - رجوع در زمان عدّه جايز است . « 31 »\r\nدر اينكه جواز رجوع زن مشروط به امكان صحّت رجوع مرد است يا نه ، اختلاف است . بنابر قول نخست ، در صورت عدم امكان رجوع مرد - مانند آنكه زن عدّه نداشته يا سه طلاقه باشد - رجوع زن نيز صحيح نمىباشد . همچنين در اينكه صحّت رجوع زن مشروط به آگاهى شوهر از آن است يا نه ، اختلاف است . بنابر قول اوّل ، در صورت عدم علم شوهر به رجوع زن به فديه تا پايان عدّه ، رجوع زن باطل است . « 32 »\r\nدر فرض رجوع زن به بذل خود و ثبوت حق رجوع براى شوهر ، آيا طلاق خلع - كه از اقسام طلاق بائن است - به طلاق رجعى تبديل مىشود و احكام آن ، از قبيل نفقه و ارث بردن از يكديگر بر آن بار مىگردد ، يا تنها حق رجوع به زوجه\r\n\r\n\r\n","description":"","footnote":"\r\n( 28 ) جواهر الكلام 33 / 13 - 14 ؛ وسيلة النجاة / 797 ؛ تحرير الوسيلة 2 / 349 .\r\n( 29 ) هداية العباد ( گلپايگانى ) 2 / 415 - 416 .\r\n( 30 ) جواهر الكلام 33 / 62 - 63 .\r\n( 31 ) الوسيلة / 332 ؛ مختلف الشيعة 7 / 401 .\r\n( 32 ) جواهر الكلام 33 / 63 - 65 .\r\n","page_name":" 482 ","page_number":482},
  {"content":"\r\n\r\nبراى زوج ثابت مىشود ، نه ديگر احكام طلاق رجعى ؟ گروهى تصريح به قول نخست كرده‌اند . « 33 » برخى نيز در ثبوت احكام طلاق رجعى ، جز جواز رجوع براى زوج ، تأمل و توقف كرده‌اند . « 34 »\r\n\r\nخلفاى راشدين\r\nخُلَفاى راشدين : امامان معصوم عليهم السّلام « 1 » ( - - ) ائمّه ) .\r\n\r\nخُلْف وَعده\r\n- - ) وعده\r\n\r\nخلفه\r\nخَلِفَه : شتر آبستن .\r\nمعناى مشهور خلفه شتر آبستن است .\r\nبرخى ، آن را به شتر تازه زاييده كه بچه‌اش به دنبالش حركت مىكند معنا كرده‌اند . « 1 » عنوان ياد شده به مناسبت در باب ديات به كار رفته است .\r\nطبق نظر برخى ، در صورت اختيار شتر جهت پرداخت ديه در قتل شبه عمد\r\n\r\n\r\n","description":"","footnote":"\r\n( 33 ) الجامع للشرائع / 476 ؛ الروضة البهية 6 / 104 ؛ الحدائق الناضرة 25 / 607 ؛ العروة الوثقى [ تكملة 
  ] 2 / 114 ؛ منهاج الصالحين ( خويى ) 2 / 306 ؛ مهذّب الاحكام 26 / 199 .\r\n( 34 ) كفاية الاحكام 2 / 386 ؛ مفاتيح الشرائع 2 / 325 ؛ رياض المسائل 11 / 182 .\r\n1 كشف الغطاء 4 / 364 و 411 ؛ كتاب الصلاة ( اراكى ) 2 / 288 .\r\n1 جواهر الكلام 43 / 19 .\r\n","page_name":" 483 ","page_number":483},
  {"content":"\r\n\r\n( - - ) قتل شبه عمد ) بايد سى نفر آنها حِقّه ( - - ) حقّه ) ، سى نفر بنت لبون ( - - ) بنت لبون ) و چهل نفر ديگر خلفه با ميانگين سنّى بين پنج تا هشت سال باشد . « 2 »\r\n\r\nخُلق\r\n- - ) اخلاق\r\n\r\nخلل در نماز\r\nخَلَل در نماز : اخلال به اجزاء يا شرايط نماز .\r\nخلل در نماز عبارت است از اخلال به چيزى كه وجود يا عدم آن در نماز معتبر است . « 1 » برخى ، آن را اين گونه تعريف كرده‌اند : آنچه كه موجب خروج نماز از هيئت اصلىاش مىشود ؛ خواه منشأ خروج باطل شدن آن باشد يا قرار گرفتن در معرض جريان قواعد ثانوى كه شارع مقدس جهت سهولت و امتنان بر بندگان ، آن را وضع كرده است ، مانند قاعدهء تجاوز ( - - ) قاعدهء تجاوز ) ، قاعدهء فراغ ( - - ) قاعدهء فراغ ) و قاعدهء لاتعاد « 2 » ( - - ) قاعدهء لاتعاد ) .\r\nاز اين عنوان به تفصيل در باب صلات سخن گفته‌اند .\r\nاقسام : منشأ خلل يا عمدى است يا جهل يا سهو و يا شك . از سوى ديگر ، خلل يا به ترك است و يا به اضافه كردن .\r\nخلل عمدى : اخلال به واجبات نماز از روى علم و عمد موجب بطلان نماز مىگردد ؛ خواه اخلال به شرط باشد ، مانند طهارت و پوشاندن عورت و يا به ترك كردن يا اضافه آوردن جزء واجب ، از قبيل قرائت ، ركوع و سجود ، يا به كيفيّت آن ، مانند بلند يا آهسته خواندن قرائت و يا به ارتكاب مانع ، همچون قهقهه و حرف زدن در حال نماز . « 3 »\r\nخلل از روى جهل : خلل ناشى از جهل يا به سبب جهل به حكم است يا جهل به موضوع .\r\nالف . جهل به حكم : اخلال ناشى از جهل به حكم در اركان ، موجب بطلان نماز است ؛ خواه در شرط ركنى ، مانند طهارت و وقت و يا جزء ركنى ، مانند ركوع و دو سجده . در غير اركان در اينكه مطلقا موجب بطلان مىگردد ؛ خواه جاهل قاصر باشد يا مقصّر يا اينكه اگر جاهل قاصر باشد نماز صحيح است و\r\n\r\n\r\n","description":"","footnote":"\r\n( 2 ) تحرير الاحكام 5 / 563 ؛ مبانى تكملة المنهاج 2 / 194 - 195 .\r\n1 العروة الوثقى 3 / 207 .\r\n2 مهذّب الاحكام 8 / 178 .\r\n3 جواهر الكلام 12 / 228 ؛ العروة الوثقى 3 / 207 .\r\n","page_name":" 484 ","page_number":484},
  {"content":"\r\n\r\nاحكام سهو بر آن بار مىشود و اگر مقصر باشد نماز باطل مىشود ، اختلاف است .\r\nبر قول اوّل ادّعاى اجماع شده است .\r\nالبته جاهل به حكم هرچند مقصّر باشد در دو مورد معذور است : اوّل در جهر ( - - ) جهر ) و اخفات ( - - ) اخفات ) كه در صورت بلند خواندن در جايى كه بايد آهسته بخواند و يا به عكس ، نمازش صحيح است و دوم در تمام خواندن نماز در جايى كه بايد قصر بخواند « 4 » ( - - ) اتمام ) .\r\nب . جهل به موضوع : در جايى كه علم در موضوع حكم لحاظ نشده ، بلكه قطع نظر از علم يا جهل به آن ، موضوع حكم قرار گرفته باشد ، اخلال از روى جهل موجب بطلان نماز مىگردد ، مانند نماز گزاردن در لباسى از جنس حيوان حرام گوشت يا ابريشم خالص . « 5 » اما در جايى كه علم جزء موضوع حكم است ، اخلال از روى جهل موجب بطلان نخواهد شد ، مانند نماز گزاردن در لباس يا مكان غصبى با جهل به غصبى بودن آن . بنابر قولى ، نجس بودن لباس يا بدن يا محلّ سجده و نيز نمايان بودن عورت ، حكم غصبى بودن لباس يا مكان را دارد . « 6 » البته نماز گزاردن با لباس تهيّه شده از پوست مردارى كه از مسلمانى گرفته يا از بازار مسلمانان خريده ، صحيح است . « 7 » برخى گفته‌اند : همچنين است حكم ساير مواردى كه شارع مقدس گرفتن آن را از طريقى خاص مجاز دانسته است . « 8 »\r\nخلل از روى سهو : اين نوع خلل ، شامل ترك جزء يا شرطى بر اثر غفلت از آن ، يا ترك به گمان انجام دادن آن است .\r\nخلل سهوى نيز دو قسم است :\r\n1 . اخلال به جهت غفلت از حكم و فراموش كردن آن با علم به موضوع ، مانند نمازگزاردن در لباس غصبى با علم به غصبى بودن آن ، ليكن با غفلت و فراموشىِ شرط بودن اباحه در لباس نمازگزار ؛ يا نماز خواندن در لباس نجس با علم به نجس بودن آن ، ليكن با فراموشى اشتراط طهارت در لباس نماز گزار و يا ترك سوره در نماز به جهت فراموشى وجوب آن .\r\nفراموش كنندهء حكم ، همچون جاهل به حكم است و احكام جاهل به حكم دربارهء ناسى حكم نيز جارى مىشود . « 9 »\r\n\r\n\r\n","description":"","footnote":"\r\n( 4 ) جواهر الكلام 12 / 229 - 230 و 236 ؛ العروة الوثقى 3 / 208 ؛ مستندالعروة ( الصلاة ) 6 / 30 - 31 .\r\n( 5 ) جواهر الكلام 12 / 234 و 236 .\r\n( 6 ) شرائع الاسلام 1 / 86 ؛ كشف الغطاء 3 / 30 و 363 - 364 ؛ مستندالشيعة 4 / 221 - 222 و 7 / 89 ؛ جواهر الكلام 12 / 231 .\r\n( 7 ) جواهر الكلام 12 / 233 - 234 .\r\n( 8 ) 236 .\r\n( 9 ) جامع المقاصد 2 / 87 ؛ المقاصد العليّة / 292 و 587 ؛ رياض المسائل 3 / 197 ؛ مصباح الفقيه 10 / 178 ؛ العروة الوثقى 1 / 192 ؛ التنقيح ( الطهارة ) 2 / 377 .\r\n","page_name":" 485 ","page_number":485},
  {"content":"\r\n\r\nالبته در خصوص جهل به حكم در مسئلهء اتمام نماز در موضع قصر و به عكس ، بنابر مشهور ، ناسى ملحق به جاهل نيست ؛ از اين رو ، در صورتى كه داخل وقت متذكر حكم گردد ، اعادهء نماز بر او واجب است .\r\n2 . اخلال به جهت غفلت از موضوع و فراموش كردن آن . اين نوع اخلال يا اخلال به شرط نماز است يا به جزء و يا به ركعت ، اعم از ترك كردن يا اضافه آوردن آن .\r\nالف . اخلال به شرط : شرط نماز يا وجودى است ؛ بدين معنا كه وجود آن ، شرط صحّت نماز است ، مانند طهارت ، استقبال و اباحه ، يا عدمى كه عدم آن شرط صحّت نماز است ، مانند قهقهه و حرف زدن . از شرايط عدمى به موانع يا قواطع نماز تعبير مىشود .\r\nاخلال به شرط وجودى نماز در صورتى كه شرطِ فراموش شده ، ركن باشد ، مانند وقت يا طهارت از حدث ، موجب بطلان نماز مىگردد . بنابر اين ، نمازى كه بدون طهارت يا خارج وقت گزارده شود صحيح نيست و اعادهء آن واجب است .\r\nليكن در شرط استقبال قبله ، در انحراف كمتر از نود درجه ( بين مشرق و مغرب ) بنابر مشهور ، نماز صحيح است و اگر انحراف بيشتر باشد ، اعادهء آن در وقت واجب است . به گفتهء برخى ، بلكه بنابر آنچه به مشهور نسبت داده شده ، چنانچه انحراف به حد استدبار ( پشت به قبله قرار گرفتن ) برسد ، اعادهء نماز حتى پس از خروج وقت واجب است « 10 » ( - - ) استقبال ) .\r\nحكم شرايط فراموش شدهء غير ركنى متفاوت است . اگر شرط ، طهارت ( پاكى ) بدن يا لباس و يا از جنس حيوان حلال گوشت بودن لباس نماز گزار باشد ، بنابر قول مشهور ، اخلال به آن موجب بطلان نماز است ؛ « 11 » اما اگر ستر عورت يا اباحهء لباس و مكان نمازگزار باشد ، در اينكه اخلال به آن از روى فراموشى ، نماز را باطل مىكند يا نه ، اختلاف است . « 12 »\r\nاخلال به شرايط عدمى نماز از روى سهو ، موجب بطلان نماز نيست . « 13 »\r\nب . اخلال به جزء : در صورت اخلال به جزء نماز از روى سهو و فراموشى ، به شرط آنكه محل تدارك آن نگذشته باشد ، يعنى داخل ركن بعدى نشده باشد ،\r\n\r\n\r\n","description":"","footnote":"\r\n( 10 ) جواهر الكلام 8 / 24 - 28 .\r\n( 11 ) 6 / 215 ؛ مستمسك العروة 5 / 348 - 349 .\r\n( 12 ) العروة الوثقى 2 / 324 و 328 - 329 ؛ مستمسك العروة 5 / 270 و 284 - 285 .\r\n( 13 ) جواهرالكلام 11 / 14 - 80 .\r\n","page_name":" 486 ","page_number":486},
  {"content":"\r\n\r\nبايد آن را تدارك كند ، مانند اينكه حمد را فراموش كند و قبل از ركوع يادش بيايد ، كه بايد حمد و سوره را بخواند و سپس ركوع كند . و اگر محل تدارك آن گذشته باشد ، چنانچه جزء ترك شده ركن باشد ، مانند ركوع و دو سجده ، نماز باطل مىشود ، « 14 » و اگر غير ركن باشد ، نماز صحيح است و نيازى به تدارك آن نيست ، مگر در تشهد و يك سجده كه بنابر قول مشهور ، بلكه اجماعِ ادعا شده ، بايد پس از سلام آن را تدارك كند و سپس براى هر يك از تشهد و سجدهء فراموش شده ، دو سجدهء سهو ( - - ) سجدهء سهو ) به جا آورد . « 15 »\r\nاگر اخلال به جزء با اضافه كردن آن باشد ، در صورت ركن بودن ، بنابر مشهور نماز باطل مىشود . « 16 »\r\nج . اخلال به ركعت : كسى كه در نماز يك ركعت يا بيشتر را از روى سهو ترك كند ، در صورتى كه قبل از سلام متذكّر گردد ، آن را تدارك مىكند و نمازش صحيح است . همچنين اگر پس از سلام و قبل از انجام دادن عملى كه ارتكاب عمدى ، يا عمدى و سهوى آن موجب بطلان نماز مىشود ، متذكر گردد . البته براى سلام دادن سهوى دو سجدهء سهو به جا مىآورد . و اگر پس از سلام و انجام دادن عملى كه تنها عمد آن نماز را باطل مىكند ، مانند حرف زدن ، متذكر گردد ، در اينكه نماز باطل و اعادهء آن واجب است يا حكم صورت پيشين را دارد ، اختلاف است . اگر پس از سلام و انجام دادن فعلى كه ارتكاب عمدى و سهوى آن باطل كنندهء نماز است ، متذكر شود ، نماز باطل و اعادهء آن واجب است . « 17 »\r\nاضافه كردن يك ركعت يا بيشتر در نماز هرچند از روى سهو ، موجب بطلان آن مىشود . « 18 »\r\nخلل ناشى از شك : شك يا در اصل نماز است كه نمىداند نماز را خوانده يا نه ، يا در شرايط ، يا در اجزاء و يا در ركعات آن . در صورت اوّل ، در داخل وقت بايد نماز بگزارد ؛ اما در خارج وقت به شك خود اعتنا نكند . « 19 » در صورت دوم ، اگر شك قبل از خواندن نماز يا در اثناى آن پديد آيد ، بايد شرط را احراز كند ، هرچند با اصلى چون استصحاب ( - - ) استصحاب )\r\n\r\n\r\n","description":"","footnote":"\r\n( 14 ) 12 / 238 .\r\n( 15 ) 292 و 297 - 303 .\r\n( 16 ) مستمسك العروة 7 / 393 ؛ مستند العروة ( الصلاة ) 6 / 49 .\r\n( 17 ) جواهر الكلام 12 / 263 - 265 ؛ مستمسك العروة 7 / 404 - 408 .\r\n( 18 ) جواهرالكلام 12 / 250 .\r\n( 19 ) البيان / 154 ؛ مستند الشيعة 7 / 202 ؛ العروة الوثقى 3 / 227 .\r\n","page_name":" 487 ","page_number":487},
  {"content":"\r\n\r\nو چنانچه بدون احراز شرط نماز بخواند ، نمازش باطل و اعادهء آن با احراز شرط ، واجب است ؛ اما گر شك پس از پايان نماز عارض گردد ، به آن اعتنا نمىشود . برخى ، در شك در اثنا ، به اين دليل كه محل تحصيل شرط قبل از نماز است ، قاعدهء تجاوز ( - - ) قاعدهء تجاوز ) را جارى كرده و شك در اين مورد را نيز غير قابل اعتنا دانسته‌اند . « 20 »\r\nدر صورت سوم ( شك در اجزاء ) چنانچه شك قبل از تجاوز از محل باشد ، آن جزء را انجام مىدهد و اگر پس از آن باشد بدان اعتنا نمىكند . « 21 »\r\nدر صورت چهارم ( شك در ركعات ) بعضى شكها باطل كنندهء نمازاند ، مانند شك در عدد ركعاتِ نمازهاى دو ركعتى و سه ركعتى و دو ركعت اوّل نمازهاى چهار ركعتى ؛ اما بعضى ديگر ، باطل كننده نيستند و اگر نماز گزار به وظيفهء شاك عمل كند نمازش صحيح است ، مانند شك بين سه و چهار در نمازهاى چهار ركعتى « 22 » ( - - ) شكيّات ) .\r\n\r\nخلوت\r\nخلوت : تنها ماندن با كسى / تخلّى ( - - ) تخلّى ) / آميزش ( - - ) آميزش ) .\r\nخلوت ، در كلمات فقها گاه با اضافه به اجنبى به كار رفته ، كه عبارت است از تنها ماندن با نامحرم بدون حضور فردى سوم كه از او شرم و حيا مىشود و گاه كنايه از تخلّى يا آميزش است . برخى فقها احكام\r\n\r\n\r\n","description":"","footnote":"\r\n( 20 ) العروة الوثقى 3 / 233 - 243 ؛ مستند العروة ( الصلاة ) 6 / 125 .\r\n( 21 ) العروة الوثقى 3 / 234 .\r\n( 22 ) 242 - 247 .\r\n","page_name":" 488 ","page_number":488},
  {"content":"\r\n\r\nتخلّى را تحت عنوان احكام خلوت « 1 » و برخى ، تحت عنوان آداب خلوت « 2 » مطرح كرده‌اند . از احكام خلوت به معناى نخست در باب نكاح و طلاق سخن گفته‌اند .\r\nخلوت كردن مرد و زن نامحرم در مكانى با خوف وقوع در گناه حرام است .\r\nدر اينكه در فرض عدم خوف نيز حرام است يا نه ، مسئله اختلافى است . « 3 »\r\nبنابر قول مشهور ، زوجه تنها در صورت آميزش - اعم از قُبل يا دُبر - مستحق تمامى مهر مىگردد . چنان كه در صورت وقوع طلاق ، پس از تحقق آميزش ، عدّه ( - - ) عدّه ) نيز بر او واجب مىشود ؛ ليكن از برخى قدما ثبوت همهء مهر و عدّه با تحقق خلوت نيز - كه امكان نزديكى وجود داشته باشد - نقل شده است . « 4 »\r\n\r\nخلوص\r\n- - ) اخلاص\r\n\r\nخلوق\r\nخَلوق : نوعى عطر .\r\nخلوق عطرى است تركيب يافته از زعفران و ديگر مواد خوش بو ، به رنگ زرد يا قرمز « 1 » و از آن در باب حج نام برده‌اند .\r\nاز حرمت استعمال بوى خوش براى محرم ، بنابر مشهور ، خلوق كعبه - كه كعبه را با آن خوش بو مىكنند - استثنا شده است . تماس لباس احرام نيز با آن اشكال ندارد و نيازى به شستن آن نيست . « 2 » در شمول حكم ياد شده نسبت به ديگر مواد خوش بو كنندهء كعبه ، اختلاف است . « 3 »\r\nخلوق قبر نيز در حكم ياد شده همچون خلوق كعبه است ؛ « 4 » مراد از قبر به تصريح بسيارى ، قبر نبىّ اكرم صلّى اللَّه عليه و آله است . « 5 »\r\n\r\n\r\n","description":"","footnote":"\r\n( 1 ) شرائع الاسلام 1 / 14 .\r\n( 2 ) تبصرة المتعلمين / 19 .\r\n( 3 ) جامع المقاصد 12 / 200 ؛ مسالك الافهام 9 / 324 ؛ المسائل المنتخبة ( سيستانى ) / 400 .\r\n( 4 ) مسالك الافهام 9 / 216 ؛ جواهر الكلام 31 / 76 - 79 و 32 / 218 .\r\n1 مجمع البحرين / واژهء « خلق » .\r\n2 جواهر الكلام 18 / 321 .\r\n3 مسالك الافهام 2 / 254 ؛ الحدائق الناضرة 15 / 422 ؛ جواهر الكلام 18 / 322 .\r\n4 جواهر الكلام 18 / 321 ؛ براهين الحج 3 / 99 .\r\n5 روضة المتقين 4 / 399 ؛ الوافى 12 / 574 ؛ الحدائق الناضرة 15 / 420 ؛ رياض المسائل 7 / 403 .\r\n","page_name":" 489 ","page_number":489},
  {"content":"\r\n\r\n\r\nخليّه\r\nخَليّه : زن بى شوهر .\r\nعنوان يادشده به مناسبت در باب طلاق به كار رفته است .\r\nطلاق تنها با لفظ صريح « أنْتِ طالِق » واقع مىشود ؛ از اين رو ، نزد شيعهء امامى ، به كار بردن لفظى كه كنايه از طلاق باشد - نه صريح در آن - مانند « أنْتِ خَليَّة » كفايت نمىكند و طلاق با آن محقق نمىشود « 1 » ( - - ) طلاق ) .\r\n\r\nخمار\r\nخِمار : روسرى ، مقنعه .\r\nعنوان ياد شده به صورت جمع ( خُمُر ) در قرآن كريم « 1 » و به تبع در كلمات فقها در باب طهارت و صلات آمده است .\r\nبه تصريح قرآن كريم ، بر زنان مؤمن واجب است زينت خود را - جز آنچه از آن آشكار است - از نامحرم بپوشانند و روسريشان را به گونه‌اى بر گريبانشان بيندازند كه گردن و سينهء آنان را بپوشاند . « 2 »\r\nطبق آنچه در تفاسير آمده ، زنان مسلمان قبل از نزول آيه ، قسمت اضافى روسرى را به پشت سر مىانداختند ، در نتيجه گردن و قسمت بالاى سينهء آنان پيدا بود . با نزول آيهء شريفهء ياد شده ، موظف شدند اين قسمت را نيز بپوشانند . « 3 » فقها به اين آيه بر وجوب حجاب براى زن استدلال كرده‌اند . « 4 »\r\nبنابر تصريح برخى ، حداقل پوشش در نماز براى زن ، درع ( لباسى كه از گردن تا پا را مىپوشاند ) و خمار است . هرچند خصوصيتى براى لباسهاى ياد شده نيست . « 5 »\r\nمستحب است زن هنگام نماز سه جامه بر تن داشته باشد : خمار ، درع ، و چادر . « 6 »\r\nاز جمله قطعات مستحب كفن زن ، خمار است . « 7 »\r\n( - - ) پوشش ) ( - - ) روسرى )\r\n\r\nخُماهَن\r\n- - ) حديد چينى\r\n\r\n\r\n","description":"","footnote":"\r\n( 1 ) المبسوط 5 / 25 - 26 ؛ المهذّب 2 / 276 .\r\n1 و 2 نور / 31 .\r\n( 3 ) زبدة البيان / 687 .\r\n( 4 ) احكام النساء / 56 .\r\n( 5 ) المقنعة / 153 ؛ الكافى فى الفقه / 139 ؛ جواهر الكلام 8 / 162 - 163 .\r\n( 6 ) الحدائق الناضرة 7 / 22 ؛ مستند الشيعة 4 / 370 - 371 .\r\n( 7 ) جواهر الكلام 4 / 216 .\r\n","page_name":" 490 ","page_number":490},
  {"content":"\r\n\r\n\r\nخمر\r\nخَمر : شراب تهيّه شده از آب انگور / هر مايع مست كننده .\r\nدر اينكه خمر بر هر مايع مست كننده اطلاق مىشود يا خصوص شرابى كه از آب انگور گرفته مىشود ، ميان لغويان اختلاف است . برخى با استناد به اينكه هنگام نزول آيهء تحريم خمر ، در مدينه شراب انگور نبوده بلكه شراب خرما بوده ، قول نخست را برگزيده‌اند . « 1 »\r\nفقها نيز به تبع لغويان در معناى خمر اختلاف كرده‌اند . برخى ، آن را به شراب انگور تعريف كرده و عطف « مُسكر » را بر « خمر » در بعضى روايات و نيز كلمات فقها دليل مغايرت آن دو با يكديگر دانسته‌اند . قول ياد شده منسوب به مشهور فقها است . « 2 » در مقابل ، برخى با استناد به كلام اهل لغت و بعضى روايات - كه هر مسكرى را خمر دانسته - خمر را به معناى عام تعريف كرده‌اند كه همهء مسكرات را در بر مىگيرد . « 3 » برخى از اينان افزوده‌اند : حتّى اگر معناى لغوى خمر عام نباشد ، كاربرد خمر در معناى عام حقيقت شرعى ( - - ) حقيقت شرعى ) است . « 4 » البته اختلاف ياد شده در گسترهء مفهوم خمر ، تأثيرى در احكام مترتّب بر آن - به لحاظ مست كننده بودن - ندارد ، زيرا فقها احكام خمر به معناى خاص را به ديگر مسكرات نيز تعميم داده‌اند ، گرچه اطلاق رايج اين واژه در كلمات آنان همان مفهوم خاص است ؛ بدين جهت معمولا پس از ذكر خمر ، مسكر را به آن عطف مىكنند و يا پس از بيان حكم خمر ، ديگر مسكرات را در حكم ، ملحق به خمر مىدانند . از اين عنوان در بسيارى از بابها از قبيل طهارت ، صلات ، جهاد ، تجارت ، رهن ، نكاح ، اطعمه و اشربه ، غصب ، شهادات و حدود سخن گفته‌اند كه به مهم‌ترين احكام آن اشاره مىشود .\r\nطهارت : بنابر قول مشهور ، هر مايع مست كننده‌اى كه مايع بودن آن عارضى نباشد بلكه در اصل مايع باشد نجس است . « 5 » اگر مايع مست كننده‌اى در چاه آبى بريزد ، تطهير آن منوط به كشيدن تمامى آب چاه است و در صورت عدم امكان يا دشوار بودن آن ، چهار نفر مرد به\r\n\r\n\r\n","description":"","footnote":"\r\n( 1 ) لسان العرب ؛ القاموس المحيط ؛ مجمع البحرين / واژهء « خمر » .\r\n( 2 ) الرسائل الفقهية ( بهبهانى ) / 79 ، 93 - 94 ؛ معالم الدين ( قسم الفقه ) 2 / 508 ؛ كتاب الطهارة ( امام خمينى ) 3 / 263 - 264 .\r\n( 3 ) الحدائق الناضرة 5 / 112 - 117 ؛ جواهر الكلام 6 / 5 - 6 .\r\n( 4 ) الحدائق الناضرة 5 / 112 - 115 .\r\n( 5 ) جواهر الكلام 6 / 11 ؛ الحدائق الناضرة 5 / 117 .\r\n","page_name":" 491 ","page_number":491},
  {"content":"\r\n\r\nنوبت ( دو به دو ) از طلوع فجر تا غروب آفتاب ، آب چاه را مىكشند . در وجوب يا استحباب اين عمل ، اختلاف است . مشهور قدما آن را واجب و مشهور متأخران ، مستحب مىدانند « 6 » ( - - ) آب چاه ) .\r\nچنانچه شراب به سركه تبديل گردد ، پاك و حلال مىشود « 7 » ( - - ) انقلاب ) .\r\nآيا براى تطهير ظرف نجس شده به شراب ، هفت بار شستن لازم است يا سه بار و يا چون ديگر نجاسات ، يك بار كافى مىباشد ؟ مسئله اختلافى است . « 8 »\r\nاستفاده از ظرف شراب براى نوشيدن و خوردن پس از تطهير آن بدون اشكال است ؛ ليكن به كارگيرى ظرف شرابى كه شراب در باطن آن نفوذ مىكند ، مثل ظروف چوبى و سفالىِ غير روغن مالى شده ، بنابر مشهور مكروه است . در مقابل ، برخى قائل به عدم جواز آن شده‌اند . « 9 »\r\nصلات : نماز گزاردن در اتاقى كه در آن شراب است ، بنابر قول مشهور مكروه است . « 10 »\r\nجهاد : از شرايط عقد ذمّه عدم تظاهر ذمّى به محرّمات ، همچون شرابخوارى است . در اينكه در صورت عدم رعايت - در فرض عدم اشتراط آن در عقد ذمّه - عقد باطل مىگردد يا نه ، اختلاف است « 11 » ( - - ) اهل ذمّه ) .\r\nتجارت : داد و ستد ، نگهدارى و هر گونه كسب با هر نوع شرابى ، حرام و معامله باطل است . « 12 » اين حكم شامل نگهدارى شراب جهت منفعت حلال ، مانند تبديل آن به سركه نمىشود . « 13 »\r\nرهن : تبديل سركه به شراب در دست مرتهن ( گروگير ) موجب بطلان رهن مىگردد « 14 » ( - - ) رهن ) .\r\nنكاح : دختر دادن به شرابخوار مكروه است . « 15 » مرد و زن كافرى كه شراب را مَهر قرار داده و سپس هر دو يا يكى از آنان مسلمان شده‌اند ، در صورت عدم قبض مهر ، زوج قيمت آن را - بر اساس ارزش‌گذارى كسانى كه آن را حلال مىدانند - به زوجه مىپردازد . اگر هر دو يا زوج ، مسلمان ، و مهر تعيين شده شراب باشد ، بنابر قول مشهور عقد صحيح است و در صورت آميزش ، مهر المثل ( - - ) مهر المثل ) ثابت مىگردد .\r\nبرخى قدما حكم به بطلان عقد كرده‌اند . « 16 »\r\n\r\n\r\n","description":"","footnote":"\r\n( 6 ) جواهر الكلام 1 / 209 - 212 .\r\n( 7 ) جواهر الكلام 6 / 284 - 288 و 36 / 417 ؛ العروة الوثقى 1 / 258 .\r\n( 8 ) الحدائق الناضرة 5 / 493 - 494 ؛ جواهر الكلام 6 / 369 .\r\n( 9 ) جواهر الكلام 6 / 352 - 353 و 36 / 418 .\r\n( 10 ) 8 / 369 - 370 ؛ ذخيرة المعاد / 245 .\r\n( 11 ) جواهرالكلام 21 / 269 .\r\n( 12 ) 22 / 8 - 12 ؛ مصباح الفقاهة 1 / 82 - 85 .\r\n( 13 ) جواهر الكلام 22 / 40 .\r\n( 14 ) 25 / 249 .\r\n( 15 ) 30 / 115 .\r\n( 16 ) 31 / 8 - 13 .\r\n","page_name":" 492 ","page_number":492},
  {"content":"\r\n\r\nاطعمه و اشربه : تناول كردن انواع مسكرات - به مقدار كم يا زياد - حرام و موجب ثبوت حدّ است ؛ هرچند مقدارى بنوشد كه مست نشود ؛ « 17 » ليكن نوشيدن آن هنگام اضطرار ( - - ) اضطرار ) جايز است . مداوا كردن با مسكرات حتّى در صورت انحصار مداوا به آن بنابر قول منسوب به مشهور جايز نيست . « 18 »\r\nنوشاندن مسكرات به كودكان ، حرام « 19 » و به حيوانات ، مكروه است . « 20 »\r\nغذا خوردن از سفره‌اى كه بر آن شراب نوشيده مىشود حرام است . « 21 »\r\nگوشت حيوان حلال گوشتى كه خمر نوشيده است حرام نيست ؛ ليكن بنابر مشهور قبل از مصرف شسته مىشود . امّا خوردن آنچه در شكم او است از قبيل معده ، دل و جگر ، بنابر مشهور جايز نيست ، هرچند شسته شود . « 22 » برخى ، حكم به كراهت خوردن آن كرده‌اند . « 23 » برخى نيز احكام ياد شده را به صورت مست شدن حيوان مقيّد كرده‌اند . « 24 »\r\nغصب : غصب و تلف كردن خمر از مسلمان بنابر مشهور موجب ضمان نيست . برخى ، غصب آن را در فرضى كه نگهدارى آن براى تبديل به سركه باشد ، موجب ضمان دانسته‌اند . « 25 » غصب يا تلف كردن خمر متعلق به ذمّىاى كه آن را در خفا نگهدارى و مصرف مىكند ، موجب ضمان خواهد بود . « 26 »\r\nشهادات : نوشيدن انواع مسكرات موجب فسق نوشنده و عدم پذيرش شهادت او مىگردد « 27 » ( - - ) شهادت ) .\r\nحدود : حدّ نوشيدن انواع مسكرات ، هرچند به مقدار اندك ، هشتاد تازيانه است . « 28 » فردى كه دو بار شراب نوشيده و هر بار حد خورده ، بار سوم بنابر قول مشهور ، و بار چهارم بنابر قول برخى ، كشته مىشود . « 29 » زمان اجراى حدّ پس از رفع حالت مستى شرابخوار است . « 30 »\r\nچنانچه دو شاهد ؛ يكى بر نوشيدن شراب و ديگرى بر قى كردن آن شهادت دهند ، حدّ جارى مىشود . در ثبوت حدّ در فرض شهادت هر دو شاهد بر قى كردن ، اختلاف است . « 31 »\r\nبرخى گفته‌اند : كسى كه خمر را حلال مىشمارد و آن را مىنوشد ، حاكم شرع از\r\n\r\n\r\n","description":"","footnote":"\r\n( 17 ) 36 / 373 - 374 .\r\n( 18 ) 444 - 445 .\r\n( 19 ) العروة الوثقى 1 / 187 ؛ التنقيح ( الطهارة ) 2 / 336 .\r\n( 20 ) جواهر الكلام 36 / 420 .\r\n( 21 ) 466 .\r\n( 22 ) 289 - 290 .\r\n( 23 ) كتاب السرائر 3 / 97 ؛ مسالك الافهام 12 / 33 ؛ كفاية الاحكام 2 / 606 ؛ رياض المسائل 12 / 173 .\r\n( 24 ) منهاج الصالحين ( خويى ) 2 / 345 .\r\n( 25 ) جواهر الكلام 37 / 44 .\r\n( 26 ) 37 / 44 - 45 و 43 / 401 .\r\n( 27 ) 41 / 46 .\r\n( 28 ) 449 - 456 .\r\n( 29 ) 461 - 462 .\r\n( 30 ) 461 .\r\n( 31 ) 462 - 463 .\r\n","page_name":" 493 ","page_number":493},
  {"content":"\r\n\r\nاو مىخواهد توبه كند . در صورت توبه حدّ بر او جارى مىگردد و در صورت امتناع كشته مىشود . برخى ، حكم چنين كسى را حكم مرتد دانسته‌اند كه بين فطرى و ملّى و مرد و زن تفاوت وجود دارد ( - - ) ارتداد ) . فروشندهء خمرى كه شغل خود را حلال مىداند ، بنابر اجماعِ ادعا شده ، توبه داده مىشود و در صورت خوددارى كشته مىشود . هرچند برخى در اين فرض نيز حكم ارتداد را جارى دانسته‌اند . اگر فروشنده شغل خود را حلال نداند تنها تعزير ( - - ) تعزير ) مىشود . « 32 »\r\nحلال شمردن نوشيدن و فروش غير خمر از ديگر مسكرات - به جهت ضرورى نبودن حرمت آنها بين مسلمانان - موجب ارتداد و ثبوت حدّ قتل نخواهد بود . « 33 »\r\n\r\nخمره\r\nخُمرَه : سجّاده‌اى كوچك ، بافته شده از برگ خرما .\r\nاز آن به مناسبت در باب صلات نام برده‌اند .\r\nسجده كردن بر خمره به جهت غير خوردنى بودن آن صحيح است ، به شرط آنكه تار و پود آن نيز از گياه غير خوردنى باشد . اما اگر از جنس چيزى باشد كه سجده بر آن صحيح نيست ، در صورت\r\n\r\n\r\n","description":"","footnote":"\r\n( 32 ) 464 - 467 ؛ النهاية / 712 - 713 ؛ كتاب السرائر 3 / 477 .\r\n( 33 ) جواهر الكلام 41 / 465 - 469 .\r\n","page_name":" 494 ","page_number":494},
  {"content":"\r\n\r\nغلبهء آن و قرار نگرفتن پيشانى به مقدار لازم روى برگ ، سجده باطل است . « 1 »\r\n\r\nخمس\r\nخُمس : يك پنجم حقّ ثابت در اموال انسان .\r\nخمس عبارت است از ثبوت حقّى به مقدار يك پنجم در اموال انسان كه خداوند براى خود ، رسول خدا صلّى اللَّه عليه و آله ، امامان معصوم عليهم السّلام و - به جاى صدقه و زكات - براى مستحقان از بنى هاشم ، بر بندگان واجب كرده است .\r\nعنوان خمس در قرآن كريم به كار رفته و در فقه بابى مستقل بدان اختصاص يافته كه احكام آن به تفصيل در اين باب آمده است .\r\nمتعلّق خمس : اموالى كه خمس به آنها تعلّق مىگيرد هفت چيز است .\r\nانحصار متعلّق خمس در اين هفت چيز بر حسب استقراء و تفحّص در ادّلهء شرعى است . « 1 » البته عنوان « غنيمت » كه در قرآن كريم متعلّق خمس قرار داده شده به لحاظ مفهومى شامل تمامى هفت چيز مىشود ؛ از اين رو ، گفته‌اند : همهء هفت مورد مندرج در غنيمت است . « 2 » اين هفت عنوان عبارتند از :\r\n1 . غنايم جنگى : غنايم جنگىِ به دست آمده از كافر حربى ( - - ) اهل حرب ) در صورتى كه جنگ با اذن امام يا نايب خاص ايشان رخ داده باشد ، متعلّق خمس است و پس از اخراج خمس آن ، باقى مانده بين رزمندگان تقسيم مىشود . و اگر جنگ بدون اذن امام باشد ، همهء غنايم از آنِ امام عليه السّلام است .\r\nدر وجوب خمس غنايم تفاوتى بين اموال منقول و غير منقول نيست . « 3 » برخى در وجوب خمس در اموال غير منقول از غنايم اشكال كرده و آن را محدود به اموال منقول دانسته‌اند . « 4 » برخى ، خمس غنايم را پس از كسر هزينه‌هاى نگهدارى ، حمل و نقل ، چرانيدن و مانند آن واجب دانسته‌اند . « 5 » چنان كه برخى آن را پس از اخراج سَلَب ( - - ) سلب ) رَضخ ( - - ) رضخ ) و آنچه امام عليه السّلام به عنوان مال الجعاله براى انجام دادن كارى در راستاى مصالح مسلمانان تعيين مىكند ، واجب دانسته‌اند . « 6 »\r\n\r\n\r\n","description":"","footnote":"\r\n( 1 ) جواهر الكلام 8 / 422 - 423 .\r\n1 جواهر الكلام 16 / 5 .\r\n2 البيان / 341 .\r\n3 جواهر الكلام 16 / 5 - 11 .\r\n4 الحدائق الناضرة 12 / 324 - 327 .\r\n5 جواهر الكلام 16 / 9 - 10 .\r\n6 الحدائق الناضرة 12 / 327 .\r\n","page_name":" 495 ","page_number":495},
  {"content":"\r\n\r\nبنابر تصريح بعضى ، باغيان ( خروج كنندگان بر امام عليه السّلام ) در حكم ياد شده ملحق به كافرانند . بنابر اين ، پرداخت خمس اموال به دست آمده از ايشان در حال جنگ ، واجب است . اين قول به اكثر فقها نسبت داده شده است . در مقابل ، برخى آن را نپذيرفته‌اند « 7 » ( - - ) غنيمت ) .\r\n2 . معدن : خمس آنچه از معدن استخراج مىشود پس از كسر هزينه‌هاى استخراج ، واجب است . در اينكه رسيدن به حدّ نصاب لازم است يا نه و نيز بنابر قول نخست ، آيا نصاب آن بيست دينار است يا يك دينار ؟ اختلاف است . مشهور متأخران نصاب را يك دينار دانسته‌اند . « 8 »\r\nدر وجوب خمس معدن ، تفاوتى بين انواع آن نيست ؛ « 9 » ليكن برخى در وجوب خمس در مثل معدن آهك ، نوره و سنگ آسيا به جهت شك در صدق عنوان معدن بر آنها ترديد كرده‌اند « 10 » ( - - ) معدن ) .\r\n3 . گنج : گنج عبارت است از مال منقولى كه در دل زمين يا كوه يا ديوار و يا درخت پنهان مىكنند و در عرف به آن گنج مىگويند . در اينكه گنج اختصاص به طلاى مسكوك ( درهم و دينار ) دارد يا غير آن از آنچه مال محسوب مىشود را نيز در بر مىگيرد ، اختلاف است . « 11 »\r\nوجوب خمس در گنج منوط به رسيدن آن به حدّ نصاب است . نصاب آن در طلا بيست دينار و در نقره دويست درهم و در غير آن دو ، معادل ارزشى يكى از دو نصاب ياد شده است . « 12 »\r\nگنج پيدا شده در سرزمين كفّار متعلّق خمس است ؛ خواه اثر اسلام ( - - ) اثر اسلام ) بر آن باشد يا نباشد ، همچنين گنج پيدا شده در سرزمين اسلام در صورتى كه اثر اسلام بر آن نباشد . امّا با وجود اثر اسلام آيا حكم گنج را دارد يا لقطه ( - - ) لقطه ) به شمار مىرود ؟ اختلاف است . بنابر قول اوّل ، گنج يافت شده پس از اخراج خمس ، از آنِ يابنده خواهد بود ؛ امّا بنابر قول دوم ، احكام لقطه - همچون تعريف به مدت يك سال - بر آن جارى است .\r\nگنجى كه در ملك يابنده پيدا شده ، پس از اخراج خمس ، مال او است ، به شرط آنكه ملك را با احيا ( - - ) احياء موات ) مالك شده باشد . البته اگر اثر\r\n\r\n\r\n","description":"","footnote":"\r\n( 7 ) 324 ؛ جواهر الكلام 16 / 13 .\r\n( 8 ) الحدائق الناضرة 12 / 328 - 331 ؛ جواهر الكلام 16 / 18 - 19 .\r\n( 9 ) جواهر الكلام 16 / 16 .\r\n( 10 ) مدارك الاحكام 5 / 364 .\r\n( 11 ) . جواهر الكلام 16 / 24 - 26 ؛ العروة الوثقى 4 / 245 ؛ مستمسك العروة 9 / 468 - 469 .\r\n( 12 ) الحدائق الناضرة 12 / 332 ؛ جواهر الكلام 16 / 26 - 27 .\r\n","page_name":" 496 ","page_number":496},
  {"content":"\r\n\r\nاسلام بر آن باشد ، اختلاف ياد شده ( حكم گنج يا لقطه را داشتن ) در اينجا نيز جارى است . امّا چنانچه ملك را از كسى خريده باشد ، مراتب را به اطلاع فروشنده مىرساند و اگر گنج مال او نبود ، به فروشنده قبلى اطلاع مىدهد و همين طور تا جايى كه ممكن است استعلام مىكند و در صورتى كه مال هيچ كس نباشد ، آن را تملّك مىكند . برخى ، اعلام را در صورتى واجب دانسته‌اند كه اثر اسلام بر گنج باشد . « 13 »\r\n4 . غوص : جواهرى كه به طور معمول با غواصى از دريا استحصال مىشود ، مانند لؤلؤ ، مرجان و مرواريد ، چنانچه به حدّ نصاب برسد ، واجب است خمس آن پرداخت گردد . نصاب آن بنابر مشهور يك دينار است . قول مقابل مشهور بيست دينار است . « 14 »\r\nبنابر مشهور ، خمس تنها در آنچه از راه غواصى به دست مىآيد ، واجب است .\r\nدر نتيجه آنچه با آلات و ابزار - و نه غواصى - به دست مىآيد و يا دريا آن را بيرون مىاندازد ، خمس ندارد . « 15 »\r\nآيا جواهرى كه در دريا افتاده و صاحبش از آن اعراض كرده ، چنانچه كسى با غواصى آن را بيرون آورد ، حكم غوص را دارد يا نه ؟ مسئله اختلافى است . « 16 »\r\nرودخانه‌هاى بزرگ ، مانند فرات ، دجله و نيل در اين جهت حكم دريا را دارند ؛ در نتيجه جواهرى كه با غواصى از آنها به دست مىآيد ، خمس دارد ؛ ليكن برخى در اين الحاق اشكال كرده‌اند . « 17 »\r\n5 . سود كسب : درآمد حاصل از كسب و تجارت ، پس از كسر مئونه ، يعنى هزينه‌هاى مصرفى و جارى خود و خانواده در طول سال ، متعلّق خمس است ( - - ) مئونه ) . از برخى قدما عدم وجوب خمس در آن - به جهت عفو و تحليل شارع مقدس ( - - ) اخبار تحليل ) - نقل شده است . « 18 »\r\nدر تعلّق خمس به سود كسب ، تفاوتى بين انواع كسب همچون تجارت ، زراعت و صنعت و نيز اجارهء اعيان و اموال نيست ؛ ليكن در تعلّق خمس به برخى فوايدى كه بدون كسب به دست مىآيند ، مانند هبه ، هديه و جايزه ، اختلاف است .\r\n\r\n\r\n","description":"","footnote":"\r\n( 13 ) الحدائق الناضرة 12 / 333 - 338 ؛ جواهر الكلام 16 / 27 - 33 .\r\n( 14 ) الحدائق الناضرة 12 / 343 - 344 ؛ جواهر الكلام 16 / 39 - 41 .\r\n( 15 ) الحدائق الناضرة 12 / 345 ؛ جواهر الكلام 16 / 41 .\r\n( 16 ) جواهر الكلام 16 / 42 ؛ العروةالوثقى 4 / 254 - 255 .\r\n( 17 ) جواهر الكلام 16 / 43 ؛ العروة الوثقى 4 / 254 .\r\n( 18 ) الحدائق الناضرة 12 / 347 ؛ جواهر الكلام 16 / 45 .\r\n","page_name":" 497 ","page_number":497},
  {"content":"\r\n\r\nقول به عدم وجوب خمس در آنها به مشهور نسبت داده شده است ؛ ليكن به آنچه كه با ارث به انسان منتقل مىشود و نيز مَهر ، همچنين به عوض در طلاق خلع ( - - ) خلع ) كه زن به شوهرش بذل مىكند ، خمس تعلق نمىگيرد ؛ هرچند برخى احتياط را در پرداخت خمس در موارد يادشده دانسته‌اند . از برخى قدما در خصوص ميراث ، ثبوت خمس نقل شده است . برخى نيز ارثى را كه بدون گمان و غير مترقبه به انسان مىرسد ، متعلّق خمس دانسته‌اند ، مانند آنكه خويشاوند دورى از انسان فوت كند و او از خويشاوندى وى اطلاعى نداشته باشد و چون ميّت غير از اين فرد وارثى نداشته ، همهء اموالش به او مىرسد ؛ ليكن نظر مشهور عدم ثبوت خمس در چنين مالى است . « 19 »\r\nمئونه - كه خمس درآمد پس از كسر آن واجب مىشود - عبارت است از مجموع نيازمنديهاى طبيعى و عرفى انسان در زندگى بر حسب شأن خود و خانواده‌اش ؛ در خوردن ، پوشيدن ، مسكن ، خدمتكار ، اثاث منزل ، وسيلهء نقليه ، مهمانى دادن ، هديه يا صدقه دادن ، به زيارت مشاهد مشرفه رفتن ، زن گرفتن براى پسران ، شوهر دادن دختران و نيز حقوق واجب بر انسان به سبب نذر ، كفّاره ، دين ، ارش جنايت ، ضمانت يا غرامت آنچه كه تلف كرده است و جز اينها از مخارج و هزينه‌ها ، كه همه آنها را از سود به دست آمده از كسب ، كسر مىكند و سپس خمس باقى مانده را مىپردازد . خرج كردن زياده بر شأن ، در حدّى كه مصداق سفاهت و اسراف قلمداد گردد از مئونه به شمار نمىرود و پرداخت خمس آن واجب است . « 20 »\r\nميزان در مئونه مصرف فعلى است نه كمّيت و مقدار . بنابر اين ، اگر كسى بر خود و خانواده‌اش سخت بگيرد و كمتر مصرف كند ، خمس همهء آنچه را كه باقى مىماند بايد بپردازد . « 21 »\r\nهرگاه همه يا بخشى از سرمايه ( رأس المال ) از سود آن فراهم آمده باشد ، مانند اينكه از ابتدا مالى براى تجارت نداشته ، ليكن پس از شروع به كسب ، سود حاصل\r\n\r\n\r\n","description":"","footnote":"\r\n( 19 ) الحدائق الناضرة 12 / 347 - 353 ؛ جواهر الكلام 16 / 45 - 58 ؛ العروة الوثقى 4 / 275 - 277 ؛ مصباح الهدى 11 / 100 - 106 .\r\n( 20 ) الحدائق الناضرة 12 / 353 - 354 ؛ جواهر الكلام 16 / 58 - 63 ؛ العروة الوثقى 4 / 285 - 286 .\r\n( 21 ) العروة الوثقى 4 / 288 ؛ مستمسك العروة 9 / 541 - 542 .\r\n","page_name":" 498 ","page_number":498},
  {"content":"\r\n\r\nاز آن را سرمايهء خود قرار داده باشد ، در صورتى كه براى تأمين هزينه‌هاى زندگى بر حسب شأن و مقامش به آن نياز داشته باشد ، بنابر قول برخى ، خمس به آن تعلّق نمىگيرد ؛ ليكن برخى ، آن را از مئونه ندانسته و در نتيجه پرداخت خمس آن را واجب دانسته‌اند . « 22 »\r\nزمان پرداخت خمس سود كسب ، سپرى شدن يك سال از شروع به كسب و اخراج مئونهء سال از آن است ؛ هرچند انسان مىتواند قبل از گذشت يك سال نيز با احتساب مئونهء سال از پيش و كسر كردن آن ، خمس باقى مانده را بپردازد . « 23 »\r\nمبدأ سال خمس ، زمان شروع به كسب است ؛ ليكن برخى مبدأ آن را زمان به دست آوردن سود دانسته‌اند . برخى ، بين كسبهايى كه سود آنها تدريجى است ، مانند تجارت ، و كسبهايى كه سودشان دفعى و يكباره است مانند زراعت تفصيل داده ، در نوع اوّل ، آغاز سال را شروع به كسب و در نوع دوم ، زمان دستيابى به سود دانسته‌اند . « 24 »\r\n6 . زمينى كه ذمّى از مسلمان مىخرد : بر وجوب پرداخت خمس زمينى كه كافر ذمّى ( - - ) اهل ذمّه ) از مسلمان مىخرد ادعاى اجماع شده است ؛ ليكن نقل شده كه گروهى از قدما اين قسم را در شمار آنچه خمس به آنها تعلّق مىگيرد ذكر نكرده‌اند . « 25 » در اينكه خمس در زمين ياد شده اختصاص به صورت خريدن آن دارد يا موارد ديگر ، همچون هديه ، هبه و صلح را نيز در بر مىگيرد ، اختلاف است . « 26 »\r\n7 . مال حلال آميخته به حرام : بنابر مشهور ، اخراج خمس مال حلالى كه با حرام آميخته شده ، در صورتى كه صاحبش ناشناخته و مقدار حرام نامعلوم باشد ، به جهت حلال شدن تصرّف در آن واجب است و در صورت عدم اخراج خمس ، تصرّف در آن حرام است . « 27 » در صورت معلوم بودن صاحب مال حرام و نيز مقدار مال ، خمس ، ساقط و دفع مال به صاحبش واجب است . « 28 » امّا اگر مالك ، معلوم ، ليكن مقدار مال حرام نامعلوم باشد ، بنابر تصريح گروهى واجب است مصالحه كند ، « 29 » و در فرض عكس ، برخى در صورت نا اميدى از شناسايى مالك ، قائل به وجوب صدقه دادن آن به نيّت\r\n\r\n\r\n","description":"","footnote":"\r\n( 22 ) العروة الوثقى 4 / 284 ؛ مستمسك العروة 9 / 533 - 535 .\r\n( 23 ) الحدائق الناضرة 12 / 353 .\r\n( 24 ) 354 ؛ العروة الوثقى 4 / 285 .\r\n( 25 ) الحدائق الناضرة 12 / 359 ؛ جواهر الكلام 16 / 65 .\r\n( 26 ) الحدائق الناضرة 12 / 362 ؛ جواهر الكلام 16 / 65 - 66 .\r\n( 27 ) الحدائق الناضرة 12 / 363 - 364 ؛ جواهر الكلام 16 / 69 - 72 .\r\n( 28 ) جواهر الكلام 16 / 72 - 73 .\r\n( 29 ) 74 - 75 .\r\n","page_name":" 499 ","page_number":499},
  {"content":"\r\n\r\nمالكش شده‌اند . برخى ديگر ، اخراج خمس مال و سپس صدقه دادن باقى ماندهء مالِ حرام را - در صورتى كه مقدار حرام بيشتر از يك پنجم باشد - واجب دانسته‌اند . « 30 »\r\nاگر مال حلالى كه با حرام مخلوط شده - قطع نظر از مال حرام - نيز متعلّق خمس باشد ، مانند اينكه از سود كسب باشد ، بايد دو خمس اخراج گردد ؛ يكى به جهت حلال شدن مال آميخته به حرام ( خمس تحليل ) و ديگرى خمس خود مال حلال . در اينكه كدام يك از دو خمس ابتدا اخراج مىگردد ، اختلاف است . بنابر قول به وجوب تقدّم اخراج خمس مال حلال ، آن مقدار كه حلال بودنش قطعى است ، نخست اخراج مىگردد ، سپس خمس باقى مانده داده مىشود . « 31 » برخى در اين فرض جهت حلال شدن مال مخلوط به حرام ، تنها يك خمس را واجب دانسته‌اند « 32 » ( - - ) خمس تحليل ) .\r\nدر وجوب خمسِ هيچ يك از موارد ياد شده ، جز سود كسب ، سپرى شدن سال شرط نيست . از اين رو ، پرداخت خمس هر كدام پس از دستيابى يا تحقق آن واجب است .\r\nوجوب خمس گنج ، معدن و آنچه با غواصى و مانند آن به دست مىآيد ، پس از كسر هزينه‌هاى استخراج و استحصال آنها خواهد بود . « 33 »\r\nتقسيم خمس : بنابر قول مشهور ، خمس به شش سهم تقسيم مىشود . سه سهم ( سهم خدا ، سهم رسول خدا صلّى اللَّه عليه و آله و سهم ذى القربى ) از آنِ رسول گرامى اسلام صلّى اللَّه عليه و آله و پس از ايشان از آنِ امام عليه السّلام است و سه سهم ديگر ، از آنِ سادات يتيم ، فقير و درمانده در سفر .\r\nبر اين قول ادعاى اجماع شده است . « 34 »\r\nمعروف ميان فقها عدم وجوب توزيع خمس بين همهء افراد سه گروه ياد شده است ؛ بلكه جايز است از هر گروه تنها به يك نفر داده شود . چنان كه توزيع يكسان بين هر سه گروه واجب نيست ؛ بلكه جايز است با تفاوت به آنان داده شود . « 35 »\r\nبنابر قول مشهور ، جايز است نصف خمس ( سه سهم ) به يك گروه از گروههاى سه گانهء ياد شده داده شود . « 36 »\r\n\r\n\r\n","description":"","footnote":"\r\n( 30 ) الحدائق الناضرة 12 / 364 - 365 .\r\n( 31 ) جواهر الكلام 16 / 76 ؛ العروة الوثقى 4 / 266 ؛ مستند العروة ( الخمس ) / 168 - 170 .\r\n( 32 ) العروة الوثقى 4 / 266 .\r\n( 33 ) جواهر الكلام 16 / 82 .\r\n( 34 ) الحدائق الناضرة 12 / 369 - 374 ؛ جواهرالكلام 16 / 84 - 89 .\r\n( 35 ) جواهر الكلام 16 / 101 .\r\n( 36 ) 108 .\r\n","page_name":" 500 ","page_number":500},
  {"content":"\r\n\r\nدر زمان حضور امام عليه السّلام ، واجب است تمامى خمس ( سهام شش‌گانه ) به ايشان داده شود . امام عليه السّلام نيمى از آن را براى خود برداشته و طبق صلاحديد مصرف مىكند و نيم ديگر را به مقدار كفايت به سه گروه پيش گفته مىدهد و بنابر مشهور در صورتى كه چيزى از آن اضافه بيايد ، مال خود امام است و چنانچه كم بيايد ، از سهم خود جبران مىكند . « 37 »\r\nشرايط استحقاق خمس : سه گروه ياد شده با شرايطى مستحق خمس خواهند بود . بعضى از اين شرايط در هر سه گروه معتبر است ؛ امّا بعضى ديگر ، مخصوص برخى گروهها است .\r\nشرايط عام عبارتند از :\r\n1 . انتساب به هاشم : انتساب به هاشم جدّ رسول گرامى اسلام صلّى اللَّه عليه و آله با نسب صحيح ( آميزش مشروع ) يا در حكم صحيح ( آميزش به شبهه ) ، نه از راه زنا و مانند آن شرط استحقاق خمس است .\r\nنسل هاشم ، منحصر در فرزندان عبدالمطّلب است . از اين رو ، خمس تنها به كسانى مىرسد كه از نسل عبدالمطّلب‌اند كه عبارتند از فرزندان ابوطالب ، عباس ، حارث و ابولهب . البته امروزه تنها فرزندان ابوطالب و عباس شناخته شده‌اند و از نسل حارث و ابولهب سلسلهء شناخته شده‌اى وجود ندارد ؛ بلكه تنها نسل فراوان ، نسل ابوطالب است كه مشمول بركت الهى قرار گرفته است . « 38 »\r\nبنابر مشهور ، فرزندان مطّلب ، برادر هاشم مستحق خمس نيستند . « 39 » چنان كه به قول مشهور از ميان فرزندان هاشم كسانى مستحق خمس‌اند كه انتسابشان به هاشم از طريق پدر باشد ، نه مادر . « 40 »\r\n2 . ايمان ( شيعهء دوازده امامى بودن ) : بنابر تصريح گروهى ، مؤمن بودن شرط استحقاق خمس است ؛ بلكه بر آن ادعاى اجماع شده است ؛ هرچند برخى در شرط بودن آن توقف و ترديد كرده‌اند « 41 » ( - - ) ايمان ) .\r\n3 . عدم ارتكاب علنى گناه كبيره : در شرط بودن آن اختلاف است . بسيارى از معاصران احتياط را در ندادن خمس به مرتكب علنى گناهان كبيره دانسته‌اند . « 42 »\r\n\r\n\r\n","description":"","footnote":"\r\n( 37 ) 109 .\r\n( 38 ) 104 .\r\n( 39 ) الحدائق الناضرة 12 / 382 ؛ جواهر الكلام 16 / 106 - 107 .\r\n( 40 ) الحدائق الناضرة 12 / 390 ؛ جواهر الكلام 16 / 90 .\r\n( 41 ) الحدائق الناضرة 12 / 389 ؛ جواهر الكلام 16 / 115 .\r\n( 42 ) العروة الوثقى 4 / 306 .\r\n","page_name":" 501 ","page_number":501},
  {"content":"\r\n\r\nشرايط خاص :\r\n1 . فقر در يتيم : بنابر مشهور ، فقير بودن شرط استحقاق خمس در يتيم ( كودك پدر از دست داده ) است . از برخى قدما عدم شرط بودن آن نقل شده است . « 43 »\r\n2 . نياز در ابن سبيل ( مسافر در راه مانده ) : در ابن سبيل ، فقير بودن شرط نيست ؛ ليكن نيازمندى مالى در مكانى كه گرفتار شده ، شرط استحقاق خمس است . از اين رو ، ابن سبيل نيازمند هرچند در شهر خود بى نياز باشد ، مستحق خمس است « 44 » ( - - ) ابن سبيل ) .\r\nحكم خمس در عصر غيبت : بنابر قول مشهور ، مناكح ، مساكن و متاجر در عصر غيبت امام عليه السّلام براى شيعيان حلال شده است . مراد از مناكح كنيزانىاند كه از بلاد كفر به اسيرى گرفته مىشده‌اند . خريدن چنين كنيزانى براى شيعيان حلال دانسته شده است ؛ هرچند همهء آنها در صورتى كه بدون اذن امام عليه السّلام به غنيمت گرفته شده باشند يا خمس آنها در صورت اذن امام ، مال امام است .\r\nبرخى ، مناكح را به مهر زوجه و بهايى كه از سود كسب براى خريدن كنيز پرداخت مىشود ، تفسير كرده‌اند . بنابر اين تفسير ، اخراج خمس آنچه به عنوان مهر يا بهاى كنيز پرداخت مىشود واجب نيست .\r\nبراى مساكن سه تفسير بيان شده است : نخست ، مسكنى كه از كفّار به غنيمت گرفته مىشود ، كه تملّك آن جايز و اخراج خمس آن غير واجب است . دوم ، مسكن واقع در زمينى كه متعلّق به امام عليه السّلام است ، مانند زمينهاى موات ( - - ) انفال ) ؛ و سوم ، مطلق مسكن ، بنابر اين ، كسى كه از تجارت يا زراعت سودى نصيبش مىشود ، پس از اخراج مئونه ، از جمله مسكن در صورت نياز به آن ، خمس باقى مانده را مىپردازد .\r\nبراى متاجر نيز سه تفسير كرده‌اند : اوّل ، غنايم خريدارى شده كه همه يا بعض آن مال امام عليه السّلام است . دوم ، درآمدهاى به دست آمده از راه كسب در زمين يا درختان متعلّق به امام عليه السّلام ، و سوم ، آنچه كه از راه خريدن يا غير آن از فرد غير معتقد به وجوب خمس به انسان انتقال مىيابد . « 45 »\r\n\r\n\r\n","description":"","footnote":"\r\n( 43 ) جواهر الكلام 16 / 113 .\r\n( 44 ) 112 .\r\n( 45 ) 145 - 155 ؛ العروة الوثقى 4 / 313 .\r\n","page_name":" 502 ","page_number":502},
  {"content":"\r\n\r\nدر حكم خمس نسبت به غير مناكح ، مساكن و متاجر در دوران غيبت ، ديدگاههاى متفاوت و اقوال گوناگونى مطرح ، و تا چهارده قول شمرده شده است ، از جمله :\r\n1 . مباح بودن تمامى خمس براى شيعيان و عدم وجوب اخراج آن .\r\n2 . نيمى از خمس ( سهم امام عليه السّلام ) براى شيعيان حلال است ؛ ليكن نيم ديگر ( سهم سادات ) بايد به سادات مستحق پرداخت شود .\r\n3 . تخصيص تحليل به خمس سود كسب . بنابر اين ، اخراج خمس درآمد حاصل از كسب ، واجب نيست ؛ ليكن اخراج خمس ساير عناوين هفت گانه واجب است .\r\n4 . عدم اباحهء خمس و وجوب پرداخت سهم امام عليه السّلام ، علاوه بر سهم سادات به سه گروه ياد شده .\r\n5 . عدم اباحه و وجوب پرداخت سهم امام عليه السّلام به شيعيان نيازمند . « 46 »\r\nمتولّى خمس در عصر غيبت : بنابر قول به عدم اباحهء خمس در دوران غيبت ، متولّى امر آن در مصرف ، بنابه تصريح گروهى ، فقيه جامع الشرايط است .\r\nبنابر اين ، كسى كه خمس بر عهده دارد ، واجب است سهم امام عليه السّلام را به فقيهى جامع الشرايط تحويل دهد . در مقابل ، برخى اين حكم را نپذيرفته و دادن آن را به مستحقان براى مالك جايز دانسته‌اند ؛ ليكن گفته‌اند : پرداخت سهم سادات به مجتهد جامع الشرايط واجب نيست و مالك مىتواند آن را مستقيم به دست مستحقان برساند ؛ هرچند برخى احتياط را در تحويل آن به مجتهد دانسته‌اند . « 47 »\r\n\r\n\r\n","description":"","footnote":"\r\n( 46 ) الحدائق الناضرة 12 / 437 - 444 ؛ جواهر الكلام 16 / 156 - 170 .\r\n( 47 ) الحدائق الناضرة 12 / 470 ؛ جواهر الكلام 16 / 177 - 180 ؛ العروة الوثقى 4 / 308 .\r\n","page_name":" 503 ","page_number":503},
  {"content":"\r\n\r\n\r\nخمس تحليل\r\nخُمس تَحليل : خمسى كه جهت حلال شدن مال آميخته با حرام پرداخت مىگردد .\r\nاز آن در باب خمس سخن گفته‌اند .\r\nاخراج خمس مال حلالى كه با حرام مخلوط شده - جهت حلّيت تصرّف در آن - واجب است ؛ و چنانچه خود مال حلال نيز متعلق خمس باشد ، مانند اينكه از سود كسب به دست آمده باشد ، پرداخت خمس آن نيز واجب است . بنابر اين ، در چنين مالى دو خمس واجب مىشود .\r\nهرچند برخى ، تنها خمس تحليل را در آن واجب دانسته‌اند . بعضى در چگونگى اخراج دو خمس ، اخراج خمس مال حلال را مقدم بر اخراج خمس مال مخلوط به حرام دانسته‌اند « 1 » ( - - ) خمس ) .\r\n\r\nخم شدن\r\n- - ) انحناء\r\n\r\nخميازه\r\nخميازه : دهن درّه .\r\nاز آن به مناسبت در باب صلات سخن گفته‌اند .\r\n\r\n\r\n","description":"","footnote":"\r\n( 1 ) العروة الوثقى 4 / 266 ؛ مستند العروة ( الخمس ) / 168 - 170 .\r\n","page_name":" 504 ","page_number":504},
  {"content":"\r\n\r\nخميازه كشيدن در نماز مكروه است ، هرچند به صورت غير ارادى باشد ؛ چون مقدمات آن ، مانند پرخورى در اختيار انسان است . « 1 » خميازه در حال طواف نيز كراهت دارد . « 2 »\r\n\r\nخمير\r\nخمير : آميخته‌اى از آرد گندم يا جو و مانند آن با آب يا مايعى ديگر .\r\nاز آن به مناسبت در باب طهارت و حدود نام برده‌اند .\r\nبنابر مشهور خمير نجس با پختن و تبديل شدن به نان پاك نمىشود ؛ « 1 » امّا اگر پس از تبديل به نان در آب كثير قرار داده شود و آب به همهء اجزاى آن نفوذ كند ، پاك مىگردد . « 2 » برخى در حصول طهارت با آن اشكال كرده‌اند . « 3 »\r\nاگر با خمير تهيّه شده از آرد و شراب ، نان پخته شود ، در اينكه خوردن چنين نانى موجب ثبوت حّد ( هشتاد تازيانه ) خواهد شد يا تعزير ، اختلاف است . « 4 »\r\n\r\nخنثى\r\nخنثى : دارندهء آلت تناسلى مرد و زن .\r\nاز احكام آن در بابهاى طهارت ، صلات ، حج ، جهاد ، حجر ، نكاح ، ارث ، حدود ، قصاص و ديات سخن گفته‌اند .\r\nجنسيّت : خنثى از نظر جنسيّت يا مرد است و يا زن ؛ « 1 » هرچند برخى احتمال وجود جنس سومى را كه نه مرد باشد و نه زن ، بلكه مصداق هر دو عنوان باشد ، مطرح كرده‌اند . « 2 »\r\nاقسام : خنثى دو قسم است : مشكل و غير مشكل . خنثايى كه در پرتو علائم تعيين شده در شرع و يا - بنا بر قول برخى - قراين و مرجّحات ديگر ، به يكى از دو جنسِ مرد يا زن ملحق مىگردد ، خنثاى غير مشكل و محكوم به احكام همان جنس است و خنثايى كه داراى علائم و قراين چنينى نيست ، خنثاى مشكل خواهد بود . « 3 »\r\n\r\n\r\n","description":"","footnote":"\r\n( 1 ) جواهر الكلام 11 / 85 ؛ الحدائق الناضرة 9 / 57 .\r\n( 2 ) دليل الناسك / 488 .\r\n1 جواهر الكلام 6 / 273 .\r\n2 العروة الوثقى 1 / 233 ؛ مستمسك العروة 2 / 50 .\r\n3 الاحكام الواضحة ( فاضل ) / 104 .\r\n4 قواعد الاحكام 3 / 553 ؛ جواهر الكلام 41 / 450 ؛ الدرّ المنضود ( گلپايگانى ) 2 / 310 .\r\n1 جواهر الكلام 39 / 277 - 278 .\r\n2 حاشية المكاسب ( يزدى ) 1 / 16 ؛ العناوين 1 / 38 ؛ مصباح الفقاهة 1 / 211 .\r\n3 تحرير الوسيلة 2 / 399 ؛ رياض المسائل 12 / 642 .\r\n","page_name":" 505 ","page_number":505},
  {"content":"\r\n\r\nعلائم : نشانه‌هايى كه با آنها مىتوان خنثى را به يكى از دو جنسيّت مرد يا زن ملحق كرد عبارتند از :\r\n1 . خروج دائمى يا غالبى بول از يكى از دو آلت تناسلى وى و حكم به جنسيّت او بر اساس همان آلت . در فرض خروج غالبى ، خروج بول از مخرج ديگر بايد بسيار نادر باشد .\r\n2 . پيشى گرفتن دائمى يا غالبى خروج بول از يكى از دو آلت در فرض خروج آن از هر دو .\r\n3 . ديرتر قطع شدن بول از يكى از دو آلت در فرض خروج همزمان آن از هر دو . بر علامت بودن اين ويژگى ادعاى اجماع شده است ؛ هرچند برخى قدما آن را نپذيرفته‌اند .\r\n4 . شمردن دنده‌هاى سمت راست و چپ قفسهء سينه كه در صورت برابر بودن آنها ، زن و در صورت نابرابرى ، مرد خواهد بود . در ملاك بودن اين نشانه اختلاف است .\r\nدر اينكه تنها نشانه‌هاى ياد شده - كه در روايات آمده - ملاك تشخيص و ملحق كردن خنثى به يكى از دو جنس مرد و زن است يا ديگر امارات و قراين اطمينان آور همچون روييدن موى صورت و عادت ماهانه مىتواند ملاك باشد ، محلّ بحث است . « 4 »\r\nاحكام خنثاى مشكل : احكامى كه بر عنوان مكلّف با قطع نظر از جنسيّت وى مترتب مىشود ، مانند وجوب نماز ، روزه و حج بر خنثاى مشكل نيز بدون اشكال جارى است ؛ ليكن در اينكه خنثاى مشكل در احكامى كه اختصاص به زن يا مرد دارد - مانند وجوب پوشاندن بدن از نامحرم بر زن يا حرمت پوشيدن لباس زرباف يا ابريشمى بر مرد - ملحق به جنس مرد است يا زن ، اختلاف مىباشد .\r\nنمونه‌هايى از اين احكام در ابواب مختلف عبارتند از :\r\nطهارت : آميزش كردن خنثى با زن و نيز مرد با وى موجب جنابت نيست ؛ زيرا در هر دو صورت ، اصلى يا زايد بودن آلت خنثى محلّ ترديد است . البته اگر خنثى با زنى آميزش كند ، سپس مردى با او آميزش نمايد ، جنابت وى محقق مىشود ؛\r\n\r\n\r\n","description":"","footnote":"\r\n( 4 ) جواهر الكلام 39 / 280 - 281 ؛ تحرير الوسيلة 2 / 399 - 400 .\r\n","page_name":" 506 ","page_number":506},
  {"content":"\r\n\r\nهرچند حكم جنابت بر مرد و زن بار نمىشود . « 5 »\r\nبا خروج منىّ از هر دو آلت خنثى يا به طور عادت و غالب از يكى ، جنابت تحقق مىيابد . برخى ، صرف خروج منىّ از هريك از دو آلت را موجب تحقق جنابت دانسته‌اند . « 6 »\r\nصلات : ستر هر دو عورت در نماز بر خنثى واجب است ؛ ليكن در وجوب ستر ساير بدن همچون زن اختلاف است . « 7 »\r\nخنثى - بنابر قول به ملزم بودن وى به رعايت احتياط - نمازهاى اخفاتى ( ظهر و عصر ) را آهسته و نمازهاى جهرى ( صبح ، مغرب و عشا ) را بلند مىخواند . « 8 »\r\nبنابر قول به عدم جواز تقدّم زن بر مرد در نماز ، پيشى گرفتن خنثى بر مرد و نيز مقدّم شدن زن بر او در نماز ، جايز است . « 9 »\r\nنماز جمعه بر مردان واجب است نه زنان . در اينكه در اين مسئله خنثاى مشكل ملحق به مرد است يا زن ، اختلاف است . « 10 »\r\nامامت خنثى براى زنان جايز است ؛ ليكن براى مردان - به جهت احتمال زن بودن وى - جايز نيست . همچنين بنابر قول مشهور امامت خنثى براى خنثى - به جهت احتمال زن بودن او و مرد بودن مأموم - جايز نيست . « 11 »\r\nقضاى نماز و روزهء ميّت بر فرزند ارشد او در صورت خنثى بودن وى واجب نيست . « 12 »\r\nپوشيدن لباس زرباف و نيز زينت كردن به طلا بر زن جايز و بر مرد حرام است . در الحاق خنثاى مشكل به يكى از زن و مرد در اين حكم ، اختلاف است .\r\nبنابر قول به الحاق وى به زن ، خنثى مىتواند در لباس زرباف و نيز همراه با طلا نماز بخواند ؛ هرچند برخى آن را جايز ندانسته‌اند . « 13 »\r\nحج : بعضى محرّمات احرام ( - - ) احرام ) مشترك ميان زن و مرد است ؛ ليكن بعضى ديگر اختصاص به مرد يا زن محرم دارد ، مانند حرمت پوشيدن لباس دوخته ، پوشاندن سر و استظلال كه مخصوص مرد و حرمت پوشاندن صورت كه مختص زن است . در الحاق خنثاى مشكل به مرد يا زن اختلاف است . « 14 »\r\n\r\n\r\n","description":"","footnote":"\r\n( 5 ) جواهر الكلام 3 / 36 ؛ منهاج الصالحين ( سيستانى ) 1 / 63 .\r\n( 6 ) . جواهر الكلام 3 / 8 .\r\n( 7 ) 8 / 221 .\r\n( 8 ) 9 / 385\r\n( 9 ) 8 / 330 .\r\n( 10 ) الحدائق الناضرة 10 / 148 .\r\n( 11 ) جواهر الكلام 13 / 340 - 341 .\r\n( 12 ) 17 / 46 .\r\n( 13 ) 8 / 122 .\r\n( 14 ) 18 / 343 .\r\n","page_name":" 507 ","page_number":507},
  {"content":"\r\n\r\nالبته پوشاندن سر و صورت باهم بر او جايز نيست و موجب ثبوت كفّاره است . « 15 »\r\nحج گزار مرد در اعمال منى بين حلق و تقصير ( - - ) تقصير ) مخيّر است ، ليكن بر خنثى تقصير متعيّن است . البته اگر وى از سه گروهى به شمار رود كه - به قول برخى - حلق بر آنان متعيّن است ، بنابر احتياط بايد بين حلق و تقصير جمع كند ؛ ليكن بنابر قول به تخيير براى اين سه دسته ، باز تقصير بر او متعين خواهد بود . « 16 »\r\nجهاد : جهاد بر خنثى واجب نيست . « 17 » كشتن زنان جبههء دشمن جز در حال ضرورت جايز نيست . به تصريح برخى ، خنثى در اين حكم ملحق به زن است . « 18 » در تقسيم غنايم نيز خنثى حكم زن را دارد و چيزى جز آنچه به عنوان رضخ ( - - ) رضخ ) به او داده مىشود ، به وى تعلّق نمىگيرد ؛ « 19 » هرچند از بعضى نقل شده كه خنثى از غنيمت نصف سهم مرد و از رضخ ، نصف سهم زن ، سهم مىبرد . « 20 »\r\nحجر : نشانه‌هاى بلوغ خنثى عبارتند از : روييدن موى درشت در اطراف هر دو آلت تناسلىاش ؛ رسيدن به سنّ پانزده سالگى ، خروج منىّ از هر دو آلت ؛ و بنابر مشهور ، ديدن خون حيض از آلت زنانه و خروج منىّ از آلت مردانه . در نشانه بودن خروج منىّ از يكى از دو آلت و يا حيض شدن به تنهايى اختلاف است . برخى ، در فرضى كه خروج منىّ از يكى از دو آلت وى عادى باشد حكم به بلوغ كرده‌اند . « 21 »\r\nنكاح : نگاه كردن به دُبُر خنثى و نيز هر دو آلت تناسلى وى بر مرد و زن حرام است ؛ ليكن نگاه كردن به يكى از دو آلت تناسلى او كه همسان آلت تناسلى نگاه كننده نيست ، مانند نگاه كردن مرد به آلت زنانه ، بنابر قول گروهى جايز است ، مگر آنكه خنثى از محارم باشد كه بر مَحرم وى نگاه كردن به هيچ يك از آن دو جايز نيست .\r\nبرخى نيز مطلقا نگاه كردن به هر يك از دو آلت خنثى را جايز ندانسته‌اند . « 22 »\r\nامّا ديگر اعضاى بدن خنثى ، برخى گفته‌اند : خنثاى مشكل نسبت به مرد و خنثى ، حكم زن و نسبت به زن ، حكم مرد را دارد ؛ در نتيجه بر خنثى واجب است خود را از مرد بپوشاند و مرد نمىتواند به بدن او - جز مواضع استثنا شده ، مانند\r\n\r\n\r\n","description":"","footnote":"\r\n( 15 ) 394\r\n( 16 ) 19 / 238 .\r\n( 17 ) 21 / 7 - 8 .\r\n( 18 ) 76 ؛ تذكرة الفقهاء 9 / 64 ؛ الروضة البهية 2 / 393 .\r\n( 19 ) الروضة البهية 2 / 403 .\r\n( 20 ) تحرير الاحكام 2 / 186 ؛ جواهر الكلام 21 / 198 .\r\n( 21 ) جواهر الكلام 26 / 47 ؛ مفتاح الكرامة 12 / 416 - 418 .\r\n( 22 ) العروة الوثقى 1 / 309 - 310 ؛ مصباح الهدى 3 / 14 .\r\n","page_name":" 508 ","page_number":508},
  {"content":"\r\n\r\nصورت و كف دست - نگاه كند ، چنان كه وى نيز نمىتواند به مرد نگاه كند . و نيز واجب است خود را از زن بپوشاند ؛ چنان كه زن نيز نمىتواند به بدن او - جز مواضع استثنا شده - نگاه كند ؛ همان گونه كه خنثى نيز نمىتواند به بدن زن - جز آنچه استثنا شده - نگاه كند . « 23 » برخى در اين حكم اشكال كرده‌اند . « 24 »\r\nازدواج - اعم از موقّت و دائم - با خنثاى مشكل حرام و باطل است . « 25 »\r\nآيا در مسئلهء حقّ حضانت مادر نسبت به كودك ، خنثى محكوم به حكم پسر است يا دختر ؟ مسئله اختلافى است ؛ « 26 » چنان كه اين اختلاف در مسئلهء ختنه و وجوب آن بر خنثى و مشروط بودن صحّت طواف و به قول برخى ، نماز وى بر آن - چنان كه نسبت به مردان چنين است - نيز وجود دارد . « 27 »\r\nشير خوردن از خنثى موجب نشر حرمت نمىشود « 28 » ( - - ) رضاع ) .\r\nارث : بنابر قول مشهور ، خنثى در مسئلهء ارث ، از سهم هر يك از مرد و زن ، نصف ، ارث مىبرد . قول مقابل مشهور ، عمل بر اساس قرعه است . « 29 »\r\nفرزند ارشد در صورتى كه خنثى باشد استحقاق حبوه ( - - ) حبوه ) را ندارد . « 30 »\r\nحدود : زنا و لواط با دخول آلت رجوليت خنثى در فرج و دُبُر ديگرى محقق نمىشود ؛ چنان كه آميزش كردن مرد با خنثى به جهت شك در اصلى بودن فرج وى - تحقق بخش زنا نيست . « 31 »\r\nبنابر تصريح برخى ، خنثاى مرتد فطرى ( - - ) مرتد فطرى ) در حكم ، ملحق به زن است ؛ در نتيجه كشته نمىشود و توبه‌اش پذيرفته است ( - - ) ارتداد ) .\r\nقصاص : كشتن عمدى خنثاى مشكل موجب ثبوت قصاص است . اگر مردى خنثايى را بكشد اولياى مقتول پس از بازگرداندن يك چهارم ديه به اولياى قاتل ، مىتوانند او را قصاص كنند ؛ چنان كه اگر خنثى زنى را بكشد ، اولياى زن پس از ردّ يك چهارم ديه به اولياى خنثى ، مىتوانند او را قصاص كنند ؛ ليكن اگر هر دو طرف خنثى باشند قاتل - بدون هيچ گونه ردّى - قصاص مىشود . « 32 »\r\nاگر مردى يا خنثايى آلت تناسلى خنثايى را قطع كند قصاص نمىشود ؛ ليكن اگر خنثى ، غير مشكل و ملحق به\r\n\r\n\r\n","description":"","footnote":"\r\n( 23 ) تذكرة الفقهاء ( ق ) 2 / 574 ؛ جامع المقاصد 12 / 42 .\r\n( 24 ) كتاب النكاح ( شيخ انصارى ) / 69 - 70 .\r\n( 25 ) جواهر الكلام 33 / 121 و 39 / 294 .\r\n( 26 ) 31 / 292 - 293 .\r\n( 27 ) 19 / 274 و 31 / 262 .\r\n( 28 ) 29 / 267 .\r\n( 29 ) 39 / 277 - 283 .\r\n( 30 ) رسائل الشهيد الثانى 1 / 525 ؛ كشف اللثام 9 / 419 ؛ بلغة الفقيه 4 / 312 .\r\n( 31 ) جواهر الكلام 41 / 259 .\r\n( 32 ) كشف اللثام 11 / 55 .\r\n","page_name":" 509 ","page_number":509},
  {"content":"\r\n\r\nمرد باشد ، در جنايت بر آلت مردانه و بيضهء وى قصاص و بر آلت زنانه‌اش ارش ( - - ) ارش ) ثابت است ، و اگر جانى زن باشد در جنايت بر آلت رجوليّت ، ديه و بر آلت انوثيّت ، ارش ثابت خواهد بود ؛ و اگر خنثاى غير مشكلى كه جنايت بر او وارد شده ملحق به زن باشد ، بر جانى مرد قصاص نيست و در جنايت بر آلت انوثيت ، ديه و بر آلت رجوليت ، ارش ثابت است ؛ ليكن اگر جانى زن باشد در جنايت بر آلت انوثيت ، قصاص مىشود و در جنايت بر آلت رجوليت ، ارش ثابت است . « 33 »\r\nديات : ديهء قتل خنثى بنابر تصريح برخى نصف ديهء هر يك از مرد و زن است كه سه چهارم ديهء كامل مىشود ، و ديهء جراحتها و اعضا تا سقف يك سوم ديهء كامل ، همسان ديهء مرد و در افزون بر آن ، سه چهارم ديهء مرد است . « 34 »\r\nدر جنايتى كه بر اثر آن محاسن مرد نرويد ، ديهء كامل ثابت است ؛ ليكن نسبت به خنثى تنها ارش ثابت است . « 35 » همچنين در قطع آلت رجوليّت خنثاى مشكل و نيز خنثاى غير مشكلِ ملحق به زن ارش ثابت است . برخى قدما يك سوم ديهء كامل و برخى ديگر ديهء كامل را ثابت دانسته‌اند . « 36 »\r\n( - - ) تغيير جنسيت )\r\n\r\nخنجر\r\n- - ) سلاح\r\n\r\n\r\n","description":"","footnote":"\r\n( 33 ) جواهر الكلام 42 / 378 - 379 .\r\n( 34 ) الروضة البهية 10 / 189 و 286 - 287 .\r\n( 35 ) جواهرالكلام 43 / 180 .\r\n( 36 ) 269 - 270 .\r\n","page_name":" 510 ","page_number":510},
  {"content":"\r\n\r\n\r\nخنده\r\nخنده : حالتى در چهره ، ناشى از شادى ، رضايت يا تمسخر .\r\nاز احكام آن در بابهاى طهارت ، صلات ، حج و كفّارات سخن گفته‌اند .\r\nتبسّم و لبخند مستحب است و در روايات آمده است : « خندهء مؤمن تبسم است » ؛ « 1 » چنان كه لبخند زدن بر چهرهء مؤمن « 2 » و هم سفران « 3 » استحباب دارد .\r\nخنديدن با صداى بلند ( قهقهه ) كراهت دارد و مستحب است پس از آن به جهت كفّاره بگويد : « أللَّهُمَّ لا تَمْقُتنى ؛ خدايا بر من خشم مگير » . « 4 »\r\nزياد خنديدن و خندهء بى جهت « 5 » و نيز خنديدن در تشييع جنازه « 6 » و گورستان « 7 » مكروه است .\r\nخندهء صدا دار ( قهقهه ) در نماز از روى عمد موجب بطلان آن است ؛ هرچند از روى اضطرار باشد . خنده از روى سهو موجب بطلان نماز نمىگردد ؛ « 8 » چنان كه تبسم نيز نماز را باطل نمىكند ؛ « 9 » هرچند بنابر تصريح برخى ، مكروه است . « 10 »\r\nبرخى مطلق خنده - جز تبسم - در نماز را ، هرچند بى صدا باشد ، موجب بطلان آن دانسته‌اند . در مقابل ، برخى ، صرف با صدا بودن خنده - بدون قهقهه يا بلند بودن صدا - را موجب بطلان ندانسته‌اند . برخى نيز در عدم بطلان نماز به قهقههء سهوى اشكال كرده‌اند . برخى ، قهقههء سهوى را در صورت محو صورت نماز با آن موجب بطلان نماز دانسته‌اند .\r\nدر بطلان نماز به قهقههء تقديرى ( مالامال شدن شكم از خنده و بر افروخته گشتن چهره بدون اظهار صداى آن ) اختلاف است . « 11 »\r\nقهقهه در نماز ، وضو را باطل نمىكند ؛ امّا وضو گرفتن پس از آن مستحب است .\r\nاز برخى قدما بطلان وضو به آن نقل شده است . « 12 »\r\nخنده كردن در طواف ، موجب بطلان آن نمىگردد ، ليكن مكروه است . « 13 »\r\n\r\n\r\n","description":"","footnote":"\r\n( 1 ) وسائل الشيعة 12 / 114 - 115 .\r\n( 2 ) 120 .\r\n( 3 ) جواهر الكلام 18 / 168 .\r\n( 4 ) وسائل الشيعة 12 / 114 - 115 و 22 / 403 - 404 ؛ جواهر الكلام 33 / 193 .\r\n( 5 ) وسائل الشيعة 12 / 115 - 116 .\r\n( 6 ) جواهر الكلام 4 / 270 .\r\n( 7 ) الحدائق الناضرة 4 / 174 ؛ ذكرى الشيعة 2 / 41 .\r\n( 8 ) جواهر الكلام 11 / 52 - 53 ؛ الحدائق الناضرة 9 / 38 - 39 .\r\n( 9 ) جواهر الكلام 11 / 54 .\r\n( 10 ) الروضة البهية 1 / 653 ؛ ذكرى الشيعة 4 / 12 .\r\n( 11 ) العروة الوثقى 3 / 28 - 29 .\r\n( 12 ) جواهر الكلام 1 / 22 ؛ التنقيح ( الطهارة ) 3 / 504 و 506 .\r\n( 13 ) تحرير الوسيلة 1 / 436 .\r\n","page_name":" 511 ","page_number":511},
  {"content":"\r\n\r\n\r\nخِنزير\r\n- - ) خوك\r\n\r\nخنصر\r\nخِنْصِر : انگشت كوچك دست ( - - ) انگشت ) .\r\n\r\nخنفساء\r\nخُنْفَساء : نوعى جُعَل .\r\nخنفسا حشره‌اى است سياه رنگ و بد بو ، كمى كوچك‌تر از سرگين غلتان . « 1 » از آن به مناسبت در باب طهارت و اطعمه و اشربه نام برده‌اند .\r\nخنفسا از حشرات ( - - ) حشرات ) و از مسوخ « 2 » ( - - ) مسوخ ) است كه خوردن آنها حرام مىباشد . « 3 »\r\nمردار خنفسا به دليل نداشتن خون جهنده پاك است . « 4 »\r\n\r\nخواب\r\nخواب : مقابل بيدارى .\r\nاز آن به مناسبت در بسيارى از بابهاى عبادات و معاملات سخن رفته است .\r\nآثار : بر خواب از آن جهت كه موجب از كار افتادن قواى ظاهرى همچون بينايى و شنوايى و نيز در ظاهر از دست رفتن شعور و آگاهى مىگردد ، آثارى مترتّب است كه به مهم‌ترين آنها اشاره مىشود .\r\nبطلان : خوابيدن به گونه‌اى كه چشم نبيند و گوش نشنود موجب بطلان وضو مىشود . « 1 »\r\nبا توجه به اعتبار قصد در همه عقود ( - - ) عقد ) و ايقاعات ( - - ) ايقاع ) ، عقد و ايقاع صادر شده از شخص در حال خواب باطل است و اثرى بر آن مترتّب نيست . « 2 »\r\nرفع تكليف : از آنجا كه شعور و آگاهى شرط تكليف است ، به شخصى كه در خواب است تكليف متوجه نمىگردد ؛ در نتيجه بر رفتار و حركات وى در آن حال اثرى همچون عقوبت و كيفر بار نمىشود . بنابر اين ، بر كسى كه در حال خواب آسيبى به ديگرى رسانده است ، حد يا تعزير جارى\r\n\r\n\r\n","description":"","footnote":"\r\n( 1 ) لسان العرب / واژهء « خنفس » .\r\n( 2 ) كشف الغطاء 2 / 360 ؛ جواهر الكلام 6 / 83 .\r\n( 3 ) الجامع للشرائع / 379 ؛ مستند الشيعة 15 / 102 - 103 .\r\n( 4 ) العروة الوثقى 1 / 125 .\r\n1 جواهر الكلام 1 / 402 .\r\n2 22 / 267 ، 32 / 18 ، 35 / 363 ، 33 / 118 و 299 .\r\n","page_name":" 512 ","page_number":512},
  {"content":"\r\n\r\nنمىشود ؛ « 3 » ليكن در صورت اتلاف مال يا آسيب رساندن به عضو يا جان ديگرى ضمان ثابت است و فرقى بين حال بيدارى و خواب نيست . بنابر اين ، اگر كسى مال ديگرى را در حال خواب تلف كند يا آسيبى به او برساند ضامن است . « 4 »\r\nاگر كسى در حال خواب با افتادن بر روى كسى يا حركتى ديگر ، موجب مرگ وى شود در ثبوت ديه بر خود او يا عاقلهء وى ( - - ) عاقله ) اختلاف است . « 5 » برخى گفته‌اند : ديه نه بر او ثابت است و نه بر عاقلهء او . « 6 »\r\nاگر دايه در حال خواب موجب قتل كودك گردد ، در اينكه ديه بر عهدهء او خواهد بود يا عاقلهء وى و يا اگر دايگى براى فخر بوده بر عهدهء خود او و اگر جهت رفع فقر و نياز بوده بر عهدهء عاقله او است ، اختلاف است . « 7 »\r\nساير احكام : كسى كه در وقت نماز واجب خواب بوده ، واجب است قضاى نماز فوت شده را به جا آورد « 8 » و در خصوص فوت نماز عشا علاوه بر قضا مستحب است فرداى آن شب را به عنوان كفّاره روزه بگيرد . برخى آن را واجب دانسته‌اند . « 9 »\r\nكسى كه در شب ماه رمضان با نيّت روزهء فردا خوابيده ، روزه‌اش صحيح است ، هرچند تمام روز در خواب باشد و يا حتّى چند روز بگذرد . « 10 » همچنين جنب اگر در شب ماه رمضان با نيّت غسل قبل از اذان صبح بخوابد و اتفاقاً تا صبح بيدار نشود ، روزه‌اش صحيح است ( - - ) بقا بر جنابت ) .\r\nحج گزارى كه پس از نيّت وقوف در عرفات يا مشعر ( - - ) وقوف ) به خواب رفته و تمام وقت را در خواب بوده ، وقوفش صحيح است ؛ زيرا وقوف با يك لحظه نيز تحقّق مىيابد . « 11 »\r\nآداب : طهارت ( وضو ، غسل يا تيمم ) داشتن ، « 12 » خواندن آيات ، اذكار و دعاهاى واردشده ، مانند تسبيح حضرت زهرا سلام اللَّه عليها « 13 » ( - - ) تسبيح حضرت فاطمه ) ، ذكرهاى تهليل و استغفار هركدام صد بار ، « 14 » خواندن سوره‌هايى مانند مسبّحات ( - - ) مسبّحات ) ، تكاثر و توحيد هنگام خوابيدن مستحب است . « 15 »\r\n\r\n\r\n","description":"","footnote":"\r\n( 3 ) 29 / 247 ؛ مسالك الافهام 15 / 161 .\r\n4 و 5 جواهر الكلام 43 / 51 - 52 .\r\n( 6 ) مبانى تكملة المنهاج 2 / 222 - 223 .\r\n( 7 ) جواهر الكلام 43 / 85 ؛ مبانى تكملة المنهاج 2 / 223 - 224 .\r\n( 8 ) جواهر الكلام 13 / 12\r\n( 9 ) 33 / 190 ؛ منهاج الصالحين ( خويى ) 2 / 322 .\r\n( 10 ) جواهر الكلام 16 / 330 و 17 / 154 .\r\n( 11 ) 19 / 68 - 69 و 29 - 30 .\r\n( 12 ) وسائل الشيعة 1 / 378 ؛ جواهر الكلام 1 / 20 و 5 / 272 .\r\n( 13 ) وسائل الشيعة 6 / 446 .\r\n( 14 ) 450 .\r\n( 15 ) 229 .\r\n","page_name":" 513 ","page_number":513},
  {"content":"\r\n\r\nهمچنين تخلّى « 16 » ( - - ) تخلّى ) و مسواك زدن « 17 » قبل از خواب استحباب دارد .\r\nچنان كه خواندن دعاهاى وارد شده ، از جمله دعاى « الْحَمْدُ لِلَّهِ الّذى احْيانى بَعْدَ مَا اماتَنى وَ إلَيْهِ النُّشُورُ » « 18 » و مسواك زدن « 19 » بعد از بيدار شدن از خواب مستحب است .\r\nخوابيدن بر پشت و طرف راست بدن ، مستحب و بر رو وسمت چپ بدن مكروه است . « 20 » زياد خوابيدن ، « 21 » خوابيدن بين الطّلوعين ( طلوع فجر تا طلوع خورشيد ) ، بين نماز شب و طلوع فجر ، در اوّل روز ، پس از عصر و بين نماز مغرب و عشا مكروه است . « 22 » خواب ميان روز ( - - ) قيلوله ) مستحب است . « 23 »\r\nخوابيدن در مسجد الحرام و مسجد النّبى صلّى اللَّه عليه و آله ، بلكه - بنابر قول منسوب به مشهور - در هر مسجدى ، مكروه است . برخى ، كراهت را به دو مسجد ياد شده اختصاص داده‌اند . « 24 » تنها خوابيدن ، « 25 » خوابيدن بر بامِ بدون حفاظ « 26 » و در خانهء بدون در و پرده « 27 » كراهت دارد .\r\n( - - ) رؤيا )\r\n\r\nخواب مصنوعى\r\n- - ) هيپنوتيزم\r\n\r\nخوارج\r\nخوارج : از فرقه‌هاى مسلمان .\r\nكسى كه بيعت خود را با امام عليه السّلام شكسته و بر او خروج كرده است « باغى » و « خارجى » ناميده مىشود ( - - ) باغى ) .\r\nگروهى از مسلمانان در روزهاى پايانى جنگ صفيّن با اميرالمؤمنين عليه السّلام\r\n\r\n\r\n","description":"","footnote":"\r\n( 16 ) 24 / 245 .\r\n( 17 ) كشف‌الغطاء 1 / 97 .\r\n( 18 ) الكافى ( كلينى ) 2 / 539 .\r\n( 19 ) وسائل الشيعة 2 / 20 ؛ كشف الغطاء 1 / 27 .\r\n( 20 ) وسائل الشيعة 6 / 502 .\r\n( 21 ) 17 / 57 ؛ جواهر الكلام 22 / 467 .\r\n( 22 ) وسائل الشيعة 6 / 495 - 496 .\r\n( 23 ) 503 .\r\n( 24 ) جواهر الكلام 14 / 122 .\r\n( 25 ) وسائل‌الشيعة 5 / 329 .\r\n( 26 ) 313 .\r\n( 27 ) 325 .\r\n","page_name":" 514 ","page_number":514},
  {"content":"\r\n\r\nبه مخالفت برخاسته و حكم به كفر وى و جواز جنگ با او كردند . اينان و كسانى كه اعتقادات آنان را داشتند ، خوارج ناميده شدند . در روايات از آنان به « مارقين » نيز تعبير شده است . « 1 »\r\nخوارج به فرقه‌هاى مختلفى تقسيم شدند . أباضيّه ، حروريّه ، ازارقه ، نجديّه ، و صُفْريّه از جمله اين فرقه‌ها مىباشند . « 2 » از احكام آن در برخى ابواب فقه ، نظير صلات ، حج ، جهاد ، نكاح ، صيد و ذباحه و ارث سخن گفته‌اند .\r\nخوارج به لحاظ شورش عليه امام عليه السّلام و نقض بيعت ، باغى به شمار آمده و محكوم به احكام بغىاند و به لحاظ اعتقادى ( انكار ضرورى دين ( - - ) ضرورى ) همچون مباح دانستن قتل حضرت على عليه السّلام و حكم به كفر آن حضرت ) كافرند و به لحاظ كينه و دشمنى با آن گرامى ، ناصبى ( - - ) نصب ) محسوب مىشوند . بنابر اين ، همهء احكام كفر از قبيل نجاست ، « 3 » حرمت ذبيحه « 4 » و عدم صحّت ازدواج مسلمان با ايشان ، « 5 » بر آنان جارى است ( - - ) كفر ) .\r\n\r\nخوارى\r\n- - ) ذلّت\r\n\r\nخواستگارى\r\nخواستگارى : درخواست ازدواج .\r\nاز آن در باب حج و نكاح سخن رفته است .\r\nخواستگارى از زنى كه براى خواستگار مانعى از ازدواج ( - - ) ازدواج ) با وى وجود ندارد مستحب است . « 1 » خواستگارى از زن شوهر دار و نيز زنى كه بر خواستگار حرام ابدى است - مانند زنى كه نُه بار او را طلاق داده يا با لعان ( - - ) لعان ) از هم جدا شده‌اند - همچنين زنى كه در ايام عدّهء طلاق رجعى ( - - ) طلاق رجعى ) به سر مىبرد ، حرام است .\r\nاز زنى كه ايام عدّهء طلاق به اين ( - - ) طلاق به اين ) يا عدّهء وفات را مىگذراند ، خواستگارى تعريض گونه ( - - ) تعريض )\r\n\r\n\r\n","description":"","footnote":"\r\n( 1 ) مستمسك العروة 1 / 387 ؛ بحار الانوار 33 / 325 - 440 .\r\n( 2 ) منتهى المطلب ( ق ) 2 / 990 .\r\n( 3 ) مستند الشيعة 1 / 204 .\r\n( 4 ) تحرير الوسيلة 2 / 146 ؛ الفقه المأثور / 359 .\r\n( 5 ) كتاب الطهارة ( شيخ انصارى ) 5 / 144 - 146 ؛ وسيلة النجاة / 735 .\r\n1 جواهر الكلام 30 / 120 .\r\n","page_name":" 515 ","page_number":515},
  {"content":"\r\n\r\nجايز ، ولى با كلام صريح ، حرام است ، مگر براى شوهر در عدّهء طلاق به اين به شرط عدم وجود مانع ، همچون سه طلاقه بودن زن .\r\nمردى كه همسرش را سه بار طلاق داده است نمىتواند در زمان عدّه ( - - ) عدّه ) و نيز پس از عدّه - جز بعد از ازدواج با مُحَلِّل و طلاق از وى ( - - ) تحليل ) - تصريح به خواستگارى او كند ؛ هرچند براى ديگران پس از سپرى شدن عدّه ، تصريح به آن جايز است . « 2 »\r\nخواستگارى از زنى كه از سوى ديگرى خواستگارى شده و پاسخ مثبت داده است ، به قولى حرام و به قولى ديگر مكروه است . « 3 »\r\nخواستگارى در حال احرام ( - - ) احرام ) مكروه است ، هرچند براى ديگرى باشد . « 4 »\r\nآيا اجابت خواستگار واجب است ؟\r\nبرخى گفته‌اند اگر مؤمنِ متمكّن از تأمين نفقه ( - - ) نفقه ) از زنى خواستگارى كند ، اجابت درخواست او واجب است و اگر ولىّ دختر از آن امتناع ورزد مرتكب گناه شده است . « 5 »\r\nبرخى فقها قبل از خواستگارى ، براى خواستگار و نيز پيش از جواب ، براى ولىّ زن قائل به استحباب خطبه شده‌اند .\r\nدر خطبه ، حمد خداوند متعال و صلوات بر محمد و آل محمد صلوات اللَّه عليهم كفايت مىكند . « 6 »\r\n\r\nخواسته\r\n- - ) دعوا\r\n\r\nخوانده\r\n- - ) دعوا\r\n\r\nخوانندگى\r\n- - ) غناء\r\n\r\nخواهان\r\n- - ) دعوا\r\n\r\nخواهر\r\nخواهر : دختر همسان با شخص در پدر و مادر يا يكى از آن دو .\r\nبه دخترى كه از مادر شخص با شرايطى خاص شير بخورد خواهر رضاعى ( - - ) رضاع ) گفته مىشود و در محرميّت\r\n\r\n\r\n","description":"","footnote":"\r\n( 2 ) قواعد الاحكام 3 / 7 ؛ جواهر الكلام 30 / 119 - 120 ؛ كتاب النكاح ( شيخ انصارى ) / 462 - 463 .\r\n( 3 ) المبسوط 4 / 218 - 219 ؛ جواهر الكلام 30 / 124 ؛ كتاب النكاح ( شيخ انصارى ) / 463 .\r\n( 4 ) جواهر الكلام 18 / 316 - 317 .\r\n( 5 ) 30 / 109 - 110 .\r\n( 6 ) 29 / 40 - 41 .\r\n","page_name":" 516 ","page_number":516},
  {"content":"\r\n\r\nحكم خواهر نسبى را دارد . از اين عنوان در بابهاى صلات ، تجارت ، نكاح ، اطعمه و اشربه و ارث سخن رفته است .\r\nصلات : نماز گزاردن در ملك خواهر بدون اذن وى جايز است ، جز در صورت علم به عدم رضايت او . « 1 »\r\nتجارت : خواهر و دختر او از جمله كسانىاند كه انسان مالك آنان نمىشود و به محض انتقال آنان به ملك انسان به طور قهرى آزاد مىشوند . شمول اين حكم نسبت به خواهر رضاعى اختلافى است . مشهور ميان متاخرأن ، شمول است . « 2 »\r\nنكاح : خواهر و دختران او ، هر چه پايين روند بر انسان مَحرمند و ازدواج با آنان حرام است ، خواه نَسَبى باشند يا رضاعى . « 3 » ازدواج با خواهر برادر - كه خواهر خود انسان نيست - مكروه است . « 4 »\r\nبرادر بر خواهر ولايت ( - - ) ولايت ) ندارد ؛ « 5 » ليكن مستحب است خواهر - با نبودن پدر و جدّ پدرى - در امر ازدواج ، برادر خود را وكيل كند . « 6 » تأمين نفقهء خواهر مستحب مؤكّد است . « 7 »\r\nاطعمه و اشربه : خوردن از خانه خواهر بدون اذن او - بنا بر تصريح قرآن كريم - جايز است ، « 8 » مگر با علم يا ظنّ غالب به نا خشنودى وى . « 9 »\r\nارث : خواهر ، برادر و اجداد ميّت از طبقهء دوم ارث به شمار مىروند كه با نبودن وارث براى ميّت در طبقهء اوّل ، از او ارث مىبرند .\r\nميّتى كه تنها يك خواهر دارد ، وى نصف تركه را به جهت فرض ، ارث مىبرد . نصف ديگر از جهت قرابت به او مىرسد ، و اگر بيش از يك خواهر داشته باشد ، خواهران ، دوسوم را به جهت فرض ، ارث مىبرند و يك سوم باقى مانده را به جهت قرابت .\r\nاگر ميّت علاوه بر خواهر ، برادر داشته باشد . برادر دو برابر خواهر ارث مىبرد .\r\nاگر وارث ، خواهر مادرى ميّت باشد ، يك ششم مال به جهت ارث و باقى مانده به جهت قرابت به او داده مىشود . خواهر و برادر پدرى با وجود برادر و خواهر پدرى و مادرى ارث نمىبرند .\r\nبا اجتماع خواهر و برادر مادرى و برادر و خواهر پدرى و مادرى براى ميّت ،\r\n\r\n\r\n","description":"","footnote":"\r\n( 1 ) العروة الوثقى 2 / 377 .\r\n( 2 ) جواهر الكلام 24 / 141 - 142 .\r\n( 3 ) 29 / 238 و 309 .\r\n( 4 ) العروة الوثقى 5 / 487 .\r\n( 5 ) جواهر الكلام 29 / 170 - 171 .\r\n( 6 ) 230 .\r\n( 7 ) 31 / 368 - 371 .\r\n( 8 ) نور / 61 .\r\n( 9 ) جواهر الكلام 36 / 406 .\r\n","page_name":" 517 ","page_number":517},
  {"content":"\r\n\r\nاگر خواهر مادرى يكى باشد ، يك ششم و اگر بيشتر باشند به صورت تساوى ، يك سوم را ارث مىبرند و باقى مانده از آنِ برادران و خواهران ابوينى ( پدرى و مادرى ) خواهد بود كه اگر همه مؤنّث باشند ، مال به طور مساوى ميانشان تقسيم مىشود و اگر برادر داشته باشند ، خواهر نصف برادر مىبرد . در فرضهاى ياد شده اگر چيزى اضافه بيايد به خواهر و برادر ابوينى داده خواهد شد . « 10 »\r\n\r\nخواهرزاده\r\nخواهرزاده : فرزند خواهر .\r\nخواهرزاده بر فرزند خواهر - اعم از پسر و دختر - صادق است ، خواه خواهر نسبى باشد يا رضاعى ، تنى ( پدرى و مادرى ) باشد يا ناتنى . از آن در باب نكاح و ارث سخن رفته است .\r\nخواهرزاده و فرزندان او ، هرچه پايين روند از محارم به شمار مىروند و احكام محرميّت - از قبيل حرمت ازدواج و جواز نگاه به آنان - بر آن مترتّب مىگردد « 1 » ( - - ) محارم ) .\r\nفرزندان خواهر نسبى همچون فرزندان برادر نسبى در طبقهء دوم ارث قرار دارند و با نبود وارث طبقهء اوّل و نيز خواهر و برادر ميّت ، ارث به آنان مىرسد . « 2 »\r\n\r\nخواهرزن\r\nخواهرزن : خواهر زوجه .\r\nاز احكام آن در باب نكاح سخن گفته‌اند .\r\nازدواج با دو خواهر ، همزمان ، حرام است ، خواه خواهر نسبى باشند يا رضاعى ( - - ) رضاع ) و ازدواج ، دائم باشد يا منقطع يا يكى دائم و ديگرى منقطع ؛ « 1 » ليكن مالكِ دو كنيزِ خواهر بودن جايز است ؛ اما اگر با يكى از آن دو نزديكى كند ، تا زمانى كه وى در ملك او است ، ديگرى بر او حرام است . « 2 »\r\nمردى كه با دو خواهر ازدواج كرده ، چنانچه عقد در دو زمان واقع شده ، ازدواج دوم باطل است و اگر همزمان بوده ،\r\n\r\n\r\n","description":"","footnote":"\r\n( 10 ) 39 / 147 - 152 .\r\n1 جواهرالكلام 29 / 238 ، 309 و 72 .\r\n2 39 / 8 .\r\n1 كشف اللثام 7 / 197 ؛ جواهر الكلام 29 / 356 .\r\n2 جواهر الكلام 30 / 283 ؛ مبانى العروة ( النكاح ) 1 / 411 .\r\n","page_name":" 518 ","page_number":518},
  {"content":"\r\n\r\nدر اينكه هر دو باطل است ، يا اينكه مرد بين انتخاب يكى از آن‌دو مخيّر مىباشد ، اختلاف است . « 3 »\r\nمردى كه همسرش مرده يا طلاق به اين گرفته ( - - ) طلاق به اين ) يا به علّتى عقد نكاح آنان فسخ شده است ، مىتواند بلافاصله با خواهر او ازدواج كند ، هرچند تا زمانى كه زن در عدّه است ازدواج با خواهر او كراهت دارد . امّا در طلاق رجعى ( - - ) طلاق رجعى ) بايد صبر كند تا عدّهء همسر مطلّقه‌اش تمام شود . « 4 »\r\nكافرى كه با دو خواهر ازدواج كرده ، پس از مسلمانى ، يكى از آن دو را به دلخواه نگه مىدارد و ديگرى را رها مىكند . « 5 »\r\n\r\nخواهرشوهر\r\nخواهرشوهر : خواهر زوج .\r\nاز احكام آن به مناسبت در باب نكاح سخن گفته‌اند .\r\nاگر زنى با رعايت شرايط رضاع ( - - ) رضاع ) پسر بچه‌اى را شير دهد ، شيرخوار به خواهرشوهر آن زن مَحرم مىگردد ؛ هرچند خواهر رضاعى وى باشد . « 1 »\r\nاگر زنى خواهرشوهر خود را شير دهد بر شوهر حرام نمىگردد ؛ هرچند عنوان « مادرِ خواهرشوهر » بر او منطبق است ؛ چه آنكه عنوان ياد شده تنها در دو صورت بر شوهر حرام مىگردد ، يكى مادر شوهر بودن و ديگرى مدخول پدر شوهر بودن كه در اين جا هيچ كدام منطبق نيست . از برخى قول به حرمت نقل شده است . « 2 »\r\n\r\nخوددارى\r\nخوددارى : امتناع از انجام دادن كارى .\r\nاز آن در بابهاى مختلفى نظير طهارت ، تجارت ، شركت ، وديعه ، كفالت ، نكاح ، ظهار ، ايلاء ، لعان و قضاء سخن گفته‌اند .\r\nطهارت : تجهيز ميّت واجب كفايى است ؛ ليكن اگر غير ولىّ ميّت تصميم بر\r\n\r\n\r\n","description":"","footnote":"\r\n( 3 ) جواهر الكلام 29 / 380 - 384 .\r\n( 4 ) تحرير الاحكام 3 / 460 - 461 ؛ قواعد الاحكام 3 / 34 ؛ الروضة البهية 5 / 180 - 181 ؛ جامع المقاصد 12 / 338 - 339 .\r\n( 5 ) جواهر الكلام 30 / 70 .\r\n1 توضيح المسائل مراجع 2 / 503 م 2464 .\r\n2 رسائل المحقق الكركى 1 / 214 - 221 ؛ جواهر الكلام 29 / 322 .\r\n","page_name":" 519 ","page_number":519},
  {"content":"\r\n\r\nآن داشته باشد ، بنابر مشهور بايد از ولىّ ميّت اجازه بگيرد و در صورت خوددارى وى از اجازه دادن و نيز عدم اقدام به تجهيز ، اذن او ساقط مىگردد « 1 » ( - - ) تجهيز ) .\r\nتجارت : در صورت خوددارى يكى از دو طرف معامله از تحويل مال تعهد شده - اعم از كالا و بهاى آن - به طرف ديگر ، حاكم شرع او را بر تحويل وادار مىكند « 2 » ( - - ) اقباض ) .\r\nدر موارد ديون ، اگر پس از تصميم بدهكار به پرداخت بدهى خود در وقت ادا و خوددارى طلبكار از قبول آن و عدم امكان مراجعهء مديون به حاكم ، مال ، بدون كوتاهى و تصرف مديون ، در دست وى تلف گردد ، از مال طلبكار تلف شده است و بدهكار ضامن نخواهد بود . « 3 »\r\nشركت : در مال مشترك ، چنانچه يكى از شركا خواستار تقسيم آن شود ، ديگران نمىتوانند از قبول آن امتناع ورزند و در صورت امتناع ، بر پذيرش اجبار مىشوند ، مگر آنكه تقسيم مستلزم وارد آمدن ضرر بر ايشان باشد « 4 » ( - - ) قسمت ) .\r\nوديعه : خوددارى امانتدار از بازپس دادن امانت به صاحبش حرام و موجب ضمان است « 5 » ( - - ) امانت ) .\r\nكفالت : اگر كفيل از تسليم شخصى كه كفالت او را كرده ( مكفول عنه ) خوددارى ورزد ، حاكم شرع او را ملزم به آن مىكند و در صورت سر باز زدن از دستور حاكم ، به زندان افكنده مىشود تا زمانى كه مكفول عنه را احضار كند يا آنچه را كه بر عهدهء او است بپردازد . البته در اينكه بر مكفول له قبول آنچه كفيل مىپردازد ، واجب است يا نه ، اختلاف است « 6 » ( - - ) كفالت ) .\r\nنكاح : بنابر قول به لزوم اذن پدر يا جدّ پدرى در ازدواج دختر بالغ رشيد ، در صورتى كه ولىّ دختر از دادن اذن به ازدواج او با مرد هم كفو خود ، امتناع ورزد ، اذن او ساقط مىگردد . « 7 »\r\nزوجه مىتواند پيش از دريافت مهر از تمكين خوددارى كند ، به شرط آنكه مهرش نقد و تمكين قبلًا تحقق نيافته باشد « 8 » ( - - ) تمكين ) .\r\nاگر كسى از دادن نفقه به شخصى كه نفقه‌اش بر او واجب است خوددارى كند ،\r\n\r\n\r\n","description":"","footnote":"\r\n( 1 ) العروة الوثقى 2 / 22 - 23 ؛ مستمسك العروة 4 / 33 - 38 .\r\n( 2 ) جواهر الكلام 23 / 145 .\r\n( 3 ) 115 - 119 .\r\n( 4 ) مهذّب الاحكام 20 / 42 - 43 .\r\n( 5 ) مسالك الافهام 5 / 106 .\r\n( 6 ) حاشية شرائع الاسلام / 429 - 430 .\r\n( 7 ) جواهر الكلام 29 / 183 - 184 .\r\n( 8 ) 31 / 41 .\r\n","page_name":" 520 ","page_number":520},
  {"content":"\r\n\r\nحاكم شرع ، و با نبود او عدول مؤمنان او را بر انفاق وادار مىكنند « 9 » ( - - ) نفقه ) .\r\nظهار و ايلاء : حاكم شرع ، ظهار كننده « 10 » ( - - ) ظهار ) و ايلاء كننده « 11 » ( - - ) ايلاء ) را بين رجوع به همسر با دادن كفّاره ، و جدا شدن از او ( طلاق ) مخيّر مىكند و در صورت امتناع از هر دو ، زندانى مىشوند و در خوردن و آشاميدن بر آنان سخت گرفته مىشود تا يكى از دو امر ياد شده را بپذيرند .\r\nلعان : مردى كه همسرش را قذف ( - - ) قذف ) كرده ، براى عدم اجراى حدّ بر او ، بايد اقدام به لعان ( - - ) لعان ) كند .\r\nدر صورت خوددارى از لعان ، حد بر او جارى مىشود . « 12 »\r\nقضاء : اگر امام عليه السّلام كسى را براى قضاوت شهرى نصب كند ، اهالى آن شهر حق ندارند از تمكين در برابر او يا اقامهء دعوا نزد وى خوددارى كنند و در صورت تمرّد ، قتال با ايشان جايز خواهد بود . « 13 »\r\n\r\nخودكشى\r\nخودكشى : كشتن خود .\r\nاز آن در بابهاى طهارت ، صلات ، وصيّت ، قصاص و ديات سخن گفته‌اند .\r\nخودكشى ، حرام و از گناهان كبيره ( - - ) گناه كبيره ) است . « 1 » مسلمانى كه خودكشى كرده همچون ديگر مسلمانان ، تجهيز و بر او نماز خوانده مىشود . « 2 »\r\nكسى كه به قصد خودكشى جراحتى بر خود وارد و پس از آن ، وصيّت كرده است ، بنابر مشهور ، وصيّت وى در مالش صحيح نيست ؛ بر خلاف وصيّت قبل از اقدام به خودكشى كه صحيح است . « 3 »\r\nشخصى كه از سوى ديگرى در آتش يا چاهى افكنده شده و او با توان بيرون آمدن از آن ، به عمد بيرون نيامده تا مرده است ، اقدامش مصداق خودكشى و خونش هدر است و قصاص و ديه‌اى بر عهدهء\r\n\r\n\r\n","description":"","footnote":"\r\n( 9 ) 388 .\r\n( 10 ) 33 / 164 - 166 .\r\n( 11 ) 311 - 315 .\r\n( 12 ) 34 / 65 .\r\n( 13 ) مسالك الافهام 13 / 338 .\r\n1 جواهر الكلام 13 / 311 .\r\n2 العروة الوثقى 2 / 88 .\r\n3 جواهر الكلام 28 / 274 - 275 .\r\n","page_name":" 521 ","page_number":521},
  {"content":"\r\n\r\nافكننده نخواهد بود . البته جانى به مقدار جنايتى كه هنگام افكندن تا اوّلين وقت ممكن براى رهايى ، بر او وارد كرده ضامن است . « 4 »\r\n\r\nخوراك\r\n- - ) خوردنى\r\n\r\nخوردن\r\nخوردن : جويدن و فروبردن مواد غذايى از راه دهان و بلعيدن آن / نوشيدن ( - - ) نوشيدن ) / به ناروا تصرف كردن مال كسى ( - - ) اكل به باطل ) .\r\nاز احكام خوردن به معناى اوّل در بابهاى طهارت ، صلات ، صوم ، حج ، تجارت ، نكاح و اطعمه و اشربه سخن گفته‌اند .\r\nحكم : انسان همچون ديگر جانداران براى ادامهء حيات خود نياز به خوردن دارد و از آنجا كه حفظ جان از واجبات است ، خوردن در حدّ حفظ جان واجب است . « 1 » و افزون بر آن ، مباح خواهد بود ؛ چنان كه خوردن از روى سيرى و نيز تا مرز پر شدن معده كراهت دارد « 2 » و با داشتن زيانِ درخور اعتنا حرام است . « 3 » خوردن به نيّت كسب توانايى در به جا آوردن تكاليف و وظايف بندگى مستحب است . « 4 » خوردن از سفره‌اى كه بر آن شراب نوشيده شود ، حرام مىباشد . « 5 »\r\nخوردن و طهارت : خوردن در حال تخلّى ( - - ) تخلّى ) مكروه « 6 » و از ظرف طلا و نقره حرام است ( - - ) ظرف ) . « 7 »\r\nخوردن و عبادت : خوردن در حال نماز در صورتى كه نماز گزار را از حالت نماز گزاردن خارج كند ، موجب بطلان نماز است . در غير اين صورت ، بطلان نماز اختلافى است . بنابر قول به حرمت قطع عمدى نماز واجب ، خوردن اگر موجب بطلان نماز شود ، حرام نيز مىباشد . « 8 »\r\nاز مبطلات روزه خوردن است ، مگر آنكه از روى سهو و غفلت انجام گيرد .\r\nخوردن عمدى در روزهء واجب ، مانند ماه رمضان ، علاوه بر باطل كردن روزه ، حرام است . « 9 » ( - - ) روزه ) .\r\nخوردن گوشت شكار « 10 » و غذاى معطّر « 11 » بر محرم ، حرام است ( - - ) احرام ) .\r\n\r\n\r\n","description":"","footnote":"\r\n( 4 ) 42 / 26 - 27 .\r\n1 جواهر الكلام 36 / 432 .\r\n2 461 و 465 .\r\n3 465 .\r\n4 القواعد والفوائد 1 / 118 - 119 .\r\n5 جواهر الكلام 36 / 466 .\r\n6 العروة الوثقى 1 / 328 .\r\n7 جواهر الكلام 6 / 328 - 332 .\r\n8 11 / 77 - 79 ؛ العروة الوثقى 3 / 31 - 32 .\r\n9 جواهر الكلام 16 / 217 - 219 ؛ الحدائق الناضرة 13 / 60 و 67 .\r\n10 جواهر الكلام 18 / 286 .\r\n11 323 .\r\n","page_name":" 522 ","page_number":522},
  {"content":"\r\n\r\nخوردن چيزى پيش از نماز عيد فطر مستحب است . « 12 »\r\nخوردن از گوشت قربانىِ واجب در حج بنابر قول بيشتر فقها ، و نيز قربانى مستحب ، مستحب است . « 13 » و خوردن از گوشت عقيقه ( - - ) عقيقه ) براى پدر ، مادر و ديگر اعضاى خانواده ، مكروه است . « 14 »\r\nخوردن و مال ديگرى : خوردن مال ديگرى بدون اذن او حرام است ؛ « 15 » ليكن به تصريح قرآن كريم « 16 » خوردن از خانهء پدر ، مادر ، خواهر ، برادر ، عمو ، عمه ، دايى ، خاله ، شوهر ، دوست و كسى كه كليد خانه‌اش در دست انسان است ، جايز مىباشد ، به شرط آنكه علم به عدم رضايت آنان نداشته باشد . « 17 »\r\nدر اينكه مراد از « ما مَلَكْتُم مَفاتِحَه ؛ خانه‌هايى كه كليدشان را در اختيار داريد » چه كسى است ، اقوال مختلف است . بردهء انسان ؛ كسى كه انسان بر او ولايت دارد ؛ آنچه انسان در خانهء خود مىيابد بدون آنكه از آن آگاهى داشته باشد ؛ فرزند ؛ وكيل انسان در اموال او ، و قيّم انسان از جملهء اين اقوال است . « 18 »\r\nبنابر قول مشهور ، خوردن در حدّ متعارف ، بدون افساد ، از ميوهء باغ يا مزرعهء ديگرى براى كسى كه از كنار آن مىگذرد با شرايطى جايز است « 19 » ( - - ) حق مارّه ) .\r\nخوردن آنچه كه بر سر عروس و داماد نثار مىكنند ، جايز است . « 20 »\r\nبنابر قول برخى ، خوردن غذايى كه انسان بدان دعوت نشده و نيز در صورت دعوت انفرادى ، بردن همراه از قبيل فرزند خود و خوردن وى از آن غذا حرام است . برخى قائل به كراهت آن شده‌اند . « 21 »\r\nخوردن و اضطرار : آنچه خوردن آن بر انسان حرام است ، در حال اضطرار حلال مىباشد « 22 » ( - - ) اضطرار ) .\r\nمستحبات :\r\n- شستن دستها پيش و پس از غذا . « 23 »\r\n- بردن نام خدا در ابتدا و نيز پيش از خوردن هر نوع غذا و حمد كردن خداوند در پايان . « 24 »\r\n- آغاز كردن ميزبان به خوردن و دست كشيدن از غذا پس از ميهمان . « 25 »\r\n- خوردن نمك يا سركه در آغاز و پايان غذا . « 26 »\r\n\r\n\r\n","description":"","footnote":"\r\n12 و 13 11 / 377 .\r\n( 14 ) 31 / 270 .\r\n( 15 ) 36 / 405 .\r\n( 16 ) نور / 61 .\r\n( 17 ) جواهر الكلام 36 / 406 .\r\n( 18 ) الجامع للشرائع / 392 ؛ المهذّب البارع 4 / 237 ؛ الروضة البهية 7 / 344 ؛ مفاتيح الشرائع 2 / 223 ؛ جواهر الكلام 36 / 406 - 413 .\r\n( 19 ) جواهر الكلام 24 / 127 .\r\n( 20 ) 29 / 51 .\r\n( 21 ) 36 / 469 .\r\n( 22 ) 430 - 431 .\r\n( 23 ) 447 .\r\n( 24 ) 451 - 453 .\r\n( 25 ) 454 .\r\n( 26 ) 470 - 471 .\r\n","page_name":" 523 ","page_number":523},
  {"content":"\r\n\r\n- خوردن غذا با دست راست . « 27 »\r\n- خوردن غذا با سه انگشت يا همهء انگشتان . « 28 »\r\n- نشستن بر طرف چپ هنگام غذا خوردن . « 29 »\r\n- خوردن غذاهاى بيرون افتاده از سفره ، مگر در بيابان . « 30 »\r\n- گراميداشت نان با شروع به خوردن آن و عدم انتظار چيزى ديگر . « 31 »\r\n- دعا كردن براى ميزبان . « 32 »\r\n- ليسيدن انگشتان و خشك كردن دست با دستمال بعد از غذا پس از شستن آن و كشيدن دستها به صورت و ابروها . « 33 »\r\n- دراز كشيدن به پشت و نهادن پاى راست بر پاى چپ پس از غذا . « 34 »\r\n- خلال كردن پس از غذا و فراهم كردن آن براى مهمان . « 35 »\r\nمكروهات : خوردن با دست چپ ، « 36 » تكيه دادن هنگام خوردن ، « 37 » خوردن در حال راه رفتن ، « 38 » پرخورى ، « 39 » خوردن در حال سيرى ، « 40 » نگاه كردن به ديگرى در حال غذا خوردن و پاره كردن نان با كارد و مانند آن يا گذاشتن آن زير ظرف غذا « 41 » مكروه است .\r\n( - - ) خوردنى )\r\n\r\nخوردنى\r\nخوردنى [ طعام 
  ] : شايستهء خوردن ، مقابل نوشيدنى .\r\nجايگاه اصلى بحث خوردنيها باب اطعمه و اشربه است كه از انواع و احكام\r\n\r\n\r\n","description":"","footnote":"\r\n( 27 ) 454 .\r\n( 28 ) 457\r\n( 29 ) 460 - 461 .\r\n( 30 ) 470 .\r\n( 31 ) 476 .\r\n( 32 ) 456 .\r\n( 33 ) 449 - 451 .\r\n( 34 ) 456 .\r\n( 35 ) 475 .\r\n( 36 ) 465 .\r\n( 37 ) 457 .\r\n( 38 ) 469 .\r\n( 39 ) 461 .\r\n( 40 ) 465 .\r\n( 41 ) توضيح المسائل مراجع 2 / 607 م 2637 .\r\n","page_name":" 524 ","page_number":524},
  {"content":"\r\n\r\nآن به تفصيل در اين باب سخن گفته‌اند ؛ هرچند برخى از احكام آن در بابهايى نظير طهارت ، صلات ، تجارت و نكاح نيز مطرح شده است .\r\nحكم : اصل اوّلى در خوردنيها اباحه و حلّيت است ؛ بدين معنا كه خوردنيهايى كه حرمت آنها در شرع مقدس معلوم نيست و از ناحيهء شارع دليلى كه بيانگر حرمت آنها باشد به ما نرسيده ، حلال است . در مقابل ، خوردنيهاى نجس يا خبيث و يا زيان آور براى بدن ، حرام است .\r\nاقسام : خوردنيها به لحاظ جنس به سه نوع كلى تقسيم مىشوند : حيوانات ، گياهان و جمادات كه به مهم‌ترين احكام آنها اشاره مىكنيم .\r\nالف . حيوانات : حيوانات يا دريايىاند يا غيردريايى . غير دريايى نيز به پرندگان ، چارپايان و حشرات تقسيم مىشوند .\r\nهرچند اصل اوّلى در حيوانات - همچون ساير خوردنيها - اباحه و حلّيت است ؛ ليكن در خصوص آنها اصل عدم تذكيه نيز وجود دارد و همين امر ، منشأ اختلاف شده كه در موارد شك در حلّيت و حرمت حيوانى ، به جهت شك در قابليت آن براى تذكيه ( - - ) تذكيه ) آيا به اصل اباحه رجوع و در نتيجه به حلال گوشت بودن حيوان مشكوك حكم مىشود ، يا به اصل عدم تذكيه رجوع و حكم به حرام گوشت بودن آن مىگردد « 1 » ( - - ) حيوان ) .\r\n1 . حيوانات دريايى : به قول مشهور ، انواع حيوان دريايى جز ماهى و ميگو حرام گوشت است ؛ بلكه بر آن ادعاى اجماع شده است . « 2 » ماهى نيز اگر فلس ( پولك ) داشته باشد ، حلال و گرنه بنابر مشهور حرام است . « 3 »\r\n2 . حيوانات غير دريايى :\r\n1 - 2 . پرندگان : از پرندگان ، چنگال داران ، مانند عقاب « 4 » و مسخ شدگان ( - - ) مسوخ ) ، همچون طاووس ، « 5 » غير خوردنىاند . در موارد شك در خوردنى يا غير خوردنى بودن پرنده‌اى به نشانه‌هاى تعيين شده ، يعنى مقدار بال زدن و داشتن چينه دان يا سنگ دان يا خارِ پشت پا رجوع مىشود ( - - ) پرنده ) .\r\n2 - 2 . چارپايان : از اين نوع ، درندگان\r\n\r\n\r\n","description":"","footnote":"\r\n( 1 ) عوائد الايّام / 608 - 611 ؛ جواهر الكلام 36 / 305 و 308 .\r\n( 2 ) جواهر الكلام 36 / 241 و 250 ؛ مستند الشيعة 15 / 59 و 94 .\r\n( 3 ) جواهر الكلام 36 / 243 .\r\n( 4 ) 298 .\r\n( 5 ) مستند الشيعة 15 / 74 .\r\n","page_name":" 525 ","page_number":525},
  {"content":"\r\n\r\nمانند شير ، « 6 » و مسخ شدگان همچون فيل ، « 7 » غير خوردنىاند .\r\n3 - 2 . حشرات : همهء انواع حشرات ( - - ) حشرات ) ، مانند موش و عقرب غير خوردنىاند . « 8 »\r\nاسباب عروض تحريم : نجاستخوارى ( - - ) نجاستخوارى ) ، خوردن شيرخوك ( - - ) خوك ) و موطوء انسان واقع شدن ( - - ) آميزش با حيوان ) ، اسباب حرام شدن حيوان حلال گوشت‌اند .\r\nتخم : خوردنى و غير خوردنى بودن تخم جانوران ، تابع خوردنى و غير خوردنى بودن گوشت آنها است « 9 » ( - - ) تخم ) .\r\nب . گياهان : گياهان خبيث و زيان‌آور ، مانند گياهان سمّى حرام است . « 10 »\r\nج . جمادات : مردار ؛ « 11 » اجزاى جدا شده از حيوان زنده ؛ « 12 » گِل و نيز بنابر قول برخى خاك ، جز تربت امام حسين عليه السّلام « 13 » ( - - ) تربت ) ؛ مواد سمى ؛ « 14 » مواد مست كننده ؛ « 15 » عين نجس ، مانند مدفوع ؛ « 16 » چيز متنجس قبل از تطهير و نيز متنجس تطهيرناپذير ، « 17 » و آنچه كه خبيث « 18 » يا داراى زيان قابل اعتنا باشد ، « 19 » حرام است .\r\nسپرز ( طحال ) ؛ نرى ؛ دنبلان ؛ خون ؛ فضله و سرگين و بنابر مشهور ، مثانه ؛ زهره دان و بچه دان حيوان حلال گوشت ، غير خوردنى و حرام است . در حرمت فرج ؛ غدد ( دشول ) ؛ نخاع ؛ چيزى در مغز به اندازهء نصف نخود ؛ مردمك چشم ؛ پيه موجود در دو طرف گردن تا تيرهء پشت و آنچه به نام ذات الأشاجع ( - - ) ذات الأشاجع ) در ميان سُم حيوان قرار دارد ، اختلاف است .\r\nبرخى قائل به كراهتند « 20 » ( - - ) ذبح ) .\r\nدر مثل ماهى و ملخ ، همهء اجزاى آن ، جز خون و فضله ، خوردنى است . خون و فضلهء آن نيز اگر از خبائث شمرده شود حرام ، و گرنه حلال است . « 21 »\r\nساير احكام : استنجا ( - - ) استنجاء ) با خوردنيهايى كه در شرع محترمند ، مانند نان حرام است . « 22 »\r\nسجده بر خوردنيها باطل است . « 23 »\r\nخوراك از مصاديق نفقهء واجب به شمار مىرود « 24 » ( - - ) نفقه ) .\r\n( - - ) خوردن ) .\r\n\r\n\r\n","description":"","footnote":"\r\n( 6 ) جواهر الكلام 36 / 292 - 294 .\r\n( 7 ) مستند الشيعة 15 / 99 .\r\n( 8 ) جواهر الكلام 36 / 296 .\r\n( 9 ) 333 .\r\n( 10 ) مستند الشيعة 15 / 170 .\r\n( 11 ) جواهر الكلام 36 / 337 .\r\n( 12 ) 341 .\r\n( 13 ) 355 - 358 .\r\n( 14 ) 370 .\r\n( 15 ) كلمة التقوى 6 / 366 .\r\n( 16 ) جواهر الكلام 36 / 391 .\r\n( 17 ) 390 .\r\n( 18 ) مستند الشيعة 15 / 9 .\r\n( 19 ) صراط النجاة 1 / 434 .\r\n( 20 ) جواهر الكلام 36 / 342 - 351 ؛ مستند الشيعة 15 / 132 - 137 .\r\n( 21 ) جواهر الكلام 36 / 350 ؛ مستند الشيعة 15 / 137 .\r\n( 22 ) جواهر الكلام 2 / 50 .\r\n( 23 ) 8 / 417 .\r\n( 24 ) 31 / 376 .\r\n","page_name":" 526 ","page_number":526},
  {"content":"\r\n\r\n\r\nخورش\r\nخورش : هرچه با نان يا برنج خورند .\r\nمنظور از خورش چيزى است كه همراه نان يا برنج خورده مىشود ؛ خواه جامد باشد ، مانند گوشت و خواه مايع . از آن در بابهاى نكاح ، كفّارات و اطعمه و اشربه سخن رفته است .\r\nخورش جزء نفقه‌اى است كه تأمين آن بر شوهر لازم است . در اندازه و جنس آن به عرف رجوع مىشود « 1 » ( - - ) نفقه ) .\r\nمستحب است همراه غذايى كه به عنوان كفّاره ( - - ) كفّاره ) پرداخت مىگردد ، خورش نيز داده شود . « 2 »\r\nدر روايات از گوشت به عنوان سرور خورشها « 3 » و از سركه و روغن زيتون به عنوان خورش انبيا ياد شده است . « 4 »\r\n\r\nخورشيد\r\nخورشيد : آفتاب .\r\nاز آن در بابهاى طهارت ، صلات و نكاح سخن رفته است .\r\nخورشيد از مطهّرات ( - - ) مطهّرات ) است كه با شرايطى اشياى نجس شدهء زير را پاك مىكند : زمين و اشياى غير منقول ، چون ساختمان و چيزهايى كه در آن به كار رفته ، مانند درو پنجره و حتى ميخى كه به ديوار كوبيده شده است .\r\nسنگ ، خاك ، گِل و مانند آن كه بر روى زمين است حكم زمين را دارد و با برداشتن از روى زمين حكم ساير منقولات را پيدا مىكند . درختان وگياهان قبل از چيدن نيز همين حكم را دارند .\r\nثبوت حكم نسبت به ميوهء بر درخت محل بحث است . از منقولات ، حصير و بوريا نيز بنابر مشهور ملحق به زمين‌اند .\r\n\r\n\r\n","description":"","footnote":"\r\n( 1 ) جواهرالكلام 31 / 330 - 333 .\r\n( 2 ) 33 / 266 .\r\n( 3 ) 36 / 480 .\r\n( 4 ) 501 .\r\n","page_name":" 527 ","page_number":527},
  {"content":"\r\n\r\nخورشيد ، اشياى ياد شده را كه به بول يا - بنابر مشهور - هر نجاست مايع يا جامد ديگرى كه عين آن زائل شده و رطوبتش باقى مانده ، نجس شده باشد ، پاك مىكند . « 1 » بنابر قول مشهور پاك كنندگى خورشيد در موارد يادشده همچون پاك كنندگى آب ، مطلق است و اختصاص به جهتى خاص ندارد . قول مقابل مشهور ، حصول طهارت از حيث جواز سجده بر آن است نه جهات ديگر از قبيل زدن دست تر بر آن . « 2 »\r\nشرايط : خورشيد با شرايط زير اشياى ياد شده را پاك مىكند :\r\n1 . خشكىِ نجاست مستند به تابش خورشيد باشد و بين شىء نجس و خورشيد مانعى وجود نداشته باشد ؛ بنابر اين ، تابيدن خورشيد از پس ابر بر شىء نجس ، آن را پاك نمىكند ، مگر آنكه ابر ، نازك باشد و عرفاً مانع محسوب نگردد . همچنين خورشيد به تنهايى چيز نجس را خشك كند ؛ بنابر اين اگر شىء نجس به وسيلهء خورشيد و باد خشك شود ، پاك نمىگردد ، مگر آنكه باد به قدرى كم باشد كه عرفاً نگويند در خشك كردن چيز نجس تأثير داشته است . در اينكه خشك شدن چيز نجس با انعكاس نور خورشيد از مثل آينه موجب پاك شدن آن است يا نه ، اختلاف است .\r\n2 . زوال عين نجاست قبل از تابيدن آفتاب ؛ بنابر اين ، نجاستهايى همچون خون كه با خشك شدن ، جِرم آن باقى مىماند مشمول اين حكم نيست .\r\n3 . تر بودن شىء نجس . در صورت خشك بودن آن ، بنابر مشهور ميان متأخران اگر با آب ، تر شود و سپس خورشيد آن را خشك كند پاك مىگردد . « 3 »\r\nاحكام : خورشيد همان گونه كه ظاهر زمين را پاك مىكند باطن آن را نيز كه متصل به ظاهر نجس آن است با تابيدن بر آن و خشك كردن پاك مىگرداند . « 4 »\r\nتخلّى ( - - ) تخلّى ) رو به قرص خورشيد و ماه در فضاى باز در صورتى كه حائلى بين عورت و خورشيد يا ماه وجود نداشته باشد بنابر مشهور مكروه است . « 5 »\r\n\r\n\r\n","description":"","footnote":"\r\n( 1 ) مستمسك العروة 2 / 75 - 86 .\r\n( 2 ) جواهر الكلام 6 / 253 - 258 .\r\n3 و 4 260 و 264 - 266 ؛ مستمسك العروة 2 / 82 - 86 .\r\n( 5 ) الحدائق الناضرة 2 / 73 - 74 ؛ جواهر الكلام 2 / 62 - 64 .\r\n","page_name":" 528 ","page_number":528},
  {"content":"\r\n\r\nچنان كه آميزش در برابر خورشيد بدون ساتر و مانع مكروه است . « 6 »\r\nوضو گرفتن با آب ظرف گرم شده با آفتاب بنابر مشهور كراهت دارد . « 7 » خورشيد گرفتگى سبب وجوب نماز آيات مىشود ( - - ) نماز آيات ) .\r\nخواندن نماز مستحب هنگام طلوع ( - - ) طلوع ) يا غروب خورشيد كراهت دارد . « 8 »\r\nوقت نماز ظهر هنگام زوال خورشيد است ( - - ) زوال ) .\r\nدر اينكه غروب شرعى ( - - ) غروب ) با پنهان شدن قرص خورشيد از افق محقق مىشود يا با ناپديد شدن سرخى مشرق ( - - ) حمرهء مشرقيه ) اختلاف است . مشهور قول دوم است . « 9 »\r\n\r\nخورشيد گرفتگى\r\n- - ) كسوف\r\n\r\nخوره\r\n- - ) جذام\r\n\r\nخوش‌بو\r\n- - ) عطر\r\n\r\nخوش‌رويى\r\nخوش‌رويى : گشاده رويى .\r\nاز آن به مناسبت در بابهاى حج ، تجارت ، نكاح و قضاء سخن گفته‌اند .\r\nخوش‌رويى با مردم ، بويژه در برخورد با برادران دينى « 1 » و نيز هنگام برآوردن حاجت مؤمن ؛ « 2 » همچنين خوش رويى كاسب در برخورد با مشتريان ، « 3 » مستحب است . مستحب است شوهر در نفقه ، خوش رويى و ديگر وظايف خانوادگى بين همسران خود مساوات را رعايت كند . « 4 »\r\nدر وجوب يا استحباب رعايت تساوى در نگاه ، سلام ، خوش رويى و مانند آن بين دو طرف دعوا بر قاضى ، اختلاف است .\r\nقول به وجوب منسوب به مشهور است . « 5 »\r\n\r\nخوش‌گذرانى\r\n- - ) تفريح\r\n\r\n\r\n","description":"","footnote":"\r\n( 6 ) العروة الوثقى 5 / 490 .\r\n( 7 ) جواهر الكلام 1 / 330 .\r\n( 8 ) 7 / 282 و 299 .\r\n( 9 ) 106 - 109 .\r\n1 وسائل الشيعة 12 / 160 ؛ التحفة السنية / 320 .\r\n2 التحفة السنية / 327 .\r\n3 جواهر الكلام 22 / 465 .\r\n4 31 / 182 .\r\n5 40 / 139 - 140 ؛ اسس القضاء و الشهادة / 118 .\r\n","page_name":" 529 ","page_number":529},
  {"content":"\r\n\r\n\r\nخوشه\r\nخوشه : انبوهى از دانه ، ميوه يا گُل متصل به يك محور .\r\nاز آن در باب تجارت سخن گفته‌اند .\r\nخريد و فروش خوشهء گندم ، جو و مانند آن قبل از بُدوّ صلاح ( - - ) بدوّ صلاح ) صحيح نيست و پس از بدوّصلاح صحيح مىباشد . « 1 » فروش خوشهء گندم در برابر مقدارى معيّن دانهء گندم از همان خوشه و نيز بنابر قول مشهور در برابر دانهء گندم از خوشه‌اى ديگر ، باطل و حرام است . بسيارى از فقها ، جو را نيز در حكم ياد شده ملحق به گندم كرده‌اند « 2 » ( - - ) بيع محاقله ) . برخى ، فروختن خوشهء ديگر حبوبات را نيز در برابر مقدارى معيّن از دانهء همان خوشه باطل دانسته‌اند . « 3 »\r\n\r\nخوص\r\nخُوص : برگ درخت خرما .\r\nاز آن به مناسبت در باب تجارت و اطعمه و اشربه سخن گفته‌اند .\r\nبافندگى از شغلهاى مكروه است .\r\nبرخى گفته‌اند : مراد از بافندگى عمل ريسيدن و تابيدن است ، مانند تابيدن پنبه و تبديل آن به نخ . از اين رو ، بافتن حصير از برگ درخت خرما و مانند آن مصداق بافندگى نخواهد بود و در نتيجه مكروه نيست ؛ بلكه طبق روايتى ، بافتن حصير از برگ درخت خرما از شغلهاى انبيا و اوليا عليهم السّلام شمرده شده است . « 1 »\r\nخلال كردن با برگ درخت خرما مكروه است . « 2 »\r\n\r\nخوف\r\n- - ) ترس\r\n\r\nخوف فتنه\r\nخوف فتنه : بيم فرو افتادن در فتنه ، مانند گناه و كشمكش و نزاع .\r\nاز آن در بابهاى وقف ، نكاح و حدود سخن گفته‌اند .\r\nدر موارد جواز نگاه به نامحرم و نيز گوش دادن به صداى او ، جواز مشروط به نبودن خوف فتنه ( افتادن در گناه ) است و\r\n\r\n\r\n","description":"","footnote":"\r\n( 1 ) جواهر الكلام 24 / 77 .\r\n( 2 ) 98 - 101 .\r\n( 3 ) منهاج الصالحين ( خويى ) 2 / 65 .\r\n1 الروضة البهية 3 / 219 ؛ جواهر الكلام 22 / 132 .\r\n2 الدروس الشرعية 3 / 30 ؛ مستند الشيعة 15 / 250 .\r\n","page_name":" 530 ","page_number":530},
  {"content":"\r\n\r\nبا وجود آن ، حرام خواهد بود ؛ ليكن در اينكه جواز نظر به زنى كه قصد ازدواج با او را دارد نيز مشروط به عدم خوف فتنه است يا نه ، اختلاف است . « 1 »\r\nاز موارد جواز فروختن مال وقفى در وقف خاص ، مانند وقف بر اولاد ، خوف فتنه ( نزاع و درگيرى و در نهايت ، خرابى مال وقفى ) به جهت اختلاف صاحبان وقف ( موقوفٌ عليهم ) است . « 2 »\r\nياد كردن مسلمان با القاب ناشايست موجب تعزير ( - - ) تعزير ) است . اگر كفّار يكديگر را با القاب زشت ياد كنند تعزير نمىشوند ، مگر در صورت خوف فتنه ( نزاع و درگيرى ) . « 3 »\r\n\r\nخوف و رجاء\r\nخوف و رجاء : حالت بيم از عدل و عذاب خداوند و اميد به فضل و كرم او .\r\nخصلت والاى رجاء با مشاهدهء فضل و كرم خداوند متعال به بندگان و صفت ارزشمند خوف با مشاهدهء عدل و وعيدهاى الهى به عذاب ابدى بر اثر گناه و نيز نقص و كوتاهى بندگان ، در مقام بندگى ، در نفس مؤمن حاصل مىشود .\r\nرذيلت مقابلِ رجاء ، يأس از رحمت خداوند و رذيلت مقابلِ خوف ، ايمنى از مكر او است كه هر دو از گناهان كبيره‌اند « 1 » ( - - ) گناه كبيره ) . از اين عنوان در باب جهاد و امر به معروف و نهى از منكر سخن گفته‌اند .\r\nخوف و رجاء در آيات متعدد از ويژگيهاى پيامبران و مؤمنان شمرده شده است . « 2 »\r\nدر روايات نيز بر تحصيل اين دو خصلت ارزنده به تحصيل اسباب آن دو تأكيد شده است . « 3 »\r\nخوف از عدل و عذاب خداوند و اميد داشتن به فضل و كرم او ، و عمل به مقتضاى آنها ، يعنى ترك گناه و انجام دادن طاعات بر مؤمن واجب است . « 4 »\r\n\r\n\r\n","description":"","footnote":"\r\n( 1 ) تذكرة الفقهاء ( ق ) 2 / 573 ؛ جامع المقاصد 12 / 43 ؛ الحدائق الناضرة 23 / 47 .\r\n( 2 ) المهذّب البارع 3 / 67 .\r\n( 3 ) قواعد الاحكام 3 / 548 ؛ الروضة البهية 9 / 192 - 193 .\r\n1 التحفة السنية / 68 ؛ جواهر الكلام 13 / 320 ؛ حاشية مجمع الفائدة / 734 .\r\n2 اعراف / 56 ؛ اسراء / 57 ؛ انبياء / 90 ؛ سجده / 16 ؛ زمر / 9 .\r\n3 و 4 وسائل الشيعة 15 / 216 .\r\n","page_name":" 531 ","page_number":531},
  {"content":"\r\n\r\n\r\nخوك\r\nخوك : حيوانى معروف .\r\nاز احكام آن در بابهاى طهارت ، صلات ، تجارت ، رهن ، وقف ، وصيّت ، نكاح و اطعمه و اشربه سخن گفته‌اند .\r\nخوكى كه در خشكى زيست دارد از مسخ شدگان « 1 » ( - - ) مسوخ ) و نجس است ؛ « 2 » حتّى بنابر قول مشهور ، مو و ناخن آن نيز كه فاقد حيات است ، نجس مىباشد . « 3 » چنان كه نيم خوردهء خوك نيز نجس و خوردن آن حرام است . « 4 »\r\nدر اينكه استحاله ( تبديل شدن به مثل نمك ) موجب طهارت آن مىشود يا نه ، اختلاف است « 5 » ( - - ) استحاله ) . خوك دريايى بنابر قول مشهور پاك ، « 6 » ليكن حرام گوشت « 7 » است .\r\nدر صورت تماس بدن يا لباس كسى با خوك به شرط خشك بودن هر دو ، مشهور متأخران قائل به استحباب آب پاشيدن بر محلّ تماس شده‌اند . از برخى قدما وجوب آن نقل شده است . « 8 »\r\nظرفى كه خوك از آن نوشيده يا آب دهانش در آن ريخته شده ، بنابر مشهور يا مشهور متأخران ، با هفت بار شستن پاك مىشود . برخى قدما با الحاق خوك به سگ ، يك بار خاك مالى و دوبار شستن را لازم دانسته‌اند . « 9 »\r\nاگر خوك با حيوانى آميزش كند و بچه‌اى متولد گردد ، اسم هر يك كه بر آن صادق باشد ، حكم همان را دارد ؛ ليكن اگر آن حيوان نيز نجس العين باشد مانند سگ ، بنابر قول برخى ، بچه نيز نجس خواهد بود ، هرچند اسم هيچ يك بر آن صادق نباشد . « 10 »\r\nخون كمتر از اندازهء درهم در نماز بخشوده است . در اينكه بخشودگى شامل خون حيوان نجس العين مثل خوك نيز مىشود يا نه ، اختلاف است « 11 » ( - - ) خون ) .\r\nخوك براى مسلمان ماليّت ندارد ؛ از اين رو ، قابل تمليك و تملّك نيست « 12 » و تلف كردن آن ضمانت ندارد ؛ « 13 » چنان كه گرو گذاشتن « 14 » و وقف كردن آن از سوى مسلمان « 15 » و نيز وصيّت به آن براى مسلمان صحيح نيست ؛ « 16 » ليكن وقف آن از سوى كافر ، همچنين وصيّت به آن براى هم كيش خود صحيح است . « 17 » نگهدارى آن نيز براى مسلمان حرام است . « 18 »\r\n\r\n\r\n","description":"","footnote":"\r\n( 1 ) المقنع / 419 .\r\n( 2 ) جواهر الكلام 5 / 366 .\r\n( 3 ) الحدائق الناضرة 5 / 208 .\r\n( 4 ) 1 / 432 .\r\n( 5 ) مستند الشيعة 1 / 330 - 331 ؛ جواهر الكلام 6 / 280 .\r\n( 6 ) جواهر الكلام 5 / 368 ؛ مستمسك العروة 1 / 364 .\r\n( 7 ) جواهرالكلام 36 / 253 .\r\n( 8 ) الحدائق الناضرة 5 / 392 - 393 .\r\n( 9 ) مصباح الهدى 2 / 206 - 207 .\r\n( 10 ) جواهر الكلام 5 / 368 - 369 .\r\n( 11 ) 6 / 121 .\r\n( 12 ) 22 / 23 و 25 / 50 - 51 .\r\n( 13 ) 37 / 45 .\r\n( 14 ) 25 / 125 - 127 .\r\n( 15 ) الحدائق الناضرة 22 / 177 .\r\n( 16 ) 417 .\r\n( 17 ) 177 و 417 .\r\n( 18 ) المبسوط 2 / 165 - 166 .\r\n","page_name":" 532 ","page_number":532},
  {"content":"\r\n\r\nبنابر قول به صحّت ازدواج مرد مسلمان با اهل كتاب ( - - ) اهل كتاب ) ، در صورت ازدواج ، مرد مىتواند همسر كتابى خود را از خوردن گوشت خوك منع كند . « 19 »\r\nاگر مسلمانى مهر همسرش را خوك قرار دهد ، در اينكه عقد نكاح باطل مىشود يا نه ، اختلاف است . مشهور قائل به صحّت عقداند و در صورت دخول ، مهر المثل ( - - ) مهر المثل ) بر عهدهء زوج ثابت مىگردد . برخى ، قائل به پرداخت قيمت خوك بر زوج شده‌اند ؛ « 20 » ليكن اگر مرد و زن كافر باشند ، مهر قرار دادن خوك اشكالى ندارد . « 21 »\r\nحيوان حرام گوشت با تذكيه ( - - ) تذكيه ) پاك مىشود ؛ ليكن خوك به دليل نجس العين بودن تذكيه‌پذير نيست ؛ بدين معنا كه بدنش با تذكيه پاك نمىگردد . « 22 » تذكيه پذير بودن حيوان دريايى حرام گوشت ، همچون خوك دريايى اختلافى است . « 23 »\r\nحيوان حلال گوشتى كه از شير خوك تغذيه كرده ، چنانچه در حدّى باشد كه بر اثر آن استخوانهايش محكم شده و گوشت در بدنش روييده باشد ، گوشت و نسل آن حرام خواهد بود . اگر در اين حدّ شير نخورده باشد ، خوردن گوشت آن مكروه و استبراء آن ( - - ) استبراء ) به مدت هفت روز مستحب است . « 24 »\r\n\r\nخون\r\nخون : مايعى سرخ رنگ ، جارى در قلب و رگها .\r\nاز احكام آن در بابهاى طهارت ، صلات ، صوم ، حج ، تجارت ، صيد و ذباحه و اطعمه و اشربه سخن گفته‌اند .\r\n\r\n\r\n","description":"","footnote":"\r\n( 19 ) . جواهر الكلام 30 / 58 .\r\n( 20 ) 31 / 10 .\r\n( 21 ) الحدائق الناضرة 24 / 424 .\r\n( 22 ) جواهر الكلام 36 / 196 .\r\n( 23 ) 253 - 254 .\r\n( 24 ) 282 .\r\n","page_name":" 533 ","page_number":533},
  {"content":"\r\n\r\nطهارت : خون انسان و هر حيوانى كه داراى خون جهنده مىباشد ( با بريدن رگ ، خون با جهش و فشار بيرون مىزند ) نجس ، و خون حيوانى كه خون جهنده ندارد پاك است . « 1 » خونى كه پس از تذكيه ( - - ) تذكيه ) و خروج آن در حدّ معمول ، در بدن حيوان حلال گوشت مىماند ، از خون نجس استثناء شده و پاك است . « 2 » در پاك بودن خونِ باقىمانده فرقى بين انواع تذكيه از ذبح ( - - ) ذبح ) ، نحر ( - - ) نحر ) و شكار ( - - ) شكار ) نيست ؛ ليكن طهارت خون جنينى كه تذكيهء آن به تذكيهء مادرش تحقّق مىيابد ، محل اشكال واقع شده است . « 3 »\r\nدر طهارت خون باقى مانده در بدن حيوان حرام گوشت پس از تذكيهء آن ، اختلاف است . « 4 » همچنين طهارت نطفه‌اى كه به علقه تبديل شده ( خون بسته شده ) اختلافى است . بسيارى آن را نجس دانسته‌اند ، « 5 » بلكه بر آن ادعاى اجماع شده است . « 6 » طهارت خون طحال « 7 » ( - - ) طحال ) و نيز خون موجود در تخم مرغ يا تخم ساير پرندگان ، اختلافى است . « 8 » البته خونى كه گاه در شير يافت مىشود نجس است و شير را نجس مىكند . « 9 »\r\nانتقال خون نجس ، مانند خون انسان يا حيوان به بدن حيوانى كه خونش پاك است ، مانند پشه موجب پاك شدن آن مىشود « 10 » ( - - ) انتقال ) .\r\nمايعى كه خون بودن آن مشكوك ، و يا خون بودنش معلوم ، ليكن نجس بودن آن مشكوك است - مانند خون مار و تمساح كه جهنده بودنش معلوم نيست يا خون موجود در لباس كه معلوم نيست خون پشه است يا خون بدن و ديگر مصاديق شك در موضوع - بنابر تصريح جمعى از فقها محكوم به طهارت است . در اينكه موارد شك در حكم - مانند خون علقه - مجراى اصل طهارت است يا اصل نجاست ، اختلاف است . « 11 »\r\nاگر خون حيض ( - - ) حيض ) ، نفاس ( - - ) نفاس ) يا استحاضه ( - - ) استحاضه ) در چاه آب بريزد ، كشيدن تمامى آب آن نزد مشهور قدما واجب و نزد مشهور متأخران - كه آب چاه را همچون آب جارى با ملاقات نجاست نجس نمىدانند -\r\n\r\n\r\n","description":"","footnote":"\r\n( 1 ) جواهرالكلام 5 / 354 - 358 ؛ مستمسك العروة 1 / 343 - 347 .\r\n( 2 ) جواهر الكلام 5 / 354 - 356 و 363 .\r\n( 3 ) 365 ؛ مستمسك العروة 1 / 355 ؛ التنقيح ( الطهارة ) 2 / 22 .\r\n( 4 ) التنقيح ( الطهارة ) 2 / 17 ؛ مستمسك العروة 1 / 349 - 350 ؛ جواهر الكلام 5 / 365 .\r\n( 5 ) مستمسك العروة 1 / 350 - 351 ؛ جواهر الكلام 5 / 362 .\r\n( 6 ) الخلاف 1 / 491 ؛ الحدائق الناضرة 5 / 51 - 52 .\r\n( 7 ) جواهر الكلام 5 / 363 - 364 ؛ كتاب الطهارة ( امام خمينى ) 3 / 208 ؛ مصباح الفقيه 7 / 149 .\r\n( 8 ) غنائم الايّام 1 / 393 ؛ جواهر الكلام 5 / 362 .\r\n( 9 ) مستمسك العروة 1 / 355 .\r\n( 10 ) جواهر الكلام 6 / 293 .\r\n( 11 ) 5 / 358 - 360 ؛ التنقيح ( الطهارة ) 2 / 23 - 26 .\r\n","page_name":" 534 ","page_number":534},
  {"content":"\r\n\r\nمستحب است . « 12 » در ساير خونها اگر زياد باشد ، مانند خون گوسفند ذبح شده ، بنابر مشهور پنجاه دلو و اگر كم باشد ده دلو كشيده مىشود . « 13 »\r\nصلات : از شرايط بدن و لباس نمازگزار طهارت است ؛ از اين رو ، نماز در بدن يا لباس خون آلود صحيح نيست ؛ ليكن خون جراحت ( - - ) جراحت ) و خون كمتر از يك درهم بغلى ( - - ) درهم بغلى ) - جز خون حيض ، نفاس و استحاضه - معفوّ و نماز با آن صحيح است . « 14 » برخى خون نفاس و استحاضه را نيز معفوّ دانسته‌اند . « 15 » در اينكه بخشودگى شامل خون نجس العين ، مانند سگ ، خوك و كافر ، بلكه هر حيوان حرام گوشتى مىشود يا نه اختلاف است . مشهور قول اوّل است . « 16 » برخى نيز گفته‌اند : عفو تنها شامل خون خود انسان و حيواناتى كه ذبحشان متعارف است مىشود و شامل خون انسانى ديگر و نيز حيواناتى كه ذبحشان متعارف نيست نمىشود . « 17 »\r\nدر مقدار وسعت درهم بغلى سه نظر است : نزديك به وسعت گودى كف دست ؛ بند بالايى انگشت شصت و بند بالايى انگشت ميانى . « 18 »\r\nصوم : خون گرفتن به حجامت و مانند آن براى روزه دار در صورتى كه موجب ضعف وى گردد مكروه است . « 19 »\r\nحج : در حرمت خون گرفتن به حجامت ( - - ) حجامت ) و مانند آن در حال احرام ( - - ) احرام ) در غير حال ضرورت ، اختلاف است . « 20 »\r\nتجارت : بنابرمشهور ، بلكه به ادعاى اجماع ، اكتساب با عين نجس مانند خون به فروختن ، اجاره دادن و غير آن ، حرام و معامله باطل است . برخى معاصران ، با وجود منفعت حلال و عقلايى ، مانند تزريق خون به ديگرى كه امروزه رايج است ، خريد و فروش آن را جايز دانسته‌اند . « 21 »\r\nصيد و ذباحه : از شرايط حلال شدن حيوان به تذكيه ، حركتِ بيانگر زنده بودن حيوان پس از ذبح يا نحر است . در اينكه علاوه بر حركت ، خارج شدن خون به قدر متعارف لازم است يا يكى از آن دو كفايت مىكند ، اختلاف است « 22 » ( - - ) ذبح ) .\r\n\r\n\r\n","description":"","footnote":"\r\n( 12 ) جواهر الكلام 1 / 212 .\r\n( 13 ) 231 و 239 .\r\n( 14 ) 6 / 107 .\r\n( 15 ) الحدائق الناضرة 5 / 326 - 328 .\r\n( 16 ) جواهر الكلام 6 / 121 - 124 .\r\n( 17 ) الحدائق الناضرة 5 / 328 .\r\n( 18 ) جواهر الكلام 6 / 118 - 119 ؛ الاوزان والمقادير / 50 .\r\n( 19 ) العروة الوثقى 3 / 588 ؛ جواهر الكلام 16 / 318 .\r\n( 20 ) جواهر الكلام 18 / 407 - 410 .\r\n( 21 ) جامع المدارك 3 / 2 - 3 ؛ مصباح الفقاهة 1 / 53 - 56 ؛ الفتاوى الواضحة ( صدر ) 1 / 332 .\r\n( 22 ) جواهر الكلام 36 / 125 - 131 .\r\n","page_name":" 535 ","page_number":535},
  {"content":"\r\n\r\nاطعمه و اشربه : خوردن خون حرام است ، ليكن در خوردن مقدار خونى كه در بدن حيوان حلال گوشت پس از تذكيه و خروج خون به قدر متعارف باقى مىماند اختلاف است كه آيا مطلقاً حلال است يا تنها آن مقدار كه جزء گوشت به‌شمار مىرود ؟ « 23 »\r\nخوردن خون حيوانات حرام گوشتى كه خون جهنده ندارند حرام است . در حيوانات حلال گوشت همچون ماهى و ملخ مسئله اختلافى است . « 24 » برخى بر حلّيت خوردن ماهى با خون آن ، ادعّاى اجماع كرده‌اند . « 25 »\r\n( - - ) انتقال خون ) ( - - ) فصد )\r\n\r\nخونابه\r\nخونابه : خون آميخته با آب كه از محلّ زخم بيرون مىآيد .\r\nعنوان ياد شده در باب طهارت به كار رفته است .\r\nخونابه نجس است « 1 » ( - - ) خون ) .\r\n\r\nخون استحاضه\r\n- - ) استحاضه\r\n\r\nخون‌بها\r\nخون‌بها : ديهء نفس ( - - ) ديات ) .\r\n\r\nخون جهنده\r\nخون جهنده : خونى كه هنگام بريدن رگ با شدّت و قوّت بيرون مىجهد ( - - ) خون ) .\r\n\r\n\r\n","description":"","footnote":"\r\n( 23 ) 377 ؛ تحرير الوسيلة 1 / 117 ؛ التنقيح ( الطهارة ) 2 / 19 ؛ الحدائق الناضرة 5 / 45 .\r\n( 24 ) مستند الشيعة 15 / 139 ؛ جواهر الكلام 36 / 378 .\r\n( 25 ) المعتبر 1 / 422 .\r\n1 مجمع الرسائل ( عبادات ) / 49 .\r\n","page_name":" 536 ","page_number":536},
  {"content":"\r\n\r\n\r\nخون حيض\r\n- - ) حيض\r\n\r\nخون‌خواهى\r\n- - ) ولىّ دم\r\n\r\nخون‌دماغ\r\nخون‌دماغ : خون ريزى بينى .\r\nخون ريزى از رگهاى مخاط بينى بر اثر عواملى از قبيل فشار خون يا دست كارى محل را خون دماغ گويند . از آن به مناسبت در باب طهارت و صلات سخن گفته‌اند .\r\nوضو گرفتن پس از خون دماغ شدن مستحب است . « 1 »\r\nكسى كه در اثناى نماز دچار خون دماغ شده ، در صورت امكان و عدم استلزام عمل باطل كنندهء نماز ، همچون روى گردانى از قبله و سخن گفتن ، واجب است تطهير كند و نماز خود را ادامه دهد ؛ هرچند تطهير مستلزم فعل كثير ( كارهاى بسيار ) باشد و در صورت عدم امكان ، بايد براى تطهير ، نماز را قطع كند و پس از تطهير ، آن را دوباره بخواند . « 2 »\r\nامام جماعتى كه در اثناى نماز دچار خون دماغ شده ، در صورت عدم امكان اتمام نماز با مأمومين ، فردى از مأمومين را به جاى خود مىگمارد تا نماز را به جماعت تمام كند . « 3 »\r\n\r\nخون نفاس\r\n- - ) نفاس\r\n\r\nخويشاوندى\r\nخويشاوندى : خويشاوند بودن .\r\nبه نسبت خانوادگىِ پديد آمده از راه نسب ، سبب يا رضاع خويشاوندى اطلاق مىكنند . اين عنوان در بابهايى همچون نكاح و ارث به كار رفته است .\r\nنسب : خويشاوندان نسبى كسانىاند كه از راه ولادت ناشى از نكاح صحيح يا ملك ( - - ) ملك يمين ) و يا آميزش به شبهه ( - - ) آميزش به شبهه ) با يكديگر نسبت خانوادگى پيدا مىكنند ، « 1 » مانند پدر و مادر و هرچه بالا روند ؛ فرزندان دخترى و پسرى و هر چه پايين روند ؛ برادران و خواهران و فرزندان آنان ؛ عمّه ، خاله ، عمو ، دايى و فرزندان ايشان . « 2 » افراد ياد شده\r\n\r\n\r\n","description":"","footnote":"\r\n( 1 ) جواهر الكلام 1 / 24 .\r\n( 2 ) 6 / 227 - 228 ؛ مستند الشيعة 7 / 48 .\r\n( 3 ) جواهر الكلام 13 / 368 - 369 .\r\n1 جواهرالكلام 29 / 243 - 244 .\r\n2 39 / 7 - 8 .\r\n","page_name":" 537 ","page_number":537},
  {"content":"\r\n\r\nجز فرزندان عمه ، خاله ، دايى و عمو از محارم مىباشند « 3 » ( - - ) رحم ) . بر نسب آثار و احكامى مترتّب است ، مانند ارث و حرمت ازدواج با محارم نسبى ( - - ) نسب ) .\r\nسبب : خويشاوندان سببى به كسانى مىگويند كه از راه ازدواج با يكديگر نسبت پيدا مىكنند ، مانند زن و شوهر و مادر و پدر ، هر كدام از آن دو نسبت به ديگرى . « 4 » زوجيّت همچون نسب داراى آثار و احكام بسيارى است ، نظير ارث و محرميّت ( - - ) زوجيّت ) .\r\nرضاع : به كسانى كه از طريق رضاع با يكديگر نسبت پيدا مىكنند ، خويشاوندان رضاعى گويند . بنابر اين ، زنى كه كودكى را با شرايطى خاص شير داده ، مادرِ بچه و شوهر او پدر وى به شمار مىروند ؛ چنان كه پدر و مادر آن دو ، پدربزرگ و مادربزرگ كودك ؛ فرزندان آنها ، برادران و خواهران وى و برادران و خواهران آن دو ، عمو ، دايى ، خاله ، و عمّهء رضاعى بچه محسوب مىگردند . « 5 » خويشان رضاعى در حرمت ازدواج مانند خويشان نسبىاند « 6 » ( - - ) رضاع ) .\r\n\r\nخيار\r\nخيار : تسلّط بر فسخ و امضاى عقد .\r\nدر اصطلاح فقها ، خيار دو اطلاق دارد :\r\n1 . اطلاق عام كه عبارت است از تسلّط شخص بر فسخ و امضاى عقد ؛ خواه به جهت ثبوت حقّ فسخ براى فسخ كننده به يكى از اسباب آن ، مانند تسلّط بر فسخ در عقود لازم همچون بيع و اجاره به شرط خيار در ضمن عقد ، يا به جهت حكم شارع به عدم لزوم عقد ، از قبيل تسلّط بر فسخ در عقد جايز و نيز تسلّط مالك بر ردّ عقد فضولى ( - - ) فضولى ) ، وارث بر ردّ وصيّت نسبت به افزون بر يك سوم ، عمّه و خاله بر ردّ عقد شوهرشان در صورت ازدواج او با برادرزاده و خواهرزاده شان و كنيز آزاد شده بر فسخ عقد ازدواج خود با برده .\r\nتفاوت سلطنت نوع اوّل با سلطنت حاصل از حكم شارع به عدم لزوم عقد ، آن است كه اوّلى قابل اسقاط است ، بر خلاف دومى .\r\n\r\n\r\n","description":"","footnote":"\r\n( 3 ) 29 / 238 - 243 .\r\n( 4 ) 348 .\r\n( 5 ) 264 - 348 .\r\n( 6 ) 309 - 313 .\r\n","page_name":" 538 ","page_number":538},
  {"content":"\r\n\r\n2 . اطلاق خاص كه عبارت است از تسلّط شخص بر فسخ و امضاى عقد به جهت ثبوت حقّ فسخ براى وى بر اثر تحقق يكى از اسباب آن . « 1 »\r\nمتبادر از كاربرد خيار در كلمات متأخران ، اطلاق دوم است كه موضوع اين مقاله مىباشد . از اين عنوان در باب تجارت سخن رفته است .\r\nاقسام : شمار خيارها در كلمات فقها با اختلاف ذكر شده است . برخى تا چهارده قسم برشمرده‌اند : خيار مجلس ، خيار حيوان ، خيار شرط ، خيار تأخير ، خيار مايفسد من يومه ، خيار رؤيت ، خيار غبن ، خيار عيب ، خيار تدليس ، خيار اشتراط ، خيار شركت ، خيار تعذّر تسليم ، خيار تبعّض صفقه ، و خيار تفليس . بسيارى از فقها به هفت ، برخى به پنج و برخى ديگر به هشت قسم آن بسنده كرده‌اند .\r\nمنشأ اختلاف در شمارش خيارها ، اختلاف در تعداد آنها نيست ، بلكه صرف جمع آورى و استقصا است ؛ زيرا بعضى اقسام در بعضى ديگر قابل اندراج است و نيازى براى قرار دادن عنوانى خاص براى هر يك نيست . « 2 »\r\nموضوع : موضوع خيار ، هر عقدِ لازمى است كه منشأ لزوم آن حقّ باشد ، مانند بيع ، اجاره ، و صلح از عقود معاوضى . در اين گونه عقود ، لزوم ، حقّى است براى دو طرف كه برايند تعهّد و التزام آنان به عقد مىباشد . در نتيجه اگر بخواهند مىتوانند با جعل خيار ، اين حقّ را از خود سلب كنند . « 3 » امّا عقودى كه لزوم آنها ذاتى و حكمى است ، مانند عقد نكاح ، موضوع خيار قرار نمىگيرند ؛ بلكه بنابر قول مشهور ، شرط خيار در عقد نكاح موجب بطلان عقد مىگردد . « 4 » عقود جايز نيز از آن جهت كه جعل خيار در آنها لغو است ، موضوع خيار قرار نمىگيرند .\r\nبرخى در لغويّت جعل خيار در عقود جايز اشكال كرده‌اند . « 5 »\r\nاحكام : احكام خيار يا عام است كه در همهء خيارها جارى است و يا مختصّ بعضى اقسام . احكام نوع دوم در عناوين خاص خود مىآيد . در اين مقاله به احكام نوع اوّل مىپردازيم .\r\nخيار از حقوق اسقاطپذير است .\r\nاسقاط به قول و فعلِ دلالت كنندهء بر آن تحقق مىيابد . با مرگ صاحب خيار ، حقّ\r\n\r\n\r\n","description":"","footnote":"\r\n( 1 ) كتاب المكاسب 5 / 11 - 12 .\r\n( 2 ) جواهر الكلام 23 / 3 ؛ كتاب المكاسب 5 / 25 ؛ مهذّب‌الاحكام 17 / 81 و 214 .\r\n( 3 ) مهذّب الاحكام 17 / 79 - 80 .\r\n( 4 ) جواهر الكلام 31 / 105 - 107 .\r\n( 5 ) مهذّب الاحكام 17 / 79 - 80 .\r\n","page_name":" 539 ","page_number":539},
  {"content":"\r\n\r\nاو به وارثش منتقل مىشود . « 6 » بنابر مشهور ، ملكيّت با عقد تحقق مىيابد ، نه با پايان يافتن مدّت خيار . از برخى قدما ، تحقق ملكيّت به پايان يافتن مدّت خيار نقل شده است . بنابر قول نخست ، هر نوع تصرّف مالكانه در كالا در مدّت خيار صحيح و جايز است . « 7 » البته ملكيّت در مدت خيار ، متزلزل است - زيرا با اعمال خيار ، زايل مىشود - و با پايان يافتن مدّت ، استقرار مىيابد . « 8 »\r\nبنابر قول به ملكيّت ، زيادى پديد آمده در كالاى خريدارى شده در حدّ فاصل بين عقد و اتمام مدت خيار ، از آنِ خريدار است ؛ از اين رو ، چنانچه خريدار معامله را فسخ كند ، مىتواند بهاى پرداختى را از فروشنده دريافت نمايد ؛ ليكن فروشنده حقّ ندارد زيادى پديد آمده را از خريدار مطالبه كند . « 9 »\r\nتلف در مدّت خيار : از قواعد فقهى آن است كه تلف در زمان خيار از مال كسى است كه خيار ندارد ؛ بنابر اين ، اگر در زمانى كه فروشنده خيار دارد ، كالا تلف شود ، از مال خريدار تلف شده است و اگر خيار براى خريدار باشد ، تلف به حساب فروشنده گذاشته خواهد شد . در اختصاص حكم ياد شده به خيار حيوان و خيار شرط يا به آن دو و خيار مجلس و يا تعميم آن در همهء خيارها ، اختلاف است .\r\nقول آخر منسوب به مشهور است « 10 » ( - - ) قاعدهء تلف در زمان خيار ) .\r\nدر صورت شك در سقوط خيار پس از ثبوت آن ، حكم به عدم سقوط مىشود .\r\nاگر دارندهء خيار ، عقد را برهم بزند ، واجب است آن را به طرف مقابل - در صورت عدم آگاهى وى از آن - اعلام كند . « 11 »\r\n\r\nخيار اشتراط\r\nخيار اشتراط [ خيار تخلّف شرط 
  ] : تسلّط فروشنده يا خريدار بر فسخ عقد به سبب تخلّف مشروطٌ عليه از شرط .\r\nتفاوت خيار اشتراط با خيار شرط ( - - ) خيار شرط ) آن است كه سبب ثبوت\r\n\r\n\r\n","description":"","footnote":"\r\n( 6 ) 237 - 238 .\r\n( 7 ) جواهر الكلام 23 / 78 ؛ مهذّب الاحكام 17 / 247 - 249 .\r\n( 8 ) مهذّب الاحكام 17 / 249 .\r\n( 9 ) جواهر الكلام 23 / 82 - 83 .\r\n( 10 ) مهذّب الاحكام 17 / 252 .\r\n( 11 ) 257 .\r\n","page_name":" 540 ","page_number":540},
  {"content":"\r\n\r\nخيار اشتراط ، تخلّف مشروطٌ عليه از شرط و عدم وفا به آن است ؛ در حالى كه سبب خيار شرط ، شرط كردن خيار در عقد است . از آن در باب تجارت سخن گفته‌اند .\r\nموضوع خيار اشتراط ، هر عقد لازمى است كه متضمن شرط يا شرايط صحيح و لازم الوفا بوده و مشروط عليه از وفا كردن به آن سر باز زده باشد .\r\nدر اين صورت براى مشروط له خيار ثابت مىشود . « 1 »\r\nثبوت خيار اشتراط با تخلّف مشروط عليه از شرط ، اتفاقى است ؛ ليكن در اينكه وفا به شرط بر مشروط عليه واجب ، و تخلف از آن گناه است يا نه ، اختلاف است . بنابر قول به وجوب وفا ، در اينكه به صرف عدم وفا ، خيار ثابت مىشود يا تنها در صورت عدم امكان تحصيل شرط ، حتّى با اجبار مشروط عليه بر وفا به شرط ، از سوى حاكم ، اختلاف است . برخى ، مشروط له را در صورت عدم وفاى مشروط عليه به شرط ، بين اجبار او به وفا در صورت امكان ، و اعمال حقّ خيار ( فسخ عقد ) مخيّر دانسته‌اند . « 2 »\r\nصحّت شرط ضمن عقد منوط به اين امور است : مقدور باشد ، مشروع باشد ، داراى غرض عقلايى درخور اعتنا باشد ، مخالف كتاب و سنّت نباشد ، منافى مقتضاى عقد نباشد و معلوم باشد ( نه مجهول و مبهم ) « 3 » ( - - ) شرط ) .\r\n\r\nخيار تأخير\r\nخيار تأخير : خيار ثابت براى فروشنده به سبب تأخير خريدار در پرداخت بهاى كالا .\r\nخيار تأخير عبارت است از تسلّط فروشنده بر فسخ عقد پس از سه روز در صورتى كه خريدار در اين مدّت بهاى كالا را نپردازد . از آن در باب تجارت سخن گفته‌اند .\r\nفروشنده‌اى كه كالايى را فروخته ولى هنوز آن را به خريدار تحويل نداده و بهاى آن را نيز نگرفته است چنانچه شرط تأخير پرداخت بها و كالا ، هرچند به مقدار يك ساعت ، نشده باشد ، معامله تا سه روز لازم است و در صورت پرداخت بها از سوى خريدار در اين مدّت ، كالا\r\n\r\n\r\n","description":"","footnote":"\r\n( 1 ) مصطلحات الفقه / 239 .\r\n( 2 ) مستند الشيعة 14 / 409 - 410 .\r\n( 3 ) كتاب المكاسب 6 / 15 - 58 .\r\n","page_name":" 541 ","page_number":541},
  {"content":"\r\n\r\nتحويل وى مىگردد ؛ اما اگر سه روز بگذرد و بها پرداخت نگردد ، فروشنده حقّ خيار دارد ؛ يعنى بين فسخ عقد و بين امضاى آن با مطالبهء بهاى كالا مخيّر است . « 1 »\r\nخيار تأخير به بيع و فروشنده اختصاص دارد . « 2 » در اينكه آغاز سه روز از زمان عقد است يا از زمان جدا شدن دو طرف معامله از يكديگر ، اختلاف است . « 3 » مدّتِ سه روز بنابر مشهور همهء انواع كالا - اعم از حيوان و غير حيوان - را در بر مىگيرد . برخى قدما براى كنيز ، مدّت را يك ماه دانسته‌اند . « 4 »\r\nدر اينكه خيار تأخير فوريّت دارد يا تراخى ، اختلاف است . بنابر قول دوم ، با تأخير در اعمال حقّ خيار ، خيار ساقط نمىشود . « 5 »\r\nشرايط ثبوت خيار :\r\n1 . تحويل ندادن كالا از سوى فروشنده .\r\n2 . تحويل ندادن بهاى كالا از سوى خريدار .\r\n3 . حالّ و نقد بودن كالا و بهاى آن .\r\n4 . معيّن بودن كالا در خارج بنابر ديدگاه گروهى . معيّن بودن بهاى كالا شرط نيست . « 6 »\r\n5 . نبودن خيارى ديگر جز خيار تأخير براى هر دو يا يكى از دو طرف معامله بنابر قول برخى . « 7 »\r\n6 . متعدد بودن دو طرف معامله بنابر قول برخى . بنابر اين قول ، در فرض يكى بودن دو طرف معامله ، خيار تأخير ثابت نيست . « 8 »\r\nاسباب سقوط خيار :\r\n1 . اسقاط خيار پس از سه روز . در سقوط خيار تأخير با اسقاط آن در بين سه روز ، بحث است .\r\n2 . اشتراط سقوط خيار در عقد .\r\n3 . پرداخت بهاى كالا از سوى خريدار پس از سه روز بنابر قول برخى . برخى ديگر ، آن را موجب سقوط خيار ندانسته‌اند . مطالبهء بهاى كالا از سوى فروشنده پس از سه روز موجب سقوط خيار نمىشود ، مگر آنكه بيانگر رضايت او از معامله باشد . « 9 »\r\n\r\n\r\n","description":"","footnote":"\r\n( 1 ) جواهرالكلام 23 / 51 ؛ كتاب‌المكاسب 5 / 217 .\r\n( 2 ) جواهر الكلام 23 / 55 .\r\n( 3 ) 56 ؛ كتاب المكاسب 5 / 232 .\r\n( 4 ) جواهر الكلام 23 / 56 .\r\n( 5 ) 57 .\r\n( 6 ) 53 - 55 ؛ كتاب المكاسب 5 / 220 - 228 .\r\n( 7 ) كتاب المكاسب 5 / 228 .\r\n( 8 ) جواهر الكلام 23 / 55 ؛ كتاب المكاسب 5 / 230 - 231 .\r\n( 9 ) جواهر الكلام 23 / 57 ؛ كتاب المكاسب 5 / 233 - 235 .\r\n","page_name":" 542 ","page_number":542},
  {"content":"\r\n\r\n\r\nخيار تبعّض صفقه\r\nخيار تبعّض صَفقه : خيار ثابت به سبب بطلان معامله نسبت به بعض كالا يا بهاى آن .\r\nماهيت خيار تبعّض صفقه عبارت است از تسلّط فروشنده يا خريدار بر فسخ عقد به سبب بطلان معامله نسبت به بخشى از كالا يا بهاى آن . تفاوت اين خيار با خيار شركت در اين است كه در خيار شركت عوض معامله يك چيز است ؛ كالا يا بهاى آن كه معامله نسبت به بعض آن صحيح و نسبت به بعض ديگر باطل است ؛ اما در خيار تبعّض صفقه عوض معامله گاه يك چيز است كه معامله نسبت به بعض آن صحيح و نسبت به بعض ديگر باطل است و گاه دو چيز ، كه معامله نسبت به يكى صحيح و نسبت به ديگرى باطل خواهد بود .\r\nبرخى ، خيار تبعّض صفقه را تنها در صورت تعدّد كالا يا بهاى آن جارى دانسته‌اند و صورت يكى بودن كالا يا بهاى آن را مجراى خيار شركت مىدانند . « 1 » از اين عنوان در باب تجارت سخن رفته است .\r\nهرگاه خريدار در يك معامله دو چيز را بخرد و سپس معلوم شود كه يكى از آن دو قابل تملّك نيست يا از آنِ غير فروشنده است و او اجازه فروش آن را ندهد ، معامله نسبت به آن بخش باطل است و خريدار نسبت به بخش ديگر از كالاى مورد معامله خيار تبعّض صفقه پيدا مىكند و مىتواند عقد را فسخ كند يا آن را در برابر بهاى آن بخش از كالا امضا و اضافه بهاى پرداختى را باز پس گيرد . حكم ياد شده در موردى كه فروشنده دو چيز را به عنوان بهاى كالا دريافت كند و عقد نسبت به يكى باطل باشد نيز جارى است . « 2 »\r\n\r\nخيار تبعيض\r\n- - ) خيار تبعّض صفقه\r\n\r\nخيار تخلّف شرط\r\n- - ) خيار اشتراط\r\n\r\nخيار تدليس\r\nخيار تَدليس : تسلّط طرف فريب خورده در معامله بر فسخ عقد به سبب نيرنگ زدن طرف ديگر ( - - ) تدليس ) .\r\n\r\nخيار تَصريه\r\n- - ) تصريه\r\n\r\n\r\n","description":"","footnote":"\r\n( 1 ) الروضة البهية 3 / 509 - 511 .\r\n( 2 ) 510 ؛ كلمة التقوى 4 / 52 ؛ الاحكام الواضحة ( فاضل ) / 323 .\r\n","page_name":" 543 ","page_number":543},
  {"content":"\r\n\r\n\r\nخيار تعذّر تسليم\r\nخيار تعذّر تسليم : ثبوت حقّ خيار براى خريدار به سبب عدم امكان تحويل عوض .\r\nحقيقت خيار ياد شده تسلّط خريدار بر فسخ عقد است در فرض عدم امكان تحويل عوض ( كالا ) از سوى فروشنده . از آن در باب تجارت سخن گفته‌اند .\r\nهرگاه فروشنده پس از عقد نتواند كالايى را كه فروخته ، تحويل دهد ، مانند آنكه اسبى كه فروخته قبل از تحويل فرار كند ، خريدار بين فسخ عقد و باز پس گرفتن بهاى پرداختى و بين امضاى آن و دريافت بهاى كالا از فروشنده مخيّر است . « 1 » درثبوت خيار ، تفاوتى بين آنكه عين موجود باشد يا تلف شده باشد نيست . « 2 »\r\nخيار تعذّر تسليم ، علاوه بر بيع در ديگر عقود لازم مالى همچون اجاره ، صلح ، مزارعه و مساقات جارى مىشود ؛ از اين رو ، در صورت ناتوانى اجير از انجام دادن كار مورد اجاره ، مستأجر مىتواند اجاره را فسخ كند . « 3 »\r\n\r\nخيار تفليس\r\nخيار تَفليس : خيار ثابت براى طلبكار در مال مفلَّس .\r\nخيار تفليس عبارت است از تسلّط طلبكار بر فسخ معامله به سبب يافتن عين مال خود در اموال مفلّس ( - - ) تفليس ) .\r\nاز آن در باب تجارت و تفليس سخن رفته است .\r\nهرگاه حاكم شرع حكم به محجوريت ورشكسته كند ، اموال او - جز آنچه استثنا شده - پس از فروش ، بين طلبكاران به نسبت طلبشان تقسيم مىشود ؛ ليكن طلبكارى كه عين مال خود را - كه با عقدى همچون بيع ، صلح يا قرض به مفلَّس منتقل كرده - در ميان اموال مفلّس يافته ، حقّ خيار دارد ؛ يعنى مىتواند با فسخ عقد پيشين ، مال خود را بردارد يا با امضاى آن ، با ديگر طلبكاران به نسبت طلب خود در اموال مفلّس شريك گردد .\r\nبنابر قول مشهور ، در ثبوت خيار تفليس تفاوتى بين وجود مالى ديگر براى مفلّس و عدم آن نيست . « 1 »\r\nشرط ثبوت خيار تفليس آن است كه دَيْن هنگام حجر ، حالّ ( نقد ) باشد .\r\n\r\n\r\n","description":"","footnote":"\r\n( 1 ) الروضة البهية 3 / 509 - 510 ؛ تحرير المجلّة 1 قسم 2 / 110 .\r\n( 2 ) كتاب البيع ( امام خمينى ) 5 / 587 .\r\n( 3 ) بحوث فى الفقه ( الإجارة ) / 66 ؛ تحرير الوسيلة 1 / 395 ؛ مصطلحات الفقه / 240 .\r\n1 الروضة البهية 3 / 511 ؛ جواهر الكلام 25 / 295 - 296 .\r\n","page_name":" 544 ","page_number":544},
  {"content":"\r\n\r\nدر صورت زمان دار بودن آن ، خيار ثابت نيست . در ثبوت خيار در فرض حالّ شدن بدهى پيش از تقسيم اموال مفلّس ، اختلاف است . « 2 »\r\nدر اينكه خيار تفليس فورى است و با تأخيرِ اعمال آن ، ساقط مىشود يا با تراخى هم ثابت است و با تأخير در اقدام ساقط نمىشود ، اختلاف است . « 3 »\r\nخيار تفليس تنها در عقود معاوضى محض ، مانند بيع ، صلح و قرض جارى مىشود و در عقود شبه معاوضى همچون نكاح و خلع جريان ندارد . « 4 »\r\n\r\nخيار ثَلاث\r\n- - ) خيار حيوان\r\n\r\nخيار حيوان\r\nخيار حيوان : خيار ثابت براى خريدارِ حيوان .\r\nحقيقت خيار حيوان تسلّط خريدار حيوان بر فسخ عقد تا سه روز از زمان عقد است . از آن در باب تجارت سخن گفته‌اند .\r\nموضوع خيار حيوان ، خريد و فروش هر موجود ذى روح ، و مدّت آن بنابر مشهور - بلكه بر آن ادعاى اجماع شده - سه روز و دو شب است . « 1 » برخى قدما مدت آن را در كنيز مدت استبراى او ( - - ) استبراء ) دانسته‌اند . « 2 » آغاز خيار حيوان ، زمان عقد است . « 3 » برخى قدما مبدأ آن را زمان جدا شدن دو طرف معامله از يكديگر دانسته‌اند . « 4 »\r\nخيار حيوان بنابر مشهور - بلكه بر آن ادعاى اجماع شده - به خريدار اختصاص دارد و فروشنده ، در صورتى كه بهاى پرداختى ، حيوان باشد از آن برخوردار نيست . « 5 »\r\nاسباب سقوط :\r\n1 . شرط سقوط آن در عقد .\r\n2 . اسقاط آن پس از عقد .\r\n3 . تصرف در حيوان يا نقل آن از ملك خود به عقد لازم همچون بيع يا غير لازم همچون هبه و يا به غير نقل ، مانند آميزش كردن با كنيز .\r\n4 . سپرى شدن مدّت خيار . « 6 »\r\n\r\n\r\n","description":"","footnote":"\r\n( 2 ) جواهر الكلام 25 / 299 .\r\n( 3 ) 298 .\r\n( 4 ) 299 .\r\n1 جواهر الكلام 23 / 23 ؛ كتاب المكاسب 5 / 83 و 95 .\r\n2 غنية النزوع / 219 ؛ الكافى فى الفقه / 353 .\r\n3 كتاب المكاسب 5 / 92 .\r\n4 غنية النزوع / 220 ؛ المبسوط 2 / 85 ؛ كتاب المكاسب 5 / 92 .\r\n5 جواهر الكلام 23 / 24 .\r\n6 29 - 30 ؛ كتاب المكاسب 5 / 97 .\r\n","page_name":" 545 ","page_number":545},
  {"content":"\r\n\r\n\r\nخيار رؤيت\r\nخيار رؤيت : ثبوت حقّ خيار به سبب رؤيت كالا بر خلاف آنچه توصيف شده است .\r\nخيار رؤيت عبارت است از ثبوت حقّ خيار براى فروشنده يا خريدار و تسلّط هر يك بر فسخ عقد در صورتى كه كالا هنگام عقد با بيان نوع و اوصاف آن - و نه مشاهده - معامله شود ؛ ليكن هنگام تحويل و پس از رؤيت آن ، خلاف آنچه وصف شده ، از كار درآيد . از آن در باب تجارت سخن گفته‌اند .\r\nجريان خيار رؤيت در بيع محدود به بيع شخصى ( فروش كالاى مشخص ) است ؛ خواه هنگام عقد ، كالا موجود باشد ، ليكن مشاهده نگردد يا موجود نباشد و خواه معامله بر اساس مشاهدهء قبلى باشد و يا بدون آن و تنها با بيان نوع و ويژگيهاى آن ، به گونه‌اى كه بر طرف كنندهء جهالت باشد ؛ چون معامله بدون ذكر نوع و بيان اوصافِ بر طرف كنندهء جهالت ، باطل است . « 1 »\r\nخيار رؤيت گاه براى خريدار است ، گاه براى فروشنده و زمانى براى هردو .\r\nاوّل ، جايى است كه كالا فاقد تمامى يا بعض اوصاف ذكر شده باشد . دوم ، موردى كه كالا از ويژگيهاى بيشتر و برترى نسبت به آنچه توصيف شده برخوردار باشد و سوم ، زمانى كه هيچ يك ، كالا را نديده باشد و كالا از جهتى پايين‌تر از اوصاف بيان شده و از جهتى برتر از آن اوصاف باشد . « 2 »\r\nآيا خيار رؤيت فورى است يا با تراخى هم ثابت است ؟ قول اوّل ، اشهر ، بلكه منسوب به ظاهر كلمات فقها است . « 3 »\r\nخيار رؤيت علاوه بر بيع در هر عقد لازم ديگرى كه موضوع آن عين شخصى وصف شده باشد - مانند صلح و اجاره - جارى مىگردد . « 4 »\r\nبنابر قول مشهور ، گسترهء اختيار در خيار رؤيت يكى از دو امر است : فسخ معامله يا امضاى آن ، مجّانى و بدون گرفتن ارش ( - - ) ارش ) ، مگر آنكه وصف\r\n\r\n\r\n","description":"","footnote":"\r\n( 1 ) ارشاد الأذهان 1 / 375 ؛ الانوار اللوامع 11 / 434 ؛ جواهر الكلام 23 / 92 - 93 .\r\n( 2 ) ارشاد الأذهان 1 / 376 ؛ جواهر الكلام 23 / 94 .\r\n( 3 ) جواهر الكلام 23 / 95 ؛ كتاب المكاسب 5 / 257 .\r\n( 4 ) كتاب المكاسب 5 / 266 .\r\n","page_name":" 546 ","page_number":546},
  {"content":"\r\n\r\nمفقود ، دخيل در صحّت كالا باشد و بدون آن ، كالا معيوب به شمار رود ، كه در اين صورت ثبوت ارش از ناحيهء ثبوت خيار عيب ( - - ) خيار عيب ) است نه خيار رؤيت . « 5 »\r\nاسباب سقوط :\r\n1 . اسقاط خيار رؤيت پس از رؤيت .\r\nدر صحّت اسقاط خيار پس از عقد و قبل از رؤيت اختلاف است .\r\n2 . تصرّف در كالا پس از رؤيت آن .\r\nدر سقوط خيار با تصرّف قبل از رؤيت اختلاف است .\r\n3 . مبادرت نكردن به فسخ عقد پس از رؤيت ، بنابر قول به فوريت داشتن خيار رؤيت .\r\n4 . شرط سقوط خيار در عقد بنابر قول برخى . « 6 » برخى ديگر ، اين شرط را فاسد و موجب بطلان عقد و گروه سوم ، تنها شرط را فاسد دانسته‌اند . « 7 »\r\n\r\nخيار ردّ ثمن\r\nخيار رَدّ ثَمَن : حق فسخ معامله ، ثابت براى فروشنده به شرط باز پس دادن بهاى كالا به خريدار ( - - ) بيع شرط ) .\r\n\r\nخيار زمانى\r\nخيار زمانى : خيار محدود به زمانى معيّن .\r\nاز آن در باب تجارت سخن گفته‌اند .\r\nخيار به لحاظ محدوديت و عدم محدوديت زمانى به خيار زمانى و غير زمانى تقسيم مىشود . خيار زمانى يا از سوى شارع محدود به زمانى خاص است ، مانند خيار حيوان ( - - ) خيار حيوان ) و يا از سوى دو طرف معامله ، مانند خيار شرط ( - - ) خيار شرط ) . مقابل آن خيار غير زمانى است كه محدود به زمانى خاص نيست ، مانند خيار غبن ( - - ) خيار غبن ) ، خيار عيب ( - - ) خيار عيب ) و خيار رؤيت « 1 » ( - - ) خيار رؤيت ) .\r\nاز قواعد مشهور فقهى ، قاعدهء تلف در زمان خيار است ؛ بدين معنا كه چنانچه كالا يا بهاى آن در زمان خيار تلف شود ، از جيب كسى رفته كه خيار ندارد . برخى\r\n\r\n\r\n","description":"","footnote":"\r\n( 5 ) 253 .\r\n( 6 ) نهاية الإحكام 2 / 507 ؛ الانوار اللوامع 11 / 435 .\r\n( 7 ) جواهر الكلام 23 / 96 ؛ كتاب المكاسب 5 / 259 .\r\n1 القواعد الفقهية ( بجنوردى ) 2 / 143 .\r\n","page_name":" 547 ","page_number":547},
  {"content":"\r\n\r\nگفته‌اند : ظاهر گفتار فقها ( تلف در زمان خيار ) خيار زمانى است . در نتيجه ، قاعده شامل خيار غير زمانى نمىشود . « 2 » از برخى نقل شده كه حصول ملكيت در خيار زمانى منوط به پايان يافتن مدت خيار يا اسقاط آن است . در نتيجه ، به صرف عقد ملكيّت حاصل نمىشود . « 3 »\r\n( - - ) خيار )\r\n\r\nخيار شرط\r\nخيار شرط : حقّ خيار ثابت به سبب شرط كردن آن در عقد .\r\nحقيقت خيار شرط عبارت است از تسلّط دارندهء حقّ خيار بر فسخ عقد به سبب شرط كردن خيار براى خود در عقد . از آن در باب تجارت سخن گفته‌اند .\r\nشرط كردن خيار - يعنى اختيار فسخ يا امضاى معامله - در عقد موجب ثبوت حقّ خيار براى كسى مىشود كه اين حق براى او قرار داده شده است . « 1 »\r\nخيار شرط به لحاظ زمان ، حدّ معينى ندارد ؛ بلكه هر مدت از زمان ؛ كوتاه باشد يا طولانى ، جايز است در عقد شرط شود ، و نيز جايز است آغاز زمان تعيين شده متصل به عقد باشد يا منفصل از آن ؛ ليكن بايد معيّن باشد ؛ به گونه‌اى كه احتمال كاهش يا افزايش آن نرود و گرنه هم شرط باطل است و هم معامله .\r\nمشهور قدما شرط كردن خيار بدون ذكر مدت را صحيح و مدت خيار را در اين صورت تا سه روز دانسته‌اند . « 2 »\r\nشرط كردن خيار در عقد براى هريك از فروشنده و خريدار و نيز براى اجنبى به تنهايى يا همراه يكى از دو طرف عقد صحيح است . « 3 »\r\nخيار شرط ، علاوه بر بيع در ديگر عقود لازم ؛ اعم از معاوضى يا غير معاوضى - جز نكاح و نيز بنابر مشهور ، وقف - جارى مىشود . « 4 » برخى ، آن را در ضمان ، صلح ، هبهء لازم ، رهن و بيع صَرف جارى ندانسته‌اند . « 5 » خيار شرط در عقود جايز و ايقاعات جارى نمىشود . « 6 »\r\n\r\n\r\n","description":"","footnote":"\r\n( 2 ) كتاب المكاسب 6 / 178 - 179 ؛ فقه الامامية ( الخيارات ) / 662 - 663 ؛ تحريرالمجلّة 1 قسم 2 / 39 .\r\n( 3 ) كتاب المكاسب 6 / 179 .\r\n1 جواهرالكلام 23 / 32 ؛ كتاب‌المكاسب 5 / 111 .\r\n2 جواهر الكلام 23 / 32 - 34 .\r\n3 34 .\r\n4 61 - 62 ؛ كتاب المكاسب 5 / 148 و 151 .\r\n5 جواهر الكلام 23 / 62 - 64 ؛ كتاب المكاسب 5 / 153 - 155 .\r\n6 كتاب المكاسب 5 / 146 - 147 .\r\n","page_name":" 548 ","page_number":548},
  {"content":"\r\n\r\nآيا مبدأ خيار شرط در صورت اتصال زمان آن به عقد ، از زمان عقد است يا از زمان جدا شدن دو طرف معامله از يكديگر ؟ مسئله اختلافى است . « 7 »\r\nدر خيار شرط ، شرط مىتواند هم شرط فسخ باشد و هم شرط مشورت با فردى معيّن جهت فسخ يا امضاى معامله ؛ بدين گونه كه اگر اجنبى ( طرف مشورت ) امر به فسخ كند ، طرف معامله ( مشورت كننده ) بين فسخ و امضاى معامله مخيّر باشد ( - - ) بيع مؤامره ) .\r\nاز مصاديق خيار شرط ، بيع خيار است كه خيار در مدتى معيّن براى فروشنده قرار داده مىشود ( - - ) بيع شرط ) .\r\nسقوط خيار شرط : خيار شرط با تصرّف دارندهء خيار در كالا يا بهاى آن ، « 8 » و نيز با اسقاطِ خيار و سپرى شدن مدّت آن ، ساقط مىشود . « 9 »\r\n\r\nخيار شركت\r\nخيار شركت : ثبوت خيار به سبب شريك بودن فرد ثالث در كالا يا بهاى آن .\r\nخيار شركت عبارت است از تسلّط فروشنده يا خريدار بر فسخ عقد در صورت كشف شريك بودن فرد ثالث در كالاى فروخته شده يا بهاى پرداختى ، مثل آنكه فرد ثالث در يك سوم كالاى فروخته شده يا بهاى آن به نحو مشاع با فروشنده يا خريدار شريك باشد .\r\nخيار شركت از مصاديق خيار تبعّض صفقه است ؛ هرچند برخى ، آن را غير از خيار تبعّض صفقه دانسته‌اند ( - - ) خيار تبعّض صفقه ) . از آن در باب تجارت سخن گفته‌اند .\r\nاگر كسى چيزى را مانند زمينى كه بعض مشاع آن از آنِ ديگرى است بدون اجازهء او بفروشد و خريدار از آن مطلع نباشد و پس از عقد متوجه شود ، مىتواند معامله را فسخ و يا آن را امضا كند و با شريك فروشنده شريك شود و اضافه بهاى پرداختى را پس بگيرد . اين خيار براى فروشنده نيز ثابت است و آن جايى\r\n\r\n\r\n","description":"","footnote":"\r\n( 7 ) 120 .\r\n( 8 ) جواهر الكلام 23 / 65 - 69 .\r\n( 9 ) كتاب المكاسب 5 / 135 .\r\n","page_name":" 549 ","page_number":549},
  {"content":"\r\n\r\nاست كه بعض مشاع از بهاى كالا از آنِ ديگرى باشد .\r\nدر ثبوت خيار شركت فرقى نيست بين اينكه شركت قبل از عقد تحقق يافته باشد يا بعد از عقد و قبل از تحويل دادن ، مانند آنكه فروشنده سركه‌اى را كه فروخته ، قبل از تحويل آن به خريدار ، با سركهء شخصى ديگر مخلوط كند . فقها از شركت - از باب مجاز - به عيب و از خيار شركت ، به خيار عيب نيز تعبير كرده‌اند ؛ زيرا شركت موجب ممنوعيّت تصرف خريدار يا فروشنده در كالا يا بهاى آن بدون اذن شريك مىشود . « 1 »\r\nخيار شركت علاوه بر بيع در ديگر عقود لازم ، مانند اجاره ، صلح ، مزارعه و مساقات نيز جارى مىشود ؛ از اين رو ، اگر مالكِ خانهء مشاع بدون اجازهء شريكش ، نصف خانه را اجاره دهد و مستأجر پس از اجاره كردن بفهمد كه نصف ديگر آن مالِ شريكِ موجر است و وى نيز پس از اطلاع ، اجازه ندهد ، مستأجر مىتواند با استفاده از حقّ خيار شركت ، اجاره را فسخ يا امضا كند و در صورت دوم با شريكِ موجر در استفاده از منفعت خانه شريك گردد . « 2 »\r\nاگر خريدار راضى به شركت گردد ، هزينهء تقسيم مال مشترك بنابر تصريح گروهى بر عهدهء فروشنده است . در فورى بودن يا تراخى خيار شركت ، بحث است . « 3 »\r\n( - - ) خيار )\r\n\r\nخيار عيب\r\nخيار عيب : خيار ثابت بر اثر عيب موجود در يكى از دو عوض معامله .\r\nماهيّت خيار عيب ، تسلّط دارندهء خيار بر فسخ معامله يا امضاى آن با گرفتن ارش ( - - ) ارش ) است . « 1 » از آن در باب تجارت سخن گفته‌اند .\r\nهرگاه كالاى فروخته شده معيوب باشد ، خريدار خيار دارد ، يعنى مىتواند معامله را فسخ يا آن را امضا كند و ارش بگيرد . « 2 » چنان كه در صورت معيوب بودن بهاى پرداختى ، فروشنده نيز حقّ خيار پيدا مىكند . « 3 »\r\n\r\n\r\n","description":"","footnote":"\r\n( 1 ) الدرّ المنضود ( فقعانى ) / 119 ؛ الروضة البهية 3 / 508 - 509 .\r\n( 2 ) العروة الوثقى 5 / 59 .\r\n( 3 ) شرح خيارات اللمعة / 256 - 257 .\r\n1 كتاب المكاسب 5 / 275 .\r\n2 جواهر الكلام 23 / 236 .\r\n3 كتاب المكاسب 5 / 278 .\r\n","page_name":" 550 ","page_number":550},
  {"content":"\r\n\r\nآيا خيار عيب تنها در بيع شخصى جريان دارد يا در بيع كلّى ( - - ) بيع كلّى ) نيز جارى مىشود ؟ مسئله اختلافى است . « 4 »\r\nمراد از عيب در حيوان ، وجود چيزى افزون بر اصل خلقت ، مانند داشتن انگشت اضافى در دست يا پا و يا نقصان از اصل خلقت از قبيل كورى و در غير حيوان ، بيرون بودن از مجراى طبيعى و عادى است ، مانند آنكه براى زمين موضوع معامله خراج سنگينى خارج از حدّ متعارف قرار داده باشند . « 5 » البته در كلمات فقها دربارهء مفهوم عيب و مصاديق آن ، مباحث زيادى مطرح است ؛ از اين رو ، برخى ، براى تعيين مصاديق آن ، عرف را ملاك دانسته‌اند . « 6 »\r\nآيا مبدأ ثبوت خيار زمان آشكار شدن عيب است يا پيدايى عيب كاشف از ثبوت خيار هنگام عقد است ؟ ظاهر كلمات بسيارى قول اوّل است ؛ « 7 » ليكن برخى ، تصريح به قول دوم كرده‌اند . « 8 »\r\nدر اينكه خيار عيب - پس از پيدايى عيب - فورى است يا با تراخى نيز ثابت است ، اختلاف است . قول دوم مشهور است . بنابر اين قول ، اعمال خيار و فسخ عقد ، فوريت ندارد و با تأخير در اقدام ، حقّ خيار ساقط نمىشود . « 9 »\r\nاسباب سقوط : اسباب سقوط در خيار عيب سه گونه‌اند : اسباب سقوط خيار به تنهايى ، اسباب سقوط خيار و ارش و اسباب سقوط ارش به تنهايى .\r\nالف . اسباب سقوط خيار :\r\n1 . تصريح به التزام عقد و اسقاط ردّ .\r\nاگر هنگام عقد به التزام به مفاد عقد و عدم فسخ آن و در صورت معيوب بودن كالا به گرفتن ارش آن تصريح شود ، با آشكار شدن عيب تنها ارش ثابت مىشود و فسخ عقد صحيح نيست . با اسقاط خيار - بدون تصريح به گرفتن ارش در صورت معيوب بودن كالا - حقّ فسخ ساقط مىگردد ؛ ليكن در سقوط ارش اختلاف است . « 10 »\r\n2 . تصرف . با تصرف در مال معيوب ، به گونه‌اى كه موجب تغيير هيئت و اوصاف آن گردد - مانند بريدن پارچه - يا موجب خروج آن از ملك شود ، مانند آزاد كردن برده ، فروختن ، اجاره دادن و هبهء مال - خيار ساقط مىشود و برهم زدن\r\n\r\n\r\n","description":"","footnote":"\r\n( 4 ) مهذّب الاحكام 17 / 184 - 185 .\r\n( 5 ) الانوار اللوامع 11 / 412 ؛ الحدائق الناضرة 19 / 60 ؛ جامع المقاصد 4 / 323 ؛ جواهر الكلام 23 / 257 - 262 ؛ حاشية كتاب المكاسب ( اصفهانى ) 5 / 35 - 36 .\r\n( 6 ) كفاية الاحكام 1 / 475 ؛ جواهر الكلام 23 / 259 .\r\n( 7 ) جواهر الكلام 23 / 236 .\r\n( 8 ) 237 ؛ كتاب المكاسب 5 / 277 .\r\n( 9 ) جواهر الكلام 23 / 295 .\r\n( 10 ) 237 - 239 ؛ فقه الصادق 17 / 332 - 333 .\r\n","page_name":" 551 ","page_number":551},
  {"content":"\r\n\r\nعقد صحيح نخواهد بود ؛ ليكن ارش ثابت است . در سقوط خيار با تصرف ، تفاوتى بين تصرف قبل از علم به عيب و بعد از علم به آن نيست . « 11 » برخى قدما ، تصرف پس از علم را علاوه بر سقوط خيار ، موجب سقوط ارش دانسته‌اند . « 12 » چنان كه منقول از برخى ديگر از قدما عدم سقوط خيار با تصرف قبل از علم به عيب است . « 13 »\r\n3 . تلف شدن عين مال . « 14 »\r\n4 . پديد آمدن عيب در مال معيوب پس از تحويل آن . اگر پس از تحويل كالا به خريدار ، نزد وى در كالا عيبى پديد آيد ، مانند فلج شدن پاى برده ، در صورتى كه عيب ، مضمون بر خريدار باشد نه فروشنده ، خيار عيب ساقط مىشود و خريدار نمىتواند معامله را برهم زند ؛ هرچند مىتواند ارش دريافت كند . « 15 »\r\n5 . شرط سقوط خيار عيب در ضمن عقد . « 16 »\r\nب . اسباب سقوط خيار و ارش :\r\n1 . آگاهى از عيب قبل از عقد . « 17 »\r\n2 . اسقاط خيار و ارش بعد از عقد . « 18 »\r\n3 . شرط سقوط خيار و ارش در ضمن عقد . « 19 »\r\n4 . تبرّى از عيب . با تبرّى فروشنده از عيب كالا و خريدار از عيب بهاى آن هنگام معامله و سلب مسئوليت آن از خود ، خيار و ارش هر دو ساقط مىگردند . « 20 »\r\nبرخى فقها اسباب زير را موجب سقوط خيار و ارش دانسته‌اند :\r\n1 . زوال عيب قبل از آگاهى از آن . « 21 »\r\n2 . تصرف در مال پس از آگاهى از عيب . « 22 »\r\n3 . تصرف در مال معيوبى كه عيب موجود در آن موجب كاهش قيمت آن نشده است ، مانند بردهء اخته . « 23 »\r\n4 . پيدايى عيب جديد در مال معيوب ياد شده نزد خريدار . « 24 »\r\n5 . ثبوت يكى از موانع ردّ در مال معيوبى كه به جهت ربا ، گرفتن ارش در آن جايز نيست . « 25 »\r\n6 . تأخير انداختن عمل به مقتضاى خيار . « 26 »\r\nج . اسباب سقوط ارش به تنهايى :\r\n1 . شرط سقوط آن در ضمن عقد . « 27 »\r\n\r\n\r\n","description":"","footnote":"\r\n( 11 ) جواهرالكلام 23 / 239 .\r\n( 12 ) الوسيلة / 257 .\r\n( 13 ) جواهر الكلام 23 / 239 .\r\n( 14 ) فقه الصادق 17 / 336 .\r\n( 15 ) جواهر الكلام 23 / 240 - 241 .\r\n( 16 ) مهذّب الاحكام 17 / 191 .\r\n( 17 ) جواهر الكلام 23 / 238 .\r\n( 18 ) 238 - 239 .\r\n( 19 ) مهذّب‌الاحكام 17 / 191 .\r\n( 20 ) جواهر الكلام 23 / 237 .\r\n( 21 ) تذكرة الفقهاء 11 / 107 - 108 ؛ مسالك الافهام 3 / 293 .\r\n( 22 ) الوسيلة / 257 .\r\n( 23 ) كتاب‌المكاسب 5 / 326 .\r\n( 24 ) 327 .\r\n( 25 ) 328 - 329 .\r\n( 26 ) غنية النزوع / 222 ؛ كتاب المكاسب 5 / 332 .\r\n( 27 ) مهذّب الاحكام 17 / 191 .\r\n","page_name":" 552 ","page_number":552},
  {"content":"\r\n\r\n2 . اسقاط ارش به تنهايى پس از عقد . « 28 »\r\n3 . بنابر ديدگاه برخى ، جايى كه پيدايى عيب در مال معيوب موجب افزايش قيمت آن از مال سالم شود و يا در كاهش قيمت آن تأثير گذار نباشد ؛ « 29 » ليكن برخى اين سبب را نپذيرفته‌اند . « 30 »\r\n4 . جايى كه از گرفتن ارش ، ربا لازم آيد ، مانند موردى كه مالى ربايى را به هم جنس آن بخرد و يكى معيوب از كار درآيد ، نظير خريدن گندم در برابر گندم . « 31 » برخى ، در اين صورت نيز گرفتن ارش را جايز دانسته‌اند . « 32 »\r\n\r\nخيار غبن\r\nخيار غَبْن : تسلّط دو طرف معامله بر فسخ عقد به سبب غبن .\r\nغبن در لغت به معناى فريب و مكر و در اصطلاح عبارت است از فروختن مالِ خود به كمتر از قيمت واقعى آن و يا خريدن كالايى بيشتر از بهاى واقعىاش با جهل مغبون ( فروشنده يا خريدار ) به واقع . « 1 »\r\nمراد از كمتر يا بيشتر بودن قيمت به لحاظ شرايط مقرر در معامله است ؛ بنابر اين ، اگر فروشنده كالايى را كه هزار تومان ارزش دارد به شرط ثبوت خيار براى خود ، به كمتر از آن بفروشد ، غبن تحقق نمىيابد ؛ زيرا ارزش كالاى فروخته شده به گونهء ياد شده كمتر از ارزش كالايى است كه به گونهء بيع لازم ( بيع بدون\r\n\r\n\r\n","description":"","footnote":"\r\n( 28 ) جواهر الكلام 23 / 243 .\r\n( 29 ) الدروس الشرعية 3 / 288 ؛ مسالك الافهام 3 / 284 ؛ كتاب المكاسب 5 / 318 .\r\n( 30 ) جواهر الكلام 23 / 243 - 244 .\r\n( 31 ) كتاب المكاسب 5 / 317 .\r\n( 32 ) تذكرة الفقهاء 11 / 132 .\r\n1 تبصرة المتعلمين / 123 ؛ تحرير الوسيلة 1 / 522 .\r\n","page_name":" 553 ","page_number":553},
  {"content":"\r\n\r\nحقّ خيار براى فروشنده ) فروخته مىشود . « 2 » از اين عنوان در باب تجارت سخن گفته‌اند .\r\nمعروف ميان فقها - بلكه بر آن ادّعاى اجماع شده - ثبوت خيار براى فروشنده يا خريدار به سبب غبن در معامله ، در صورت جهل مغبون به واقع است ؛ « 3 » ليكن منقول از برخى قدما عدم ثبوت چنين خيارى است . « 4 »\r\nثبوت خيار به غبن منوط به تحقق دو شرط است : يكى ، جهل مغبون به قيمت واقعى در زمان عقد و ديگرى ، كاهش يا افزايش قيمت فراتر از مقدار مسامحهء عرفى در مثل آن . بنابر اين ، با علم مغبون و يا تفاوت ناچيز در قيمت از نظر عرف ، خيار غبن ثابت نمىشود . « 5 »\r\nدر اينكه آغاز ثبوت خيار غبن پس از آشكار شدن غبن است يا از زمان عقد ، اختلاف است . اين اختلاف ناشى از آن است كه آيا پيدايى غبن ، شرط شرعىِ حدوث خيار است يا كاشف عقلى از ثبوت آن هنگام عقد ؟ بر مبناى نخست ، آغاز ثبوت خيار غبن ، پس از علم به غبن خواهد بود ، بر خلاف مبناى دوم كه مبدأ آن زمان عقد مىشود . « 6 »\r\nآيا خيار غبن فورى است يا با تراخى ( تأخير ) هم ثابت است ؟ قول اوّل به مشهور نسبت داده شده است . بنابر قول به فورى بودن ، مغبون پس از آگاهى از غبن بايد فورى معامله را فسخ كند و در صورت تأخير ، خيار او ساقط مىگردد ؛ ليكن بنابر قول به جواز تراخى ، با تأخير زمانى ، خيار ساقط نمىشود . البته نبايد تأخير به اندازه‌اى باشد كه به طرف ديگر معامله زيان برسد . « 7 »\r\nدر ثبوت خيار غبن در غير بيع از ديگر عقود مالى همچون اجاره و صلح اختلاف است . « 8 »\r\nاسباب سقوط :\r\n1 . شرط سقوط خيار ، در ضمن عقد .\r\nاگر در عقد بر فرض پيدايى غبن ، سقوط خيار شرط شود ، با آشكار شدن غبن ، براى مغبون خيار ثابت نمىشود . « 9 » البته در صورتى كه هنگام شرط مرتبه‌اى از غبن مقصود باشد و عبارت عقد نيز آن را در بر گيرد ، تنها با پيدايى آن مرتبه ، خيار\r\n\r\n\r\n","description":"","footnote":"\r\n( 2 ) كتاب المكاسب 5 / 157 .\r\n( 3 ) غنية النزوع / 224 ؛ مسالك الافهام 3 / 203 .\r\n( 4 ) الدروس الشرعية 3 / 275 .\r\n( 5 ) جواهر الكلام 23 / 42 - 44 .\r\n( 6 ) 43 ؛ كتاب المكاسب 5 / 176 .\r\n( 7 ) جواهر الكلام 23 / 43 ؛ كتاب المكاسب 5 / 206 .\r\n( 8 ) جواهر الكلام 23 / 65 ؛ كتاب‌المكاسب 5 / 203 - 205 .\r\n( 9 ) كتاب‌المكاسب 5 / 183 .\r\n","page_name":" 554 ","page_number":554},
  {"content":"\r\n\r\nساقط مىشود . بنابر اين ، در فرضى كه يك دهم غبن مقصود بوده ، ليكن يك پنجم آن آشكار شده است ، خيار ساقط نمىشود . « 10 » برخى شرط سقوط خيار در عقد را باطل و آن را موجب بطلان عقد دانسته‌اند . « 11 »\r\n2 . اسقاط خيار پس از عقد . اين اسقاط يا با آگاهى از غبن صورت مىگيرد يا با جهل به آن و در هر دو صورت يا در مقابل آن عوضى دريافت مىشود و يا اسقاط ، مجّانى خواهد بود . اسقاط با آگاهى از مرتبهء غبن ؛ خواه مجانى يا در مقابل دريافت عوض ( به معناى مصالحه بر اسقاط در برابر عوض ) موجب سقوط خيار مىشود .\r\nهمچنين اسقاط با جهل به مرتبهء غبن با تصريح بر اسقاط خيار با پيدايى غبن در هر مرتبه‌اى كه باشد ؛ ليكن سقوط خيار غبن ، با اسقاط آن قبل از آشكار شدن غبن و آگاهى از آن ، بويژه در فرض دريافت عوض در مقابل اسقاط ، محلّ بحث است . « 12 »\r\n3 . تصرف مغبون در مال . اين تصرف يا پس از آشكار شدن غبن است و يا پيش از آن . در فرض اوّل ، چنانچه بيانگر رضايت وى از معامله باشد موجب سقوط خيار مىشود . « 13 » همچنين - بنابر آنچه كه به مشهور نسبت داده شده - تصرف قبل از آشكار شدن غبن اگر موجب خروج مال از ملك مغبون گردد - مانند آنكه آن را بفروشد - يا مانع بازگرداندن آن شود - مانند آنكه بردهء خريدارى شده را آزاد كند - موجب سقوط خيار است . « 14 » ليكن ساير تصرّفات قبل از آشكار شدن غبن موجب سقوط خيار نخواهد بود . « 15 »\r\nدربارهء تصرف تغيير دهندهء عين مال ، به نقصان يا به زياده و يا به مخلوط كردن با چيزى ديگر و نيز دربارهء تلف كالا و بهاى آن و تقسيم سبب تلف به آفت و اتلاف يكى از دو طرف معامله و يا به اتلاف اجنبى و احكام هريك از شقوق ، در كتب تفصيلى فقه مباحث زيادى مطرح گرديده كه از حوزهء فرهنگ خارج است . « 16 »\r\n\r\n\r\n","description":"","footnote":"\r\n( 10 ) تحرير الوسيلة 1 / 523 .\r\n( 11 ) الدروس الشرعية 3 / 275 ؛ غاية المرام 2 / 33 - 34 .\r\n( 12 ) كتاب المكاسب 5 / 181 - 182 ؛ فقه الصادق 17 / 196 - 199 .\r\n( 13 ) فقه الصادق 17 / 201 ؛ مهذّب الاحكام 17 / 149 - 150 .\r\n( 14 ) جواهر الكلام 23 / 49 ؛ كتاب المكاسب 5 / 187 ؛ مهذّب الاحكام 17 / 150 .\r\n( 15 ) فقه الصادق 17 / 201 ؛ منهاج الفقاهة 5 / 440 .\r\n( 16 ) كتاب المكاسب 5 / 193 - 202 .\r\n","page_name":" 555 ","page_number":555},
  {"content":"\r\n\r\n\r\nخيار غريم ميّت\r\nخيار غَريم ميّت : خيار ثابت براى طلبكار در تركهء ميّت .\r\nخيار ياد شده عبارت است از تسلّط طلبكار بر فسخ عقد به سبب يافتن عين مال خود در تركهء ميّت . از آن در باب تجارت و تفليس سخن گفته‌اند .\r\nهرگاه بدهكار بميرد و بدهىاش برابر با تركه‌اش باشد ، طلبكارى كه مالش با عقد بيع يا قرض و مانند آن به ميّت منتقل شده ، با يافتن عين مال خود در تركه ، مىتواند با فسخ عقد ، مالش را پس بگيرد . « 1 »\r\nبنابر قول مشهور ، شرط ثبوت خيار ياد شده برابر بودن مقدار بدهى با تركه است و در صورت كمتر بودن تركه از ميزان بدهى ميّت ، خيار ثابت نيست و طلبكارى كه عين مالش را در ميان تركهء ميّت يافته ، به نسبت طلبش با ديگر طلبكاران در تركهء ميّت شريك است . « 2 »\r\nبنابر قول مشهور ، در ثبوت خيار ، تفاوتى بين بدهكارى كه پس از حكم حاكم به حجر او بميرد و بين غير او نيست . برخى ، ثبوت خيار را به صورت نخست اختصاص داده‌اند « 3 » ( - - ) حجر ) .\r\nدر اينكه خيار غريم ميّت فورى است يا با تراخى نيز ثابت است ، اختلاف است . « 4 »\r\n\r\nخيار مايفسد من يومه\r\nخيار مايَفسُدُ مِن يَوْمِهِ : خيار ثابت در كالايى كه زود فاسد مىشود .\r\nهرگاه كسى كالايى بفروشد كه بيشتر از يك شبانه روز نمىماند و فاسد مىشود ، مانند سبزى و برخى ميوه‌ها ، در صورتى كه خريدار آن را تحويل نگرفته و بهاى آن را نپرداخته باشد ، فروشنده تا شب صبر مىكند و با داخل شدن شب ،\r\n\r\n\r\n","description":"","footnote":"\r\n( 1 ) شرائع الاسلام 2 / 345 ؛ جواهر الكلام 25 / 296 .\r\n( 2 ) مسالك الافهام 4 / 99 .\r\n3 و 4 كفاية الاحكام 1 / 574 .\r\n","page_name":" 556 ","page_number":556},
  {"content":"\r\n\r\nحقّ خيار پيدا مىكند و مىتواند معامله را برهم زند . مراد از « يوم » يك شبانه روز است نه روز به تنهايى . « 1 » از آن در باب تجارت سخن گفته‌اند .\r\nخيار ياد شده از مصاديق خيار تأخير ( - - ) خيار تأخير ) است و احكام آن را دارد . « 2 » برخى گفته‌اند : خيار ما يَفسُدُ من يومه در هر كالاى زود فاسد شدنى ، حتى در كمتر از نصف روز يا بيشتر از يك شبانه روز ، از زمان خوف فساد ، براى فروشنده ثابت مىشود و خصوصيتى براى فاسد شدنى در يك شبانه روز نيست . « 3 »\r\nمراد از فساد ، فساد حقيقى ، يعنى از بين رفتن نيست ، بلكه مراد دگرگون شدن عين و نقصان وصف ، همچون تغيير رنگ و طعم ميوه و سبزى است . « 4 »\r\nمشهور فقها قائل به ثبوت خيار در فرض ياد شده‌اند ؛ « 5 » ليكن برخى قائل‌اند با داخل شدن شب معامله باطل مىشود نه آنكه فروشنده حقّ خيار پيدا مىكند . « 6 »\r\n\r\nخيار ما يُفسِدُهُ المَبيت\r\n- - ) خيار مايَفسُدُ مِن يومه\r\n\r\nخيار مؤامره\r\nخيار مؤامره : شرط خيار براى يكى از دو طرف معامله با صلاحديد فردى معين در مدتى معلوم « 1 » ( - - ) بيع مؤامره ) ، ( - - ) خيار شرط ) .\r\n\r\nخيار مجلس\r\nخيار مجلس : حقّ فسخ معامله براى هر يك از فروشنده و خريدار تا قبل از جدا شدن از يكديگر .\r\nمراد از مجلس ، مكانى است كه معامله در آن جا صورت گرفته است . از اين عنوان در باب تجارت سخن گفته‌اند .\r\nخيار مجلس پس از تحقّق معامله براى هريك از فروشنده و خريدار تا زمانى كه از يكديگر جدا نشده‌اند ، ثابت است ؛ بنابر اين ، حقّ خيار با انعقاد معامله ،\r\n\r\n\r\n","description":"","footnote":"\r\n( 1 ) كتاب المكاسب 5 / 241 .\r\n( 2 ) الحدائق الناضرة 19 / 54 - 55 .\r\n( 3 ) جواهر الكلام 23 / 60 ؛ جامع المسائل ( بهجت ) 2 / 491 ؛ الدروس‌الشرعية 3 / 274 ؛ الحدائق الناضرة 19 / 52 - 54 .\r\n( 4 ) جواهر الكلام 23 / 60 ؛ كتاب المكاسب 5 / 244 .\r\n( 5 ) ارشاد الطالب 4 / 256 .\r\n( 6 ) الانوار اللوامع 11 / 450 ؛ التنقيح الرائع 2 / 48 - 49 .\r\n1 جواهر الكلام 23 / 35 - 36 و 27 / 218 .\r\n","page_name":" 557 ","page_number":557},
  {"content":"\r\n\r\nآغاز و با جدا شدن دو طرف معامله از يكديگر ، پايان مىيابد . « 1 »\r\nبنابر قول مشهور ، خيار مجلس تنها در عقد بيع ثابت است و در ديگر عقود جريان ندارد . « 2 » در ثبوت خيار مجلس براى وكيل ، اقوال مختلفى مطرح است . « 3 »\r\nاسباب سقوط : خيار مجلس به يكى از اسباب زير ساقط مىشود :\r\n1 . افتراق ؛ يعنى جدا شدن خريدار و فروشنده از يكديگر . مراد ، افتراق عرفى است نه عقلى ، كه با به هم خوردن عرفى هيئت اتّصالى موجود بين دو طرف معامله هنگام عقد ، تحقق مىيابد ، به شرط آنكه جدايى به اكراه ( - - ) اكراه ) نباشد . گروهى ، عدم سقوط خيار در صورت اكراه را بر عدم قدرت طرفين بر تخاير ( اعمال خيار ) مشروط كرده‌اند ، مانند آنكه دهانشان را ببندند يا بر ترك تخاير تهديد شوند . « 4 »\r\n2 . شرط سقوط خيار مجلس در عقد از سوى يكى يا دو طرف عقد . شرط سقوط قبل از عقد موجب سقوط خيار نخواهد بود . « 5 »\r\n3 . تخاير ؛ اختيار لزوم عقد از سوى هر دو طرف يا از سوى يك طرف همراه با پذيرش طرف ديگر « 6 » ( - - ) تخاير ) .\r\n4 . تصرّف ، كه يا در كالا صورت مىگيرد يا در بهاى آن و يا در هر دو .\r\nدر صورت نخست اگر تصرّف كننده فروشنده باشد عقد ، باطل و خيار ساقط مىگردد و اگر خريدار باشد ، تنها خيار او ساقط مىشود نه خيار فروشنده . در صورت دوم ، قضيه عكس صورت نخست است . در صورت سوم كه خريدار در كالا و فروشنده در بهاى آن تصرف مىكند ، خيار هر دو ساقط مىگردد و در صورت عكس ، معامله باطل است . « 7 » برخى ، در اسباب سقوط خيار مجلس نامى از تصرف نبرده‌اند . « 8 » برخى ديگر در سبب بودن تصرّف براى سقوط اشكال كرده‌اند . « 9 »\r\nاگر كسى برده‌اى را كه به صِرف خريدن آزاد مىشود ، مانند پدر و مادر ، بخرد ، بنابر مشهور نه وى خيار مجلس دارد و نه فروشنده « 10 » و نيز بنابر قول برخى ، در خريدن بردهء مسلمان از كافر - بنابر عدم صحّت تملّك كافر نسبت به\r\n\r\n\r\n","description":"","footnote":"\r\n( 1 ) جواهر الكلام 23 / 4 .\r\n( 2 ) 61 .\r\n( 3 ) 4 - 8 .\r\n( 4 ) 9 - 10 و 13 .\r\n( 5 ) 11 - 12 .\r\n( 6 ) 14 - 16 .\r\n( 7 ) 17 ؛ الحدائق الناضرة 19 / 9 - 10 .\r\n( 8 ) إصباح الشيعة / 199 ؛ ارشاد الأذهان 1 / 374 ؛ جواهرالكلام 23 / 17 .\r\n( 9 ) مجمع الفائدة 8 / 387 ؛ جواهر الكلام 23 / 17 - 18 .\r\n( 10 ) الحدائق الناضرة 19 / 16 ؛ جواهر الكلام 23 / 18 - 19 .\r\n","page_name":" 558 ","page_number":558},
  {"content":"\r\n\r\nبردهء مسلمان - و نيز فرضى كه برده ، خود را از مولايش مىخرد - بنابر صحّت چنين معامله‌اى - خيار مجلس ثابت نيست . « 11 »\r\n( - - ) خيار )\r\n\r\nخيال\r\n- - ) تخيّل\r\n\r\nخيانت\r\nخيانت : مقابل امانت .\r\nخيانت در مقابل امانت ، از رذائل اخلاقى است . به كسى كه در امانت تصرّف ناحق مىكند و رعايت امانتدارى نمىكند ، خائن گويند ؛ خواه موضوع امانت مال متعلّق به ديگرى باشد ، مانند وديعه ( - - ) وديعه ) و مالى كه به عنوان مضاربه ( - - ) مضاربه ) يا عاريه ( - - ) عاريه ) يا اجاره ( - - ) اجاره ) و مانند آنها در اختيار كسى قرار گيرد ، و يا امرى معنوى باشد ، مانند پيمانى كه با ديگرى بسته مىشود ، مثل قرارداد امان ( - - ) امان ) و آتش بس ( - - ) آتش بس ) . بنابر اين ، مىتوان گفت خيانت عبارت است از نقض عهد و تضييع امانت . برخى لغويان خيانت را به ارتكاب عمل خائن به صورت مخفى معنا كرده‌اند . « 1 » بنابر اين تعريف ، به تصرف در اموال ديگرى به صورت آشكار خيانت اطلاق نمىشود . از عنوان ياد شده در بابهايى نظير جهاد ، تجارت ، مضاربه ، مساقات ، وديعه ، لقطه ، شهادات ، حدود و تعزيرات سخن گفته‌اند .\r\nحكم : خيانت ، حرام « 2 » و موجب ثبوت تعزير ( - - ) تعزير ) است . « 3 »\r\nآيا برداشتن مال گمشده ( - - ) لقطه ) بر كسى كه مىداند اگر آن را بردارد خيانت خواهد كرد ، حرام است يا كراهت شديد دارد ؟ مسئله اختلافى است . « 4 » برخى بين صورت علم به خيانت و خوف آن تفصيل داده و در فرض دوم قائل به كراهت شده‌اند . « 5 » در مقابل ، برخى ديگر در هر صورت قائل به حرمت شده‌اند . « 6 »\r\n\r\n\r\n","description":"","footnote":"\r\n( 11 ) كتاب المكاسب 5 / 43 - 45 .\r\n1 المفردات ( راغب ) ؛ مجمع البحرين / واژهء « خَوَن » .\r\n2 تذكرة الفقهاء 12 / 147 .\r\n3 المقنعة / 804 .\r\n4 تحرير الاحكام 4 / 465 ؛ تذكرة الفقهاء ( ق ) 2 / 251 .\r\n5 الدروس الشرعية 3 / 93 .\r\n6 جواهر الكلام 38 / 306 .\r\n","page_name":" 559 ","page_number":559},
  {"content":"\r\n\r\nآثار : خيانت موجب از بين رفتن عدالت و در نتيجه زوال اهليت خيانتگر نسبت به امورى است كه در آنها عدالت شرط است ، مانند شهادت . از اين رو ، شهادت خيانتكار پذيرفته نيست . « 7 »\r\nخيانت در امانت موجب ضمان است . « 8 » در اينكه قصد خيانت نيز ضمان آور است - هرچند به مرحلهء عمل نرسد - يا نه ، اختلاف است . « 9 »\r\nهرگاه حاكم اسلامى ، با كفّار پيمان آتش بس ببندد ، وفا به آن تا زمانى كه از سوى كفّار نقض نشده ، واجب است ؛ ليكن در صورت بيم خيانت از طرف كفّار ، به استناد قراين و شواهد ، حاكم اسلامى پيمان را ناديده مىگيرد و مراتب را به كفّار اعلام مىكند . البته صرف اتهام براى نقض پيمان كفايت نمىكند . « 10 »\r\nهرگاه در مضاربه يا مساقات ( - - ) مساقات ) و مانند آن ، مالك مدّعى خيانت عامل ، و عامل منكر آن باشد ، قول عامل در صورت قسم خوردن بر عدم خيانت ، پذيرفته مىشود ، مگر آنكه مالك بر ادعاى خود ، بيّنه ( - - ) بيّنه ) اقامه كند . « 11 »\r\n\r\nخير\r\nخَيْر : مقابل شرّ .\r\nخير عبارت است از آنچه كه عقل يا شرع به آن ترغيب كرده است . از آن در بابهاى طهارت ، وقف ، نذر و قضاء سخن گفته‌اند .\r\nطهارت : حضور چهل مؤمن در كنار جنازهء ميّت و گفتن اين كلمات : « أللَّهُمَّ إنا لانَعْلَمُ مِنْهُ إلاخَيْراً وَأنْتَ أعْلَمُ بِهِ مِنّا ؛ خدا يا ما جز خير از او نديديم و تو ، به او داناتر از مايى » مستحب است . « 1 » كلمات ياد شده ، در نماز ميّت ( - - ) نماز ميّت ) پس از تكبير چهارم نيز وارد شده است . « 2 »\r\nوقف : هرگاه كسى مالى را در راه خدا ، راه ثواب و راه خير وقف كند - چون هر سه عنوان داراى يك معنايند -\r\n\r\n\r\n","description":"","footnote":"\r\n( 7 ) النهاية / 325 .\r\n( 8 ) الكافى فى الفقه / 232 ؛ هداية العباد ( گلپايگانى ) 2 / 247 .\r\n( 9 ) تذكرة الفقهاء 16 / 157 ؛ الحدائق الناضرة 21 / 440 - 441 .\r\n( 10 ) جواهر الكلام 21 / 294 .\r\n( 11 ) 2 / 82 - 83 ؛ العروة الوثقى 5 / 238 .\r\n1 كشف الغطاء 2 / 276 .\r\n2 284 .\r\n","page_name":" 560 ","page_number":560},
  {"content":"\r\n\r\nمىتواند آن را در همهء راههاى نيك و پسنديده ، مانند صدقه دادن به فقرا ، دستگيرى نيازمندان ، ساختن مسجد ، مدرسه و پل صرف كند ؛ ليكن برخى قدما گفته‌اند : درآمد وقف به سه بخش تقسيم مىشود : سبيل اللَّه ، سبيل الثواب و سبيل الخير ، اوّلى صرف مجاهدان و حج و عمره ، دومى صرف فقرا و مساكين و سومى صرف مستحقان زكات مىشود . « 3 »\r\nنذر : كسى كه نذر كرده مالى را در راه خير صدقه دهد ، مىتواند آن را به فقراى مؤمن صدقه بدهد يا در راه حج ، زيارت مشاهد مشرّفه ( - - ) مشاهد مشرّفه ) و ساير مصالح مسلمانان هزينه كند ؛ ليكن برخى قدما خير را به فقرا و مساكين و ابن سبيل ( - - ) ابن سبيل ) و بدهكارانى كه بدهى شان به جهت نيازمنديهاى زندگى است و بردگان مُكاتَب ( - - ) مكاتبه ) اختصاص داده‌اند . « 4 »\r\nقضاء : بنابر قول برخى ، در شهادت به عدالت كسى اين گفته : « از او جز خير نمىدانم » كفايت نمىكند . « 5 »\r\n\r\nخير خواهى\r\n- - ) نصيحت\r\n\r\nخيشوم\r\nخَيْشوم : پردهء حائل ميان دو سوراخ بينى .\r\nخيشوم در لغت به معناى انتها و بن بينى و نيز خود بينى آمده است ؛ « 1 » ليكن در كلمات فقها به تبع روايت معتبر ظريف « 2 » به پردهء حائل ميان دو سوراخ بينى كه « وتره » ناميده مىشود تفسير شده است .\r\nبرخى « روثه » را نيز به همين معنا تفسير كرده‌اند . اين عنوان در باب ديات به كار رفته است .\r\nبنابر قول مشهور ، از بين بردن روثهء ديگرى موجب ثبوت نصف ديه بر جانى است . بسيارى از فقها « روثه » را به « خيشوم » تفسير كرده‌اند . « 3 »\r\nاگر بر اثر جنايت ، يكى از نرمه‌هاى بينى شكافته شود و به خيشوم برسد ، ديهء آن بنابر قول گروهى ، صد دينار و بنابر\r\n\r\n\r\n","description":"","footnote":"\r\n( 3 ) جواهر الكلام 28 / 103 .\r\n( 4 ) 35 / 423 .\r\n( 5 ) تحرير الاحكام 5 / 133 ؛ كشف اللثام 10 / 70 ؛ مفتاح الكرامة 20 / 82 .\r\n1 مجمع البحرين ، واژهء « خشم » .\r\n2 الكافى ( كلينى ) 7 / 330 - 331 .\r\n3 جواهر الكلام 43 / 192 - 195 .\r\n","page_name":" 561 ","page_number":561},
  {"content":"\r\n\r\nقول برخى ، پنجاه دينار است . « 4 » و اگر عكس آن صورت گيرد ؛ يعنى خيشوم شكافته شود و به نرمهء بينى برسد ، بنابر تصريح برخى ، ديهء آن 66 و يك سوم دينار است . « 5 »\r\nبنابر قول مشهور ، ديهء بريدن يكى از دو نرمهء بينى ، همراه خيشوم دو سوم ديهء كامل است . « 6 »\r\n( - - ) بينى )\r\n\r\nخيط ابيض\r\nخَيْط ابْيَض : صبح صادق .\r\nخيط ابيض ، يعنى ريسمان سفيد ، در مقابل خيط اسود . در قرآن كريم « 1 » اوّلى كنايه از روشنايى فجر صادق و دومى از تاريكى شب است « 2 » و فجر صادق و تاريكى شب به دو ريسمان سفيد و سياهِ به هم پيوسته و ممتد تشبيه شده‌اند . « 3 » اين عنوان در باب صوم به كار رفته است .\r\nزمان امساك از خوردن و آشاميدن جهت روزه ، تبيّن و آشكار شدن خيط ابيض از خيط اسود مىباشد كه همان طلوع فجر صادق و وقت نماز صبح است . « 4 »\r\n( - - ) فجر )\r\n\r\nخَيْط اسْوَد\r\n- - ) خيط ابيض\r\n\r\nخيمه\r\nخيمه : چادر .\r\nاز آن به مناسبت در بابهاى حج ، احياء موات و حدود سخن گفته‌اند .\r\nمستحب است حاجى هنگام وقوف به عرفات ( - - ) وقوف ) خيمهء خود را در نَمِرَه ( - - ) نمره ) برپا سازد . « 1 »\r\nنصب خيمه در زمين موات ، احيا به شمار نمىرود ؛ اما برخى آن را تحجير ( - - ) تحجير ) دانسته و گفته‌اند تا زمانى كه خيمه در آن زمين برپا است ، براى\r\n\r\n\r\n","description":"","footnote":"\r\n( 4 ) 194 - 197 ؛ مبانى تكملة المنهاج 2 / 393 - 394 .\r\n( 5 ) مبانى تكملة المنهاج 2 / 394 .\r\n( 6 ) جواهر الكلام 43 / 199 .\r\n1 بقره / 187 .\r\n2 فقه القرآن 1 / 202 ؛ مجمع البحرين / واژهء « خيط » ؛ منتهى المطلب 9 / 265 - 266 .\r\n3 مسالك الافهام ( كاظمى ) 1 / 342 ؛ الميزان 2 / 48 .\r\n4 تذكرة الفقهاء 6 / 21 .\r\n1 النهاية / 250 .\r\n","page_name":" 562 ","page_number":562},
  {"content":"\r\n\r\nصاحب خيمه حق اولويت در استفاده از آن ثابت است ، مگر آنكه از آن جا كوچ كرده باشد ، كه در اين صورت حق او از بين مىرود ، هرچند خيمه‌اش برپا باشد .\r\nدر مقابل ، برخى ديگر آن را تحجير ندانسته‌اند ؛ هرچند گفته‌اند : آن كه پيش از ديگران در زمين موات خيمه زده ، تا زمانى كه در آن جا است ، نسبت به ديگران حق اولويت پيدا مىكند . « 2 »\r\nخيمه ، حرز به شمار نمىرود ؛ ازاين رو ، چنانچه كسى مالى از خيمه‌اى بدزدد ، انگشتان دستش قطع نمىشود ؛ مگر آنكه در خيمه انسانى باشد ، كه در اين صورت ، برخى سرقت از درون خيمه را سرقت از حرز شمرده و حدّ سرقت را ثابت دانسته‌اند « 3 » ( - - ) حرز ) .\r\n\r\n\r\n","description":"","footnote":"\r\n( 2 ) جواهر الكلام 38 / 75 - 76 .\r\n( 3 ) المبسوط 8 / 24 .\r\n","page_name":" 563 ","page_number":563},
  {"content":"\r\n . \r\n","description":"","footnote":"","page_name":" 564 ","page_number":564},
  {"content":"\r\n\r\nفرهنگ فقه\r\n\r\nحرف د\r\nدائم الحدث - ديهء مغلّظه\r\n\r\n","description":"","footnote":"","page_name":" 565 ","page_number":565},
  {"content":"\r\n . \r\n","description":"","footnote":"","page_name":" 566 ","page_number":566},
  {"content":"\r\n\r\n\r\nدائم الحدث\r\nدائم الحدث : كسى كه حدثش استمرار دارد .\r\nعنوان ياد شده به فردى اطلاق مىشود كه پيوسته حدث از او سر مىزند ، « 1 » مانند مبطون ( - - ) مبطون ) و مسلوس ( - - ) مسلوس ) كه قادر به كنترل حدث ( خروج مدفوع ، ادرار و باد معده ) خود نيستند . در كلمات برخى ، عنوان دائم الحدث بر مستحاضه نيز اطلاق شده است « 2 » ( - - ) استحاضه ) . از احكام آن در باب طهارت سخن گفته‌اند .\r\nدائم الحدث ، يا بايد به قصد استباحه و جواز خواندن نماز ، وضو بگيرد و يا به نيّت استباحه و رفع حدث . صحّت وضو با قصد رفع حدث به تنهايى اختلافى است . « 3 »\r\n\r\nدائم السفر\r\n- - ) كثير السفر\r\n\r\nدائن\r\n- - ) دَين\r\n\r\nدادخواست\r\nدادخواست : نوشتهء داد خواه به دادگاه ( - - ) دعوا ) .\r\n\r\nدادخواهى\r\nدادخواهى [ / تحاكم ؛ ترافع 
  ] : طرح دعوا در دادگاه براى احقاق حق .\r\nعنوان ياد شده در باب قضاء به كار رفته است .\r\nدادخواهى نزد كسى كه شايستگى قضاوت ندارد جايز نيست و طرح دعوا نزد وى دادخواهى نزد طاغوت به شمار مىرود كه در قرآن كريم از آن به صراحت نهى شده است ؛ « 1 » مگر آنكه براى احقاق حق چاره‌اى جز مراجعه به وى نداشته باشد ، كه در اين صورت ، بنابر قول مشهور جايز است « 2 » ( - - ) قضاوت ) .\r\n\r\n\r\n","description":"","footnote":"\r\n( 1 ) منهاج الصالحين ( سيستانى ) 1 / 56 .\r\n( 2 ) تذكرة الفقهاء 1 / 141 ؛ ذكرى الشيعة 2 / 110 ؛ العروة الوثقى 1 / 465 .\r\n( 3 ) جامع المقاصد 1 / 203 ؛ مفتاح الكرامة 1 / 377 - 379 .\r\n1 نساء / 60 .\r\n2 جواهر الكلام 40 / 35 ؛ القضاء والشهادات ( شيخ انصارى ) / 60 - 64 .\r\n","page_name":" 567 ","page_number":567},
  {"content":"\r\n\r\nهر گاه كسى عليه ديگرى نزد حاكم شرع دادخواهى كند ، رسيدگى به دعواى او بر حاكم واجب است « 3 » ( - - ) دعوا ) .\r\n\r\nدادرسى\r\n- - ) داد خواهى\r\n\r\nداد زدن\r\n- - ) فرياد\r\n\r\nدادگاه\r\nدادگاه [ مجلس قضا ؛ مجلس حكم 
  ] :\r\nمحل رسيدگى به دعاوى .\r\nاز احكام آن در باب قضاء سخن گفته‌اند .\r\nمستحب است دادگاه در محيطى باز يا فضايى باشد كه مردم به آسانى به آن جا دسترسى دارند . « 1 » برخى گفته‌اند : مكروه است مسجد به طور دايم دادگاه قرار داده شود ؛ هرچند قضاوت كردن در مسجد به طور اتفاقى كراهت ندارد ؛ ليكن برخى مطلقا قائل به عدم كراهت شده‌اند . « 2 »\r\nچنانچه يكى از دو طرف دعوا خواستار احضار طرف ديگر به دادگاه باشد ، بنابر قول بسيارى ، بر قاضى واجب است خواستهء او را اجابت و خصمش را به دادگاه احضار كند ؛ مگر مواردى كه استثنا شده است ( - - ) احضار ) .\r\nبه قول بسيارى از فقها ، سوگند بايد در دادگاه صورت گيرد و قسم خوردن در غير مجلس حكم فاقد اعتبار است ، مگر آنكه قسم خورنده از حضور در دادگاه معذور باشد ، مانند بيمار و زمين گير و زن خانه نشين . « 3 »\r\n( - - ) قضاوت )\r\n\r\nدارالإسلام\r\nدارالإسلام : سرزمين مسلمانان .\r\nدارالاسلام به سرزمينى گفته مىشود كه احكام اسلام در آن منطقه نافذ و جارى است . « 1 » برخى قدما براى دارالاسلام سه مصداق ذكر كرده‌اند : شهرى كه در اسلام بناشده و مشركان به آن راه نيافته‌اند ، مانند بغداد و بصره ؛ شهرى كه به كافران تعلّق داشته است ، ليكن مسلمانان آن را به تصرف خود درآورده‌اند ؛ و شهرى كه از\r\n\r\n\r\n","description":"","footnote":"\r\n( 3 ) كتاب القضاء ( گلپايگانى ) 1 / 300 .\r\n1 جواهر الكلام 40 / 73 .\r\n2 80 - 81 .\r\n3 مستند الشيعة 17 / 208 - 211 .\r\n1 الدروس الشرعية 3 / 78 .\r\n","page_name":" 568 ","page_number":568},
  {"content":"\r\n\r\nآنِ مسلمانان بوده ، ليكن به سيطرهء كفّار در آمده است . « 2 » برخى دارالاسلام را تنها به دو مورد اوّل اختصاص داده‌اند . « 3 » بنابر تعريف و تقسيم ياد شده ، دارالاسلام سرزمينى خواهد بود كه تحت تصرف مسلمانان و احكام اسلام در آن ، جارى باشد ، هرچند مسلمانان در آن جا زندگى نكنند . « 4 » از اين عنوان در بابهاى طهارت ، خمس ، جهاد و لقطه سخن گفته‌اند .\r\nميّتى كه در دارالاسلام پيدا شده و مسلمان يا كافر بودن وى معلوم نيست ، محكوم به مسلمانى و تجهيز ( غسل ، كفن ، نماز و دفن ) او واجب است . « 5 » البته مراد از دارالاسلام در اين جا منطقه‌اى است كه مسلمانان در آن جا سكونت دارند .\r\nاگر كسى در دارالاسلام گنجى بيابد ، در صورتى كه اثر اسلام ( - - ) اثر اسلام ) بر آن نباشد ، از آنِ يابنده است ؛ ليكن بايد خمس آن را بپردازد ( - - ) خمس ) . در صورت وجود اثر اسلام بر آن ، در اينكه حكم لقطه ( - - ) لقطه ) را دارد يا نه ، اختلاف است . « 6 »\r\nدفاع از دارالاسلام در برابر يورش كفّار ، واجب كفايى ( - - ) وجوب كفايى ) است . « 7 »\r\nاهل كتاب ( - - ) اهل كتاب ) با پذيرفتن شرايط ذمّه و پرداخت جزيه ( - - ) جزيه ) مىتوانند در دارالاسلام زندگى كنند و از حقوق شهروندى برخوردار باشند ؛ ليكن بنابر مشهور ، حقّ سكونت در حجاز ( - - ) حجاز ) را ندارند « 8 » ( - - ) اهل ذمّه ) .\r\nبراى اهل ذمّه احداث معبد در دارالاسلام جايز نيست و در صورت احداث ، حاكم اسلامى بايد آن را ويران سازد ، مگر در شهرهاى فتح شده با صلح ، با اين مفاد كه زمين مال ذمّيان باشد و آنان در مقابل ، به دولت اسلامى ماليات ( - - ) خراج ) بپردازند ؛ امّا اگر مفاد صلح نامه اين باشد كه زمين از آنِ مسلمانان باشد ، احداث معبد در آن جايز نيست ؛ « 9 » ليكن معابد موجود قبل از فتح بنابر مشهور تخريب نمىگردند . « 10 »\r\nكودك پيدا شده در دارالاسلام محكوم به مسلمانى است . مراد از دارالاسلام در اين جا منطقه‌اى است كه مسلمانان در آن زندگى مىكنند نه منطقهء كافرنشينى كه تحت تصرف مسلمانان است . « 11 »\r\n\r\n\r\n","description":"","footnote":"\r\n( 2 ) المبسوط 3 / 343 .\r\n( 3 ) . تذكرة الفقهاء ( ق ) 2 / 275 .\r\n( 4 ) 276 .\r\n( 5 ) المعتبر 1 / 315 .\r\n( 6 ) جواهر الكلام 16 / 27 - 29 .\r\n( 7 ) تحريرالوسيلة 1 / 485 - 486 .\r\n( 8 ) جواهر الكلام 21 / 227 و 289 .\r\n( 9 ) 280 - 283 .\r\n( 10 ) مسالك الافهام 3 / 78 .\r\n( 11 ) جواهر الكلام 38 / 181 .\r\n","page_name":" 569 ","page_number":569},
  {"content":"\r\n\r\n\r\nدار الايمان\r\n- - ) دار الإسلام\r\n\r\nدار الحرب\r\nدار الحَرب [ دارالكفر 
  ] : سرزمين كافران .\r\nدار الحرب به سرزمينى گفته مىشود كه كافران در آن سكونت دارند و احكام كفر در آن جا نافذ و جارى است . « 1 » مقابل آن دار الاسلام ( - - ) دارالاسلام ) قرار دارد .\r\nاز آن در بابهاى صلات ، خمس ، جهاد ، تجارت ، عتق ، لقطه و ديات سخن گفته‌اند .\r\nدر فرض اختلاف دو يا چند نفر بر سر امامت جماعت ، براى تقديم يكى از آنان به مرجّحات رجوع مىشود . از جمله مرجّحات ، پيشگام بودن يكى از آنان در هجرت از دارالحرب به دار الاسلام است كه در صورت برابر بودن آنان در آگاهى از احكام شرعى ( فقه ) به آن رجوع مىشود .\r\nبرخى گفته‌اند : مرجّح فوق مربوط به قبل از فتح مكّه مىباشد و پس از فتح مكّه ، هجرت قطع شده است ؛ از اين رو ، در زمان ما چنين مرجّحى وجود ندارد . « 2 »\r\nاستفاده از آلات و اثاث معابد ويران شده در دار الحرب ، تنها در مساجد جايز است . « 3 »\r\nگنج پيدا شده در دار الحرب ، از آنِ يابندهء آن است ؛ خواه اثر اسلام ( - - ) اثر اسلام ) بر آن باشد يا نباشد و چنانچه ارزش آن به بيست دينار يا بيشتر برسد ، بايد خمس آن پرداخت گردد . « 4 »\r\nاموال حربيان ( - - ) اهل حرب ) در دار الحرب ، اعم از منقول و غير منقول كه با جنگ و پيروزى بر ايشان ، به دست آمده غنيمت رزمندگان مسلمان است ، مگر اشيايى كه ويژهء پادشاهان دار الحرب است .\r\nاين گونه اموال ، از انفال ( - - ) انفال ) به شمار مىرود ؛ چنان كه غنايم به دست آمده از جنگى كه بدون اذن امام صورت گرفته جزو انفال و از آنِ امام عليه السّلام است . « 5 »\r\nاموال منقول يا غير منقولى كه مسلمان در دار الحرب از ساكنان حربى آن بدون جنگيدن با آنان به دست مىآورد ، از آنِ خود او است ؛ ليكن بايد خمس آن را بپردازد . « 6 »\r\n\r\n\r\n","description":"","footnote":"\r\n( 1 ) الدروس الشرعية 3 / 78 .\r\n( 2 ) جواهر الكلام 13 / 363 .\r\n( 3 ) 14 / 133 .\r\n( 4 ) 16 / 27 ؛ مستند الشيعة 10 / 20 .\r\n( 5 ) جواهر الكلام 16 / 5 - 6 ، 123 و 126 .\r\n( 6 ) 24 / 229 .\r\n","page_name":" 570 ","page_number":570},
  {"content":"\r\n\r\nمالى كه در دارالحرب پيدا مىشود و احتمال مىرود از آنِ مسلمان باشد ، مانند چادر و سلاح ، محكوم به حكم لقطه ( - - ) لقطه ) است . از برخى قدما نقل شده است كه پس از گذشت يك سال از تعريف آن ، غنيمت به شمار مىرود . « 7 »\r\nكافرى كه در دارالاسلام امان ( - - ) امان ) گرفته ، اگر براى تجارت و مانند آن با قصد بازگشت به دار الاسلام ، به دارالحرب برود ، امانش محفوظ است ؛ ليكن اگر به قصد سكونت و ماندن به دارالحرب برود ، امانش نسبت به خود او باطل مىشود ولى نسبت به اموالى كه در دار الاسلام دارد ، محفوظ است . « 8 »\r\nكافر حربىاى كه در دار الحرب اسلام آورده ، خون و اموال منقولش محترم است . فرزندان نابالغ وى نيز در اين حكم ملحق به اويند ؛ ليكن اموال غير منقول وى ، غنيمت مسلمانان است . « 9 »\r\nبراى مسلمان ، سكونت در دارالحرب در صورت عدم امكان عمل به تكاليف دينى خود ، حرام ، و در صورت امكان ، هجرت از آن جا واجب است . درصورت امكان عمل به وظايف شرعى در دارالحرب ترك آن جا و هجرت به دار الاسلام مستحب خواهد بود . « 10 » از اين رو ، پس از برقرارى آتش بس ( - - ) آتش بس ) بازگرداندن زنانى كه به دار الاسلام هجرت كرده و مسلمان شده‌اند ، مطلقا و نيز مردان در صورت شرط نكردن آن در قرارداد آتش بس و عدم تمكّن آنان بر عمل به تكاليف دينى در دارالحرب ، جايز نيست ؛ اما در صورت شرط بازگرداندن مردان و تمكّن آنان از عمل به وظايف دينى و عدم خوف بر آنها ، جايز است . « 11 »\r\nاز اسباب آزادى قهرى برده ، اسلام آوردن او در دار الحرب ، قبل از مولايش و خروج وى از آن جا پيش از مولاى خود مىباشد . « 12 »\r\nبنابر تصريح گروهى ، اقامهء حدّ بر مسلمان در دارالحرب مكروه است ، جز در قتل عمدى كه مسلمانى ، مسلمانى ديگر را در آن جا بكشد . در اين فرض قاتل در دار الحرب قصاص مىشود . « 13 » برخى در كراهت اقامهء حدّ اشكال كرده‌اند . « 14 »\r\n\r\n\r\n","description":"","footnote":"\r\n( 7 ) 21 / 154 .\r\n( 8 ) 104 .\r\n( 9 ) 143 .\r\n( 10 ) 34 - 38 .\r\n( 11 ) 303 و 307 - 308 .\r\n( 12 ) 145 .\r\n( 13 ) قواعد الاحكام 1 / 498 ؛ جامع المقاصد 3 / 422 .\r\n( 14 ) جواهر الكلام 21 / 213 .\r\n","page_name":" 571 ","page_number":571},
  {"content":"\r\n\r\nاگر مسلمانى در دارالحرب ، كودك گمشده‌اى را بيابد ، در صورتى كه در آن جا مسلمانى كه امكان تولد كودك از او مىرود ، زندگى نكند ، كودك پيدا شده محكوم به بردگى و مال يابنده است . « 15 »\r\nدر اينكه اگر كافر حربى در دارالحرب مال مسلمانى را از بين ببرد ، ضامن است يا نه اختلاف مىباشد . برخى ميان از بين بردن در حال جنگ با مسلمانان و غير حال جنگ تفصيل داده و در فرض اوّل ، وى را در صورت مسلمان شدن ، ضامن ندانسته‌اند . « 16 »\r\nاگر در دارالحرب ، مسلمانى ، مسلمانى ديگر را به گمان كافر حربى بودن وى بكشد ، قصاص نمىشود ؛ حتّى بنابر قول اكثر ، ديه نيز بر عهده‌اش ثابت نمىگردد و تنها كفّارهء قتل مسلمان بر عهده‌اش مىآيد « 17 » ( - - ) قتل ) .\r\n\r\nدار الشرك\r\n- - ) دار الحرب\r\n\r\nدارع\r\nدارع : زره‌دار .\r\nعنوان ياد شده در باب جهاد آمده است .\r\nاز آداب جهاد اين است كه نيروهايى كه زره بر تن و كلاه خود بر سر دارند پيشاپيش سپاه حركت كنند و بى زره‌ها و بى كلاهان ( حاسر ) پشت سر آنان قرار گيرند . « 1 »\r\n\r\nدار الكفر\r\n- - ) دار الحرب\r\n\r\nدارو\r\nدارو : دوا .\r\nدارو عبارت است از هر ماده‌اى كه براى درمان يا تسكين و يا پيشگيرى بيمارى به بيمار تجويز مىشود . از آن در بابهاى صلات ، صوم ، حج ، نكاح ، اطعمه و اشربه سخن گفته‌اند .\r\nاستفاده از داروى در بر دارندهء مسكرات يا ديگر اشياى حرام جز در\r\n\r\n\r\n","description":"","footnote":"\r\n( 15 ) 24 / 138 ؛ 34 / 92 .\r\n( 16 ) 41 / 626 - 628 .\r\n( 17 ) 43 / 409 .\r\n1 الكافى فى الفقه / 253 ؛ غنية النزوع / 200 .\r\n","page_name":" 572 ","page_number":572},
  {"content":"\r\n\r\nحال ضرورت و انحصار درمان به آن حرام است . در جواز استفاده از داروى در بردارندهء مواد مست كننده در حال ضرورت اختلاف است . قول منسوب به مشهور عدم جواز است . « 1 »\r\nسجده بر گياه خوراكى جايز نيست ؛ ليكن در جواز سجده بر گياه دارويى كه استفاده از آن تنها جنبهء دارويى دارد ، اختلاف است . « 2 »\r\nآيا روزه با رسيدن دارو به درون بدن از غير راه دهان و بينى ، مانند تزريق ( - - ) تزريق ) باطل مىشود ؟ مسئله اختلافى است . « 3 »\r\nدر اينكه هزينهء درمان زوجه جزء نفقه ( - - ) نفقه ) به شمار مىرود ، اختلاف است . برخى قائل به تفصيل شده و گفته‌اند :\r\nداروهايى كه نياز به آنها متعارف است و در مداواى بيماريهاى جزئى و رايج به كار مىرود ، جزء نفقه محسوب مىگردد ؛ امّا داروهايى كه در بيماريهاى صعب العلاج و نامتعارف كاربرد دارد ، بويژه در صورتى كه تأمين آنها مستلزم پرداخت مبلغى زياد باشد ، جزء نفقه به شمار نمىرود . « 4 »\r\nهمراه داشتن داروهايى كه ممكن است انسان در سفر به آنها نياز پيدا كند ، مستحب است . « 5 »\r\n( - - ) پزشكى ) ( - - ) درمان )\r\n\r\nدار الهجره\r\nدار الهجره : مدينهء طيّبه ( - - ) مدينه ) / دار الاسلام ( - - ) دار الاسلام ) .\r\n\r\nداعى\r\nداعى : انگيزه ، قصد .\r\nداعى عبارت است از حالت و كشش درونى كه انسان را بر انجام دادن عملى بر مىانگيزد . فقها در بخش عبادات در مسئلهء نيّت ، اين بحث را مطرح كرده‌اند كه نيّتِ ( قصد قربت ) معتبر در عبادات آيا داعى است يا گذراندنِ به جا آوردنِ عمل براى خدا در ذهن ؟ بنابر قول نخست ، در تحقق\r\n\r\n\r\n","description":"","footnote":"\r\n( 1 ) مستند الشيعة 15 / 34 ؛ جواهر الكلام 36 / 444 - 445 .\r\n( 2 ) جواهر الكلام 8 / 421 ؛ مستمسك العروة 5 / 493 - 495 .\r\n( 3 ) جواهر الكلام 16 / 297 ؛ العروة الوثقى 3 / 543 ؛ تحرير الوسيلة 1 / 286 .\r\n( 4 ) جواهر الكلام 31 / 335 - 338 ؛ تحرير الوسيلة 2 / 316 - 317 .\r\n( 5 ) جواهر الكلام 18 / 169 ؛ العروة الوثقى 4 / 338 .\r\n","page_name":" 573 ","page_number":573},
  {"content":"\r\n\r\nنيّت ، صرف وجود انگيزهء انجام دادن عبادت در نفس انسان براى خدا كافى است ؛ بر خلاف قول دوم كه نيّت با گذراندن آن انگيزه در ذهن تحقق مىيابد « 1 » ( - - ) نيّت ) .\r\n\r\nداغ\r\nداغ : بسيار گرم و سوزان / اثر بر جاى مانده از گذاردن آهن گداخته بر بدن حيوان يا انسان / آهن گداخته‌اى كه براى معالجه يا علامت گذارى بر پوست انسان يا حيوان مىگذارند .\r\nاز داغ به معناى نخست به مناسبت در باب اطعمه و اشربه سخن گفته‌اند .\r\nخوردن غذاى داغ كراهت دارد و مستحب است لحظاتى صبر كند تا از داغى بيفتد . « 1 »\r\nاز داغ به معناى دوم و سوم در بابهاى زكات ، اطعمه و اشربه وحدود سخن گفته‌اند .\r\nمداوا كردن زخم با شكافتن و داغ نهادن بر آن ، در صورت حصول بهبودى با آن در نظر اهل خبره ، بدون بيم بر جان ، جايز است . « 2 »\r\nمستحب است محل قطع دست و پاى دزد و محارب را پس از اجراى حدّ و بريدن - جهت جلوگيرى از خونريزى - با روغن زيتون داغ كنند . « 3 »\r\nداغ نهادن بر صورت حيوان مكروه است . « 4 »\r\nحيوانى كه به جهت زكات يا صدقه و يا جزيه گرفته مىشود ، مستحب است بر مواضعى از بدنش كه مقاوم‌تر و آشكار است ، از قبيل رانها و بن گوش ، با داغ كردن ، علامت نهند و عنوانى را كه جهت آن گرفته شده ( زكات ، صدقه و جزيه ) بر داغ ( به معناى سوم ) بنويسند . « 5 »\r\n\r\nدالان\r\nدالان [ دهليز 
  ] : راهروى باريكى ميان در ورودى و ساختمان .\r\nعنوان ياد شده به مناسبت در باب صلح و يمين آمده است .\r\nاگر مالك طبقهء بالا و پايين ساختمان\r\n\r\n\r\n","description":"","footnote":"\r\n( 1 ) جواهر الكلام 9 / 157 ؛ كتاب الطهارة ( شيخ انصارى ) 2 / 17 ؛ توضيح المسائل مراجع 1 / 531 - 532 م 943 .\r\n1 وسائل الشيعة 24 / 398 ؛ الدروس الشرعية 3 / 38 ؛ مستند الشيعة 15 / 261 .\r\n2 تحرير الوسيلة 2 / 163 ؛ التحفة السنية / 346 .\r\n3 جامع عباسى / 418 - 419 ؛ جواهر الكلام 41 / 542 .\r\n4 مفاتيح الشرائع 2 / 26 ؛ وسائل الشيعة 11 / 483 .\r\n5 جواهر الكلام 15 / 456 .\r\n","page_name":" 574 ","page_number":574},
  {"content":"\r\n\r\nدر مالكيّت دالان ، بايكديگر اختلاف كنند و هيچ كدام براى اثبات ادعاى خود بيّنه‌اى نداشته باشد ، با وجود راه پلهء طبقهء بالا از دالان ، حكم به مالكيت مشترك هر دو مىشود ؛ اما اگر راه پله از بيرون ساختمان باشد ، حكم به مالكيّت دالان براى مالك طبقهء پايين مىگردد . « 1 »\r\nكسى كه قسم خورده به خانه‌اى وارد نشود ، اگر لفظ « دار » را به كار برده ، دالان هم جزو آن محسوب مىشود و اگر لفظ « بيت » را به كار برده ، دالان جزو آن نخواهد بود . در نتيجه در صورت دوم با دخول در دالان قسم شكسته نمىشود . « 2 »\r\n\r\nدام\r\nدام : ابزار شكار و گرفتار كردن حيوانات / جانور اهلى علف خوار ( - - ) اهلى ) .\r\nدام به معناى نخست ، عبارت است از وسيله‌اى همچون تور و مانند آن كه براى گرفتار كردن و صيد جانوران در جايى كار مىگذارند . از آن در باب صيد و ذباحه سخن گفته‌اند .\r\nكسى كه به قصد صيد ، دامى مىافكند آنچه در دام افتد مالك مىشود ، هرچند پس از به دام افتادن فرار كند ؛ از اين رو ، چنانچه كسى ديگر آن را صيد كند مالك نمىشود ؛ « 1 » ليكن اگر گستردن دام به قصد صيد نباشد ، بنابر تصريح برخى ، صرف به دام افتادن موجب مالكيت نمىشود ، مگر آنكه دام گستر آن را بگيرد . و اگر ديگرى آن را بگيرد مالك آن مىشود . « 2 »\r\nاگر كسى دام ديگرى را غصب و با آن صيد كند صيد از آنِ غاصب است نه مالك دام ، هرچند غاصب به جهت غصب مرتكب گناه شده است . البته اجرة المثل استفاده از دام بر عهدهء غاصب است كه به مالك مىپردازد « 3 » ( - - ) اجرة المثل ) .\r\n( - - ) آلات صيد )\r\n\r\nدامان\r\nدامان : دامن .\r\nاز آن به مناسبت در باب صلات و نكاح نام برده‌اند .\r\n\r\n\r\n","description":"","footnote":"\r\n( 1 ) تذكرة الفقهاء 16 / 109 ؛ مسالك الافهام 4 / 296 .\r\n( 2 ) جواهر الكلام 35 / 305 - 306 ؛ مسالك الافهام 11 / 260 .\r\n1 جواهر الكلام 36 / 202 - 204 .\r\n2 204 ؛ كلمة التقوى 6 / 299 .\r\n3 كلمة التقوى 6 / 299 .\r\n","page_name":" 575 ","page_number":575},
  {"content":"\r\n\r\nمستحب است نگاه نمازگزار در تشهد و بين دو سجده به دامانش باشد . « 1 »\r\nبوسيدن و نشاندن دختر بچهء شش ساله بر دامن توسط نامحرم بدون شهوت مكروه است . « 2 » برخى معاصران ترك آن را بنابر احتياط لازم دانسته‌اند . « 3 »\r\n\r\nدامعه\r\nدامعه : زخم نافذ در گوشت و موجب جريان خون .\r\nبه گفتهء برخى فقها دامعه همان « داميه » است « 1 » ( - - ) داميه ) ؛ ليكن برخى گفته‌اند :\r\nمعروف ميان لغويان ، مغايرت آن دو با يكديگر است . دامعه جراحت توأم با جريان خون است ؛ بر خلاف داميه كه خون با آن جريان ندارد . برخى لغويان عكس آن را گفته و معتقدند داميه زخم توأم با جريان خون و دامعه زخم سبك‌تر از آن است .\r\nجمعى از فقها نيز بر اين نظرند . « 2 » از عنوان ياد شده در باب ديات سخن گفته‌اند .\r\nجراحت سر و صورت كه از آن به « شجاج » تعبير مىشود بنابر قول مشهور داراى هشت مرتبه است . « 3 » مرتبهء دوم آن داميه است . ديهء داميه - كه به مرتبهء متلاحمه ( - - ) متلاحمه ) نرسيده - دو شتر است ؛ بنابر اين ، ديه دامعه دو شتر خواهد بود . « 4 »\r\n( - - ) جراحت )\r\n\r\nدامغه\r\nدامغه : جراحتى كه پردهء مغز را شكافته و به مغز رسيده است .\r\nاز آن در باب قصاص و ديات سخن رفته است .\r\nقصاص : از آنجا كه در جنايت دامغه زنده ماندن مجنىّ عليه بسيار بعيد مىنمايد فقها دامغه را از مراحل هشت گانهء شجاج ( جراحت سر و صورت ) به شمار نياورده‌اند . با مرگ مجنىّ عليه بر اثر دامغه و عمدى بودن جنايت ، قصاص با وجود شرايط آن ثابت است . در صورت زنده ماندن وى تنها ديه ثابت است و\r\n\r\n\r\n","description":"","footnote":"\r\n( 1 ) جواهر الكلام 10 / 387 .\r\n( 2 ) 29 / 83 ؛ مبانى العروة ( النكاح ) 1 / 90 - 93 .\r\n( 3 ) تحرير الوسيلة 2 / 244 ؛ هداية العباد ( گلپايگانى ) 2 / 308 ؛ وسيلة النجاة / 699 .\r\n1 قواعد الاحكام 3 / 689 - 690 .\r\n2 كشف اللثام 11 / 429 .\r\n3 جواهر الكلام 43 / 317 .\r\n4 322 - 323 .\r\n","page_name":" 576 ","page_number":576},
  {"content":"\r\n\r\nقصاص - به دليل خطر داشتن براى جان جنايتكار - جارى نمىشود . « 1 »\r\nديات : اگر مجنىّ عليه بر اثر دامغه بميرد ، ديهء آن ديهء كامل است ؛ امّا اگر زنده بماند ، در اينكه ديهء آن همانند ديهء مأمومه ( - - ) آمّه ) يك سوم ديهء نفس است « 2 » يا جانى علاوه بر آن بايد ارش ( - - ) ارش ) بپردازد ، اختلاف است . « 3 »\r\n( - - ) جراحت )\r\n\r\nداميه\r\nداميه : جراحت نافذ در گوشت به مقدار اندك و موجب جريان خون .\r\nداميه ، كه برخى آن را « دامعه » نيز ناميده‌اند « 1 » ( - - ) دامعه ) ، مرحلهء دوم از مراحل هشت گانهء شجاج ( جراحت سر و صورت ) است . البته برخى آن را با « حارصه » يعنى نخستين مرحله ( - - ) حارصه ) مترادف دانسته‌اند . « 2 » اختلاف ياد شده تنها در نامگذارى است و تأثيرى در حكم ندارد .\r\nاز آن در باب قصاص و ديات سخن گفته‌اند .\r\nدر داميه قصاص ثابت است . « 3 » ديهء داميه دو شتر است . « 4 »\r\n( - - ) جراحت )\r\n\r\nدانستن\r\n- - ) علم\r\n\r\nدانش‌آموز\r\nدانش‌آموز : فراگيرندهء دانش .\r\nاز عنوان ياد شده در بابهاى زكات ، جهاد ، شهادات و ديات سخن گفته‌اند .\r\nآيا دانش‌آموز نيازمندى كه توانايى كسب و كار را دارد ، ليكن تحصيل علم - اعم از واجب و مستحب - مانع كار كردن او است ، استحقاق دريافت زكات را دارد ؟\r\nمسئله بين جواز و عدم جواز مطلقا و جواز در صورت عينى بودن وجوب تحصيل ( - - ) وجوب عينى ) اختلافى است . البته در جايى كه تحصيل علم نه واجب باشد و نه مستحب ، گرفتن زكات جايز نيست .\r\nاختلاف ياد شده در فرضى است كه زكات از سهم فقرا داده شود ؛ اما اگر از\r\n\r\n\r\n","description":"","footnote":"\r\n( 1 ) جواهر الكلام 43 / 336 - 337 و 42 / 355 .\r\n( 2 ) كتاب السرائر 3 / 407 ؛ الجامع للشرائع / 600 .\r\n( 3 ) الروضة البهية 10 / 274 ؛ جواهر الكلام 43 / 336 ؛ تفصيل الشريعة ( الديات ) / 258 .\r\n1 كشف اللثام 11 / 429 .\r\n2 مسالك الافهام 15 / 452 - 455 ؛ النهاية / 775 ؛ الوسيلة / 444 .\r\n3 جواهر الكلام 42 / 355 .\r\n4 43 / 322 .\r\n","page_name":" 577 ","page_number":577},
  {"content":"\r\n\r\nسهم سبيل اللَّه ( - - ) سبيل اللَّه ) داده شود ، بنابر قول مشهور - كه موضوع اين سهم را هر مصلحتى كه مطلوب خدا است مىدانند - جايز است به شرط آنكه تحصيل علم راجح باشد . « 1 »\r\nادب كردن دانش‌آموز نابالغى كه كارى ناشايست انجام داده ، با اجازهء ولىّ او به مقدار ضرورت جايز است ، به شرط آنكه موجب ديه نشود . اگر به اين حد برسد - مانند آنكه بر اثر زدن ، صورت دانش‌آموز سرخ يا بدنش كبود شود - ديه بر عهدهء معلم ثابت است . « 2 »\r\nبرخى ، زدن دانش‌آموز را تا سه ضربهء خفيف « 3 » و برخى تا پنج يا شش ضربهء سبك - در حدى كه موجب ثبوت ديه نگردد - با اذن ولىّ او جايز دانسته‌اند . « 4 »\r\nبرخى گفته‌اند : ادب كردن دانش آموز بالغ با زدن در صورت ارتكاب گناه منوط به اذن حاكم شرع است . « 5 »\r\nمربى شنا چنانچه در مراقبت از دانش‌آموز نابالغ كوتاهى كند و او غرق شود ، ضامن ديهء او است و اگر دانش آموز بالغ باشد ضامن نيست . « 6 » برخى ، در فرض نخست مربى را ضامن دانسته‌اند ، هرچند در حفظ دانش‌آموز كوتاهى نكرده باشد ؛ ليكن به سبب اشتباه در آموزش موجب غرق شدن او شده است . « 7 » چنان كه برخى ، در فرض دوم ، مربى را در صورت كوتاهى و تقصير ضامن دانسته‌اند . « 8 »\r\n( - - ) آموزش )\r\n\r\nدانق\r\nدانِق : واحدى در وزن .\r\nدانق - معرّب دانگ - از ابزار توزين است كه در زمان ائمّه عليهم السّلام رايج بوده است و وزن درهم را با آن تعيين مىكردند . دانق ، معادل هشت دانه جُوِ متوسط « 1 » و برابر با يك ششم درهم است ؛ بنابر اين ، يك درهم معادل شش دانق خواهد بود « 2 » ( - - ) درهم ) .\r\n\r\n\r\n","description":"","footnote":"\r\n( 1 ) العروة الوثقى 4 / 104 - 105 ؛ مستمسك العروة 9 / 226 - 228 .\r\n( 2 ) مجمع المسائل 1 / 523 .\r\n( 3 ) الفتاوى الميسرة ( سيستانى ) / 433 - 434 .\r\n( 4 ) صراط النجاة 1 / 423 .\r\n( 5 ) 424 .\r\n( 6 ) شرائع الاسلام 4 / 1025 .\r\n( 7 ) جواهر الكلام 43 / 106 - 107 .\r\n( 8 ) كشف اللثام 11 / 257 .\r\n1 الاوزان و المقادير / 22 و 26 ؛ اوزان المقادير / 134 .\r\n2 جواهر الكلام 15 / 174 .\r\n","page_name":" 578 ","page_number":578},
  {"content":"\r\n\r\n\r\nدانه\r\nدانه : تخمك لقاح يافته و رشد كردهء گياهان كه مىتواند منشأ گياه جديد شود .\r\nعنوان ياد شده به مناسبت در باب زكات و تجارت به كار رفته است .\r\nزكات : بنابر قول مشهور ، زمان تعلّق زكات به گندم و جو هنگام بسته و سفت شدن دانه‌هاى آنها است . « 1 »\r\nتجارت : فروختن خوشه ( - - ) خوشه ) ، مانند خوشهء گندم ، جو و برنج قبل از شكل‌گيرى و بسته شدن دانه‌هاى آن صحيح نيست « 2 » ( - - ) بدوّ صلاح ) .\r\n( - - ) بذر )\r\n\r\nدايره\r\nدايره : خطّ منحنى يا گرد كه معمولا محيط بر چيزى است / سازى ضربى به شكل حلقه‌اى چوبى كه يك روى آن از پوست است ( - - ) دف ) .\r\nدايره به معناى نخست در بابهاى طهارت ، صلات و صوم به كار رفته است .\r\nبراى تشخيص خون بكارت از حيض در صورت اشتباه ، پنبه‌اى درون شرمگاه گذاشته مىشود . اگر خون دايره وار در پنبه شكل بگيرد ، خون بكارت و اگر در آن فرو رود ، خون حيض است . « 1 »\r\nدر صحّت نماز جماعت با يك امام گرد كعبه به صورت دايره‌اى اختلاف است « 2 » ( - - ) استداره ) .\r\nگرد كردن نگين انگشتر « 3 » و نيز محاسن ، « 4 » مستحب است .\r\nبنابر قول مشهور ، نمودار شدن نورى ضعيف و دايره وار گرد هلال ، نشانهء دو شبه بودن ماه و ثبوت اوّل ماه در شب قبل نيست . « 5 »\r\n( - - ) دايرهء هندى ) ( - - ) دايرهء نصف النهار )\r\n\r\nدايرهء نصف النّهار\r\nدايرهء نصف النّهار : دايره‌اى فرضى .\r\nدايرهء نصف النّهار دايره‌اى است فرضى كه بر قطب شمال و قطب جنوب و سمت الرأس و سمت القدم مىگذرد . اين\r\n\r\n\r\n","description":"","footnote":"\r\n( 1 ) جواهر الكلام 15 / 214 .\r\n( 2 ) 24 / 77 .\r\n1 جواهر الكلام 3 / 140 ؛ العروة الوثقى 1 / 532 .\r\n2 الحدائق الناضرة 11 / 118 .\r\n3 وسائل الشيعة 5 / 79 .\r\n4 2 / 110 ؛ كشف الغطاء 2 / 418 .\r\n5 منهاج الصالحين ( خويى ) 1 / 278 ؛ صراط النجاة 2 / 142 ؛ كفاية الاحكام 1 / 263 ؛ الحدائق الناضرة 13 / 290 .\r\n","page_name":" 579 ","page_number":579},
  {"content":"\r\n\r\nعنوان به مناسبت در باب صلات به كار رفته است .\r\nوقت نماز ظهر زوال خورشيد است كه با ميل پيدا كردن آن از دايرهء نصف النهار از فوق الارض ( بالاى افق ) به سمت غرب تحقق مىيابد ( - - ) زوال ) . چنان كه نيمهء شب زمانى خواهد بود كه خورشيد از تحت الارض ( پايين افق ) به دايرهء نصف النهار برسد . « 1 »\r\n\r\nدايرهء هندى\r\nدايرهء هندى : صفحهء شاخص جهت تعيين وقت و ساعت .\r\nبراى رسم دايرهء هندى در زمين مسطّح و صاف ، دايره‌اى رسم مىگردد ، سپس شاخصى نوك تيز به مقدار تقريبى يك چهارم قطر دايره به صورت عمود در مركز دايره نصب مىشود . با طلوع آفتاب ، سايهء شاخص در دو نوبت علامت گذارى مىشود : يكى پس از طلوع آفتاب ، زمان ورود نوك سايهء شاخص در دايره و ديگرى پس از زوال ، هنگام خروج سايه از دايره .\r\nآنگاه بين دو علامت خطى مستقيم كشيده و سپس نصف مىشود و در مرحلهء آخر ، بين نقطهء وسط خط و مركز دايره خطى رسم مىگردد كه از آن به خطّ نصف النهار تعبير مىشود . « 1 » اين عنوان به مناسبت در باب صلات به كار رفته است .\r\nوقت نماز ظهر هنگام زوال خورشيد و گذشتن آن از خط نصف النهار است . از جمله راههاى تشخيص آن ، دايرهء هندى است كه با ميل پيدا كردن سايهء شاخص از روى خط نصف النهارِ دايرهء هندى به سمت مشرق ، زوال تحقق مىيابد و وقت نماز ظهر است . « 2 » البته در علامت بودن اين دايره براى زوال در همهء زمانها اشكال شده است . ضمن آنكه اين ادعا كه شاخص در همهء مكانها به اندازهء يك چهارم قطر دايره است ، صحيح نيست ؛ زيرا شاخص در مكانهاى با عرض 42 درجه و دو دقيقه به عنوان مثال بايد كمتر از يك چهارم باشد ؛ « 3 » از اين رو ، گفته‌اند : اندازهء شاخص بايد به گونه‌اى باشد كه سايهء آن قبل از زوال وارد دايره شود . « 4 » برخى نيز گفته‌اند :\r\nاحتياط آن است كه علامت منصوص در\r\n\r\n\r\n","description":"","footnote":"\r\n( 1 ) الحدائق الناضرة 6 / 109 ؛ التنقيح ( الصلاة ) 1 / 231 .\r\n1 جواهر الكلام 7 / 102 - 103 ؛ الحدائق الناضرة 6 / 162 - 163 .\r\n2 جواهر الكلام 7 / 103 ؛ الحدائق الناضرة 6 / 162 .\r\n3 الحبل المتين / 137 - 138 .\r\n4 التنقيح ( الصلاة ) 1 / 238 .\r\n","page_name":" 580 ","page_number":580},
  {"content":"\r\n\r\nتشخيص زوال مراعات شود ؛ هرچند بعد از ميل خورشيد از خطّ نصف النهار باشد . « 5 »\r\n\r\nدايگى\r\nدايگى : شير دادن و پرورش كودك ديگرى .\r\nاز احكام آن در بابهاى اجاره ، نكاح و ديات سخن گفته‌اند .\r\nاجاره : زن مىتواند با اجازهء شوهر براى دايگى اجير شود « 1 » و در صورت عدم رضايت شوهر و منافات داشتن دايگى با حقّ واجب زوج ، اجاره دادن خود براى اين كار بر زن حرام و اجاره باطل است . « 2 »\r\nمشاهدهء كودك توسط دايه يا توصيف آن ، به گونه‌اى كه جهالت بر طرف گردد ، شرط صحّت عقد اجاره است . در اينكه مشخص بودن محلّ شير دادن نيز شرط است يا نه ، اختلاف است . « 3 »\r\nزنى كه تنها براى دايگى اجير شده ، كارهايى همچون پرستارى ، نگهدارى و شستن لباسهاى كودك بر او واجب نيست ، مگر آنكه حضانت و پرستارى يا بردن در منزل در متن عقد ذكر شود كه در فرض آخر ، مراقبت از كودك لازمهء آن خواهد بود . « 4 »\r\nنكاح : مستحب است دايه‌اى كه براى كودك برمىگزينند ، آزاد ، دوازده امامى ، عاقل ، عفيف و زيبا باشد و اجير كردن كنيز ، غير دوازده امامى ، كم خرد ، زنازاده ، زشت صورت ، بد خوى و زنى كه از راه زنا حامله و داراى شير شده ، مكروه است . « 5 »\r\nدر حال اضطرار مىتوان زن ذمّى ( - - ) اهل ذمّه ) را براى دايگى برگزيد . در اين صورت سزاوار است او را از نوشيدن شراب و خوردن گوشت خوك بازداشت ؛ ليكن سپردن كودك به وى براى بردن به منزل مكروه است . اين كراهت دربارهء دايهء مجوسى شديدتر است . « 6 »\r\nديات : دايه امين است ( - - ) امانت ) و اگر مدّعى فوت كودك شود قولش پذيرفته است . « 7 » اگر دايه كودك را به خانواده‌اش بازگرداند ، ليكن آنان ، منكر فرزندى وى باشند ، قول دايه پذيرفته مىشود ، مگر آنكه دروغگويى وى ثابت گردد كه در اين صورت بنابر مشهور بايد كودك آنان\r\n\r\n\r\n","description":"","footnote":"\r\n( 5 ) جواهر الكلام 7 / 103 .\r\n1 جواهر الكلام 27 / 293 .\r\n2 مستند العروة ( الإجارة ) 1 / 362 - 363 .\r\n3 جواهر الكلام 27 / 298 - 299 .\r\n4 الحدائق الناضرة 21 / 605 .\r\n5 جواهر الكلام 29 / 306 - 307 ؛ توضيح المسائل مراجع 2 / 511 م 2488 .\r\n6 جواهر الكلام 29 / 308 .\r\n7 مبانى تكملة المنهاج 2 / 239 .\r\n","page_name":" 581 ","page_number":581},
  {"content":"\r\n\r\nرا به خانواده‌اش تحويل دهد و در صورت عدم تحويل بايد ديهء او را بپردازد . « 8 »\r\nزنى كه دايگى كودكى را پذيرفته ، بدون اجازهء ولىّ كودك نمىتواند او را به دايه‌اى ديگر تحويل دهد و اگر چنين كند ضامن است . « 9 »\r\nاگر بر اثر غلتيدن دايه در خواب روى كودك ، وى بميرد ، در ثبوت ديه بر دايه يا عاقلهء او ( - - ) عاقله ) اختلاف است . برخى قائل به تفصيل شده و گفته‌اند : اگر علّت پذيرش كودك ، فقر و نياز بوده ، ديه بر عاقله است و اگر فخر فروشى و مانند آن بوده ، بر عهدهء خود دايه است . « 10 »\r\n( - - ) مرضعه ) ( - - ) رضاع )\r\n\r\nداين\r\nداين : طلبكار ( - - ) دين ) .\r\n\r\nدايى\r\nدايى : برادر مادر .\r\nاز آن در بابهاى تجارت ، نكاح ، اطعمه و اشربه و ارث نام برده‌اند .\r\nانسان مىتواند مالك دايى خود - كه برده است - گردد ، گرچه مكروه است « 1 »\r\n( - - ) بردگى ) . دايى مَحرم انسان است ؛ بنابر اين ، ازدواج با او جايز و صحيح نيست ؛ هرچند با واسطه باشد ، مانند دايى پدر يا مادر . در اين حكم فرقى بين دايى نسبى و رضاعى ( - - ) رضاع ) نيست . « 2 »\r\nنفقهء دايى ( - - ) نفقه ) بر انسان واجب نيست ، هرچند مستحب است . « 3 »\r\nخوردن از منزل دايى بدون اذن او در حدّ متعارف ، بدون تباه كردن و علم نداشتن به ناخشنودى وى جايز است ( - - ) خوردن ) . « 4 »\r\nدايى در ارث جزء طبقهء سوم به شمار مىرود . اگر وارث ميّت منحصر به دايى او باشد ، همهء مال به او مىرسد و اگر متعدد باشند ، مال به طور مساوى ميان آنان تقسيم مىشود ، مگر آنكه برخى پدرى و مادرى يا پدرى و برخى ديگر مادرى باشند ، كه در اين صورت ، دايى مادرى ، اگر يكى باشد يك ششم و اگر متعدد\r\n\r\n\r\n","description":"","footnote":"\r\n( 8 ) 238 ؛ جواهر الكلام 43 / 83 - 84 .\r\n( 9 ) جواهر الكلام 43 / 84 .\r\n( 10 ) 85 - 86 ؛ مبانى تكملة المنهاج 2 / 223 - 224 .\r\n1 جواهر الكلام 24 / 144 - 145 .\r\n2 29 / 241 و 309 .\r\n3 31 / 368 - 371 .\r\n4 36 / 406 .\r\n","page_name":" 582 ","page_number":582},
  {"content":"\r\n\r\nباشند يك سوم ارث مىبرند و باقى مانده به دايى پدرى و مادرى ميّت مىرسد . « 5 »\r\nاگر دايى با ديگر افراد طبقهء سوم جمع شود ، بنابر مشهور دو سوم مال به عمو و عمه و يك سوم آن به دايى و خاله مىرسد كه به طور مساوى ميانشان تقسيم مىگردد . « 6 »\r\n\r\nدايىزاده\r\nدايىزاده : فرزند دايى .\r\nاز آن در باب تجارت و ارث سخن گفته‌اند .\r\nتملّك كردن دايىزاده مكروه و آزاد كردن وى پس از خريد مستحب است « 1 » ( - - ) بردگى ) .\r\nدايىزاده از طبقهء سوم ارث‌بران به شمار مىرود و چنانچه ميّت جز دايىزاده وارثى نزديك‌تر به خود نداشته باشد ، همهء اموالش به او مىرسد و در صورت تعدد دايىزاده ، اعم از دختر و پسر به مقدار ارث پدرشان به تساوى ارث مىبرند ؛ بنابر اين ، اگر بعضى دايىزادگان از دايى پدرى و مادرى يا پدرى و بعضى ديگر از دايى مادرى ميّت باشند ، بر دايىزاده از دايى مادرى يك ششم در صورت يكى بودن و يك سوم در صورت تعدد از تركهء ميّت داده مىشود و باقى مانده به دايىزاده از دايى پدر و مادرى يا پدرى ميّت داده مىشود « 2 » ( - - ) ارث ) .\r\n\r\nدبا\r\nدَبا : ملخ كوچك ناتوان از پرواز . « 1 »\r\nعنوان ياد شده در باب اطعمه و اشربه به كار رفته است .\r\nخوردن دبا از جهت عدم صدق اطلاق شكار بر آن - به دليل ناتوانى از پرواز - حرام است . « 2 »\r\n( - - ) ملخ )\r\n\r\nدباسى\r\nدُباسى : نوعى كبوتر با رنگى بين سياه و سرخ « 1 » ( - - ) كبوتر ) .\r\n\r\n\r\n","description":"","footnote":"\r\n( 5 ) 39 / 172 و 181 .\r\n( 6 ) 182 .\r\n1 تحرير الاحكام 4 / 192 ؛ إصباح الشيعة / 472 .\r\n2 الروضة البهية 8 / 165 - 167 .\r\n1 ايضاح الفوائد 4 / 142 ؛ قواعد الاحكام 3 / 324 .\r\n2 كتاب السرائر 3 / 96 ؛ جواهر الكلام 36 / 178 .\r\n1 جواهر الكلام 20 / 185 و 36 / 317 .\r\n","page_name":" 583 ","page_number":583},
  {"content":"\r\n\r\n\r\nدبّاغى\r\nدَبّاغى : عمل جدايى پشم و چربى از پوست حيوان و تبديل آن به چرم يا پوست صنعتى .\r\nاز آن در بابهاى طهارت ، صلات و اطعمه و اشربه سخن گفته‌اند .\r\nپوست مردار حيوانى كه داراى خون جهنده است ، بنابر مشهور با دباغى پاك نمىشود . « 1 »\r\nاستفاده از پوست حيوان حرام گوشتى كه تذكيه ( - - ) تذكيه ) شده - بنابر قول به تذكيه‌پذير بودن آن - در غير نماز جايز است ؛ ليكن در اينكه جواز آن مشروط به دباغى است يا نه اختلاف است . اشتراط ، به مشهور نسبت داده شده است ، امّا مشهور متأخران قائل به كراهت استعمال آن بدون دباغى يا استحباب دباغى آن شده‌اند . برخى بين استفاده از آن در مايعات و غير مايعات تفصيل داده و در صورت اوّل دباغى را شرط دانسته‌اند .\r\nبنابر قول به لزوم دباغى ، در اينكه منشأ آن توقّف طهارت پوست بر دباغى است يا صرف تعبّد ، اختلاف است . « 2 »\r\nبر عدم جواز دباغى با شىء نجس ادعاى اجماع شده است . « 3 »\r\nامامت دباغ در نماز براى غير صنف دباغان مكروه است . « 4 »\r\n( - - ) پوست )\r\n\r\nدبر\r\nدُبُر : مخرج غائط ، مقعد .\r\nعنوان ياد شده در بسيارى از ابواب نظير طهارت ، صلات ، صوم ، حج ، نكاح ، طلاق ، و حدود به كار رفته است .\r\nعورت بودن دبر : دبر مانند قُبُل عورت به شمار مىرود « 1 » و تمامى احكام عورت از قبيل وجوب پوشاندن آن در نماز و از هر بينندهء محترم جز همسر ، مالك ( مذكر ) و كنيز و كودك غير مميز ، بر آن مترتّب است « 2 » ( - - ) عورت ) .\r\nآميزش در دبر : بنابر مشهور ، آميزش با زوجه و هر زنى كه آميزش با او از قُبُل جايز است ، مانند كنيز ، از دبر نيز جايز است ؛ ليكن با كراهت شديد ، بويژه در صورت ناخشنودى زن . « 3 » همچنين بنابر\r\n\r\n\r\n","description":"","footnote":"\r\n( 1 ) جواهر الكلام 5 / 301 - 302 ؛ مستمسك العروة 1 / 332 .\r\n( 2 ) جواهر الكلام 8 / 73 ، 6 / 349 - 351 و 36 / 201 ؛ الحدائق الناضرة 5 / 523 .\r\n( 3 ) جواهر الكلام 6 / 351 - 352 .\r\n( 4 ) 13 / 390 - 391 ؛ العروة الوثقى 3 / 193 .\r\n1 جواهر الكلام 2 / 6 و 8 / 182 .\r\n2 2 / 2 - 6 ؛ العروة الوثقى 1 / 305 .\r\n3 جواهر الكلام 29 / 103 - 111 ؛ العروة الوثقى 5 / 503 .\r\n","page_name":" 584 ","page_number":584},
  {"content":"\r\n\r\nمشهور آميزش با زوجه از دبر در حال حيض كراهت دارد . « 4 »\r\nآميزش با مرد در دبر لواط به شمار مىرود و از گناهان كبيره ( - - ) گناه كبيره ) و موجب ثبوت حدّ لواط ( - - ) لواط ) است ؛ « 5 » چنان كه آميزش با زن اجنبى از دبر حرام و بنابر مشهور زنا محسوب مىشود و موجب ثبوت حدّ زنا است « 6 » ( - - ) زنا ) .\r\nآميزش از دبر با همسر قبل از نه سالگى بنابر تصريح برخى همچون قُبُل حرام است . « 7 »\r\nدر احكام و آثار مترتّب بر آميزش با حيوان ، تفاوتى ميان قُبُل و دُبُر نيست « 8 » ( - - ) آميزش با حيوان ) ؛ چنان كه در حرمت آميزش بر روزه دار بنابر مشهور « 9 » و مُحرم « 10 » ( - - ) احرام ) تفاوتى ميان آن دو وجود ندارد .\r\nآثار آميزش در دبر : تمامى آثار آميزش از قُبُل ، از قبيل تحقق جنابت بنابر قول مشهور ، « 11 » حرمت ازدواج ، « 12 » ثبوت همهء مهر ، « 13 » عدّه « 14 » و الحاق فرزند « 15 » بر آميزش از دبر نيز مترتّب است ؛ مگر تحقق احصان « 16 » ( - - ) احصان ) و حلال شدن زن سه طلاقه بر همسر سابقش « 17 » ( - - ) تحليل ) و نيز تحقق رجوع در ايلاء ( - - ) ايلاء ) كه آميزش از دبر كافى نيست و تنها با آميزش از قُبُل محقق مىشوند . « 18 » همچنين وطى در دبر زوجه كفايت از آميزش واجب در چهار ماه نمىكند . « 19 »\r\nآيا عدم تمكين زوجه نسبت به آميزش از دبر نشوز ( - - ) نشوز ) محسوب مىشود يا نه ؟ مسئله اختلافى است . « 20 »\r\nساير احكام : گذاشتن مقدارى پنبه در دبر ميّت در صورت احتمال خروج نجاست از آن ، مستحب است . « 21 »\r\nلمس كردن دبر و حتّى باطن آن موجب بطلان وضو نيست ؛ هرچند وضو گرفتن پس از آن مستحب است . از برخى قدما بطلان وضو بر اثر لمس آن نقل شده است . « 22 » برخى نيز در استحباب وضو پس از لمس خدشه كرده‌اند . « 23 »\r\n\r\n\r\n","description":"","footnote":"\r\n( 4 ) جواهر الكلام 3 / 228 .\r\n( 5 ) 41 / 374 - 378 .\r\n( 6 ) 260 .\r\n( 7 ) 29 / 416 .\r\n( 8 ) 36 / 284 و 41 / 636 .\r\n( 9 ) 16 / 219 - 220 .\r\n( 10 ) 18 / 297 و 20 / 349 - 351 .\r\n( 11 ) 3 / 31 ؛ الحدائق الناضرة 3 / 4 .\r\n( 12 ) جواهر الكلام 29 / 349 .\r\n( 13 ) 31 / 75 .\r\n( 14 ) 32 / 120 و 211 - 213 .\r\n( 15 ) 31 / 222 و 29 / 110 .\r\n( 16 ) 41 / 272 .\r\n( 17 ) 32 / 160 - 161 .\r\n( 18 ) 33 / 330 ؛ مسالك الافهام 10 / 158 - 159 .\r\n( 19 ) العروة الوثقى 5 / 504 - 505 ؛ مستمسك العروة 14 / 67 .\r\n( 20 ) جواهر الكلام 31 / 303 ؛ مدارك العروة ( اشتهاردى ) 29 / 140 .\r\n( 21 ) جواهر الكلام 4 / 206 - 207 .\r\n( 22 ) 1 / 417 - 418 .\r\n( 23 ) الحدائق الناضرة 2 / 112 - 115 .\r\n","page_name":" 585 ","page_number":585},
  {"content":"\r\n\r\n\r\nدَبور ؛ باد\r\n- - ) باد\r\n\r\nدثار\r\nدِثار : لباسى كه روى لباسهاى ديگر مىپوشند .\r\nدثار به لباسى گويند كه روى لباسهاى ديگر بر تن مىكنند و نيز چيزى مانند چادر و پتو كه شخص هنگام خوابيدن روى خود مىاندازد . عنوان ياد شده در باب طهارت به كار رفته است .\r\nتيمّم ( - - ) تيمّم ) با امكان وضو يا غسل صحيح نيست ، مگر در مواردى ، از جمله براى خوابيدن كه بنابر قول مشهور ، تيمّم بر دثار ( لحاف يا لباس ) مطلقا ، حتى بدل از غسل صحيح است . برخى ، مشروعيّت آن را تنها به بدل از وضو اختصاص داده‌اند و برخى ، قدر متيقن آن را صورتى دانسته‌اند كه پس از قرار گرفتن شخص در رختخواب ، متذكر شود كه وضو ندارد . « 1 »\r\n\r\nدَحْو الارض\r\n- - ) روز دحو الأرض\r\n\r\nدخان ؛ سوره\r\nدخان ؛ سوره : چهل و چهارمين سورهء قرآن كريم .\r\nاز آن به مناسبت در باب صلات سخن گفته‌اند .\r\nسورهء دخان از حواميم ( - - ) حواميم ) است و قرائت آن در نمازهاى واجب و مستحب ، « 1 » در شب « 2 » يا روز جمعه « 3 » و نيز صد مرتبه در هر شب از شبهاى ماه رمضان « 4 » مستحب است .\r\n\r\nدخانيات\r\nدخانيات : آنچه از توتون و تنباكو به صورت سيگار و جز آن استعمال مىشود .\r\nاز آن در باب صلات و صوم و نيز مسائل مستحدثه سخن گفته‌اند .\r\nكشيدن سيگار و ديگر انواع دخانيات در صورتى كه ضرر مهمى داشته باشد حرام است . « 1 »\r\n\r\n\r\n","description":"","footnote":"\r\n( 1 ) العروة الوثقى 2 / 192 .\r\n1 كشف الغطاء 3 / 478 ؛ وسائل الشيعة 6 / 141 ؛ بحار الانوار 92 / 299 .\r\n2 تذكرة الفقهاء 4 / 117 .\r\n3 رسائل الشهيد الثانى 1 / 280 .\r\n4 وسائل الشيعة 10 / 362 .\r\n1 توضيح المسائل مراجع 2 / 600 .\r\n","page_name":" 586 ","page_number":586},
  {"content":"\r\n\r\nسجده كردن بر برگ توتون و تنباكو صحيح است . « 2 »\r\nبنابر تصريح بسيارى از معاصران ، اجتناب از رساندن دود دخانيات به حلق بنابر احتياط ، بر روزه دار واجب است . « 3 » برخى نيز فتوا به وجوب اجتناب داده‌اند . « 4 »\r\n( - - ) مواد مخدّر )\r\n\r\nدختر\r\nدختر : فرزند اناث ، مقابل پسر / انسان مؤنث ، مقابل مذكّر / دوشيزه ( - - ) باكره ) .\r\nاز دختر به معناى نخست در بابهاى صلات ، جهاد ، نكاح و ارث سخن گفته‌اند .\r\nدختر از محارم نسبى ( - - ) نسب ) است « 1 » ( - - ) محرم ) .\r\nبنابر قول مشهور ، نماز و روزهء قضاى پدر و مادر بر دختر واجب نيست ، هرچند فرزند ارشد باشد و ميّت پسرى نداشته باشد . « 2 »\r\nانسان مالك دختر خود نمىشود ؛ از اين رو ، نمىتواند او را به بردگى بگيرد و به محض خريدن وى ، به طور قهرى آزاد مىشود « 3 » ( - - ) بردگى ) .\r\nنهادن نام زنان صالح - با ترجيح نام « فاطمه » بر ديگر نامها - بر نوزاد دختر بر ولىّ او مستحب است « 4 » ( - - ) نام گذارى ) .\r\nچنان كه ختنهء دختر بويژه در هفت سالگى بر ولىّ او مستحب مىباشد « 5 » ( - - ) ختنه ) .\r\nازدواج و آميزش با زنى موجب حرام شدن دختر زن بر مرد مىشود « 6 » ( - - ) ربيبه ) .\r\nازدواج شخص با دختر قابلهء خود بنابر مشهور مكروه است . « 7 »\r\nبنابر مشهور ، حضانت دختر تا هفت سالگى با مادر است و پدر حق جلوگيرى و مخالفت ندارد « 8 » ( - - ) حضانت ) .\r\nدختر از طبقهء اوّل ارث به شمار مىرود و سهم او نصف سهم پسر است ؛ البته اگر ميّت در طبقهء اوّل وارثى جز دختر نداشته باشد ، تمامى ارث به او مىرسد « 9 » ( - - ) ارث ) .\r\nاز دختر به معناى دوم در باب طهارت ، حجر و نكاح سخن گفته‌اند .\r\nبنابر قول مشهور ، مرد نامحرم مىتواند بدن دختر بچهء مرده‌اى را كه بيش از سه سال ندارد ، بدون لباس غسل دهد . « 10 » برخى قدما جواز آن را مقيّد به\r\n\r\n\r\n","description":"","footnote":"\r\n( 2 ) مستند الشيعة 5 / 252 ؛ جواهر الكلام 8 / 421 ؛ العروة الوثقى 2 / 393 .\r\n( 3 ) توضيح المسائل مراجع 1 / 903 م 1605 و 1 / 974 .\r\n( 4 ) العروة الوثقى 3 / 554 .\r\n1 تحرير الوسيلة 2 / 263 .\r\n2 جواهر الكلام 17 / 35 - 40 ؛ مستمسك العروة 7 / 141 .\r\n3 جواهر الكلام 24 / 141 .\r\n4 31 / 254 .\r\n5 262 .\r\n6 29 / 349 .\r\n7 جامع المقاصد 12 / 484 .\r\n8 جواهر الكلام 31 / 291 .\r\n9 39 / 112 .\r\n10 4 / 70 ؛ جامع المدارك 1 / 164 ؛ مصباح الهدى 5 / 439 - 441 .\r\n","page_name":" 587 ","page_number":587},
  {"content":"\r\n\r\nعدم وجود هم جنس « 11 » و برخى ديگر به عدم وجود مَحرم كرده‌اند . « 12 »\r\nبرخى قدما غسل دادن دختر بچهء كمتر از پنج سال را نيز جايز دانسته‌اند . « 13 » برخى معاصران گفته‌اند : مرد مىتواند دختر بچهء غير مميّز ( - - ) مميّز ) را غسل دهد . « 14 »\r\nادرار دختر بچهء شيرخوار بنابر مشهور در صورت ملاقات با لباس ، همچون ادرار انسان بالغ بايد آب كشيده شود و غسالهء آن با فشردن خارج گردد ؛ بر خلاف ادرار پسر بچهء شيرخوار كه صرف آب ريختن روى آن كفايت مىكند و نيازى به فشردن و اخراج غساله ( - - ) غساله ) ندارد . « 15 »\r\nبنابر قول مشهور ، دختر وقتى نه سال قمرىاش تمام شد بالغ مىگردد ، مگر آنكه ديگر نشانه‌هاى بلوغ ، از قبيل روييدن موى درشت بر شرمگاه ، قبل از آن تحقق يافته باشد « 16 » ( - - ) بلوغ ) .\r\nحفظ مال از تبذير ( - - ) تبذير ) و اسراف ( - - ) اسراف ) و روى آوردن به كارهايى از قبيل بافندگى و توليد و غير آن از فعاليتهاى مناسب زنان ، از نشانه‌هاى رشد دختر است . از ديگر راههاى ثبوت رشد وى ، شهادت دو مرد عادل يا چهار زن عادل و يا يك مرد و دو زن عادل است « 17 » ( - - ) رشد ) .\r\nبوسيدن دختر بچهء شش ساله و نشاندن او بر دامن توسط نامحرم ، بدون شهوت مكروه است . « 18 » برخى معاصران احتياط واجب را در ترك آن دانسته‌اند . « 19 »\r\n\r\nدختر برادر\r\n- - ) برادرزاده\r\n\r\nدختر خاله\r\n- - ) خاله‌زاده\r\n\r\nدختر خوانده\r\n- - ) فرزند خوانده\r\n\r\nدختر خواهر\r\n- - ) خواهرزاده\r\n\r\nدختر دايى\r\n- - ) دايىزاده\r\n\r\n\r\n","description":"","footnote":"\r\n( 11 ) المبسوط 1 / 174 .\r\n( 12 ) . المقنعة / 89 .\r\n( 13 ) المقنع / 62 .\r\n( 14 ) توضيح المسائل مراجع 1 / 320 م 560 .\r\n( 15 ) مدارك الاحكام 2 / 332 - 333 ؛ جواهر الكلام 6 / 164 - 167 .\r\n( 16 ) جواهر الكلام 26 / 38 .\r\n( 17 ) 51 ؛ مسالك الافهام 4 / 151 .\r\n( 18 ) جواهر الكلام 29 / 83 ؛ مبانى العروة ( النكاح ) 1 / 90 - 93 .\r\n( 19 ) هداية العباد ( گلپايگانى ) 2 / 308 ؛ وسيلة النجاة / 699 .\r\n","page_name":" 588 ","page_number":588},
  {"content":"\r\n\r\n\r\nدختر زن\r\n- - ) رَبيبه\r\n\r\nدختر عمو\r\n- - ) عموزاده\r\n\r\nدختر عمّه\r\n- - ) عمّه‌زاده\r\n\r\nدخول\r\nدخول : داخل شدن / آميزش ( - - ) آميزش ) .\r\nاز احكام دخول به معناى نخست ، در بابهاى طهارت ، صلات ، حج ، جهاد و تجارت سخن گفته‌اند .\r\nطهارت : بنابر تصريح برخى ، دخول در قبر از سمت پاى ميّت ، با حالت سر برهنگى ، پا برهنگى و باز بودن دكمه‌هاى لباس ، « 1 » همچنين داخل شدن به مستراح با پاى چپ و بردن نام خدا هنگام دخول و پناه بردن از شرّ شيطان ، مستحب است . « 2 »\r\nداخل شدن جنب و حائض در مسجد الحرام و مسجد النبى صلّى اللَّه عليه و آله جايز نيست . در ديگر مساجد ، دخول به صورت عبور ( بدون توقف ) يا براى برداشتن چيزى از آن جايز است . « 3 »\r\nداخل شدن پدر در قبر فرزند مكروه است . « 4 »\r\nوضو گرفتن جهت دخول به مسجد « 5 » و مشاهد مشرّفه « 6 » ( - - ) مشاهد مشرّفه ) ؛ غسل كردن براى دخول به حرم مكّه و مدينه ( - - ) حرم ) ، شهر مكّه و مدينه ، مسجد الحرام و مسجد النبى صلّى اللَّه عليه و آله و نيز ورود به كعبه ؛ « 7 » دعا كردن ، استعاذه و پناه بردن به خدا از آتش جهنم هنگام دخول در حمام ، « 8 » مستحب است .\r\nصلات : پيشى گرفتن بر ديگران در دخول به مسجد و پس از همه خارج شدن از آن و داخل شدن به مسجد با پاى راست و ذكر نام خدا و خواندن دعاهاى وارد شده هنگام دخول ، مستحب است . « 9 »\r\nحج : داخل شدن به حرم مكّه بدون احرام ( - - ) احرام ) جايز نيست . افرادى كه به جهت شغلشان ناگزير از تردد زياد هستند و يا كسانى كه از عمرهء قبلى آنها يك ماه نگذشته ، از اين حكم مستثنايند . « 10 »\r\nجويدن گياه اذخر هنگام دخول حرم ، مكّه و مسجد الحرام مستحب است . « 11 » دخول به مكّه از قسمت بالاى آن مستحب است . برخى ، آن را مختص كسى دانسته‌اند كه ورودش از سمت مدينه است . « 12 »\r\n\r\n\r\n","description":"","footnote":"\r\n( 1 ) جواهر الكلام 4 / 310 و 284 .\r\n( 2 ) 2 / 56 - 57 .\r\n( 3 ) 3 / 49 - 56 .\r\n( 4 ) العروة الوثقى 2 / 127 .\r\n( 5 ) جواهر الكلام 1 / 19 .\r\n( 6 ) العروة الوثقى 1 / 345 .\r\n( 7 ) 2 / 153 ؛ جواهر الكلام 5 / 60 - 62 و 19 / 267 و 278 .\r\n( 8 ) الدروس الشرعية 1 / 128 - 129 .\r\n( 9 ) جواهر الكلام 14 / 81 ؛ العروة الوثقى 2 / 408 .\r\n( 10 ) جواهر الكلام 18 / 437 - 449 ؛ مستمسك العروة 11 / 141 - 143 .\r\n( 11 ) جواهر الكلام 19 / 281 .\r\n( 12 ) 282 .\r\n","page_name":" 589 ","page_number":589},
  {"content":"\r\n\r\nهمچنين دخول به مسجد الحرام از باب بنى شيبه « 13 » ( - - ) باب بنى شيبه ) و ورود به كعبه ، بويژه براى كسى كه نخستين بار حج مىگزارد ، مستحب است . « 14 »\r\nبه قول برخى ، محرم به احرام عمرهء مفرده در صورتى كه بيرون از حرم احرام بسته باشد ، هنگام دخول حرم ، تلبيه ( - - ) تلبيه ) را قطع مىكند . « 15 »\r\nداخل شدن به حرم با سلاح آشكار مكروه است . « 16 »\r\nاز آداب زيارت ، خواندن اذن دخول هنگام ورود به حرم معصومان عليهم السّلام است . « 17 »\r\nجهاد : دخول كفّار به مسجد الحرام و ديگر مساجد جايز نيست . « 18 » برخى ، دخول كفّار در حرم مكّه را مطلقا جايز ندانسته‌اند ، امّا ورود آنان به غير حرم از سرزمين حجاز ( - - ) حجاز ) را با اذن امام جايز دانسته و افزوده‌اند : اگر كافر بدون اذن امام وارد حجاز شود تعزير ( - - ) تعزير ) مىگردد . « 19 »\r\nتجارت : داخل شدن به بازار پيش از همه و خروج از آن پس از همه مكروه است . « 20 » خواندن دعاهاى وارد شده هنگام ورود به بازار مستحب است . « 21 »\r\n\r\nدر\r\nدر : وسيله‌اى باز و بسته شونده در ورودى و خروجى مكانى ، محلّ ورود و خروج از مكانى .\r\nاحكام آن در بابهاى صلات ، حج ، صلح ، صيد و ذباحه و حدود آمده است .\r\nصلات : بنابر قول برخى ، نمازگزاردن در برابر درِ باز مكروه است . « 1 »\r\nحج : مستحب است كسى كه مىخواهد وارد مسجد الحرام گردد ، مقابلِ در\r\n\r\n\r\n","description":"","footnote":"\r\n( 13 ) 283 .\r\n( 14 ) مستند الشيعة 13 / 82 .\r\n( 15 ) جواهر الكلام 18 / 278 .\r\n( 16 ) مستند الشيعة 13 / 326 .\r\n( 17 ) الحدائق الناضرة 17 / 421 .\r\n( 18 ) جواهر الكلام 21 / 286 - 287 .\r\n( 19 ) المبسوط 2 / 47 - 48 ؛ تحرير الاحكام 2 / 212 - 213 .\r\n( 20 ) جواهر الكلام 22 / 456 .\r\n( 21 ) 452 .\r\n1 الحدائق الناضرة 7 / 236 - 238 .\r\n","page_name":" 590 ","page_number":590},
  {"content":"\r\n\r\nورودى بايستد و دعاى وارد شده را بخواند ؛ « 2 » چنان كه مستحب است از باب بنى شيبه ( - - ) باب بنى شيبه ) داخل شود . « 3 » همچنين پس از ورود به مسجد ، مستحب است مقابلِ درِ كعبه هنگام ورود به آن بايستد و ضمن گرفتن حلقهء آن دعاى وارد شده را بخواند . « 4 »\r\nخروج از مسجد الحرام از باب حنّاطين ( - - ) باب حنّاطين ) مستحب است ؛ « 5 » چنان كه مستحب است پس از طواف و نماز آن ، براى رفتن به صفا جهت سعى از درِ مقابل حجر الاسود خارج شود . « 6 » البته امروزه با توسعهء مسجد الحرام چنين درى بين صفا و مسجد وجود ندارد و آن قسمت ضميمهء مسجد شده است .\r\nمستحب است حج گزار هنگام وداع كعبه دستش را بر درِ كعبه بگذارد و بگويد :\r\n« المِسْكِينُ عَلى بابِكَ فَتَصَدَّقْ عَلَيهِ بِالجَنَّةِ » . « 7 »\r\nايستادن بر در مشاهد مشرّفه ( - - ) مشاهد مشرّفه ) و خواندن دعاهاى مأثور و اذن دخول ، مستحب است . « 8 »\r\nورود به مسجد النّبى صلّى اللَّه عليه و آله از باب جبرئيل ( - - ) باب جبرئيل ) مستحب است . « 9 »\r\nبنابر قول مشهور ، بر اهالى مكّه مكروه است با قرار دادن در و مانند آن براى خانه‌هاى خود مانع ورود حاجيان به آنها گردند . از برخى قدما حرمت آن نقل شده است . « 10 »\r\nصلح : تمامى كسانى كه درِ خانه‌هايشان به كوچهء بن بست باز مىشود ؛ در مالكيّت آن مشتركند . بر خلاف كسى كه تنها ديوار خانه‌اش به سمت كوچه است ، بدون آنكه درى به آن باز باشد . مالك چنين خانه‌اى نمىتواند بدون اجازهء آنان درى به كوچه باز كند « 11 » ( - - ) بن بست ) .\r\nباز كردن در به كوچهء غير بن بست جايز است ؛ خواه قبل از آن در ديگرى گشوده باشد يا نه . « 12 »\r\nصيد و ذباحه : در اينكه به صرف بستن در بر روى صيد ( - - ) صيد ) تملّك حاصل مىشود يا نه ، اختلاف است . « 13 »\r\nحدود : سرقت از خانهء در بسته ، سرقت از حرز ( - - ) حرز ) محسوب مىشود و در صورت باز بودن در منزل ، با وجود انسانى بيدار در آن اختلاف است . منشأ اختلاف ، حرز بودنِ نگاه و مراقبت است . « 14 » در اينكه سرقت در و قطعات آن ،\r\n\r\n\r\n","description":"","footnote":"\r\n( 2 ) 16 / 96 .\r\n( 3 ) جواهر الكلام 19 / 283 .\r\n( 4 ) الحدائق الناضرة 17 / 338 .\r\n( 5 ) جواهر الكلام 20 / 66 .\r\n( 6 ) 19 / 413 .\r\n( 7 ) 20 / 55 .\r\n( 8 ) 101 .\r\n( 9 ) الدروس الشرعية 2 / 19 .\r\n( 10 ) الحدائق الناضرة 17 / 350 .\r\n( 11 ) منهاج الصالحين ( خويى ) 2 / 160 - 161 .\r\n( 12 ) جواهر الكلام 26 / 246 .\r\n( 13 ) مسالك الافهام 11 / 523 ؛ مجمع الفائدة 11 / 54 .\r\n( 14 ) مجمع الفائدة 13 / 246 ؛ كشف اللثام 10 / 614 ؛ غاية المراد 4 / 253 .\r\n","page_name":" 591 ","page_number":591},
  {"content":"\r\n\r\nسرقت از حرز به شمار مىرود يا نه ، اختلاف است . « 15 »\r\n\r\nدرّاج\r\nدُرّاج : رنگين تاج .\r\nدرّاج پرنده‌اى است زيبا ، خوش آواز ، كمى بزرگ‌تر از كبك ، با بالهاى كوتاه و پاهاى نسبتاً بلند . « 1 »\r\nاز آن به مناسبت در باب حج و اطعمه و اشربه نام برده‌اند .\r\nدرّاج از پرندگان حلال گوشت است . « 2 » كشتن آن در حال احرام موجب ثبوت كفّاره ( - - ) كفّاره ) و كفّارهء آن يك برّه ( - - ) حَمَل ) است . « 3 »\r\n( - - ) پرنده )\r\n\r\nدرايه ؛ علم دِرايه\r\n؛ علم : علمى دربارهء حديث .\r\nموضوع علم درايه حديث است ؛ اعم از سند ، متن ، نحوهء تحمل ( فرا گرفتن ) و آداب نقل آن . و حديث ، كلامى است كه بيانگر قول ، فعل و يا تقرير و امضاى معصوم عليه السّلام باشد . بنابر اين ، اطلاق حديث بر كلام غير معصوم مَجاز است . « 1 »\r\nفايدهء علم درايه ، بازشناسى حديثِ پذيرفته از غير پذيرفته است كه نتيجهء آن ، عمل به اوّلى و اجتناب از دومى خواهد بود . « 2 »\r\nمتن حديث : متن حديث عبارت است از الفاظ و قالب حديث كه گوياى مفاد آن است .\r\nمتن حديث به لحاظ وضوح يا عدم وضوحِ دلالت بر مقصود ، به نصّ ، مجمل ، ظاهر و مؤوّل تقسيم مىشود ؛ زيرا لفظ يا تنها يك معنا دارد و احتمال معنايى ديگر در آن نمىرود ، كه به آن نصّ مىگويند ، يا معنايى ديگر در آن محتمل است . در فرض دوم ، يا احتمال هر دو معنا يكسان است ، كه به آن مجمل گويند و يا يكى بر\r\n\r\n\r\n","description":"","footnote":"\r\n( 15 ) جواهر الكلام 41 / 514 - 515 .\r\n1 فرهنگ بزرگ سخن .\r\n2 جواهر الكلام 36 / 317 .\r\n3 20 / 242 .\r\n1 وصول الاخيار / 88 ؛ الحبل المتين / 4 .\r\n2 نهاية الدراية ( سيد حسن صدر ) / 86 .\r\n","page_name":" 592 ","page_number":592},
  {"content":"\r\n\r\nديگرى رجحان دارد . در فرض دوم اگر احتمال مرجوح - به دليلى - مقصود باشد ، به آن مؤوّل ، و اگر احتمال راحج مقصود باشد ، به آن ظاهر گويند . « 3 »\r\nسند حديث : به سلسلهء راويان حديث تا معصوم عليه السّلام سند حديث اطلاق مىشود .\r\nحديث به لحاظ سند به متواتر ( - - ) تواتر ) و واحد ( - - ) خبر واحد ) ، و خبر واحد به صحيح ( - - ) حديث صحيح ) ، حسن ( - - ) حديث حسن ) ، موثّق ( - - ) حديث موثّق ) و ضعيف ( - - ) حديث ضعيف ) تقسيم مىشود . « 4 »\r\nتحمّل حديث : براى فراگرفتن حديث هشت طريق ذكر كرده‌اند : سماع ، قرائت ، اجازه ، مناوله ، كتابت ، اعلام ، وصيّت و و جاده ( - - ) تحمّل حديث ) .\r\nآداب نقل : بنابه گفتهء عالمان علم درايه ، چنانچه راوى ، حديث را با شرايط آن فراگرفته باشد ، مىتواند آن را از كتاب خود - در صورتى كه تصحيح شده باشد - روايت كند و مستحب است ابتدا سند حديث و سپس حديث را نقل نمايد .\r\nراوى مىتواند به نقل مفاد حديث اكتفا كند و لازم نيست عين الفاظى را كه فراگرفته نقل نمايد ؛ به شرط آنكه نقل به معنا موجب اخلال در مراد و تغيير معنا نشود . از اين رو ، لازم است راوى به خواصّ الفاظ و كيفيت تركيب صحيح آنها در ايفاى معانى از بعد ادبى آشنا باشد . « 5 »\r\nجرح و تعديل : عالمان درايه ، شناخت راويان حديث از جهت عدالت و فسق ، مورد اعتماد بودن و نبودن ، امامى و غير امامى بودن و ديگر جهات را بر فقيه لازم دانسته‌اند تا بتواند حديث صحيح را از ضعيف باز شناسد ؛ چنان كه شناخت طبقات و مراتب راويان از لحاظ تقوا و دانش و توانايى حفظ حديث را ، جهت ترجيح روايتى بر روايتى ديگر هنگام تعارض ( - - ) تعارض ) بر فقيه واجب دانسته‌اند ( - - ) تعادل و تراجيح ) . « 6 »\r\nالفاظ دلالت كننده بر تعديل راوى - كه در كتابهاى رجالى آمده - عبارتند از :\r\nعدل ( عادل ) ، ثقه ، حجّت ، صحيح الحديث ( روايتش صحيح است ) ، متقن ( حديثش از اتقان لازم برخوردار است ) ، حافظ ،\r\n\r\n\r\n","description":"","footnote":"\r\n( 3 ) وصول الاخيار / 89 .\r\n( 4 ) 92 - 93 .\r\n( 5 ) 148 - 152 .\r\n( 6 ) 161 .\r\n","page_name":" 593 ","page_number":593},
  {"content":"\r\n\r\nثبت ، صدوق ، شيخ ، صالح ، معتقد ، وجه ، عالم ، و غير آن .\r\nالفاظ دلالت كننده بر جرح عبارتند از : ضعيف ، كذّاب ، غالى ، وَضّاع للحديث ( جعل كنندهء حديث ) ، مضطرب ، ساقط ، متروك الحديث ، مخلط و غير آن . « 7 »\r\nچگونگى تدوين و ضبط حديث : نوشتن و ثبت حديث به منظور حفظ آن ، جايز ، بلكه واجب است . لازم است نويسنده ، حديث را به گونهء صحيح ، ضبط كند و حروف و كلمات آن را واضح بنويسد .\r\nسزاوار است نويسنده در آغاز - پس از نام خدا - مشخصات ( نام ، كنيه و نسب ) استادى را كه حديث را از او فراگرفته ، بنويسد . چنان كه مستحب است به حمد و ستايش خداوند با نوشتن « عزّوجلّ » و مانند آن پس از نوشتن نام خدا و نيز نوشتن نام پيامبر اسلام صلّى اللَّه عليه و آله و امامان معصوم عليهم السّلام همراه ذكر صلوات و سلام بر آنان و ياد كرد راويان صالح و عالمان دين با ترضىّ ( رضى اللَّه عنه ) يا ترحّم ( رحمه اللَّه ) اهتمام ورزد . « 8 »\r\n( - - ) حديث )\r\n\r\nدَرء ؛ قاعده\r\n- - ) قاعدهء درء\r\n\r\nدربان\r\nدربان [ حاجب 
  ] : نگهبان در .\r\nعنوان ياد شده به مناسبت در باب قضاء به كار رفته است .\r\nبر قاضى هنگام نشستن بر مسند قضاوت قراردادن دربان براى خود مكروه است ، بلكه مستحب است محلّ قضاوت به گونه‌اى باشد كه ارباب رجوع به راحتى به قاضى دسترسى داشته باشند . « 1 » البتّه بنابر تصريح برخى اگر گماردن حاجب مانع دسترسى ارباب رجوع به قاضى شود و از اين بابت متضرّر گردند ، حرام خواهد بود . « 2 »\r\n\r\n\r\n","description":"","footnote":"\r\n( 7 ) 192 - 193 .\r\n( 8 ) 193 - 195 .\r\n1 المبسوط 8 / 87 ؛ جواهر الكلام 40 / 79 - 80 .\r\n2 ايضاح الفوائد 4 / 310 ؛ اسس القضاء و الشهادة / 69 .\r\n","page_name":" 594 ","page_number":594},
  {"content":"\r\n\r\n\r\nدرخت\r\nدرخت : گياهى بزرگ ، داراى ريشه ، ساقه و شاخه .\r\nاز آن به مناسبت در بابهاى طهارت ، حج ، جهاد ، تجارت ، ضمان ، صلح ، مساقات ، وديعه ، اجاره ، نكاح و احياء موات نام برده‌اند .\r\nكاشتن درخت : كاشتن درخت ، بويژه درخت ميوه و بخصوص درخت خرما مستحب ، و در روايات بر آن تأكيد شده است . « 1 »\r\nقطع درخت : قطع كردن درختان ميوه ، بويژه خرما مكروه است . « 2 » از جمله مكروهات در جهاد ، قطع كردن و سوزاندن درختان دشمن ، جز هنگام ضرورت است . « 3 »\r\nكندن و قطع كردن درختان حرم مكّه « 4 » و نيز بنابر قول منسوب به مشهور ، درختان حرم مدينه « 5 » جز درخت ميوه ، از جمله خرما و گياه اذخِر ( - - ) اذخر ) و نيز درختى كه در ملك انسان روييده - حرام است و در درختان مكّه كفّاره نيز بنابر قول مشهور ثابت مىشود « 6 » ( - - ) حرم ) .\r\nحريم درخت : حريم درخت كاشته شده در زمين موات ، در صورت موات بودن اطراف آن ، مقدارى است كه ريشه و شاخهء درخت آن را پوشش داده يا زمينهء سرايت و پوشش دارد ؛ بنابر اين ، ديگرى حقّ احياى اين محدوده را با كاشتن درخت ندارد « 7 » ( - - ) حريم ) .\r\nسرايت درخت به ملك ديگرى : در صورت سرايت ريشه يا شاخهء درخت به ملك همسايه ، وى مىتواند آن را به سمت ملك صاحب درخت برگرداند و در صورت عدم امكان ، شاخه‌ها راببُرد .\r\nدر اينكه بريدن بايد با اذن مالك ، و با خوددارى وى ، با اذن حاكم شرع باشد يا نه ، و نيز در اينكه بريدن آنها بر مالك درخت واجب است يا نه ، اختلاف است . « 8 »\r\nمساقات بر درخت : عقد مساقات بر درختان ميوه‌اى كه ريشهء ماندگار دارند ، مانند درخت خرما و انگور صحيح است « 9 » ( - - ) مساقات ) .\r\nمراقبت از درخت : در وجوب آبيارى و جلوگيرى درخت از نابودن شدن ، اختلاف است . « 10 » برخى ، ترك\r\n\r\n\r\n","description":"","footnote":"\r\n( 1 ) وسائل الشيعة 17 / 41 و 19 / 31 .\r\n( 2 ) 19 / 39 - 40 .\r\n( 3 ) جواهر الكلام 21 / 66 .\r\n( 4 ) 18 / 412 - 420 .\r\n( 5 ) 20 / 77 و 79 .\r\n( 6 ) 425 - 426 .\r\n( 7 ) 38 / 52 .\r\n( 8 ) 26 / 277 - 278 .\r\n( 9 ) 27 / 61 - 62 .\r\n( 10 ) كشف اللثام 7 / 613 ؛ مسالك الافهام 8 / 504 .\r\n","page_name":" 595 ","page_number":595},
  {"content":"\r\n\r\nآبيارى را مكروه دانسته‌اند . « 11 » برخى ديگر گفته‌اند : در صورتى كه ترك آبيارى و تضييع درخت مصداق اسراف باشد ، ترك آبيارى حرام است . « 12 »\r\nساير احكام : اجاره دادن درخت جهت استفاده از ميوه « 13 » يا سايهء آن « 14 » صحيح است .\r\nآميزش ( - - ) آميزش ) و تخلّى ( - - ) تخلّى ) زير درخت ميوه مكروه است ؛ ليكن در اينكه كراهت محدود به درختى است كه بار دارد يا شامل درخت ميوه‌اى كه فعلًا ميوه ندارد نيز مىشود ، محلّ بحث است . « 15 »\r\nزمين و آنچه متصل به آن است ، مانند درخت ، در صورت نجس شدن ، با تابيدن خورشيد ( - - ) خورشيد ) به آن با شرايطى پاك مىشود « 16 » ( - - ) مطهرات ) .\r\n( - - ) باغ ) ( - - ) برگ )\r\n\r\nدَرد\r\nدرد : احساس ناراحتى از آسيب در بدن .\r\nعنوان ياد شده به مناسبت در باب قسم و حدود به كار رفته است .\r\nمولايى كه قسم خورده برده‌اش را جهت تأديب بزند ، مسمّاى زدن كفايت مىكند ؛ ليكن در اينكه بايد زدن درد آور باشد يا نه ، اختلاف است . « 1 »\r\nشرط تحقق حدّ ( - - ) حدود ) و تعزير ( - - ) تعزير ) با تازيانه ، احساس درد از سوى بزهكار است ؛ از اين رو ، بنابه تصريح برخى پوشيدن لباس زياد يا ضخيم كه موجب عدم احساس يا كاهش درد گردد ، جايز نيست . « 2 »\r\n( - - ) بيمارى )\r\n\r\nدُرد\r\nدُرد : مواد ناخالص ته نشين شدهء مايعات .\r\nاز آن به مناسبت در باب تجارت سخن گفته‌اند .\r\nدر معاملهء مايعاتى همچون روغن و شيره ، در صورتى كه دُرد آن بيشتر\r\n\r\n\r\n","description":"","footnote":"\r\n( 11 ) قواعد الاحكام 3 / 118 .\r\n( 12 ) جواهر الكلام 31 / 398 .\r\n( 13 ) مستند العروة ( الإجارة ) / 370 .\r\n( 14 ) 345 .\r\n( 15 ) جواهر الكلام 2 / 60 .\r\n( 16 ) العروة الوثقى 1 / 129 ؛ توضيح المسائل مراجع 1 / 119 م 192 .\r\n1 جواهر الكلام 35 / 323 - 325 ؛ مسالك الافهام 11 / 271 - 272 .\r\n2 جواهر الكلام 41 / 359 .\r\n","page_name":" 596 ","page_number":596},
  {"content":"\r\n\r\nاز مقدار متعارف نباشد ، خريدار ، حقّ فسخ معامله يا گرفتن ارش ( - - ) ارش ) ندارد ؛ امّا اگر بيشتر از حدّ متعارف باشد و خريدار قبل از معامله از آن آگاهى نداشته باشد ، عيب به شمار مىرود و خريدار مىتواند معامله را فسخ كند يا ارش آن را بگيرد . « 1 »\r\n\r\nدرع\r\nدِرع : هر لباسى كه دست داخل آن رود / پيراهن ( - - ) پيراهن ) / زره ( - - ) زره ) .\r\nدرع در لغت به معناى پيراهن است ؛ ليكن در كلمات فقها به معناى هر لباسى كه دست داخل آن شود نيز آمده است . از آن به معناى نخست در باب صلات و حج سخن گفته‌اند .\r\nصلات : مستحب است زن هنگام نماز سه جامه بر تن داشته باشد : درع ( پيراهن بلند تا قدم ) ، روسرى و چادر . « 1 » برخى ، اين سه جامه را درع ، پيراهن بلند تا قدم و روسرى دانسته‌اند كه ظاهراً مرادشان از درع همان چادر است . « 2 »\r\nحج : پوشيدن درع بر مرد محرم ( - - ) احرام ) حرام است ؛ هرچند دوخته نباشد . « 3 »\r\n\r\nدَرَك\r\n- - ) ضمان دَرَك\r\n\r\nدرمان\r\nدرمان : مداوا كردن .\r\nاز احكام آن در بابهاى طهارت ، نكاح ، اطعمه و اشربه ، حدود و قصاص سخن گفته‌اند كه در سه بخش ارائه مىشود .\r\n1 . درمان شونده : در صورتى كه زندگى بيمار متوقف بر درمان باشد ، بر او واجب است نسبت به درمان خود اقدام كند . « 1 » در وجوب درمان بر كسى كه كنترل بول و غائط خود را از دست داده ( مسلوس و مبطون ) اختلاف است . « 2 »\r\nرتق ( - - ) رتق ) در زن ، در صورت وجود آن قبل از عقد ازدواج ، موجب ثبوت حقّ خيار فسخ عقد براى مرد است ، در صورتى كه درمان آن امكان پذير\r\n\r\n\r\n","description":"","footnote":"\r\n( 1 ) جواهر الكلام 23 / 282 ؛ الروضة البهية 3 / 499 ؛ جامع المدارك 3 / 227 .\r\n1 الحدائق الناضرة 7 / 22 .\r\n2 المبسوط 1 / 87 ؛ مجمع الفائدة 2 / 108 .\r\n3 مستند الشيعة 12 / 5 - 8 ؛ تذكرة الفقهاء 7 / 297 .\r\n1 منهاج الصالحين ( سيستانى ) 3 / 309 ؛ الفقه والمسائل الطبية / 9 - 10 .\r\n2 العروة الوثقى 1 / 463 - 464 ؛ مصباح المنهاج 3 / 148 - 149 ؛ مصباح الهدى 4 / 65 .\r\n","page_name":" 597 ","page_number":597},
  {"content":"\r\n\r\nنباشد يا ممكن باشد ليكن زن از آن امتناع كند . بر زن نيز درمان آن واجب نيست ؛ در نتيجه شوهر نمىتواند وى را بر آن اجبار كند . « 3 »\r\nاگر كسى به ديگرى آسيبى برساند و آسيب ديده بر اثر كوتاهى در درمان خود بميرد ، هرچند آسيب ديده به خاطر ترك درمان مقصّر مىباشد ، ليكن جانى ضامن است . « 4 »\r\n2 . درمان كننده : بر پزشك حاذق در امر درمان ، مداوا كردن بيماران واجب كفايى ( - - ) وجوب كفايى ) و دريافت اجرت در ازاى آن جايز است « 5 » ( - - ) پزشكى ) .\r\nمداوا كردن دزد پس از قطع دست وى به بند آوردن خون موضع قطع شده ، مستحب است « 6 » ( - - ) حسم ) .\r\nدرمان بيمارى كه اميد بهبود وى نمىرود بر پزشك واجب نيست ؛ از اين رو ، خوددارى از ادامهء درمان بيمار محتضر ( - - ) احتضار ) جايز است ؛ ليكن كشتن وى از روى ترحّم ( آتانازى ) حرام و مصداق قتل نفس و موجب قصاص و ثبوت ديه است « 7 » ( - - ) اجهاز ) .\r\n3 . وسيلهء درمان ( دارو ) : درمان كردن با برخى وسائل ، مستحب ، با برخى جايز ، با برخى مكروه ، و با برخى ديگر حرام است .\r\nمستحب : درمان و استشفا به قرآن ، « 8 » دعا ، « 9 » صدقه ، « 10 » آب زمزم ، « 11 » و نيم خوردهء مؤمن ، « 12 » مستحب است .\r\nجايز : درمان و استشفا به تربت امام حسين عليه السّلام « 13 » - به خوردن و غير آن - و قبور ساير معصومان عليهم السّلام و نيز قبور شهدا و عالمان دينى ، « 14 » انواع داروها و عسل ، « 15 » آب باران ، « 16 » آب ناودان كعبه ، « 17 » بول شتر « 18 » و خورده طعامهاى كنار ريخته شده از سفره ، « 19 » جايز است . خوردن تربت معصومان ، جز امام حسين عليهم السّلام ، به جهت استشفا جايز نيست ، مگر آنكه با نوشيدنىاى مُجاز ، مثل آب مخلوط و در آن مستهلك گردد . « 20 »\r\nمكروه : درمان و استشفا با آبهاى گرم معدنى مكروه است . « 21 »\r\nحرام : درمان و استشفا به وسيلهء محرمات ، جز در حال ضرورت و\r\n\r\n\r\n","description":"","footnote":"\r\n( 3 ) جواهر الكلام 30 / 335 - 338 .\r\n( 4 ) 42 / 27 .\r\n( 5 ) العروة الوثقى 5 / 136 .\r\n( 6 ) جواهر الكلام 41 / 542 .\r\n( 7 ) استفتائات پزشكى / 39 .\r\n( 8 ) بحار الانوار 92 / 176 .\r\n( 9 ) وسائل الشيعة 25 / 345 ؛ التحفة السنية / 344 .\r\n( 10 ) وسائل الشيعة 2 / 433 و 9 / 374 .\r\n( 11 ) 25 / 260 .\r\n( 12 ) التحفة السنية / 197 و 313 ؛ كشف الغطاء 2 / 422 .\r\n( 13 ) الروضة البهية 7 / 326 ؛ جواهر الكلام 36 / 358 و 502 ؛ مدارك الاحكام 4 / 114 ؛ تحرير الوسيلة 2 / 164 .\r\n( 14 ) جواهر الكلام 2 / 52 .\r\n( 15 ) زبدة البيان / 808 و 645 - 646 ؛ جواهر الكلام 36 / 502 ؛ مسالك الافهام ( كاظمى ) 4 / 160 ؛ بحار الانوار 66 / 288 .\r\n( 16 ) وسائل الشيعة 25 / 265 .\r\n( 17 ) 262 .\r\n( 18 ) الروضة البهية 3 / 209 و 7 / 324 .\r\n( 19 ) وسائل الشيعة 24 / 378 ؛ مستند الشيعة 15 / 253 - 254 .\r\n( 20 ) تحرير الوسيلة 2 / 164 .\r\n( 21 ) جواهر الكلام 36 / 424 ؛ مستند الشيعة 15 / 236 .\r\n","page_name":" 598 ","page_number":598},
  {"content":"\r\n\r\nانحصار درمان به آن ، حرام است . « 22 » در جواز درمان به خمر و ساير مشروبات الكلى حتّى در حال ضرورت اختلاف است . « 23 »\r\n( - - ) بيمارى ) ( - - ) بهبود )\r\n\r\nدرمانگاه\r\n- - ) بيمارستان\r\n\r\nدرمنه\r\nدِرمَنه : گياهى خوش بو .\r\nدرمنه ، گياهى است بوته‌اى و خودرو از خانوادهء كاسنيها كه داراى برگ و گلى معطر و خاصيت دارويى است و به مناسبت در باب حج به كار رفته است .\r\nاز حرمت استعمال گياهان خوش بو براى محرم ( - - ) احرام ) بنابر قول به حرمت آن ، گياهانى كه به جهت بوى خوش آنها كاشته نمىشوند و از آنها نيز عطر گرفته نمىشود مانند ، درمنه ، استثنا شده است و بوييدن آنها در حال احرام ، حرام نيست . « 1 »\r\n\r\nدرّ نجف\r\nدُرّ نجف : سنگى قيمتى منسوب به نجف اشرف .\r\nدرّ نجف سنگى است سفيد و شفاف در سرزمين نجف اشرف كه از آن نگين انگشتر مىسازند ، « 1 » و به مناسبت در باب صلات و مزار آمده است .\r\n\r\n\r\n","description":"","footnote":"\r\n( 22 ) تحرير الوسيلة 2 / 170 .\r\n( 23 ) استفتائات پزشكى / 49 ؛ جواهر الكلام 36 / 444 ؛ مستند الشيعة 15 / 34 .\r\n1 جواهر الكلام 18 / 327 - 329 و 20 / 399 ؛ تحرير الوسيلة 1 / 421 ؛ مناسك حج ( مراجع ) / 164 م 338 .\r\n1 لغت نامهء دهخدا / واژهء « درّ » .\r\n","page_name":" 599 ","page_number":599},
  {"content":"\r\n\r\nدر دست كردن انگشترى كه نگينش درّ نجف باشد و زياد نگاه كردن به آن مستحب است . « 2 »\r\n\r\nدرنده\r\nدرنده : حيوان گوشتخوار .\r\nعنوان درنده به حيوان داراى چنگال يا دندان نيش كه طعمهء خود را تكه تكه مىكند و درهم مىشكند ، اطلاق مىگردد ؛ خواه از تيرهء پرندگان باشد ، مانند عقاب و باز يا از غير آنها ، مانند شير ، پلنگ و گرگ . « 1 » از اين عنوان در بابهاى طهارت ، صلات ، حج ، تجارت ، صيد و ذباحه و اطعمه و اشربه سخن گفته‌اند .\r\nدرندگان ، حرام گوشت‌اند ، « 2 » ليكن جز سگ و خوك ، پاك « 3 » و بنابر مشهور تذكيه پذيرند ( - - ) تذكيه ) ؛ بنابر اين ، با تذكيه ، استفاده از پوست ، مو و مانند آن براى تهيّهء لباس يا چيزى ديگر ، جايز است ؛ « 4 » هرچند در اينكه جواز استفاده از پوست آنها مشروط به دباغى ( - - ) دباغى ) است يا نه ، اختلاف است . « 5 »\r\nاز شرايط لباس نمازگزار آن است كه از پوست و موى حرام گوشتان تهيّه نشده باشد و نماز با لباس تهيّه شده از آن باطل است . « 6 »\r\nدر اينكه خريد و فروش درندگان مطلقا باطل است يا مطلقا صحيح است و يا تنها خريد و فروش درندگانى كه نفعى از آنها برده نمىشود ، مانند شير و گرگ باطل است ، اختلاف مىباشد . بنابر قول سوم ، تنها معاملهء درندگانِ داراى نفع ، مانند باز شكارى صحيح است . « 7 » البته در صحّت خريد و فروش سگ شكارى اختلافى نيست ؛ چنان كه بنابر قول مشهور ، خريد و فروش سگ گله ، مزرعه و خانه نيز صحيح است . « 8 » نگهدارى درندگان خطرناك و موذى حرام است . « 9 »\r\nساير احكام : واجب است ميّت به گونه‌اى دفن گردد كه درندگان نتوانند جسد را از خاك بيرون آورند . « 10 » چنان كه از موارد جواز نبش قبر جهت انتقال جسد ، بيم از بيرون آوردن جسد توسط درندگان است . « 11 »\r\nاز محرّمات احرام ( - - ) احرام ) كشتن جانواران وحشى است ؛ ليكن كشتن\r\n\r\n\r\n","description":"","footnote":"\r\n( 2 ) الدروس الشرعية 1 / 152 ؛ وسائل الشيعة 14 / 403 .\r\n1 جواهر الكلام 36 / 199 .\r\n2 292 و 294 .\r\n3 1 / 368 - 369 و 371 .\r\n4 36 / 199 ؛ الاحكام الواضحة ( فاضل ) / 412 .\r\n5 جواهر الكلام 8 / 73 .\r\n6 64 - 65 .\r\n7 22 / 39 .\r\n8 136 - 138 .\r\n9 40 .\r\n10 4 / 290 .\r\n11 العروة الوثقى 2 / 137 .\r\n","page_name":" 600 ","page_number":600},
  {"content":"\r\n\r\nدرندگان در صورت حملهء آنها يا بيم بر خود يا ديگرى ، بر محرم جايز است . در غير اين صورت ، در جواز كشتن آنها اختلاف است . « 12 » در هر صورت ، كشتن آنها موجب ثبوت كفّاره نيست ، جز شير بى آزار كه بنابر قول گروهى ، در كشتن آن كفّاره ثابت است و كفّارهء آن قربانى كردن يك گوسفند نر است . در وجه ثبوت كفّاره كه به جهت احرام است يا حَرم ( - - ) حرم ) اختلاف است . بنابر قول اوّل ، كفّاره بر عهدهء محرم ثابت است ، هرچند شير را در خارج حرم كشته باشد ، و بنابر قول دوم ، احرام خصوصيتى ندارد ، كشتن شير در حرم موجب ثبوت كفّاره است ؛ كشنده مُحرم باشد يا غير مُحرم . « 13 »\r\nحيوان وحشىاى كه توسط سگ شكارىِ آموزش ديده ، صيد شده و قبل از تذكيه مرده ، حلال است ؛ ليكن شكار ساير درندگان شكارى آموزش ديده ، بنابر مشهور حلال نيست . « 14 »\r\n\r\nدرنگ\r\n- - ) مكث\r\n\r\nدرو\r\nدرو : چيدن غلّه و مانند آن .\r\nعنوان ياد شده در باب زكات به كار رفته است .\r\nبنابر مشهور ، دادن مقدارى گندم و جو به فقيرى كه هنگام درو كردن در مزرعه حاضر مىشود ، مستحب است . برخى قدما آن را واجب دانسته‌اند . « 1 »\r\nزمان وجوب اخراج زكات گندم و جو - كه مأمور جمع آورى زكات مىتواند آن را مطالبه كند و زكات دهنده در صورت تأخير ضامن خواهد بود - پس از درو كردن و جدا سازى آن از خوشه و كاه است . « 2 »\r\n\r\n\r\n","description":"","footnote":"\r\n( 12 ) مستند الشيعة 11 / 344 - 349 ؛ جواهر الكلام 20 / 176 - 177 ؛ مهذّب الاحكام 13 / 224 - 225 .\r\n( 13 ) كتاب السرائر 1 / 568 ؛ ايضاح الفوائد 1 / 329 ؛ الدروس الشرعية 1 / 359 ؛ ذخيرة المعاد / 610 ؛ جواهر الكلام 20 / 174 و 176 - 177 .\r\n( 14 ) جواهر الكلام 36 / 8 - 10 .\r\n1 مدارك الاحكام 5 / 12 - 14 ؛ الحدائق الناضرة 12 / 12 - 15 ؛ جواهر الكلام 15 / 10 - 12 .\r\n2 جواهر الكلام 15 / 220 .\r\n","page_name":" 601 ","page_number":601},
  {"content":"\r\n\r\n\r\nدرود\r\nدرود : سلام ( - - ) سلام ) / صلوات ( - - ) صلوات ) .\r\n\r\nدروغ\r\nدروغ [ كذب 
  ] : ضد راستى .\r\nكذب بنابر معروف ، نقيض صدق است .\r\nصدق كلام عبارت است از مطابقت ، و كذب آن عبارت است از عدم مطابقت ؛ ليكن در اينكه مطابِق ( مطابقت كننده ) چيست ، آيا ظهور كلام گوينده است يا مراد متكلم از كلام ؟ و نيز مطابَق ( مطابقت شونده ) چيست ، آيا واقع است يا اعتقاد گوينده و يا هر دو ؟ احتمالات و اقوالى مطرح است . مشهور ، كذب را به عدم مطابقت ظهور كلام خبرى با واقع تعريف كرده‌اند . برخى ، آن را به عدم مطابقت خبر با اعتقاد خبر دهنده و برخى ديگر به عدم مطابقت خبر با واقع و اعتقاد خبر دهنده ؛ هر دو ، تعريف كرده‌اند .\r\nاز سوى ديگر ، گروهى از فقها مطابِق را مراد گوينده و مطابَق را واقع دانسته و دروغ را به عدم مطابقت مراد گوينده با واقع تعريف كرده‌اند . « 1 »\r\nبرخى گفته‌اند : قدر متيقّن معناى دروغ ، مخالفت ظهور كلام و مراد گوينده با واقع و اعتقاد ؛ هر دو است .\r\nبنابر تعريف دروغ به عدم مطابقت يا مخالفت مراد گوينده با واقع ، توريه ( - - ) توريه ) از مصاديق دروغ نخواهد بود ؛ بر خلاف تعريف آن به عدم مطابقت ظهور عرفى كلام با واقع كه در اين صورت ، توريه مصداق كذب مىشود . « 2 » از عنوان كذب در بابهاى مختلفى نظير صوم ، تجارت ، شهادات و حدود سخن گفته‌اند .\r\nحكم : دروغ گفتن حرام ، بلكه از گناهان كبيره ( - - ) گناه كبيره ) شمرده شده است .\r\nالبته در اينكه مطلقا گناه كبيره است ، هرچند مفسده‌اى بر آن مترتّب نشود يا تنها در صورت ترتّب مفسده ، مانند ايجاد فتنه و قتل نفس محترم و نيز دروغ بر خدا و حجتهايش ، اختلاف است . « 3 »\r\nدر حرمت دروغ ، تفاوتى بين دروغ در گفتار و نوشتار ، بلكه دروغ با اشاره و مانند آن - كه در عرف براى خبر دادن به كار مىرود - نيست ؛ حتّى مَجازها ، كنايه‌ها و مبالغه‌ها نيز - كه گوينده از لازم\r\n\r\n\r\n","description":"","footnote":"\r\n( 1 ) كتاب المكاسب 2 / 18 ؛ مصباح الفقاهة 1 / 395 - 398 ؛ المكاسب المحرمة ( امام خمينى ) 2 / 48 - 65\r\n( 2 ) حاشية المكاسب ( ايروانى ) 1 / 39 .\r\n( 3 ) كتاب المكاسب 2 / 11 - 13 ؛ مصباح الفقاهة 1 / 385 - 386 ؛ المكاسب المحرمة ( امام خمينى ) 2 / 108 .\r\n","page_name":" 602 ","page_number":602},
  {"content":"\r\n\r\nكلامش خبر مىدهد نه از مضمون آن - مشمول حكم حرمت است ، مانند اين سخن كه زيد خاكسترش زياد است ، كه كنايه از سخاوت وى مىباشد . در صورت سخى نبودن زيد و عدم تأويل ديگر براى اين سخن ، اين نوع سخن كنايى نيز حرام و مصداق كذب است . « 4 » البته در مبالغه ، اگر ملاك مبالغه ( وجه شبه و مانند آن ) وجود داشته باشد و مبالغه تنها در نحوهء اداى آن باشد ، از موضوع كذب خارج است . « 5 »\r\nنيز در حرمت دروغ ، فرقى بين جدّى و شوخى بودن آن نيست . بنابر اين ، اگر كسى به شوخى از آمدن مسافرى كه مخاطب در انتظار او است ، خبر دهد تا وى فريب خورد و حاضران بخندند ، سخن او مصداق كذب و حرام است ؛ اما اگر كلام مخالف واقع ، خود مصداق شوخى باشد ؛ به گونه‌اى كه گوينده به قصد مزاح ، مفاد خاصى را با آن كلام انشا كند ، بدون اينكه قصد حكايت و اخبار از واقع را داشته باشد ، بنابر تصريح برخى با معلوم بودن مقصود گوينده ، حرام نيست ، مانند اطلاق شجاع بر فرد ترسو به قصد مزاح . « 6 »\r\nموارد استثنا : از حرمت دروغ دو مورد استثنا شده است :\r\n1 . جايى كه دروغ گفتن ضرور باشد ؛ بنابر اين ، دروغ گفتن براى دفع ضرر بدنى يا مالى از خود يا ديگرى جايز است ؛ ليكن برخى در اين صورت ، توريه را براى كسى كه توان آن را دارد واجب دانسته‌اند ؛ بلكه اين قول به مشهور نسبت داده شده است . « 7 » برخى ديگر توريه را واجب ندانسته و دروغ گفتن را براى دفع ضرر جايز دانسته‌اند . « 8 »\r\n2 . جايى كه هدف از دروغ گفتن اصلاح بين مردم باشد . بنابر اين ، دروغ گفتن براى آشتى دادن بين دو يا چند نفر جايز است . « 9 »\r\nآثار دروغ : بنابر نظر جمعى از فقها ، نسبت دروغ دادن به خدا ، پيامبر صلّى اللَّه عليه و آله و ديگر معصومان عليهم السّلام در حال روزه موجب بطلان روزه و ثبوت كفّاره است . « 10 »\r\nدر بيع مرابحه ( - - ) بيع مرابحه ) ، مواضعه ( - - ) بيع مواضعه ) و توليه ( - - ) بيع توليه ) اگر معلوم شود فروشنده در اخبار از قيمت خريد ، به خريدار دروغ گفته ، بنابر مشهور ،\r\n\r\n\r\n","description":"","footnote":"\r\n( 4 ) المكاسب المحرمة ( امام خمينى ) 2 / 52 - 54 .\r\n( 5 ) كتاب المكاسب 2 / 16 ؛ مصباح الفقاهة 1 / 395 .\r\n( 6 ) جواهر الكلام 22 / 72 - 73 ؛ كتاب المكاسب 2 / 15 - 16 ؛ مصباح الفقاهة 1 / 389 .\r\n( 7 ) كتاب المكاسب 2 / 22 .\r\n( 8 ) جامع المقاصد 4 / 27 ؛ مسالك الافهام 9 / 207 ؛ جواهر الكلام 22 / 72 - 73 ؛ المكاسب المحرمة ( امام خمينى ) 2 / 131 ؛ مصباح الفقاهة 1 / 404 - 405 .\r\n( 9 ) كتاب المكاسب 2 / 31 .\r\n( 10 ) مصباح الفقيه 14 / 375 - 376 .\r\n","page_name":" 603 ","page_number":603},
  {"content":"\r\n\r\nخريدار بين فسخ عقد و گرفتن كالا با بهايى كه در عقد تعيين شده ، مخيّر است . « 11 »\r\nبر قاضى واجب است شهادت دهندهء به دروغ را تعزير كند . « 12 »\r\nاگر كسى به دروغ ادّعاى نبوّت كند ، كشتنش واجب است . « 13 »\r\n\r\nدرّه\r\nدرّه [ بطن وادى 
  ] : فرورفتگى بين دو كوه .\r\nبه فرورفتگى نسبتاً دراز بين دو كوه كه معمولًا رود در آن جريان دارد درّه گويند و از آن به مناسبت در بابهاى صلات ، انفال و حج سخن گفته‌اند .\r\nنمازگزاردن در محلّ جريان سيل « 1 » و نيز فرود آمدن مسافر در درّه مكروه است . « 2 »\r\nدرّه‌ها از انفال به شمار مىروند كه اختصاص به پيامبر صلّى اللَّه عليه و آله و امامان معصوم عليهم السّلام دارد ( - - ) انفال ) .\r\nمستحب است حاجى پيش از وقوف ( - - ) وقوف ) به مشعر ، نزديك مشعر در بطن وادى فرودآيد و دعا بخواند . « 3 »\r\n\r\nدرهم\r\nدِرهم : مسكوكى از نقره .\r\nدرهم پولى فلزى از جنس نقره است كه از صدر اسلام تا اوائل سدهء چهاردهم هجرى واحد پولى رايج در ميان مسلمانان بود . وزن آن در اصطلاح شرع و فقه ، شش دانق است . با احتساب هر دانق هشت حبهء جُوِ متوسط ، وزن درهم مساوى 48 دانهء جو خواهد بود . با اين حساب ، درهم كمتر از مثقال شرعى است و يك مثقال شرعى برابر است با يك\r\n\r\n\r\n","description":"","footnote":"\r\n( 11 ) الحدائق الناضرة 19 / 207 ؛ مهذّب الاحكام 18 / 49 ؛ الروضة البهية 3 / 431 .\r\n( 12 ) جواهر الكلام 41 / 252 .\r\n( 13 ) 440 .\r\n1 مستند الشيعة 4 / 432 .\r\n2 العروة الوثقى 4 / 334 .\r\n3 الحدائق الناضرة 16 / 428 .\r\n","page_name":" 604 ","page_number":604},
  {"content":"\r\n\r\nدرهم و سه هفتم درهم . در نتيجه هفت مثقال شرعى برابر با ده درهم خواهد بود .\r\nدرهم علاوه بر كاربرد آن به عنوان پولى فلزى ، واحد وزن نيز به شمار مىرفت . « 1 » از احكام آن در بابهاى طهارت ، صلات ، زكات ، تجارت ، قرض ، صلح ، مضاربه ، نكاح ، لقطه و ديات سخن رفته است .\r\nدرهم به لحاظ پولى : درهم همانند دينار بر خلاف پولهاى امروزى داراى ارزش ذاتى است ؛ بدين جهت احكامى ويژه دارد كه پولهاى اعتبارى ندارند ( - - ) پول ) .\r\nبه فروختن درهم در برابر درهم يا دينار ( - - ) دينار ) بيع صرف ( - - ) صرف ) مىگويند كه شرط صحّت آن تقابض ثمن ( بها ) و مثمن ( كالا ) در مجلس عقد است . « 2 » در معاملهء درهم در برابر درهم ، گرفتن زيادى - مانند فروختن پنج درهم به شش درهم - ربا و حرام است . « 3 » كالايى كه در برابر دراهمى معيّن فروخته شده ، همان دراهم تعيّن مىيابد و جايگزين كردن دراهمى ديگر صحيح نيست . « 4 »\r\nداد و ستد با دراهم آميخته با فلزى ديگر غير از نقره ( دراهم مغشوش ) چنانچه معامله با آن رايج باشد ، صحيح است ، و اگر رايج نباشد و مقدار غشّ ( خلط ) نزد عرف تسامح پذير نباشد ، معامله تنها پس از روشن شدن مقدار خلط صحيح خواهد بود . « 5 » برخى گفته‌اند :\r\nوجوب شكستن و از رده خارج كردن دراهم مغشوشِ غير رايج در ميان مردم - در راستاى از بين بردن مادّهء فساد - بعيد نيست . « 6 »\r\nمصالحهء دراهم در برابر يكديگر صحيح است و شرط صحّت آن تقابض در مجلس عقد نيست . « 7 » چنان كه مضاربه با درهم و دينار صحيح است ( - - ) مضاربه ) ؛ بلكه بر شرطيت درهم يا دينار بودن مال مضاربه‌اى ادّعاى اجماع شده است . « 8 »\r\nكسى كه از ديگرى دراهمى قرض گرفته و آن دراهم پيش از پرداخت ، از اعتبار افتاده ، آيا همان دراهمِ از اعتبار افتاده بر ذمّهء او است يا دراهم رايج و معتبر فعلى ؟ مشهور قول اوّل است . « 9 »\r\nنقرهء مسكوك از اشياى نه گانه‌اى است كه زكات به آنها تعلّق مىگيرد .\r\nنصاب آن دويست درهم و زكات آن يك\r\n\r\n\r\n","description":"","footnote":"\r\n( 1 ) جواهر الكلام 15 / 174 - 179 ؛ الاوزان والمقادير / 27 و 31 .\r\n( 2 ) جواهر الكلام 24 / 3 - 4 .\r\n( 3 ) 13 .\r\n( 4 ) 18 .\r\n( 5 ) 16 - 17 ؛ تحرير الوسيلة 1 / 495 .\r\n( 6 ) تحرير الوسيلة 1 / 495 .\r\n( 7 ) جواهر الكلام 26 / 230 .\r\n( 8 ) 356 .\r\n( 9 ) 25 / 66 .\r\n","page_name":" 605 ","page_number":605},
  {"content":"\r\n\r\nچهلم ( پنج درهم ) است . با اضافه شدن هر چهل درهم بر دويست درهم ، يك درهم بر زكات آن افزوده مىشود . بنابر اين ، زكات 240 درهم شش درهم خواهد بود . « 10 » به دراهم مغشوش زكات تعلّق نمىگيرد ، مگر آنكه خالص آن به حدّ نصاب برسد . « 11 » برخى گفته‌اند : اگر اختلاط به اندازه‌اى باشد كه نقرهء مسكوك بر آن صدق نكند ، زكات به آن تعلّق نمىگيرد ؛ هرچند خالص آن به حدّ نصاب برسد و اگر اختلاط كم باشد ؛ به گونه‌اى كه عرفاً عنوان نقرهء مسكوك بر آن صادق باشد ، در صورتى كه مجموع آن به حدّ نصاب برسد ، زكات واجب مىشود ؛ هرچند خالص آن به حدّ نصاب نرسد . « 12 »\r\nدر چارپايانى كه به عنوان زكات پرداخت مىگردند سن خاصى معتبر است ( - - ) اسنان فرائض ) ، مانند بنت مَخاض ( - - ) بنت مخاض ) يا ابن لبون ( - - ) ابن لبون ) ؛ ليكن با نبود چارپاى واجد شرايط براى پرداخت ، بنابر مشهور ، بايد چارپايى كم سال‌تر از آن به اضافهء بيست درهم يا يك گوسفند بپردازد ، و چنانچه چارپاى موجود بزرگ‌تر از آن باشد ، آن را مىپردازد و بيست درهم يا يك گوسفند از زكات گيرنده دريافت مىكند . « 13 »\r\nمستحب است مَهر به اندازهء مهر السُنّه ، يعنى پانصد درهم باشد و بيشتر از آن مكروه است . برخى قدما مهر بيشتر را صحيح ندانسته و گفته‌اند : اگر مهر بيش از مهر السنّه قرار داده شود ، به مهر السنّه برمىگردد و دادن بيش از آن بر شوهر واجب نيست . « 14 »\r\nكسى كه مالى را در غير حرم ( - - ) حرم ) پيدا كرده ، چنانچه ارزش آن كمتر از يك درهم باشد ، مىتواند آن را به قصد تملّك بردارد و نيازى به اعلام نيست ؛ امّا اگر بيش از يك درهم ارزش داشته باشد ، حقّ برداشتن به قصد تملّك را ندارد و اگر بردارد واجب است اعلام كند . در صورتى كه مال پيدا شده ( لقطه ) به اندازهء درهم باشد ، آيا حكم صورت اوّل را دارد يا صورت دوم ، اختلاف است . بر قول دوم ادعاى اجماع شده است . « 15 »\r\nدرهم يكى از شش چيزى است كه ديهء قتل با آنها تعيين و محاسبه مىگردد .\r\n\r\n\r\n","description":"","footnote":"\r\n( 10 ) 15 / 172 و 180 - 181 .\r\n( 11 ) 195 .\r\n( 12 ) مستند العروة ( الزكاة ) / 293 - 296 .\r\n( 13 ) جواهر الكلام 15 / 118 - 121 .\r\n( 14 ) 31 / 15 - 18 و 47 .\r\n( 15 ) 38 / 278 - 282 .\r\n","page_name":" 606 ","page_number":606},
  {"content":"\r\n\r\nديهء قتل مرد مسلمان بر حسب درهم ، ده هزار درهم است . « 16 »\r\nدرهم به لحاظ وزن : به گفتهء گروهى ، مستحب است كافورى كه براى حنوط ( - - ) حنوط ) استفاده مىشود كمتر از وزن يك درهم نباشد و افضل از آن ، معادل وزن چهار درهم ، و حدّ كامل آن به اتفاق فقها معادل وزن سيزده و يك سوم درهم است . « 17 »\r\nدرهم به لحاظ مساحت : لباس و بدن نمازگزار بايد پاك باشد ؛ ليكن خون كمتر از درهم - جز خونهاى حيض ، نفاس و استحاضه - مَعفُوّ است ( - - ) خون ) . در اينكه بخشودگى شامل خونِ به اندازهء درهم نيز مىشود يا نه ، اختلاف است . « 18 » مراد از درهم در اين جا - بنابر آنچه معروف ميان فقها است - درهم بَغْلى است كه اندكى بزرگ‌تر از درهم اسلامى است « 19 » ( - - ) درهم بغلى ) .\r\n( - - ) نقدين )\r\n\r\nدرهم اسلامى\r\n- - ) درهم\r\n\r\nدرهم بغلى\r\nدرهم بَغْلى [ درهم وافى 
  ] : نوعى درهم رايج در عصر جاهلى و صدر اسلام .\r\nدرهم بغلى ، منسوب به شهرى قديمى نزديك بابِل ( از شهرهاى عراق ) به نام « بَغْل » است . « 1 » برخى ، آن را منسوب به پادشاهى با نام « رأس البغل » دانسته‌اند . « 2 » برخى آن را « بَغَلّى » ( به فتح غين و تشديد لام ) ضبط كرده‌اند .\r\nدرهم بغلى از نظر حجم و وزن ، بزرگ‌تر و سنگين‌تر از درهم شرعى است ؛ زيرا درهم شرعى شش دانق ( معادل 48 دانهء جو ) و در هم بغلى هشت دانق ( معادل 64 دانهء جو ) وزن دارد ؛ بنابر اين ، وزن درهم بغلى ، به اندازهء يك و يك سوم درهم شرعى است . « 3 »\r\n\r\n\r\n","description":"","footnote":"\r\n( 16 ) 43 / 4 .\r\n( 17 ) 4 / 184 - 187 .\r\n( 18 ) 6 / 107 - 113 .\r\n( 19 ) 113 - 119 .\r\n1 الحدائق الناضرة 5 / 329 .\r\n2 ذكرى الشيعة 1 / 136 .\r\n3 الحبل المتين / 176 - 177 ؛ غنائم الايّام 2 / 280 .\r\n","page_name":" 607 ","page_number":607},
  {"content":"\r\n\r\nاز عنوان ياد شده به مناسبت در باب طهارت نام برده‌اند .\r\nلباس و بدن نمازگزار بايد پاك باشد ؛ ليكن خون كمتر از درهم - جز خونهاى حيض ، نفاس و استحاضه - در نماز بخشوده است . در اينكه بخشودگى شامل خون به اندازهء درهم نيز مىشود يا نه ، اختلاف است . مراد از درهم در اين جا - بنابر قول معروف ميان فقها - درهم بغلى است . « 4 »\r\nدر مساحت درهم بغلى سه نظر مطرح است : نزديك به وسعت فرورفتگى كف دست ؛ به اندازهء بند بالاى انگشت شصت و به‌مقدار بند بالاى انگشت ميانى . برخى قدما - بنابر آنچه از ايشان نقل شده - مساحت آن را اندازهء مساحت دينار دانسته‌اند . « 5 »\r\n( - - ) درهم )\r\n\r\nدرهم شرعى\r\n- - ) درهم\r\n\r\nدرهم وافى\r\n- - ) درهم بغلى\r\n\r\nدريا\r\nدريا : تودهء بسيار بزرگى از آب .\r\nاز آن در بابهاى طهارت ، خمس ، حج ، تجارت ، صيد و ذباحه و اطعمه و اشربه سخن رفته است .\r\nآب دريا و ماهيهاى آن از مباحات است ( - - ) مباحات اصلى ) و فروختن آنها قبل از تملّك صحيح نيست . « 1 »\r\nجانوران دريايى : بنابر قول مشهور ، انواع جانوران دريايى - جز ماهى پولك دار ، ميگو و پرندهء دريايى ، مانند مرغابى - از حرام گوشتان به شمار مىروند . ماهى بى پولك نيز بنابر مشهور حرام است « 2 » ( - - ) حيوان ) .\r\nدر تذكيه پذير بودن حيوانات حرام گوشت دريايى اختلاف است « 3 » ( - - ) تذكيه ) . بنابر قول مشهور سگ و خوك دريايى پاكند . « 4 » صيد جانور دريايى براى محرم ( - - ) احرام ) جايز است . « 5 »\r\nسفر دريايى : سفر دريايى براى تجارت « 6 » و نيز در حال طوفانى بودن دريا مكروه است . « 7 » كسى كه نذر كرده پياده به\r\n\r\n\r\n","description":"","footnote":"\r\n( 4 ) جواهر الكلام 6 / 107 - 113 .\r\n( 5 ) 113 - 119 ؛ الحدائق الناضرة 5 / 328 - 332 ؛ مستند الشيعة 4 / 299 - 301 ؛ الاوزان والمقادير / 50 .\r\n1 المبسوط 3 / 282 ؛ جواهر الكلام 22 / 345 .\r\n2 مستند الشيعة 15 / 59 و 94 ؛ جواهرالكلام 36 / 241 - 243 و 250 .\r\n3 جواهر الكلام 36 / 253 .\r\n4 الحدائق الناضرة 5 / 213 - 214 ؛ جواهر الكلام 5 / 368 .\r\n5 جواهر الكلام 18 / 295 .\r\n6 مستند الشيعة 14 / 26 .\r\n7 العروة الوثقى 4 / 334 .\r\n","page_name":" 608 ","page_number":608},
  {"content":"\r\n\r\nمكّه رود ، بايد از خشكى برود و با سفر دريايى نذر محقق نمىشود . « 8 »\r\nاموال بدست آمده از كشتى غرق شده در دريا اگر به وسيلهء امواج آب به ساحل افتاده باشد ، از آنِ صاحبش است ؛ امّا اگر با غواصى به دست آمده ، بنابر قول برخى ، از آنِ غوّاص است . برخى گفته‌اند : اگر صاحب اموال - به جهت يأس از دستيابى به مال خود - از آنها اعراض كرده باشد ، از آنِ غوّاص خواهد بود . « 9 »\r\nكسى كه در سفر دريايى مرده است ، اگر رساندن او به خشكى ممكن نباشد يا دشوار باشد ، پس از تجهيز ( غسل دادن ، كفن كردن و نماز خواندن بر او ) و بستن جسمى سنگين به پايش يا قراردادن وى درون چيزى - مثل خُم - كه به زير آب مىرود ، او را به دريا مىافكنند . « 10 »\r\nغوّاصى : جواهرى مانند درّ و لؤلؤ كه با غوّاصى در دريا به دست مىآيد ، اگر ارزش آن در حّد يك دينار يا بيشتر باشد ، واجب است خمس آن پرداخت گردد . « 11 »\r\nساحل دريا : ساحل دريا از انفال ( - - ) انفال ) به شمار مىرود . « 12 »\r\n\r\nدزدى\r\n- - ) سرقت\r\n\r\nدساستين\r\nدَسّاسَتَيْن : دو ركعت نافلهء نماز صبح . « 1 »\r\nدسّ در لغت به معناى پنهان كردن چيزى درون چيزى ديگر است . « 2 » علّت نامگذارى نافلهء صبح به دسّاستين ، قرار گرفتن آن در ادامهء نماز شب و پنهان شدن آن در نافلهء شب است « 3 » ( - - ) نافلهء صبح ) .\r\n\r\nدست\r\nدست : از اعضاى بدن .\r\nدست قسمتى از بدن است كه بر سرِ بازو تا انگشتان و نيز بر مچ تا سر\r\n\r\n\r\n","description":"","footnote":"\r\n( 8 ) 527 .\r\n( 9 ) جواهر الكلام 40 / 400 ؛ كتاب السرائر 2 / 195 .\r\n( 10 ) جواهر الكلام 4 / 292 .\r\n( 11 ) 16 / 39 - 40 .\r\n( 12 ) 119 .\r\n1 كشف اللثام 3 / 15 .\r\n2 العين / واژهء « دسس » .\r\n3 مسالك الافهام 1 / 145 .\r\n","page_name":" 609 ","page_number":609},
  {"content":"\r\n\r\nانگشتان اطلاق مىشود . از آن در بابهاى طهارت ، صلات ، حج ، صيد و ذباحه ، اطعمه و اشربه ، حدود ، قصاص و ديات سخن گفته‌اند .\r\nطهارت : استنجا ( - - ) استنجاء ) با دست راست مكروه است . « 1 » مستحب است استبرا ( - - ) استبراء ) با دست چپ انجام گيرد . « 2 » از واجبات وضو شستن دستها از آرنج ( - - ) آرنج ) تا سر انگشتان است . « 3 » كسى كه مىخواهد به قصد وضو ، دست خود را داخل ظرف آبى كند ، مستحب است قبل از آن ، دستان خود را در حدث ناشى از بول و خواب يك بار و در حدث ناشىاز غائط دو بار بشويد « 4 » ( - - ) وضو ) .\r\nمستحب است شركت كنندگان در مراسم تدفين - جز خويشان ميّت - با پشت دست بر قبر خاك بريزند . « 5 » چنان كه گذاشتن دست بر قبر و خواندن هفت بار سورهء قدر مستحب است . « 6 » در تيمّم ، زدن كف دو دست بر زمين و مسح پيشانى با آنها و نيز مسح پشت آن دو واجب است « 7 » ( - - ) تيمّم ) .\r\nكف دست از مواضعى است كه حنوط آنها واجب است « 8 » ( - - ) حنوط ) .\r\nشستن دستها تا آرنج براى غسل دهندهء ميّت پس از هر يك از غسلهاى سه گانه مستحب است . « 9 »\r\nصلات : كف دستان از هفت موضعى است كه هنگام سجده بايد بر زمين قرار گيرد . « 10 » در صورت عدم امكان سجده بر آنچه سجده بر آن صحيح است ، سجده بر لباس ، و با عدم امكان آن ، سجده بر پشت دست انجام مىگيرد . « 11 »\r\nامور ذيل در نماز مستحب است :\r\n- بلند كردن دستها تا محاذى نرمى گوش يا صورت و يا موضع نحر ( فرو رفتگى گلو ) هنگام گفتن تكبيرة الاحرام ( - - ) تكبيرة الاحرام ) و ديگر تكبيرهاى نماز . « 12 »\r\n- قرار دادن دستها با انگشتان بسته بر روى رانها هنگام قرائت براى مردِ نماز گزار « 13 » و چسبانيدن پستانها به سينه با دو دست - جهت پوشاندن حجم آنها - براى زن نماز گزار . « 14 »\r\n- بلند كردن دستها تا مقابل صورت ، به گونه‌اى كه كف دست به سمت آسمان باشد ، هنگام قنوت . « 15 »\r\n\r\n\r\n","description":"","footnote":"\r\n( 1 ) جواهر الكلام 2 / 70 .\r\n( 2 ) العروة الوثقى 1 / 328 .\r\n( 3 ) جواهر الكلام 2 / 159 - 162 .\r\n( 4 ) 332 .\r\n( 5 ) 4 / 310 .\r\n( 6 ) 321 .\r\n( 7 ) 5 / 173 .\r\n( 8 ) 4 / 176 .\r\n( 9 ) 154 .\r\n( 10 ) 10 / 135 .\r\n( 11 ) 8 / 437 - 438 .\r\n( 12 ) 9 / 229 - 233 .\r\n( 13 ) 10 / 387 .\r\n( 14 ) العروة الوثقى 2 / 614 .\r\n( 15 ) جواهر الكلام 10 / 368 .\r\n","page_name":" 610 ","page_number":610},
  {"content":"\r\n\r\n- قرار دادن دستها با انگشتان باز بر زانوها براى مرد و بر رانها براى زن در حال ركوع . « 16 »\r\n- نهادن دستها بر زمين پيش از زانوها براى مرد و عكس آن براى زن ، هنگام رفتن براى سجده . « 17 »\r\n- نهادن دست بر زمين و تكيه بر آنها براى قيام . « 18 »\r\n- قرار دادن دستها با انگشتان بسته محاذى گوش و جدا بودن بازوها از بدن و بلند بودن آرنج از زمين براى مرد و چسبيده بودن بازوها به بدن و آرنج بر زمين براى زن هنگام سجده . « 19 »\r\n- قرار دادن دستها بر رانها در حال نشستن و تشهّد . « 20 »\r\n- بلند كردن دستها در تكبير اوّل نماز ميّت ( - - ) نماز ميّت ) . استحباب آن در ديگر تكبيرها اختلافى است . « 21 »\r\nبلند كردن دستها به طرف آسمان هنگام دعا كردن مستحب است « 22 » ( - - ) ابتهال ) .\r\nحج : استلام حجر الاسود با دست كشيدن به آن نيز محقق مىشود « 23 » ( - - ) استلام ) . در رمى جمره ، پرتاب كردن سنگ بايد با دست باشد نه با چيزى ديگر « 24 » ( - - ) رمى جمره ) .\r\nكسى كه يك پر كبوتر را در حرم مكّه كنده ، واجب است با همان دستى كه كنده ، مالى صدقه دهد . « 25 »\r\nصيد و ذباحه : بستن دو دست و يك پا در ذبح گوسفند ، هر دو دست و هر دو پا در ذبح گاو و دو دست تا زانو در نحر شتر ، مستحب است . « 26 »\r\nاطعمه و اشربه : شستن دستها پيش و پس از غذا خوردن « 27 » و نيز خشك كردن آنها با حوله پس از شستن بعد از غذا مستحب است . « 28 » غذا خوردن با دست راست ، مستحب و با دست چپ ، مكروه است . « 29 »\r\nحدود : از حدودى كه بر مُحارب جارى مىشود ، قطع كردن دست راست و پاى چپ او است « 30 » ( - - ) محاربه ) .\r\nقصاص : در قطع عمدى دست ديگرى ، قصاص ثابت است و مجنىّ عليه مىتواند دست جانى را قطع كند . آيا كف دستى كه انگشت دارد در برابر بريدن كف دست بدون انگشت ، قطع و ديهء انگشتان\r\n\r\n\r\n","description":"","footnote":"\r\n( 16 ) 387 - 389 .\r\n( 17 ) 171 - 172 .\r\n( 18 ) 188 .\r\n( 19 ) العروة الوثقى 2 / 573 - 575 .\r\n( 20 ) 574 و 590 .\r\n( 21 ) جواهر الكلام 12 / 85 - 88 ؛ الحدائق الناضرة 10 / 440 .\r\n( 22 ) كشف الغطاء 3 / 497 ؛ وسائل الشيعة 7 / 46 .\r\n( 23 ) جواهر الكلام 19 / 340 .\r\n( 24 ) مناسك حج ( مراجع ) / 393 .\r\n( 25 ) جواهر الكلام 20 / 310 - 311 ؛ الحدائق الناضرة 15 / 312 .\r\n( 26 ) جواهر الكلام 36 / 131 - 132 .\r\n( 27 ) 447 - 448 .\r\n( 28 ) 449 .\r\n( 29 ) 454 و 465 .\r\n( 30 ) 41 / 573 .\r\n","page_name":" 611 ","page_number":611},
  {"content":"\r\n\r\nبه او پرداخت مىگردد ، يا دست كامل در برابر ناقص قصاص نمىشود ، بلكه تنها ديه ثابت است ؟ مسئله اختلافى است « 31 » ( - - ) انگشت ) .\r\nقصاص قطع دست از بازو ( - - ) بازو ) ، قطع آن از آرنج است و جانى نسبت به مقدار باقى مانده بايد ارش ( - - ) ارش ) بپردازد . « 32 » انسان دست بريده‌اى كه از سوى ديگرى كشته شده ، در صورتى كه ديهء دست خود را گرفته باشد يا دستش در قصاص قطع شده باشد ، اولياى او پيش از قصاص قاتل بايد ديهء دست را به اولياى وى بدهند . « 33 » برخى ، پرداخت ديهء دست را به قاتل نپذيرفته و قائل به قصاص قاتل بدون پرداخت ديه شده‌اند . « 34 »\r\nجنايتكارى كه دستهاى چند نفر را به تعاقب ( پى در پى ) قطع كرده ، بنابر قول مشهور ، دو دست و دو پاى وى - به ترتيب براى قطع نخستين دست ، همان دست جانى و همين طور تا قطع پاى دوم در برابر چهارمين دست - قصاص مىشود و به افراد باقى مانده از مال جانى ديه پرداخت مىگردد . « 35 » مقابل قول مشهور ، ثبوت قصاص تنها در صورتى است كه جانى دست داشته باشد ؛ بنابر اين ، پا در مقابل دست قطع نمىشود بلكه در فرض بالا براى دست سوم و مازاد ديه گرفته مىشود . « 36 »\r\nديات : ديهء جنايت بر دو دست به بريدن آنها از مچ ، ديهء كامل و بر يك دست از مچ ، نصف آن است . ديهء قطع تمامى انگشتان دو دست نيز ديهء كامل است ؛ ليكن در صورت قطع دو دست از مچ ، براى انگشتان ديهء افزونى محاسبه نخواهد شد . « 37 »\r\nدر قطع كف دست ، در صورتى كه مادر زاد يا به سبب آفت يا آسيبى بدون انگشت باشد ، ارش ثابت است . « 38 »\r\nبنابر مشهور ، ديهء قطع دست از آرنج يا شانه همان ديهء دست از مچ ( نصف ديهء كامل ) است ؛ هرچند برخى ، علاوه بر آن ، در مقدار افزون بر مچ ، قائل به ارش شده‌اند . « 39 » در قطع بيش از مفصل مچ و مقدارى از ساعد و يا قسمتى از بازو ، بالاتر از آرنج ، بنابر مشهور علاوه بر ديه ، در مقدار اضافى ارش ثابت است . « 40 » ( - - ) ذراع )\r\n\r\n\r\n","description":"","footnote":"\r\n( 31 ) 42 / 338 - 339 ؛ تحرير الوسيلة 2 / 540 ؛ تكملة منهاج الصالحين / 92 - 93 .\r\n( 32 ) جواهر الكلام 42 / 402 .\r\n( 33 ) 337\r\n( 34 ) تكملة منهاج الصالحين / 87 .\r\n( 35 ) مجمع الفائدة 14 / 110 - 111 .\r\n( 36 ) كتاب السرائر 3 / 396 - 397 ؛ مسالك الافهام 15 / 270 - 272 .\r\n( 37 ) جواهر الكلام 43 / 245 .\r\n( 38 ) مفتاح الكرامة ( ق ) 10 / 423 ؛ جواهر الكلام 43 / 246 .\r\n( 39 ) جواهر الكلام 43 / 246 - 248 .\r\n( 40 ) 246 - 249 ؛ مبانى تكملة المنهاج 2 / 300 - 301 .\r\n","page_name":" 612 ","page_number":612},
  {"content":"\r\n\r\n\r\nدست‌بسته\r\n- - ) تكتّف\r\n\r\nدستبند\r\n- - ) زيور\r\n\r\nدست زدن\r\n- - ) كف زدن\r\n\r\nدستشويى\r\n- - ) مستراح\r\n\r\nدستكش\r\nدستكش : پوششى از جنس چرم ، پارچه و مانند آن براى دست .\r\nاز آن در باب صلات و حج نام برده‌اند .\r\nنجس بودن لباسهاى كوچك ، كه به تنهايى عورت را نمىپوشانند از قبيل جوراب و دستكش در نماز اشكال ندارد . « 1 »\r\nپوشيدن لباس دوخته بر زن محرم بنابر مشهور جايز است ، جز دستكش « 2 » ( - - ) قفازين ) .\r\nدر مواقعى كه پزشك يا پرستار ناگزير از دست زدن به عورت بيمار يا هريك از مرد و زن اجنبى ناگزير از دست زدن به بدن يكديگر است ، در صورت امكان بايد از دستكش و مانند آن استفاده كنند كه به طور مستقيم تماس با بدن صورت نگيرد . « 3 »\r\n\r\nدست‌گردان\r\nدست‌گردان : گرفتن وجوه شرعى از مالك و بازگرداندن آن به وى .\r\nدست‌گردان اين است كه حاكم شرع\r\n\r\n\r\n","description":"","footnote":"\r\n( 1 ) جواهر الكلام 6 / 128 ؛ توضيح المسائل مراجع 1 / 469 و 475 .\r\n( 2 ) جواهر الكلام 18 / 341 ؛ مناسك حج ( مراجع ) / 168 و 538 .\r\n( 3 ) توضيح‌المسائل مراجع 2 / 491 و 952 ؛ نجاة العباد ( امام خمينى ) / 363 .\r\n","page_name":" 613 ","page_number":613},
  {"content":"\r\n\r\n( مجتهد جامع شرايط ) يا وكيل او و يا فرد مستحق ، وجوه شرعى ، از قبيل زكات و خمس را از مالك بگيرد و آن را دوباره به وى برگرداند . عنوان ياد شده از عناوين جديد است كه در كلمات معاصران در باب زكات و خمس مطرح شده است .\r\nحكم : شارع مقدّس جهت رفع نياز نيازمندان ، براى آنان سهمى معيّن به عنوان زكات ، خمس يا غير آن در اموال اغنيا قرار داده است . از اين رو ، توسل به حيله براى عدم پرداخت آن و در نتيجه تضييع حقّ نيازمندان جايز نيست .\r\nبراين اساس ، حاكم شرع نمىتواند مالى را به عنوان زكات يا خمس از مالك بگيرد و سپس آن را به وى ببخشد و با اين حيله ، ذمّهء او را از حقّى كه بر عهده‌اش آمده فارغ سازد . چنان كه فقيرِ مستحق نيز حق ندارد با تبانى قبلى با مالك ، آن را اين چنين دست گردان كند .\r\nالبته فقير مىتواند بدون تبانى ، آنچه را از مالك گرفته به عنوان هديه به او بدهد به شرط آنكه دادن چنين هديه‌اى در شأن فقير باشد .\r\nاگر شخص مقدارى زياد از وجوه شرعى بدهكار باشد ، ولى در شرايط فعلى نتواند آن را ادا كند ، در صورتى كه قصد توبه دارد ، بنابر قول برخى حاكم شرع مىتواند با دست گردان كردن ذمّهء او را فارغ سازد ؛ هرچند بهتر آن است كه با اميد به تمكّن مالى او در آينده ، پرداخت تمامى آن هنگام تمكّن بر وى شرط شود ؛ ليكن برخى ، قائل به چنين ولايتى براى حاكم شرع نشده و آن را تنها براى فرد مستحق با وجود داعى عقلايى جايز دانسته‌اند . « 1 »\r\nبه تصريح برخى ، كسى كه خمس بدهكار است و نمىتواند يكباره آن را بپردازد ، مىتواند با دست گردان كردن آن با حاكم شرع - در صورت صلاحديد - آن را از وى قرض بگيرد و سپس به تدريج بپردازد .\r\nچگونگى دست گردان : دست گردان خمس دو گونه متصوّر است : يكى ، آنكه شخص تمامى مبلغ خمس را به حاكم شرع بپردازد و سپس آن را به قرض بگيرد .\r\nديگر ، آنكه مقدارى از خمس را كه نزدش\r\n\r\n\r\n","description":"","footnote":"\r\n( 1 ) العروة الوثقى 4 / 183 - 184 ؛ مهذّب الاحكام 11 / 302 .\r\n","page_name":" 614 ","page_number":614},
  {"content":"\r\n\r\nموجود است به حاكم بپردازد و حاكم پس از قبول ، آن را به وى قرض دهد ، و سپس شخص براى بار دوم همان مبلغ را به حاكم بپردازد و حاكم دوباره آن را به وى برگرداند و همين طور تا پرداخت همهء مبلغ بدهكارى . در اين صورت نيز تمامى مبلغ خمس ، به عنوان قرض به ذمّهء شخص منتقل مىشود و او بدهكار خمس به حاكم مىگردد . « 2 »\r\nشرط و فايدهء دست‌گردان : دست‌گردان بايد با مجتهد جامع شرايط يا نمايندهء وى صورت گيرد . فايدهء دست گردان اين است كه خمس به ذمّهء شخص منتقل مىشود و در نتيجه مىتواند در اموالى كه خمس به آنها تعلّق گرفته تصرف كند و اگر با آنها تجارت كند ، سود حاصل ، از آنِ او خواهد بود ، در حالى كه بدون دست گردان ، تصرف در آن اموال ، حرام و در صورت تجارت ، تنها مالك بخشى از سود خواهد شد نه همهء آن . « 3 »\r\nاحكام : بنابر قول برخى ، دينى كه از راه دست گردان بر ذمّهء شخص مىآيد از مئونه ( - - ) مئونه ) به شمار نمىرود ؛ ازاين رو ، بدهكار نمىتواند مبلغ بدهى را از سود سال كسر كند و سپس خمس سود باقى مانده را محاسبه نمايد ؛ بلكه بايد ابتدا - بدون در نظر گرفتن دين - خمس سود حاصل را محاسبه كند و آن را بپردازد و سپس از باقى ماندهء آن ، بدهى خويش را بپردازد . « 4 »\r\n\r\nدستگيره\r\nدستگيره : دسته ، قطعه‌اى كه براى گرفتن چيزى متصل به آن است .\r\nاز آن در باب حج و اطعمه و اشربه سخن گفته‌اند .\r\nگرفتن دستگيرهء انارى شكل منبر مسجد النّبى و كشيدن صورت و چشمها به آن براى كسى كه توفيق زيارت قبر شريف رسول خدا صلّى اللَّه عليه و آله نصيبش شده ، مستحب است . « 1 »\r\n\r\n\r\n","description":"","footnote":"\r\n( 2 ) مهذّب الاحكام 11 / 300 - 301 ؛ توضيح المسائل مراجع 2 / 31 و 67 ؛ دليل تحرير الوسيلة ( الخمس ) 1 / 221 - 223 .\r\n( 3 ) مجمع المسائل 1 / 364 - 365 .\r\n( 4 ) تحرير الوسيلة 1 / 360 ؛ توضيح المسائل مراجع 2 / 67 م 1852 .\r\n1 احكام و آداب حج ( گلپايگانى ) / 569 .\r\n","page_name":" 615 ","page_number":615},
  {"content":"\r\n\r\nآشاميدن آب از قسمت دهانهء ظرف مستحب و از قسمتهاى دستگيره و شكستهء آن مكروه است . « 2 »\r\n\r\nدستگيرى\r\nدستگيرى : بازداشت كردن / يارى و كمك كردن ( - - ) اعانت ) .\r\nاز دستگيرى به معناى نخست در باب حدود سخن گفته‌اند .\r\nمحارب ( - - ) محاربه ) و نيز هر فردى كه حدّى - جز حدود مرتبط با حق الناس ، مانند قذف ( - - ) قذف ) و دزدى ( - - ) سرقت ) - بر گردن او است ، چنانچه قبل از دستگير شدن توبه كند ، توبه‌اش پذيرفته و حدّ از وى ساقط مىشود ؛ اما آنچه از جهت حق الناس ، مانند قتل ، جرح و يا وارد كردن ضرر مالى به ديگرى ، بر ذمّهء او است ، ساقط نمىگردد . « 1 »\r\n( - - ) حبس )\r\n\r\nدستمال\r\nدستمال : پارچه‌اى براى پاك كردن ، خشك كردن يا قرار دادن چيزى در آن .\r\nاز آن به مناسبت در باب طهارت و اطعمه و اشربه نام برده‌اند .\r\nخشك كردن اعضاى وضو با دستمال و مانند آن بنابر مشهور مكروه است ؛ ليكن در اينكه خشك كردن تنها با مثل دستمال مكروه است يا با هر چيزى ديگر نيز همچون آستين لباس كراهت دارد ، محل بحث است . « 1 »\r\nخشك نكردن دستها با دستمال و مانند آن پس از شستن آنها جهت غذا خوردن و نيز خشك كردن آنها پس از شستن بعد از غذا مستحب است . « 2 »\r\nپاك كردن دست آغشته به غذا با دستمال و مانند آن ، قبل از پاك كردن غذاى آن با زبان ، مكروه است . « 3 »\r\n\r\nدستمزد\r\n- - ) اجرت\r\n\r\nدسيسه\r\n- - ) خيانت\r\n\r\n\r\n","description":"","footnote":"\r\n( 2 ) الدروس الشرعية 3 / 29 ؛ توضيح المسائل مراجع 2 / 608 .\r\n1 جواهر الكلام 41 / 581 .\r\n1 جواهر الكلام 2 / 345 - 346 ؛ الحدائق الناضرة 2 / 413 - 417 .\r\n2 مستند الشيعة 15 / 241 .\r\n3 الدروس الشرعية 3 / 34 .\r\n","page_name":" 616 ","page_number":616},
  {"content":"\r\n\r\n\r\nدشتبان\r\nدشتبان : نگهبان خرمنگاهها « 1 » ( - - ) اشتْقان ) .\r\n\r\nدشمنى\r\nدشمنى : خصومت و عداوت .\r\nدشمنى عبارت است از مخالفت ، بد خواهى و كينه‌توزى در حقّ كسى يا نسبت به چيزى كه در گفتار يا رفتار خصومت آميز و كينه توزانه و آزار دهندهء دشمن بروز مىكند . از اين عنوان در بابهاى طهارت ، صلات ، حج ، جهاد ، تجارت ، قضاء و شهادات سخن گفته‌اند .\r\nاز موارد جواز نبش قبر و انتقال ميّت به مكانى ديگر ، بيم از نبش قبر توسط دشمن است . « 1 »\r\nدشمن اهل بيت عليهم السّلام ( - - ) ائمّه ) ناصبى ( - - ) ناصبى ) به شمار مىرود ، از اين رو كافر و نجس است . « 2 »\r\nهنگام رفتن براى نماز عيدين ( عيد فطر و قربان ) همراه داشتن سلاح جز در صورت بيم از حملهء دشمن ، مكروه است . « 3 »\r\nهنگام جنگيدن با دشمنان دين ، نماز خوف ( - - ) نماز خوف ) با شرايطى مشروعيّت مىيابد . « 4 »\r\nبه مُحرمى كه دشمن او را از اتمام مناسك بازداشته ، مصدود گويند كه با قربانى كردن در همان مكان از احرام خارج مىشود « 5 » ( - - ) صدّ ) .\r\nجهاد دفاعى در برابر دشمن متجاوزى كه كمر به نابودى اساس اسلام يا مسلمانان بسته ، واجب است « 6 » ( - - ) جهاد ) ؛ چنان كه دفاع در برابر دشمنى كه قصد جان يا ناموس آدمى را كرده واجب است « 7 » ( - - ) دفاع ) .\r\nفرار از جنگ در جهاد ابتدايى با دشمنان دين ، در صورتى كه نيروى دشمن دو برابر مسلمانان يا كمتر از آن باشد جايز نيست . « 8 »\r\nهجو كردن دشمنان خدا و دين جايز است . « 9 » چنان كه تبرّى جستن از آنها واجب مىباشد ( - - ) تبرّى ) .\r\nفروختن سلاح به دشمنان دين ، كه در حال جنگ با مسلمانانند و نيز در دوران صلح به قصد تقويت آنان عليه مسلمانان و به قول برخى ، مطلقا حرام است . « 10 »\r\n\r\n\r\n","description":"","footnote":"\r\n( 1 ) الحدائق الناضرة 11 / 392 ؛ مهذّب الاحكام 9 / 198 .\r\n1 توضيح المسائل مراجع 1 / 349 م 643 .\r\n2 رسائل الشهيد الثانى 1 / 592 ؛ الحدائق الناضرة 5 / 178 .\r\n3 العروة الوثقى 3 / 398 ؛ نهاية الإحكام 2 / 68 .\r\n4 جواهر الكلام 14 / 155 .\r\n5 20 / 111 - 120 .\r\n6 21 / 15 - 16 .\r\n7 41 / 651 - 655 .\r\n8 21 / 56 - 58 .\r\n9 41 / 49 .\r\n10 22 / 28 - 30 .\r\n","page_name":" 617 ","page_number":617},
  {"content":"\r\n\r\nفرماندهء سپاه اسلام به كسانى كه كارشان دشمنى افكندن ميان مسلمانان است نبايد اجازه شركت در جنگ بدهد . « 11 »\r\nحكم قاضى به نفع دشمن خود ، در صورت عدم تنافى دشمنى با عدالت وى ، نافذ است ، ليكن عليه او نافذ نيست .\r\nبرخى در عدم نفوذ تأمّل و اشكال كرده‌اند . « 12 »\r\nدشمنى كردن با مؤمن حرام است . « 13 » شهادت يكى از دو خصم عليه ديگرى در صورتى كه منشأ خصومت ، امور دنيايى باشد ، پذيرفته نيست ؛ ليكن به نفع وى و نيز مطلقا ( له يا عليه ) در صورتى كه منشأ دشمنى ، امور دينى باشد ، پذيرفته است .\r\nملاك دشمنى دنيايى كه مانع پذيرش شهادت مىگردد اين است كه هركدام از دو خصم از ناخوشى و پريشان حالى ديگرى ، شاد و از خوشى و شادمانى وى اندوهگين گردد و بدى او را بخواهد . برخى ، به اين مطلب اشكال كرده و گفته‌اند ؛ اين نوع عداوت موجب فسق و خروج از عدالت مىگردد . در نتيجه شهادت مطلقا پذيرفته نيست ، هرچند به نفع خصم باشد . « 14 »\r\n\r\nدشنام\r\nدشنام [ سَبّ 
  ] : ناسزا ، فحش .\r\nدشنام ، نام يا نسبت زشتى است كه هنگام ناراحتى و تنفر از كسى به او داده مىشود . بنابر اين ، كلماتى كه مفاد آنها هتك و اهانت به ديگرى است ، مصداق دشنام يا سبّ به شمار مىروند ، مانند قذف ( نسبت زنا يا لواط دادن به كسى ) و كسى را با لقب زشت خواندن ، از قبيل فاسق ، پست ، نجس ، سگ و خوك . « 1 » از احكام دشنام در بابهاى طهارت ، تجارت و حدود سخن گفته‌اند .\r\nحكم : دشنام دادن به مسلمان حرام است ، مگر آنكه طرف به سبب بدعت گذارى يا تظاهر به كارهاى خلاف شرع مستحق آن باشد . « 2 » سبّ كفّار و\r\n\r\n\r\n","description":"","footnote":"\r\n( 11 ) تذكرة الفقهاء 9 / 51 ؛ جامع المقاصد 3 / 388 .\r\n( 12 ) جواهر الكلام 40 / 71 - 72 .\r\n( 13 ) رياض المسائل 13 / 282 .\r\n( 14 ) جواهر الكلام 41 / 70 - 72 .\r\n1 مصباح الفقاهة 1 / 280 .\r\n2 جواهر الكلام 41 / 412 .\r\n","page_name":" 618 ","page_number":618},
  {"content":"\r\n\r\nمخالفان ( - - ) مخالف ) جايز است ، ليكن قذف ( - - ) قذف ) آنان جايز نيست . « 3 »\r\nآثار : دشنام بر حسب نوع آن و فرد دشنام داده شده داراى آثار متفاوتى است ، از آن جمله :\r\n1 . حدّ : دشنام دادن به مسلمان در قالب قذف ، موجب ثبوت حدّ قذف ( هشتاد تازيانه ) است . « 4 »\r\n2 . تعزير و تأديب : دشنام دادن به مسلمان به غير قذف و نيز غير مسلمان در قالب قذف موجب ثبوت تعزير ( - - ) تعزير ) است . « 5 »\r\nبنابر مشهور ، در سبّ كفّار نسبت به يكديگر ، تعزير ثابت نيست ، مگر آنكه بيم فتنه باشد ، كه در اين صورت ، امام هرگونه صلاح بداند مانع پيدايى فتنه مىشود . « 6 » هرگاه كودكان مميّز ( - - ) مميّز ) يكديگر را دشنام دهند ، ادب مىشوند . « 7 »\r\n3 . كفر و نجاست : سبّ پيامبر اعظم صلّى اللَّه عليه و آله يا يكى از اهل بيت آن حضرت در صورتى كه از روى عداوت و دشمنى باشد ، موجب كفر و نجاست سبّ كننده مىشود و او مصداق ناصبى ( - - ) ناصبى ) خواهد بود ؛ ليكن اگر از روى عداوت نباشد ، در اينكه چنين اثرى بر آن مترتّب مىشود يا نه اختلاف است . « 8 »\r\n4 . قتل : كشتن سبّ كنندهء پيامبر صلّى اللَّه عليه و آله يا يكى از امامان معصوم عليه السّلام و يا حضرت فاطمه سلام اللَّه عليها واجب است ؛ نيز كشتن او براى شنوندهء سبّ در صورت توانايى و ايمن بودن از ضرر ، جايز ، بلكه واجب است ، و بنابر مشهور ، نيازى به اذن حاكم شرع نيست . « 9 » به تصريح برخى ، حكم سبّ ساير پيامبران نيز همين است ، « 10 » بلكه بعضى قدما بر آن ادعاى اجماع كرده‌اند . « 11 »\r\nبنابر تصريح برخى ، كسى كه مادر رسول خدا صلّى اللَّه عليه و آله يا امامان معصوم عليهم السّلام را سبّ به قذف كند مرتد ( - - ) ارتداد ) است و كشته مىشود . « 12 »\r\n\r\n\r\n","description":"","footnote":"\r\n( 3 ) 22 / 61 - 62 ؛ كتاب المكاسب 2 / 118 - 119 .\r\n( 4 ) جواهر الكلام 41 / 429 .\r\n( 5 ) المقنعة / 796 ؛ النهاية / 728 ؛ مسالك الافهام 14 / 433 ؛ تحرير الوسيلة 2 / 474 .\r\n( 6 ) جواهر الكلام 41 / 431 - 432 .\r\n( 7 ) المقنعة / 798 .\r\n( 8 ) جواهر الكلام 6 / 55 - 56 ؛ العروة الوثقى 1 / 141 ؛ التنقيح ( الطهارة ) 2 / 87 .\r\n( 9 ) الروضة البهية 9 / 194 - 195 ؛ جواهر الكلام 41 / 432 - 439 .\r\n( 10 ) إصباح الشيعة / 520 ؛ جامع الخلاف و الوفاق / 588 ؛ مسالك الافهام 14 / 453 .\r\n( 11 ) غنية النزوع / 428 .\r\n( 12 ) تحريرالاحكام 5 / 410 ؛ اللمعة الدمشقية / 241 ؛ الدرّ المنضود ( فقعانى ) / 303 .\r\n","page_name":" 619 ","page_number":619},
  {"content":"\r\n\r\n\r\nدشول\r\n- - ) غدّه\r\n\r\nدعا\r\nدعا : درخواست توأم با تضرع و خضوع .\r\nدعا در لغت به معناى خواندن و درخواست كردن است و در اصطلاح عبارت است از درخواست توأم با خضوع و تضرع بنده از خداوند . « 1 » از آن در بابهاى صلات ، حج و اطعمه و اشربه سخن گفته‌اند .\r\nفضيلت و حكم دعا : دعا كردن ، مستحب و داراى فضيلت بسيار و برترين عبادت است . در قرآن كريم و روايات معصومان عليهم السّلام نسبت به دعا تأكيد فراوان شده است . « 2 » در روايتى از رسول خدا صلّى اللَّه عليه و آله از دعا به عنوان سلاح مؤمن در برابر دشمنان ( ظاهرى و باطنى ) و نيز وسيله‌اى كه موجب فراوانى روزى وى مىگردد تعبير شده است . « 3 » در روايتى ديگر از امير مؤمنان عليه السّلام آمده است : « دعا سپر مؤمن است » « 4 » و بنابر روايتى امام كاظم عليه السّلام فرمود : بر شماباد به دعا كردن ، زيرا دعا ( حتى ) بلايى را كه تقدير و حكم نيز بر آن شده و تنها امضاى آن باقى مانده دفع مىكند . « 5 »\r\nترك دعا از روى تكبر حرام و از گناهان كبيره ( - - ) گناه كبيره ) است كه ترك كننده به حكم قرآن كريم مستحق كيفر جهنم خواهد بود . « 6 »\r\nبنابر قول مشهور ، دعا كردن در نماز ميّت براى مؤمنان پس از تكبير سوم و براى ميّت پس از تكبير چهارم واجب است . « 7 »\r\nآداب : خداوند متعال در قرآن كريم دعا را همراه استجابت مطرح كرده است ؛ بنابر اين ، دعا بدون استجابت نخواهد بود ؛ به شرط آنكه آداب و شرايط آن رعايت شود . مهم‌ترين شرايط و آداب دعا عبارت است از :\r\n- دعا كردن با حالت خضوع و تذلّل ، توأم با رقّت قلب و اشك چشم . « 8 »\r\n- به زبان آوردن حاجت . « 9 »\r\n\r\n\r\n","description":"","footnote":"\r\n( 1 ) عدة الداعى / 9 ؛ جواهر الكلام 7 / 200 .\r\n( 2 ) كشف الغطاء 3 / 495 ؛ جواهر الكلام 7 / 201 - 202 .\r\n( 3 ) وسائل الشيعة 7 / 39 .\r\n( 4 ) 26 .\r\n( 5 ) 36 .\r\n( 6 ) غافر / 60 ؛ وسائل الشيعة 7 / 23 ؛ كشف الغطاء 3 / 495 .\r\n( 7 ) جواهر الكلام 12 / 40 .\r\n( 8 ) وسائل الشيعة 7 / 72 و 74 .\r\n( 9 ) 33 .\r\n","page_name":" 620 ","page_number":620},
  {"content":"\r\n\r\n- تكرار كردن دعا « 10 » و پا فشارى نمودن بر خواسته . « 11 »\r\n- اخلاص در دعا و توجه به ذات حق تعالى با همهء وجود و روى گردانى از غير او . « 12 »\r\n- توسل جستن به محمّد و آل محمّد صلّى اللَّه عليه و آله « 13 » و درود فرستادن بر ايشان در آغاز ، ميان و پايان دعا . « 14 »\r\n- ستايش و ثنا گفتن خداوند متعال و اعتراف به تقصيرات خود در مقام بندگى و استغفار از آنها قبل از دعا . « 15 »\r\n- تحصيل معرفت صحيح به خداوند متعال . « 16 »\r\n- قصد تقرب داشتن از دعا ؛ زيرا دعا عبادت ، بلكه برترين عبادات است . « 17 »\r\n- حسن ظن داشتن به اجابت از جانب خداوند . « 18 »\r\n- دعا كردن با آرامش قلب و سكون اعضا و جوارح و پرهيز از شتابزدگى و نداشتن دغدغه‌اى جز دعا در محضر پروردگار . « 19 »\r\n- بلند نكردن صدا هنگام دعا و در خلوت دعا كردن . « 20 »\r\n- انصاف داشتن در دعا ؛ به معناى خواستن آنچه كه بر حسب شأن او برايش روا است . « 21 »\r\n- صحيح و بدون غلط خواندن دعا و دعا كردن با نيكوترين كلمات ؛ از اين رو ، دعاهايى كه در قرآن كريم و احاديث معصومان عليهم السّلام وارد شده ( دعاهاى مأثور ) رجحان دارد . « 22 »\r\nزمان دعا : بهترين زمان براى دعا كردن ، با فضيلت‌ترين اوقات شبانه روز است ، مانند سحر ، وقت اذان ظهر ، نيمهء شب ، اوقات نمازهاى پنج گانه ، جمعه ، ماه رمضان ، روز عرفه و شب عيد فطر و قربان . « 23 »\r\nمكان دعا : بهترين مكان براى دعا مكانى است كه به جهتى داراى فضيلت و شرافت باشد ، مانند حطيم ( - - ) حطيم ) و مستجار ( - - ) مستجار ) در كنار كعبه ؛ مسجد ؛ مشاهد مشرّفه ( - - ) مشاهد مشرّفه ) و روضه ( - - ) روضه ) .\r\nبهترين حالت و موقعيت براى دعا : دعا كردن در حال روزه ؛ نماز ؛ تعقيب نماز ( - - ) تعقيب ) ؛ قرائت و سجود ؛ بين اذان\r\n\r\n\r\n","description":"","footnote":"\r\n( 10 ) 25 .\r\n( 11 ) 58 .\r\n( 12 ) 53 ، 72 و 142 ؛ كشف الغطاء 3 / 501 .\r\n( 13 ) وسائل الشيعة 7 / 97 .\r\n( 14 ) 92 .\r\n( 15 ) 79 .\r\n( 16 ) ملاذ الاخيار 5 / 85 .\r\n( 17 ) وسائل الشيعة 7 / 30 .\r\n( 18 ) 52 .\r\n( 19 ) 55 .\r\n( 20 ) 63 ؛ لوامع صاحبقرانى 6 / 356 - 357 .\r\n( 21 ) ميزان الحكمة 2 / 885 .\r\n( 22 ) وسائل الشيعة 7 / 56 و 140 ؛ كشف الغطاء 3 / 496 ، 502 و 522 ؛ جواهر الكلام 7 / 203 .\r\n( 23 ) جواهر الكلام 7 / 202 .\r\n","page_name":" 621 ","page_number":621},
  {"content":"\r\n\r\nو اقامه ؛ در فاصلهء فرود آمدن خطيب جمعه از منبر تا اقامهء نماز جمعه ؛ هنگام وزيدن باد ؛ بارش باران و رويارويى دو صف جبههء حق و باطل براى نبرد و هنگام ريختن نخستين قطرهء خون شهيد بر زمين ، بهترين حالات و موقعيت براى دعا است . « 24 »\r\nديگر مستحبات : امور زير نيز در دعا مستحب است : حاجتهاى ريز و كوچك را نيز از خدا خواستن ؛ « 25 » بالابردن دستها هنگام دعا ؛ « 26 » حركت دادن انگشت سبابهء دست چپ به سمت بالا و پايين در حالت تبتّل ( - - ) تبتل ) و انگشت سبابهء دست راست به سمت چپ و راست ، در حالت تضرع « 27 » ( - - ) تضرع ) ؛ مسح سر و صورت و سينه با دستها در پايان دعا در غير نماز واجب ؛ « 28 » تعميم دعا به ديگر مؤمنان ؛ « 29 » دعا كردن براى چهل مؤمن قبل از دعا براى خود ؛ « 30 » دعا كردن به آنچه بر زبان جارى مىشود ؛ « 31 » انگشتر فيروزه و عقيق به دست راست داشتن هنگام دعا ؛ « 32 » گرد آمدن چهار تا چهل نفر در دعا كردن ؛ « 33 » آمين گفتن بر دعاى مؤمن ؛ « 34 » درخواست دعا از مؤمن « 35 » و دعا كردن درحال سلامت و امنيت « 36 » ( قبل از نزول بلا ) .\r\nدعا براى اشخاص : دعا كردن براى برادر دينى بدون آنكه وى اطلاعى داشته باشد و نيز براى مؤمنان و مسلمانان ، اعم از زنده و مرده ؛ همچنين براى پدر و مادر مستحب مىباشد و در روايات بر آن تأكيد شده است . « 37 » نيز مستحب است مهمان براى ميزبان دعا كند ؛ « 38 » چنان كه دعا براى عروس و داماد در خطبهء عقد مستحب است . « 39 »\r\nدعا براى تعجيل فرج : دعا كردن براى تعجيل فرج و ظهور امام زمان عجلّ اللَّه فرجه الشريف مستحب ، و در روايات بر زياد دعا كردن در امر فرج تأكيد شده است . « 40 »\r\nدعا هنگام نزول بلا : در روايات بر دعا كردن هنگام بيم از دشمن و نزول بلا تأكيد شده است . « 41 »\r\nدعا در نماز : دعا كردن در نماز در تمامى حالات ، اعم از ايستاده ، نشسته ، ركوع و سجود ، بويژه قنوت ، مستحب است . « 42 » البته خواستهء حرام\r\n\r\n\r\n","description":"","footnote":"\r\n( 24 ) 202 - 203 .\r\n( 25 ) وسائل الشيعة 7 / 32 .\r\n( 26 ) 46 .\r\n( 27 ) 48 .\r\n( 28 ) 51 .\r\n( 29 ) 106 .\r\n( 30 ) 117\r\n( 31 ) 139 .\r\n( 32 ) 143 .\r\n( 33 ) 103 .\r\n( 34 ) 105 .\r\n( 35 ) 106 .\r\n( 36 ) 40 .\r\n( 37 ) 106 ، 114 و 116 .\r\n( 38 ) جواهر الكلام 36 / 456 .\r\n( 39 ) 29 / 40 .\r\n( 40 ) الوافى 2 / 425 .\r\n( 41 ) وسائل الشيعة 7 / 38 - 40 و 44 - 45 .\r\n( 42 ) جواهر الكلام 11 / 118 - 119 .\r\n","page_name":" 622 ","page_number":622},
  {"content":"\r\n\r\nدر دعا بنابر تصريح برخى ، نماز را باطل مىكند ؛ بلكه بر بطلان ادعاى اجماع شده است . « 43 »\r\nخواندن دعاهايى كه در حالات مختلف نماز و نيز در تعقيب آن وارد شده مستحب است . « 44 »\r\nدعا در حج : دعا خواندن هنگام گزاردن مناسك حج ، همچون زمان وقوف به عرفات « 45 » و مشعر « 46 » و نيز در مسجد الحرام ؛ « 47 » هنگام ورود به كعبه و پس از نماز گزاردن در آن ؛ « 48 » هنگام سعى « 49 » و رمى جمره ؛ « 50 » شب مزدلفه « 51 » ( شب عيد قربان در مزدلفه ) ؛ زمان حركت به سوى منى ؛ « 52 » هنگام قربانى « 53 » و طواف وداع ، « 54 » مستحب مؤكد است .\r\nدعاهاى مأثور : دعاهاى بسيارى در مناسبتها ، همچون عيد قربان و عيد فطر ، و در مكانهاى خاص ، مانند مسجد كوفه ، و زمانهاى خاص ، از قبيل شبهاى قدر و نيز در اوقات مختلف شب و روز ، و حالات گوناگون انسان ، همچون حالت شوق و خوف ، از معصومان عليهم السّلام رسيده و در كتابهاى ادعيه ، از قبيل مفاتيح الجنان ، فلاح السائل و اقبال ، ثبت شده است .\r\n\r\nدعاوى\r\n- - ) دعوا\r\n\r\nدعاى استفتاح\r\n- - ) دعاى توجّه\r\n\r\n\r\n","description":"","footnote":"\r\n( 43 ) 121 .\r\n( 44 ) 10 / 176 - 177 .\r\n( 45 ) 19 / 50 - 56 .\r\n( 46 ) 79 .\r\n( 47 ) 267 ؛ وسائل الشيعة 13 / 204 ؛ الوافى 12 / 47 .\r\n( 48 ) جواهر الكلام 20 / 60 .\r\n( 49 ) 19 / 428 .\r\n( 50 ) 108 - 110 .\r\n( 51 ) 81\r\n( 52 ) 12\r\n( 53 ) 156 .\r\n( 54 ) 20 / 65 .\r\n","page_name":" 623 ","page_number":623},
  {"content":"\r\n\r\n\r\nدعاى افتتاح\r\nدعاى افتتاح : دعايى ويژهء شبهاى ماه رمضان / دعاى توجّه « 1 » ( - - ) دعاى توجّه ) .\r\nعنوان ياد شده به معناى نخست به مناسبت در باب صلات آمده است .\r\nخواندن دعاى افتتاح در هر شب از ماه مبارك رمضان مستحب است . « 2 »\r\n\r\nدعاى توجّه\r\nدعاى توجّه [ دعاى افتتاح ؛ دعاى استفتاح 
  ] : دعاى وارد شده در آغاز نماز قبل از قرائت .\r\nدعاى ياد شده با مضامين مختلف نقل شده است ، از جمله : « وَجَّهتُ وَجهىَ لِلَّذى فَطَرَ السَّمواتِ وَ الأرضَ ، عالِمِ الغَيبِ و الشَّهادَةِ حَنيفاً مُسلِماً وَ ما انَا مِنَ المُشرِكينَ .\r\nانَّ صَلاتى وَ نُسُكى وَ مَحياىَ وَ مَماتى للَّهِ رَبِّ العَالَمين ، لاشَريكَ لَهُ وَ بِذ لِكَ امِرتُ وَ انَا مِنَ المُسلِمينَ » « 1 » و «  وَجَّهْتُ وَجْهِيَ لِلَّذِي فَطَرَ السَّماواتِ وَ الْأَرْضَ ، حَنِيفاً  مُسلِماً عَلى مِلَّةِ ابراهيمَ و دينِ مُحَمَّدٍ وَ هُدى عَلىٍّ اميرِ المُؤمِنينَ  وَ ما أَنَا مِنَ الْمُشْرِكِينَ  .  إِنَّ صَلاتِي وَ نُسُكِي . . .  » « 2 » اين عنوان در باب صلات آمده است .\r\nخواندن دعاى توجّه پس از تكبيرة الاحرام ( - - ) تكبيرة الاحرام ) و قبل از شروع قرائت مستحب است . افضل آن است كه نخست تكبيرهاى افتتاح ( - - ) تكبيرات افتتاح ) همراه دعاهاى وارد شده پس از تكبير سوم و پنجم خوانده شود و دعاى توجّه پس از آخرين تكبير ( تكبير هفتم ) خوانده شود . « 3 »\r\nخواندن دعاى توجّه بنابر تصريح برخى ، براى مأمومان نيز همچون امام مستحب است به شرط آنكه مانع شنيدن قرائت امام نگردد . « 4 »\r\n\r\nدعاى جوشن\r\nدعاى جوشن : از دعاهاى معروف .\r\nاز آن به مناسبت در باب طهارت نام برده‌اند .\r\n\r\n\r\n","description":"","footnote":"\r\n( 1 ) مستند الشيعة 5 / 99 .\r\n( 2 ) تهذيب الاحكام 3 / 108 ؛ مصباح المتهجد / 577 ؛ ملاذ الاخيار 5 / 123 .\r\n1 وسائل الشيعة 6 / 24 - 25 .\r\n2 النهاية / 70 ؛ جواهر الكلام 10 / 346 - 347 .\r\n3 جواهر الكلام 10 / 345 - 349 .\r\n4 تذكرة الفقهاء 4 / 342 ؛ ذكرى الشيعة 4 / 464 .\r\n","page_name":" 624 ","page_number":624},
  {"content":"\r\n\r\nنوشتن دعاى جوشن كبير بر كفن ميّت مستحب است . « 1 » مستحب است دعاى ياد شده در جامى با كافور و مُشك نوشته و سپس نوشته‌ها شسته و بر كفن پاشيده شود . « 2 » برخى عدم استفاده از مشك را مطابق احتياط دانسته‌اند . « 3 »\r\nبرخى ، نوشتن دعاى جوشن صغير را نيز بر كفن ، مستحب دانسته‌اند . « 4 » برخى گفته‌اند : دعاها بايد در جايى از كفن - مانند حاشيهء قطعهء سراسرى از طرف سر ميّت - نوشته شود كه از سرايت نجاست و كثافات مصون بماند . « 5 » از بعضى نقل شده كه شايسته است در محفظه‌اى قرار داده و به گردن ميّت آويخته يا به بازوى راست او بسته شود ؛ ليكن برخى ديگر در اين قول تأمل و اشكال كرده‌اند . « 6 »\r\n\r\nدعاى حفظ\r\nدعاى حفظ : دعايى جهت مصونيت از فراموشى .\r\nدعاى حفظ عبارت است از : « سُبحَانَ مَن لايَعتَدى عَلى اهلِ مَملِكَتِهِ ، سُبحَانَ مَن لايَأخُذُ اهلَ الأرضِ بِالوانِ العَذابِ ، سُبحانَ الرَّؤُفِ الرَّحيمِ ، أللَّهُمَّ اجعَل لِى فِى قَلبى نوراً وَ بَصَراً وَ فَهمَاً وَ عِلماً انَّكَ عَلى كُلّ شَىءٍ قَديرٌ » . از آن به مناسبت در باب صلات نام برده‌اند .\r\nخواندن دعاى حفظ در تعقيب نماز ( - - ) تعقيب ) مستحب است . « 1 »\r\n\r\nدعاى سمات\r\nدعاى سِمات : از دعاهاى معروف .\r\nخواندن دعاى سمات در ساعات پايانى روز جمعه مستحب است . « 1 »\r\n\r\nدعاى عديله\r\nدعاى عديله : از دعاهاى معروف .\r\nاز آن به مناسبت در باب طهارت نام برده‌اند .\r\n\r\n\r\n","description":"","footnote":"\r\n( 1 ) الحدائق الناضرة 4 / 49 .\r\n( 2 ) جواهر الكلام 4 / 229 ؛ العروة الوثقى 2 / 76 .\r\n( 3 ) كشف الغطاء 2 / 276 .\r\n( 4 ) منهاج الصالحين ( خويى ) 1 / 81 .\r\n( 5 ) منهاج الصالحين ( سيستانى ) 1 / 104 - 105 ؛ تحرير الوسيلة 1 / 76 .\r\n( 6 ) منهاج الصالحين ( سيدمحسن حكيم ) 1 / 115 .\r\n1 جواهر الكلام 10 / 411 ؛ العروة الوثقى 2 / 618 .\r\n1 مصباح المتهجد / 416 ؛ بحار الانوار 90 / 96 .\r\n","page_name":" 625 ","page_number":625},
  {"content":"\r\n\r\nتلقين اعتقادات حقّ به محتضر ( - - ) احتضار ) مستحب است . بر اين اساس ، برخى خواندن دعاى عديله را - كه در بر دارندهء مضامين اعتقادى است - بر بالين وى مناسب دانسته‌اند . « 1 »\r\n\r\nدعاى كميل\r\nدعاى كميل : از دعاهاى معروف .\r\nدعاى كميل از بهترين دعاها و دعاى حضرت خضر است كه امير مؤمنان عليه السّلام آن را به كميل بن زياد نخعى ، از ياران خويش آموخت . از آن به مناسبت در باب طهارت و حج نام برده‌اند .\r\nخواندن دعاى كميل در شب نيمهء شعبان و نيز شب جمعه مستحب است . « 1 » خواندن دعاهاى طولانى ، مانند دعاى كميل در قنوت نماز جايز است . « 2 »\r\nجملهء  « أَ فَمَنْ كانَ مُؤْمِناً كَمَنْ كانَ فاسِقاً لا يَسْتَوُونَ »  در دعاى كميل ، از آيات سورهء سجده است كه داراى سجدهء واجب مىباشد . « 3 » بنابر قول به حرمت خواندن سوره‌هاى عزائم ( - - ) عزائم ) بر جنب و حائض ، خواندن اين فراز از دعا بر ايشان حرام است . « 4 »\r\n\r\nدعاى ندبه\r\nدعاى ندبه : دعايى معروف .\r\nدعاى ندبه از دعاهاى معروف است كه در اعياد چهارگانه ( جمعه ، فطر ، قربان و غدير ) خوانده مىشود .\r\nدعاى ندبه را محمد بن مشهدى در كتاب مزار كبير از محمد بن ابى قُرّه و او از كتاب محمد بن حسين بن سفيان بزوفرى نقل كرده است . در كتاب ياد شده آمده است دعاى ندبه براى امام زمان عجل اللَّه تعالى فرجه الشريف خوانده مىشود و خواندن آن در اعياد جمعه ، فطر ، قربان و غدير مستحب است . « 1 »\r\n\r\nدعموص\r\nدُعْموص : كفچليز ( كفچليزك ) .\r\nدعموص جانورى است آبزى به رنگ\r\n\r\n\r\n","description":"","footnote":"\r\n( 1 ) العروة الوثقى 2 / 19 .\r\n1 مناسك حج و عمره ( بهجت ) / 245 .\r\n2 صراط النجاة 2 / 83 .\r\n3 سجده / 18 .\r\n4 العروة الوثقى 1 / 485 - 486 .\r\n1 المزار الكبير / 573 - 574 ؛ الإقبال 1 / 504 ؛ بحار الانوار 102 / 104 .\r\n","page_name":" 626 ","page_number":626},
  {"content":"\r\n\r\nسياه و با سر و تنه‌اى گرد و دمى باريك كه معمولًا پس از فرورفتن آب ، در بركه‌ها ديده مىشود . برخى آن را بچه وزغ دانسته‌اند . « 1 » از آن به مناسبت در بابهاى طهارت ، تجارت و اطعمه و اشربه نام برده‌اند .\r\nدعموص از مسخ شدگان ( - - ) مسوخ ) به شمار رفته و خوردن آن حرام است . « 2 »\r\n\r\nدعوا\r\nدعوا : ادّعاى شخصى عليه شخصى ديگر نزد حاكم .\r\nدعوا عبارت است از اينكه فردى كه مدّعى حقّى عليه ديگرى است نزد حاكم شرع ( قاضى ) آن را از او مطالبه كند ؛ خواه آن را براى خود مطالبه كند يا براى موكّل و يا مولّى عليه خويش ؛ اعمّ از اينكه حقّ مورد ادّعا عين خارجىِ مشخص باشد ، مانند زمين معيّن ، و يا غير آن مانند دين ، حقّ خيار ، شفعه ، فرزندى ، زوجيّت و جنايت . به اقامه كنندهء دعوا « مدّعى » يا « خواهان » ، به طرف مقابل كه دعوا عليه او اقامه شده « مدّعى عليه » يا « خوانده » و به حقّ مورد ادعا « مدّعى به » يا « خواسته » گويند ؛ بنابر اين ، اركان دعوا سه چيز خواهد بود : مدّعى ، مدّعى عليه و مدّعى به . از عنوان ياد شده در باب قضاء بحث كرده‌اند .\r\nمدّعى و مدّعى عليه : مدّعى بنابه تعريف برخى عبارت است از كسى كه اگر از ادعاى خود صرف نظر كند ، كسى با او كارى ندارد و دعوا كأن لم يكن تلقى مىگردد . مقابل آن منكر است ؛ يعنى كسى كه اگر طرف مقابلش سكوت كند و دست از خصومت بردارد ، سكوت از او پذيرفته است و رها مىشود و در غير اين صورت ، سكوت از او پذيرفته نيست و بايد در برابر مدّعى پاسخگو باشد . و بنابر تعريف ديگر ، مدّعى كسى است كه گفته‌اش خلاف اصل است و يا كسى است كه ادّعاى امرى پنهان را دارد كه ظاهر شرع خلاف آن است ، مانند آنكه فردى عليه ديگرى مدّعىِ طلبى يا مدّعىِ مالكيّت مالى باشد كه در دست ديگرى و تحت تصرف او است .\r\n\r\n\r\n","description":"","footnote":"\r\n( 1 ) لغت نامهء دهخدا / واژهء « كفچليز » .\r\n( 2 ) وسائل الشيعة 24 / 109 - 110 ؛ جواهر الكلام 6 / 82 ؛ 22 / 34 ؛ 36 / 197 ؛ كشف الغطاء 2 / 360 .\r\n","page_name":" 627 ","page_number":627},
  {"content":"\r\n\r\nدر اين جا ، سخن مدّعى خلاف اصل و ظاهر است ؛ چون اصل در مثال اوّل ، برائت ذمّهء آن فرد از بدهى است ؛ چنان كه ظاهر در مثال دوم مالكيّت او نسبت به مالى است كه تحت تصرف دارد . « 1 »\r\nبرخى ، به لحاظ عدم جامعيّت و مانعيّت تعاريف ياد شده ، آنها را تعريف به خواص و لوازم دانسته‌اند نه تعريف به مفهوم ، و رجوع به عرف را جهت يافتن مفهوم مدّعى و منكر لازم دانسته و گفته‌اند : به نظر عرف مدّعى كسى است كه انشاء دعوا منوط به او است ؛ خواه انشاء براى اثبات حقّى باشد - مانند ادّعاى ملكيّت مالى براى خود - يا براى برون رفت از حقّى عليه خود - مانند ادّعاى باز پس دادن امانت از سوى امين - . « 2 »\r\nتداعى : عنوان مدّعى گاه تنها بر يك طرف دعوا صادق است و بر طرف مقابل تنها عنوان منكر صادق مىباشد ، و گاهى بر هر دو طرف صدق مىكند ، مانند آنكه مالك ساختمان با شخصى در اجارهء بخشى از ساختمان در برابر مبلغى معين اتفاق نظر داشته باشد ، ليكن قبل از تحويل مورد اجاره به مستأجر ، بين آن دو بر سر تعيين مورد اجاره اختلاف بيفتد و مستأجر ادعا كند كه بخش غربى ساختمان را اجاره كرده است ؛ اما مالك ادعا كند كه قسمت شرقى آن را اجاره داده است . در اين صورت ، هر يك از آن دو ، در يك زمان مدّعى و ديگرى منكر است . بدين معنا كه مالك ادعا مىكند اجاره بر بخش شرقى واقع شده نه غربى و مستأجر ادعا مىكند اجاره بر بخش غربى واقع شده نه شرقى .\r\nفقها اين دو را « متداعيان » و دعواى آنان را « تداعى » مىنامند ( - - ) تداعى ) .\r\nشرايط پذيرش دعوا : شنيدن و پذيرش ادعاى مدّعى توسط قاضى منوط به شرايطى است . برخى از اين شرايط ، شرايط مدّعى ، برخى ديگر ، شرايط مدّعى عليه و برخى ، شرايط مدّعى به‌اند :\r\n1 . بلوغ و عقل در مدّعى . بنابر اين ، دعواى كودك و ديوانه شنيده نمىشود .\r\nبرخى گفته‌اند : بعضى دعاوىِ نابالغ مميّز ( - - ) مميّز ) شنيده مىشود ، مانند ادعاى وى عليه شخصى كه او را زده يا مالش را به غارت برده است . « 3 »\r\n\r\n\r\n","description":"","footnote":"\r\n( 1 ) الروضة البهية 3 / 76 ؛ الدروس الشرعية 2 / 83 .\r\n( 2 ) مسالك الافهام 14 / 60 - 61 ؛ جواهر الكلام 40 / 371 - 376 ؛ مهذّب الاحكام 27 / 60 .\r\n( 3 ) العروة الوثقى [ تكملة 
  ] 3 / 36 .\r\n","page_name":" 628 ","page_number":628},
  {"content":"\r\n\r\n2 . رشيد بودن مدّعى . بنابر اين ، دعواى سفيه ، در صورتى كه مستلزم تصرف در مال باشد ، پذيرفته نيست ؛ هرچند در غير موارد استلزام تصرف ، پذيرفته است . « 4 »\r\n3 . وجود ارتباط بين مدّعى و دعوا ؛ بدين معنا كه مدّعى يا براى خود طرح دعوا كند يا براى كسانى كه با او مرتبطند ، همچون موكّل و مولّى عليه ( كسى كه مدّعى ، ولىّ او است ) مانند آنكه مدّعى ، پدر يا وصىّ يا قيّم و يا حاكم شرع باشد .\r\nچنان كه گاه مدّعى به جهت حسبه ( - - ) امور حسبى ) مىتواند اقامهء دعوا كند ، مانند اينكه شخصى عليه ميّتى كه وارث نابالغ دارد ، مدّعىِ طلبى باشد و فردى اجنبى مىداند كه ميّت بدهى مدّعى را پرداخت كرده است ؛ شهود نيز بر آن دارد . در چنين صورتى ، اجنبى مىتواند نزد قاضى بر برائت ذمّهء ميّت اقامهء دعوا كند . « 5 »\r\n4 . در شرط بودن جزم در دعوا اختلاف است . شرط بودن آن به مشهور نسبت داده شده است . بنابر اشتراط ، چنانچه مدّعى بگويد : گمان مىكنم يا احتمال مىدهم چنين باشد ، دعوايش پذيرفته نيست .\r\nبرخى ، بين مواردى كه اطلاع بر آنها مشكل است ، همچون قتل و سرقت ، و مواردى كه چنين نيست ، تفصيل داده ، در موارد نخست ، گمان و احتمال را نيز مسموع دانسته‌اند .\r\nبرخى معيار در شنيدن دعوا را صدق عرفى آن دانسته‌اند ؛ بدين معنا كه بر هر موردى كه از نظر عرف دعوا و نزاع صادق باشد ، دعوا پذيرفته است ، هرچند جزم نباشد بلكه در حدّ ظن يا احتمال باشد . « 6 »\r\n5 . دعوا براى رفع خصومت باشد ، نه براى پيشگيرى از آن در آينده . « 7 »\r\n6 . دعوا در استحقاق مدّعى صراحت داشته باشد ، و دعواى غير صريح در استحقاق شنيده نمىشود ، مانند اينكه مدّعى بگويد : اين كنيزى كه نزد تو است ، دختر كنيز من است . مگر آنكه چنين بگويد : اين كنيز ، هم اكنون مال من است ؛ چون اگر قيد « هم اكنون » اضافه نشود ، احتمال مىرود ، كنيز در وضعيت فعلى ، آزاد يا ملك ديگرى باشد . « 8 »\r\nدر شنيدن دعوا ، ذكر سبب استحقاق مدّعى به شرط نيست . بنابر اين ، دعواى ملكيّت و زوجيّت و مانند آن مسموع است ؛\r\n\r\n\r\n","description":"","footnote":"\r\n( 4 ) 37 ؛ فقه الامام جعفر الصادق 6 / 73 .\r\n( 5 ) العروة الوثقى [ تكملة 
  ] 3 / 37 ؛ فقه الامام جعفر الصادق 6 / 73 .\r\n( 6 ) جواهر الكلام 40 / 153 - 157 ؛ العروة الوثقى [ تكملة 
  ] 3 / 42 ؛ مهذّب الاحكام 27 / 65 ؛ تحرير الوسيلة 2 / 412 .\r\n( 7 ) مهذّب الاحكام 27 / 65 .\r\n( 8 ) العروة الوثقى [ تكملة 
  ] 3 / 39 .\r\n","page_name":" 629 ","page_number":629},
  {"content":"\r\n\r\nهرچند سبب آن ذكر نشود ، مگر در قتل ، كه برخى گفته‌اند : بايد مشخص باشد عمدى بوده يا غير عمدى ؛ به تسبيب بوده يا به مباشرت ؛ تنهايى بوده يا با مشاركت ديگرى . « 9 »\r\n7 . بلوغ و عقل در مدّعى عليه . بنابر اين ، در صورتى كه مدّعى عليه نابالغ يا ديوانه باشد مدّعى مىتواند در برابر ولىّ آنان اقامهء دعوا كند . « 10 »\r\n8 . مدّعى عليه معلوم و معين باشد .\r\nبنابر اين ، چنانچه مدّعى ، عليه يكى از دو نفر - باترديد - اقامهء دعوا كند - مانند اينكه بگويد : من از حسن يا حسين فلان مبلغ طلب دارم - دعوايش پذيرفته نيست .\r\nبرخى ، آن را مسموع دانسته و گفته‌اند :\r\nفايدهء شنيدن چنين دعوايى - در فرضى كه آن دو اقرار كنند كه يكى نامعين از ما به مدّعى بدهكاريم - اين است كه اگر برائت ذمّهء يكى از آن دو - هرچند به سبب اقرار ديگرى - معلوم گردد ، حق ثابت مىشود . « 11 »\r\nحضور مدّعى عليه شرط شنيدن دعوا نيست و دعوا عليه غايب نيز شنيده مىشود . « 12 »\r\n9 . مورد ادّعا ( مدّعى به ) بنابر قول برخى ، به لحاظ جنس ، نوع ، وصف و مقدار معلوم باشد . در پذيرش ادّعاى مجهول اختلاف است . برخى ، بين ادعايى كه مطلقا مجهول است - مانند اينكه ادعا كند من از مدّعى عليه چيزى طلب دارم - و ادعايى كه مجهول مطلق نيست - مثل آنكه مدّعى باشد من از مدّعى عليه لباس يا مركبى طلب دارم - فرق گذاشته و گفته‌اند ادعا در صورت دوم پذيرفته است به خلاف صورت نخست . « 13 »\r\n10 . دعوا صحيح و داراى اثر باشد .\r\nبنابر اين ، ادعاى محال ؛ اعم از محال عقلى و عادى و شرعى ، پذيرفته نيست .\r\nادعاى هبه بدون اقباض ، ادعا عليه فرد مجهول و ادعاى ملكيت چيزى كه براى مسلمان تملّك آن صحيح نيست ، از قبيل شراب و خوك و مواردى از اين قبيل از مصاديق دعواى نادرست و غير برخوردار از اثر است كه مسموع نخواهد بود . « 14 »\r\nدعوا عليه قاضى : دعوا عليه قاضى همچون ديگران ، پذيرفته است . با وجود امام عليه السّلام ، دعوا نزد او طرح مىشود ،\r\n\r\n\r\n","description":"","footnote":"\r\n( 9 ) جواهر الكلام 40 / 382 - 384 ؛ مهذّب الاحكام 27 / 66 .\r\n( 10 ) فقه الامام جعفر الصادق 6 / 75 .\r\n( 11 ) العروة الوثقى [ تكملة 
  ] 3 / 44 .\r\n( 12 ) مهذّب الاحكام 27 / 66 .\r\n( 13 ) العروة الوثقى [ تكملة 
  ] 3 / 38 - 39 .\r\n( 14 ) 38 .\r\n","page_name":" 630 ","page_number":630},
  {"content":"\r\n\r\nو با عدم حضور ايشان ، نسبت به قاضىاى كه در غير محلّ اقامت مدّعى است ، نزد قاضى محلّ اقامت مدّعى و نسبت به قاضى هم محلّى با مدّعى ، نزد جانشين ايشان و يا قاضى اى ديگر - هرچند در محلّى ديگر - اقامه دعوا مىشود . « 15 »\r\nوظيفهء مدّعى : از قواعد مورد اتفاق در باب قضا اين است كه بيّنه بر مدّعى و قسم بر منكر است . بنابر اين ، بر شخصى كه عليه ديگرى ادعاى طلبى يا جنايتى دارد ، واجب است بر ادعاى خود اقامهء بيّنه كند ؛ زيرا اصل ، برائت ذمّهء طرف مقابل است ، مگر آنكه خلاف آن ثابت شود . البته معناى اينكه بيّنه بر مدّعى است ، اين نيست كه بيّنه از منكر به هيچ وجه پذيرفته نيست ؛ چون در برخى موارد بيّنه از منكر نيز پذيرفته مىشود و آن در جايى است كه انكار دعوا به اثبات چيزى ديگر منجرّ گردد ، مانند اينكه زنى ادّعا كند فلان مرد همسر شرعى او است ؛ ليكن مرد انكار مىكند و بر اينكه زن همسر شرعى مردى ديگر است اقامهء بيّنه مىنمايد . « 16 »\r\nعكس العمل مدّعى عليه : پس از اقامهء دعوا و تماميّت آن ، قاضى از مدّعى عليه مطالبهء پاسخ مىكند . عكس العمل وى از چهار صورت خارج نيست ؛ زيرا يا سكوت مىكند و پاسخ نمىدهد و يا پاسخ مىدهد . در صورت دوم ، مفاد پاسخ يا نفى علم به مورد دعوا است و مىگويد : نمىدانم ، يا انكار آن و يا اقرار به آن است .\r\nسكوت : سكوت مدّعى عليه در برابر ادعاى مدّعى ، اگر از روى عذر باشد ، مانند آنكه لال يا وحشت زده باشد ، قاضى به مقتضاى حال اقدام به رفع عذر مىكند ؛ اما اگر سكوت از روى عذر نباشد ، قاضى مدّعى عليه را ترغيب به پاسخگويى مىكند .\r\nدر صورت استمرار سكوت ، اختلاف است كه آيا تا زمان پاسخگويى بازداشت مىگردد ، يا اينكه قاضى از باب امر به معروف با رعايت تدريج ، تا حدّ زدن بر او سخت مىگيرد ، يا اينكه قاضى او را تهديد به برگرداندن قسم به مدّعى مىكند ؛ بدين گونه كه به او مىگويد : پاسخ بده ،\r\n\r\n\r\n","description":"","footnote":"\r\n( 15 ) جواهر الكلام 40 / 158 - 159 .\r\n( 16 ) فقه الامام جعفر الصادق 6 / 74 .\r\n","page_name":" 631 ","page_number":631},
  {"content":"\r\n\r\nو گرنه تو را خوددارى كننده از قسم ياد كردن قرار مىدهم و قسم را به مدّعى بر مىگردانم ، و در اين صورت با مقاومت وى و استمرار سكوت ، تهديد خود را عملى و پس از سوگند ياد كردن مدّعى به نفع او حكم مىكند ، و يا اينكه پس از سخت گيرى بر مدّعى عليه و اصرار وى بر سكوت ، قاضى او را تهديد مىنمايد . « 17 »\r\nنفى علم : اگر پاسخ مدّعى عليه نفى علم باشد و اينكه نمىدانم اين ادعا حق است يا باطل ، قاضى از مدّعى مىپرسد :\r\nمدّعى عليه را در ادعاى خود مبنى بر جهل به واقعه تصديق مىكند يا تكذيب ؟\r\nدر صورت تصديق ، دعواى او تنها با وجود بيّنه پذيرفته مىشود . همچنين است اگر مدّعى بگويد : نمىدانم آيا مدّعى عليه واقعا نمىداند يا خود را به نادانى زده است . ليكن اگر مدّعى بگويد وى خود را به نادانى زده است و گرنه واقعيّت را مىداند ، مىتواند مدّعى عليه را بر نفى علم سوگند دهد . در اين صورت اگر مدّعى عليه از قسم خوردن و نيز برگرداندن قسم به مدّعى خوددارى كند ، حكم عليه او صادر مىشود و اگر قسم بخورد ، حكم عليه او صادر نمىشود ، ليكن با قسم او دعوا ساقط نمىگردد ؛ بلكه به طور موقت پرونده بسته مىشود تا زمانى كه مدّعى بتواند بر ادعاى خود بيّنه اقامه كند ، كه در اين صورت وى مىتواند دوباره اقامهء دعوا نمايد . « 18 »\r\nانكار : اگر پاسخ مدّعى عليه در برابر مدّعى ، انكار دعوا باشد ، مدّعى بايد بر ادّعاى خود بيّنه اقامه كند و بر اساس بيّنه به نفع او حكم مىشود ، و در صورت نداشتن بيّنه ، مدّعى عليه با درخواست مدّعى بر عدم صحّت ادعاى وى ، قسم مىخورد و در نتيجه ، دعوا ساقط مىگردد و مدّعى نمىتواند دوباره حق خود را مطالبه كند و يا حتى از مدّعى عليه تقاصّ ( - - ) تقاصّ ) نمايد . البته در صورت دروغ بودن قسم مدّعى عليه ، ذمّهء وى برى نخواهد شد . و چنانچه مدّعى عليه از قسم خوردن نكول كند ، با درخواست قاضى ، مدّعى قسم مىخورد و دعوايش تثبيت مىگردد . اگر او هم از قسم خوردن نكول كند ، دعوايش ساقط مىشود . « 19 »\r\n\r\n\r\n","description":"","footnote":"\r\n( 17 ) جواهر الكلام 40 / 207 - 211 ؛ مهذّب الاحكام 27 / 106 - 107 .\r\n( 18 ) فقه الامام جعفر الصادق 6 / 78 - 79 .\r\n( 19 ) جواهر الكلام 40 / 169 - 180 ؛ مهذّب الاحكام 27 / 79 - 87 .\r\n","page_name":" 632 ","page_number":632},
  {"content":"\r\n\r\nبر قاضى واجب است در فرض انكار مدّعى عليه و جهل مدّعى ، مدّعى را از وظيفه و حق خود در اين مرحله ( اقامهء بيّنه و در صورت نداشتن بيّنه ، سوگند دادن طرف مقابل ) مطّلع سازد و در اين صورت ، چنانچه از قاضى بخواهد مدّعى عليه را قسم دهد ، او را قسم مىدهد و بر قاضى جايز نيست ، بدون درخواست مدّعى ، مدّعى عليه را سوگند دهد . چنان كه قبل از درخواست مدّعى ، قسم خوردن منكر صحيح نيست و اثرى ندارد . « 20 »\r\nاقرار : با اقرار مدّعى عليه نسبت به خواستهء مدّعى ، در صورت تحقق شرايط صحّت اقرار ، مدّعى عليه به آنچه اقرار كرده ، ملزم و پرونده مختومه مىگردد .\r\nراههاى اثبات دعوا :\r\n1 . بيّنه . دعوا گاه با دو شاهد ، گاه با دو شاهد و يك قسم - همچون ادّعا بر ميّت - و گاهى با يك شاهد و يك قسم ثابت مىشود « 21 » ( - - ) بيّنه ) .\r\n2 . قسم ( - - ) قسم ) .\r\n3 . قسامه ( - - ) قسامه ) .\r\n4 . اقرار ( - - ) اقرار ) .\r\n5 . قرعه ( - - ) قرعه ) .\r\n6 . علم قاضى . قاضى مىتواند بر اساس علم خود حكم كند و نيازى به اثبات از جانب طرف دعوا ندارد . « 22 »\r\n7 . امارات . امارات شرعى ، از قبيل يَد و تصرّف كه نشانهء مالكيّت فرد است ( - - ) قاعدهء يد ) و قاعدهء فراش كه بر اساس آن فرزند مشكوك به همسر زن ملحق مىشود نه مرد زنا كار ( - - ) قاعدهء فراش ) از ديگر راههاى اثبات دعوا به شمار مىروند ؛ ليكن امارات قضايى كه شارع آنها را اماره قرار نداده ، همچون اثر انگشت و مانند آن ، در صورت علم‌آور بودن براى قاضى مىتواند مستند حكم وى قرار گيرد . « 23 »\r\nنوشته‌ها و اسناد ادارى بنابر مشهور در اثبات موضوع حكم قضايى اعتبار ندارند . بلكه بر عدم اعتبار آنها ادّعاى اجماع شده است ، مگر آنكه قراينى قطعى - كه موجب علم قاضى شود - بر صحّت و درستى آنها وجود داشته باشد . « 24 »\r\n\r\n\r\n","description":"","footnote":"\r\n( 20 ) العروة الوثقى [ تكملة 
  ] 3 / 59 .\r\n( 21 ) مهذّب الاحكام 27 / 88 - 105 .\r\n( 22 ) جواهر الكلام 40 / 88 .\r\n( 23 ) الفقه 100 / 433 - 435 .\r\n( 24 ) جواهر الكلام 40 / 303 - 305 ؛ الفقه 100 / 428 .\r\n","page_name":" 633 ","page_number":633},
  {"content":"\r\n\r\n8 . عرف . عرف عبارت است از آنچه عادت مردم در معاملات بر آن جريان دارد ؛ به گونه‌اى كه گوينده مىتواند با اعتماد بر فهم عرف ، معنايى را از لفظى قصد كند ، بدون آنكه نياز به قيود آن باشد .\r\nعرف از راههاى اثبات دعوا به شمار نمىرود ؛ ليكن گاهى ابزارى براى شناخت و تشخيص موضوع دعوا خواهد بود و تأثير آن در قضاوت تنها در اين حدّ است ؛ « 25 » مانند اينكه باغى فروخته شود و پس از آن ، فروشنده و خريدار در داخل بودن تأسيسات ساختمانى آن در معاملهء باغ اختلاف كنند ؛ بدين گونه كه خريدار مدّعى دخول و فروشنده مدّعى خروج آن از معامله باشد . در اين صورت ، به عرف محل رجوع مىشود . « 26 »\r\n9 . استفاضه . بدون شك ، استفاضهء علم‌آور حجت و معتبر است ( - - ) استفاضه ) .\r\nاما استفاضه‌اى كه علم آور نباشد ، راهى براى اثبات برخى چيزها قرار داده شده است . برخى ، استفاضه را تنها در مسئلهء نَسَب ( - - ) نسب ) و مرگ و ملك مطلق ( بدون ذكر سبب ملكيّت از قبيل خريدن و ارث ) قابل استناد دانسته‌اند . برخى ، نكاح و وقف ، و برخى ديگر ، عتق و ولاء را نيز بر آنها افزوده‌اند . « 27 »\r\n( - - ) قضاوت )\r\n\r\n\r\n","description":"","footnote":"\r\n( 25 ) فقه الامام جعفر الصادق 6 / 118 .\r\n( 26 ) جواهر الكلام 23 / 129 .\r\n( 27 ) فقه الامام جعفر الصادق 6 / 120 - 122 .\r\n","page_name":" 634 ","page_number":634},
  {"content":"\r\n\r\n\r\nدعوت\r\nدعوت : فراخواندن كسى به چيزى يا انجام دادن كارى .\r\nاز آن در بابهاى جهاد ، نكاح ، اطعمه و اشربه و شهادات سخن گفته‌اند .\r\nدعوت كافران به اسلام ( - - ) اسلام ) قبل از شروع جنگ با آنان - درصورت نرسيدن دعوت به ايشان - از سوى امام يا منصوب از جانب ايشان ، واجب است . « 1 » وجوب دعوت در صورت آگاهى داشتن كفّار از آن ، ساقط مىشود ؛ ليكن براى تأكيد و اتمام حجت بر ايشان ، مستحب است . « 2 »\r\nدر ابلاغ دعوت - بنابر تصريح برخى - رسيدن آن به رهبر كفّار ، به طور مستقيم يا از طريق پيك و يا نامه كفايت مىكند ، هرچند به همهء كفّار نرسد . « 3 »\r\nدر دعوت ، كيفيت خاصى شرط نيست و با آنچه كه مفاد آن ترغيب به شهادتين و بيان محاسن و معارف اسلام باشد ، حاصل مىگردد ؛ هرچند بهتر آن است كه به كيفيّتى انجام گيرد كه وارد شده است . « 4 »\r\nجهاد با باغى ( - - ) باغى ) در صورت دعوت امام عليه السّلام يا نايب ايشان واجب و سرپيچى از آن گناه كبيره ( - - ) گناه كبيره ) است . « 5 »\r\nدعوت مؤمنان جهت حضور در وليمه ( - - ) وليمه ) مستحب است . در عقيقه ( - - ) عقيقه ) افضل آن است كه گوشت آن را بپزند و جهت خوردن و دعا كردن براى كودك ، ده نفر يا بيشتر از مؤمنان را دعوت كنند . « 6 »\r\nخوردن غذايى كه خورنده به آن دعوت نشده و نيز بردن همراه ، مانند فرزند به مهمانىاى كه از او دعوت به عمل نيامده ، حرام است . « 7 » برخى ، آن را مكروه دانسته‌اند . « 8 »\r\nبركسى كه به دعوت مشهودله ، تحمّل شهادت ( - - ) تحمّل شهادت ) كرده ، واجب است براى اداى شهادت ( - - ) اداى شهادت ) نيز حاضر شود . « 9 »\r\n( - - ) اجابت )\r\n\r\n\r\n","description":"","footnote":"\r\n( 1 ) شرائع الاسلام 1 / 235 ؛ كنز العرفان 1 / 392 .\r\n( 2 ) جواهر الكلام 21 / 54 .\r\n( 3 ) 53 ؛ مهذّب الاحكام 15 / 115 .\r\n( 4 ) جواهر الكلام 21 / 53 ؛ مهذّب الاحكام 15 / 115 - 116 .\r\n( 5 ) جواهر الكلام 21 / 324 .\r\n( 6 ) 31 / 271 .\r\n( 7 ) 36 / 469 .\r\n( 8 ) كتاب السرائر 3 / 136 ؛ الدروس الشرعية 3 / 26 .\r\n( 9 ) جواهر الكلام 41 / 182 .\r\n","page_name":" 635 ","page_number":635},
  {"content":"\r\n\r\n\r\nدغاره\r\nدَغارَه : ربودن آشكار مال ( - - ) اختلاس ) .\r\n\r\nدفّ\r\nدَفّ : دايره .\r\nدفّ عبارت است از ساز كوبه‌اى با چنبر چوبى بزرگ كه بر يك دهانهء آن ، پوست كشيده شده است . از آن در باب تجارت و شهادات سخن گفته‌اند .\r\nدفّ از آلات لهو ( - - ) آلات لهو ) به شمار مىرود ؛ از اين رو ، به كار گيرى و هر گونه اكتساب با آن در غير عروسى و مراسم ختنه سورى حرام است . « 1 » در حرمت به كارگيرى دفّ در مراسم عروسى و ختنه اختلاف است . گروهى قائل به جواز با كراهت شده‌اند . « 2 » بنابر تصريح برخى قائلان به جواز ، دايره بايد بدون زنگوله باشد . « 3 »\r\n\r\nدفاع\r\nدفاع : دفع كردن مهاجم .\r\nاز احكام آن در باب جهاد و حدود سخن گفته‌اند .\r\nدفاع به لحاظ موضوع آن ، ابعاد و مصاديق گوناگونى دارد ، از جمله :\r\n1 . دفاع از سرزمين اسلام : دفاع از اسلام و سرزمينهاى اسلامى در برابر دشمنى كه موجوديت اسلام را تهديد مىكند و يا قصد استيلا بر بلاد اسلام و ناموس و اموال مسلمانان دارد ، بر هر مكلّف واجب است و شرط آن حضور امام عليه السّلام يا نايب وى نيست . « 1 »\r\nدر صدق عنوان جهادِ مصطلح در شرع بر دفاع از سرزمينهاى اسلام بدون حضور امام يا نايب وى ، اختلاف است .\r\nبنابر قول به صدق ، احكام جهاد - از قبيل حرمت فرار ، تقسيم غنايم و احكام شهيد ( - - ) شهيد ) - بر آن جارى مىشود . برخى ، تنها احكام شهيد را جارى دانسته‌اند « 2 » ( - - ) جهاد ) .\r\n2 . دفاع از نفس : دفاع از خود در برابر كسى كه قصد جان آدمى را دارد ، جايز ،\r\n\r\n\r\n","description":"","footnote":"\r\n( 1 ) الروضة البهية 3 / 210 ؛ مجمع الفائدة 8 / 41 ؛ الحدائق الناضرة 18 / 200 .\r\n( 2 ) رياض المسائل 13 / 265 ؛ المبسوط 8 / 224 ؛ المختصر النافع / 279 ؛ كشف اللثام 10 / 296 ؛ تذكرة الفقهاء ( ق ) 2 / 581 ؛ كتاب السرائر 2 / 215 ؛ مجمع الفائدة 12 / 340 - 341 .\r\n( 3 ) الدروس الشرعية 2 / 126 ؛ مسالك الافهام 14 / 183 ؛ رياض المسائل 13 / 267 .\r\n1 جواهر الكلام 21 / 14 ؛ تحرير الوسيلة 1 / 485 .\r\n2 جامع الشتات 1 / 366 - 367 .\r\n","page_name":" 636 ","page_number":636},
  {"content":"\r\n\r\nبلكه در صورت انحصار حفظ جان به دفاع ، واجب است . « 3 » همچنين دفاع از جان مؤمن در برابر تهاجم ، با داشتن توان و ايمن بودن بر جان خود واجب است . « 4 » برخى در وجوب آن اشكال كرده‌اند . « 5 »\r\n3 . دفاع از مال : دفاع از مال در برابر مهاجم ، جايز ، « 6 » بلكه - بنابر ديدگاه بعضى - در صورت غلبهء ظنّ به سلامت ، واجب است . « 7 » البته در فرض علم به كشته شدن - بنابر تصريح برخى - حرام است . « 8 »\r\n4 . دفاع از ناموس : دفاع از عِرض ( آبرو و ناموس ) در صورت علم يا ظنّ به سلامت جان ، واجب است . آيا در فرض بيم بر جان نيز دفاع واجب است يا نه ؟\r\nمحلّ بحث است ؛ چنان كه جواز يا حرمت دفاع از ناموس با علم به كشته شدن ، اختلافى است « 9 » ( - - ) آبرو ) .\r\nديگر احكام : بر مُحرمى كه دشمن او را از برگزارى حج منع كرده ، دفع وى واجب نيست ، مگر آنكه بازدارنده آغازگر جنگ ، و محرم ناگزير از دفاع باشد . برخى درفرض عدم اضطرار نيز درصورت علم يا ظنّ به پيروزى و عدم خطر ، دفاع را واجب دانسته‌اند . « 10 »\r\nكسى كه از جان يا مال و يا عِرض خود دفاع مىكند ، ضامن صدمات جانى و بدنى و خسارات مالى وارد بر مهاجم نيست ، مگر آنكه حدود و شرايط دفاع را رعايت نكرده باشد .\r\nدفاع كننده بايد در مقام دفاع ، راهها و روشهاى آسان به دشوار را برگزيند ؛ بنابر اين ، جايى كه خطر مهاجم با داد و فرياد دفع مىشود ، بايد به همان اندازه بسنده كند و يا چنانچه دشمن با مجروح كردن دفع مىشود نبايد او را بكشد ، يا مهاجمى كه با ضربهء نخست فرار كرده نبايد ضربهء دوم را بر او وارد كند و گرنه نسبت به صدمات ناشى از آن ضامن است . « 11 »\r\nدفاع در برابر حيوان مهاجم جايز است و چنانچه بر اثر آن ، حيوان معيوب گردد ، در صورت انحصار دفع آن به دفاع ، چيزى بر عهدهء مدافع نخواهد بود . « 12 »\r\nاگر عاقلى در مقام دفاع از خود ديوانهء مهاجمى را بكشد ، در صورت انحصار دفع شرّ وى به قتل ، ضمانى بر عهدهء مدافع\r\n\r\n\r\n","description":"","footnote":"\r\n( 3 ) جواهر الكلام 21 / 16 و 41 / 652 .\r\n( 4 ) 21 / 16 .\r\n( 5 ) 41 / 650 - 651 .\r\n( 6 ) 21 / 16 .\r\n( 7 ) شرائع الاسلام 1 / 232 - 233 .\r\n( 8 ) جواهر الكلام 41 / 652 .\r\n( 9 ) 652 - 653 و 655 .\r\n( 10 ) 20 / 139 - 141 .\r\n( 11 ) 41 / 651 - 656 .\r\n( 12 ) 664 .\r\n","page_name":" 637 ","page_number":637},
  {"content":"\r\n\r\nنيست و بنابر مشهور ، خون ديوانه هدر است . برخى قائل به پرداخت ديهء وى از بيت المال شده‌اند . « 13 »\r\n\r\nدفعى\r\nدفعى : يكباره ، مقابل تدريجى .\r\nعنوان ياد شده در بابهاى طهارت ، زكات ، خمس ، حج ، نكاح ، صيد و ذباحه ، حدود و قصاص به كار رفته است .\r\nطهارت : از راههاى تطهير آب نجس قليل ، استفاده از آب كر است . در تطهير با آب كر شرايطى ذكر شده است . يكى از آن شرايط ، به قول برخى ، ريختن آب كر بر آب قليل به صورت دفعى است . برخى ، ريختن تدريجى را نيز كافى دانسته‌اند . « 1 »\r\nزكات : آيا جايز است به فقير بيش از مئونهء سالش زكات داد ؟ اگر پرداخت يكباره صورت گيرد ، جايز است ؛ اما اگر به تدريج باشد ، پرداخت مازاد بر مئونه جايز نيست . برخى در جواز دادن بيش از مئونهء سال در فرض نخست نيز اشكال كرده‌اند « 2 » ( - - ) زكات ) .\r\nخمس : در نصاب معدن ، استخراج دفعى شرط نيست ؛ بلكه اگر معدن به دفعات و طى چند مرحله نيز استخراج گردد و در مجموع به حدّ نصاب برسد ، خمس آن واجب است . « 3 »\r\nحج : كفّارهء كندن پر كبوتر در حرم ( - - ) حرم ) دادن صدقه است ؛ ليكن اگر چند پر را يكباره بكند ، برخى قائل به ثبوت ارش ( - - ) ارش ) شده‌اند . « 4 »\r\nبه گفتهء برخى ، بر مُحرمى كه چند لباس دوخته را يكباره بپوشد ، به گونه‌اى كه بر همه يك پوشيدن صدق كند ، يك كفّاره ثابت است . « 5 »\r\nپرتاب دفعى چند سنگ ريزه در رمى جمرات ، در صورت برخورد به جمره ، يك رمى محسوب مىشود « 6 » ( - - ) رمى جمره ) .\r\nنكاح : مردى كه يك زوجهء كبيرهء غير مدخوله و دو زوجهء صغيره دارد ،\r\n\r\n\r\n","description":"","footnote":"\r\n( 13 ) 42 / 184 - 186 ؛ مبانى تكملة المنهاج 2 / 79 - 80 .\r\n1 جواهر الكلام 1 / 140 - 143 .\r\n2 15 / 453 .\r\n3 16 / 19 - 20 .\r\n4 20 / 310 - 311 .\r\n5 435 - 437 .\r\n6 مستند الشيعة 12 / 286 .\r\n","page_name":" 638 ","page_number":638},
  {"content":"\r\n\r\nدر صورتى كه كبيره هر دو صغيره را شير دهد ، به گونه‌اى كه رضاع يكباره حاصل شود ، عقد هر سه باطل مىشود ؛ اما اگر رضاع دفعى تحقق پيدا نكند ، تنها عقد كبيره و صغيره‌اى كه زودتر شير خورده ، باطل مىگردد « 7 » ( - - ) رضاع ) .\r\nهرگاه زن و شوهر كافرى يكباره اسلام بياورند ، نياز به عقد ازدواج جديد ندارند و همان عقد پيشين كفايت مىكند . « 8 »\r\nمردى كه به عقد دائم يكباره با چهار زن ازدواج كرده ، در صورت بروز اختلاف ميان زنان در تقسيم شبها ، بنابر قول برخى ، قرعه مىاندازد و بر اساس آن عمل مىكند . برخى گفته‌اند : مرد مختار است شب خوابى را از هر كدام آغاز كند ؛ ليكن در دورهاى بعد ، ملزم به رعايت همان ترتيبى است كه در دور نخست اختيار كرده است . « 9 »\r\nصيد و ذباحه : اگر دو نفر يكباره به طرف صيدى تير پرتاب كنند و هر دو تير نيز يكباره به صيد اصابت كند ، در صورتى كه هر يك از دو تير به تنهايى در شكار حيوان اثر بخش باشد ، شكار از آنِ هر دو صياد است ؛ اما اگر يكى به صيد آسيب برساند و ديگرى آن را زمين گير كند ، صيد از آنِ دومى خواهد بود « 10 » ( - - ) صيد ) .\r\nحدود : كسى كه از حرز يكباره به اندازهء نصاب سرقت كند ، حدّ سرقت ( قطع انگشتان ) بر او جارى مىشود ، اما اگر مقدار نصاب را به تدريج و در چند مرحله از حرز خارج كند ، در جريان حدّ سرقت اختلاف است « 11 » ( - - ) حرز ) .\r\nقصاص : چنانچه برده‌اى دو فرد آزاد و يا دو بردهء دو مالك را يكباره بكشد ، اولياى آن دو در به بردگى گرفتن يا قصاص او سهيمند « 12 » ( - - ) بردگى ) .\r\n\r\nدَفْق\r\n- - ) جستن\r\n\r\nدفن\r\nدفن : به خاك سپردن مرده / پنهان كردن چيزى در زير خاك و مانند آن .\r\nدفن در اصطلاح عبارت است از در\r\n\r\n\r\n","description":"","footnote":"\r\n( 7 ) جواهر الكلام 29 / 331 .\r\n( 8 ) 30 / 76 ؛ تحرير الوسيلة 2 / 285 .\r\n( 9 ) جواهر الكلام 31 / 158 .\r\n( 10 ) 36 / 233 - 234 .\r\n( 11 ) 41 / 559 - 560 .\r\n( 12 ) 42 / 122 و 128 ؛ مجمع الفائدة 13 / 465 و 468\r\n","page_name":" 639 ","page_number":639},
  {"content":"\r\n\r\nخاك نهادن مرده ؛ بدين گونه كه گودالى در زمين ، حفر كرده و مرده را در آن جاى دهند و رويش را بپوشانند ؛ ليكن معناى لغوى آن اعم است . جايگاه اصلى دفن به معناى نخست باب طهارت است ، ليكن به مناسبت در بابهاى ديگرى نظير جهاد و تجارت نيز آمده است .\r\nحكم : دفن كردن ميّت مسلمان با كيفيّت خاص ، واجب كفايى ( - - ) وجوب كفايى ) است . اجزاى جدا شده از بدن ميّت حتّى ناخن و دندانهاى او نيز مشمول حكم ياد شده‌اند . « 1 » دفن كردن كافر واجب نيست ؛ بلكه برخى ، آن را جايز ندانسته‌اند . « 2 » كودكان و ديوانگان در حكم دفن تابع والدين خود هستند ( - - ) تبعيّت ) ؛ بنابر اين ، با مسلمان بودن يكى از والدين ، دفن فرزند نابالغ يا ديوانهء وى واجب خواهد بود . « 3 » در دفن ، قصد قربت شرط نيست ؛ از اين رو ، اگر كودكى ، ميّتى را به گونهء صحيح دفن نمايد كفايت مىكند . « 4 »\r\nچگونگى دفن : واجب است مرده به گونه‌اى دفن گردد كه بوى بد آن مردم را اذيت نكند ؛ بدن نيز از گزند درندگان محفوظ باشد . « 5 » اگر دفن ميّت در زمين ممكن نباشد واجب است به هر صورتِ ممكن جسد را پنهان سازند ، مانند آنكه آن را در بنا يا تابوتى نهاده ( - - ) تابوت ) و اطراف آن را ببندند يا اگر در كشتى مرده و رساندن جسد به خشكى امكان پذير نيست ، پس از تجهيز ( غسل و كفن و نماز ) با بستن چيزى سنگين به پاى وى ، او را به دريا افكنند . « 6 »\r\nبنابر قول مشهور واجب است مرده را در قبر بر پهلوى راست ، روبه قبله دفن كنند . « 7 » برخى قدما قائل به استحباب آن شده‌اند . « 8 »\r\nاگر زن كافرِ باردار همراه جنين درون رحمش بميرد در صورتى كه باردارىاش از مرد مسلمان باشد ، بايد او را در قبر به پهلوى چپ ، پشت به قبله بخوابانند ، به گونه‌اى كه روى جنين به سمت قبله قرار گيرد . « 9 »\r\nدر جايى كه بيم بيرون آوردن جسد از سوى درندگان مىرود ، محكم ساختن قبر واجب است ؛ چنان كه در فرض انداختن جسد به دريا واجب است جايى انتخاب\r\n\r\n\r\n","description":"","footnote":"\r\n( 1 ) جواهر الكلام 4 / 289 - 290 ؛ العروة الوثقى 2 / 112 و 117 .\r\n( 2 ) جواهر الكلام 21 / 132 - 133 ؛ مستمسك العروة 4 / 68 .\r\n( 3 ) العروة الوثقى 2 / 31 .\r\n( 4 ) 114 .\r\n( 5 ) جواهر الكلام 4 / 290 - 291 ؛ العروة الوثقى 2 / 112 - 113 .\r\n( 6 ) جواهر الكلام 4 / 291 - 295 ؛ العروة الوثقى 2 / 113 - 114 .\r\n( 7 ) جواهر الكلام 4 / 296 - 297 ؛ جامع المدارك 1 / 148 .\r\n( 8 ) الوسيلة / 68 .\r\n( 9 ) جواهر الكلام 4 / 297 - 299 .\r\n","page_name":" 640 ","page_number":640},
  {"content":"\r\n\r\nگردد كه به محض افكندن ، طعمه حيوانات دريايى نگردد ، هرچند در دراز مدت ممكن است چنين شود . « 10 »\r\nآداب :\r\nالف . مستحبات : امور زير از مستحبات دفن به شمار مىروند :\r\n- قرار دادن جنازه در چند ذراعى قبر و به تدريج در سه مرحله نزديك قبر بردن .\r\n- وارد كردن ميّت مرد از سمت سر و ميّت زن از سمت عرض در قبر .\r\n- خواندن دعاهاى وارد شده هنگام داخل كردن ميّت در قبر .\r\n- بازكردن گره‌هاى كفن از طرف سر و پاها .\r\n- گذاشتن صورت ميّت بر خاك و تلقين او ( - - ) تلقين ) .\r\n- قرار دادن مقدارى تربت حضرت سيد الشهداء همراه ميّت در قبر ( - - ) تربت ) .\r\n- طهارت داشتن و برهنه بودن سر و پاى كسى كه ميّت را در قبر مىگذارد .\r\n- داخل شدن و بيرون آمدن كسى كه ميّت را در قبر مىگذارد از طرف پاى ميّت .\r\n- ريختن خاك در سه مرحله با پشت دست توسط حاضرانِ غير خويشاوند با ميّت پس از گذاشتن سنگ لحد .\r\n- پاشيدن آب بر قبر از طرف سر تا پا و سپس گرداگرد آن تا جانب سر و پاشيدن مازاد آن بر ميانهء قبر .\r\n- گذاشتن دست با انگشتان باز روى قبر و فشار دادن آن در خاك ، به گونه‌اى كه اثر آن بر قبر بماند .\r\n- طلب آمرزش براى ميّت و خواندن هفت بار سورهء قدر و دعاى وارد شده .\r\n- تلقين دوبارهء ميّت توسط ولىّ پس از بازگشت حاضران .\r\n- تسلّى دادن به بازماندگان ( - - ) تسليت ) .\r\n- خواندن دو ركعت نماز پس از بازگشت از مراسم تدفين « 11 » ( - - ) نماز وحشت ) .\r\nب . مكروهات : دفن كردن دو ميّت در يك قبر ، جز در حال ضرورت ؛ « 12 » ريختن خاك بر قبر توسط خويشان ميّت « 13 » و داخل شدن پدر در قبر فرزند خود . « 14 »\r\nزمان دفن : شتاب كردن در دفن ميّت مستحب است ، مگر آنكه مرگش معلوم\r\n\r\n\r\n","description":"","footnote":"\r\n( 10 ) العروة الوثقى 2 / 114 - 115 .\r\n( 11 ) جواهر الكلام 4 / 299 - 332 ؛ العروة الوثقى 2 / 118 - 126 .\r\n( 12 ) جواهر الكلام 4 / 341 .\r\n( 13 ) 334 .\r\n( 14 ) العروة الوثقى 2 / 127 .\r\n","page_name":" 641 ","page_number":641},
  {"content":"\r\n\r\nنباشد كه در اين صورت تا حصول علم به مرگ ، واجب است دفن به تأخير بيفتد . « 15 » تأخير در دفن ميّت در صورتى كه هتك او به شمار رود جايز نيست ؛ « 16 » ليكن اگر ميّت ، باردار و جنين در رحم او زنده ، و حفظ حيات جنين متوقف بر دفن نكردن مادر باشد ، تأخير در دفن او واجب است . « 17 »\r\nمكان دفن : دفن كردن مسلمان در جايى كه هتك او به شمار مىرود ، مانند مزبله و نيز در مكان غصبى و زمين وقف شده براى غير دفن ، مانند مسجد و مدرسه حرام است . دفن كردن مسلمان در گورستان كفّار ، همچنين عكس آن جايز نيست . « 18 »\r\nجا به جايى ميّت از شهرى كه فوت كرده به شهرى ديگر مكروه است ، مگر مشاهد مشرّفه ( - - ) مشاهد مشرّفه ) كه منتقل كردن به آن جا مستحب است ؛ « 19 » ليكن پس از دفن ، انتقال به غير مشاهد مشرّفه جايز نيست . در جواز نقل به مشاهد مشرّفه پس از دفن ، اختلاف است . عدم جواز به مشهور نسبت داده شده است . « 20 »\r\nمتولّى دفن : ولىّ ميّت اختيار دار دفن او است ، بدين معنا كه نسبت به تجهيز ( - - ) تجهيز ) ميّت بر ديگران اولويّت داد .\r\nمراد از ولىّ ميّت كسى است كه در ارث بردن از او بر ديگران مقدم است ، مگر شوهر كه در هر حال نسبت به همسرش بر ديگران اولويت دارد . در اينكه مراد از اولويّت ، عدم جواز پيشى گرفتن ديگران بر ولىّ بدون اذن او است يا تنها عدم جواز ايجاد مزاحمت براى ولىّ در صورت اقدام وى به تجهيز ميّت ، اختلاف است .\r\nبنابر قول اوّل ، جواز اقدام ديگران به دفن ، منوط به اذن ولىّ است . « 21 »\r\nساير احكام : اگر در جنگ و در ميان كشتگان ، مسلمان از كافر بازشناخته نشود بنابر قول برخى ، آن كه آلت تناسلىاش كوچك‌تر است دفن مىگردد .\r\nبرخى گفته‌اند : آن كه قرعه ( - - ) قرعه ) به نامش درآمد دفن مىشود . بعضى ديگر ، دفن همهء كشته‌ها را به احتياط ، واجب دانسته‌اند . « 22 »\r\nرزمنده‌اى كه در معركه به شهادت رسيده با لباسش دفن مىگردد ، مگر كفشها و پوستين و بنابر قول برخى ، عرقچين ، شلوار ، عمامه و كمربند كه از\r\n\r\n\r\n","description":"","footnote":"\r\n( 15 ) جواهر الكلام 4 / 23 - 24 .\r\n( 16 ) توضيح المسائل مراجع 1 / 351 .\r\n( 17 ) 355 .\r\n( 18 ) العروة الوثقى 2 / 115 - 116 .\r\n( 19 ) جواهر الكلام 4 / 343 .\r\n( 20 ) 360 .\r\n( 21 ) 31 و 47 ؛ التنقيح ( الطهارة ) 8 / 61 .\r\n( 22 ) جواهر الكلام 21 / 133 - 134 .\r\n","page_name":" 642 ","page_number":642},
  {"content":"\r\n\r\nتنش درآورده مىشوند . در اين حكم ، بنابر مشهور ، فرقى بين خون آلود بودن يا نبودن لباسها نيست . « 23 »\r\nنبش قبر جز در مواردى كه استثنا شده حرام است « 24 » ( - - ) نبش قبر ) . هزينهء دفن همچون هزينه‌هاى تهيّهء قبر ، اجرت قبركَن و حمل كنندهء جنازه از اصل تركه برداشته مىشود . « 25 »\r\nسزاوار است مؤمن در حال حيات مكانى را براى قبر خود تهيّه كند و در آن قرآن بخواند . اهداى زمين براى دفن مؤمنان مستحب است ؛ چنان كه مباشرت در كندن قبر مؤمن استحباب دارد . « 26 » بنابر قول مشهور گرفتن اجرت بر دفن جايز نيست . « 27 »\r\n( - - ) قبر ) ( - - ) قبرستان ) ( - - ) جنازه ) ( - - ) تابوت )\r\nاز دفن به معناى دوم در بابهايى نظير طهارت ، حج و حدود سخن گفته‌اند .\r\nدفن كردن مو ، ناخن ، دندان و خون انسان زنده مستحب است . « 28 » بنابر مشهور ، بر حاجى مستحب است پس از حلق ( - - ) تراشيدن ) يا تقصير ( - - ) تقصير ) در منى ، موهاى خود را در همان جا دفن كند . « 29 »\r\nبنابر مشهور ، جهت رجم ، واجب است مرد را تا كمر و زن را تا سينه در زمين دفن كنند « 30 » ( - - ) سنگسار ) .\r\n\r\nدفيف\r\nدَفيف : بال زدن هنگام پرواز ، مقابل صفيف .\r\nاز آن در باب اطعمه و اشربه سخن گفته‌اند .\r\n\r\n\r\n","description":"","footnote":"\r\n( 23 ) 4 / 371 - 374 .\r\n( 24 ) 353 - 360 .\r\n( 25 ) العروة الوثقى 2 / 71 ؛ التنقيح ( الطهارة ) 8 / 399 - 401 .\r\n( 26 ) العروة الوثقى 2 / 141 .\r\n( 27 ) الحدائق الناضرة 18 / 211 ؛ جواهر الكلام 22 / 116 .\r\n( 28 ) كشف الغطاء 2 / 419 .\r\n( 29 ) جواهر الكلام 19 / 243 - 244 ؛ مناسك حج ( مراجع ) / 427 م 1133 و 440 م 1171 .\r\n( 30 ) جواهر الكلام 41 / 347 .\r\n","page_name":" 643 ","page_number":643},
  {"content":"\r\n\r\nخوردن گوشت انواع گنجشك ، كبوتر ، قمرى ، كبك و ديگر پرندگانى كه هنگام پرواز بال زدن آنها بيشتر از صاف نگهداشتن آن است ( - - ) صفيف ) و نيز بنابر قول منسوب به مشهور ، پرندگانى كه حالت بال زدنشان با حالت صاف نگهداشتن آن مساوى مىباشد ، حلال است . « 1 »\r\n( - - ) پرنده )\r\n\r\nدَفينه\r\n- - ) گنج\r\n\r\nدكمه\r\nدكمه : وسيله‌اى كوچك از پلاستيك ، فلز و مانند آن ، براى به هم بستن قسمتهاى مختلف لباس .\r\nاز آن به مناسبت در باب طهارت و صلات نام برده‌اند .\r\nدكمه و آستين دار بودن كفن مكروه است و در صورت استفاده از لباس شخص به عنوان كفن ، دكمه‌هاى آن كنده مىشود . « 1 »\r\nكسى كه براى گذاردن ميّت در قبر وارد قبر مىشود مستحب است دكمه‌هاى لباسش باز باشد . « 2 »\r\nباز بودن دكمه‌هاى لباس در حال نماز مكروه است . « 3 »\r\n\r\nدكّه\r\nدَكّه : سكو .\r\nبه بناى قدرى مرتفع از سطح زمين براى نشستن ، دكّه گويند . عنوان ياد شده در باب احياء موات آمده است .\r\nساختن دكّه و مانند آن در راههاى عمومى در صورتى كه مزاحم آمد و شد رهگذران باشد جايز نيست . در جواز بناى آن در فرض وسعت راه و عدم اخلال به رفت و آمد مردم ، اختلاف است ؛ مگر آنكه بناى آن خارج از محدودهء راه باشد ، كه در اين صورت جايز است . « 1 »\r\n\r\nدل\r\n- - ) قلب\r\n\r\n\r\n","description":"","footnote":"\r\n( 1 ) جواهر الكلام 36 / 304 - 306 ؛ مهذّب الاحكام 23 / 133 و 135 .\r\n1 العروة الوثقى 2 / 78 ؛ منهاج الصالحين ( خويى ) 1 / 81 .\r\n2 جواهر الكلام 4 / 284 .\r\n3 العروة الوثقى 2 / 359 .\r\n1 تذكرة الفقهاء 16 / 43 - 44 ؛ الروضة البهية 7 / 184 ؛ مسالك الافهام 12 / 429 .\r\n","page_name":" 644 ","page_number":644},
  {"content":"\r\n\r\n\r\nدلالت\r\nدلالت : نشان دادن / كشف مدلول از وجود دالّ .\r\nاز دلالت به معناى نخست در باب حج سخن گفته‌اند .\r\nنشان دادن شكارى كه در خشكى زندگى مىكند به شكارچى ، حتّى با اشاره بر مُحرم ( - - ) احرام ) حرام است ؛ خواه در محدودهء حرم ( - - ) حرم ) باشد يا بيرون از آن . اما بر غير محرم ، تنها در محدودهء حرم ، حرام است . به شرط آنكه شكارچى از جاى شكار مطّلع نباشد و يا قصد صيد نداشته باشد و گرنه حرام نخواهد بود .\r\nدر موارد حرمت ، در صورتى كه شكارچى با دلالت او ، شكار را بگيرد يا بكشد و يا آسيب برساند ، كفّاره نيز بر عهدهء نشان دهنده ثابت مىشود . « 1 »\r\nاز دلالت به معناى دوم در اصول فقه ، بخش الفاظ سخن گفته‌اند .\r\nدلالت به اين معنا عبارت است از بودن شىء بر حالتى كه علم به وجود آن ، مستلزم انتقال به وجود شىء ديگر باشد ، مانند صداى كوبهء در كه انسان را از وجود كسى پشت در آگاه مىكند . در مثال ياد شده به صداى كوبهء در « دالّ » ، به كسى كه پشت در است « مدلول » و به صفت و حالت پديد آمده براى صدا « دلالت » گويند . « 2 » آنچه در اصول فقه دربارهء دلالت بحث شده ، دلالت الفاظ بر معانى است .\r\nاقسام : براى دلالت از حيث ياد شده ( دلالت لفظ بر معنا ) تقسيماتى ذكر شده است .\r\nالف . تقسيم به دلالت مطابقى ، تضمنى و التزامى .\r\nدلالت مطابقى ، دلالت لفظ است بر تمام معناى خود ، مانند دلالت لفظ حسن بر فرد مسمّا به اين نام .\r\nدلالت تضمنّى ، دلالت لفظ است بر جزئى از معنا ، مانند دلالت لفظ حسن بر سر و پاى فردى كه به اين نام خوانده مىشود .\r\nدلالت التزامى ، دلالت لفظ است بر ملازم عقلى يا عرفى معناى خود ، مانند دلالت لفظ خورشيد بر نور يا دلالت لفظ « حاتم » بر جود و بخشندگى . « 3 »\r\n\r\n\r\n","description":"","footnote":"\r\n( 1 ) جواهر الكلام 18 / 286 - 288 ؛ 20 / 292 .\r\n( 2 ) المنطق / 40 .\r\n( 3 ) 43 - 44 .\r\n","page_name":" 645 ","page_number":645},
  {"content":"\r\n\r\nب . تقسيم به دلالت تصورى و تصديقى .\r\nدلالت تصورى عبارت است از خطور معناى لفظ در ذهن هنگام شنيدن آن ؛ هرچند گوينده ، آن را قصد نكرده باشد ، مانند انتقال ذهن به معناى حقيقى لفظ ، گرچه گوينده معناى مجازى آن را اراده كرده باشد .\r\nدلالت تصديقى ، عبارت است از دلالت لفظ بر مقصود بودن معناى آن براى گوينده و آن در صورتى است كه گوينده در مقام بيان ، و جدّى باشد و قرينه‌اى بر ارادهء خلاف معناى لفظ نياورده باشد . « 4 »\r\nج . تقسيم به دلالت اقتضا ، تنبيه و اشاره كه از آنها به دلالت سياقى ( دلالت ريخت كلام ) نيز تعبير كرده‌اند . « 5 »\r\nدلالت اقتضا ، دلالتى است كه به حسب عرف ، مقصود گوينده باشد و صدق و صحّت كلام از جهت عقل يا شرع يا لغت و يا عادت متوقف بر ارادهء آن معنا از سوى او باشد ، مانند دلالت « لاضَرَرَ و لاضِرارَ فى الاسلام » بر نفى آثار و احكام شرعىِ ضررى در اسلام ؛ چون صدق كلام متوقف بر چنين تقديرى است ، و گرنه ، ضرر در خارج موجود است و شارع مقدس قطعا در مقام نفى آن نيست .\r\nدلالت تنبيه - كه به آن دلالت ايماء نيز گويند - دلالتى است كه از نظر عرف ، مقصود گوينده است ؛ ليكن - بر خلاف دلالت اقتضا - در اين نوع دلالت ، صدق و صحّت كلام متوقف بر چنين دلالتى نيست ؛ بلكه سياق و ريخت كلام موجب يقين به اراده آن مىشود يا عدم ارادهء آن را بعيد به نظر مىنماياند ، مانند دلالت جملهء « خورشيد طلوع كرده است » بر تنبيه به اين مطلب كه وقت نماز سپرى شده است . و يا دلالت جملهء « أعِدِ الصلاة » ( نماز را اعاده كن ) بر بطلان نماز .\r\nدلالت اشاره دلالتى است كه مدلول آن لازمهء مدلول كلام است ؛ هرچند به حسب عرف ، مقصود گوينده از آوردن كلام ، چنين دلالتى نيست ؛ خواه اين مدلول از يك كلام استنباط شده باشد يا از دو كلام ، مانند دلالت آيهء  « وَ حَمْلُهُ وَ فِصالُهُ ثَلاثُونَ شَهْراً »  « 6 » و آيهء  « وَ الْوالِداتُ يُرْضِعْنَ أَوْلادَهُنَّ حَوْلَيْنِ كامِلَيْنِ »  « 7 » بر اينكه\r\n\r\n\r\n","description":"","footnote":"\r\n( 4 ) اصول الفقه 1 / 18 - 19 .\r\n( 5 ) 121 .\r\n( 6 ) احقاف / 15 .\r\n( 7 ) بقره / 233 .\r\n","page_name":" 646 ","page_number":646},
  {"content":"\r\n\r\nكمترين مدّت حمل شش ماه است ؛ با اين بيان كه آيهء نخست ، مجموع دوران حمل و رضاع را سى ماه ، و آيهء دوم ، مدت كامل رضاع را دو سال مىداند ، كه با كم كردن 24 ماه ( دو سال ) از سى ماه ، اقلّ حمل - كه شش ماه است - به دست مىآيد .\r\nمثال ديگرى كه براى اين نوع دلالت ذكر كرده‌اند ، دلالت وجوب چيزى بر وجوب مقدمهء آن است . البته ناميدن دلالت اشاره به اين نام ، مسامحه است ؛ زيرا فرض اين است كه دلالت اشاره مقصود گوينده نيست ؛ در حالى كه دلالت تابع ارادهء گوينده است . از اين رو ، حجيّت آن از باب حجيّت ظواهر نيست ، بلكه از باب حجيّت ملازمات عقلى است ؛ ليكن حجيّت دو نوع پيشين ( دلالت اقتضا و تنبيه ) از باب حجيّت ظواهر است . « 8 »\r\n\r\nدلالت سياقى\r\n- - ) دلالت\r\n\r\nدلّالى\r\nدلّالى : وساطت در خريد و فروش .\r\nاز آن به سمسارى نيز تعبير شده است .\r\nبه واسطه ، « دلال » و « سمسار » گويند . از آن در باب تجارت سخن گفته‌اند .\r\nحكم : دلالى ، مشروع و گرفتن اجرت بر آن جايز است . « 1 »\r\nهرگاه بازرگانى ، براى فروش ، كالايى در اختيار دلال بگذارد و قيمت آن را مشخص كند و بگويد هرچه بيشتر فروختى از آنِ خودت باشد ، دلال نمىتواند آن را به بيع مرابحه ( - - ) بيع مرابحه ) بفروشد ؛ چون شرط بيع مرابحه اخبار از قيمت خريد كالا است ؛ در حالى كه دلال آن كالا را نخريده تا مشترى را از قيمت خريد آن مطلع سازد ؛ ليكن اگر دلال ، خريدار را از قيمت مشخص شده آگاه سازد و كالا را به بيشتر از آن بفروشد ، معامله صحيح است ؛ هرچند بيع مرابحه نخواهد بود . البته در اين صورت ، در اينكه دلال مستحق مبلغ مازاد خواهد بود يا آنكه آن مبلغ به عنوان بهاى كالا به مالك برمىگردد ، اختلاف است .\r\nبرخى گفته‌اند : پيشنهاد مالك به دلال در\r\n\r\n\r\n","description":"","footnote":"\r\n( 8 ) اصول الفقه 1 / 120 - 125 .\r\n1 منتهى المطلب ( ق ) 2 / 1022 ؛ تحرير الاحكام 2 / 268 .\r\n","page_name":" 647 ","page_number":647},
  {"content":"\r\n\r\nحدّ وعده‌اى است كه وفاى آن بر او واجب نيست ، و به جهت مجهول بودن مبلغ مازاد ، چنين پيشنهادى نمىتواند تحت عنوان اجاره ( - - ) اجاره ) يا جعاله ( - - ) جعاله ) قرار گيرد ؛ چه آنكه در اين دو عقد ، عوض بايد معلوم باشد . البته دلال به جهت ارزشمند بودن كارش مستحق اجرة المثل ( - - ) اجرة المثل ) خواهد بود . در مقابل ، برخى چنين پيشنهادى را جعاله دانسته و گفته‌اند :\r\nجهالتى كه منجرّ به نزاع نشود ، به صحّت جعاله زيان نمىرساند . در نتيجه ، دلال مستحق مازاد خواهد بود . برخى نيز بين صورت پيشنهاد مالك به دلال و صورت عكس آن تفصيل داده ، در فرض نخست ، دلال را مستحق مبلغ مازاد و در فرض دوم ، او را مستحق اجرة المثل دانسته‌اند . « 2 »\r\nدر فرض ياد شده ، چنانچه دلال كالا را به قيمت تعيين شده از سوى مالك بفروشد ، بنابر قول دوم ( قول به جعاله ) مستحق چيزى نخواهد بود . امّا بنابر ديگر اقوال ، مستحق اجرة المثل است ؛ و اگر كمتر از قيمت مشخص شده بفروشد ، كسرى را بايد از مال خود جبران كند . « 3 »\r\nبنابر مشهور ، وكالت و وساطت حَضَرى ( اهل محل ) براى باديه نشين ، بلكه هر فرد غير بومى كه براى فروش كالاى خود وارد شهر يا روستا مىشود ، جهت فروش كالاى وى مكروه است .\r\nبرخى آن را حرام دانسته‌اند . « 4 »\r\nاجرت دلالى : اجرت دلالى در قالب اجاره يا جعاله تعيين و به دلال پرداخت مىگردد و در صورت عدم تعيين ، دلال مستحق اجرة المثل خواهد بود .\r\nاجرت دلالى - در صورتى كه دلال عمل را مجانى انجام نداده باشد - بر عهدهء كسى است كه اين كار را به او واگذار كرده است . بنابر اين ، هرگاه فردى ، فروش كالايى و فردى ديگر خريد كالايى ديگر را بر عهدهء دلالى بگذارد ، بايد هر دو جداگانه اجرت او را بدهند . « 5 »\r\nدستمزد دلالى با اقاله ( - - ) اقاله ) و فسخ معامله از بين نمىرود . « 6 »\r\nضمان : دلال امين است . بنابر اين ، چنانچه مال در دست او تلف شود ، در صورتى كه در نگهدارى آن كوتاهى نكرده باشد ، ضامن نيست و در فرض\r\n\r\n\r\n","description":"","footnote":"\r\n( 2 ) المقنعة / 605 ؛ النهاية / 389 - 390 ؛ تذكرة الفقهاء 11 / 240 - 241 ؛ الدروس الشرعية 3 / 220 ؛ الحدائق الناضرة 19 / 208 - 210 ؛ جواهر الكلام 23 / 323 - 327 ؛ فقه الصادق 18 / 313 - 316 .\r\n( 3 ) الدروس الشرعية 3 / 220 ؛ فقه الصادق 18 / 316 .\r\n( 4 ) جواهر الكلام 22 / 461 .\r\n( 5 ) 25 / 88 - 92 .\r\n( 6 ) 24 / 357 .\r\n","page_name":" 648 ","page_number":648},
  {"content":"\r\n\r\nاختلاف بين او و صاحب مال در عدم كوتاهى كردن در نگهدارى ، قول دلال همراه با قسم مقدم مىگردد ، مگر آنكه صاحب مال بيّنه ( - - ) بيّنه ) اقامه كند . « 7 »\r\n\r\nدَلك\r\n- - ) ماليدن\r\n\r\nدلو\r\nدَلو : سطل .\r\nدلو عبارت است از ظرفى چرمى يا فلزى و مانند آن كه معمولا با آن از چاه آب مىكشند . از آن به مناسبت در باب طهارت و حج سخن گفته‌اند .\r\nدر صورت ملاقات آب چاه با نجاست ، مقدارى معيّن از آب چاه با دلو كشيده مىشود . در وجوب يا استحباب كشيدن ، اختلاف است . ملاك در دلو ، اندازهء متعارف آن است « 1 » و چنانچه بزرگ‌تر از آن باشد ، بدون شك كشيدن آب به مقدار تعيين شده كافى است ؛ ليكن در اينكه مقدار اضافه از نظر وزن ، جايگزين تعدادى از دلوهاى تعيين شده - كه معادل آن است - مىشود يا نه ، اختلاف است . « 2 »\r\nبه تصريح برخى ، ابزارى كه با آن آب مىكشند ، از جمله دلو پس از كشيدن مقدار تعيين شده ، به تبع پاك شدن آب - بنابر قول به نجاست آن - پاك مىشود « 3 » ( - - ) نزح ) .\r\nمستحب است حاجى يك يا دو دلو از آب زمزم بكشد و از آن بنوشد و بر سر و بدنش بريزد و مستحب است در صورت امكان از دلو محاذى حجر الاسود ( - - ) حجر الاسود ) باشد . « 4 »\r\n\r\nدلوك\r\nدُلُوك : زوال خورشيد .\r\nعنوان دلوك با اضافه به شمس در آيهء مربوط به بيان اوقات نمازهاى يوميّه به كار رفته است « 1 » و فقها به تبع در باب صلات از آن سخن گفته‌اند .\r\n\r\n\r\n","description":"","footnote":"\r\n( 7 ) 25 / 93 .\r\n1 المبسوط 1 / 7 ؛ الوسيلة / 75 .\r\n2 جواهر الكلام 1 / 259 - 260 .\r\n3 1 / 277 .\r\n4 مستند الشيعة 12 / 160 .\r\n1 اسراء / 78 .\r\n","page_name":" 649 ","page_number":649},
  {"content":"\r\n\r\nدر اينكه مراد از دلوك چيست ، لغويان و مفسران بين سه قول اختلاف نظر دارند :\r\nزوال خورشيد ؛ از زوال تا غروب خورشيد و غروب ؛ ليكن بنا به تصريح جمعى از لغويان و نيز روايات صحيح از ائمه عليهم السّلام ، مراد از دلوك ، زوال خورشيد است « 2 » ( - - ) زوال ) .\r\n\r\nدليل\r\nدليل : مستند حكم شرعى .\r\nدليل عبارت است از آنچه كه براى اثبات حكم شرعى به آن استدلال مىشود .\r\nدليل ( حجت ) در اصطلاح اصوليان به دو معنا آمده است : يكى اماره ( - - ) اماره ) كه دليلى ظنّى ، اما معتبر است ، مانند خبر واحد ( - - ) خبر واحد ) در برابر اصل عملى ( - - ) اصل عملى ) و ديگرى قياس ( قضيه ) مركب از صغرى و كبرى . از آن در اصول فقه سخن گفته‌اند .\r\nاقسام : براى دليل تقسيماتى ذكر شده است ، از جمله :\r\n1 . نقلى و عقلى : دليل به معناى قياس مركب از صغرى و كبرى يا نقلى است و يا عقلى .\r\nدليل نقلى : دليل نقلى ( شرعى ) به دليلى گفته مىشود كه كبراى آن برگرفته از كلام شارع باشد ، خواه صغراى آن نيز شرعى باشد ، مانند آنكه دربارهء آب مشكوك الطهاره گفته مىشود : آبى كه طهارتش مشكوك است شرعاً پاك مىباشد و هر آب پاكى نوشيدنش جايز است ؛ پس نوشيدن اين آب مشكوك جايز است . و يا غيرشرعى باشد ، مانند اين دليل كه : اين مايع شراب است و هر شرابى حرام است ، پس اين مايع حرام است . در اين دليل ، كبرى ، شرعى است ؛ ليكن صغرى امرى وجدانى است .\r\nدليل عقلى : دليل عقلى دو قسم است :\r\nمستقل و غير مستقل . قسم نخست ، دليلى است كه صغرى و كبراى آن ، هر دو عقلى باشند ، و قسم دوم ، دليلى است كه تنها كبراى آن عقلى باشد « 1 » ( - - ) عقل ) .\r\n2 . دليل اجتهادى و فقاهتى : دليل به لحاظ اينكه مدلول آن حكم واقعى ( - - ) حكم واقعى ) يا حكم ظاهرى ( - - ) حكم\r\n\r\n\r\n","description":"","footnote":"\r\n( 2 ) الحبل المتين / 132 ؛ جواهر الكلام 7 / 97 و 124 ؛ كتاب الخلل فى الصلاة / 89 .\r\n1 اصول الفقه 2 / 263 - 264 ؛ اصطلاحات الاصول / 134 - 135 .\r\n","page_name":" 650 ","page_number":650},
  {"content":"\r\n\r\nظاهرى ) است به دو قسم اجتهادى و فقاهتى تقسيم مىشود .\r\nدليل اجتهادى : دليل اجتهادى دليلى است كه بر حكم واقعى دلالت مىكند .\r\nوجه ناميدن آن به اين اسم ، مناسبتى است كه با تعريف اجتهاد ( استفراغ وسع جهت تحصيل ظن به احكام واقعى ) دارد ، و چون اين دليل موجب ظن به حكم واقعى مىشود آن را دليل اجتهادى ناميده‌اند .\r\nدليل فقاهتى : دليل فقاهتى اثبات كنندهء حكم ظاهرى است و در ظرف جهل به حكم واقعى كاربرد دارد . به اين دليل ، اصل عملى نيز مىگويند . و چون مفاد اين دليل علم به حكم ظاهرى است كه با تعريف فقه ( علم به احكام شرعى ) تناسب دارد ، آن را دليل فقاهتى ناميده‌اند . « 2 »\r\n3 . دليل لُبّى و لفظى : دليل لبّى دليلى است كه از نوع الفاظ نيست ، مانند اجماع ، سيره ، بناى عقلا و مانند آن ؛ در برابر دليل لفظى همچون خبر . دليل لبّى اطلاق و عموم ندارد و به قدر متيّقن از مفاد آن اخذ مىشود . « 3 »\r\n\r\nدليل اجتهادى\r\n- - ) دليل\r\n\r\nدليل خطاب\r\nدليل خطاب : مفهوم مخالف .\r\nدليل خطاب عبارت است از مفهوم كلام كه در نفى و اثبات ، مخالف با منطوق كلام است . از آن در اصول فقه بحث كرده‌اند .\r\nاصوليان دليل عقل را به دو قسم تقسيم كرده‌اند : دليل عقلى كه دلالتش بر مراد منوط به خطاب شارع است ، و دليل عقلى كه عقل به تنهايى بر آن دلالت دارد . قسم نخست را به سه قسم لحن خطاب ، فحواى خطاب و دليل خطاب تقسيم كرده‌اند . « 1 »\r\nدليل خطاب شش قسم است : مفهوم شرط ، مفهوم وصف ، مفهوم غايت ، مفهوم حصر ، مفهوم عدد و مفهوم لقب . « 2 »\r\nدر اعتبار و حجيّت دليل خطاب بين اصوليان اختلاف است . « 3 »\r\n( - - ) مفهوم )\r\n\r\n\r\n","description":"","footnote":"\r\n( 2 ) فرائد الاصول 2 / 10 ؛ اصول الفقه 1 / 6 ؛ النور الساطع 1 / 76 - 77 .\r\n( 3 ) مصباح الاصول 3 / 364 ؛ اصول الفقه 1 / 140 .\r\n1 المختصر النافع / 33 - 34 .\r\n2 اصول الفقه 1 / 104 .\r\n3 الحدائق الناضرة 1 / 57 - 58 .\r\n","page_name":" 651 ","page_number":651},
  {"content":"\r\n\r\n\r\nدليل شرعى\r\n- - ) دليل\r\n\r\nدليل عقلى\r\n- - ) دليل\r\n\r\nدليل فقاهتى\r\n- - ) دليل\r\n\r\nدليل لُبّى\r\n- - ) دليل\r\n\r\nدليل لفظى\r\n- - ) دليل\r\n\r\nدليل نَقلى\r\n- - ) دليل\r\n\r\nدم\r\nدَم : خون ( - - ) خون ) / حيوان جهت قربانى يا كفّاره در حج .\r\nدم به معناى دوم در باب حج به كار رفته و مراد از آن حيوانى است كه خون آن جهت قربانى حج و يا كفّارهء ارتكاب برخى محرّمات احرام ( - - ) احرام ) ريخته مىشود « 1 » ( - - ) قربانى ) .\r\n\r\nدُم\r\nدُم : از اعضاى حيوان .\r\nاز آن به مناسبت در باب صيد و ذباحه نام برده‌اند .\r\nبستن دست و پاى گاو و رها كردن دم آن هنگام ذبح مستحب است . « 1 »\r\nحيوانى كه با سگ شكارى يا سلاح جراحت برداشته و شكارچى به نحو متعارف بر سرشكار حاضر شده و آن را زنده يافته ، در صورتى كه حياتش مستقر نباشد ، در حكم حيوان تذكيه شده ( - - ) تذكيه ) به شمار رفته و حلال است ، بدون آنكه نيازى به تذكيه باشد ؛ امّا اگر حياتش مستقر باشد بايد آن را ذبح كند تا حلال گردد . كمترين نشانهء استقرار حيات ، حركت دادن دم يا پا و يا چشم است . « 2 »\r\n\r\nدماء ثلاث\r\nدِماء ثَلاث : خون حيض ( - - ) حيض ) ، نفاس ( - - ) نفاس ) و استحاضه ( - - ) استحاضه ) .\r\n\r\nدماء واجب\r\nدِماء واجب : قربانيهاى واجب .\r\nدماء جمع « دم » به معناى خون و در اين جا مراد خونهايى است كه به عنوان\r\n\r\n\r\n","description":"","footnote":"\r\n( 1 ) جواهر الكلام 18 / 24 و 20 / 270 .\r\n1 جواهر الكلام 36 / 132 .\r\n2 70 و 142 .\r\n","page_name":" 652 ","page_number":652},
  {"content":"\r\n\r\nقربانى ريخته مىشود . از آن در باب حج سخن گفته‌اند .\r\nبه تصريح قرآن كريم ، قربانيهاى واجب در حج چهارتا است :\r\n1 . قربانى در حج تمتع ( - - ) حج تمتع ) .\r\n2 . قربانى جهت احصار ( - - ) احصار ) .\r\n3 . قربانى جهت تراشيدن سر در حال احرام ( - - ) احرام ) يا بين عمرهء تمتع و حج تمتع ( - - ) تراشيدن ) .\r\n4 . قربانى جهت شكار ( - - ) صيد ) در حرم ( - - ) حرم ) و در حال احرام .\r\nوجوب قربانى در حج تمتع ، ترتيبى است ؛ بدين معنا كه ابتدا قربانى واجب است . در صورت عدم امكان آن ، ده روز روزه واجب مىشود كه بايد سه روز آن را در ايام حج و هفت روز ديگر را پس از بازگشت از حج بگيرد .\r\nوجوب قربانى جهت احصار ، تعيينى است ؛ به اين معنا كه تنها قربانى ، واجب است نه چيزى ديگر .\r\nوجوب قربانى جهت تراشيدن سر و نيز صيد ، تخييرى است و حاجى بين قربانى كردن ، صدقه دادن و روزه گرفتن مخيّر است . « 1 »\r\n\r\nدم حدث\r\nدَم حَدَث : خونهاى حيض ، نفاس و استحاضه .\r\nاطلاق دم حدث بر خونهاى ياد شده بدين جهت است كه آنها علاوه بر خبث ( نجس ) بودن ، حدث به شمار مىروند ؛ يعنى موجب نقض طهارت مىشوند . « 1 »\r\n( - - ) حيض ) ( - - ) نفاس ) ( - - ) استحاضه )\r\n\r\nدم فساد\r\nدَم فساد : خون استحاضه .\r\nهر خونى - جز خونهاى حيض ، نفاس ، زخم و جراحت و نيز بكارت - كه از رحم زن خارج شود ، استحاضه نام دارد كه از آن به دم فساد ( خون فاسد ) نيز تعبير كرده‌اند ؛ « 1 » ليكن برخى ، خون خارج شدهء متصل به خون حيض را كه پس از گذشت ده روز از حيض ادامه دارد ، خون استحاضه و خون منفصل را دم فساد ناميده‌اند . البته بر اين بحث\r\n\r\n\r\n","description":"","footnote":"\r\n( 1 ) تذكرة الفقهاء 8 / 297 ؛ منتهى المطلب 11 / 263 - 265 ؛ الدروس الشرعية 1 / 443 .\r\n1 الروضة البهية 1 / 259 ؛ المهذّب البارع 1 / 233 .\r\n1 تذكرة الفقهاء 1 / 324 ؛ ذخيرة المعاد / 73 .\r\n","page_name":" 653 ","page_number":653},
  {"content":"\r\n\r\nهيچ ثمره‌اى مترتب نيست ؛ چون خون غير متصل نيز استحاضه به شمار مىرود « 2 » ( - - ) استحاضه ) .\r\n\r\nدمل\r\nدُمَل : ضايعهء سطحى پوست .\r\nدمل به طور معمول ، برآمدگى سطحى اى است كه با تجمع ترشحات بدن ، چرك يا خون در زير پوست همراه است و از آن در بابهايى نظير صلات و حج سخن گفته‌اند .\r\nخون دمل در بدن يا لباس نمازگزار و طواف كننده ، همچون خون زخم بخشوده و نمازگزاردن با آن صحيح است ( - - ) خون ) ؛ هرچند در اينكه مطلقا معفوّ است يا تنها در صورتى كه خون آن ، جريان و ازالهء آن مشقت داشته باشد ، اختلاف است « 1 » ( - - ) جراحت ) .\r\nاگر بر دمل ، جبيره باشد ، براى وضو و غسل به احكام جبيره عمل مىشود « 2 » ( - - ) جبيره ) . اگر دمل در پيشانى باشد ؛ به گونه‌اى كه سجده كردن به طور متعارف بر پيشانى ممكن نباشد ، بايد محلّ سجده - مثلا زمين - را گود كند ؛ به گونه‌اى كه دمل در گودى قرار گيرد ، سپس جاى سالم پيشانى را بر زمين بگذارد . « 3 »\r\nشكافتن دمل و بيرون آوردن خون آن در حال ضرورت براى مُحرم جايز است و كفّاره ندارد . « 4 »\r\n\r\nدم مسفوح\r\nدم مَسفوح : خون جهنده .\r\nبه خونى كه هنگام ذبح با شدّت و قوّت از رگ حيوان بيرون مىجهد دم مسفوح گويند . « 1 » عنوان ياد شده در قرآن و به تبع آن در كلمات فقها و در باب طهارت به كار رفته است .\r\nبه تصريح قرآن كريم ، « 2 » خوردن دم مسفوح حرام است . بر اين اساس ، فقها آن را نجس و خوردنش را حرام دانسته‌اند .\r\nبر خلاف خون مثل ماهى و پشه ؛ همچنين\r\n\r\n\r\n","description":"","footnote":"\r\n( 2 ) نهاية الإحكام 1 / 125 ؛ جواهر الكلام 3 / 257 .\r\n1 جواهر الكلام 6 / 100 - 103 .\r\n2 الغاية القصوى 1 / 145 - 146 ؛ العروة الوثقى 1 / 436 .\r\n3 جواهر الكلام 10 / 198 .\r\n4 18 / 409 - 410 .\r\n1 منتهى المطلب 3 / 192 .\r\n2 انعام / 145 .\r\n","page_name":" 654 ","page_number":654},
  {"content":"\r\n\r\nخون باقى مانده در بدن حيوان پس از ذبح كه دم غير مسفوح به شمار رفته و پاك است « 3 » ( - - ) خون ) .\r\n\r\nدميدن\r\n- - ) فوت كردن\r\n\r\nدميّه\r\nدَميّه : حائضى ( - - ) حيض ) كه خونش از ده روز تجاوز مىكند « 1 » ( - - ) استحاضه ) .\r\n\r\nدنائت\r\n- - ) پستى\r\n\r\nدنبلان\r\nدنبلان : بيضهء چارپايان .\r\nاز آن در باب اطعمه و اشربه نام برده‌اند .\r\nاز اعضاى حرام در حيوانات حلال گوشتِ تذكيه شده ، مانند گاو و گوسفند دنبلان است . « 1 »\r\n\r\nدندان\r\nدندان : هر يك از اندامهاى سخت داخل دهان .\r\nاز احكام آن در بابهاى طهارت ، صلات ، صوم ، حج ، صيد و ذباحه ، اطعمه و اشربه ، حدود ، قصاص و ديات سخن گفته‌اند .\r\nطهارت : اجزاى مردار غير نجس العين كه روح در آنها حلول نمىكند ، مانند دندان و ناخن ، پاك است . « 1 » در اينكه مسّ چنين اعضايى از انسان مرده قبل از غسل ، موجب غسل مسّ ميّت ( - - ) غسل مسّ ميّت ) مىشود يا نه ، اختلاف است . « 2 »\r\nدفن اجزاى جدا شده از بدن مسلمان مرده ، حتّى دندان و مانند آن واجب است ؛ « 3 » ليكن دفن دندان جدا شده از انسان زنده ، مستحب است ؛ چنان كه نگهدارى و دفن آن همراه صاحبش پس از مرگ ، مستحب است . « 4 »\r\nدر اينكه دندان مصنوعى اگر درون دهان نجس شود همچون دندان طبيعى با زوال عين نجاست پاك مىشود يا تطهير آن - پس از زوال عين نجاست - لازم است ، اختلاف مىباشد . « 5 »\r\n\r\n\r\n","description":"","footnote":"\r\n( 3 ) الدروس الشرعية 3 / 18 ؛ منتهى المطلب 3 / 188 - 191 ؛ جواهر الكلام 5 / 354 - 366 .\r\n1 جواهر الكلام 3 / 201 و 32 / 224 .\r\n1 جواهر الكلام 36 / 342 ؛ توضيح المسائل مراجع 2 / 596 م 2626 .\r\n1 توضيح المسائل مراجع 1 / 70 م 89 ؛ مستمسك العروة 1 / 306 .\r\n2 مستمسك العروة 3 / 473 - 474 .\r\n3 جواهر الكلام 4 / 263 ؛ توضيح المسائل مراجع 1 / 342 م 624 .\r\n4 العروة الوثقى 2 / 117 .\r\n5 مستمسك العروة 1 / 284 - 286 ؛ التنقيح ( الطهارة ) 1 / 467 - 469 .\r\n","page_name":" 655 ","page_number":655},
  {"content":"\r\n\r\nصلات : در حرمت و جواز دندان طلا براى مرد در صورتى كه زينت به شمار رود ، اختلاف است . « 6 »\r\nصوم : كشيدن دندان ، بلكه هر عملى كه موجب خون آلود شدن دهان گردد براى روزه دار مكروه است . « 7 »\r\nحج : بنابر قول برخى ، كشيدن دندان در حال احرام ، بدون ضرورت ، حرام و موجب ثبوت كفّاره ( يك گوسفند ) است ، هرچند خون نيايد . « 8 »\r\nصيد و ذباحه : آيا تذكيهء حيوان با دندان و ناخن هنگام ضرورت صحيح است ؟ اكثر ، بلكه مشهور متأخران قائل به صحّت آن هستند . « 9 »\r\nاطعمه و اشربه : خلال كردن دندانها بعد از غذا مستحب است . « 10 »\r\nحدود : كسى كه از روى ستم دست ديگرى را با دندان گاز گرفته و او در مقام دفاع دست خود را به شدت كشيده و بر اثر آن دندان گاز گيرنده شكسته است ، ضمانى متوجه دفاع كننده نيست . « 11 »\r\nقصاص : در جنايت بر دندان اصلى ( غير شيرى ) در صورتى كه از ريشه كنده و ساقط شود ، قصاص ثابت است ؛ زيرا روييدن دوبارهء آن عادتاً امكان‌پذير نيست ، مگر آنكه نظر اهل خبره روييدن دوبارهء آن باشد ، كه در اين صورت تا زمان اميد به روييدن آن منتظر مىمانند و اگر در آن مدت نرويد قصاص مىشود و چنانچه ناقص يا به گونه‌اى ديگر - مثلا زرد يا سياه - برويد ، قصاص يا ديه ثابت نيست ، بلكه به تصريح گروهى ، ارش ( - - ) ارش ) ثابت است . آيا در صورت روييدن كامل نيز ارش ثابت است يا نه ؟\r\nمسئله اختلافى است . « 12 »\r\nاگر جنايت بر دندان شيرى ، مانند دندان كودك ، وارد گردد ، بايد مدتى متعارف منتظر بمانند ، اگر در اين مدت دندان اصلى روييد ، ارش ثابت مىگردد .\r\nبرخى در اين صورت ، ديهء هر دندان را يك شتر دانسته‌اند ؛ امّا اگر با گذشت زمان متعارف دندان نرويد ، بنابر مشهور قصاص ثابت مىشود ، اگر چه دندان جانى اصلى باشد ، برخى قائل به عدم ثبوت قصاص شده‌اند . برخى ، در دندان شيرى مطلقا - چه دندان جديد برويد يا\r\n\r\n\r\n","description":"","footnote":"\r\n( 6 ) توضيح المسائل مراجع 1 / 463 ، 481 ، 482 و 2 / 835 .\r\n( 7 ) مستمسك العروة 8 / 336 .\r\n( 8 ) جواهر الكلام 20 / 429 - 430 ؛ المعتمد فى شرح المناسك 4 / 259 .\r\n( 9 ) جواهر الكلام 36 / 100 - 105 ؛ مستند الشيعة 15 / 396 - 397 .\r\n( 10 ) جواهر الكلام 36 / 475 ؛ توضيح المسائل مراجع 2 / 605 .\r\n( 11 ) جواهر الكلام 41 / 664 - 665 ؛ مبانى تكملة المنهاج 1 / 352 .\r\n( 12 ) جواهر الكلام 42 / 385 - 388 .\r\n","page_name":" 656 ","page_number":656},
  {"content":"\r\n\r\nنرويد - قائل به پرداخت يك شتر نر ( بعير ) براى هر دندان شده‌اند . « 13 »\r\nبنابر تصريح برخى ، در شكستن دندان نيز قصاص ثابت است . « 14 »\r\nبنابر مشهور در قصاص دندان ، علاوه بر همسانى نوع دندان ، همسانى محلّ دندانها نيز شرط است . بنابر اين ، با آسيب ديدگى دندان ثناياى بالا ، دندان ثناياى پايين جانى قصاص نمىشود ؛ چنان كه دندان آسيا در برابر دندان ثنايا قصاص نمىشود . « 15 » برخى ، تساوى در محل را شرط ندانسته‌اند . « 16 » بنابر اين دندان ثناياى پايين در برابر دندان ثناياى بالا قصاص مىشود .\r\nديات : از بين بردن همهء دندانها موجب ديهء كامل است كه بر 28 دندان تقسيم مىشود . « 17 » در صورت كمتر بودن دندان كسى از 28 دندان ، در ازاى هر دندان از مجموع ديه نيز كم مىشود . « 18 »\r\nديهء دوازده دندان جلو ، اعم از بالا و پايين ( چهار دندان ثنايا ، چهار دندان رباعى و چهار دندان نيش ) ششصد دينار ؛ يعنى هر كدام پنجاه دينار است ؛ ليكن ديهء شانزده دندان عقب ، اعم از بالا و پايين ( چهار دندان ضحك و دوازده دندان آسيا ) چهارصد دينار است ، يعنى هر دندان 25 دينار . در تعلّق ديه به دندانها ، سفيد يا سياه و يا زرد بودن آنها تأثيرى ندارد . « 19 »\r\nبر دندان زايد در صورتى كه همراه دندان اصلى از بين برود ، ديه تعلّق نمىگيرد ؛ امّا اگر جدا گانه آسيب ببيند ، آيا ديه ثابت مىشود - و ديهء آن يك سوم ديهء دندان اصلى است - يا ارش ؟ مسئله اختلافى است . قول نخست منسوب به مشهور است . برخى در هر دو صورت ( خواه به تنهايى كنده شود يا همراه دندان اصلى ) قائل به ثبوت ارش شده‌اند . برخى نيز حتّى ارش را ثابت ندانسته‌اند . « 20 »\r\nديهء دندانى كه بر اثر جنايت سياه شده ولى نيفتاده ، دو سوم ديهء همان دندان است . « 21 » همچنين بنابر مشهور ، ديهء دندانى كه لق شده نيز همين مقدار است . برخى در اين فرض قائل به ارش شده‌اند . « 22 »\r\nدر جنايت بر دندان شيرى ، در صورتى كه با گذشت زمان متعارف ، دندان جديد نرويد ، ديه ، و با روييدن دندان جديد ، تنها\r\n\r\n\r\n","description":"","footnote":"\r\n( 13 ) 389 - 393 ؛ تحرير الوسيلة 2 / 548 ؛ تكملة منهاج الصالحين / 92 .\r\n( 14 ) جواهر الكلام 42 / 386 ؛ تحرير الوسيلة 2 / 547 .\r\n( 15 ) جواهر الكلام 42 / 395 .\r\n( 16 ) مبانى تكملة المنهاج 2 / 172 - 173 .\r\n( 17 ) . جواهر الكلام 43 / 229 - 232 .\r\n( 18 ) 235 .\r\n( 19 ) 231 - 233 .\r\n( 20 ) 233 - 235 .\r\n( 21 ) 235 .\r\n( 22 ) 239 ؛ مبانى تكملة المنهاج 2 / 376 .\r\n","page_name":" 657 ","page_number":657},
  {"content":"\r\n\r\nارش ثابت است . هرچند برخى ، مطلقا ؛ دندان جديد برويد يا نرويد ، يك شتر نر را ثابت دانسته‌اند . « 23 »\r\nآيا ديه‌اى كه در ازاى كنده شدن دندان به آسيب ديده پرداخت مىگردد ، در صورت روييدن دندان جديد به جاى آن ، بايد به جانى برگردانده شود ؟ مسئله اختلافى است . « 24 »\r\n\r\nدندان شيرى\r\n- - ) دندان\r\n\r\nدندان مصنوعى\r\n- - ) دندان\r\n\r\nدنده\r\nدنده : استخوان پهلو .\r\nبه هريك از استخوانهاى بلند و قوسى شكلى كه ديوارهء قفسهء سينهء مهره داران را مىسازد ، دنده گويند . از احكام آن در باب ارث و ديات سخن رفته است .\r\nاز نشانه‌هاى برشمرده شده از سوى برخى براى تشخيص جنسيّت خنثى ، تساوى و عدم تساوى دنده‌هاى سمت چپ و راست او است . در صورت تساوى دنده‌هاى دو طرف ، ملحق به زن و گرنه ملحق به مرد مىگردد « 1 » ( - - ) خنثى ) .\r\nبنابر مشهور ديهء شكستن هريك از دنده‌هاى محاذى قلب ، 25 دينار ؛ ديهء كوبيدن آن دوازده و نيم دينار ؛ ديهء جابه جايى آن هفت و نيم دينار و ديهء سوراخ شدن و نيز نمايان شدن آن ، يك چهارم ديهء شكستن آن است .\r\n\r\n\r\n","description":"","footnote":"\r\n( 23 ) جواهر الكلام 43 / 240 - 241 .\r\n( 24 ) قواعد الاحكام 3 / 675 ؛ الخلاف 5 / 244 ؛ جواهر الكلام 42 / 388 و 43 / 226 - 227 .\r\n1 جواهر الكلام 39 / 284 ؛ تحرير الوسيلة 2 / 399 - 400 .\r\n","page_name":" 658 ","page_number":658},
  {"content":"\r\n\r\nبه قول مشهور ، ديهء شكستن دنده‌هاى بالاتر از قلب ، به طرف كتف و بازو ، ده دينار ؛ ديهء كوبيدن آنها هفت دينار ؛ ديهء جابه جايى آنها پنج دينار و ديهء آشكار شدن و نيز سوراخ شدن آنها ، يك چهارم ديهء شكستن آنها است . « 2 » برخى براى شكستن هريك از دنده‌ها مطلقا قائل به ثبوت 25 دينار شده‌اند . « 3 » برخى ديگر ، ديهء شكستن دنده‌هاى سمت چپ را كه محيط بر قلب‌اند ، 25 دينار و ديگر دنده‌ها را ده دينار ذكر كرده‌اند . « 4 »\r\n\r\nدنيا\r\nدنيا : جهان محسوس و مادّى ، مقابل آخرت .\r\nاز آن در بابهاى مختلف نظير اجتهاد و تقليد ، طهارت و صلات سخن گفته‌اند .\r\nدر مرجع تقليد امورى ، از جمله اقبال نداشتن به دنيا و حريص نبودن بر آن ، شرط است . « 1 » برخى اين شرط را نپذيرفته و گفته‌اند : روى آوردن به دنيا اگر در حدّى باشد كه عدالت را از بين ببرد ، عدم آن در مرجع تقليد شرط است . بنابر اين ، در مرجع تقليد چيزى افزون بر عدالت شرط نيست . « 2 »\r\nاز آداب تشييع جنازه سخن نگفتن در امور دنيوى است . « 3 » تسلّى دادن بازماندگان ميّت و تسكين بخشيدن غم و غصّهء ناشى از فقدان عزيزشان با مذمّت كردن دنيا و يادآورى ناپايدارى و معايب آن و نيز ذكر مصائب دنيوى وارد شده بر اولياى خدا مستحب است . « 4 »\r\nفارغ ساختن دل از دنيا و امور دنيايى هنگام نماز مستحب است . « 5 » گريه كردن از روى عمد در نماز براى امور دنيايى به قول مشهور - بلكه ادعاى اجماع شده - موجب بطلان آن است . آيا گريه كردن براى امور دنيا مطلقا موجب بطلان است ؛ چه با صدا و چه بى صدا و يا تنها در صورت با صدا بودن ؟ اختلاف است .\r\nمشهور قول دوم است . « 6 »\r\nدعا كردن جهت امور دنيايى ، براى خود يا ديگرى در نماز جايز است ؛ بلكه براى امور دنيا و آخرت در حال سجده و نيز قنوت استحباب دارد . « 7 »\r\n\r\n\r\n","description":"","footnote":"\r\n( 2 ) جواهر الكلام 43 / 280 - 281 ؛ مبانى تكملة المنهاج 2 / 325 .\r\n( 3 ) كتاب السرائر 3 / 411 .\r\n( 4 ) تحرير الوسيلة 2 / 585 - 586 ؛ تفصيل الشريعة ( الديات ) / 210 .\r\n1 العروة الوثقى 1 / 27 .\r\n2 التنقيح ( الإجتهاد و التقليد ) / 236 - 237 .\r\n3 الألفية و النفلية / 137 .\r\n4 كشف الغطاء 2 / 302 ؛ تحرير الوسيلة 1 / 95 .\r\n5 الألفية و النفلية / 126 .\r\n6 جواهر الكلام 11 / 69 - 77 ؛ مستمسك العروة 6 / 578 - 580 .\r\n7 كشف الغطاء 3 / 209 و 221 .\r\n","page_name":" 659 ","page_number":659},
  {"content":"\r\n\r\nسخن گفتن در امور دنيايى در مسجد مكروه است . « 8 »\r\nيارى جستن از دنيا براى آخرت ، مانند انفاق از مال دنيا در راه خدا مستحب است ؛ « 9 » چنان كه كسالت و تنبلى در كارهاى دنيا ، مانند تنبلى در اصلاح امور زندگى كراهت دارد . « 10 »\r\n\r\nدوا\r\n- - ) دارو\r\n\r\nدوات\r\nدوات : مركّب .\r\nاز آن به مناسبت در بابهاى طهارت ، اجاره ، و قضاء نام برده‌اند .\r\nكتابت قرآن با دوات نجس ، حرام ، و در فرض ارتكاب ، محو آن در صورت امكان و تطهير آن در صورت عدم امكان محو ، واجب است . « 1 »\r\nدعاهايى كه مستحب است بر كفن ميّت نوشته شود ، مانند جوشن كبير و صغير ، بهتر است با تربت امام حسين عليه السّلام و يا با دوات آميخته با تربت نوشته شود . « 2 »\r\nاگر كسى براى نوشتن متنى اجير شود ، آيا تهيهء دوات بر عهدهء او است يا بر عهدهء كسى كه او را اجير كرده است ؟ گروهى قائل به قول اوّل شده‌اند . « 3 » گروهى ديگر ملاك را عرف و عادت دانسته و در فرض فقدان عرف و عادت ، قول دوم را اختيار كرده‌اند . « 4 »\r\nدر اينكه نوشتن حكم صادر شده از سوى قاضى ، در صورت درخواست مدّعى ، بر او واجب است يا نه ، اختلاف است .\r\nبنابر قول به وجوب ، هزينهء كاغذ ، قلم و دوات از بيت المال برداشته مىشود و در صورت عدم آن بر عهدهء درخواست كننده است . « 5 »\r\n\r\n\r\n","description":"","footnote":"\r\n( 8 ) 84 .\r\n( 9 ) وسائل الشيعة 17 / 29 .\r\n( 10 ) 58 .\r\n1 تحرير الوسيلة 1 / 120 ؛ هداية العباد ( گلپايگانى ) 1 / 113 .\r\n2 العروة الوثقى 2 / 77 - 78 .\r\n3 كتاب السرائر 2 / 479 ؛ شرائع الاسلام 2 / 424 ؛ ارشاد الأذهان 1 / 426 ؛ اللمعة الدمشقية / 142 .\r\n4 مسالك الافهام 5 / 230 ؛ مفاتيح الشرائع 3 / 111 ؛ الحدائق الناضرة 21 / 365 .\r\n5 مجمع الفائدة 12 / 93 و 130 ؛ جواهر الكلام 40 / 127 ؛ العروة الوثقى [ تكملة 
  ] 3 / 50\r\n","page_name":" 660 ","page_number":660},
  {"content":"\r\n\r\n\r\nدواجن\r\nدَواجِن : جانوران دست آموز خانگى .\r\nدواجن جمع داجن ، به حيواناتى اطلاق مىگردد كه با انسان انس گرفته‌اند ، مانند گوسفند ، مرغ و كبوتر . از آن در بابهاى زكات ، حج و لقطه سخن گفته‌اند .\r\nزكات به شتر ، گاو و گوسفند خانگى تعلّق نمىگيرد . « 1 »\r\nقربانى كردن حيوان خانگى كه اهل خانه آن را پرورش داده و بزرگ كرده‌اند مكروه است . « 2 »\r\nنگهدارى جانوران خانگى در منزل مستحب است . « 3 »\r\nورود حيوان خانگى كسى به خانهء ديگرى لقطه به شمار نمىرود ؛ از اين رو ، گرفتن وتصاحب آن جايز نيست « 4 » ( - - ) لقطه ) .\r\n( - - ) اهلى )\r\n\r\nدوام\r\nدوام : محدود نبودن به وقتى خاص .\r\nاز آن در ابواب عقود نظير تجارت ، رهن ، وقف ، مزارعه ، مساقات و نكاح سخن گفته‌اند .\r\nقراردادها ( عقود ) به لحاظ قابليت داشتن براى دوام و عدم آن سه نوع اند :\r\nبرخى قراردادها دائمى اند و توقيت در آنها راه ندارد ؛ از اين رو توقيت آن موجب بطلان عقد مىشود ، مانند وقف ، « 1 » بيع « 2 » ( - - ) بيع ) و رهن . « 3 » برخى ديگر از قراردادها قابليت دوام و هميشگى بودن را ندارند و محدود به زمانى معين‌اند ، مانند قرارداد مزارعه « 4 » ( - - ) مزارعه ) و مساقات « 5 » ( - - ) مساقات ) . نوع سوم قراردادها قابليت هر دو را دارند ، مانند ازدواج كه به صورت دائم ( - - ) ازدواج ) و موقت ( - - ) ازدواج موقت ) صحيح است .\r\n( - - ) حرمت ابدى )\r\n\r\nدوخته\r\nدوخته : خياطى شده .\r\nاز آن در بابهاى طهارت و حج سخن گفته‌اند .\r\n\r\n\r\n","description":"","footnote":"\r\n( 1 ) الفقه المأثور / 450 .\r\n( 2 ) جواهر الكلام 19 / 230 .\r\n( 3 ) وسائل الشيعة 11 / 526 .\r\n( 4 ) كلمة التقوى 6 / 273 .\r\n1 جواهر الكلام 28 / 53 .\r\n2 منية الطالب 2 / 273 .\r\n3 الروضة البهية 4 / 55 .\r\n4 جواهر الكلام 27 / 14 - 15 .\r\n5 63 - 65 .\r\n","page_name":" 661 ","page_number":661},
  {"content":"\r\n\r\nدوخته بودن كفن مكروه است « 1 » و در صورت نياز به دوختن ، بنابر مشهور مستحب است با نخ گرفته شده از كفن دوخته شود . « 2 »\r\nپوشيدن لباس دوخته بر مرد مُحرم حرام « 3 » و موجب ثبوت كفّاره ( يك گوسفند ) است . « 4 » پوشيدن آن براى حاجى پس از به جا آوردن اعمال روز دهم ذيحجه و خروج از احرام و قبل از انجام دادن طواف زيارت ، مكروه و ترك آن مستحب است . « 5 » پوشيدن لباس دوخته بر زن مُحرم بنابر قول مشهور جايز است ، مگر قُفّازين « 6 » ( - - ) قفّازين ) .\r\n\r\nدود\r\nدود : مادّه‌اى شبيه بخار ، پديد آمده از سوختن اجسام .\r\nدر بابهاى طهارت ، صلات و صوم به كار رفته است .\r\nبنابر قول مشهور ، آتش با تبديل كردن چيز نجس به دود ، آن را پاك مىگرداند . « 1 »\r\nهنگام غسل دادن ميّت ، دود كردن عود و مانند آن از موادّ خوش بو كننده ، مكروه است . « 2 »\r\nنماز گزاردن در جايى كه دود و مانند آن زياد باشد - در حدّى كه ذهن نمازگزار را به خود مشغول سازد - كراهت دارد . « 3 »\r\nدر اينكه رساندن دود غليظ به حلق ، موجب بطلان روزه مىشود يا نه ، اختلاف است . قول به بطلان به متأخران نسبت داده شده است . « 4 »\r\n\r\nدود دادن\r\n- - ) بخور\r\n\r\nدور\r\nدَور : بازگشت چيزى به جاى نخست .\r\nعنوان يادشده به مناسبت در باب ضمان و حواله به كار رفته است .\r\nدر ضمان ( - - ) ضمان ) و حواله ( - - ) حواله ) ، دور همچون ترامى ( - - ) ترامى ) صحيح است . بنابر اين ، مىشود مضمون عنه ضمانت ضامن را برعهده گيرد ؛ به عنوان مثال ، فردى ضامن بدهكار شود و سپس\r\n\r\n\r\n","description":"","footnote":"\r\n( 1 ) العروة الوثقى 2 / 79 .\r\n( 2 ) مصباح الهدى 6 / 235 .\r\n( 3 ) جواهر الكلام 18 / 335 .\r\n( 4 ) 20 / 404 .\r\n( 5 ) 19 / 262 ؛ تذكرة الفقهاء 8 / 344 .\r\n( 6 ) جواهر الكلام 18 / 340 - 341 .\r\n1 الحدائق الناضرة 5 / 459 .\r\n2 3 / 471 .\r\n3 كشف الغطاء 3 / 92 .\r\n4 جواهر الكلام 16 / 235 .\r\n","page_name":" 662 ","page_number":662},
  {"content":"\r\n\r\nبدهكار ، ضامن او گردد و در نتيجه ، بدهى اى كه با ضمانت ضامن اوّل ، به ذمّهء او منتقل شده بود ، با ضمانت بدهكار از او ، دوباره به ذمّهء مديون برمىگردد ، و يا در حواله ، بدهكار ، طلبكار را به ديگرى حواله كند و سپس محال عليه او را به بدهكار حواله دهد . هرچند برخى قدما دور در ضمان را به دليل نداشتن فايده و استلزام تحول فرع ( مضمون عنه ) به اصل ( ضامن ) و عكس آن ، صحيح ندانسته‌اند . « 1 »\r\n\r\nدوربين\r\nدوربين : وسيله‌اى براى ديدن اشياى دور ، يا عكس گرفتن و يا فيلم بردارى .\r\nعنوان ياد شده در كلمات معاصران و در بابهاى صلات ، صوم و حج به كار رفته است .\r\nنگاه كردن به بدن و موى نامحرم حرام است ؛ خواه با چشم غير مسلح و يا با چشم مسلح ، مانند دوربين . « 1 »\r\nملاك در رؤيت هلال ، ديدن با چشم عادى است ؛ بنابر اين ، رؤيت آن با چشم مسلح ، همچون دوربينهاى قوى كفايت نمىكند ؛ ليكن برخى ، رؤيت با چشم مسلح را نيز كافى دانسته‌اند . « 2 »\r\nبنابر تصريح برخى ، عكس گرفتن و فيلم بردارى با دوربين در حال احرام ( - - ) احرام ) نظر در آينه محسوب نمىشود و جايز است . بعضى گفته‌اند : اگر مصداق نظر در آيينه بودن آن معلوم نباشد ، اشكال ندارد . برخى گفته‌اند : در فرض معلوم بودن نيز مانعى ندارد ؛ چون غرض غير زينت است . « 3 »\r\n\r\nدورويى\r\n- - ) نفاق\r\n\r\nدوره‌گرد\r\nدوره‌گرد : فاقد جاى ثابت براى كسب و كار يا زندگى .\r\nاز آن در باب صلات نام برده‌اند .\r\nكسى كه براى كسب و كار جاى ثابتى ندارد و براى اين منظور شهر به شهر مىگردد ، در صورتى كه بين دو سفر ده\r\n\r\n\r\n","description":"","footnote":"\r\n( 1 ) الروضة البهية 4 / 138 - 139 ؛ مستمسك العروة 13 / 400 - 401 .\r\n1 كتاب الصلاة ( محقق داماد ) 2 / 96 .\r\n2 توضيح المسائل مراجع 1 / 959 و 986 ؛ فصلنامهء فقه اهل بيت ، شمارهء 43 / 176 .\r\n3 مناسك حج ( مراجع ) / 203 - 204 .\r\n","page_name":" 663 ","page_number":663},
  {"content":"\r\n\r\nروز يا بيشتر در شهر خود اقامت نكند ، نمازش تمام و روزه‌اش صحيح است .\r\nهمچنين كسى كه جهت زندگى ، پيوسته از مكانى به مكانى ديگر جابه جا مىشود ، مانند صحرانشينان كه زندگى شان بيابان گردى است . « 1 »\r\n\r\nدورى\r\nدورى : مقابل نزديكى .\r\nاز احكام آن به مناسبت در بابهاى صلات ، اعتكاف ، حج ، طلاق و ارث سخن گفته‌اند .\r\nنماز گزار بر ميّت نبايد از جنازه زياد دور بايستد . « 1 »\r\nفاصلهء بين مأموم و امام و نيز بين صفها در نماز جماعت ، بنابر مشهور نبايد از حدّ متعارف زيادتر باشد ، مگر آنكه بين آن دو ، صفهاى متّصل به يكديگر وجود داشته باشد . « 2 »\r\nبنابر قول برخى ، معتكفى كه از روى نياز مسجد را ترك مىكند ، با وجود راه نزديك نبايد راه دور را برگزيند « 3 » ( - - ) اعتكاف ) .\r\nوظيفهء كسانى كه دور از مكّه سكونت دارند حج تمتّع ( - - ) حج تمتّع ) است .\r\nدر اينكه ملاك دورى ، 48 ميل فاصله تا مكّه است يا دوازده ميل ، اختلاف است « 4 » ( - - ) آفاقى ) .\r\nعدّهء وفات براى زن حامله دورترين مدّت از چهار ماه و ده روز و وضع حمل است ؛ بدين معنا كه اگر قبل از سپرى شدن چهار ماه و ده روز وضع حمل كند بايد تا چهار ماه و ده روز عدّه نگه دارد و اگر با سپرى شدن مدت ياد شده وضع حمل نكند بايد تا وضع حمل عدّه نگه دارد « 5 » ( - - ) عدّه ) .\r\nدر حَجب حِرمان ( - - ) حجب ) ، آن كه در هر مرتبه به ميّت نزديك‌تر است مانع ارث برى فرد يا طبقهء دور تر مىشود « 6 » ( - - ) ارث ) .\r\n\r\nدوستى\r\nدوستى : رفاقت و برقرار كردن ارتباط عاطفى با يكديگر / دوست داشتن ، محبّت .\r\nاز دوستى به معناى نخست در بابهاى حج ، اطعمه و اشربه و شهادات سخن گفته‌اند .\r\n\r\n\r\n","description":"","footnote":"\r\n( 1 ) توضيح المسائل مراجع 1 / 700 - 702 .\r\n1 جواهر الكلام 12 / 67 .\r\n2 13 / 171 .\r\n3 مستمسك العروة 8 / 577 .\r\n4 جواهر الكلام 18 / 5 - 6 .\r\n5 32 / 275 - 276 .\r\n6 39 / 75 - 77 .\r\n","page_name":" 664 ","page_number":664},
  {"content":"\r\n\r\nدوست خوب گزيدن و دوستان زياد گرفتن ، مستحب ، و در روايات بدان تشويق و ترغيب شده است . « 1 » در روايتى از اميرمؤمنان عليه السّلام آمده است :\r\n« ناتوان‌ترين مردم كسى است كه در گرفتن دوست ناتوان باشد و ناتوان‌تر از او كسى است كه دوستى را كه بدان دست يافته از دست بدهد » . « 2 »\r\nدر روايتى از امام صادق عليه السّلام ، چارچوب دوستى - كه بدون آن ، دوستى تحقق نمىيابد - در پنج چيز دانسته شده است : اوّل ، آنكه نهان و آشكار او براى تو يكى باشد . دوم ، زينت تو را زينت خود و عيب تو را عيب خود بداند . سوم ، دستيابى به ثروت و قدرت ، موضع او را نسبت به تو تغيير ندهد . چهارم ، از آنچه در توان دارد نسبت به تو دريغ نكند و پنجم كه جامع همه خصلتهاى پيشين است ، اين كه تو را به گاه گرفتارى و نياز رها نكند . « 3 »\r\nدوست شدن و رفاقت با بدكار ، نابخرد ، دروغگو ، بخيل ، ترسو ، قاطع رحم « 4 » و كسى كه از روى بىاعتنايى به نماز جماعت در مسجد حاضر نمىشود ، مكروه است . « 5 »\r\nاعلام مراتب دوستى به دوست ، به منظور استحكام پايه‌هاى آن ، مستحب است . « 6 »\r\nاحكام : به تصريح قرآن كريم ، خوردن از خانهء دوست بدون اذن وى بىاشكال است ، « 7 » مگر آنكه انسان علم و يا - به تصريح برخى - ظنّ غالب به عدم رضايت وى داشته باشد . « 8 »\r\nنماز گزاردن در خانهء دوست نيز همين حكم را دارد . « 9 »\r\nدوست بودن با كسى ، مانع شهادت له يا عليه او نيست . « 10 »\r\nاز دوستى به معناى دوم در بابهاى صدقات و نكاح سخن گفته‌اند .\r\nدوست داشتن اهل بيت عليهم السّلام ، واجب ، بلكه از اركان ايمان است « 11 » ( - - ) تولّى ) .\r\nاظهار محبت و دوستى نسبت به دشمنان خدا ، حرام ، بلكه منافى با ايمان به خدا است « 12 » و بيزارى جستن از ايشان واجب است ( - - ) تبرّى ) .\r\nدوست داشتن اعضاى خانواده ( همسر و فرزندان ) و اظهار محبت شوهر به\r\n\r\n\r\n","description":"","footnote":"\r\n( 1 ) وسائل الشيعة 12 / 16 - 18 .\r\n( 2 ) 18 .\r\n( 3 ) 25 - 26\r\n( 4 ) 28 - 30 ، 32 و 34 .\r\n( 5 ) توضيح المسائل مراجع 1 / 500 .\r\n( 6 ) وسائل الشيعة 12 / 54 .\r\n( 7 ) نور / 61 .\r\n( 8 ) جواهر الكلام 36 / 406 - 407 .\r\n( 9 ) العروة الوثقى 2 / 377 .\r\n( 10 ) جواهر الكلام 41 / 80 .\r\n( 11 ) مجمع الفائدة 7 / 527 .\r\n( 12 ) جواهر الكلام 30 / 41 .\r\n","page_name":" 665 ","page_number":665},
  {"content":"\r\n\r\nهمسرش و نيز مطلع ساختن وى از محبّت خود نسبت به او مستحب است . « 13 » چنان كه از آداب معاشرت ، اظهار محبت نسبت به مردم است . « 14 » همچنين مستحب است كسسى كه مؤمنى را دوست دارد ، او را از محبت خود مطلع سازد . « 15 »\r\nدر روايات متعددى از محبت به دنيا نكوهش شده و در برخى روايات ، ريشهء هر گناه دانسته شده است . « 16 »\r\nمستحب است صدقه و انفاقهاى مستحب ، از مالى باشد كه انسان آن را دوست دارد ، نه از مال پست و كم ارزش . « 17 » قرآن كريم بر اين مطلب تأكيد دارد . « 18 »\r\n\r\nدوشنبه\r\n- - ) ايّام هفته\r\n\r\nدوشيدن\r\nدوشيدن : برآوردن شير از پستان .\r\nاز آن در باب تجارت و نكاح سخن گفته‌اند .\r\nتصريه ، يعنى ندوشيدن حيوان جهت پر شير نشان دادن آن براى فروش ، حرام و موجب ثبوت خيار ( - - ) خيار ) است . تصريه با دوشيدن حيوان در سه روز و كمتر بودن آن از مقدار شير موجود در پستان حيوان هنگام معامله ثابت مىشود « 1 » ( - - ) تصريه ) .\r\nدوشيدن همهء شير حيوان در صورتى جايز است كه بچهء آن از علوفه در حدّ كفايت تغذيه كند ؛ ليكن اگر به علت كمى علف ، دوشيدن شير موجب زيان ديدن حيوان گردد حرام است ، چنان كه ندوشيدن در فرض زيان نداشتن - به جهت تضييع مال - مكروه يا حرام است . البته در اين صورت همهء شير دوشيده نمىشود ، بلكه مقدارى در پستان حيوان باقى مىماند . « 2 »\r\n\r\nدوشيزگى\r\n- - ) بكارت\r\n\r\nدوشيزه\r\n- - ) باكره\r\n\r\n\r\n","description":"","footnote":"\r\n( 13 ) العروة الوثقى 5 / 481 ؛ مهذّب الاحكام 24 / 6 ؛ وسائل الشيعة 20 / 21 - 23 *\r\n( 14 ) وسائل الشيعة 12 / 51 - 52 ؛ مهذّب الاحكام 15 / 305 .\r\n( 15 ) وسائل الشيعة 12 / 54 .\r\n( 16 ) 16 / 8 - 9 .\r\n( 17 ) الدروس الشرعية 1 / 255 .\r\n( 18 ) آل عمران / 92 .\r\n1 جواهر الكلام 23 / 262 - 267 .\r\n2 31 / 396 - 397 .\r\n","page_name":" 666 ","page_number":666},
  {"content":"\r\n\r\n\r\nدوغ\r\nدوغ : از فرآورده‌هاى لبنى .\r\nعنوان ياد شده به مناسبت در باب تجارت به كار رفته است .\r\nبنابر مشهور ، هر فرعى با اصل خود و نيز فروع يك اصل نسبت به يكديگر ، يك جنس به شمار مىروند ، مانند شير و دوغ و دوغ و كشك . از اين رو ، در مقام داد و ستد ، زياد گرفتن يكى در برابر ديگرى - مانند فروختن يك كيلو شير در مقابل دو كيلو دوغ ربا محسوب مىشود و حرام است . « 1 »\r\n\r\nدوقلو\r\nدوقلو : دو بچهء تولد يافته از يك زايمان .\r\nبه دو فرزندى كه با فاصلهء كوتاهى از يكديگر ( كمتر از شش ماه ) از يك مادر به دنيا مىآيند دوقلو اطلاق مىشود . در صورتى كه فاصله بيش از شش ماه باشد ، دومى محصول آبستنى جديد و محكوم به احكامى مستقل خواهد بود . « 1 » از اين عنوان در بابهاى طهارت ، طلاق ، لعان و ارث سخن گفته‌اند .\r\nطهارت : ملاك بزرگ‌تر بودن دو قلوى پسر در احكامى همچون قضاى نماز و روزهء فوت شدهء ميّت - كه بر عهدهء پسر بزرگ‌تر است - و ارث برى حبوه ( - - ) حبوه ) - كه اختصاص به وى دارد - بنابر قول برخى ، زمان تولد است نه انعقاد نطفه . « 2 » برخى ، ملاك را تقدّم در انعقاد نطفه دانسته و حكم به بزرگ‌تر بودن دومى كرده‌اند « 3 » ( - - ) فرزند ارشد ) .\r\nحكم نفاس زن ( - - ) نفاس ) براى هريك از دو قلوها ، مستقل از ديگرى است . بنابر اين ، چنانچه بين تولد آنان ده روز فاصله شود و خون استمرار داشته باشد ، مدّت نفاس بيست روز ( براى هركدام ده روز ) خواهد بود ؛ امّا اگر فاصله كمتر باشد ، دو نفاس از نظر زمانى در بعضى روزها باهم تداخل پيدا مىكند . « 4 »\r\nطلاق : زن باردار به دو قلو چنانچه طلاق بگيرد ، تا زمانى كه دومى به دنيا نيامده نمىتواند با كسى ازدواج كند ؛ ليكن در اينكه عدّهء او با تولّد نخستين فرزند پايان مىيابد يا با تولد دومى ، اختلاف است . « 5 »\r\n\r\n\r\n","description":"","footnote":"\r\n( 1 ) جواهر الكلام 23 / 350 ؛ فقه الصادق 18 / 134 - 135 .\r\n1 مسالك الافهام 9 / 260 .\r\n2 العروة الوثقى 3 / 108 - 109 ؛ مستمسك العروة 7 / 154 ؛ مستند العروة ( الصلاة ) 5 / 358 .\r\n3 رسائل آل طوق 3 / 480 .\r\n4 جامع المقاصد 1 / 348 ؛ جواهر الكلام 3 / 391 .\r\n5 الحدائق الناضرة 25 / 450 - 451 ؛ جواهر الكلام 32 / 259 - 260 .\r\n","page_name":" 667 ","page_number":667},
  {"content":"\r\n\r\nلعان : به تصريح برخى ، اگر پدر ، يكى از دو قلوها را به فرزندى بپذيرد ، ديگرى نيز ملحق به او مىشود و او نمىتواند ، ديگرى را با لعان ( - - ) لعان ) از خود نفى كند . همچنين بنابر قول برخى ، اگر دومى را بپذيرد و اوّلى را نفى كند ، دومى نيز به او ملحق مىشود و از وى ارث مىبرد ؛ ليكن پدر - به جهت انكار فرزندى وى - از او ارث نمىبرد . « 6 »\r\nعتق : كسى كه نذر كرده نخستين مولود كنيزش آزاد باشد ، اگر كنيز ، دو قلو بزايد و هر دو يكباره به دنيا بيايند ، هر دو آزاد خواهند بود و در صورتى كه يكى پس از ديگرى به دنيا بيايد ، در آزادى هر دو يا اوّلى به تنهايى ، اختلاف است . « 7 »\r\nارث : كسى كه با لعان ، فرزند در رحم همسرش را انكار كند و سپس زن ، دو قلو بزايد ، دو قلوها بر اساس نسب مادرى ، از يكديگر ارث مىبرند . در نتيجه اگر يكى قبل از ديگرى بميرد ، آن ديگرى يك ششم از تركهء مرده را ارث مىبرد . « 8 »\r\n( - - ) ذو الرأسين )\r\n\r\nدولاب\r\nدولاب : چرخ چاه .\r\nدولاب چرخى است كه جهت آبيارى كردن با آن از چاه آب مىكشند . از آن به مناسبت در بابهاى طهارت ، زكات ، مساقات ، مزارعه ، اجاره ، شفعه و ارث سخن گفته‌اند .\r\nطهارت : دولاب و مانند آن از اشيايى كه به زمين متّصل‌اند اگر با ادرار يا مايع نجس ديگر ، نجس شوند ، بنابر قول گروهى با آفتاب ( - - ) خورشيد ) پاك مىگردند . « 1 »\r\nزكات : زكات غلّات ( گندم ، جو ، خرما و كشمش ) در صورتى كه با دولاب و مانند آن از ابزارهاى دستى يا ماشينى آبيارى ( - - ) آبيارى ) گردد ، يك بيستم است « 2 » ( - - ) زكات ) .\r\nمساقات و مزارعه : اگر عقد مساقات ( - - ) مساقات ) يا مزارعه ( - - ) مزارعه ) از\r\n\r\n\r\n","description":"","footnote":"\r\n( 6 ) جواهر الكلام 34 / 84 .\r\n( 7 ) 127 ؛ كشف اللثام 8 / 365 .\r\n( 8 ) 39 / 273 .\r\n1 جواهر الكلام 6 / 262 .\r\n2 15 / 236 .\r\n","page_name":" 668 ","page_number":668},
  {"content":"\r\n\r\nجهت ابزار كار مطلق باشد ، تهّيه مثل دولاب بر عهدهء مالك زمين و باغ است .\r\nبرخى گفته‌اند : ملاك در صورت اطلاق ، عرف محل است ؛ بنابر اين ، اگر عرف تهيهء دولاب را بر عهدهء مالك بداند ، وى بايد آن را فراهم كند . « 3 »\r\nاجاره : از شرايط صحّت اجارهء حيوان براى چرخاندن دولاب ، ديدن دولاب يا توصيف آن و نيز معلوم بودن عمق چاه و تعيين مقدار منفعت ( استفاده از حيوان ) از حيث زمان ، مانند يك روز يا پر كردن بركه‌اى معيّن است . « 4 »\r\nشفعه : در تعلّق حقّ شفعه به مثل دولاب از منقولات ، اختلاف است . عدم تعلق به مشهور نسبت داده شده است .\r\nبنابر اين قول ، چنانچه دولاب با زمين فروخته شود ، بنابر نظر برخى ، حقّ شفعه به آن تعلّق مىگيرد « 5 » ( - - ) شفعه ) .\r\nارث : بنابر مشهور ، زوجه از زمين ارث نمىبرد ؛ ليكن از قيمت ( و نه عين ) مصالح و آلات به كار رفته در ساختمان ، مانند آجر و آهن ارث مىبرد . آيا دولاب ، آسياب و مانند آنها ، از آلات بنا به شمار مىروند تا زوجه از قيمت آنها ارث ببرد ؟\r\nدو احتمال مطرح است . برخى ، بر آلت بنا بودن مثل دولاب تصريح كرده‌اند . « 6 »\r\n\r\nدويرة الأهل\r\nدُوَيْرَةُ الاهل : از ميقات‌هاى ششگانه .\r\nدويرة الأهل يعنى منزل ، و مراد منزل كسانى است كه بين مكّه و ساير ميقاتها قرار دارد ؛ در نتيجه از ميقاتها به مكّه نزديك‌تر است . از آن در باب حج سخن گفته‌اند .\r\nكسانى كه منزلشان به مكّه نزديك‌تر از ميقات است ، مىتوانند براى حج ( افراد يا قران ) و عمره از منزل خود محرم شوند ؛ هرچند محرم شدن از ميقات براى آنها افضل است . « 1 » حكم ياد شده - بنابر مشهور - براى ساكنان مكّه نيز ثابت و احرام آنان از منزلشان صحيح است . « 2 » البته كسى كه\r\n\r\n\r\n","description":"","footnote":"\r\n( 3 ) 27 / 46 - 47 و 67 ؛ مستمسك العروة 13 / 121 - 122 و 173 .\r\n( 4 ) جواهر الكلام 27 / 285 .\r\n( 5 ) تلخيص المرام / 177 ؛ جامع المقاصد 6 / 345 ؛ جواهر الكلام 37 / 256 .\r\n( 6 ) جواهر الكلام 39 / 210 - 218 ؛ تحرير الوسيلة 2 / 398 ؛ منهاج الصالحين ( خويى ) 2 / 373 .\r\n1 الحدائق الناضرة 14 / 447 ؛ جواهر الكلام 18 / 49 - 50 و 113 - 115 .\r\n2 الحدائق الناضرة 14 / 449 .\r\n","page_name":" 669 ","page_number":669},
  {"content":"\r\n\r\nبراى حج ناگزير از عبور از ميقات است ، بدون احرام نمىتواند از ميقات بگذرد ؛ هرچند منزلش به مكّه نزديك‌تر از ميقات باشد . « 3 »\r\nمراد از نزديكى ، نزديك‌تر بودن به مكّه است . از برخى ، اعتبار نزديك‌تر بودن به عرفات ( - - ) عرفات ) نقل شده است . « 4 » برخى ، نزديك‌تر بودن منزل از جهت مكّه را ملازم با نزديك‌تر بودن به عرفات دانسته و گفته‌اند : در عمل تفاوتى ميان دو عبارت نيست ، هرچند به لحاظ مفهومى متفاوتند . « 5 »\r\n( - - ) ميقات )\r\n\r\nدهان\r\nدهان : از اعضاى بدن .\r\nبه اوّلين قسمت دستگاه گوارش ؛ شامل لبها ، زبان ، دندانها و غدد بزاقى دهان گويند .\r\nاز احكام آن در بابهاى طهارت ، صلات ، صوم ، حج و تجارت سخن رفته است .\r\nطهارت : بنابر قول به نجس شدنِ درون اعضا ( بواطن ) نظير دهان ، اگر دهان بر اثر ملاقات با نجس يا متنجس نجس شود ، با زوال عين نجاست به سبب بلعيدن آن ، پاك مىگردد . البته فروبردن نجس در صورتى كه در آب دهان مستهلك نشود حرام است « 1 » ( - - ) استهلاك ) .\r\nقرار دادن نگين عقيق ، كه بر آن ، شهادت به توحيد ، نبوّت و امامت نوشته شده ، در دهان ميّت « 2 » و بستن دهان او پس از مرگش « 3 » و نيز نزديك كردن تلقين كننده دهان خود را به گوشهاى ميّت هنگام تلقين « 4 » ( - - ) تلقين ) ، مستحب است ( - - ) تجهيز ) .\r\nصلات : كسى كه به سبب خوردن سير و پياز و مانند آن ، دهانش بو مىدهد ، در حدّى كه بوى بد آن ديگران را مىآزارد ، مكروه است به مسجد برود . « 5 » بنابر مشهور ، بستن دهان با دهان بند در نماز ، در صورتى كه مانع خواندن قرائت نگردد براى مرد مكروه است . « 6 »\r\nصوم : فروبردن اخلاط بينى اگر وارد فضاى دهان نشود روزه را باطل نمىكند .\r\nدر بطلان روزه با فروبردن اخلاط بينى\r\n\r\n\r\n","description":"","footnote":"\r\n( 3 ) جواهر الكلام 18 / 115 .\r\n( 4 ) الحدائق الناضرة 14 / 451 ؛ جواهر الكلام 18 / 114 .\r\n( 5 ) مستمسك العروة 11 / 270 .\r\n1 العروة الوثقى 1 / 276 ؛ التنقيح ( الطهارة ) 3 / 250 - 252 .\r\n2 العروة الوثقى 2 / 124 .\r\n3 جواهر الكلام 4 / 23 .\r\n4 العروة الوثقى 2 / 120 .\r\n5 جواهر الكلام 14 / 125 ؛ توضيح المسائل مراجع 1 / 508 م 915 .\r\n6 جواهر الكلام 8 / 253 - 255 .\r\n","page_name":" 670 ","page_number":670},
  {"content":"\r\n\r\nپس از ورود به فضاى دهان اختلاف است « 7 » ( - - ) آب بينى ) .\r\nخون آلود كردن دهان به سبب كشيدن دندان و مانند آن براى روزه دار مكروه است . « 8 »\r\nحج : خوش‌بو كردن دهان با جويدن اذخر ( - - ) اذخر ) هنگام دخول حرم مكّه ( - - ) حرم ) و مسجد الحرام مستحب است . « 9 »\r\nتجارت : بنابه تصريح برخى ، بوى بد دهان برده ، كه ناشى از بيمارى باشد ( - - ) بَخَر ) ، عيب به شمار مىرود و موجب ثبوت خيار براى خريدار است و او مىتواند معامله را فسخ كند يا امضا نموده و ارش ( - - ) ارش ) بگيرد « 10 » ( - - ) بو ) .\r\n( - - ) آب دهان )\r\n\r\nدهر ؛ سوره\r\n- - ) انسان ؛ سوره\r\n\r\nدهرى\r\nدهرى : طبيعى مذهب ، مادّى گرا .\r\nدهرى ، منسوب به دهر ( روزگار ) به كسى گفته مىشود كه مىپندارد عالم ، قديم و پيوسته بر يك حالت بوده و پديد آورنده و مدبّرى ندارد و حيات ، محدود به حيات دنيايى است و پس از مرگ ، برانگيختگى و حياتى وجود ندارد ؛ « 1 » چنان كه در قرآن كريم بدان اشاره شده است . « 2 » به پيروان اين مسلك « دهريّه » مىگويند و از اقسام كافران هستند ( - - ) كفر ) .\r\n\r\nدهليز\r\n- - ) دالان\r\n\r\nديات\r\nديات : اموال ثابت بر ذمّهء انسان به سبب جنايت بر انسان آزاد .\r\nديات جمع ديه ، عبارت است از اموالى معيّن در شرع كه به سبب آسيب زدن به انسانى آزاد - اعم از جان ، اعضا و منافع او - بر ذمّهء جانى ثابت مىشود . به خسارت پرداختى كه مقدار آن در شرع تعيين نشده ،\r\n\r\n\r\n","description":"","footnote":"\r\n( 7 ) 16 / 297 - 300 .\r\n( 8 ) العروة الوثقى 3 / 588 ؛ توضيح المسائل مراجع 1 / 925 م 1657 .\r\n( 9 ) جواهر الكلام 19 / 281 .\r\n( 10 ) 23 / 236 و 260 .\r\n1 بحار الانوار 93 / 37 ؛ مصباح الفقاهة 1 / 246 .\r\n2 جاثيه / 24 .\r\n","page_name":" 671 ","page_number":671},
  {"content":"\r\n\r\nارش و حكومت ( - - ) ارش ) گويند . واژهء ديه ، گاه به معناى عام ، كه ارش را نيز در بر مىگيرد ، به كار مىرود . « 1 » فقها در فقه بابى مستقل به همين نام منعقد كرده و به تفصيل دربارهء مسائل و احكام آن سخن گفته‌اند .\r\nجنايت وارد بر شخص يا به كشتن او است و يا به از بين بردن عضوى از اعضا يا منفعتى از منافع وى . هريك يا از روى عمد است و جانى به قصد ارتكاب جنايت دست به آن مىزند ، يا شبه عمد ، كه جانى قصد ارتكاب فعل منجرّ به آسيب ديدن طرف را دارد ، ليكن مقصود وى از اقدام خود ارتكاب جنايت نيست ، مانند كسى كه به قصد ادب كردن ، ديگرى را بزند و به طور اتفاق ، بر اثر آن ، ادب شونده بميرد ، و يا خطاى محض است كه جانى نه قصد جنايت دارد و نه قصد فعلى كه منجرّ به آن گردد ، مانند كسى كه به طرف حيوانى تيراندازى مىكند ، ليكن اتفاقاً به انسانى اصابت نموده و منجرّ به مرگ وى مىگردد ، بدون آنكه تيرانداز قصد پرتاب تير به سوى مقتول و كشتن او را داشته باشد . « 2 »\r\nديه در جنايت عمدى - در صورت عدم امكان قصاص يا توافق بر سر پرداخت ديه - و نيز در جنايت شبه عمد بر عهدهء جانى و در خطاى محض بر عهدهء عاقلهء او است « 3 » ( - - ) عاقله ) .\r\nاسباب ضمان :\r\n1 . مباشرت در جنايت : مباشر به كسى گفته مىشود كه جنايت مستقيم به او منتسب مىگردد ؛ هرچند به واسطهء آلتى همچون تفنگ ، بدون آنكه وى قصد ارتكاب جنايت را داشته باشد ( چه آنكه صورت قصد ارتكاب ، مورد ثبوت قصاص است ) مانند كسى كه هدفى را به گمان حيوان بودن آن نشانه رفته و به سمت آن تيراندازى مىكند ؛ در حالى كه آن هدف انسان است ، يا كسى كه به قصد ادب كردن ، كودكى را مىزند و كودك اتفاقاً بر اثر آن مىميرد .\r\nپزشكى كه به سبب مباشرت در مداواى بيمار ، جان يا عضو و يا منفعتى از منافع او را تلف كرده ، در برابر آن ضامن و متعهد به پرداخت ديه است ، مگر آنكه قبل از معالجه از ضمان تبرّى جويد و بيمار او را\r\n\r\n\r\n","description":"","footnote":"\r\n( 1 ) جواهر الكلام 43 / 2 .\r\n( 2 ) 3 - 4 .\r\n( 3 ) 13 - 14 ، 20 و 25 .\r\n","page_name":" 672 ","page_number":672},
  {"content":"\r\n\r\nابرا كند ، كه در اين صورت بنابر قول مشهور - بلكه ادعاى اجماع شده - ضامن نخواهد بود . برخى ، در صورت حاذق بودن پزشك و كوتاهى نكردن وى در معالجه و اذن دادن بيمارِ بالغ و عاقل به مداواى او ، پزشك را ضامن ندانسته‌اند ، هرچند قبل از درمان از ضمان تبرّى نجسته باشد . « 4 »\r\nچنانچه كسى ناگهانى بر سر بيمار ، كودك ، ديوانه يا غافلِ بالغ فرياد زند و بر اثر آن ، طرف بميرد ، فرياد زننده ضامن ديه است ؛ ليكن در اينكه ديه بر عهدهء فرياد زننده است يا عاقلهء وى ، اختلاف است . « 5 »\r\n2 . تسبيب در جنايت : و آن عبارت است از وارد كردن جنايت بر ديگرى به طور غير مستقيم ، با فراهم كردن مقدمات آن ، به گونه‌اى كه اگر آن مقدمات نمىبود تلف رخ نمىداد ، هرچند علّت مستقيم تلف چيزى ديگر است ، مانند كندن چاه در مسير آمد و شد مردم كه فردى بر اثر لغزيدن در آن بيفتد و بميرد يا عضوى از او تلف شود . در اين صورت ، كَنندهء چاه ضامن است « 6 » ( - - ) تسبيب ) .\r\n3 . اجتماع اسباب ضمان : چنانچه دو سبب با هم اجتماع كنند ، مانند كندن چاه در محلّ غير مجاز از سوى فردى و گذاشتن سنگ در نزديكى آن توسط فردى ديگر و برخورد كردن فرد سوم با سنگ و افتادن در چاه و مردن ، بنابر اشهر ، آن كه ايجاد كنندهء سبب مقدم در تأثير مىباشد ، ضامن است ، كه در مثال ، گذارندهء سنگ خواهد بود . « 7 »\r\nاگر مباشر و سبب با هم اجتماع كنند ، در صورتى كه هر دو مساوى باشند يا مباشر قوى باشد ، مباشر ضامن است ، مانند اينكه كسى چاهى بكند و كسى ديگر ، شخص سومى را در آن بيفكند ، كه در اين صورت ، شخص دوم ضامن است .\r\nاگر مباشر ضعيف و مسبِّب قوى باشد ، بنابر قول مشهور مسبّب ضامن است ، مانند اينكه كسى در محلّ غير مجاز چاهى بكند و سرش را بپوشاند و شخص دوم ندانسته فردى ديگر را هُل دهد و بر اثر آن ، وى در چاه بيفتد و بميرد . « 8 »\r\nاندازه‌ها و انواع ديه :\r\nالف . ديهء جان : در شريعت براى ارتكاب قتل شش نوع ديه مقرّر شده است :\r\n\r\n\r\n","description":"","footnote":"\r\n( 4 ) 44 - 51 .\r\n( 5 ) 57 - 59 .\r\n( 6 ) 37 / 46 .\r\n( 7 ) مسالك الافهام 15 / 381 - 382 ؛ مفتاح الكرامة ( ق ) 10 / 319 - 320 .\r\n( 8 ) مسالك الافهام 15 / 380 ؛ جواهر الكلام 43 / 145 .\r\n","page_name":" 673 ","page_number":673},
  {"content":"\r\n\r\nصد شتر ؛ دويست گاو ؛ دويست حُلّه كه هر حلّه دو لباس از برد يمنى است ؛ هزار دينار ، هزار گوسفند و ده هزار درهم .\r\nجانى - در صورت ثبوت ديه و مطالبهء اولياى مقتول - مختار است يكى از شش نوعِ ياد شده را به عنوان ديه بپردازد و اولياى مقتول حق ندارند او را بر پرداخت يكى معيّن از آنها مجبور كنند ، « 9 » مگر آنكه در موارد ثبوت قصاص ، بر پرداخت ديه تراضى كنند ، كه در اين صورت ، اختيار يكى از شش چيز منوط به توافق بزهكار و اولياى دَم خواهد بود . « 10 »\r\nچنانچه قتل در يكى از ماه‌هاى حرام ( رجب ، ذيقعده ، ذيحجه و محرّم ) رخ دهد ، به مقدار يك سوم بر ديه افزوده مىشود « 11 » ( - - ) تغليظ ) .\r\nديهء كامل ، مختصّ به مرد مسلمانِ آزاد است و ديهء زن مسلمانِ آزاد نصف آن است . « 12 » كشتن كافر ديه ندارد ، مگر اهل ذمّه ( - - ) اهل ذمّه ) كه ديهء مرد ذمّى هشتصد و زن ذمّى چهارصد درهم است . « 13 » ديهء برده ، قيمت او است ، مگر آنكه قيمت وى از ديهء انسان آزاد بيشتر باشد كه در اين صورت ديهء او ديهء انسان آزاد است . « 14 »\r\nب . ديهء اعضا : اعضايى كه در بدن انسان يگانه‌اند ، مانند زبان ديهء كامل دارند ، و اعضايى كه جفت‌اند ، مانند چشم ، هر دو با هم يك ديهء كامل و هركدام به تنهايى نصف ديه دارند ، مگر لب پايين و بيضهء سمت چپ كه برخى ، ديهء هريك از آن دو را دو سوم ديهء كامل دانسته‌اند .\r\nبرخى گفته‌اند : ديهء آنچه در بدن چهارتايى است ، مانند پلكها ، ديهء كامل و ديهء هريك به تنهايى يك چهارم ديهء كامل است . آنچه در بدن ده تايى است ، مانند انگشتان در قطع همه ، ديهء كامل و به قول مشهور در هر يك ، يك دهم ديه ثابت است . « 15 »\r\nدر شريعت براى بعضى اعضا ديه‌اى تعيين نشده و به جاى ديه ، ارش ( حكومت ) ثابت است . در ارش ، برده براى آزاد اصل قرار داده مىشود ؛ بدين معنا كه براى تعيين ارش جنايت بر انسان آزاد ، وى برده فرض مىشود ؛ چنان كه در مواردى كه براى عضو در شرع ديه معيّن شده است ، انسان آزاد براى برده اصل قرار داده مىشود « 16 » ( - - ) بردگى ) .\r\n\r\n\r\n","description":"","footnote":"\r\n( 9 ) جواهر الكلام 43 / 4 - 17 .\r\n( 10 ) مفتاح الكرامة 21 / 149 ؛ ارشاد الأذهان 2 / 198 .\r\n( 11 ) جواهر الكلام 43 / 26 .\r\n( 12 ) 32 .\r\n( 13 ) 38 - 41 .\r\n( 14 ) 42 .\r\n( 15 ) كشف اللثام 11 / 323 - 324 ؛ مفتاح الكرامة 21 / 191 - 192 .\r\n( 16 ) جواهر الكلام 42 / 126 .\r\n","page_name":" 674 ","page_number":674},
  {"content":"\r\n\r\nاعضاى داراى ديهء معيّن بنابر قول مشهور عبارتند از : مو ( - - ) مو ) ، چشم ( - - ) چشم ) ، پلك ( - - ) پلك ) ، بينى ( - - ) بينى ) ، گوش ( - - ) گوش ) ، لب ( - - ) لب ) ، زبان ( - - ) زبان ) ، دندان ( - - ) دندان ) ، گردن ( - - ) گردن ) ، فكّ ( - - ) فكّ ) ، دست ( - - ) دست ) ، پا ( - - ) پا ) ، انگشت ( - - ) انگشت ) ، كمر ( - - ) پشت ) ، نخاع ( - - ) نخاع ) ، پستان ( - - ) پستان ) ، آلت تناسلى مرد ( - - ) آلت تناسلى ) ، بيضه ( - - ) بيضه ) ، شُفران ( - - ) شفران ) و كپل ( - - ) كپل ) .\r\nج . ديهء شكستن استخوان : ديهء شكستن استخوانِ عضوِ داراى ديهء معيّن بنابر مشهور يك پنجم ديهء آن عضو و ديهء سوراخ شدن آن يك چهارم ديهء شكستن و ديهء كوبيده شدن استخوان هر عضو ، يك سوم ديهء آن عضو و ديهء از جا در آمدن استخوان عضو ، در صورت از كار افتادن ، دو سوم ديهء آن عضو است « 17 » ( - - ) استخوان ) .\r\nد . ديهء منافع : منافعى كه با از دست دادن آنها به سبب جنايت ، ديهء كامل ثابت مىشود عبارتند از : عقل « 18 » ( - - ) عقل ) ؛ شنوايى هر دو گوش « 19 » ( - - ) شنوايى ) ؛ بينايى هر دو چشم « 20 » ( - - ) بينايى ) ؛ بويايى هر دو مجراى بينى « 21 » ( - - ) بويايى ) ؛ بنابر نظر مشهور ، سلسل البول كه با عروض آن ، شخص توان نگهدارندگى ادرار خود را از دست مىدهد « 22 » ( - - ) مسلوس ) ؛ چشايى بنابر نظر برخى « 23 » ( - - ) چشايى ) ؛ توان انزال در آميزش « 24 » ( - - ) انزال ) ؛ قدرت نطق « 25 » ( - - ) تكلّم ) ؛ انحراف پيدا كردن گردن از حالت طبيعى « 26 » ( - - ) گردن ) ؛ شكستن بعصوص و خارج شدن مدفوع بدون اختيار به سبب آن بنابر قول مشهور « 27 » ( - - ) بعصوص ) ؛ صدا « 28 » ( - - ) صوت ) ؛ افضا « 29 » ( - - ) افضاء ) ؛ بنابر مشهور ، آسيب ديدگى مثانهء دختر به سبب ازالهء بكارت كه منجرّ به خروج بى اختيار ادرار گردد « 30 » ( - - ) مثانه ) و جمع شدن دو لب بنابر قول برخى . « 31 »\r\nديهء شل شدن عضوى از اعضا ، دو سوم ديهء آن عضو است ، مگر در آلت تناسلى مرد كه در شل شدن آن نيز ديهء كامل ثابت است . « 32 »\r\n\r\n\r\n","description":"","footnote":"\r\n( 17 ) 43 / 282 - 287 .\r\n( 18 ) 291 - 296 .\r\n( 19 ) 297 - 301 .\r\n( 20 ) 301 - 309 .\r\n( 21 ) 309 - 311 .\r\n( 22 ) 314 - 317 .\r\n( 23 ) 311 .\r\n( 24 ) 312 - 313 .\r\n( 25 ) مبانى تكملة المنهاج 2 / 286 و 361 - 362 .\r\n( 26 ) جواهر الكلام 43 / 243 .\r\n( 27 ) 281 ؛ الروضة البهية 10 / 252 .\r\n( 28 ) جواهر الكلام 43 / 316 .\r\n( 29 ) 275 .\r\n( 30 ) 290 .\r\n( 31 ) 207 .\r\n( 32 ) مبانى تكملة المنهاج 2 / 375 - 376 .\r\n","page_name":" 675 ","page_number":675},
  {"content":"\r\n\r\n\r\nدياثت\r\nدياثت : بى غيرت بودن .\r\nبه مرد بى غيرت ، ديّوث گويند .\r\nبرخى ، ديوّث را به كسى كه مردان بيگانه را بر همسرش وارد مىكند تعريف كرده‌اند . « 1 » از احكام آن در باب شهادات و حدود سخن رفته است .\r\nدياثت از گناهان كبيره ( - - ) گناه كبيره ) است و شهادت ديوث پذيرفته نيست . « 2 » در روايتى آمده است كه ديوث بوى بهشت را استشمام نمىكند . « 3 »\r\nنسبت دياثت دادن به ديگرى - مثل آنكه او را ديوث خطاب كند - در صورتى كه مفاد آن از منظر عرف ، قذف ( - - ) قذف ) باشد ، موجب ثبوت حدّ قذف و در غير اين صورت ، موجب ثبوت تعزير ( - - ) تعزير ) است . « 4 »\r\n\r\nديدن\r\nديدن [ رؤيت ؛ مشاهده 
  ] : دريافتن چيزى با چشم .\r\nحقيقت ديدن ( رؤيت ) ادراك مرئى ( شىء ديده شده ) با چشم است ؛ بدين جهت با نگاه كردن ( نظر ) - كه حقيقت آن ، دوختن چشم به طرف مرئى است ، اعم از آنكه آن را ببيند يا نبيند - تفاوت دارد . « 1 » از احكام آن در بابهاى طهارت ، صلات ، صوم ، حج ، تجارت ، نكاح و شهادات سخن گفته‌اند .\r\nطهارت : مستحب است كسى كه جنازه‌اى را مىبيند بگويد « الحَمدُ للَّهِ الذى لَمْ يَجعَلنى مِنَ السَّوادِ الُمختَرَم ؛ ستايش خداى را كه مرا از هلاكت شوندگان قرار نداد » .\r\nدعاهاى ديگرى نيز وارد شده است . « 2 »\r\n\r\n\r\n","description":"","footnote":"\r\n( 1 ) الروضة البهية 9 / 172 .\r\n( 2 ) 3 / 129 .\r\n( 3 ) وسائل الشيعة 20 / 327 .\r\n( 4 ) جواهر الكلام 41 / 409 ؛ مسالك الافهام 14 / 432 .\r\n1 فروق اللغوية / 543 - 544 ؛ مجمع البيان 3 / 103 .\r\n2 وسائل الشيعة 3 / 157 ؛ الحدائق الناضرة 4 / 80 .\r\n","page_name":" 676 ","page_number":676},
  {"content":"\r\n\r\nغسل براى كسى كه قصد مشاهدهء دار آويخته را دارد مستحب است . بسيارى ، استحباب را مقيّد به موردى كرده‌اند كه از زمان به دار آويختن يا مرگ دار آويخته سه روز گذشته باشد . از برخى قدما وجوب اين غسل نقل شده است . « 3 »\r\nصلات : از شرايط صحّت نماز جماعت عدم وجود حائلِ مانع رؤيت امام و مأموم ، و نيز مأموم و مأمومى ديگر - كه واسطهء اتصال به امام مىباشد - است .\r\nبا وجود حائل ، نماز فرد پشت حائل باطل است ، مگر نسبت به مأموم زن كه وجود حائل بين او و امام يا ديگر مأمومان بى اشكال است . « 4 »\r\nحدّ ترخص با فاصله گرفتن از شهر به اندازه‌اى كه ديوارهاى آن ديده نشود و اذان آن شنيده نشود ، تحقق مىيابد . در تحقق آن به صرف نديدن ديوار شهر اختلاف است « 5 » ( - - ) حدّ ترخص ) .\r\nصوم : اوّل ماه رمضان و شوال با ديدن هلال ماه براى بيننده ثابت مىشود ؛ هرچند كسى جز او ماه را نديده باشد « 6 » ( - - ) هلال ) .\r\nحج : محرم به احرام عمرهء تمتّع ( - - ) عمرهء تمتّع ) با مشاهدهء خانه‌هاى مكه واجب است تلبيه ( - - ) تلبيه ) را قطع كند .\r\nچنان كه بنابر قول برخى ، قطع تلبيه در احرام عمرهء مفرده ( - - ) عمرهء مفرده ) هنگام مشاهدهء كعبه واجب است . « 7 »\r\nتجارت : معاملهء كالايى همچون لباس و حيوان كه غرر آن با رؤيت بر طرف مىشود ، با مشاهده - بدون ذكر اوصاف - صحيح است ؛ هرچند هنگام معامله كالا وجود نداشته باشد ، مگر آنكه فاصلهء زمانى بين معامله و مشاهده به حدّى باشد كه كالا به طور عادت در آن مدت تغيير مىكند ، كه در اين صورت ، معامله بدون مشاهدهء مجدد يا ذكر اوصاف باطل است ؛ ليكن چنانچه احتمال تغيير بدهد معامله صحيح است و در صورت تغيير ، حق خيار فسخ براى خريدار ثابت خواهد بود . « 8 »\r\nدر كالايى كه بر مبناى توصيف - و نه مشاهده - معامله شده و سپس هنگام تحويل و رؤيت ، خلاف وصف از كار در آمده ، براى زيان ديده حق خيار رؤيت ثابت است « 9 » ( - - ) خيار رؤيت ) .\r\n\r\n\r\n","description":"","footnote":"\r\n( 3 ) الحدائق الناضرة 4 / 197 ؛ جواهر الكلام 5 / 68 - 71 ؛ توضيح المسائل مراجع 1 / 359 .\r\n( 4 ) الحدائق الناضرة 11 / 95 - 98 و 100 ؛ جواهر الكلام 13 / 154 و 165 .\r\n( 5 ) جواهر الكلام 14 / 285 - 294 .\r\n( 6 ) 16 / 352 .\r\n( 7 ) مستند الشيعة 11 / 322 - 326 .\r\n( 8 ) جواهر الكلام 22 / 429 - 430 .\r\n( 9 ) 23 / 92 - 93 .\r\n","page_name":" 677 ","page_number":677},
  {"content":"\r\n\r\nنكاح : كسى كه چند دختر دارد ، چنانچه يكى از آنان را بدون ذكر نام و تنها با قصد ، به ازدواج كسى درآورد ، در صورت اختلاف بين او و زوج در تعيين مقصود بنابر ديدگاه برخى ، قول زوج مقدم است به شرط آنكه همهء دختران را ديده باشد و اگر همه را نديده باشد ، عقد باطل است . « 10 »\r\nشهادات : مستند شهادت با توجه به مورد آن ، مىتواند ديدن يا شنيدن و يا هر دو باشد . در جايى كه مورد شهادت فعلى از افعال باشد ، مانند غصب ، قتل ، زنا ، رضاع و ولادت ، ديدن لازم است و بدون مشاهده نمىتوان شهادت داد « 11 » ( - - ) تحمّل شهادت ) .\r\n( - - ) نگاه )\r\n\r\nديركرد\r\nديركرد : تأخير بازپرداخت بدهى از موعد آن .\r\nديركرد به معناى مطلق تأخير يا تعويق در انجام دادن كارى است ؛ ليكن مراد از آن در فقه همان است كه در شناسه آمده و از آن در مسائل مستحدثه سخن رفته است .\r\nمبلغى را كه بانكها ، مؤسّسات و يا اشخاص قرض دهنده بابت ديركردِ وام گيرنده در بازپرداخت بدهى يا اقساط وام خود مىگيرند ، ربا ( - - ) ربا ) به شمار مىرود و حرام است ؛ هرچند بدهكار به آن راضى باشد ؛ مگر آنكه بدهكار در عقد لازم ديگرى - جز عقد قرض - به طور مجانى ، ملتزم به پرداخت مبلغى معيّن بابت ديركرد شده باشد كه در اين صورت دريافت آن بدون اشكال است . « 1 »\r\nبه تصريح برخى فقها اگر فروشنده در معاملهء اقساطى شرط كند كه درصورت عدم پرداخت به موقع اقساط از سوى خريدار مبلغى به عنوان ديركرد دريافت نمايد ، شرط باطل ، ليكن اصل معامله صحيح است . « 2 »\r\n\r\n\r\n","description":"","footnote":"\r\n( 10 ) الحدائق الناضرة 23 / 179 - 181 .\r\n( 11 ) جواهر الكلام 41 / 128 .\r\n1 مجمع المسائل 2 / 91 ؛ جامع المسائل ( فاضل ) 1 / 324 .\r\n2 صراط النجاة 1 / 251 .\r\n","page_name":" 678 ","page_number":678},
  {"content":"\r\n\r\n\r\nديم\r\nديم : زراعت آبيارى شده با باران .\r\nبه زراعتى كه با دلو ، ماشين آلات و مانند آن آبيارى نشود و از آب طبيعى همچون باران مشروب گردد ، ديم گويند .\r\nزراعتى هم كه با آب جارى بر روى زمين يا از طريق ريشه از آب مجاور خود سيراب مىشود ، حكم ديم را دارد . از اين عنوان در باب زكات سخن گفته‌اند .\r\nمقدار زكات غلّات چهارگانه ( گندم ، جو ، كشمش و خرما ) در ديم و آنچه در حكم ديم است يك دهم و در غير ديم ( آبى ) يك بيستم است . « 1 » و زراعتى كه از هر دو طريق آبيارى شده ، در صورت غلبهء يك جهت ، زكات تابع همان جهت و در صورت تساوى ، در نصف زراعت يك دهم و در نصف ديگر يك‌بيستم زكات تعلّق مىگيرد . « 2 »\r\n\r\nدين\r\nدَين : مال كلّى ثابت بر ذمّهء شخص براى ديگرى . « 1 »\r\nدين عبارت است از مالى كلّى كه ذمّهء فرد به آن مشغول است ؛ خواه سبب آن اختيارى باشد ، مانند اشتغال ذمّهء زوج به مهر به سبب عقد ازدواج يا اشتغال ذمّهء قرض گيرنده به عوض قرض به سبب عقد قرض و يا اشتغال ذمّهء خريدار به ثمن در بيع نسيه و فروشنده به مثمن در بيع سلف ( - - ) بيع سلف ) ؛ و يا غير اختيارى باشد ، مانند اشتغال ذمّهء فرد به بدل چيزى كه آن را تلف كرده است يا اشتغال ذمّهء زوج به نفقهء زوجه و مانند آن . « 2 »\r\nبرخى ، دين را به آنچه كه ذمّه بدان مشغول است تعريف كرده‌اند ؛ اعم از آنكه مال باشد يا حقوق ، همچون حقوق الهى از قبيل نماز ، روزه و حج كه مكلّف انجام نداده و ذمّه‌اش بدان مشغول است . « 3 » البته ثمره‌اى بر اين بحث مترتب نيست و موضوع سخن فقها در باب دين ، ديون مالى است . « 4 »\r\nتفاوت دين با قرض در اعم بودن آن است ؛ بدين معنا كه قرض يكى از اسباب دين به شمار مىرود ؛ زيرا دين - همان گونه كه گذشت - هر مال كلّىاى است كه بر ذمّهء فرد ثابت باشد ؛ ليكن قرض عبارت است از تمليك مال به ديگرى در\r\n\r\n\r\n","description":"","footnote":"\r\n( 1 ) جواهر الكلام 15 / 236 .\r\n( 2 ) 238 ؛ مستمسك العروة 9 / 148 .\r\n1 الجامع للشرائع / 283 ؛ وسيلة النجاة / 465 .\r\n2 تحرير الوسيلة 1 / 647 ؛ مهذّب الاحكام 21 / 5 .\r\n3 جواهر الكلام 28 / 299 .\r\n4 مهذّب الاحكام 21 / 5 ؛ منهاج الصالحين ( سيد محمدسعيد حكيم ) 2 / 199 .\r\n","page_name":" 679 ","page_number":679},
  {"content":"\r\n\r\nبرابر ضمانت پرداخت مثل يا قيمت آن توسط او ، كه سبب اشتغال ذمّهء قرض گيرنده مىشود . به طلبكار « دائن » و به بدهكار « مديون » و « مدين » گويند و به هر دو « غريم » اطلاق شده است . « 5 » دين ، عنوان بابى مستقل در فقه است كه فقها در اين باب به تفصيل از احكام آن سخن گفته‌اند . « 6 » برخى نيز احكام آن را تحت عنوان قرض مطرح كرده و برخى هر دو را باهم عنوان يك باب قرار داده‌اند . « 7 »\r\nاقسام : دين به حالّ و مؤجلّ تقسيم مىشود . دين حالّ دينى است كه يا مدّت ندارد و يا مدتش سر رسيده است و طلبكار حقّ مطالبهء آن را دارد ( - - ) حالّ ) ، و دين مؤجّل عبارت است از دين مدت دار كه پيش از سرآمدن مدت ، طلبكار حق مطالبه ندارد ( - - ) اجل ) .\r\nتعيين مدت در دين مؤجّل ، گاه از سوى دو طرف عقد است و گاه از سوى شارع ، مانند تعيين مدتى معيّن توسط شارع براى پرداخت ديه « 8 » ( - - ) ديات ) .\r\nاحكام\r\nاداى دين : قصد و نيّت پرداخت دين - اعم از حالّ و مؤجّل - همچنين اداى دين حالّ و يا مؤجّل ، كه موعد آن رسيده ، در صورت مطالبهء طلبكار بر مديون واجب است « 9 » و تأخير در بازپرداخت ، با تمكن از اداى آن حرام مىباشد . « 10 »\r\nتعجيل در پرداخت دين با مصالحهء بين طلبكار و بدهكار ، بدين گونه كه بدهكار ، دين را قبل از رسيدن موعد به طلبكار پرداخت نمايد و طلبكار مقدارى از طلب خود را به او ببخشد ، يا مقدارى از طلب را زودتر بگيرد و باقى مانده را در مهلت طولانىتر دريافت كند ، جايز است .\r\nافزودن مدت در دين مؤجل ، يا مدت دار قرار دادن دين حالّ ، در برابر پرداخت مبلغى افزون بر دين ، ربا و حرام است . « 11 »\r\nدريافت دين حالّ يا مؤجّل كه موعدش رسيده و بدهكار اقدام به پرداخت آن كرده ، بر طلبكار واجب است و در صورت خوددارى ، با در خواست بدهكار ، حاكم او را وادار به قبول و متمكن از گرفتن آن مىكند ، به گونه‌اى كه از نظر عرف تحت تصرف و سلطنت وى قرار گيرد . در اين صورت ، ذمّهء مديون برى مىشود و پس از\r\n\r\n\r\n","description":"","footnote":"\r\n( 5 ) شرائع الاسلام 4 / 869 و 884 ؛ المختصر النافع / 143 ؛ فقه الامام جعفر الصادق 4 / 5 .\r\n( 6 ) قواعد الاحكام 2 / 99 ؛ الروضة البهية 4 / 9 .\r\n( 7 ) شرائع الاسلام 2 / 325 ؛ وسيلة النجاة / 465 ؛ تحرير الوسيلة 1 / 647 .\r\n( 8 ) مهذّب الاحكام 21 / 7 .\r\n( 9 ) الروضة البهية 4 / 17 - 18 ؛ جواهر الكلام 25 / 41 .\r\n( 10 ) كتاب السرائر 2 / 33 .\r\n( 11 ) جواهر الكلام 23 / 121 - 122 .\r\n","page_name":" 680 ","page_number":680},
  {"content":"\r\n\r\nآن درصورت تلف ، ضمانى بر عهدهء وى نخواهد بود . و چنانچه مديون نتواند مال را نزد خود نگه دارد ، مىتواند آن را به حاكم بدهد و ذمّه‌اش برى مىگردد .\r\nچنان كه در فرض عدم دسترسى به حاكم با كنار گذاشتن بدهى ، ذمّه‌اش برى مىشود . « 12 »\r\nدر دين مؤجّل ، طلبكار پيش از رسيدن موعد ، حق مطالبه ندارد . در وجوب قبول آن در فرض پرداخت پيش از موعد از سوى بدهكار ، اختلاف است . « 13 »\r\nراه برى شدن ذمّهء بدهكار در فرض غايب بودن طلبكار و حالّ بودن دين و عدم امكان دسترسى به وى ، پرداخت بدهى به حاكم است و با نبود حاكم ، دين بر ذمّهء بدهكار مىماند تا زمانى كه آن را به طلبكار يا قائم مقام وى ، همچون ورثه بپردازد ، « 14 » و پيش از مرگ واجب است مقدار بدهى را مشخص و وصيّت كند كه آن را به طلبكار بپردازند و با يأس از پيدا شدن وى يا ورثه‌اش ، مال حكم مجهول المالك را دارد و بنابر مشهور ، از طرف صاحبش صدقه داده مىشود . « 15 »\r\nپرداخت دين از سوى غير مديون به صورت تبرّعى ، جايز و موجب برى شدن ذمّهء مديون مىشود ؛ خواه وى زنده باشد يا مرده ، اذن داده باشد يا نداده ، و حتى منع كرده باشد . « 16 »\r\nبا مرگ مديون ، بدهى مدت دار وى حالّ مىشود و پرداخت آن بر ورثه واجب است ؛ ليكن در صورت مرگ دائن ، بنابر مشهور ، ورثهء او بايد تا سر موعد صبر كنند . « 17 »\r\nبر مديون واجب است هنگام حالّ شدن دين و مطالبهء طلبكار ، همهء تلاش خود را براى پرداخت دين به كارگيرد ، هرچند با فروختن اجناس و اجاره دادن املاك و مانند آن ، حتى با قيمت كمتر . « 18 » البته فروش خانهء مسكونى و لوازم ضرورى آن ، از قبيل فرش و ظروف ، همچنين لباسهاى مورد نياز و مركب و خدمتكار در صورتى كه شأنش اقتضا كند و نيز هر چيزى ديگر كه از نيازمنديها و ضروريات زندگى به شمار رود ، از اين حكم مستثنا است . « 19 »\r\nآيا كاركردن براى اداى دين بر مديون قادر بر كسب واجب است ؟ مسئله اختلافى\r\n\r\n\r\n","description":"","footnote":"\r\n( 12 ) مهذّب الاحكام 21 / 8 - 10 .\r\n( 13 ) 9 - 10 .\r\n( 14 ) 12 .\r\n( 15 ) الروضة البهية 4 / 18 ؛ جواهر الكلام 25 / 41 - 47 .\r\n( 16 ) مهذّب الاحكام 21 / 15 - 16 .\r\n( 17 ) 17 - 18 .\r\n( 18 ) 29 .\r\n( 19 ) 22 - 25 .\r\n","page_name":" 681 ","page_number":681},
  {"content":"\r\n\r\nاست . برخى ، كار و كسب متناسب با شئون فرد را ، بويژه در فرضى كه تكلّف آور نباشد ، جهت اداى دين ، واجب دانسته‌اند . « 20 »\r\nاعسار مديون : بنابر آنچه در قرآن كريم آمده ، طلبكار موظف است به بدهكارى كه دچار تنگدستى و اعسار شده و توانايى پرداخت بدهى خويش را ندارد تا زمان بهبود وضعيت مالى ، مهلت دهد و سخت گيرى و مطالبهء دين از او در حال اعسار حرام است « 21 » ( - - ) اعسار ) .\r\nاگر بدهكار مدّعى اعسار و طلبكار منكر آن باشد ، بدهكار تا زمان اثبات ادعاى خود زندانى مىشود . « 22 »\r\nبدهكارى كه دارايى او - جز مستثنيات دين - كفاف بدهيهايش را نمىكند مفلس به شمار مىرود و با درخواست طلبكاران ، از سوى حاكم شرع از تصرف در اموال خود منع ، و اموالش پس از فروش ، بين طلبكاران به نسبت طلب آنان تقسيم مىشود « 23 » ( - - ) تفليس ) .\r\nتقاصّ : خوددارى از اداى دين با توانايى بر پرداخت آن حرام است و در صورت امتناع از ادا و عدم امكانِ اجبار بر آن ، طلبكار مىتواند تقاص كند ، يعنى به مقدار طلب خود از اموال بدهكار بردارد « 24 » ( - - ) تقاص ) .\r\nبيع دين : فروختن دين حالّ به بدهكار و نيز به قول مشهور به غير بدهكار جايز است ؛ ليكن در صحّت فروش دين مؤجّل ، قبل از سر رسيد آن اختلاف است « 25 » ( - - ) اوراق تجارى ) .\r\nفروختن دين در ازاى دين جايز نيست ؛ ليكن در اينكه مراد فروش كلّى در ذمّه در برابر كلّى در ذمّه‌اى است كه هر دو پيش از عقد به سببى ديگر بر ذمّه آمده باشند يا شامل بيع كلّىاى كه به سبب عقد فعلى ( بيع ) بر ذمّه آمده نيز مىشود ، اختلاف است . مشهور قول دوم است .\r\nبنابر قول اوّل ، بيع دين به دين تنها در دو دينِ ثابت بر ذمّه قبل از عقد تحقق پذير است . بر خلاف قول دوم كه در دو دين ثابت به سبب عقد فعلى نيز معنا پيدا مىكند « 26 » ( - - ) بيع دين به دين ) .\r\nتقسيم دين مشترك : تقسيم دين مشترك بنابر قول مشهور صحيح نيست ؛ بنابر اين ، چنانچه ذمّهء چند نفر به بدهى\r\n\r\n\r\n","description":"","footnote":"\r\n( 20 ) 23 - 24 .\r\n( 21 ) 29 .\r\n( 22 ) الروضة البهية 4 / 39 - 40 ؛ جواهر الكلام 25 / 352 - 353 .\r\n( 23 ) الروضة البهية 4 / 41 ؛ جواهر الكلام 25 / 279 - 282 .\r\n( 24 ) جواهر الكلام 40 / 388 - 391 .\r\n( 25 ) 24 / 344 - 346 .\r\n( 26 ) 345 - 346 .\r\n","page_name":" 682 ","page_number":682},
  {"content":"\r\n\r\nمشتركى بين دو نفر مشغول باشد ، مانند آنكه دو نفر مال مشتركى را به چند نفر قرض بدهند ، تقسيم آن - به اين گونه كه آنچه بر ذمّهء بعضى است براى يكى و آنچه بر ذمّهء بعض ديگر است براى ديگرى باشد - صحيح نيست ؛ بلكه ما فى الذمّهء اشخاص بر اشتراك و اشاعه باقى مىماند و هر دو نفر در آنچه كه دريافت و يا تلف مىشود سهيمند . « 27 »\r\nزكات دين : به دين ، تازمانى كه به دست طلبكار نرسد ، زكات تعلّق نمىگيرد .\r\nدر نتيجه پرداخت آن بر طلبكار واجب نيست ؛ حتى بنابر مشهور اگر عاملِ تأخير در ادا طلبكار باشد نه بدهكار . چنان كه بر بدهكار نيز زكات دين واجب نيست ، « 28 » بدهكار بودن مانع تعلّق زكات به مال التجاره - كه بنابر قول مشهور اخراج زكات آن مستحب است - نمىباشد ؛ « 29 » حتى اگر براى پرداخت بدهى خود ، جز آن ، مال ديگرى نداشته باشد . چنان كه مديون بودن مانع تعلّق زكات به ديگر اموال - كه پرداخت زكات آن واجب است - نمىباشد ؛ هرچند دين معادل آن اموال باشد . « 30 »\r\nپرداخت زكات به مديون : قرآن كريم بدهكاران ( غارمين ) را جزو مستحقان زكات شمرده است . « 31 » مراد از بدهكار كسى است كه بدون صرف مال در معصيت ، بدهى به بار آورده و توان پرداخت آن را ندارد . بسيارى از فقها در استحقاق مديون براى زكات ، فقر را شرط دانسته‌اند ؛ ليكن در اينكه مراد از فقر نداشتن مخارج سال است يا عدم توانايى بر پرداخت دين ، هرچند مخارج سال را داشته باشد ، اختلاف است . برخى ، قول دوم را مراد قائلان به اشتراط فقر در غارمين دانسته‌اند . « 32 » برخى نيز گفته‌اند : ممكن است مراد اعتبار قدرت بر اداى دين ، علاوه بر داشتن مخارج سال باشد ؛ بنابر اين ، كسى كه ناتوان از هر دو يا يكى از آن دو مىباشد ، فقير است و كسى كه توانايى هر دو را دارد غنى است . « 33 »\r\nوثيقه بر دين : گرو گرفتن ( رهن ) بر دين ثابت ، قبل و يا مقارن رهن صحيح است و بر دين ثابت پس از رهن ، صحيح نيست . « 34 »\r\nبنابر مشهور ، از شرايط مالى كه به عنوان وثيقه ( رهن ) نزد كسى گذاشته\r\n\r\n\r\n","description":"","footnote":"\r\n( 27 ) الروضة البهية 4 / 18 - 19 ؛ جواهر الكلام 25 / 54 ؛ مهذّب الاحكام 21 / 21 - 22 .\r\n( 28 ) جواهر الكلام 15 / 57 - 61 .\r\n( 29 ) مستند الشيعة 9 / 241 .\r\n( 30 ) جواهر الكلام 15 / 289 - 291 .\r\n( 31 ) توبه / 60 .\r\n( 32 ) مدارك الاحكام 5 / 222 ؛ الحدائق الناضرة 12 / 189 - 190 ؛ رياض المسائل 5 / 12 .\r\n( 33 ) جواهر الكلام 15 / 355 - 357 .\r\n( 34 ) 25 / 143 .\r\n","page_name":" 683 ","page_number":683},
  {"content":"\r\n\r\nمىشود ، عين و مملوك بودن آن است ؛ به گونه‌اى كه امكان قبض آن وجود داشته باشد ؛ بنابر اين ، رهن گذاشتن دين صحيح نيست « 35 » ( - - ) رهن ) .\r\nانتقال دين : ضمان و حواله از راههاى انتقال دين از ذمّهء مديون به ذمّهء ديگرى است . مراد از ضمان ، تعهدى خاص از سوى فردى جهت پرداخت دينى است كه بر ذمّهء ديگرى مىباشد . در اين صورت ، دين از ذمّهء مديون به ذمّهء ضامن منتقل مىشود ( - - ) ضمان ) . و مراد از حواله ، انتقال دين از ذمّه‌اى به ذمّه‌اى ديگر است كه ذمّهء فرد دوم به مثل آن دين مشغول است يا حتى - بنابر قول مشهور - مشغول نيست ( - - ) حواله ) .\r\nمضاربه و وقف دين : مضاربه با دين « 36 » و نيز وقف دين « 37 » صحيح نيست .\r\nدين ميّت : بدهيهاى ميّت پس از برداشتن هزينه‌هاى تكفين و تجهيز از اصل تركهء او پرداخت مىشود . در اين ميان زكات و خمسِ متعلق به عين تركه ، قبل از ساير بدهيها پرداخت مىگردد ؛ « 38 » اما اگر عين متعلق خمس از بين رفته و خمس به ذمّهء ميّت منتقل شده باشد ، همانند ديگر ديون است . « 39 »\r\nدر اينكه آن مقدار از تركه كه در برابر دين قرار مىگيرد ، به ورثه منتقل مىشود ، ليكن آنان حق تصرف در آن را ندارند يا آنكه در حكم مال ميّت است و به ورثه منتقل نمىشود ، اختلاف است . ثمرهء اين بحث در مواردى همچون نماء و رشد و افزايش تركه پس از مرگ ، نمود پيدا مىكند . « 40 »\r\nاگر فردى كه كشته شده ، مديون باشد و ورثهء او بخواهند ديه بگيرند ، ديهء دريافتى بسان ديگر اموال ميّت ، در مرحلهء نخست بايد صرف بدهيها و وصاياى او گردد و چنانچه چيزى باقى بماند به ورثه منتقل مىشود . اما اگر ورثه بخواهند قصاص كنند ، در اينكه بدون ضمانتِ پرداخت بدهيهاى وى ، مىتوانند قصاص كنند يا نه ، اختلاف است . « 41 »\r\nاثبات دين : حقوقى مانند دين ، با گواهى دو مرد عادل يا يك مرد و دو زن عادل و يا يك مرد عادل همراه با قسم ثابت مىگردد . « 42 »\r\n\r\n\r\n","description":"","footnote":"\r\n( 35 ) 116 - 117 .\r\n( 36 ) 26 / 362 .\r\n( 37 ) 28 / 15 - 16 .\r\n( 38 ) كتاب السرائر 2 / 45 ؛ تحرير الاحكام 1 / 122 .\r\n( 39 ) مستند الشيعة 9 / 206 - 207 ؛ جواهر الكلام 15 / 48 .\r\n( 40 ) جواهر الكلام 26 / 84 - 90 و 39 / 74 .\r\n( 41 ) 42 / 313 - 314 .\r\n( 42 ) 41 / 165 - 166 .\r\n","page_name":" 684 ","page_number":684},
  {"content":"\r\n\r\n\r\nدِين\r\nدين : مجموع دستورهاى خداوند متعال به بندگان .\r\nدين عبارت است از شريعت مقدّس ؛ اعم از اصول و فروع كه پيامبران الهى آن را از طريق وحى دريافت و به بندگان خدا ابلاغ كرده‌اند . « 1 » عنوان ياد شده در بابهاى جهاد ، نكاح ، ارث و قصاص به كار رفته است .\r\nجهاد : سكونت در سرزمين كفر در صورت عدم امكان عمل به تكاليف دينى ، حرام است و با تمكّن از هجرت ، هجرت از آن جا به سرزمين اسلام واجب است ( - - ) دار الحرب ) .\r\nكافر كتابى ( - - ) اهل كتاب ) با خروج از آيين خود و دخول در آيينى ديگر كه اسلام آن را به رسميّت نمىشناسد ، مانند آيين بودا ، از اهل كتاب بودن خارج مىشود و احكام كافر حربى ( - - ) اهل حرب ) بر او مترتّب مىگردد و در صورت دخول به آيينى كه اسلام آن را به رسميت مىشناسد ، مانند دخول يهودى به آيين مسيحيت ، در اينكه از او پذيرفته مىشود\r\n\r\n\r\n","description":"","footnote":"\r\n( 1 ) مجمع البحرين / واژهء « دين » .\r\n","page_name":" 685 ","page_number":685},
  {"content":"\r\n\r\nيا نه ، اختلاف است . چنان كه در پذيرش يا عدم پذيرش از او در صورت بازگشت مجدد به آيين خود ، اختلاف است . « 2 »\r\nنكاح : از اسباب حرمت ازدواج بين مرد و زنى ، اختلاف آنان در دين است .\r\nبنابر اين ، ازدواج مسلمان با كافر حرام و باطل است ، مگر ازدواج مرد مسلمان با زن كافر كتابى كه به قولى جايز است . « 3 » در جواز ازدواج زن شيعى با مرد غير شيعى در صورتى كه - همچون ناصبى ( - - ) ناصبى ) - محكوم به كفر نباشد ، اختلاف است « 4 » ( - - ) ازدواج ) .\r\nارث : از موانع ارث ، اختلاف در دين است ، به شرط آنكه كافر ، وارث باشد .\r\nبنابر اين ، كافر از مسلمان ارث نمىبرد ، ليكن مسلمان از كافر ارث مىبرد « 5 » ( - - ) ارث ) .\r\nقصاص : از شرايط قصاص ، تساوى جانى و مجنىّ عليه در دين است ؛ خواه در قصاص نفس يا قصاص اعضا . بنابر اين ، اگر مسلمانى كافرى را بكشد يا عضوى از اعضاى او را قطع كند قصاص نمىشود ؛ اما اگر مسلمانى كه به كشتن اهل ذمّه ( - - ) اهل ذمّه ) عادت كرده ، ذمّىاى را بكشد ، بنابر قول مشهور قصاص مىشود . « 6 »\r\n( - - ) اسلام )\r\n\r\nدينار\r\nدينار : سكّهء طلا ، مقابل درهم .\r\nدينار ، واحد پول فلزى از جنس طلا است كه از صدر اسلام ، بلكه دوران جاهلى تا اوائل سدهء چهاردهم هجرى قمرى ميان مسلمانان رايج بود . وزن دينار شرعى كه به تصريح بسيارى ، همواره ثابت بوده و هيچ گونه تغييرى در آن ايجاد نشده ، يك مثقال شرعى و سه چهارم مثقال صيرفى است ( - - ) مثقال ) كه معادل 265 / 4 گرم است . برخى بر اين مطلب ادعاى اجماع كرده‌اند .\r\nيك دينار ، بيست قيراط شرعى ( - - ) قيراط ) و در مقايسه با درهم ( - - ) درهم ) از نظر وزنى ، معادل يك و سه هفتم\r\n\r\n\r\n","description":"","footnote":"\r\n( 2 ) جواهر الكلام 21 / 313 - 315 .\r\n( 3 ) 30 / 27 - 28 .\r\n( 4 ) 92 - 102 ؛ الحدائق الناضرة 24 / 52 - 54 .\r\n( 5 ) فقه الامام جعفر الصادق 6 / 188 .\r\n( 6 ) جواهر الكلام 42 / 150 - 151 ؛ مبانى تكملة المنهاج 2 / 61 - 63 و 149 - 150 .\r\n","page_name":" 686 ","page_number":686},
  {"content":"\r\n\r\nدرهم و از نظر ارزشى معادل ده درهم بوده است . « 1 »\r\nدينار همچون درهم - بر خلاف پولهاى رايج امروزى كه صرفاً داراى ارزش اعتبارىاند - علاوه بر ارزش اعتبارى داراى ارزش ذاتى است و آنچه مورد نظر فقها است ، همان طلاى مسكوك با وزن معيّن است . « 2 » از اين عنوان در بابهاى طهارت ، زكات ، خمس ، تجارت ، حدود و ديات سخن گفته‌اند .\r\nطهارت : كفّارهء آميزش در حال حيض ، در يك سوم نخست مدت حيض ، يك دينار و در يك سوم ميانى ، نصف دينار و در يك سوم آخر ، يك چهارم دينار است . در وجوب يا استحباب آن اختلاف است . « 3 » چنان كه در وجوب پرداخت دينار ( يك مثقال طلاى خالص مسكوك ) يا كفايت پرداخت قيمت آن اختلاف مىباشد . « 4 »\r\nزكات : در دينار همچون درهم ، در صورت رسيدن به حدّ نصاب ، زكات واجب است . در نصاب بيست دينار ، بنابر مشهور ، نصف دينار ( ده قيراط ) با شرايطى واجب مىشود كه يك چهلم بيست دينار خواهد بود ، و در بيشتر از بيست دينار در هر چهار دينار افزايش ، دو قيراط ( يك چهلم چهار دينار ، برابر يك دهم دينار ) به عنوان زكات افزايش مىيابد . « 5 »\r\nشرط تعلق زكات به دينار ، مسكوك و رايج بودن آن در بازار است ؛ بنابر اين ، در دينار غير مسكوك و يا مسكوك غير رايج زكات ثابت نيست . البته اگر قبلا رايج بوده و اكنون از رواج افتاده ، زكات به آن تعلّق مىگيرد . در اينكه به طلا و نقرهء مسكوك و رايج در بازار كه براى زينت استفاده مىشود ، زكات تعلّق مىگيرد يا نه ، اختلاف است « 6 » ( - - ) زكات ) .\r\nپرداخت زكات ماديانى كه در چراگاه طبيعى مىچرد و يك سال از مالكيت آن گذشته ، مستحب است . مقدار زكات آن ، براى هر رأس از نوع تازى دو دينار و از نوع غير تازى يك دينار است . « 7 »\r\nخمس : نصاب خمس معدن - بنابر نظر برخى - رسيدن قيمت آن به ارزش بيست دينار « 8 » و نصاب آنچه با غواصى از\r\n\r\n\r\n","description":"","footnote":"\r\n( 1 ) اوزان المقادير / 132 - 133 ؛ الحدائق الناضرة 12 / 89 - 90 ؛ جواهر الكلام 3 / 235 و 15 / 168 و 174 - 175 ؛ مستند الشيعة 9 / 145 .\r\n( 2 ) ذكرى الشيعة 1 / 279 ؛ جواهر الكلام 3 / 235 ، 15 / 174 - 176 و 43 / 10 - 11 ؛ مستمسك العروة 3 / 333 .\r\n( 3 ) . جواهر الكلام 3 / 230 - 234 .\r\n( 4 ) مسالك الافهام 1 / 64 ؛ الحدائق الناضرة 3 / 269 ؛ جواهر الكلام 3 / 235 .\r\n( 5 ) جواهر الكلام 15 / 168 - 169 ؛ العروة الوثقى 4 / 54 - 55 .\r\n( 6 ) جواهر الكلام 15 / 180 - 182 ؛ العروة الوثقى 4 / 56 - 57 .\r\n( 7 ) جواهر الكلام 15 / 292 .\r\n( 8 ) 16 / 18 - 19 ؛ ذخيرة المعاد / 478 .\r\n","page_name":" 687 ","page_number":687},
  {"content":"\r\n\r\nدريا به دست مىآيد ، همچون جواهر بنابر مشهور ، رسيدن قيمت آن به قدر يك دينار است . « 9 »\r\nتجارت : شرط صحّت معاملهء درهم و دينار با يكديگر - كه از آن به بيع صرف ( - - ) صرف ) تعبير مىكنند - بنابر مشهور تقابض در مجلس است . « 10 »\r\nگرفتن زيادى در معاملهء دينار با دينار ، ربا ( - - ) ربا ) به شمار مىرود و حرام است ؛ ليكن در معاملهء دينار با درهم ، از آن جهت كه دو جنس محسوب مىشوند ، اشكال ندارد ؛ « 11 » چنان كه معاملهء يك درهم و يك دينار با دو درهم و دو دينار - از آن جهت كه هر كدام از آن دو در برابر جنس مخالف خود قرار مىگيرد - ربا محسوب نمىشود و بدون اشكال است . « 12 »\r\nحدود : از شرايط اجراى حدّ سرقت مال ، رسيدن آن به حدّ نصاب است ، كه بنابر مشهور يك چهارم دينار يا قيمت آن مىباشد . « 13 »\r\nديات : ديهء كامل مرد آزاد مسلمان صد شتر يا دويست حلّه يا هزار گوسفند يا دويست گاو يا هزار دينار و يا ده هزار درهم است . « 14 »\r\n( - - ) نقدين )\r\n\r\nدينار شرعى\r\n- - ) دينار\r\n\r\nدين شرعى\r\nدين شرعى : مقابل دين عرفى .\r\nدين شرعى عبارت است از مال ثابت بر ذمّهء مكلّف به سبب تعلّق حقّى شرعى به اموال او براى مستحقان ، مانند خمس ، زكات ، كفّارات و مظالم . مقابل آن ، دين\r\n\r\n\r\n","description":"","footnote":"\r\n( 9 ) جواهر الكلام 16 / 39 - 40 .\r\n( 10 ) 24 / 3 - 4 ؛ رسائل فقهية ( الربا فقهيا و اقتصاديا ) / 165 - 166 ؛ الحدائق الناضرة 19 / 278 .\r\n( 11 ) جواهر الكلام 24 / 13 ؛ 23 / 391 .\r\n( 12 ) 23 / 391 .\r\n( 13 ) 41 / 495 .\r\n( 14 ) 43 / 4 .\r\n","page_name":" 688 ","page_number":688},
  {"content":"\r\n\r\nعرفى قرار دارد كه به سبب قرض گرفتن يا معامله كردن بر ذمّهء انسان ثابت مىشود . تفاوت دين شرعى و عرفى بنابر تصريح برخى در اين است كه حاكم شرع به عنوان ولىّ فقرا مىتواند ديون شرعى را در صورت خوددارى مديون از پرداخت ، به نفع مستحقان از او بگيرد ، بدون آنكه فقرا آن را مطالبه نمايند ؛ بر خلاف دين عرفى كه تنها در صورت مطالبهء طلبكار ، حاكم مىتواند آن را بگيرد . « 1 » از عنوان ياد شده در باب ضمان سخن گفته‌اند .\r\nدر اينكه جايز است فردى ديون شرعى ديگرى را براى حاكم شرع ضمانت كند يا نه ، اختلاف است . « 2 » برخى ، بين ديون شرعى عبادى كه قصد قربت در آنها معتبر است ، مانند زكات و خمس و ديون شرعى غير عبادى ، همچون كفّارات و مظالم تفصيل داده و در نوع دوم ، ضمانت را صحيح دانسته‌اند و در نوع اوّل بين ضمان تبرّعى - كه شخص بدون اجازهء مديون ضمانت مىكند - و ضمان اذنى - كه با اجازهء مديون ضامن مىشود - تفصيل داده و در فرض اوّل حكم به بطلان نموده‌اند ؛ « 3 » ليكن ضمانت ديون عرفى بدون اختلاف صحيح است « 4 » ( - - ) ضمان ) .\r\n( - - ) دين )\r\n\r\nدين عرفى\r\nدين عرفى : مال ثابت بر ذمّهء انسان به سبب قرض يا معاملهء نسيه و يا سلف و غير آن ، مقابل دين شرعى ( - - ) دين شرعى ) .\r\n( - - ) دين )\r\n\r\nديوار\r\nديوار : بنايى صاف و عمودى از سنگ ، گِل ، آجر و مانند آنها .\r\nاز احكام آن در بابهايى نظير طهارت ، صلات ، حج ، صلح ، اجاره ، احياء موات ، حدود و ديات سخن گفته‌اند .\r\nطهارت : تخلّى ( - - ) تخلّى ) پشت ديوار مكروه است . « 1 » زمين از مطهّرات ( - - ) مطهّرات ) است كه كف پا و ته كفش نجس با راه رفتن روى آن پاك مىگردد .\r\n\r\n\r\n","description":"","footnote":"\r\n( 1 ) تعاليق مبسوطة 9 / 41 - 42 .\r\n( 2 ) العروة الوثقى 5 / 432 .\r\n( 3 ) مبانى العروة ( المساقاة ) / 188 - 189 .\r\n( 4 ) العروة الوثقى 5 / 414 .\r\n1 العروة الوثقى 1 / 328 .\r\n","page_name":" 689 ","page_number":689},
  {"content":"\r\n\r\nدر اينكه مسح كف پا و ته كفش بر ديوار نيز همين حكم را دارد يا نه ، اختلاف است . « 2 »\r\nتيمّم بر ديوار گِلى صحيح است . « 3 »\r\nصلات : از شرايط قصر نماز براى مسافر ديده نشدن ديوار خانه‌هاى شهر مبدأ است « 4 » ( - - ) حدّ ترخّص ) .\r\nنماز خواندن مقابل ديوارى كه از چاه مستراح رطوبت گرفته ، مكروه است . با پوشاندن ديوار كراهت بر طرف مىشود . « 5 »\r\nبنابر قول مشهور ، مستحب است مناره بر روى ديوار مسجد بنا شود نه وسط مسجد . بلندتر بودن آن از ديوار ، بنابر تصريح برخى كراهت دارد . « 6 »\r\nحج : طواف كردن از روى ديوار حِجر ( - - ) حجر اسماعيل ) و نيز بالاى شاذِروان ( - - ) شاذروان ) صحيح نيست و از طواف كفايت نمىكند « 7 » ( - - ) طواف ) .\r\nصلح : گذاردن چوب يا آهن و مانند آن بر ديوار همسايه بدون اجازهء وى جايز نيست ، و در صورت چنين درخواستى از سوى همسايه ، اجابت آن بر مالك ديوار مستحب است و اگر اجازه داد ، قبل از اقدام همسايه مىتواند از اجازهء خود برگردد ؛ ليكن بعد از اقدام او آيا مىتواند از اجازهء خود برگردد يا نه ، اختلاف است .\r\nبنابر قول به جواز ، برخى ، مالك ديوار را ضامن خسارت وارد شده بر مالك چوب يا آهن دانسته‌اند . با خراب شدن ديوار و بناى دوبارهء آن ، استفادهء مجدد از ديوار بنابر قول برخى نياز به اذن جديد دارد . « 8 »\r\nاگر چند نفر به طور مشاع در ديوارى شريك باشند ، تصرف هر يك از شركا در آن ديوار به ايجاد بنا يا زدن سقف روى آن ، منوط به اجازهء همهء شركا است . « 9 »\r\nاگر ديوار مشترك بين دو يا چند نفر خراب شود و يكى از شركا تصميم بر بازسازى آن بگيرد ، نمىتواند بقيّهء شركا را بر اين كار مجبور كند ؛ ليكن در اينكه خود مىتواند بدون اجازهء شركايش نسبت به تعمير ديوار اقدام كند يا نه ، اختلاف است . « 10 »\r\nآيا بودن تير سقف بر ديوارِ مورد نزاع بين دو طرف در صورت عدم وجود بيّنه موجب حكم به ملكيّت صاحب تير نسبت به ديوار با سوگند ياد كردن بر آن مىشود يا نه ؟ مسئله محلّ اختلاف است . « 11 »\r\n\r\n\r\n","description":"","footnote":"\r\n( 2 ) 249 - 250 ؛ التنقيح ( الطهارة ) 3 / 136 .\r\n( 3 ) العروة الوثقى 2 / 196 .\r\n( 4 ) جواهر الكلام 14 / 285 .\r\n( 5 ) 8 / 396 ؛ العروة الوثقى 2 / 400 .\r\n( 6 ) جواهر الكلام 14 / 79 - 80 .\r\n( 7 ) 19 / 299 .\r\n( 8 ) 26 / 256 - 260 .\r\n( 9 ) 265 ؛ تحرير الوسيلة 1 / 568 .\r\n( 10 ) جواهر الكلام 26 / 266 - 267 .\r\n( 11 ) 263 .\r\n","page_name":" 690 ","page_number":690},
  {"content":"\r\n\r\nاگر سر تير يا پايهء ساختمان كسى روى ديوار همسايه قرار گرفته باشد و حق يا ناحق بودن آن مشخص نباشد ، حكم به حق بودن آن مىشود ، مگر آنكه خلافش ثابت شود . « 12 »\r\nهرگاه دو نفر بر سر ديوارى كه بين دو ملك است نزاع كنند و هركدام مدّعى مالكيت آن باشد ، در صورتى كه آجرها و سنگهاى ديوار ، درون سنگها و خشتهاى ساختمان كار گذاشته شده باشد قول مالك ساختمان ، به شرط عدم وجود بيّنه ، با قسم پذيرفته مىشود « 13 » ( - - ) ترصيف ) .\r\nگشودن در به كوچهء بن بست براى كسى كه فقط ديوار خانه‌اش به سمت كوچه است بدون اذن صاحبان كوچه جايز نيست ؛ ليكن گشودن پنجره جايز است . « 14 »\r\nاجاره : جايز نيست مستأجر آب يا برفهاى خانه را پاى ديوار آن بريزد و يا كارى كه - از نظر عرف - به ديوار ضرر زند ، انجام دهد . « 15 »\r\nاحياء موات : تحجير با مثل ديواركشى در اطراف زمين موات تحقق پيدا مىكند « 16 » ( - - ) تحجير ) .\r\nحدود : در اجراى حدّ لواط بنابر مشهور - بلكه ادعاى اجماع شده - امام بين يكى از موارد ذيل مخيّر است :\r\nزدن گردن لواط كننده با شمشير ، افكندن در آتش ، سنگسار كردن ، پرتاب كردن از بالاى بلندى و خراب كردن ديوار بر سر او . « 17 »\r\nديات : اگر كسى بر اثر فروريختن ديوار ديگرى بر سر او بميرد ، مالك ديوار ضامن نيست به شرط آنكه ديوار در ملك او و يا در مكانى مباح بنا شده باشد و بناى آن از استحكام لازم - كه نوعاً قابل اعتماد است و در شرايط عادى خراب نمىشود - برخوردار باشد . « 18 »\r\n( - - ) پايه )\r\n\r\n\r\n","description":"","footnote":"\r\n( 12 ) تحرير الوسيلة 1 / 568 .\r\n( 13 ) جواهر الكلام 26 / 262 .\r\n( 14 ) 246 - 249 .\r\n( 15 ) جامع المقاصد 7 / 253 .\r\n( 16 ) جواهر الكلام 38 / 65 - 68 .\r\n( 17 ) 41 / 381 .\r\n( 18 ) 43 / 113 .\r\n","page_name":" 691 ","page_number":691},
  {"content":"\r\n\r\n\r\nديوان\r\nديوان : دفتر رسمى مربوط به فهرست نامها ، ارقام و مانند آنها .\r\nعنوان ديوان در گذشته كاربردها و اطلاقات متعددى داشته است ، از قبيل ديوان داورى و ديوان لشكرى . در ديوان لشكرى اسامى نظاميان و آمار و ارقام و مقررى مربوط به آنان ثبت مىشد . ديوان داورى نيز كه به تشكيلات قضاوت مربوط مىشد ، سه كاربرد داشت : يكى دفتر رسمى كه شكايات رسيده به دادگاه و اطلاعات و اسناد مربوط به مدّعى و مدّعى عليه و نيز احكام صادر شده از سوى قاضى در آن ثبت مىشد ؛ دومى ، گنجينه و خزانه كه محلّ نگهدارى و بايگانى اسناد و دفاتر و قرار گرفتن صندوقها بود ؛ و سومى ، صندوقها و كيسه‌ها و بسته‌هاى حاوى اشيا و اسناد قيمتى . « 1 » عنوان ياد شده در بابهاى جهاد ، قضاء و ديات به كار رفته است .\r\nسزاوار است حاكم اسلامى براى ثبت اسامى نظاميان و قبايل و اصناف مختلف و حقوق و مقررى آنان ، دفترى تهيه كند . « 2 »\r\nمستحب است قاضى در آغاز شروع به كار ، ديوان داورى را از قاضى پيشين تحويل بگيرد . « 3 »\r\nارتزاق صاحب ديوان ( مسئول ثبت و ضبط اسامى كارمندان و نظاميان ) از بيت المال ( - - ) بيت المال ) جايز است . « 4 »\r\nنزد اماميه ، اهل ديوان ( نظاميان ) در صورتى كه از خويشاوندان قاتل نباشند عاقلهء يكديگر ( - - ) عاقله ) محسوب نمىشود . « 5 »\r\n\r\nديوانگى\r\nديوانگى : نوعى بيمارى روانى ، كه فرد مبتلا به آن ، قادر به كنترل اعمال خود نيست .\r\nاز آن در بسيارى از بابها ؛ اعم از عبادات ، عقود ، ايقاعات و احكام سخن گفته‌اند .\r\nاقسام : ديوانگى به دو نوع اطباقى ( دائمى ) و ادوارى ( موقّتى ) تقسيم مىشود . نوع اوّل ، هميشگى و دائمى است ؛\r\n\r\n\r\n","description":"","footnote":"\r\n( 1 ) مفتاح الكرامة 20 / 26 و 45 ؛ جواهر الكلام 21 / 215 ؛ مبسوط در ترمينولوژى حقوق 3 / 1982 - 1995 .\r\n( 2 ) جواهر الكلام 21 / 215 .\r\n( 3 ) 40 / 73 .\r\n( 4 ) 54 .\r\n( 5 ) 43 / 422 .\r\n","page_name":" 692 ","page_number":692},
  {"content":"\r\n\r\nليكن نوع دوم در بعضى اوقات بر شخص عارض مىشود .\r\nاحكام :\r\n1 . رفع تكليف : عاقل بودن از شرايط عمومى تكليف است ( - - ) عقل ) ؛ از اين رو ، ديوانه تكليف ندارد و بر افعال او اثرى مترتّب نيست « 1 » ( - - ) تكليف ) . بنابر اين ، عبادات ديوانه و نيز هر فعلى كه ترتّب اثر شرعى بر آن منوط به قصد فاعل است ، مانند عقود ( - - ) عقد ) و ايقاعات ( - - ) ايقاع ) از ديوانه صحيح نخواهد بود ؛ ليكن افعالى كه بدون قصد و ارادهء فاعل ، اثر شرعى دارند ، اگر از ديوانه سرزند ، داراى اثر است ، مانند طهارت حاصل از شستن چيز نجس و جنابت مترتّب بر آميزش . « 2 »\r\nبازداشتن ديوانه از ارتكاب محرّمات ، بر ديگران واجب نيست ، مگر محرّماتى كه شارع ، راضى به تحقق آنها در خارج نيست ، مانند زنا ، لواط و قتل . « 3 »\r\nقضاى عبادات فوت شده از ديوانه در زمان ديوانگى ، پس از عاقل شدن بر او واجب نيست ، مگر آنكه قبل از ديوانگى بر او واجب شده و وى آنها را تا زمان ديوانگى انجام نداده باشد ، مانند نمازى كه هنگام عاقل بودن بر او واجب شده ، ليكن وى آن را به جا نياورده است ، يا براى حج مستطيع شده ، ليكن حج نگزارده است . در اين موارد ، قضاى نماز و به جا آوردن حج ، پس از عاقل شدن بر او واجب مىشود . « 4 »\r\n2 . محجور بودن : ديوانگى از اسباب ثبوت حَجْر ( - - ) حجر ) است ؛ از اين رو ، ديوانه از هر نوع تصرفى در مالش ممنوع است و در صورت تصرّف ، به فروختن ، اجاره دادن و مانند آن ، اثرى بر آن مترتّب نيست . « 5 »\r\n3 . ولايت بر ديوانه : پدر و جدّ پدرى بر اموال ديوانه ولايت دارند . اين ولايت با نبود آنان ، براى وصىّ و با نبود وصىّ براى حاكم شرع و با نبود حاكم شرع ، بنابر تصريح برخى ، براى هر شخص مطمئن و امينِ واجد شرايط لازم ، ثابت است . اگر ديوانگى پس از بلوغ ( - - ) بلوغ ) عارض گردد ، در اينكه پدر و جدّ پدرى بر ديوانه ولايت دارند يا تنها حاكم شرع ، اختلاف است . « 6 »\r\n4 . اسلام و كفر : ديوانه از حيث اسلام و كفر تابع پدر و مادر خويش است . از\r\n\r\n\r\n","description":"","footnote":"\r\n( 1 ) بحوث فى الفقه ( صلاة الجماعة ) / 207 .\r\n( 2 ) فرائد الاصول 3 / 126 ؛ مصباح الفقاهة 3 / 234 و 261 - 264 .\r\n( 3 ) العروة الوثقى 1 / 312 ؛ التنقيح ( الطهارة ) 3 / 378 - 379 .\r\n( 4 ) جواهرالكلام 13 / 2 - 3 ؛ العروة الوثقى 4 / 537 .\r\n( 5 ) جامع المدارك 3 / 446 ؛ تذكرة الفقهاء 10 / 12 - 13 ؛ غاية الآمال 2 / 328 ؛ جواهر الكلام 26 / 4 .\r\n( 6 ) جواهر الكلام 26 / 101 - 104 .\r\n","page_name":" 693 ","page_number":693},
  {"content":"\r\n\r\nاين رو ، اگر والدين يا يكى از آن دو ، مسلمان باشند ، فرزند ديوانهء آنان نيز محكوم به اسلام است و اگر هر دو كافر باشند ، وى نيز بنابر مشهور محكوم به كفر است ، هرچند ديوانگىاش تا پس از بلوغ استمرار داشته باشد ؛ ليكن كسى كه پس از بلوغ مسلمان يا كافر شده و سپس ديوانه گشته است ، در صورت اوّل محكوم به اسلام و درصورت دوم محكوم به كفر است . « 7 »\r\nديگر احكام : جز احكام ياد شده احكام ديگرى بر ديوانگى مترتّب است ، از جمله :\r\nعاقل بودن از شرايط مرجع تقليد است ؛ ليكن در اينكه عقل ، تنها در حال استنباط احكام شرط است يا در آن حال و در تمامى دوران عمل به فتواى وى ، اختلاف است . همچنين نسبت به مرجع تقليدى كه ديوانگىاش ادوارى است ، اختلاف است كه در زمان عاقل بودن وى تقليد از او جايز است يا نه . « 8 »\r\nنگاه كردن به عورت ديوانه حرام و پوشاندن عورت از ديد وى در صورت مميّز بودن ( قوّهء تشخيص بين عورت و غير آن ) واجب است ( - - ) پوشش ) . « 9 » جلوگيرى از ورود ديوانه به مسجد مستحب است . « 10 » بنابر مشهور ، بيرون كردن زكات از مال ديوانه واجب نيست ؛ ليكن اگر ولىّ او با مال ديوانه تجارت كند ، اخراج زكات مال التجاره ( - - ) مال التجاره ) بر ولىّ مستحب است . آيا حكم ياد شده ( عدم وجوب زكات ) اختصاص به ديوانهء اطباقى دارد يا ديوانهء ادوارى را نيز دربر مىگيرد ؟ مسئله اختلافى است . « 11 »\r\nدر اينكه حج دادن ديوانه مشروع و مستحب است يا نه ، اختلاف است . بنابر قول دوم ، حج دادن وى به قصد رجاءِ مطلوبيت اشكال ندارد ؛ « 12 » امّا چنانچه وى مرتكب عملى گردد كه كفّاره دارد ولىّ بايد كفّاره را از مال خود بپردازد « 13 » ( - - ) احجاج ) .\r\nبنابر قول به مشروع بودن حج ديوانه ، اگر وى قبل از وقوف به مشعر ( - - ) مشعر ) عاقل شود ، بنابر مشهور ، حجش صحيح است و از حَجّة الاسلام كفايت مىكند . « 14 »\r\nكشتن ديوانگان در جنگ با كفّار جز در مواقع ضرور جايز نيست . « 15 » از ديوانهء اطباقى اهل كتاب ، جزيه ( - - ) جزيه ) دريافت نمىگردد . « 16 » در وجوب جزيه بر\r\n\r\n\r\n","description":"","footnote":"\r\n( 7 ) الحدائق الناضرة 5 / 197 ؛ جواهر الكلام 6 / 44 ، 38 / 183 و 39 / 25 ؛ مستمسك العروة 4 / 69 .\r\n( 8 ) مستمسك العروة 1 / 42 ؛ الإجتهاد و التقليد ( صدر ) / 105 .\r\n( 9 ) جواهر الكلام 2 / 4 - 5 .\r\n( 10 ) 14 / 111 .\r\n( 11 ) 15 / 28 - 30 .\r\n( 12 ) 17 / 229 ، 235 - 236 ؛ مصباح الهدى 11 / 252 ؛ مستمسك العروة 10 / 19 - 21 .\r\n( 13 ) جواهر الكلام 17 / 235 و 20 / 440 .\r\n( 14 ) 17 / 229 .\r\n( 15 ) 21 / 73 .\r\n( 16 ) 236 و 242 .\r\n","page_name":" 694 ","page_number":694},
  {"content":"\r\n\r\nديوانهء ادوارى اختلاف است ؛ ليكن اگر زمان خردمندىاش يك سال به طول انجامد ، جزيه بر او واجب است ، هرچند پس از آن ديوانه گردد . « 17 »\r\nاز مستثنيات حرمت غيبت ( - - ) غيبت ) غيبت از ديوانه است ؛ بنابر اين ، ذكر عيوب وى جايز است . « 18 »\r\nديوانگى از عيوب مجوّز فسخ عقد نكاح است . ديوانگى شوهر موجب ثبوت حقّ فسخ عقد براى همسر او است ؛ خواه قبل از عقد ديوانه بوده و زن نمىدانسته و يا ديوانگى پس از عقد عارض شده باشد ؛ « 19 » ليكن ديوانگى زوجه تنها در صورتى موجب ثبوت حقّ فسخ براى زوج است كه قبل از عقد بوده و زوج به آن جاهل باشد . در عروض ديوانگى براى زن پس از عقد ، بنابر مشهور ، شوهر حقّ فسخ ندارد . در اين صورت تنها مىتواند او را طلاق دهد . « 20 » برخى قدما در خصوص ديوانگى عارض بر زوج پس از عقد گفته‌اند : شرط ثبوت خيار فسخ ، آن است كه زوج اوقات نماز را تشخيص ندهد . در غير اين صورت زوجه حقّ خيار فسخ ندارد . « 21 »\r\nاز شرايط ذابح ( - - ) ذبح ) و نحر كنندهء حيوان ( - - ) نحر ) عاقل بودن است ؛ از اين رو ، ذبح يا نحر حيوان توسط ديوانه صحيح نيست . « 22 »\r\nدر تسرّى احكام لقيط ( - - ) لقيط ) بر ديوانهء گم شده اختلاف است . « 23 »\r\nهرگاه بيّنه ( - - ) بيّنه ) بر ثبوت دينى بر ذمّهء ديوانه شهادت دهد ، در اينكه پذيرش آن منوط به قسم خوردن شهود است يا نه ، اختلاف است . « 24 »\r\nبر زن ديوانه و نيز بنابر مشهور ، مرد ديوانه‌اى كه مرتكب يكى از محرّمات موجب حد ، مثل زنا شده‌اند ، حد جارى نمىشود ؛ « 25 » ليكن حد از ديوانه‌اى كه در زمان خردمندى مرتكب عمل ياد شده گشته و سپس ديوانه شده ، ساقط نمىگردد . « 26 »\r\nاز شرايط ثبوت قصاص ، عاقل بودن جانى است . از اين رو ، قاتل ديوانه قصاص نمىشود ؛ بلكه عاقلهء او ( - - ) عاقله ) ديهء مقتول را مىپردازد . البته اگر قاتل در زمان ارتكاب قتل عاقل بوده و سپس ديوانه شده است ، قصاص مىشود . « 27 »\r\nاگر عاقلى ديوانه‌اى را بكشد ، قصاص نمىشود ؛ ليكن در صورت عمد يا شبه\r\n\r\n\r\n","description":"","footnote":"\r\n( 17 ) 243 - 244 .\r\n( 18 ) 22 / 70 .\r\n( 19 ) 30 / 318 - 322 ؛ مسالك الافهام 8 / 101 - 102 .\r\n( 20 ) جواهرالكلام 30 / 341 - 342 .\r\n( 21 ) المقنعة / 520 ؛ كتاب السرائر 2 / 611 .\r\n( 22 ) جواهر الكلام 36 / 97 .\r\n( 23 ) 38 / 148 .\r\n( 24 ) 40 / 201 .\r\n( 25 ) مبانى تكملة المنهاج 1 / 170 - 171 .\r\n( 26 ) جواهر الكلام 41 / 342 .\r\n( 27 ) 42 / 177 - 179 .\r\n","page_name":" 695 ","page_number":695},
  {"content":"\r\n\r\nعمد بودن قتل ، ديه بر عهدهء خود او ، و در قتل خطا بر عهدهء عاقلهء او است .\r\nالبته اگر عاقل در دفاع از خود در برابر تهاجم ديوانه چاره‌اى جز كشتن او نداشته باشد ، بنابر مشهور ، خون مهاجم هدر و ذمّهء مدافع برى از ديه است . « 28 » برخى گفته‌اند : ديهء مقتول در اين فرض از بيت المال پرداخت مىشود . « 29 »\r\n\r\nدَيوّث\r\n- - ) دياثت\r\n\r\nديه\r\n- - ) ديات\r\n\r\nديه مغلّظه\r\nديهء مُغَلَّظَه : ديهء قتل عمد يا شبه عمد .\r\nعنوان ياد شده در باب ديات به كار رفته است .\r\nديهء قتل عمد در صورت تعيّن ديه ، نسبت به ديهء قتل شبه عمد و خطا در وصف ، تغليظ مىيابد . بنابر اين ، چنانچه ديهء پرداختى شتر باشد بايد صد شتر كه وارد سال ششم شده باشند پرداخت كند . « 1 »\r\nبرخى ، تغليظ در وصف را در ديهء قتل شبه عمد ، نسبت به قتل خطايى نيز ثابت دانسته‌اند ؛ بدين معنا كه در صورت پرداخت شتر بايد 33 نفر مادهء سه ساله ، 33 نفر مادهء چهار ساله و 34 نفر مادهء پنج ساله پرداخت كند . « 2 »\r\n( - - ) تغليظ )\r\n\r\n\r\n","description":"","footnote":"\r\n( 28 ) 184 - 186 .\r\n( 29 ) مبانى تكملة المنهاج 2 / 79 - 80 .\r\n1 الخلاف 5 / 219 .\r\n2 مهذّب الاحكام 29 / 81 .\r\n","page_name":" 696 ","page_number":696},
  {"content":"\r\n\r\nفرهنگ فقه\r\n\r\nحرف ذ\r\nذائقه - ذى المعارج\r\n\r\n","description":"","footnote":"","page_name":" 697 ","page_number":697},
  {"content":"\r\n . \r\n","description":"","footnote":"","page_name":" 698 ","page_number":698},
  {"content":"\r\n\r\n\r\nذائقه\r\n- - ) چشايى\r\n\r\nذابح\r\n- - ) ذبح\r\n\r\nذات الأشاجع\r\nذات الاشاجِع : از اجزاى حيوان .\r\nذات الأشاجع - كه اشاجع نيز بر آن اطلاق شده « 1 » - در لغت عبارت است از بن انگشتان متصل به عصب پشت دست ؛ « 2 » ليكن در مراد از آن در حيوان ، كه موضوع حكم فقهى قرار گرفته اختلاف است .\r\nبرخى مراد از آن را عصب موجود در سُم دانسته‌اند . « 3 » برخى از آن به چيزى كه ميان سم است ، تعبير كرده‌اند . « 4 » برخى گفته‌اند :\r\nذات الأشاجع به معناى نخست ، در چارپايان حلال گوشت وجود ندارد مگر آنكه گفته شود : مراد از ذات الأشاجع اعم از بن انگشتان ، سُم و غير آن است كه در گوسفند شتر و گاو يافت مىشود و ممكن است به معناى نخست در پرندگان يافت شود ، هرچند تميز دادن آن مشكل است . « 5 » برخى مراد از آن را نامعلوم دانسته‌اند . « 6 » از آن در باب اطعمه و اشربه سخن گفته‌اند .\r\nدر حرمت يا كراهت خوردن ذات الأشاجعِ حيوان حلال گوشت ، مانند گاو ، گوسفند و شتر اختلاف است . بسيارى آن را حرام دانسته‌اند . « 7 »\r\n\r\nذات الأقراء\r\nذات الاقْراء : زن داراى عادت متعارف .\r\nذات الأقراء به زنى اطلاق مىگردد كه عادت ماهيانه‌اش در حدّ معمول و متعارف است و همچون زنان متعادل هر ماه يك بار خون مىبيند « 1 » ( - - ) حيض ) .\r\n\r\n\r\n","description":"","footnote":"\r\n( 1 ) الروضة البهية 7 / 310 .\r\n( 2 ) لسان العرب / واژهء « شجع » .\r\n( 3 ) ملاذ الاخيار 14 / 271 ؛ كشف اللثام 9 / 277 ؛ رياض المسائل 12 / 188 .\r\n( 4 ) توضيح المسائل مراجع 2 / 596 .\r\n( 5 ) مجمع الفائدة 11 / 244 .\r\n( 6 ) جواهر الكلام 36 / 348 - 349 .\r\n( 7 ) 348 - 349 ؛ مختلف الشيعة 8 / 313 - 315 .\r\n1 جواهر الكلام 32 / 219 .\r\n","page_name":" 699 ","page_number":699},
  {"content":"\r\n\r\n\r\nذات البَعْل\r\n- - ) زن شوهر دار\r\n\r\nذات تمييز\r\nذات تمييز : زنى كه خون حيض و استحاضهء وى از راه اوصاف هريك قابل تشخيص است ( - - ) تمييز ) .\r\n\r\nذات الجَيْش\r\n- - ) بَيْداء\r\n\r\nذات الرِقاع ؛ نماز\r\n- - ) نماز ذات الرِقاع\r\n\r\nذات الشُهُور\r\n- - ) مُستَرابه\r\n\r\nذات الصلاصل\r\nذات الصَلاصِل : مكانى بين مكه و مدينه . « 1 »\r\nصلاصل جمع صلصال به معناى گِل داغ آميخته با ريگ است كه پس از خشك شدن ، با راه رفتن بر آن ، از آن صدا بر مىخيزد . « 2 » از عنوان ياد شده به مناسبت در باب صلات نام برده‌اند .\r\nنماز گزاردن در ذات الصلاصل مكروه است . « 3 » بسيارى ذات الصلاصل را به مكانى معيّن در راه مكّه تعريف كرده‌اند . « 4 » البته امروزه مكانى به اين نام بين مكّه و مدينه شناخته شده نيست . « 5 » برخى آن را به يكى از مكانهايى كه دشمنان خدا در آن جا به عذاب خسف ( - - ) خسف ) گرفتار شده‌اند ، تعريف كرده و گفته‌اند : نماز گزاردن در هر زمينى كه عذاب خسف در آن جا نازل شده باشد كراهت دارد . « 6 » ظاهر كلام برخى ، تعميم عنوان ذات الصلاصل به هر زمين داراى صدا و كراهت نماز گزاردن در آن جا است . « 7 »\r\n\r\nذات العادة\r\nذات العادة : زنى كه دو بار يكسان خون ببيند ( - - ) حيض ) .\r\n\r\nذات عرق\r\nذات عِرْق : آخرين نقطهء ميقات عقيق .\r\nعنوان ياد شده در باب حج به كار رفته است .\r\n\r\n\r\n","description":"","footnote":"\r\n( 1 ) لوامع صاحبقرانى 3 / 285 ؛ مستند الشيعة 4 / 434 .\r\n( 2 ) مجمع البحرين / واژهء « صلصل » ؛ منتهى المطلب 4 / 350 .\r\n( 3 ) مفتاح الكرامة 3 / 372 .\r\n( 4 ) المقنعة / 447 ؛ المبسوط 1 / 384 ؛ كتاب السرائر 1 / 265 و 646 ؛ إصباح الشيعة / 66 ؛ الجامع للشرائع / 230 - 231 ؛ منتهى المطلب 4 / 348 .\r\n( 5 ) مرآة العقول 15 / 292 .\r\n( 6 ) تذكرة الفقهاء 2 / 409 ؛ كشف الغطاء 3 / 92 *\r\n( 7 ) الألفية و النفلية / 104 ؛ مفتاح الكرامة 3 / 372 .\r\n","page_name":" 700 ","page_number":700},
  {"content":"\r\n\r\nوادى عقيق از ميقاتهاى عمرهء تمتّع است كه اهالى نجد و عراق و كسانى كه عبورشان از آن مسير است از آن جا مُحرم مىشوند . به اوائل عقيق « مسلخ » به ميانهء آن « غَمْرَه » و به اواخر آن « ذات عِرْق » گويند . احرام بستن از همهء مواضع عقيق بنابر مشهور صحيح است . « 1 »\r\n( - - ) ميقات )\r\n\r\nذاريات ؛ سوره\r\nذاريات ؛ سوره : پنجاه و يكمين سورهء قرآن كريم .\r\nاز آن به مناسبت در باب صلات سخن گفته‌اند .\r\nبه قرائت سورهء ذاريات سفارش شده و در روايتى از امام صادق عليه السّلام آمده است : « هركس در روز يا شب سورهء ذاريات را بخواند ، خداوند زندگىاش را سامان داده و به او روزى وسيع عنايت مىفرمايد و ( چون بميرد ) قبر او را با چراغى فروزنده تا قيامت ، روشن مىگرداند » . « 1 »\r\n\r\nذبح\r\nذَبْح : بريدن رگهاى چهارگانهء گردن .\r\nبه حيوان ذبح شده « ذبيحه » و به ذبح كننده « ذابح » گفته مىشود . از آن در باب صيد و ذباحه سخن گفته‌اند .\r\nذبح ، يكى از راههاى تذكيهء حيوانات خشكى تذكيه پذير جز شتر و ملخ است .\r\nحيوانات دريايى نيز كه خون جهنده دارند جز ماهى با ذبح تذكيه مىشوند ( - - ) تذكيه ) .\r\nشرايط ذابح : ذابح بايد مسلمان يا در حكم مسلمان باشد ؛ بنابر اين ، ذبيحهء كافر غير كتابى ( - - ) اهل كتاب ) حلال نيست . « 1 » در اينكه ذبيحهء اهل كتاب مطلقا حرام است يا در صورت بردن نام خداوند هنگام ذبح ، حلال مىباشد ، اختلاف است . مشهور قائل به قول اوّل اند . « 2 »\r\nايمان ( دوازده امامى بودن ) بنابر مشهور در ذابح شرط نيست ؛ از اين رو ، ذبيحهء تمامى فرقه‌هاى مسلمان ، جز آنان كه محكوم به كفرند ، مانند ناصبى ( - - ) ناصبى ) حلال است . « 3 »\r\nذبيحهء كودك مميّز آشنا به چگونگى ذبح حلال است . « 4 »\r\n\r\n\r\n","description":"","footnote":"\r\n( 1 ) جواهر الكلام 18 / 104 - 105 ؛ العروة الوثقى 4 / 633 .\r\n1 كشف الغطاء 3 / 474 ؛ وسائل الشيعة 6 / 256 .\r\n1 جواهر الكلام 36 / 79 - 80 .\r\n2 80 - 87 ؛ فقه الصادق 24 / 10 .\r\n3 جواهر الكلام 36 / 93 - 95 .\r\n4 90 .\r\n","page_name":" 701 ","page_number":701},
  {"content":"\r\n\r\nاز ديگر شرايط ذابح قصد تذكيه است .\r\nبنابر اين ، ذبيحهء فرد مست ، ديوانه يا كودك غير مميّز حلال نيست . « 5 »\r\nآلت ذبح : آلت ذبح بايد از جنس آهن برنده ، مانند كارد باشد ؛ بنابر اين ، ذبح با آلتى ديگر صحيح نيست ، مگر در صورت دسترسى نداشتن به آن و بيم تلف شدن حيوان كه در اين صورت ، ذبح با شىء تيز ديگرى مانند سنگ ، صحيح است « 6 » ( - - ) آلات تذكيه ) .\r\nكيفيّت : بنابر مشهور ، ذبح با بريدن تمامى رگهاى چهارگانه ( معروف به اوداج اربعه ) يعنى مرى ، حلقوم و دو شاه رگ گردن كه بنابر مشهور به حلقوم و بنابر قول برخى به مرى احاطه دارد ، محقق مىشود و بريدن بعض رگها در صورت امكان بريدن همهء آنها ، كفايت نمىكند . « 7 »\r\nشرايط ذبح :\r\n1 . روبه قبله بودن ذبيحه هنگام ذبح در صورت امكان . « 8 » در اينكه همهء قسمت جلوى بدن ، يعنى صورت ، سينه ، گلو و شكم حيوان بايد روبه قبله باشد يا روبه قبله بودن محلّ ذبح ( گلو ) كفايت مىكند ، اختلاف است . « 9 » چنانچه از روى فراموشى يا جهل و يا ندانستن قبله ، حيوان به طرف قبله ذبح نشود ، اشكال ندارد . « 10 » روبه قبله بودن ذابح شرط نيست . « 11 »\r\n2 . بردن نام خدا توسط ذابح ، هنگام ذبح ، مانند گفتن « بسم اللَّه » ، « الحمد للَّه » يا « سبحان اللَّه » . در كفايت گفتن « اللَّه » به تنهايى اختلاف است . « 12 »\r\n3 . زنده بودن ذبيحه هنگام ذبح .\r\nدر صورت مشتبه بودن حال حيوان بين مرگ و حيات ، چنانچه پس از ذبح حركتى كه گوياى حيات باشد - مانند برهم زدن چشمها ، دست و پا زدن يا تكان دادن دم - از آن سربزند يا از بدنش خون متعارف بيرون آيد و يا بنابر قولى ، هر دو نشانه تحقق يابد ، حكم به زنده بودن و حلّيت حيوان مىشود . « 13 » البته بسيارى از فقها استقرار حيات ، به معناى قابليت زنده ماندن حيوان به مدّت يك روز يا بيشتر قبل از ذبح را شرط دانسته‌اند و برخى در حكم به حلّيت ذبيحه ، تكان خوردن آن پس از ذبح يا بيرون آمدن خون متعارف يا تحقق هر دو نشانه را كافى دانسته‌اند .\r\n\r\n\r\n","description":"","footnote":"\r\n( 5 ) مسالك الافهام 11 / 466 ؛ جواهر الكلام 36 / 97 ؛ منهاج الصالحين ( خويى ) 2 / 335 .\r\n( 6 ) جواهر الكلام 36 / 99 - 100 .\r\n( 7 ) 105 .\r\n( 8 ) 110 - 111 .\r\n( 9 ) مسالك الافهام 11 / 476 ؛ مجمع الفائدة 11 / 114 ؛ كشف اللثام 9 / 228 ؛ مستند الشيعة 15 / 411 .\r\n10 و 11 جواهر الكلام 36 / 111 - 112 .\r\n( 12 ) مسالك الافهام 11 / 477 - 478 ؛ جواهر الكلام 36 / 113 .\r\n( 13 ) جواهر الكلام 36 / 141 - 153 ؛ تحرير الوسيلة 2 / 149 - 150 ؛ مهذّب الاحكام 23 / 73 - 77 .\r\n","page_name":" 702 ","page_number":702},
  {"content":"\r\n\r\nقائلان به استقرار حيات نيز در فرض مشتبه بودن حال حيوان ، حركت گوياى حيات ، يا خروج خون متعارف و يا هر دو را نشانهء استقرار حيات دانسته‌اند . بنابر اين ، در فرض اشتباه ، بدون هيچ اختلافى ، حركت يا خروج خون و يا هر دو - بنابر اختلاف اقوال - در حكم به حلّيت ذبيحه كفايت مىكند . از اين رو ، برخى گفته‌اند :\r\nبين علامت ياد شده و استقرار حيات ملازمه وجود دارد و در نتيجه ، اكتفا به آن مطلقا جايز است ؛ زيرا شرط استقرار حيات در صورتى فايده خواهد داشت كه با وجود علامت ياد شده علم به عدم استقرار حيات حاصل شود ؛ در حالى كه با وجود ملازمه بين آن دو ، چنين چيزى امكان پذير نيست . در نتيجه ، ثمره‌اى بر اين شرط مترتّب نخواهد بود . « 14 »\r\n4 . ذبح كردن حيوان از طرف گلو و نه پشت سر ، بنابر قول گروهى از فقها . « 15 » در مقابل ، گروهى ديگر ، ذبح از قفا را نيز در صورتى كه حيوان قبل از بريدن اوداج اربعه‌اش و بعد از آن زنده باشد ، صحيح دانسته‌اند ؛ البته با اختلاف در لزوم حيات مستقر يا كفايت صرف حيات ، هرچند غير مستقر ، چنان كه گذشت . « 16 »\r\n5 . بنابر مشهور پى در پى بريدن اوداج اربعه ، به گونه‌اى كه همهء رگهاى چهارگانه قبل از جان دادن حيوان بريده شوند . « 17 »\r\nدر اينكه جدا كردن سر حيوان قبل از جان دادن حرام است يا مكروه ، اختلاف است ؛ چنان كه بنابر قول به حرمت ، در اينكه گوشت ذبيحه نيز حرام مىشود يا نه ، اختلاف است . بسيارى قائل به عدم حرمت آن هستند . « 18 »\r\nبنابر قول مشهور ، كندن پوست ذبيحه يا جدا كردن عضوى از آن قبل از سرد شدن مكروه است . برخى ، آن را حرام و موجب حرمت گوشت ذبيحه دانسته‌اند . « 19 »\r\nمستحبات : بستن دو دست و يك پا و باز گذاشتن پاى ديگر در ذبح گوسفند و بستن هر چهار دست و پا و رها كردن دم در ذبح گاو ؛ رها كردن مرغ پس از سر بريدن ؛ تيز كردن آلت ذبح و سريع بريدن رگها ؛ عرضهء آب بر حيوان قبل از ذبح ؛ رو به قبله بودن ذابح هنگام ذبح و بردن و خواباندن حيوان براى ذبح به ملايمت و نرمى . « 20 »\r\n\r\n\r\n","description":"","footnote":"\r\n( 14 ) جواهر الكلام 36 / 141 - 148 .\r\n( 15 ) وسيلة النجاة / 606 ؛ منهاج الصالحين ( سيدمحسن حكيم ) 2 / 361 ؛ منهاج الصالحين ( خويى ) 2 / 339 ؛ تحرير الوسيلة 2 / 147 .\r\n( 16 ) المبسوط 1 / 390 ؛ قواعد الاحكام 3 / 323 ؛ مجمع الفائدة 11 / 100 ؛ جواهر الكلام 36 / 141 ؛ منهاج الصالحين ( سيستانى ) 3 / 280 .\r\n( 17 ) مهذّب الاحكام 23 / 68 .\r\n( 18 ) جواهر الكلام 36 / 120 - 123 .\r\n( 19 ) 123 - 125 .\r\n( 20 ) 131 - 134 .\r\n","page_name":" 703 ","page_number":703},
  {"content":"\r\n\r\nمكروهات : فروبردن آلت ذبح در زير حلقوم و كشاندن آن به سمت جلو ، برخى آن را حرام دانسته‌اند ؛ « 21 » ذبح كردن حيوان در منظر ديگر حيوانات ؛ « 22 » ذبح كردن در شب ، « 23 » و پيش از زوال روز جمعه ؛ « 24 » كشتن حيوان دست پرورده « 25 » و بريدن نخاع پيش از جان دادن حيوان ، برخى آن را حرام دانسته‌اند . « 26 »\r\n( - - ) حيوان ) ( - - ) خوردنى )\r\n\r\nذبيحه\r\nذبيحه : حيوان ذبح شده ( - - ) ذبح ) .\r\n\r\nذخيره\r\nذخيره : اندوخته .\r\nبه آنچه براى نياز آينده كنار گذاشته و اندوخته مىشود ، ذخيره گويند . از احكام آن در بابهاى خمس ، حج و تجارت سخن رفته است .\r\nاز چيزهايى كه خمس به آن تعلّق مىگيرد گنج است . گنج به مال پنهان شده در زمين به قصد ذخيره كردن - نه به قصد حفظ و مانند آن - گفته مىشود « 1 » ( - - ) خمس ) .\r\nبه مالى كه پس انداز شده ، هر چند بر اثر سخت گيرى بر خود و خانواده ، در صورت گذشت سال بر آن ، خمس تعلّق مىگيرد « 2 » ( - - ) اقتار ) .\r\nبه قول برخى ، به پولى كه براى تهيهء نيازهاى زندگى ، همچون خانه و مانند آن پس انداز مىشود ، در صورتى كه بدون پس انداز توان تهيهء آن را نداشته باشد ،\r\n\r\n\r\n","description":"","footnote":"\r\n( 21 ) 136 - 137 .\r\n( 22 ) 137 .\r\n( 23 ) 134 .\r\n( 24 ) 135 .\r\n( 25 ) 138 .\r\n( 26 ) 135 - 136 .\r\n1 غنائم الايّام 4 / 297 ؛ كتاب الخمس ( محقق داماد ) / 95 ؛ محاضرات فى فقه الامامية ( الخمس ) / 44 .\r\n2 رسائل و مسائل 1 / 203 .\r\n","page_name":" 704 ","page_number":704},
  {"content":"\r\n\r\nخمس تعلق نمىگيرد . « 3 » قول مقابل ، تعلّق خمس به آن پس از سپرى شدن سال است . « 4 »\r\nذخيره سازى برخى مواد غذايى ، از قبيل گندم و جو به قصد گران شدن ، احتكار به شمار مىرود « 5 » ( - - ) احتكار ) .\r\nذخيره كردن گوشت قربانى حج ، حتى افزون بر سه روز ، جايز است ؛ ليكن خارج كردن آن از سرزمين منى ، در قربانى خود فرد ، كراهت دارد . « 6 »\r\n\r\nذراع\r\nذراع : حدّ فاصل آرنج تا سر انگشت ميانى / واحد اندازه گيرى طول .\r\nمراد از ذراع به معناى دوم ، ذراع انسان معتدل در خلقت و قامت است . طول ذراع را برابر 24 انگشت ، برابر شش قبضه - هرقبضه چهار انگشت به هم چسبيده - برابر 5 / 46 سانتى متر ذكر كرده‌اند . « 1 »\r\nاز ذراع به معناى نخست در بابهاى طهارت ، صلات ، نكاح ، قصاص و ديات سخن گفته‌اند .\r\nشستن ذراع دست راست و سپس ذراع دست چپ در وضو واجب است . « 2 » مستحب است مرد از ظاهر ذراع و زن از باطن آن آغاز به شستن كنند . « 3 » همچنين امور ذيل مستحب است : سه بار شستن تمام يا تا نصف دو ذراع قبل از غسل جنابت ؛ « 4 » سه بار شستن نصف ذراع از دو دست ميّت پيش از هر غسل از غسلهاى سه گانهء او ؛ « 5 » گذاردن دست بر ذراع بيماربراى عيادت كننده « 6 » و نهادن هر دو ذراع بر روى زمين هنگام سجدهء شكر « 7 » ( - - ) سجدهء شكر ) .\r\nپوشاندن مواضعى از بدن ، همچون ذراع از نامحرم بر پيرزنانى كه بر اثر پيرى اميد و رغبتى به ازدواج ندارند ، واجب نيست « 8 » ( - - ) پوشش ) .\r\nاگر كسى به جنايت ، ذراع ديگرى را از آرنج قطع كند ، قصاص مىشود « 9 » ( - - ) آرنج ) . ديهء قطع دو ذراع ديهء كامل و ديهء قطع يكى ، نصف آن است « 10 » ( - - ) دست ) .\r\n\r\n\r\n","description":"","footnote":"\r\n( 3 ) توضيح المسائل مراجع 2 / 22 .\r\n( 4 ) مجمع الرسائل ( عبادات ) / 526 ؛ مجمع المسائل 1 / 297 و 333 .\r\n( 5 ) الحدائق الناضرة 18 / 58 و 62 .\r\n( 6 ) مسالك الافهام 2 / 318 - 319 ؛ جواهر الكلام 19 / 225 - 227 .\r\n1 جواهر الكلام 14 / 198 ؛ الاوزان و المقادير / 56 ، 126 و 136 .\r\n2 جواهر الكلام 2 / 159 *\r\n3 340 .\r\n4 مستمسك العروة 3 / 111 .\r\n5 جواهر الكلام 4 / 152 .\r\n6 5 .\r\n7 العروة الوثقى 2 / 585 .\r\n8 جواهر الكلام 29 / 85 .\r\n9 42 / 401 .\r\n10 مفتاح الكرامة 21 / 278 ؛ جواهر الكلام 43 / 251 .\r\n","page_name":" 705 ","page_number":705},
  {"content":"\r\n\r\nاز ذراع به معناى دوم در بابهاى طهارت ، صلات ، حج و احياء موات سخن رفته است .\r\nبنابر مشهور مستحب است بين چاه مستراح و چاه آب در زمين سخت و نيز در غير زمين سخت در صورتى كه سطح چاه آب بالاتر از چاه مستراح باشد ، پنج ذراع و در زمين نرم و نيز در غير زمين نرم در صورتى كه سطح چاه مستراح بالاتر از چاه آب يا مساوى آن باشد ، هفت ذراع فاصله باشد . « 11 »\r\nمستحب است طول پارچه‌اى كه رانهاى ميّت را با آن مىبندند 5 / 3 ذراع باشد « 12 » ( - - ) تكفين ) .\r\nنمازگزاردن زن محاذى با مرد يا جلوتر از او بنابر قولى حرام و بنابر قولى ديگر مكروه است ؛ ليكن با وجود حائل يا ده ذراع فاصله بين آن دو اشكال ندارد . « 13 » بنابر مشهور نماز گزاردن بين قبور مكروه است ، مگر آنكه بين نمازگزار و قبر ، حائل يا ده ذراع فاصله باشد . « 14 »\r\nمستحب است در رمى جمره ( - - ) رمى جمره ) بين رمى كننده و جمره ده تا پانزده ذراع فاصله باشد . « 15 »\r\nحريم راه در زمين موات پنج يا هفت ذراع ؛ « 16 » حريم چشمه در زمين سخت پانصد ذراع و در زمين نرم هزار ذراع ؛ « 17 » حريم چاهى كه براى شرب حيوانات كنده شده چهل ذراع و چاه تأمين كنندهء آب كشاورزى شصت ذراع است . « 18 »\r\nاگر ارتفاع ديوار اتاق بيشتر از هشت ذراع باشد ، نوشتن آية الكرسى در ارتفاع هشت ذراعى و بالاتر از آن در گرداگرد اتاق مستحب است . « 19 »\r\nخوابيدن روى بام بدون حفاظ مكروه است . حدّاقلّ بلندى حفاظ از چهار طرف دو ذراع يا يك ذراع و يك وجب است . « 20 »\r\n( - - ) دست )\r\n\r\n\r\n","description":"","footnote":"\r\n( 11 ) جواهر الكلام 1 / 280 .\r\n( 12 ) 4 / 202 - 203 .\r\n( 13 ) 8 / 319 - 322 .\r\n( 14 ) 352 - 360 .\r\n( 15 ) 19 / 109 .\r\n( 16 ) 38 / 36 - 39 .\r\n( 17 ) 44 - 46 .\r\n( 18 ) 41 .\r\n( 19 ) وسائل الشيعة 5 / 312 - 313 .\r\n( 20 ) 313 ؛ كشف الغطاء 3 / 97 .\r\n","page_name":" 706 ","page_number":706},
  {"content":"\r\n\r\n\r\nذراع شرعى\r\nذراع شرعى : واحد طول به اندازهء فاصلهء آرنج تا سر انگشتان ( - - ) ذراع ) .\r\n\r\nذَرع\r\n- - ) ذراع\r\n\r\nذريره\r\nذَريره : ماده‌اى خوش بو .\r\nدر اينكه ذريره معناى وصفى دارد يا اسمى ، و در فرض دوم ، اسم چه ماده‌اى است ، اقوال مختلف است . برخى گفته‌اند :\r\nذريره هر مادهء معطر ساييده شده‌اى است كه به صورت پودر در آمده باشد . ظاهر كلام بعضى ، معروف بودن اين معنا نزد فقها است . « 1 » بنابر اين تعريف ، ذريره همان معناى وصفى و لغوى خود را دارد .\r\nدر مقابل ، بسيارى ذريره را عَلَم و اسم براى ماده‌اى خوش بو دانسته‌اند ؛ ليكن اقوال آنان در مسمّاى آن مختلف است .\r\nماده‌اى خوش بو ، آميخته از چند چيز كه در يمن تهيّه مىشود ؛ ماده‌اى خوش بو كه در بغداد و اطراف آن به اين نام معروف است ؛ قُمَّحَه يا قُمَّحان ، كه مراد از آن بنابر قول برخى ، دانه‌هايى شبيه دانه‌هاى گندم است كه آسياب مىشود ، مانند آرد ، و داراى بوى خوش است ؛ و پودر نِى خوش بويى كه از هند مىآورند ، از جملهء اين اقوال است .\r\nبرخى ، در مقام جمع بين اقوال گفته‌اند : قول به اينكه ذريره نام نوع و صنفى از مواد خوش بو است كه شامل همهء آنچه گفته‌اند مىشود ، خالى از قوت نيست . بنابر اين تعريف ، ذريره نه معناى وصفى دارد و نه اسم ماده‌اى خاص است ؛ بلكه عنوانى كلّى براى مجموعه‌اى از مواد خوش بو است . « 2 » برخى نيز احتمال ارجاع اقوال مختلف به يك قول را داده و گفته‌اند : ذريره عبارت است از آنچه در بغداد و غير آن به قمّحه معروف بوده است . « 3 » عنوان ياد شده در باب طهارت به كار رفته است .\r\nخوش بو كردن كفن با ذريره « 4 » و نيز پاشيدن آن بر روى پنبه‌اى كه در شرمگاه ميّت ( قُبُل و دُبُر ) نهاده مىشود ؛ « 5 » همچنين ضميمه كردن مقدارى ذريره با كافور در غسل دوم ميّت « 6 » مستحب است .\r\n\r\n\r\n","description":"","footnote":"\r\n( 1 ) المعتبر 1 / 284 ؛ تذكرة الفقهاء 2 / 19 ؛ جواهر الكلام 4 / 220 .\r\n( 2 ) جواهر الكلام 4 / 221 - 222 .\r\n( 3 ) . مصباح الهدى 6 / 207 - 208 .\r\n( 4 ) الحدائق الناضرة 4 / 52 ؛ مفتاح الكرامة 2 / 766 - 768 .\r\n( 5 ) المقنعة / 77 - 78 .\r\n( 6 ) الحدائق الناضرة 3 / 460 .\r\n","page_name":" 707 ","page_number":707},
  {"content":"\r\n\r\nخوش بو كردن ميّت با ذريره و نيز مخلوط كردن آن با كافور در حنوط ( - - ) حنوط ) جايز است ؛ اما خوش بو كردن به ساير مواد معطر ، به قولى حرام و به قولى ديگر ، مكروه است . « 7 »\r\n\r\nذغال\r\n- - ) زغال\r\n\r\nذَقَن\r\n- - ) چانه\r\n\r\nذَكات\r\n- - ) تذكيه\r\n\r\nذَكَر\r\nذَكَر : آلت رجوليت ( - - ) آلت تناسلى ) / مرد ( - - ) مرد ) .\r\n\r\nذِكْر\r\nذِكْر : خدا را ياد كردن .\r\nذكر خداوند به ذكر اسماء و صفات او ، با لفظ صريح يا اشاره و يا ضميرى كه به او برمىگردد و نيز به مناجات با حضرت حق تعالى تحقق مىيابد . « 1 » در روايتى از امام صادق عليه السّلام آمده است : از دشوارترين فرايض خداوند بر بندگانش ذكر او در همه جا است . سپس فرمود :\r\nمقصود از ذكر خدا تنها « سُبحانَ اللَّهِ و الحَمْدُ للَّهِ و لا الهَ الّا اللَّهُ و اللَّهُ اكبر » نيست ؛ بلكه ذكر خدا نزد حلال و حرام او است ، كه آنچه را بدان امر كرده ، به جا آورد و آنچه را از آن نهى كرده ، ترك كند . « 2 »\r\nذكر خدا با هر زبانى ، اعم از عربى و غير آن محقق مىشود ، مگر در نماز كه بايد به عربى باشد . « 3 » از عنوان ياد شده در بابهاى طهارت ، صلات ، صوم ، حج ، نكاح و صيد و ذباحه سخن گفته‌اند . برخى نيز بابى مستقل به آن اختصاص داده و به تفصيل به بيان احكام آن پرداخته‌اند . « 4 »\r\nذكر خداوند با فضيلت‌ترين و بهترين اعمال بندگان ، شمرده شده و در آيات و روايات ، بر آن در هر حال تأكيد فراوان شده است . « 5 » در روايتى از امام باقر عليه السّلام آمده است : خداوند به حضرت موسى فرمود : « من همنشين كسى هستم\r\n\r\n\r\n","description":"","footnote":"\r\n( 7 ) جامع المقاصد 1 / 387 ؛ جواهر الكلام 4 / 188 - 189 ؛ مستمسك العروة 4 / 195 - 196 .\r\n1 كشف الغطاء 3 / 493 .\r\n2 الكافى ( كلينى ) 2 / 144 - 146 .\r\n3 كشف الغطاء 3 / 485 .\r\n4 383 .\r\n5 احزاب / 41 ؛ الكافى ( كلينى ) 2 / 498 ؛ وسائل الشيعة 7 / 149 .\r\n","page_name":" 708 ","page_number":708},
  {"content":"\r\n\r\nكه مرا ياد كند » « 6 » و در روايت ديگرى از آن حضرت آمده است « مؤمن مادامى كه مشغول به ذكر مىباشد در نماز است « 7 » . . . » .\r\nذكر خداوند در همهء حالات « 8 » ( ايستاده ، نشسته ، خوابيده و . . . ) و بسيار ياد كردن در شبانه روز ، « 9 » در نهان و آشكار و در هر مجلس ، بويژه پس از غفلت قلب ، وسوسهء شيطان و حديث نفس ، « 10 » در مشعر الحرام « 11 » ( - - ) مشعر ) ، در طواف ، « 12 » روز عرفه « 13 » ( - - ) عرفه ) ، در ماه رمضان ، « 14 » هنگام سفر ، « 15 » هنگام ترس از صاعقه ، « 16 » در بازار ، « 17 » مسجد ، خانه ، « 18 » بيابان « 19 » و در ميان غافلان ، « 20 » مستحب ، و ترك ذكر ، مكروه و موجب قساوت قلب است . « 21 »\r\nفراموش كردن خدا و اعراض از ذكر حق تعالى ( بى اعتنايى به شريعت او و ترك واجبات و ارتكاب محرمات ) از گناهانى است كه بر آن وعدهء عذاب داده شده است . « 22 »\r\nانواع ذكر : ذكرهاى وارد شده در شرع بسيار است ، از جمله : تكبير ( - - ) تكبير ) ، تهليل ( - - ) تهليل ) ، تسبيح ( - - ) تسبيح ) ، تحميد ( - - ) تحميد ) ، تعويذ ( - - ) تعويذ ) ، بَسملَه ( - - ) بسمله ) ، استغفار ( - - ) استغفار ) و حولقه ( - - ) حولقه ) . گفتن اين اذكار به گونه‌هاى مختلف و عدد خاص ، در حالات و اوقاتِ توصيه شده در روايات ، مستحب است .\r\nذكر خداوند به تسبيح او پيش از بر آمدن خورشيد و غروب آن ، مستحب مؤكّد است كه قرآن بدان توصيه كرده است . « 23 » كيفيت آن بنابر آنچه در روايات آمده چنين است : « لا الهَ الّا اللَّهُ وَحْدَهُ لاشَريكَ لَهُ ، لَهُ المُلْكُ وَ لَهُ الحَمْدُ ، يُحْيى و يُميتُ ، و يُميتُ وَ يُحْيى وَ هُوَ حَىٌّ لايَموتُ ، بِيَدِهِ الخَيرِ وَ هُوَ عَلى كُلّ شَىءٍ قَديرٌ » ده بار . و « أعوذُ بِاللَّهِ السَّميعِ العَليمِ مِن هَمَزاتِ الشَّياطين ، و أعُوذُ بِكَ رَبّ أنْ يَحْضُرونِ ، إنَّ اللَّهَ هُوَ السَّميعُ العَليمُ » ده بار .\r\nكسى كه آنها را فراموش كرده ، مستحب است هر زمان كه يادش آمد قضا كند . « 24 »\r\nاحكام : گفتن ذكر در ركوع و سجود واجب است ؛ ليكن در اينكه هر ذكرى كفايت مىكند يا خصوص تسبيح واجب است ، اختلاف است . « 25 » همچنين بنابر مشهور ، ذكر در سجدهء سهو ( - - ) سجدهء سهو ) واجب است ؛ ليكن آيا مطلق ذكر\r\n\r\n\r\n","description":"","footnote":"\r\n( 6 ) وسائل الشيعة 7 / 149 *\r\n( 7 ) 150 .\r\n( 8 ) 149 .\r\n( 9 ) 154 .\r\n( 10 ) 160 - 167 ؛ كشف الغطاء 3 / 483 - 484 .\r\n( 11 ) جواهر الكلام 19 / 79 - 80 .\r\n( 12 ) 347 .\r\n( 13 ) 53 .\r\n( 14 ) قواعد الاحكام 1 / 388 .\r\n( 15 ) جواهر الكلام 18 / 164 .\r\n( 16 ) وسائل الشيعة 7 / 160 .\r\n( 17 ) مستند الشيعة 14 / 20 .\r\n( 18 ) وسائل الشيعة 7 / 160 .\r\n( 19 ) 167 .\r\n( 20 ) 165 ؛ كشف الغطاء 3 / 484 .\r\n( 21 ) وسائل الشيعة 7 / 151 .\r\n( 22 ) جواهر الكلام 13 / 313 .\r\n( 23 ) طه / 130 .\r\n( 24 ) وسائل الشيعة 7 / 119 - 120 ؛ كشف الغطاء 3 / 488 و 490 .\r\n( 25 ) جواهر الكلام 10 / 89 - 90 و 166 .\r\n","page_name":" 709 ","page_number":709},
  {"content":"\r\n\r\nكفايت مىكند يا واجب است ذكر خاصى گفته شود ؟ مسئله اختلافى است . « 26 »\r\nتكلّم عمدى در نماز موجب بطلان نماز است ، مگر تكلّم به ذكر و دعا و قرآن . « 27 » چنان كه سخن گفتن هنگام تخلّى « 28 » ( - - ) تخلّى ) و آميزش « 29 » ( - - ) آميزش ) مكروه است ، مگر به ذكر خداوند .\r\nذكر خداوند براى جنب ( - - ) جنابت ) نيز كراهت ندارد « 30 » و حتّى بر حائض ( - - ) حيض ) مستحب است در اوقات نماز در مصلاى خويش بنشيند و به مقدار نماز ذكر بگويد . « 31 »\r\nبردن نام خدا هنگام ذبح ، واجب و از شرايط حلّيت ذبيحه است « 32 » ( - - ) ذبح ) .\r\nمستحب است ميّت تنها گذاشته نشود و كسى نزد او باشد و ذكر بگويد . « 33 »\r\n\r\nذكورت\r\n- - ) مرد\r\n\r\nذلّت\r\nذلّت : خوارى .\r\nاز آن در بابهاى طهارت و امر به معروف و نهى از منكر سخن گفته‌اند .\r\nپرداختن به امورى كه موجب خوارى انسان مىشود مكروه است . در روايتى از امام صادق عليه السّلام آمده است :\r\n« خداوند همهء امور مؤمن را به وى واگذار كرده است ، جز ذليل كردن خود را » . « 1 »\r\nخوار كردن مؤمن حرام و چنين عملى در روايات ، جنگ با خدا شمرده شده است . « 2 »\r\nاز موارد مشروعيّت تيمّم ، موردى است كه تحصيل آب موجب ذلّت انسان گردد . « 3 »\r\n\r\n\r\n","description":"","footnote":"\r\n( 26 ) 12 / 453 - 454 .\r\n( 27 ) 11 / 44 و 50 .\r\n( 28 ) الحدائق الناضرة 2 / 77 .\r\n( 29 ) جواهر الكلام 29 / 60 .\r\n( 30 ) منتهى المطلب 2 / 223 .\r\n( 31 ) المعتبر 1 / 232 - 233 .\r\n( 32 ) جواهر الكلام 36 / 113 .\r\n( 33 ) المبسوط 1 / 174 .\r\n1 وسائل الشيعة 16 / 156 - 157 .\r\n2 12 / 269 - 270 .\r\n3 منهاج الصالحين ( خويى ) 1 / 98 .\r\n","page_name":" 710 ","page_number":710},
  {"content":"\r\n\r\n\r\nذَمّ\r\n- - ) مذمّت\r\n\r\nذِمام\r\n- - ) امان\r\n\r\nذمّه\r\nذمّه : پيمانى خاص بين حاكم اسلامى و اهل كتابِ ساكن سرزمينهاى اسلامى معروف به پيمان ذمّه ( - - ) اهل ذمّه ) / مقرّ معنوى ديون و تعهدات ( - - ) دين ) / امان ( - - ) امان ) .\r\n\r\nذِمّى\r\n- - ) اهل ذمّه\r\n\r\nذوب\r\nذوب : تغيير حالت جسمى از جامد به مايع .\r\nاز عنوان ياد شده در باب طهارت و زكات سخن گفته‌اند .\r\nطهارت : چنانچه مدفوع انسان در چاه آبى بيفتد و اجزاى آن در آب پراكنده شود ، بنابر قول مشهور ، براى تطهير چاه پنجاه دلو آب از چاه كشيده مىشود « 1 » ( - - ) آب چاه ) .\r\nبا ملاقات همهء اجزاى فلز مذاب با نجاست داراى رطوبت ، ظاهر و باطن آن نجس مىشود ، و پس از انجماد ، ظاهر آن تطهير پذير است ، ليكن باطنش - به دليل عدم نفوذ آب در آن - بر نجاست باقى است .\r\nدر صورت ملاقات بعض اجزاى فلز مذاب با نجاست داراى رطوبت ، تنها همان اجزا نجس مىشود ؛ بر خلاف آب قليل ( - - ) آب قليل ) كه به محض ملاقات با نجاست تمامى اجزاى آن نجس مىگردد . « 2 »\r\nچنانچه براى طهارت ( وضو يا غسل ) آب در دسترس نباشد ، با وجود يخ يا برف و امكان تبديل آن به آب ، ذوب كردن آن واجب است . « 3 »\r\nزكات : زكات به طلا و نقرهء مسكوك واجد شرايط تعلق مىگيرد ؛ ليكن چنانچه كسى - قبل از سپرى شدن سال خمسى - به جهت فرار از زكات ، طلا و نقرهء مسكوك را ذوب كند ، آيا زكات ساقط مىشود ؟ مسئله اختلافى است . « 4 » مشهور ميان متأخران ، سقوط زكات است . « 5 »\r\n\r\n\r\n","description":"","footnote":"\r\n( 1 ) مفتاح الكرامة 1 / 186 .\r\n( 2 ) العروة الوثقى 1 / 165 - 166 ؛ مستمسك 2 / 54 ؛ مصباح الهدى 2 / 259 - 260 .\r\n( 3 ) العروة الوثقى 2 / 195 .\r\n( 4 ) مدارك الاحكام 5 / 119 - 120 ؛ جواهر الكلام 15 / 184 - 185 .\r\n( 5 ) الحدائق الناضرة 12 / 96 .\r\n","page_name":" 711 ","page_number":711},
  {"content":"\r\n\r\n\r\nذو الحَقْوَين\r\n- - ) ذوالرأسين\r\n\r\nذو الحليفه\r\nذوالحُلَيفَه : از ميقاتهاى عمرهء تمتّع .\r\nذوالحليفه در هشت كيلومترى جنوب مسجد النّبى صلّى اللَّه عليه و آله قرار دارد و امروزه با توجه به توسعهء مدينه در حاشيهء شهر قرار گرفته است . عنوان ياد شده در باب حج به كار رفته است .\r\nذوالحليفه در حال اختيار ( بدون ضرورت ) ميقات عمرهء تمتّع و عمرهء مفرده براى مردم مدينه و كسانى است كه از مدينه به مكّه مىروند . در اينكه ميقات ، خصوص مسجدِ واقع در اين محل است كه معروف به « مسجد شجره » است يا اعم از مسجد و اطراف آن ، اختلاف است . « 1 »\r\nبنابر قول نخست ، جنب و حائض ، بنابر تصريح گروهى از فقها بايد در حال عبور از مسجد محرم شوند و در صورت عدم امكان ، از بيرون مسجد محرم مىگردند . « 2 » برخى گفته‌اند : در اين صورت ، احرام را تا جُحفه ( - - ) جحفه ) به تأخير انداخته و در جحفه محرم مىشوند . « 3 » برخى نيز احتياط را در جمع بين آن دو ( احرام از بيرون مسجد و تجديد آن در جحفه ) دانسته‌اند . « 4 » بعضى هم گفته‌اند : حائضى كه از حيض پاك شده و نيز جنب در صورتى كه نتوانند در حال عبور از مسجد محرم شوند و براى غسل دسترسى به آب نداشته باشند و امكان صبر تا پيدا شدن آب نيز نباشد ، جهت دخول به مسجد ، تيمّم كرده و در داخل مسجد محرم مىشوند . « 5 »\r\nميقات مردم مدينه در حال ضرورت ، مانند بيمارى و ناتوانى ، جحفه است . « 6 »\r\n( - - ) ميقات )\r\n\r\nذو الرأسين\r\nذُوالرَأسَين [ ذوالحَقْوَين 
  ] : داراى دو سر .\r\nمراد از ذوالرأسين كه در كلمات فقها آمده ، فردى است داراى دو سر و يا دو سر و دو بدن بر يك كمر و دو پا .\r\n\r\n\r\n","description":"","footnote":"\r\n( 1 ) جواهر الكلام 18 / 107 - 109 ؛ العروة الوثقى 4 / 630 ؛ معتمد العروة 2 / 328 .\r\n( 2 ) جواهر الكلام 18 / 109 .\r\n( 3 ) مستند الشيعة 11 / 183 .\r\n( 4 ) العروة الوثقى 4 / 632 .\r\n( 5 ) مناسك حج ( مراجع ) 110 / م 204 .\r\n( 6 ) جواهر الكلام 18 / 110 .\r\n","page_name":" 712 ","page_number":712},
  {"content":"\r\n\r\nاز احكام آن در باب ارث سخن گفته‌اند .\r\nبرخى نيز به مناسبت در بعضى ابواب ديگر به احكام آن اشاره كرده‌اند ، برخى هم ذيل عنوان ذى الحقوين به تفصيل ، به بيان مسائل آن پرداخته‌اند . « 1 »\r\nملاك وحدت و تعدد : فقها بر پايهء روايتى كه از امير مؤمنان عليه السّلام دربارهء ارث ذوالرأسين رسيده ، گفته‌اند : اگر در حال خواب با بيدار كردن يكى ، ديگرى هم بيدار شود ، يك نفر به شمار مىروند ، امّا اگر بيدارى يكى تأثيرى در بيدارى ديگرى نداشته باشد ، دو نفر خواهند بود . البته در اينكه اين ملاك تنها در مسئلهء ارث مبناى حكم به يكى يا دو تا بودن قرار مىگيرد يا غير ارث را نيز در بر مىگيرد ، اختلاف است .\r\nبرخى ، شهادت را در ملاك ياد شده ملحق به ارث دانسته و در تكاليف ، مانند وضو گرفتن ، غسل كردن و نماز خواندن قائل به تعدد ، و در نكاح قائل به اتحاد شده‌اند و نيز گفته‌اند : درصورت ارتكاب جنايت توسط يكى ، هيچ يك قصاص نمىشود . « 2 » برخى نيز ملاك ياد شده را در همهء موارد معتبر دانسته‌اند . « 3 »\r\nدر اينكه ملاك ذكر شده تعبّدى است يا يكى از نشانه‌ها ، و ممكن است با نشانه‌هاى ديگرى - همچون برخوردارى از ارادهء واحد يا متضاد ، اتحاد در ميزان هوش و حافظه و اختلاف در آن - حكم به وحدت يا تعدد كرد ، اختلاف است . ظاهر كلمات فقها تعبدى بودن آن است ؛ هرچند برخى به تعدّى از نشانهء ياد شده به ديگر امارات ، تصريح كرده‌اند . « 4 »\r\nبنابر قول به تسرّى ، در صورت تعارض نشانه‌ها با يكديگر ، به تصريح برخى ، براى حكم به اتحاد يا تعدّد به قرعه ( - - ) قرعه ) رجوع مىشود . « 5 »\r\nاحكام : بسيارى از فقها ، بويژه قدما در احكام ذوالرأسين تنها به مورد نصّ ، يعنى ميراث بسنده كرده و به احكام آن در غير ميراث از عبادات و معاملات و احكام ( قصاص ، حدود و ديات ) - به دليل عدم وجود نصّ و نادر بودن چنين فرضى در خارج - نپرداخته‌اند . آنان كه متعرض شده‌اند ، احكامى را - گاه با بيان احتمالات - ذكر كرده‌اند كه به نمونه‌هايى از آن اشاره مىشود .\r\n\r\n\r\n","description":"","footnote":"\r\n( 1 ) العناوين 1 / 55 .\r\n( 2 ) قواعد الاحكام 3 / 392 .\r\n( 3 ) جواهر الكلام 39 / 298 .\r\n( 4 ) العناوين 1 / 56 ؛ جواهر الكلام 39 / 298 .\r\n( 5 ) جواهر الكلام 39 / 298 - 299 .\r\n","page_name":" 713 ","page_number":713},
  {"content":"\r\n\r\nوضو : بنابر اتحاد ، شستن همهء اعضاى وضو از باب مقدّمهء واجب ، در حدّ امكان واجب است و وضو با عروض حدث باطل مىشود ؛ امّا بنابر تعدّد ، هريك ، حكم خود را دارد و با عروض حدث از عضو مشترك ، مانند بول ، وضوى هر دو باطل مىشود ، ليكن از عضو مختص ، همچون خوابيدن ، تنها وضوى همان فرد باطل مىشود .\r\nبرخى ، در عبادات ، ذوالرأسين را دو شخص به حساب آورده‌اند ، در نتيجه در وضو ، شستن اعضا و مسح سر و پا را بر هردو واجب دانسته و در صورت وضو نگرفتن يكى ، در صحّت نماز ديگرى اشكال كرده‌اند . هرچند گفته‌اند : اقوى اين است كه هريك حكم مستقل دارد و به ديگرى تسرّى نمىكند ، همچنين است ساير عبادات . « 6 »\r\nنماز : بنابر تعدّد ، بر هر كدام نيّت ، قرائت و ذكر مستقل لازم است ، به شرط آنكه با هم بخوانند ؛ امّا اگر جدا بخوانند ، هركدام نماز خود را مىخواند ، هرچند ديگرى نخواند . و بنابر اتحاد ، يك نماز كافى است ؛ البته از باب مقدمهء واجب در افعال وضو ، شستن همهء اعضا - به جهت شك در اصلى و زايد بودن بعضى - لازم است ؛ ليكن در قرائت و ذكر در اينكه دو قرائت لازم است يا يكى كافى است ، دو احتمال مطرح است . « 7 »\r\nروزه : بنابر اتّحاد ، در روزهء واجب مضيّق ، مانند ماه رمضان ، آن كه روزه مىگيرد ، ديگرى را نيز به روزه گرفتن وادار مىكند و در صورت عدم امكان ، با دو تا بودن معده ، هريك حكم خاص خود را دارد و در فرض يكى بودن معده ، آن كه روزه مىگيرد حكم مُكرَه بر افطار را دارد و از روزهء واجب كفايت مىكند . و بنابر تعدد ، هركدام تكليفى مستقل دارد . « 8 »\r\nعبادات مالى : در عبادات مالى ، همچون زكات ، در فرض اتحاد ، مشكلى وجود ندارد و در فرض تعدد ، هر يك حكم خاص خود را دارد . « 9 »\r\nشهادت : بنابر تعدد ، در اينكه شهادت آنان ، دو شهادت به شمار مىرود يا يكى ، دو احتمال مطرح است . « 10 »\r\n\r\n\r\n","description":"","footnote":"\r\n( 6 ) الروضة البهية 8 / 207 - 208 .\r\n( 7 ) العناوين 1 / 65 .\r\n( 8 ) 66 - 67 .\r\n( 9 ) 68 .\r\n( 10 ) 68 ؛ قواعد الاحكام 3 / 392 ؛ مسالك الافهام 13 / 259 .\r\n","page_name":" 714 ","page_number":714},
  {"content":"\r\n\r\nنكاح : به گفتهء برخى در اصل ازدواج ، رضايت هر دو شرط است ؛ خواه يكى به شمار روند يا دو تا . امّا در مسائل ديگر ، بنابر يكى و مؤنث بودن ذوالرأسين ، ازدواج با او در عدد زوجات و تقسيم شبها و ديگر احكام ، ازدواج با يك زن محسوب مىشود . و بنابر دو تا بودن ، صحّت عقد ازدواج نسبت به او محلّ اختلاف است . « 11 » برخى ، ذوالرأسين را در نكاح يكى دانسته و حكم زن يا مرد واحد را بر آن جارى كرده‌اند . « 12 »\r\nارث : ذوالرأسين در مسئلهء ارث بنابر تعدد ، دو نفر و بنابر اتحاد ، يك نفر به شمار مىرود . « 13 »\r\n\r\nذو الفَرض\r\n- - ) ارباب فروض\r\n\r\nذوق عسيله\r\nذوق عُسَيلَه : چشيدن لذّت آميزش .\r\nعنوان ياد شده از روايات مربوط به حلال شدن زن سه طلاقه بر شوهر اوّل گرفته شده است . « عُسَيله » تصغير « عَسَلَه » به معناى تكه‌اى از عسل است . بسيارى از لغويان و فقها تعبير ياد شده را كنايه از چشيدن لذّت آميزش دانسته‌اند . برخى نيز عسيله را به نطفه معنا كرده و تعبير را كنايه از چشيدن لذت انزال دانسته‌اند . « 1 » عنوان ياد شده در باب طلاق به كار رفته است .\r\nنزديكى كردن مُحَلّل با زن سه طلاقه ( - - ) سه طلاقه ) در قُبُل به اندازهء ختنه‌گاه شرط حلال شدن زن بر شوهر اوّل است و آميزش در دُبُر يا كمتر از ختنه‌گاه در قُبُل كفايت نمىكند ( - - ) تحليل ) . برخى در تحقق « ذوق عسيله » به صرف دخول به اندازهء ختنه‌گاه - بويژه اگر عنوان ياد شده كنايه از چشيدن لذّت انزال باشد - خدشه كرده‌اند . « 2 »\r\n\r\n\r\n","description":"","footnote":"\r\n( 11 ) العناوين 1 / 70 - 72 .\r\n( 12 ) قواعد الاحكام 3 / 392 ؛ مسالك الافهام 13 / 259 .\r\n( 13 ) جواهر الكلام 39 / 297 - 298 .\r\n1 لسان العرب و مجمع البحرين / واژهء « عسل » .\r\n2 العروة الوثقى 5 / 505 ؛ رياض المسائل 11 / 101 - 102 ؛ جواهر الكلام 32 / 160 - 161 ؛ جامع المدارك 4 / 535 .\r\n","page_name":" 715 ","page_number":715},
  {"content":"\r\n\r\n\r\nذو اليد\r\nذواليد : متصرّف در چيزى .\r\nبه كسى كه نسبت به چيزى استيلا و سلطنت دارد ذواليد گويند . « 1 »\r\nاستيلا بر چيزى نشانهء مالكيت آن است « 2 » ( - - ) قاعدهء يد ) . چنان كه قول صاحب يد نسبت به طهارت و نجاست چيزى كه بر آن استيلا دارد ؛ خواه به نحو مالكانه يا غير مالكانه ، بنابر قول مشهور پذيرفته است « 3 » ( - - ) قاعدهء حجيت قول ذى اليد ) .\r\n\r\nذهاب ثلثين\r\nذهاب ثُلثَين : از بين رفتن دو سوم چيزى .\r\nاستعمال رايج اين واژه در فقه ، در بارهء بخار شدن دو سوم آب انگور با آتش و مانند آن است كه موجب پاك شدن آب انگور جوشيده مىشود ( - - ) آب انگور ) .\r\n\r\nذيحجّه\r\nذيحجّه : دوازدهمين و آخرين ماه قمرى .\r\nاز احكام آن در بابهاى صلات ، طهارت ، حج و ديات سخن گفته‌اند .\r\nخواندن دو ركعت نماز به كيفيّت نماز غدير ( - - ) نماز غدير ) و نيز خواندن نماز حضرت فاطمه عليها السّلام ( - - ) نماز فاطمه عليها السّلام ) در اوّل ذيحجّه مستحب است . « 1 » خواندن دو ركعت نماز بين نماز مغرب و عشا در دههء نخست ماه ذيحجه ، مستحب است . كيفيت آن بدين گونه است : در ركعت اوّل و دوم بعد از سورهء حمد و توحيد ، آيهء 142 سورهء اعراف  ( وَ واعَدْنا مُوسى ثَلاثِينَ لَيْلَةً وَ أَتْمَمْناها بِعَشْرٍ فَتَمَّ مِيقاتُ رَبِّهِ أَرْبَعِينَ لَيْلَةً وَ قالَ مُوسى لِأَخِيهِ هارُونَ اخْلُفْنِي فِي قَوْمِي وَ أَصْلِحْ وَ لا تَتَّبِعْ سَبِيلَ الْمُفْسِدِينَ )  خوانده مىشود . « 2 »\r\nذيحجه از ماه‌هاى حج است كه احرام بستن براى حج و نيز عمرهء تمتّع ( - - ) حج تمتّع ) تنها در اين ماهها صحيح است . « 3 » همچنين ذيحجّه از ماه‌هاى حرام ( - - ) ماه‌هاى حرام ) به شمار مىرود كه ديهء قتل در آنها نسبت به غير ماه‌هاى حرام\r\n\r\n\r\n","description":"","footnote":"\r\n( 1 ) فقه الشيعة 6 / 161 ؛ شرح تبصرة المتعلمين ( القضاء ) / 178 .\r\n( 2 ) الخلاف 6 / 348 ؛ غاية الآمال 1 / 10 .\r\n( 3 ) التعليقة الإستدلالية على تحرير الوسيلة 1 / 66 ؛ المعالم الزلفى / 489 ؛ اوثق الوسائل / 542 ؛ العمل الأبقى 1 / 163 ؛ القواعد الفقهية ( بجنوردى ) 1 / 160 .\r\n1 الحدائق الناضرة 10 / 538 .\r\n2 وسائل الشيعة 8 / 183 ؛ هداية الامّة 3 / 317 .\r\n3 المراسم العلوية / 104 ؛ الخلاف 2 / 258 .\r\n","page_name":" 716 ","page_number":716},
  {"content":"\r\n\r\nبه مقدار يك سوم ديهء كامل افزايش مىيابد . « 4 »\r\nغسل كردن در روزهاى هشتم ( - - ) روز ترويه ) ، نهم ( - - ) روز عرفه ) ، دهم ( - - ) عيد قربان ) ، هيجدم ( - - ) عيد غدير ) و بنابر مشهور ، بيست و چهارم ( - - ) روز مباهله ) ذيحجّه مستحب است . « 5 »\r\n\r\nذى حق\r\n- - ) حق\r\n\r\nذى روح\r\n- - ) جاندار\r\n\r\nذى طُوى\r\n- - ) عقبهء ذى طوى\r\n\r\nذيقعده\r\nذيقعده : يازدهمين ماه قمرى .\r\nاز آن به مناسبت در بابهاى صوم ، حج و ديات نام برده‌اند .\r\nذيقعده از ماه‌هاى حج است « 1 » و كسى كه مىخواهد حج تمتّع ( - - ) حج تمتّع ) بگزارد ، مستحب است از اوّل ذيقعده موى سرش را كوتاه نكند . « 2 »\r\nروز بيست و پنجم ذيقعده روز دحوالأرض ( - - ) روز دحوالأرض ) است و روزه گرفتن در آن « 3 » و نيز در بيست و نهم اين ماه « 4 » مستحب مىباشد .\r\nذيقعده از ماه‌هاى حرام ( - - ) ماه‌هاى حرام ) است كه ديهء قتل در آنها به مقدار يك سوم ديهء كامل افزايش مىيابد . « 5 »\r\n\r\nذى المجاز\r\nذى المَجاز : از حدود عرفات .\r\nذى المجاز ، در دوران جاهلى بازارى بود در يك فرسخى عرفات ، در ناحيهء كبكب . « 1 » از آن در باب حج نام برده‌اند .\r\nذى المجاز از حدود عرفات ( - - ) عرفات ) و خارج از آن است . از اين رو ، وقوف در آن ، وقوف در عرفات به شمار نمىرود و صحيح نيست . « 2 »\r\n\r\n\r\n","description":"","footnote":"\r\n( 4 ) جواهر الكلام 43 / 26 .\r\n( 5 ) 5 / 33 ، 35 و 37 - 39 ؛ تحرير الوسيلة 1 / 98 .\r\n1 جواهر الكلام 18 / 12 .\r\n2 170 .\r\n3 17 / 100 .\r\n4 كشف الغطاء 4 / 49 .\r\n5 جواهر الكلام 43 / 26 .\r\n1 جواهر الكلام 19 / 18 .\r\n2 18 ؛ فقه الصادق 11 / 367 .\r\n","page_name":" 717 ","page_number":717},
  {"content":"\r\n\r\n\r\nذى المعارج\r\nذى المَعارِج : از تلبيه‌هاى مستحب .\r\nعنوان ياد شده در باب حج آمده است .\r\nپس از تلبيهء واجب ( - - ) تلبيه ) تكرار آن و نيز مداومت بر تلبيهء ذى المعارج « لَبَّيْكَ ذَا المَعارِجِ لَبَّيْك » مستحب است . « 1 »\r\n\r\n\r\n","description":"","footnote":"\r\n( 1 ) وسائل الشيعة 12 / 384 - 385 ؛ المبسوط 1 / 317 ؛ تحريرالاحكام 1 / 571 ؛ رسائل الشهيد الثانى 1 / 370 .\r\n","page_name":" 718 ","page_number":718},
  {"content":"\r\n . \r\n","description":"","footnote":"","page_name":" 719 ","page_number":719},
  {"content":"\r\n . \r\n","description":"","footnote":"","page_name":" 720 ","page_number":720},
  {"content":"\r\n . \r\n","description":"","footnote":"","page_name":" 721 ","page_number":721},
  {"content":"\r\n . \r\n","description":"","footnote":"","page_name":" 722 ","page_number":722},
  {"content":"\r\n . \r\n","description":"","footnote":"","page_name":" 723 ","page_number":723},
  {"content":"\r\n . \r\n","description":"","footnote":"","page_name":" 724 ","page_number":724},
  {"content":"\r\n . \r\n","description":"","footnote":"","page_name":" 725 ","page_number":725},
  {"content":"\r\n . \r\n","description":"","footnote":"","page_name":" 726 ","page_number":726},
  {"content":"\r\n . \r\n","description":"","footnote":"","page_name":" 727 ","page_number":727},
  {"content":"\r\n . \r\n","description":"","footnote":"","page_name":" 728 ","page_number":728},
  {"content":"\r\n . \r\n","description":"","footnote":"","page_name":" 729 ","page_number":729},
  {"content":"\r\n . \r\n","description":"","footnote":"","page_name":" 730 ","page_number":730},
  {"content":"\r\n . \r\n","description":"","footnote":"","page_name":" 731 ","page_number":731},
  {"content":"\r\n . \r\n","description":"","footnote":"","page_name":" 732 ","page_number":732},
  {"content":"\r\n . \r\n","description":"","footnote":"","page_name":" 733 ","page_number":733},
  {"content":"\r\n . \r\n","description":"","footnote":"","page_name":" 734 ","page_number":734},
  {"content":"\r\n . \r\n","description":"","footnote":"","page_name":" 735 ","page_number":735},
  {"content":"\r\n . \r\n","description":"","footnote":"","page_name":" 736 ","page_number":736},
  {"content":"\r\n . \r\n","description":"","footnote":"","page_name":" 737 ","page_number":737},
  {"content":"\r\n . \r\n","description":"","footnote":"","page_name":" 738 ","page_number":738},
  {"content":"\r\n . \r\n","description":"","footnote":"","page_name":" 739 ","page_number":739},
  {"content":"\r\n . \r\n","description":"","footnote":"","page_name":" 740 ","page_number":740},
  {"content":"\r\n . \r\n","description":"","footnote":"","page_name":" 741 ","page_number":741},
  {"content":"\r\n . \r\n","description":"","footnote":"","page_name":" 742 ","page_number":742},
  {"content":"\r\n . \r\n","description":"","footnote":"","page_name":" 743 ","page_number":743},
  {"content":"\r\n . \r\n\r\n","description":"","footnote":"","page_name":" 744 ","page_number":744}
  ]