[
  {"content":"\r\nقرآن كريم\r\nتفسير عاملى\r\nشامل :\r\nلغت شأن نزول . ترجمه اقوال مفسرين . و توضيح نكات تربيتى و اجتماعى\r\nنگارش :\r\nابراهيم عاملى\r\n( موثق )\r\n( قدس سره )\r\nتصحيح از على اكبر غفارى\r\nكتابفروشى صدوق\r\nتهران بازار سراى ارديبهشت\r\nتلفن 536513\r\nمجلد 4\r\n1401 ه‍ ق\r\n1359 ه‍ ش\r\n","description":"","footnote":"","page_name":" 1 ","page_number":1},
  {"content":"\r\n\r\nتتمّهء سورهء انعام\r\nاز آيهء 117 تا آخر اعوذ باللَّه من الشيطان الرّجيم\r\n[ سوره الأنعام ( 6 ) : آيات 116 تا 122 
  ]\r\nوَ إِنْ تُطِعْ أَكْثَرَ مَنْ فِي الأَرْضِ يُضِلُّوكَ عَنْ سَبِيلِ اللَّه إِنْ يَتَّبِعُونَ إِلَّا الظَّنَّ وَإِنْ هُمْ إِلَّا يَخْرُصُونَ ( 116 ) إِنَّ رَبَّكَ هُوَ أَعْلَمُ مَنْ يَضِلُّ عَنْ سَبِيلِه وَهُوَ أَعْلَمُ بِالْمُهْتَدِينَ ( 117 ) فَكُلُوا مِمَّا ذُكِرَ اسْمُ اللَّه عَلَيْه إِنْ كُنْتُمْ بِآياتِه مُؤْمِنِينَ ( 118 ) وَما لَكُمْ أَلَّا تَأْكُلُوا مِمَّا ذُكِرَ اسْمُ اللَّه عَلَيْه وَقَدْ فَصَّلَ لَكُمْ ما حَرَّمَ عَلَيْكُمْ إِلَّا مَا اضْطُرِرْتُمْ إِلَيْه وَإِنَّ كَثِيراً لَيُضِلُّونَ بِأَهْوائِهِمْ بِغَيْرِ عِلْمٍ إِنَّ رَبَّكَ هُوَ أَعْلَمُ بِالْمُعْتَدِينَ ( 119 ) وَذَرُوا ظاهِرَ الإِثْمِ وَباطِنَه إِنَّ الَّذِينَ يَكْسِبُونَ الإِثْمَ سَيُجْزَوْنَ بِما كانُوا يَقْتَرِفُونَ ( 120 )\r\nوَ لا تَأْكُلُوا مِمَّا لَمْ يُذْكَرِ اسْمُ اللَّه عَلَيْه وَإِنَّه لَفِسْقٌ وَإِنَّ الشَّياطِينَ لَيُوحُونَ إِلى أَوْلِيائِهِمْ لِيُجادِلُوكُمْ وَإِنْ أَطَعْتُمُوهُمْ إِنَّكُمْ لَمُشْرِكُونَ ( 121 ) أوَ مَنْ كانَ مَيْتاً فَأَحْيَيْناه وَجَعَلْنا لَه نُوراً يَمْشِي بِه فِي النَّاسِ كَمَنْ مَثَلُه فِي الظُّلُماتِ لَيْسَ بِخارِجٍ مِنْها كَذلِكَ زُيِّنَ لِلْكافِرِينَ ما كانُوا يَعْمَلُونَ ( 122 )\r\nمعنى لغات : يخرصون - از مصدر خرص بفتح اوّل و جزم دوّم بمعنى دروغ گفتن ، با گمان و حدس سخن گفتن ، مقدار و اندازه تعيين كردن و تخمين كردن .\r\nترجمه :\r\n117 اى محمّد بيشتر مردم چنانند كه اگر فرمانشان برى تو را ز راه حقّ بگردانند كه جز بدنبال گمان خود نروند و جز بحدس و تخمين سخن نگويند .\r\n118 و البتّه خداى تو بهتر ميداند كه راه خود گم مىكند و كه به راه راست مىرود .\r\nجهت نزول آيت 118 « فَكُلُوا مِمَّا » تا آخر : اسباب النّزول سيوطى : از ابن\r\n","description":"","footnote":"","page_name":" 2 ","page_number":2},
  {"content":"\r\nعبّاس نقل كرده است عدّه اى نزد پيغمبر آمدند كه چرا آنچه تو بدست خود مى - كشى حلال است و آنچه خدا ميكشد حرام است ؟ و مقصودشان مردار بوده است .\r\nاين چهار آيه تا « إِنَّكُمْ لَمُشْرِكُونَ » نازل شد .\r\nترجمه :\r\n119 اى مسلمانان اگر بنشانه هاى خدا گرويده‌ايد از آن كشتار كه نام خدا بر آن نبرده‌اند نخوريد\r\n120 و چه شده است شما را از آن كه نام خدا بر آن برده‌اند نمىخوريد با اينكه از آنچه نبايد بخوريد مگر بناچارى يكايك براى شما نام برده شده است ، و همانا بيشتر مردم بدنبال خواسته هاى خود ندانسته گمراه مىشوند و پروردگار تو اى محمّد ستمپيشگان را بهتر شناسد ،\r\n121 پس ز هر گونه گناه بآشكار و نهان دست بداريد چه آن كسان كه گناه مىكنند سزاى آنچه كنند بينند\r\n122 و ز آنچه بر آن نام خدا نبرده‌اند نخوريد كه البتّه آن گناه است و ديو است كه بدوستان خود الهام كند [ و ديوخويان بدوستان خود راه بد به اشاره مينمايند 
  ] تا با شما مسلمانان جدل كنند [ و بسخنان خود گولتان زنند 
  ] و اگر شما فرمان آنها بريد مشرك باشيد .\r\nسخن مفسّرين : « فَكُلُوا مِمَّا ذُكِرَ اسْمُ اللَّه » 119 مجمع : بعضى گفته‌اند : چون در آيت جلو گفته شده است خدا هدايت شدگان را مىشناسد ، در اين آيه يكى از وسائل هدايت معّرفى شده است كه شما اگر ميخواهيد بهدايت باشيد ، پس بخوريد از آنچه نام خدا برده شده است ، و بعضى گفته‌اند : چون مشركين اعتراض كردند چرا كشته ى خود را ميخوريد و كشته ى خدا را كه ميته باشد نميخوريد ؟ در جواب گفته شده است از اين جهل و بيهوده گوئى دست برداريد پس بخوريد از آنچه نام خدا برده شده است .\r\n« وَما لَكُمْ أَلَّا تَأْكُلُوا مِمَّا ذُكِرَ اسْمُ اللَّه » 120 مجمع : زجّاج و علماى بصره گفته اند يعنى چه موجب براى شما فراهم شده است كه نخوريد از نامبرده ى خدا ، و بعضى چنين معنى كرده‌اند : روا نيست براى شما كه از نامبرده ى خدا نخوريد .\r\n« وَقَدْ فَصَّلَ لَكُمْ ما حَرَّمَ » 120 مجمع : مردم كوفه غير از حفص فصل با فتح فاء\r\n","description":"","footnote":"","page_name":" 3 ","page_number":3},
  {"content":"\r\n\r\nبه صورت فعل معلوم خوانده‌اند و « حَرَّمَ » با ضمّ حاء به صورت فعل مجهول و حفص و قاريهاى مدينه هر دو را با فتح اوّل خوانده‌اند به صورت فعل معلوم ، و ديگر قاريها هر دو را با ضمّ اوّل به صورت مجهول خوانده‌اند . و طبرى از عطيّه عوفى نقل كرده است كه او « فَصَّلَ لَكُمْ » با فتح فاء و تخفيف صاد خوانده است و معنى چنين است :\r\nهمانا رسيده است براى شما حكم آنچيزها كه حرام است . و هم در مجمع البيان است ، بعضى گفته‌اند : مقصود از « فَصَّلَ لَكُمْ » آن چيزها است كه در سوره ى مائده گفته شده است : « حُرِّمَتْ عَلَيْكُمُ الْمَيْتَةُ » تا آخر و اعتراض كرده‌اند كه سوره ى مائده مدنى و بعد از انعام نازل شده است ، مگر اينكه بگوئيم اين حكم را پيغمبر براى مردم بيان فرموده و چون اين آيه نازل شد ، اشاره بگفته ى پيغمبر كرد كه پيش از اين آن حضرت براى شما مفصل بيان كرده است ، و بعضى گفته‌اند : ممكن است مقصود آن چيزها باشد كه در همين سوره چند آيه بعد گفته شده است « قُلْ لا أَجِدُ فِي ما أُوحِيَ » .\r\n« إِلَّا مَا اضْطُرِرْتُمْ » 120 ابو الفتوح نوشته است : اتّفاق است كه مضطررا از مردار و خون و گوشت خوك و آنچه نام خداى بر آن نگفته باشند حلال است ، در كميت آن خلاف است و بنزديك ما روا نباشد بيش از آن كه سدّ رمق كند به آن ، و معنى « اضْطُرِرْتُمْ » آن است كه بر خويشتن ترسد از هلاك ، و در فقها بعضى گفتند كه روا باشد كه از آن سير بخورد ، و بعضى گفتند كه شايد كه بردارد و ذخيره كند ، و بعضى فقها گفتند مكره نيز داخل باشد در اينجا براى آنكه حكم او حكم مضطر است در خوف بر نفس .\r\n« وَإِنَّ كَثِيراً لَيُضِلُّونَ بِأَهْوائِهِمْ بِغَيْرِ عِلْمٍ » 120 طبرى : عموم قاريهاى كوفه با ضمّ ياء خوانده‌اند يعنى آنها شما را گمراه ميكنند ، و بعضى مردم بصره و حجاز با فتح خوانده‌اند ، يعنى آنها خود گمراه هستند .\r\nفخر : بعضى گفته‌اند : مقصود از اين جمله عمرو بن لحى و ديگر مشركين است كه دين اسماعيل را تغيير دادند و شترهاى « بحيره و سائبه و ميته »\r\n","description":"","footnote":"","page_name":" 4 ","page_number":4},
  {"content":"\r\nاختراع كردند و زجّاج گفته است : مقصود آن مردم است كه مردار را حلال مى - دانستند ، و با مسلمين جدل ميكردند كه چون كشته ى خود شما حلال است ، پس كشته ى خداوند سزاوارتر است براى خوردن ، و هم در گفته هاى پيغمبر طعن و ملامت داشتند و به بتپرستى دعوت ميكردند به اين جور جملات و استدلالات بيهوده و بدلخواه خود ، و اين آيه ميفهماند كه سخن گفتن در احكام دين فقطَّ بايد باجتهاد و استدلال باشد و بتقليد سخن گفتن حرام است ، چونكه سخن بتقليد مولود هوس و خواهش نفسانى است ، و آيه اين گونه سخن گفتن را گمراهى معّرفى كرده است ، و جمله ى آخر « هُوَ أَعْلَمُ بِالْمُعْتَدِينَ » تهديد و تخويف كافران است كه چون ميداند آنها مىخواهند حقّ را بپوشانند و بباطل كمك كنند پس عذاب براى آنها خواهد بود .\r\nروح البيان : « بِغَيْرِ عِلْمٍ » يعنى بىآنكه از شريعت و دين استفاده شده باشد ، و معتدين يعنى آنها كه از حقّ بباطل و از حلال به حرام ميگروند ، و مردم هوى پرست چند دسته هستند ، يكى آنها كه مخالف سنّت و جماعت هستند و بميل خود آيات و احاديث را تأويل ميكنند و اگرچه اهل قبله و مسلمان هستند ولى بميل خود مردم را گمراه ميكنند مانند كفّار ، دسته ى ديگر آنها هستند كه باشارات احاديث و آيات متوجه ميشوند ، بطورى كه مطابق با شرع و دين باشد ، آنها مرد عرفان و اهل معرفت هستند ، چنان كه مثنوى گفته است :\r\n\r\nتو ز قرآن اى پسر ظاهر مبين\r\nديو آدم را نبيند جز كه طين\r\n\r\n\r\nظاهر قرآن چو شخص آدمى است\r\nكه نقوشش ظاهر و جانش خفى است\r\n\r\nپس تقليد آنها كه پى اشارات هستند غير از آن تقليد است كه هدف ضلالت است چون اين دسته فكر و كارشان بر عيان و يقين است نه چو آنها كه گفتارشان بر ظنّ و تخمين است ، و مردم دنيا هم نسبت بمردم با تقوى و اهل عقبى هوى پرست و طالب هوس هستند ، چون زندگى سراسر خيال است و عاقل را با خيال كارى - نيست ، از بهلول نقل شده است كه گفت : روزى در يكى از كوچه هاى بصره ديدم\r\n","description":"","footnote":"","page_name":" 5 ","page_number":5},
  {"content":"\r\n\r\nبچه ها گردو بازى ميكنند و كودكى به آنها مينگريست و ميگريست ، با خود انديشيدم كه از افسوس ميگريد كه جوز ندارد تا با ديگران شريك شود ، به او نزديك شدم و گفتم :\r\nاگر براى جوز گريه ميكنى ميخرم برايت تا با كودكان همبازى شوى ؟ او بر من نگريست و گفت اى بيخرد ما را براى بازى نيافريده‌اند ، گفتم : پس براى چه آفريده شده‌ايم :\r\nگفت : براى علم و عبادت ، گفتم : اين از كجا گوئى ؟ گفت از گفتار خداوند : كه در قرآن است : « أفَحَسِبْتُمْ أَنَّما خَلَقْناكُمْ عَبَثاً وَأَنَّكُمْ إِلَيْنا لا تُرْجَعُونَ » يعنى گمان داريد بيهوده آفريده شده‌ايد و بازگشت بسوى ما نداريد ؟ و باز اهل تقوى و مردم عقبى پى هوى و هوس هستند نسبت به آنان كه مرد خدا و اهل مولى هستند ، چون اينها از هر دو عالم بيزارند و غير حقّ نمينگرند ، و صاحب محمّديه گفته است :\r\n\r\nسالكان درگهت را هر دو عالم يك نفس\r\nوالهان حضرتت را هست از حورى ملال\r\n\r\nو در اين آيه « فَكُلُوا مِمَّا ذُكِرَ اسْمُ اللَّه عَلَيْه إِنْ كُنْتُمْ بِآياتِه مُؤْمِنِينَ » اشاره است كه علامت ايمان آن است كه خوردن بموجب حكم شرع باشد ، نه آنچه طبع و ميل وادار مىكند .\r\n« وَذَرُوا ظاهِرَ الإِثْمِ وَباطِنَه » 121 طبرى : قتاده گفت يعنى گناه كم و زياد و گناه پوشيده و آنچه آشكارا انجام شود ، و سعيد بن جبير گفته است : « ظاهِرَ الإِثْمِ » تزويج محارم است كه مادر و خواهر و غيره باشد چنان كه در آيه تشريح شده است « لا تَنْكِحُوا ما نَكَحَ آباؤُكُمْ » تا آخر و « باطِنَه » بزهكارى و عمل نامشروع است ، سدّى گفته است : « ظاهِرَ الإِثْمِ » عمل نامشروع با زنهاى معروفه است ، و باطنه رفيق - بازى و آميزش با زنهاى ظاهر الصلاح است .\r\nضحّاك گفته است : مردم پيش از اسلام گناه با زنها را پنهانى حلال مى - دانسته‌اند ، در آيه نهان و آشكار حرام شده است . ابن زيد گفته است : ظاهر آن گناه است كه مردم برهنه و مكشوف طواف كعبه ميكردند ، و باطن بزهكارى با زنان است .\r\n","description":"","footnote":"","page_name":" 6 ","page_number":6},
  {"content":"\r\nمجمع : ابو علىّ جبّائى گفته است : ظاهر گناهان بوسيله ى پاره هاى بدن است ، و باطن گناه بدل است .\r\nفخر : با اين آيه معلوم مىشود كه باطل است عقيده ى آنها كه ميگويند : آنچه در دل انسان ميگذرد گناه ندارد ، چون خداوند نهى كرده است از همه ى اعمال دل كه كبر است و عجب و حسد و بدخواهى مسلمين .\r\nتفسير حسينى : در حقايق سلمى آورده ، كه ظاهر اثم طلب نعمتهاى دنيا است ، و باطن اثم ميل بنعمتهاى عقبى ، چه هر دو سبب مشغولى مىشود از حضرت مولى يا ظاهر حظوظ نفس است و باطن حظوظ قلب ، يا گناه ظاهر ميل است بمشتهيات نفس بجوارح و گناه باطن محبّت آرزوهاى نفس است در دل ، يا ظاهر آن است كه خلق را بدان اطَّلاع افتد و باطن آن كه ميان بنده و خدا بود ، و حقيقت آن است كه گناه ظاهر اقوال و افعال سيّئه است كه بجوارح و اعضاء ارتكاب آن دست ميدهد و گناه باطن عقايد فاسده و عزائم باطله است ، و در بحر الحقايق فرموده كه همچنان كه انسان را ظاهرى است يعنى بدن جسمانى ، و باطنى است يعنى دل روحانى گنه را نيز ظاهرى است و آن قول و فعل باشد موافق طبع و مخالف شرع ، و باطنى كه صفات حيوانى است و اوصاف سبعى و شيطانى ، پس حقّ سبحانه و تعالى ميفرمايد :\r\nكه ترك كنيد افعال طبع را باستعمال شرع و دست بداريد از اخلاق ذميمه نفسانى به تخلَّق اخلاق ملكى و ربّانى ، و امام قشيرى قدّس سره ميگويد كه چون حقّ تعالى نعمت ظاهر و باطن به تو ارزانى داشته است كه « وَأَسْبَغَ عَلَيْكُمْ نِعَمَه ظاهِرَةً وَباطِنَةً » اينجا ميگويد : « وَذَرُوا ظاهِرَ الإِثْمِ وَباطِنَه » يعنى شكر نعمت ظاهر و باطن ترك گناه ظاهر و باطن است ، و ترك گناه ظاهر نجات نفوس است از عذاب نيران و ترك گناه باطن خلاصى قلوب است از عقوبات حرمان ، بيت :\r\n\r\nظاهر و باطن خود پاك كن از لوث گناه\r\nتا از آن صورت و معنى تو پاكيزه شود\r\n\r\n« الَّذِينَ يَكْسِبُونَ الإِثْمَ سَيُجْزَوْنَ » تا آخر 121 تنوير المقباس ابن عبّاس :\r\n","description":"","footnote":"","page_name":" 7 ","page_number":7},
  {"content":"\r\n\r\nيعنى آنها كه نامشروع و بزه ميكنند به زودى در اين عالم با تازيانه تأديب و مجازات ميشوند ، و در عالم ديگر بعقاب و مجازات اخروى .\r\n« وَلا تَأْكُلُوا مِمَّا لَمْ يُذْكَرِ اسْمُ اللَّه عَلَيْه وَإِنَّه لَفِسْقٌ » 122 مجمع : اين جمله صريح است در اينكه هنگام سر بريدن حيوان لازم است نام خدا بر زبان آرند ، و با ترك آن خوردن گوشت حيوان حرام است ، و از اين جمله فهميده مىشود كه حرام است خوردن كشتار كافران اگرچه يهود و مسيحى باشند و نام خدا ببرند ، چون آنها خداشناس نيستند و عقايد آنها هم شرك است و عقيده بخدايان متعدّد ، و اگر مسلمان بكشد و نام نبرد چند فرض و نظر است : اوّل - مالك و داود و حسن بصرى ، و ابن سيرين و جبّائى گفته‌اند : حرام است خواه از فراموشى باشد يا بعمد ترك كند دوّم - شافعى گفته است حلال است كشتار مسلم اگرچه بعمد نام خدا نبرد .\r\nسوّم - ابو حنيفه گفته است : اگر مسلمان معتقد بود كه واجب است ياد نام خدا و فراموش كرد ، كشتارش حلال است ، ولى اگر بعمد ترك نام خدا كرد كشتارش حرام است . و از امامهاى ما شيعه نيز همين حكم روايت شده است .\r\nكتاب جواهر مجلَّد صيد و ذباحه در شرط دوّم از شرايط ذبح گفته است : اين مسئله در حديث و رأى فقها اتّفاقى است ، بلكه مورد اجماع همه ى علماء است كه بايد مسلمان هنگام كشتن حيوان نام خدا را بعمد ترك نكند و گر نه آنگوشت حرام است ، و در دو صفحه جلوتر در اركان ذبح گفته است : شرط است كه مسلمان بكشد و خلاف نيست ميان فقها كه كشتار غير مسلمان حرام است و همچنين كشتار يهودى و مسيحى و مجوسى ، و در بعضى احاديث كه حكم شده است كشتار آنها حلال است ، براى تقيّه بوده است ، بلكه از دير زمان در نزد شيعه مسلَّم بوده است ، و شيخ طوسى و سيّد مرتضى اين مسئله را از متفرّدات اماميّه شمرده‌اند يعنى فقطَّ شيعه به تنهائى اين حكم را دارد نه ديگران ، و اين مسئله امروز ضرورى مذهب شيعه است بعلاوه ى اخبار فراوان بر آن . « ما قسمتى از اين مطالب و اخبار را در سوره ى مائده ضمن آيت نوشته‌ايم » .\r\n","description":"","footnote":"","page_name":" 8 ","page_number":8},
  {"content":"\r\n\r\n\r\n« وَإِنَّ الشَّياطِينَ لَيُوحُونَ إِلى أَوْلِيائِهِمْ لِيُجادِلُوكُمْ » 122 طبرى : عكرمه گفت : چون اين آيه نازل شد « لا تَأْكُلُوا مِمَّا لَمْ يُذْكَرِ » و خوردن مردار حرام شد ، بعضى از مردم فارس كه با قريش دوست بودند گفتند بمحمّد بگوئيد : چه شده است كه اگر خدا با وسيله ى طلا حيوانى را بكشد ، شما آن را مردار ميناميد و نميخوريد ، و آنچه خود ميكشيد حلال ميدانيد مردم قريش اين مطلب را به مسلمانان اظهار كردند آنها از اين قياس و اعتراض نگران و ناراحت شدند و بدل گرفتند ، اين جملات براى آرامش آنها نازل شد « إِنَّه لَفِسْقٌ ، وَإِنَّ الشَّياطِينَ لَيُوحُونَ » يعنى اين عمل فسق است و اين اعتراض از الهامات شيطان است . و نيز عكرمه گفت : مردمى از مشركين نزد پيغمبر رفتند و گفتند : بگو بدانيم گوسفند كه ميميرد كى سبب مرگ او است ؟\r\nفرمود : خدا ، گفتند : پس تو گمان ميكنى آنچه را خدا كشته است حرام است و كشتار تو و يارانت حلال است ، اين آيه جلو آنها را گرفت ، ابن وكيع روايت كرده است :\r\nيهود به پيغمبر عرض كردند : چرا كشته ى ما را ميخورى و كشته ى خدا را مردار و حرام ميدانى ؟ براى جواب آنها نازل شد « وَلا تَأْكُلُوا » تا آخر .\r\nمجمع : يعنى : علماى كفّار و رؤساى سر سخت جاه طلب و متمرد آنها ، با اشاره ميفهمانند بپيروان كافر خود تا با شما مجادله كنند كه مردار حلال است .\r\n« وَإِنْ أَطَعْتُمُوهُمْ إِنَّكُمْ لَمُشْرِكُونَ » 122 ابو الفتوح نوشته است : آنگه مسلمانانرا گفت : اگر شما طاعت ايشان داريد در اين و جز اين ، مشرك باشيد ، براى آنكه آن كس كه استحلال مردار كند و آن را حلال دارد ، كافر باشد باجماع ، و هر كه مردار خورد و حلال نداند در حال اختيار فاسق باشد ، و عطا گفت : اين آيه مختصّ است بذبايحى كه ايشان در جاهليّت كشتندى براى اصنام ، و بعضى دگر گفتند :\r\nمخصوص است بمردار ، و آنچه معتمد است آن است كه عامّ است در هر ذبيحه كه مسلمانان كشند و بر آن نام خداى نبرند به قصد .\r\nفخر : زجّاج گفته است : اين آيه ميفهماند : هر كس حلال خدا را حرام كند ، يا حرام را حلال نمايد مشرك است ، چون غير خدا را حاكم دانسته است ، و همين\r\n","description":"","footnote":"","page_name":" 9 ","page_number":9},
  {"content":"\r\n\r\nاست معنى شرك به خدا .\r\nروح البيان : در اين آيه اشاره است به اين كه : نبايد بىنام خدا و ياد خدا چيزى بخورند ، و بايد بفرمان او و ياد او باشند ، تا بنور و روشنى نام خدا از تيرگى شهوت و خوردن و شكم پر كردن جلوگيرى شود ، كه آز و حرص به خوردن ممكن است موجب فسق و خروج از روحانيّت و نورانيت شود ، و بتيرگى و ظلمت گرفتار كند .\r\nسخن ما : 1 - آيت سوّم « فَكُلُوا مِمَّا ذُكِرَ اسْمُ اللَّه عَلَيْه » شايد مناسبت اينكه واجب شده است در سر بريدن حيوان نام خدا برده شود اين باشد : چون موجودات زنده از موهبت خاصّ خداوند بهره مند شده‌اند كه جان دارند و مختصر ادراك و اراده دارند ، اگر كسى آن را از اين عنايت الهى محروم كند مرتكب عمل فوق العاده اى شده است ، و موجب نابودى يك اثر بزرگ و نمايان از قدرت ازلى شده است ، و شخص مسلمان كه دل با خدا دارد ، بايد در اين عمل كه شبيه بمعارضه و برابرى با قدرت است ، آن را با نام و ياد خدا انجام دهد ، تا كمال تسليم و دلدادگى او به خداوند ثابت و پا برجا بماند و هيچگونه خود سرى و اظهار توانائى از او نمايان نشود ، و اين اقدام ببيجان كردن يك موجود بىآزار كه عوامل بيشمار طبيعت در آن كارگر شده است تا آن حيوان پديدار شده است بمنزله ى قدرت نمائى و خود - پرستى است كه شايسته ى مسلمان تسليم بامر خدا نيست ، پس بايد اين كارش با نام و ياد خدا باشد تا هيچ غفلت و خودسرى و خودپرستى در نهاد او نماند ، و شايد به همين مناسبت در آيت بعد گفته شده است : « وَما لَكُمْ أَلَّا تَأْكُلُوا - » تا آخر .\r\nيعنى چرا منحصر نكنيد خوردن گوشت را به آن حيوان كه نام خدا برده شده است ، براى توجه افكار مسلمين به اين كه بايد نابودى جاندار با نام خدا باشد تا كمال نرمدلى و آدميّت شما بقوّت خود باقى بماند و مانند سباع و درندگان حيوانات را نابود نكنيد كه توجه بآفريننده ندارند و زنده و مرده در نزد آنان يكسان است .\r\n2 - آيت پنجم « وَذَرُوا ظاهِرَ الإِثْمِ وَباطِنَه » تا آخر شايد براى بيدار باش مردم باشد كه نه فقطَّ آنچه را در ظاهر گناه دانستيد بايد ترك كنيد ، بلكه گناه رخنه اى\r\n","description":"","footnote":"","page_name":" 10 ","page_number":10},
  {"content":"\r\n\r\nاست در حقيقت آدميّت كه انسان را از رابطه ى بحقّ و دلدادگى بسعادت ابدى محروم مىكند پس بايد از ظاهر و باطن گناه او كم و زياد آن پرهيز كرد ، نه آنكه فرض كنند شراب كم زيان ندارد ، يا دروغ كه به كسى آسيب نرساند به جائى ضرر ندارد يا تصرّف در مال غير كه موجب زيان به او نشود قبيح نيست ، زيرا هر چه بر خلاف دستور و امر حقّ باشد انحراف از حقّ و سعادت است بهر جور و هر اندازه كه باشد .\r\n3 - در آيت آخر كه گفته شده است « لا تَأْكُلُوا » - « إِنَّه لَفِسْقٌ » « - إِنْ أَطَعْتُمُوهُمْ » تا آخر شايد براى تأكيد و استوارى همان مطلب اوّل باشد كه خوردن كشتار با اعراض و بىاعتنائى به ياد خداوند عملى است فاسقانه ، چون كشتن و بيجان كردن قساوت و سختدلى است كه مولود از فسق و بدكارى و بدنهادى و دوستى شيطان و الهام گرفتن از او ، و البته كسى كه تسليم به اين كار باشد و آن را بپسندد ، با آفريننده و اصل و ريشه ى حيات خود سر و كار ندارد و مشرك است ، مگر در اين كار خدا را به ياد آرد و با نام او كه اين قدرت بىجان كردن را عطا كرده است كار خود را انجام دهد تا فاسق و سختدل و خودسر و مشرك نباشد .\r\n[ سوره الأنعام ( 6 ) : آيات 122 تا 123 
  ]\r\nأَ وَمَنْ كانَ مَيْتاً فَأَحْيَيْناه وَجَعَلْنا لَه نُوراً يَمْشِي بِه فِي النَّاسِ كَمَنْ مَثَلُه فِي الظُّلُماتِ لَيْسَ بِخارِجٍ مِنْها كَذلِكَ زُيِّنَ لِلْكافِرِينَ ما كانُوا يَعْمَلُونَ ( 122 ) وَكَذلِكَ جَعَلْنا فِي كُلِّ قَرْيَةٍ أَكابِرَ مُجْرِمِيها لِيَمْكُرُوا فِيها وَما يَمْكُرُونَ إِلَّا بِأَنْفُسِهِمْ وَما يَشْعُرُونَ ( 123 )\r\nجهت نزول : طبرى و سيوطى و ديگران نوشته‌اند در وصف مؤمنين و كافران ، مثل عمّار ياسر و حمزه و عمر و از طرف ديگر ابو جهل نازل شده است .\r\nترجمه :\r\n123 آيا آنكه دل مرده بود و ما [ بدين و دانش 
  ] زنده اش كرديم تا [ دانسته و سنجيده 
  ] ميان مردم باشد مانند آن [ بيدين و دانش 
  ] بود كه داستانش داستان بتاريكى مانده ى بيچاره است ؟ ولى به اين گونه [ كه شما ز كار\r\n","description":"","footnote":"","page_name":" 11 ","page_number":11},
  {"content":"\r\n\r\nخود خوشدليد 
  ] كافران آنچه [ با گرفتارى بتاريكى و بيچارگى 
  ] كنند بچشمشان آراسته بود\r\n124 ، و بمانند اين بيدينان بهر زمينى گناهكارانش را بزرگان كرديم تا كه در آنجا آغاز حيله گرى كردند [ و مردم را گول ميزدند و گمراهى ميكردند 
  ] ولى جز خود را نتوانستند گول زنند و از آن آگاه نبودند .\r\nسخن مفسّرين : « وَمَنْ كانَ مَيْتاً فَأَحْيَيْناه وَجَعَلْنا لَه نُوراً » 123 مجمع : مردم مدينه و يعقوب « مَيْتاً » با تشديد ياء خوانده‌اند و ديگران با تخفيف .\r\nابو الفتوح : مقصود از ميّت كافر است چنانچه در جاى ديگر گفته شده است :\r\n« أَمْواتٌ غَيْرُ أَحْياءٍ » و مقصود از « فَأَحْيَيْناه » يعنى او را زنده كنيم بوسيله ى آمادگى وسايل ايمان از توفيق و رفع مانع و نشان دادن دليل ، و نور يعنى عبادت و ايمان بعضى گفته‌اند : يعنى علم و بيان روشن كردن حقايق ، و حسن بصرى گفته است :\r\nمقصود قرآن است .\r\nمجمع البيان : بعضى گفته‌اند مقصود از اين جمله آن است كه شما نطفه بوديد به صورت آدم جاندار در آورديم .\r\n« كَمَنْ مَثَلُه فِي الظُّلُماتِ » 123 مجمع : يعنى « كمن مثله مثل من هو في الظلمات » داستان او مثل داستان آن كس است كه كافر است و در تاريكى كفر مانده است ، و بعضى گفته‌اند يعنى مثل كسى است كه در تاريكيهاى كفر گرفتار است ، و در توصيف كافر به صورت داستان گفته شده است براى اينكه متوجه شوند بيچارگى و سرگردانى كفر به آن اندازه است كه ضرب المثل است .\r\n« كَذلِكَ زُيِّنَ لِلْكافِرِينَ » 123 طبرى : يعنى همانطور كه كافران مغرور كردند ديگران را تا در خوردن مردار با شما بحث و جدل كنند و به اين عمل خود خوشدل بودند و در نتيجه مستحقّ آزار و گرفتارى عالم ديگر شدند ، همچنين براى ديگران كه همفكر با آنها بودند و با كفر و انحراف سر و كار داشتند ، عمل و عقيده ى زشتشان در نظرشان آراسته و زيبا بود و به آن مغرور بودند ، و در نتيجه مستحقّ گرفتارى ابدى شدند ، و اين آيه دليل واضح است بر خلاف آنها كه معتقد هستند\r\n","description":"","footnote":"","page_name":" 12 ","page_number":12},
  {"content":"\r\nخدا كارهاى مردم را بخودشان تفويض و واگذار كرده است و كارى بكارشان ندارد و اسباب و وسائل طاعت و معصيت را در اختيار همه گذارده است بىتفاوت ، و اگر چنين باشد كه آنها ميگويند بايد همانطور كه كفر و انحراف در نظر كافران پسنديده است ، در نظر انبياء و خردمندان هم ستوده و نيكو باشد ، و چنانچه ايمان و يگانگى و دل سپردن بحقّ و حقيقت در نظر پيغمبران و مردم صالح خوب است و دلباخته ى آن هستند ، بايستى كافران و بيدينان هم به همان نسبت علاقه و دلبستگى بدان داشته باشند ، پس معلوم مىشود براى هر دسته عمل و عقيده اش در نظر خودش آراسته شده است .\r\nمجمع : يعنى همانطور كه عمل مؤمن در نظرش آراسته است ، اين كافران هم به كار خود خوشدل هستند مثل « كُلُّ حِزْبٍ بِما لَدَيْهِمْ فَرِحُونَ » حسن بصرى گفته است : يعنى شيطان عمل آنها را در نظرشان آراسته است و خودشان آن را پسنديده‌اند ، چون در آيت ديگر گفته شده است « إِنَّ الشَّياطِينَ لَيُوحُونَ إِلى أَوْلِيائِهِمْ » يعنى دوستان شيطان از او الهام ميگيرند ، و كلمه ى « زُيِّنَ » محتاج نيست كه از كسى خارج و جدا از خود آنها ايجاد شده باشد و ديگرى بيارايد ، چون اين جمله مانند اين جمله ها است « أَنَّى يُصْرَفُونَ » و « أَنَّى يُؤْفَكُونَ » يعنى كجا از خود برگردانده ميشوند و از چه سو بر خودشان دروغ بسته مىشود ، و مقصود اين است از سوى خود آراسته شده‌اند ، و چنان كه عرب ميگويد « اعجب فلان بنفسه و اولع بكذا » يعنى خودش از خود بشگفت آمده و از خود آزمند به اين شده است .\r\nتنوير المقباس ابن عبّاس : يعنى همانطور كه در نظر ابى جهل كارهاى او را آراستيم .\r\nمواهب عليه مشهور بتفسير حسينى : اين آيت در شأن حمزه رضى اللَّه عنه و ابو جهل لعنة اللَّه عليه نازل شده در وقتى كه ابو جهل از روى جهل و جرأت بىادبى نسبت با حضرت رسالت پناه صلَّى اللَّه عليه و سلَّم كرده بود كه ذكر آن لايق حال نبوّت و موافق استماع مخلصان امّت نيست ، و حمزه رضى اللَّه عنه در آن\r\n","description":"","footnote":"","page_name":" 13 ","page_number":13},
  {"content":"\r\nروز به شكار بود ، چون باز آمد و شكايت بيحرمتى ابو جهل به او حكايت كردند ، حمزه خشمناك بر سر آن ناپاك بيباك رفت و كمان بر سر آن زد و كلمه ى شهادت بر زبان راند ، پس زنده بنور اسلام حمزه است و گرفتار ظلمات و آثام ابو جهل ، و گفته‌اند :\r\nدر باره ى عمر بن الخطَّاب و ابو جهل فرود آمده كه هر دو در مقام آزار سيّد مختار ، بودند و آن حضرت عليه الصّلاة و السّلام دعا كرد كه يا ربّ اسلام را بيكى از اين دو تن عزيز گردان ، و دعاى آن حضرت در باره ى فاروق سمت استجابت يافت ، پس صاحب نور عمر است و مقيّد ظلمت ابو جهل ، و محقّقان گفته‌اند : موت بهواى نفس است و حياة بمحبّت حقّ ، يا موت بنكرت است و حيات بمعرفت ، در كشف الاسرار آورده كه حيات معرفت ديگر است و حيات بشريّت ديگر ، عالميان بحيات بشريّت زنده‌اند و دوستان بحيات معرفت ، روزى باشد كه حيات بشريّت بسر آيد « كُلُّ نَفْسٍ ذائِقَةُ الْمَوْتِ » يعنى هر جاندارى بميرد و هرگز حيات معرفت بسر نيايد ، « فَلَنُحْيِيَنَّه حَياةً طَيِّبَةً » يعنى بزندگى خوش او را زنده ميداريم و از اينجا است كه « المؤمن حىّ في الدّارين » يعنى مؤمن بهر دو عالم زنده است بيت :\r\n\r\nنميرد هر كرا جانش تو باشى\r\nخوشا جانى كه جانانش تو باشى\r\n\r\nشاه كرمانى اين آيت خواند كه « أوَ مَنْ كانَ مَيْتاً فَأَحْيَيْناه » ، يعنى آيا آنكه مرده بوده است و زنده اش كرديم گفت : نشان اين حيات سه چيز است : از خلق عزلت ، و با حق خلوت ، و دوام ذكر به زبان و دل . و بزرگى اين معنى را بنظم فرموده :\r\nرباعى :\r\n\r\nبر روى خلايق در صحبت مگشاى\r\nمىباش بكلَّى متوّجه بخداى\r\n\r\n\r\nغافل مشو از شوق دل و ذكر زبان\r\nتا زنده ى جاويد شوى در دو سرا\r\n\r\nكشاف زمخشرى : يعنى خدا كارشانرا در نظرشان آراسته است ، چون در آيت ديگر گفته شده است : « زَيَّنَّا لَهُمْ أَعْمالَهُمْ » يعنى « كار آنها را در نظرشان آراستيم » و ممكن است مقصود شيطان باشد كه كارهاى آنها را در نظرشان آراسته است .\r\n","description":"","footnote":"","page_name":" 14 ","page_number":14},
  {"content":"\r\nتفسير ابو السّعود : يعنى كار آنها از جانب خدا بوسيله ى خلق و آفرينش آنگاه كه شيطان الهام كرد ، در نظرشان آراسته و زيبا بود ، و يا كار آنها از جانب شيطان بوسيله ى تسويل وسوسه و اغفال در چشم خودشان آراسته و زيبا نمودار مىشد .\r\nتفسير نيشابورى : بيانى در تمام جمله هاى اين آيه دارد كه ما ترجمه ، و تشريح ميكنيم : در آيه « كفر » مرگ ناميده شده است براى اينكه كفر مولود جهل است و سرگردانى و بيچارگى ، و مرگ هم آخر درجه ى بيچارگى است ، و شخص مرده راه به جائى نميبرد ، همچنين كافر كه نادان است ، و هدايت علم است و بصيرت و هر دو موجب رستگارى هستند و رسيدن بمطلوب ، پس دين مانند نور است و حيات كه وسيله وصول به مقصود است ، بعضى علماء گفته است « شايد مقصودش امام فخر باشد » جمله ى « أوَ مَنْ كانَ مَيْتاً » اشاره است باوّل مرتبه ى نفس آدمى كه فقطَّ آمادگى او است براى خير و سعادت و اين استعداد را حكما عقل هيولانى مينامند ، و جمله ى « فَأَحْيَيْناه » اشاره است بدرجه ى دوّم نفس كه مرتبه اى از كمال را فرا ميگيرد ، و اين مرتبه در نزد اهل فن عقل بالملكه ناميده شده است كه علوم كلى اولى و ملكات انسانى در او نمودار مىشود ، و جمله ى « جَعَلْنا لَه نُوراً » اشاره است بمرتبه ى سوم كه مطالب عقلى از راه كسب و كوشش براى آدمى فراهم مىشود ولى به همه ى آنها مسلَّط و حاضر الذّهن نيست و اين درجه علم را عقل بالفعل مينامند يعنى علم و فهم نزديك به عمل ، و جمله ى « يَمْشِي بِه فِي النَّاسِ » نشانه ى مرتبه ى چهارم كمال آدمى است كه آخر درجه ى كمال و استفاده است و عقل بالمستفاد ناميده‌اند كه معارف و جلوه هاى روحى براى نفس مهيّا شده است و به آن نورانى است و پرتو علم و معرفت از او روشنى ميدهد ، و نسبت بكافر كه گفته شده است « فِي الظُّلُماتِ لَيْسَ بِخارِجٍ » براى آن است كه نادانى و بدخوئى نهاد و فطرت آدمى را به صورت تاريكى و بيچارگى در ميآورد بطورى كه هميشه سرگردان است و حيران .\r\nتفسير عبده : ارتباط اين آيات بآيت جلو اين است كه چون عموم مردم\r\n","description":"","footnote":"","page_name":" 15 ","page_number":15},
  {"content":"\r\n\r\nمعرّفى شدند بگمراهى و اعتقاد از ظنّ و گمان و الهام از شيطان و بد راهى دادن و گمراه كردن ديگران و تشويق به خوردن مردار ، در اين دو آيه داستان و مثلى آورده شده است تا فرق باشد ميان آن كافران گمراه و مؤمنين راه يافته ، تا مردم بشناسند كافران را كه چون كارشان در نظرشان پسند بوده ميان روشنى و تاريكى فرق نگذارده‌اند ، و اساس و روش آفرينش خداوند بر اين است كه بدكاريها و سيئات موجب مكر و تزوير شود ولى از آن سود نبرند .\r\nتفسير صفى : صفيعليشاه اين آيه را چنين سروده است :\r\n\r\nآن كه باشد مرده آيا در ضلال\r\nيا بكفر و جهل و نقصان و و بال\r\n\r\n\r\nزنده پس كرديم او را در ظهور\r\nاز ره اسلام و علم و عقل و نور\r\n\r\n\r\nنورى از برهان بر او داديم نيز\r\nتا دهد مر حقّ و باطل را تميز\r\n\r\n\r\nميرود با آن ميان مردمان\r\nبر طريق راست بر امن و امان\r\n\r\n\r\nهمچو آن كو مانده بر ظلمات جهل\r\nهم برون آينده نبود زو بسهل\r\n\r\n\r\nآنچنان كايمان بقلب مؤمنان\r\nيافت زينت بى توهّم بى گمان\r\n\r\n\r\nكافران را همچنين آراسته\r\nگشت در دل آنچه نفس آن خواسته\r\n\r\n« وَكَذلِكَ جَعَلْنا فِي كُلِّ قَرْيَةٍ أَكابِرَ مُجْرِمِيها لِيَمْكُرُوا فِيها » 124 تنوير المقباس و ديگران : يعنى همچنان كه در مكّه مردم با قدرت هستند كه مكر و آزار ميكنند در هر سرزمينى چنين مردمى بوده‌اند .\r\nمجمع : يعنى همچنان كه مؤمنين داراى نور و روشنى شدند همچنين كافران داراى مكر و حيله شدند با اين تفاوت كه مؤمنين حسن اختيار داشتند و از وسائل كه در اختيار داشتند به راه خوب رفتند و كافران سوء انتخاب داشتند و بد را پسنديدند ، و جمله ى « جَعَلْنا » در هر دو بمعنى تغيير و گرداندن است با اين تفاوت كه در اوّل اين تغيير لطفى است از جانب حقّ بمؤمنين ، ليكن در دوّم آزاد گذاشتن و تمكين است از جانب حقّ براى كافران كه در كار خود آزاد هستند و جرم و مكر را انتخاب ميكنند ، و لام « لِيَمْكُرُوا » بمعنى عاقبت و نتيجه است يعنى نتيجه ى جرم مكر است\r\n","description":"","footnote":"","page_name":" 16 ","page_number":16},
  {"content":"\r\n\r\nفخر : معنى جمله چنين است : قرار داديم در هر سرزمين مجرمين را بزرگتر و مقتدرتر آنها ، و بموجب اين آيه خداوند ميخواسته كه آنها مكر كنند چون آنها را بزرگتر و اختياردار قرار داده است ، و اين خود دليل است كه خير و شرّ باراده ى خداوند است ، و جبائى گفته است : لام بمعنى نتيجه است يعنى ما آنها را بزرگتر كرديم ، نتيجه ى اين احسان سركشى و مكر شد ، و غير جبائى گفته است : چون خدا جلوگير مكر آنها نشد پس همانند اين است كه خود آنها را براى مكر بزرگتر قرار داده است پس اين جمله از راه تشبيه و طرز سخن است نه بيان اصل مطلب ، و زجّاج گفته است : چون بزرگان و اكابر بواسطه ى رياست و قدرتشان بهتر مىتوانند مكر كنند و اباطيل و چيزهاى بيهوده و مضرّ را ميان مردم رواج دهند ، از اين جهت مجرم را از آنها قرار داده است ، و نيز قدرت و جاه و مال كه از خواصّ اكابر است محتاج بحفظ و حمايت و توسعه است ، و نگاهبانى و توسعه ى اينها فراهم نمىشود مگر با مكر و دروغ و سخن چينى و بدگوئى و سوگند بدروغ .\r\n« وَما يَشْعُرُونَ » 124 مجمع : چون گرفتار جرم مكر خود ميشوند و نميشود انسان خود به خود مكر كند ، اين جمله براى آن است كه بفهماند اين گرفتارى آنها از نادانى است .\r\nسخن ما : 1 - از آيت اوّل استفاده مىشود دلدارى مردم با توجّه به اين اصل كلَّى در طبيعت آدمى كه هر كس به آنچه دارد شاد است و مغرور ، ولى براى تشخيص ارزش و تفاوت سرگرميها و موجبات شادى بايستى ميزان و مقياس پيدا كرد تا معلوم شود : بچه چيز بايد شاد و مفتخر بود ، البتّه مؤمنين و كافرين هر دو بفكر و عمل خود خوشحال بودند و آنچه هدف خود كرده بودند در نظرشان آراسته بود ، ليكن با يك مقايسه حدّ فاصل معلوم مىشود . به اين گونه كه فاصله ى روشنى و تاريكى معلوم همگان است ، پس شما بسنجيد آن را كه بتاريكى گرفتار است با آن كه در روشنائى ميرود ، و البتّه روشنائى در آنجاست كه وجود و هستى و علم و هنر و آثار وجودى باشد ، و تاريكى ظلمات آن است كه نتيجه اش نيستى و محروميّت و خاصيّت منفى و نقص وجود باشد\r\n","description":"","footnote":"","page_name":" 17 ","page_number":17},
  {"content":"\r\n\r\n2 - آيت دوّم ميفهماند اختلاف عقل و سليقه ى اشخاص را كه در هر سرزمين مردم كجانديش و بد پسند هستند ، بخصوص طبقه ى اكابر و بزرگان كه بواسطه ى توانائى و قدرت بر انجام خواسته هاى خود داراى خوى جرم هستند و در نهاد خود بميل بجرم و جنايت سرشته‌اند و براى پيشرفت مقصود مكر و فريب پيشه ميكنند ، ولى با آن مقياس كه در آيت جلو معين شده است ميتوانيم بفهميم كه اين روش ، مردمان گرفتار بتاريكى و بيخردى است و نتيجه ى بد دارد ، 3 - اختلاف سخنان مفسّرين را كه در اين دو جمله است « جَعَلْنا » و « لِيَمْكُرُوا » نوشتيم . و خود از آن چنين مى - فهميم : جعل و ايجاد بر تفاوت و اختلاف از همه جهت است ، و هر فرد از فرد ديگر و دسته اى از دسته ى ديگر جدا است اگرچه ما نتوانيم موجبات آن را بيابيم ، و به همان نسبت كه با هم تفاوت دارند كار و سود و ارزش آنها متمايز است بطورى كه بعضى با نور و روشنى در ميان مردم راه ميروند و البتّه اين روشنى وسيله ى روشنى ديگران هم مىشود ، و دسته اى با جرم و مكر و فريب زندگى ميكنند كه البتّه دامنگير خودشان هم مىشود ، چون مكر با ديگران فريب انسانيّت است و برگشت از راه مستقيم زندگى پس مكر و فريب كج رفتارى است كه مولود كجانديشى و بد خواهى است و خود را قانع كردن بخلاف آدميّت است كه ندانسته و نفهميده گول خوردگى مكر به خود خواهد بود .\r\n[ سوره الأنعام ( 6 ) : آيه 124 
  ]\r\nوَ إِذا جاءَتْهُمْ آيَةٌ قالُوا لَنْ نُؤْمِنَ حَتَّى نُؤْتى مِثْلَ ما أُوتِيَ رُسُلُ اللَّه اللَّه أَعْلَمُ حَيْثُ يَجْعَلُ رِسالَتَه سَيُصِيبُ الَّذِينَ أَجْرَمُوا صَغارٌ عِنْدَ اللَّه وَعَذابٌ شَدِيدٌ بِما كانُوا يَمْكُرُونَ ( 124 )\r\nمعنى لغات : نؤتى و اوتي - از مصدر ايتاء بمعنى دادن و بسوى كسى يا چيزى جلو بردن ، اجرموا - از مصدر اجرام بمعنى گناه كردن ، صغار - با فتح صاد و صغر ، با ضمّ اوّل و دوّم بمعنى خوارى و ستم .\r\nجهت نزول : مجمع : اين آيه در جواب وليد بن مغيره نازل شد كه بپيغمبر\r\n","description":"","footnote":"","page_name":" 18 ","page_number":18},
  {"content":"\r\n\r\nگفت : اگر پيغمبرى درست و بجا باشد ، من به اين مقام شايسته تر از تو هستم ، چون عمر و مال من از تو بيشتر است ، مقاتل گفته است : ابو جهل گفت : اولاد عبد - مناف « مقصود پدران پيغمبر است » پيوسته مزاحم ما بودند و در شرافت با ما معارضه ميكردند و دوش بدوش يكديگر ميرفتيم تا اينكه ادّعاى نبوّت و پيغمبرى يك نفر از خود را كردند ، سوگند به خدا كه ما سخنش را نمىپذيريم و پيرو او نميشويم مگر بما هم مثل او وحى برسد .\r\nترجمه :\r\n124 و اگر آيتى ز قرآن براىشان خوانند گويند : ما نمىپذيريم مگر كه مانند پيغمبران بما وحى شود . البتّه خدا بهتر بداند پيغمبرى خود كجا گذارد ، [ و آن كه شايسته ى رهبرى بود او بهتر شناسد 
  ] و آن كسان كه گناهكارند به زودى خوارى و بيچارگى ز سوى حقّ بايشان رسد و آزارى سخت بسزاى حيله گرىشان دارند .\r\nسخن مفسّرين : « وَإِذا جاءَتْهُمْ آيَةٌ » 125 طبرى : يعنى آن مشركين كه در آيات جلو توصيف شده‌اند بمجادله ى با مؤمنين در محرّمات دين باقوال مزخرف اگر دليلى بر درستى گفتار پيغمبر به آنها برسد « مِثْلَ ما أُوتِيَ رُسُلُ اللَّه » 125 - طبرى : يعنى همانطور كه بموسى شكافتن دريا و بعيسى زنده كردن مرده داده‌اند .\r\n« اللَّه أَعْلَمُ حَيْثُ يَجْعَلُ رِسالَتَه » 125 طبرى : يعنى آيات خداوندى فقطَّ بپيغمبر مرسل افاضه مىشود ، و آنها كه بت را بر خدا برترى داده و از توحيد به بت - پرستى مايل شده‌اند لايق اين مقام نيستند .\r\nمجمع : ابن كثير و حفص « رسالة » به صورت مفرد با نصب تاء قرائت كرده است .\r\nو ديگران « رسالات » به صورت جمع خوانده‌اند .\r\n« سَيُصِيبُ الَّذِينَ أَجْرَمُوا صَغارٌ عِنْدَ اللَّه » 125 طبرى : يعنى خوارى از سوى خدا .\r\nمجمع : زجّاج گفته است : يعنى اگرچه در دنيا از اكابر بودند ، نزد خدا خوار\r\n","description":"","footnote":"","page_name":" 19 ","page_number":19},
  {"content":"\r\nخواهند بود ، و ممكن است اينطور معنى شود : به زودى آن خوارى كه در نزد خداوند مهيّا شده است آنها را گرفتار كند .\r\nفخر : در جمله ى « لَنْ نُؤْمِنَ حَتَّى نُؤْتى » تا آخر دو قول است : اول يعنى ايمان نميآوريم مگر كه ما هم مثل محمد پيغمبر شويم و فرمانده باشيم نه فرمانبر دوم : حسن و ابن عبّاس گفته‌اند : يعنى اگر آيتى از قرآن ميرسيد كه پيروى پيغمبر كنيد ، آنها ميگفتند : ايمان نميآوريم مگر از زمين چشمه اى نمودار شود و كتابى بسوى ابو جهل و فلان اشخاص نازل شود ، و محققين گفته‌اند : معنى اول بهتر است :\r\nچون در جمله ى بعد كه در جواب اين سخن گفته شده است : « اللَّه أَعْلَمُ حَيْثُ يَجْعَلُ رِسالَتَه » معلوم مىشود توقع وحى و مقام پيغمبرى داشته‌اند ، و معنى اين جمله اين است كه براى پيغمبرى صفاتى و شرايطى است كه تا آنها در شخص نباشد شايسته ى اين مقام نيست و در اين مسئله دو نظر است : اول - نفوس و ارواح در تمام خصوصيات و هويت شخصى و فردى برابرند و امتياز در كسى نيست ، و رسيدن بمقام نبوت احسان از جانب خدا است و بس ، دوم - نفوس بشر در اصل جوهره و هويت با يكديگر تفاوت دارند ، بعضى نيك و پاك هستند ، و از گرفتاريهاى جسمى بدورند و بپرتو الهى روشن هستند و بلند مرتبه و نورانى و دسته اى ديگر پست و تيره و گرفتار خواسته هاى نفس ، پس تا آنگاه كه آدمى از دسته ى اول نباشد شايسته ى وحى و نبوت نيست ، و آن دسته مراتب و درجات مختلف دارند چنان كه مراتب پيغمبران مختلف بوده است ، بعضى معجزات مهم داشته‌اند و پيروان كم ، و بعضى فقطَّ يك يا دو معجزه داشته‌اند و پيروان بيشمار . بعضى مرد ارفاق و مدارا بوده‌اند ، و بعضى سخت و با مقاومت .\r\nروح البيان : ميانه ى دو اسم جلاله ى اين آيه از آن جايها است كه انتظار اجابت دعا ميرود و مقصود دعاى در هنگام تلاوت اين آيه است ، و دو اسم جلاله « رُسُلُ اللَّه » و « اللَّه أَعْلَمُ » است كه در ميانه ى اين دو كلمه بدعا بپردازد و در آيه قبل كلمه ى قريه اشاره بقلب است و اكابر مجرمين نفس امّاره است و شيطان و هوى و\r\n","description":"","footnote":"","page_name":" 20 ","page_number":20},
  {"content":"\r\n\r\nهوس كه مجرم هستند چون استعداد قريه و خانه ى دل را فاسد ميكنند ، و در آن بحيله و تزوير رخنه ميكنند براى مخالفت دين و پيروى هوس ، و اين مكر و رخنه ى در دل نتيجه اش زيان خود آنها است كه دل فاسد است و اعمالش هوسبازى و عاقبتش گرفتارى همه ى اعضاى بدن .\r\nسخن ما : همان است كه در ترجمه و نقل از ديگران نوشتيم .\r\n[ سوره الأنعام ( 6 ) : آيات 125 تا 127 
  ]\r\nفَمَنْ يُرِدِ اللَّه أَنْ يَهْدِيَه يَشْرَحْ صَدْرَه لِلإِسْلامِ وَمَنْ يُرِدْ أَنْ يُضِلَّه يَجْعَلْ صَدْرَه ضَيِّقاً حَرَجاً كَأَنَّما يَصَّعَّدُ فِي السَّماءِ كَذلِكَ يَجْعَلُ اللَّه الرِّجْسَ عَلَى الَّذِينَ لا يُؤْمِنُونَ ( 125 ) وَهذا صِراطُ رَبِّكَ مُسْتَقِيماً قَدْ فَصَّلْنَا الآياتِ لِقَوْمٍ يَذَّكَّرُونَ ( 126 ) لَهُمْ دارُ السَّلامِ عِنْدَ رَبِّهِمْ وَهُوَ وَلِيُّهُمْ بِما كانُوا يَعْمَلُونَ ( 127 )\r\nمعنى لغات : يشرح - از مصدر شرح بفتح اوّل و سكون دوّم بمعنى پاره پاره كردن گوشت ، روشن كردن مسئله و حلّ مشكل كردن ، كلام را فهماندن ، باز كردن و گشايش دادن و حفظ كردن چيزى ، شرح صدر بمعنى شاد و خوشوقت كردن به چيزى ، اظهار رغبت به چيزى كردن . حرج - گناه ، جاى تنگ پر درخت ، گناه و حرام و ناروا و اعتراض ، يصعد - از ماضى صعد بمعنى بكوه بالا رفتن و در دره سرازير شدن ، با دقت به بالا و پائين چيزى نگريستن . الرّجس - با كسر اوّل و سكون دوّم و هم با فتح هر دو و هم با فتح اوّل و كسر دوّم بمعنى پليدى ، كار زشت ، سزاى عمل زشت ، وسوسه ى شيطان .\r\nترجمه :\r\nپس [ پيغمبرى و ديگر برتريها بخواست خدا است 
  ] 126 و آن را كه خدا خواهد راهنمائى كند ، دل او را براى سر سپردگى بحقّ گشاده بدارد [ تا حقّ پذير شود 
  ] و آن را كه بسرنوشت گمراهى كرده تنگدل و سختگير كند كه گوئى خواهد به آسمان بالا رود ، پس به اين گونه خداوند پليدى فراگير آن كسان كند كه مؤمن نمى - شوند\r\n127 اى محمّد اين قرآن و اسلام راه راست پروردگار تو است كه نشانه هاى راستى و درستى را جدا جدا نمودار براى پند پذيران كرديم ،\r\n128 و دار السلام\r\n","description":"","footnote":"","page_name":" 21 ","page_number":21},
  {"content":"\r\n\r\nو خانه آسايش جاودان براى ايشان به پيشگاه پروردگارشان باشد كه بپاداش آنچه مىكردند او دوست ايشان بود .\r\nسخن مفسّرين : « فَمَنْ يُرِدِ اللَّه أَنْ يَهْدِيَه يَشْرَحْ صَدْرَه » 126 طبرى : مردى بود كه ابو جعفرش ميگفتند و در مداين جاى داشت ، گفت : از پيغمبر معنى اين جمله را پرسيدند ، فرمود : خداوند نورى بدل مىافكند كه آن را گشاده و روشن مىكند ، پرسيدند : نشانه ى آن چى است ؟ فرمود : « الانابة الى دار الخلود و التجافي عن دار الغرور و الاستعداد للموت قبل الموت » يعنى توبه و روى دل بعالم ديگر بردن و از عالم مادى كناره كردن و پيش از مرگ خود را آماده كردن .\r\nمجمع : يعنى آن را كه خدا راهنمائى كند بسوى بهشت و مزد عمل ، عزم ثابت به او عنايت مىكند و موجبات تمسّك با سلامش را تقويت مىنمايد ، وسوسه ى شيطان را در دل او راه نميدهد ، البتّه اين عنايتها در برابر پذيرش هدايت خداوندى است مانند اين آيه « وَالَّذِينَ اهْتَدَوْا زادَهُمْ هُدىً » .\r\nكشف نوشته : نشان اين شرح آن است كه بنده را سه نور بسه وقت در دل افكنند : نور عقل در بدايت و نور علم در وساطت و نور عرفان در نهايت ، آنگه به مجموع اين انوار مشكلها او را حلّ شود و غيبها بعضى از ديدن گيرد ، مصطفى گفت « اتّقوا فراسة المؤمن فانّه ينظر بنور اللَّه » بنور بدايت عيب خود بداند ، بنور وساطت زيان خود بشناسد بنور نهايت نابود خود دريابد ، بنور بدايت از شرك برهد ، بنور وساطت بخلاف برهد ، بنور نهايت از خود برهد :\r\n\r\nبيزار شو از خود كه زيان تو توئى\r\nكم گو ز ستاره كآسمان تو توئى\r\n\r\n« وَمَنْ يُرِدْ أَنْ يُضِلَّه يَجْعَلْ صَدْرَه ضَيِّقاً حَرَجاً » 126 طبرى : ابن عبّاس گفته است : يعنى دين اسلام بر او تنگ مىشود با اينكه در آيت ديگر است « ما جَعَلَ عَلَيْكُمْ فِي الدِّينِ مِنْ حَرَجٍ » دين اسلام بر گشايش است و تنگى و مضيقه در آن نيست ، مجاهد گفته است : يعنى شاكّ و دو دل مىشود ، عصاء خراسانى گفته است : يعنى منفذ و راه بسوى خير در دل او نيست ، ابن جريج گفته است : يعنى لا إله الَّا اللَّه در سينه ى او راه ندارد و نميتواند داخل آن بشود .\r\n","description":"","footnote":"","page_name":" 22 ","page_number":22},
  {"content":"\r\nمجمع : ابن كثير « ضَيِّقاً » با تخفيف و سكون ياء قرائت كرده است و ديگران ضيّقا با تشديد و كسر آن ، و مردم مدينه و ابو بكر و سهل « حَرَجاً » با كسر راء خوانده - اند ، و ديگران با فتح راء ، و معنى جمله اين است : آن را كه خدا از راه ثواب و كرامت محروم كند براى سزاى كفرش سينه اش تنگ و در فشار مىشود ، و البتّه اين فشار و تنگنائى مانع ايمان نيست بلكه ممكن است موجب ايمان شود ، چون كسى كه از راهى و جهتى در مضيقه بود ، آن را رها مىكند و به طرف ديگر ميرود ، و معنى ديگرى كه براى اين جمله و جمله ى جلو شده است اين است كه هدايت را بمعنى ابتداء و ثبات بر راه راست دانسته‌اند و معنى اين است : آن را كه خداوند بخواهد به راه راست كه رفته است ثابت و پايدار بدارد ، سينه ى او را گشاده ميدارد كه بر عزم و ايمان خود در اسلام ثابت بماند و دلائل دينداريش تقويت شود ، و آن كس را كه خوار بدارد و در كفر و بدكارى آزاد بگذارد ، از آن عنايتها كه موجب آسايش دل و گشادگى سينه است محرومش ميدارد ، چون خودش بواسطه ى انتخاب كفر خود را از آن عنايتها محروم كرده است اگر اعتراض شود كه بسيار است كافرى كه خوشدل و آسوده خاطر و گشاده سينه است ، جواب آن است كه مقصود آن نيست كه هميشه دلتنگ باشد ، ولى در هنگام شك و ترديد البته گرفتار دلتنگى مىشود ، و نيز معنى ديگر اين جمله - ها چنين است : آن را كه خداوند هدايت بيشتر مقدر كرده باشد چنانچه بمؤمن چنين وعده داده شده است ، سينه و دل او را گشاده و آماده ى آن مىكند ، زيرا مؤمن كه به راه راست ميرود و بصيرت و بينائيش افزون مىشود ، و آن كس كه بسرنوشت و اراده ى خداوند در پيشرفت گمراه است و از زيادى بصيرت محروم چون كه خود را از كوشش بازداشته و نافهم و كجانديشه بوده ، بر آن حال مانده و عوض نشده است تا پيشرفت كند ، البتّه دل و سينه اش تنگ است و در آزار كه ساليان دراز بيك فكر و حال مانده است با اينكه مؤمنين هر روز شادتر و دلآسوده تر هستند .\r\nابو الفتوح : در مقصود از جمله ى يضله چند احتمال است : 1 - بمعنى آزادى در راه بدر رفتن و گناه كردن ، 2 - خوارى بمعنى اينكه چون كافر هستند بمجازات\r\n","description":"","footnote":"","page_name":" 23 ","page_number":23},
  {"content":"\r\n\r\nآن ذليل و بيچاره ميمانند ، 3 - گمراهى از راه رسيدن بمزدهاى دائمى عالم ديگر مانند بهشت و غير آن ، 4 - بمعنى هلاك و نابودى است كه هر كه را خدا بخواهد نابود كند سينه ى او را تنگ كند و در آزارش بدارد ، و در مقصود از جمله ى « صَدْرَه ضَيِّقاً حَرَجاً » نيز چهار احتمال است : 1 - كنايه است تنگى سينه از مجازات بر كفر و انحراف ، 2 - دل او تنگ و بيقرار مىشود تا راه ببهشت نبرد . 3 - يعنى خودش دل خود را تنگ مىكند از نظر و استدلال و فهم احكام ، 4 - دل او در جهنّم تنگ مى - شود باندوه و ناراحتى ، و چون معلوم است كه مقصود در اين آيه حقيقت معنى گشادگى و تنگى سينه نيست و بايد تأويل بشود ، پس معتقدين بجبر كه ميگويند مقصود از شرح صدر ايمان است كه خدا براى مردم ميخواهد ، و هم تنگى سينه مقصود كفر است كه بخواست خدا است ، در جواب ميگوئيم : چون بايد تأويل شود پس چرا نگوئيم : مقصود از شرح صدر استدلال است و توفيق و آمادگى وسائل و مقصود از ضيّقا حرجا ، شبهات است و ترديد و بيچارگى و آزادى در خودسرى و بيخيالى .\r\nامام فخر : اين آيه دليل قطعى است بر اينكه هدايت و گمراهى از خداست و همفكرهاى ما به اين آيه استدلال كرده‌اند بر عقيده ى خود ، و راه استدلال اين است كه انسان در انتخاب كفر و ايمان آزاد است بىتفاوت ، و ترجيح يكى بر ديگرى بواسطه ى عقيده و علم يا گمان است بر مصلحت و امتياز در آن و نقص و ضرر در ديگرى ، و اين عقيده كه داعى و موجب رجحان است البتّه از جانب خدا است ، پس چون خداوند در دل كسى ايجاد كرد اعتقاد به اين كه ايمان مصلحت است مايل و راغب بدين مىشود ، و همين است معنى شرح صدر ، و امّا اگر معتقد شد كه ايمان بمحمّد موجب فساد و تباهى است از آن دلگير و ناراضى مىشود و همين است معنى « يَجْعَلْ صَدْرَه ضَيِّقاً حَرَجاً » پس نتيجه ى مقصود از آيه اين مىشود : آن را كه خدا مؤمن بخواهد موجبات ترجيح ايمان را در دل او تقويت مىكند ، و براى هر كس كفر بپسندد مناسبات برترى آن را در دل او ميفزايد .\r\n« كَأَنَّما يَصَّعَّدُ فِي السَّماءِ » 126 مجمع : ابن كثير به سكون صاد و فتح عين خوانده و ابو بكر بتشديد صاد با الف و فتح عين « يصاعد » خوانده است ، و ديگر قاريها با تشديد صاد و عين و فتح هر دو خوانده و هم او نوشته است در معنى اين جمله چند احتمال است : 1 - زجّاج\r\n","description":"","footnote":"","page_name":" 24 ","page_number":24},
  {"content":"\r\n\r\nگفته است : يعنى به آن اندازه از ايمان و فهم بدور است كه اگر او را دعوت باسلام كنند چنان است كه بايستى به آسمان بالا رود ، و يا دل او بشكافد و به آسمان رود ، 2 - ابو - علىّ فارسى گفته است : معنى « يصّعد » كمال رنج و مشقّت در انجام وظيفه است مثل اينكه مكلَّف است به بالا رفتن بناهموارى و بلندى سخت و نه مقصود از كلمه ى سماء آسمان بالا است بلكه راه سربالا و به بالاى كوه است ، از سعيد بن جبير نقل شده است كه مقصود اين است او راهى ندارد مگر به بالا فرار كند ، 3 - يعنى از سختى و دلتنگى ترك دين خود دلش مشتاق است كه بسوى آسمان رود .\r\n« يَجْعَلُ اللَّه الرِّجْسَ عَلَى الَّذِينَ لا يُؤْمِنُونَ » 26 تنوير المقباس ابن عبّاس يعنى مانند آنكه مكلَّف به بالا رفتن به آسمان است همانطور شخص مشمول ضلالت و كفر دلش بسوى اسلام راه پيدا نميكند و همانطور هم تكذيب و ناپسندى اسلام را خداوند در دل آنها قرار ميدهد .\r\nفخر : در معنى رجس اختلاف است : ابن عبّاس گفته است : يعنى شيطان كه خدا مسلَّطش مىكند بر آن مردم ، مجاهد گفته است : يعنى آنچه خير و انتظار خوبى در آن نيست : عطا گفت : مقصود عذاب است و آزار ، زجّاج گفته : يعنى لعنت در دنيا و عذاب در آخرت . و نيز امام فخر : محمّد بن كعب قرظى گفت : در مجلس عبد اللَّه عمر مذاكره ى قدريّه بود ، او گفت : هفتاد پيغمبر آنها را لعنت كرده‌اند كه يكى پيغمبر صلَّى اللَّه عليه و آله است ، و در قيامت كه همه ى مردم فراهم هستند آوازى بلند مىشود بطورى كه همه بشنوند : كجا هستند مدّعيها و طرف دعواهاى خدا آنگاه قدريّه از جاى بلند ميشوند . قاضى اين حديث را در تفسير خود نوشته است و گفته است : قدريّه خصم و مدّعى خدا هستند چون ميگويند : اى خدا ، ما چه گناهى ، داريم كه گرفتار باشيم با اينكه تو گناه را در ما آفريده اى و از ما انجام آن را خواسته اى و ما را براى اين كار آفريده اى ، پس تقصير ما چى است ؟ پس اين مردم مدعيهاى خدا هستند ، ولى آنها كه معتقد هستند : خدا به انسان اختيار داده و راه عذر را بسته است ، و شخص خود بد و گناه را پسنديده است ، پس اين عدّه مدّعى خدا نيستند ،\r\n","description":"","footnote":"","page_name":" 25 ","page_number":25},
  {"content":"\r\nو تقصير را از خود ميدانند ، اين است سخن قاضى ، و عجب است كه عقيده ى قدريّه را نميداند و مطلَّع نيست آنها معتقد هستند : هر چه خدا ببنده مىرساند همه صواب و مصلحت و حكمت است ، و انسان هيچ استحقاق از خدا ندارد ، و چون و چرا در حوادث جهان غلط است ، پس آنكه چنين عقيده دارد مدّعى و خصم خدا نيست بلكه مدّعى خدا معتزله هستند كه ميگويند : بر خدا لازم است ثواب و عوض بمردم بدهد ، و اگر كسى هفتاد سال كافر بود و در آخر عمر مسلمان شد بر خدا لازم است كه براى هميشه او را متنعّم و در خوشى بدارد كه اگر يك دم نعمت را از او بگيرد اعتراض مىكند كه از خدائى معزول هستى ، و براى روشن شدن ادّعاى آنها بر خداوند حكايتى است كه نقلش مناسب است : شيخ ابو الحسن اشعرى با استادش ابو علىّ جبّائى مخالف شد و محضر درس او را ترك كرد ، روزى كه ابو علىّ مجلس وعظ داشت و مردم زياد آمده بودند ، ابو الحسن بطور پوشيده از نظر استاد در گوشه ى مجلس نشست و پير زنى گفت : بشيخ بگو : من سه پسر داشتم يكى در كمال پارسائى بود و مرد و ديگر با منتهاى كفر و فسق و سوّمى در اوّل سنّ و دوران كودكى ، اى شيخ بگو بدانم حال اين سه نفر در عالم دگر چه طور است ؟ جبّائى جواب داد : زاهد در بهشت بهره مند است و كافر گرفتار و كودك در آسودگى ، ابو الحسن گفت : از شيخ بپرس : اگر آن كودك بخواهد نزد برادرش برود و با خوشيهاى او شريك شود ميتواند ، يا نه ؟ ابو علىّ گفت نميتواند ، چون به او ميگويند : تو در كارهاى دوره ى زندگى او شريك نبودى ، از اين جهت به اين نعمتها نميرسى ، اشعرى گفت : بشيخ بگو : اگر آن بچّه بگويد : من تقصير نداشتم چون اگر نمىمردم شايد از برادرم زاهدتر و بهتر بودم ، چه جواب ميشنود ؟ شيخ گفت به او ميگويند : مصلحت تو بود كه نماندى و گر نه فاسد ميشدى و گرفتار ، ابو الحسن به آن زن ياد داد كه بگو : اگر در اين هنگام برادر فاسق از ته جهنّم فرياد كند : اى خداى كريم و رحيم تو كه مصلحت اين بچه را مراعات كردى چون ميدانستى بد كار مىشود ، پس چرا مصلحت من را در نظر نگرفتى و مانند او جوانمرگم نكردى تا چنين گرفتارم نكنى ؟ چه جواب خواهد شنيد ؟ سخن كه\r\n","description":"","footnote":"","page_name":" 26 ","page_number":26},
  {"content":"\r\nبه اين جا رسيد ابو علىّ دم نزد و چشمش بابو الحسن افتاد و دانست اين پرسشها از او است نه از پير زن . فخر : در ج 13 ص 184 و 185 - 186 ط مصر ( م ق ) .\r\nمجمع : جمله ى « الَّذِينَ لا يُؤْمِنُونَ » دليل آن معنى است كه ما كرديم ، چون گفته شده است پليدى و گمراهى مجازات بر آنها است كه مؤمن نميشوند ، و اگر از طريق اجبار بر كفر و ضلالت باشد بايستى در اين جمله چنين گفته ميشد « كذلك لا يؤمن من جعل اللَّه الرّجس » يعنى چون در دل آنها پليدى و گمراهى برقرار شده است مؤمن نميشوند ، و معنى « كَذلِكَ » در اوّل جمله اين است : همانطور كه آنها بمجازات گمراهى سينه تنگ ميشوند ، اينها هم مجازات كفرشان رجس است ، و پليدى ، و عيّاشى روايت كرده است كه خيثمه گفت : شنيدم امام باقر عليه السّلام فرمود : دل آدمى تا آنگاه كه راه راست را پيدا نكرده است در انقلاب و اضطراب است بطورى كه از جاى خود تا ناى گلو زير و زبر مىشود ، و چون بحقّ رسيد ، و طريق صواب را بدست آورد بر جاى خود آرام ميگيرد ، چون اين را فرمود ، آيه را قرائت نمود .\r\n« وَهذا صِراطُ رَبِّكَ » 127 مجمع : عبد اللَّه مسعود گفت : مقصود از راه خدا قرآن است ، عبد اللَّه عبّاس گفت : مقصود اسلام است ، و جهت ارتباط و اضافه ى صراط به خدا آن است كه او را راهنمائى و ارشاد كرده است .\r\n« مُسْتَقِيماً » 127 ابو الفتوح : با اينكه راه « خدا و صراط ربّ » همان ادلَّه ى درستى دين است و اثبات راه حقّ و در آن اختلاف زياد است ، در اين جمله توصيف بمستقيم شده است براى آنكه همه ى آنها عاقبت رهبر بحقّ و حقيقت است ، پس همه در حكم واحد است كه تناقض و ناسازگارى و نادرستى در آنها راه ندارد .\r\nامام در اين جمله مطلبى دارد كه به اين بيان ترجمه و توضيح و تلخيص مى - كنيم : « هذا صِراطُ رَبِّكَ » يعنى اين راه خداى تو است كلمه ى « هذا » اشاره است به آنچه در آيت جلو گفته شده است كه علَّت هدايت و ضلالت از خدا است و او مبدأ تمام آفرينش است ، و همين است حقيقت خداشناسى ، و اين مطلب را معرّفى كرده\r\n","description":"","footnote":"","page_name":" 27 ","page_number":27},
  {"content":"\r\n\r\nكه راه مستقيم خداوندى است ، و خود دليل است بر بطلان عقيده ى معتزله چون اگر موجب و مرجّح باشد براى شخص گمراه و آن كه بر هدايت است باشد كه چنين طريقه را اختيار كرده است ، پس آن مرجّح قدرت و قدر و سرنوشت خداوند است ، و اگر موجب و مرجّح براى كار او نباشد ، پس نظم و شرط و علَّت و معلول در عالم نخواهد بود و همه چيز بيهوده و باطل خواهد بود ، و چون آن مطالب به اين جمله توصيف شده است معلوم مىشود آيت جلو از محكمات است نه از متشابهات و گر نه توصيف به راه مستقيم خدا نميشد ، و چون محكم است و متشابه نيست پس بايد معنى ظاهرى آن را معتقد باشيم و تأويل نكنيم ، و معانى مختلف كه معتزلى گفته است مردود بدانيم .\r\n« قَدْ فَصَّلْنَا الآياتِ لِقَوْمٍ يَذَّكَّرُونَ » 127 مجمع : يعنى آيات را جدا و متمايز از يكديگر توضيح داديم و بيان كرديم براى آنها كه متذكر باشند ، چون آنها استفاده ميكنند ، ولى آنكه متذكّر نيست بهره نميبرد ، مثل « هُدىً لِلْمُتَّقِينَ » يعنى آنها كه پرهيزكار هستند به قرآن راهنمائى ميشوند و شرط هدايت به قرآن پرهيزگارى است .\r\nفخر : يعنى حقايق و مطالب لازم را قسمت بقسمت و فصل و فصل بيان كرديم بطورى كه مخلوط به يكديگر نشود ، و در اين سوره از راههاى مختلف و متعدّد مسئله ى قضا و قدر بيان شده است ، و در آخر كه گفته شده است « لِقَوْمٍ يَذَّكَّرُونَ » گمان ميكنم براى آن است كه چون هر شخص عاقل ميداند : آنچه ممكن است انجام بشود يا نشود ، البتّه موجب و علَّت لازم است كه انجام شود و هم انجام نشدن آن علَّت دارد ، پس اين كلمات مانند آن است كه روى سخن بمعتزليها است تا بعقل خود بسنجند و متذكر شوند كه هيچ چيز بىجهت موجود نميشود و قبول كنند كه آنچه بدست آدمى انجام مىشود به قضا و قدر الهى و سرنوشت او است كه براى هر كس معيّن كرده است ، نه بميل و اختيار خود كاريرا مىكند و يا نميكند بى - آنكه موجب خاصّ و اراده ى خدا باشد .\r\n","description":"","footnote":"","page_name":" 28 ","page_number":28},
  {"content":"\r\nابو الفتوح : نوشته است : در آيه دليل است بر بطلان قول اصحاب معارف براى آنكه اگر معارف ضرورى بودى تفصيل آيات براى تذكير عبث بودى .\r\n« لَهُمْ دارُ السَّلامِ » 128 تنوير المقباس : « سلام » يعنى خداوند ، و خانه ى او بهشت است .\r\nابو الفتوح نوشته است : در سلام دو قول گفتند : حسن بصرى و سدّى گفتند سلام نام خدا است جلّ جلاله فى قوله « السَّلامُ الْمُؤْمِنُ » يعنى لهم دار اللَّه ، و قولى ديگر آن است كه ايشان را است سراى سلامت از آفات ، و اين قول زجّاج است و جبّائى .\r\n« عِنْدَ رَبِّهِمْ » 128 فخر : اين جمله به چند صورت تفسير مىشود : 1 - در پيشگاه خداوند آماده است همچون پاداش اعمال ، مثل « جَزاؤُهُمْ عِنْدَ رَبِّهِمْ » و اين بالاترين تعبير موجب اطمينان است . 2 - يعنى دار السّلام ذخيره است و طورى است كه متّصف بقرب خداوندى است ، و معلوم است كه اين قرب به مكان و جهت و جايگاه و جانب نيست ، پس قرب بشرف است و بلندى مرتبه ، و نتيجه اين است كه ارزش دار السّلام را كس بجز خداى نداند ، نظير اين جمله « فَلا تَعْلَمُ نَفْسٌ ما أُخْفِيَ لَهُمْ مِنْ قُرَّةِ أَعْيُنٍ » يعنى كس نداند كه چه چشم روشنى براى آنها ذخيره است 3 - يعنى كمال انسانيّت و بندگى وصول بمقام حضور است و عند اللَّه و پيشگاه خداوندى ، چنانچه در توصيف ملائكه گفته شده است : « وَمَنْ عِنْدَه لا يَسْتَكْبِرُونَ » يعنى آنها كه در پيشگاه خدا هستند گردنفراز نيستند ، و در توصيف جاى مؤمنين ، در قيامت گفته « فِي مَقْعَدِ صِدْقٍ عِنْدَ مَلِيكٍ مُقْتَدِرٍ » يعنى در جايگاه راست و درستى است كه حضور صاحب اختيار توانائى است ، و مزد مؤمنين توصيف شده است .\r\n« جَزاؤُهُمْ عِنْدَ رَبِّهِمْ » يعنى پاداش آنها در پيشگاه خداى آنها است . و اين جمله - ها ميفهماند كه پيدايش كمال آدمى در عنديت است .\r\n« وَهُوَ وَلِيُّهُمْ » 128 فخر : چون معنى « ولى » قريب و نزديك است ، پس معنى « عِنْدَ رَبِّهِمْ » يعنى آنها نزديك به خدا هستند و « هُوَ وَلِيُّهُمْ » يعنى خدا نزديك\r\n","description":"","footnote":"","page_name":" 29 ","page_number":29},
  {"content":"\r\nبه آنها است ، و بالاتر از اين درجه اى متصوّر نيست ، و چون كمال توحيد و صراط مستقيم كه در دو آيت جلو معرّفى شده است اعتقاد به اين است كه تقدير و تدبير و سود و زيان و سعادت و شقاوت همگى از جانب خدا است ، پس آن مردم كه متذكّر اين حقايق هستند البتّه از غير خدا گسيخته‌اند و به خدا پيوسته‌اند و توكّل ميكنند ، و به تمام موجوديّت خود مرد خدا هستند ، و به اين واسطه گفته شده است : او دوست آنها است ، يعنى غير او قابل دوستى اين گونه مردم نيست .\r\n« بِما كانُوا يَعْمَلُونَ » 128 فخر : چون مواظبت در هر كار آثار آن در روح و روان انسان جايگزين و نمودار مىشود ، پس لازم است كه آدمى پيوسته از خيرات و اعمال نيك غافل نشود تا از نتايج گذشته كه در آيه به او وعده داده شده است بهره مند شود ، از اين جهت در دنباله ى همه ى آن مطالب گفته شده است دوستى خدا بواسطه ى عمل آنها است ، تا كه اين حقيقت را بدانند و دستبردار از عمل نشوند .\r\nتفسير منظوم صفيعليشاه :\r\n\r\nپس هر آنكس را كه مىخواهد خدا\r\nكه نمايد ره مر او را بر هدى\r\n\r\n\r\nشرح صدر او را دهد بر متصل\r\nهم بر اسلامش گشايد باب دل\r\n\r\n\r\nو آنكه را خواهد كه بگذارد فرو\r\nپس بگرداند هم از ايمانش رو\r\n\r\n\r\nسينه اش را تنگ سازد آنچنان\r\nكه گشايش را در او نبود زمان\r\n\r\n\r\nسخت آيد قول حقّش از عمى\r\nكه رود خواهد تو گوئى بر سما\r\n\r\n\r\nخواهد اعنى تا گريزد در زمن\r\nسوى گردون ز استماع آنسخن\r\n\r\n\r\nهمچنين سازد مسلَّط حقّ بر او\r\nرجس يعنى لعنت و رنج دو تو\r\n\r\n\r\nنى كه حقّ مانع بود او را به حال\r\nتا شود برهان جبرى در فعال\r\n\r\n\r\nبلكه او چون از حقّ آرد اعتراض\r\nحقّ كند او را مدد در انقباض\r\n\r\n\r\nچون ز حق خواهى هدايت يار شد\r\nمىنمايد او تو را بىشكّ مدد\r\n\r\n\r\nور نخواهى زو هدايت بد شود\r\nبر تو ابواب هدايت سدّ شود\r\n\r\n","description":"","footnote":"","page_name":" 30 ","page_number":30},
  {"content":"\r\n\r\nسخن ما : 1 - در جمله ى « فَمَنْ يُرِدِ اللَّه » ميگوئيم اگرچه در قرآن مكرر از اراده ى خدا ياد شده است ، و در كتب علمى و دعاها و تعليم اصول دين ، حيات و علم و اراده و ادراك از صفات ثبوتيه ى خداوند شمرده شده است ، ولى ما ميگوئيم در آيه كه اراده گفته شده است بمناسبت فهم مردم بوده است كه كلمه ى ديگر جانشين آن نمى - شود و براى فهماندن اينكه آفرينش يك پديده ى طبيعى و به خودى خود نيست بجز اين كلمه از عبارت ديگر اين مطلب فهميده نميشده است ، و به همين جهت در دلها و بر زبانها دور زده است و در اصطلاحات علمى و تعليمى رسم شده است ، و حقيقت مطلب آن است كه هر چه از اين دسته الفاظ بيشتر بگوئيم و در معنى آن بحث كنيم ببتپرستى و عقيده ى تجسّم نزديكتر ميشويم ولى البتّه آبرومندتر از بتپرستها ، چون اين الفاظ مظهر و نماى حقايق نفسانى است كه آثار و اعمال روان انسانى است و نمونه اى از آن در حيوانات است با اختلاف انواعشان ، پس بهترين است كه ما از اين الفاظ و آن معانى كه از اينها در ذهن ما منعكس مىشود چشم بپوشيم و هم از آن معانى حاصله ى در ذهن و خاطره كه به اين الفاظ آنها را معرّفى ميكنيم ، و بايد براى اعتراف بتوحيد و معرفت آفريننده از طريق ديگر مطلب را روشن كنيم تا به استفاده ى از مفاد آيه برسيم ، اينك ميگوئيم : اگر از آنچه در خانواده و مدرسه ، و اجتماع بما گفته‌اند و ياد داده‌اند و شنيده‌ايم بنام خدا ، و استدلالات و گفتگوهائى كه در اين مطلب هست كنار بگذاريم و ما خود بمانيم و وجدان خود ، در مييابيم و ادراك ميكنيم كه در اين آفرينش كه ما از آن مطَّلع هستيم و تا آنجا كه حواسّ ظاهرى ما كار مىكند ، مىبينيم كه : اوّل - در اين كره زمين و عالم زندگى ما همه چيز در نتيجه تابش آفتاب است و جنبش درياها و آرامش و آمادگى زمين ، اگر گياه است ، يا حيوان يا انسان مولود حرارت آفتاب و آب كه در درياها است و زمين كه بوسيله ى خاك نمودار نمو بيشتر موجودات است ، و آنچه در درياها است هم در نتيجه ى آفتاب و آب است و يا يكى از اينها ، دوّم - در اين سه عضو اصلى جهان زندگى ما خاصيّتها و قوّه ها و نيروهائى است كه وسيله ى پيدايش ديگر موجودات است ،\r\n","description":"","footnote":"","page_name":" 31 ","page_number":31},
  {"content":"\r\nمثل قوّه ى حرارت و ثقل و جاذبه و روانى و ديگر خواصّ فيزيكى و شيميائى كه در انواع خاكها و طبقات زمين و درياها ديده‌ايم و خواهيم ديد ، و هم خود اين سه فراهم شده ى از اين قوّه ها و خاصيّتها هستند ، نتيجه ى اين دو مطلب چنين شد كه در اين عالم زندگى ما فقطَّ قوّه است كه موجب پيدايش و تغيير و تحوّل است و بطورى كه همه شنيده‌ايم و ميدانيم قوّه تعريف شده است به آنچه موجب تغيير است چه در زمان يا در حالت يا به مكان باشد ، پس به غير قوّه يا نيرو چيزى مؤثر و كارگر و عامل در پديده هاى اين جهان نمىبينيم ، و براى پيدايش موجودات چيزى بجز قوّه يا نيرو نميشناسيم سوّم علاوه بر اين قوى و نيروهاى متعدّد كه در عالم است يك قوّه يا نيرو يا خاصيّت عاليتر در قسمتى از موجودات ديده مىشود ، و آن نيرو و قوّه ى حركات مختلف و جنبش هاى جور بجور است براى انجام اعمال متنوّع و رسيدن بمقاصد مختلف چنان كه در حيوان است كه براى رسيدن بهدف خاصّ حركات مخصوص انجام ميدهد ، و بوسيله ى فراهم كردن چند قوّه از چند قوّه ى ديگر جلوگير مىشود ، براى مثل : يك پرنده با منظم چيدن خاشاك در ميان شاخه هاى درخت لانه براى تخم و جوجه ى خود ميسازد ، و به اين وسيله از قوّه ى ثقل جلوگيرى مىكند و هم از فشار باد و هم از سردى هوا و غير اينها . البتّه اين قوّه ى مخصوص يا خاصيّت كه در حيوان هست و برتر است از ديگر نيروهاى عالم ، و بلكه بر عدّه اى از آنها تسلَّط دارد ، توانائى يا قدرت مى - نامند و جنبشهاى مولود از آن را كار و اعمال ارادى ناميده‌اند ، چهارم - مىبينيم در اين عالم زندگى خودمان ، يك قوّه و خاصيّت ديگرى هست نظير نيروى حيوانات ولى بسيار دامنه دارتر و شديدتر ، كه قوى و خواصّ بيشمار را با هم فراهم مىكند و خاصيّتى ديگر از آن توليد مينمايد براى بهره هاى متنوّع و جور بجور ، و بر بسيارى\r\nاز نيروها و خاصيّتها كه وسيله پيدايش عالم است مسلَّط است و آنها را به زير فرمان ميآورد و از آنها بهره ميبرد ، معلوم است اين خاصيّت آدمى است كه نامش قدرت است و توانائى ، تا آنجا كه از تسلَّط بر خاصيّتهاى مواد مختلف اين عالم مىتواند فواصل را كم و كوتاه كند بآسمانها بالا رود و نمونه ى ستاره ها بسازد و بگردش رها\r\n","description":"","footnote":"","page_name":" 32 ","page_number":32},
  {"content":"\r\nكند ، پنجم - بايد دقّت كنيم كه آيا اين خاصيّت و قدرت كه در انسان هست از كجا آمده و تا چه قدر ميتوانيم حقيقت آن را بشناسيم ، البتّه روشن است كه تركيب مغز و اعصاب و عضلات با اين وضع خاصّ مولد قدرت است كه در تركيبات حيوانى مختصر است و به صورت تركيبات انسانى مهمتر و بالاتر است ، و معلوم است كه اين قدرت از خارج جهان نيامده است و مرز و حدّ و كناره اى نيست كه از آنجا وارد شود ، پس چون مواد مولده ى انسانى در همين زمين و آفتاب و آب و هوا موجود است قدرت هم در تمام اجزاى عالم هست كه در تركيبات انسانى نمونه اى از آن نمودار مىشود ، و همان است كه ما در برابرش عاجز هستيم و مقهور و مسخر آن و در تمام موجودات - عالم كه بنگريم همين عجز و بيچارگى مشاهده مىشود كه خورشيد با آن عظمت ، و سوزناكى ، و زمين با اين ثقل و پهناورى ، و درياها با همه ى موج و خروش در برابر اين حقيقت عاجز هستند و هزاران تغيير بر آنها وارد مىشود و از قوى و نيروهاى آنها جلوگيرى مىشود ، پس نتيجه ى همه ى اين پنج مطلب اين است كه آنچه نيرو و خاصيّت و مواد و پديده در عالم هست سر انجامش بيك حقيقت ثابت بىقيد و جزء و شرط است كه نامش قدرت است و توانائى كه در كوچكتر ذره و مولوكول و اتم تا بزرگتر موجود از خورشيد و زمين و دريا موجود است كه نه جداى از آنها است و نه جزء و پيوسته ى به آنها است و چون در اين حقيقت آغاز و انجام و اوّل و آخر و حد و اندازه - تصوّر ندارد ، زيرا اينها خاصيّتهاى قوا و نيروهائى است كه منتهى به آن قدرت مى - شود و مسخّر در آن قدرت هستند . پس هر چه تصوّر رود و نام هستى آن را شامل شود وابسته ى به اين حقيقت ثابت است كه قدرتش ميناميم ، از اين جهت نسبت به آن حقيقت ثابت و قدرت بىپايان كه مرموز است و فهم ما از آن عاجز هيچيك از اين خاصيّتهاى مادّى كه علم و اراده و ادراك باشد تصوّر ندارد ، چون قدرت است ، و همه چيز در تسلَّطش هستند ، و حيات و اراده و علم و ادراك در آنچيز است كه امكان بود و نبود اينها متصوّر باشد ، ولى نسبت به آن قدرت مرموز و حقيقت ثابت همه چيز موجود و مقهور و حاضر و باقى است كه نه چيزى يافت مىشود و نه معدوم ، تا اينجا\r\n","description":"","footnote":"","page_name":" 33 ","page_number":33},
  {"content":"\r\nگفتار ما بود در توحيد و معنى اراده كه در جمله ى آيه است « وَمَنْ يُرِدْ أَنْ يُضِلَّه » و خلاصه ى اينها اين آيت قرآن است « بِيَدِه مَلَكُوتُ كُلِّ شَيْءٍ » و هم اين آيه « هُوَ الأَوَّلُ وَالآخِرُ وَالظَّاهِرُ وَالْباطِنُ » و هم اين كلام منسوب بعليّ عليه السّلام « داخل في الاشياء لا بالمزاولة و خارج عن الاشياء لا بالمباينة » . دوّمين سخن ما در اين آيه - چون معنى اراده ى خدا معلوم شد ، ممكن است هدايت و گمراهى در آيه اشاره به اين باشد : هر كس در نهاد و سرشت او بموجب آن قدرت بىنهايت سعادت و هدايت باشد گشاده دل و آسوده خاطر است ، و آنكه بضلالت و گمراهى سرشته شده است آن هم پديده ى قدرت است و خارج از آفرينش نيست و نتيجه وجودى او تنگى سينه و گرفتارى و سختى است ، در اين بيان ما جاى اعتراض است كه اگر هدايت و ضلالت بسرشت و قدرت لا يزال است پس تكليف و ثواب و عقاب براى چى و از كجا است ؟ جواب اين است كه همين هدايت و ضلالت در بعضى موجودات زنده ى غير آدمى بطور مختصر و جزئى تصوّر دارد با اين تفاوت ، كه در آنها اثر هدايت و ضلالت همان نتايج مادّى است ، مثلا حيوان هشيار در زندگى بهره مندتر است از آن كه كند است و كمتر و ديرتر راه كار حياتى خود را مى - يابد . ولى در انسان بواسطه ى عقل و قدرت كه به او عنايت شده است علاوه بر بهره - ها و زيانهاى مادّى كه اندك شباهتى با حيوان دارد ، سود\r\nو زيان معنوى براى او هست كه در نتيجه ى به كار بردن عقل به او ميرسد ، و تكاليف و مقرّرات اجتماعى و قوانين زندگى متوجّه بعقل او است و همين است كه مردم ديوانه مشمول مقرّرات و قوانين نيستند مانند حيوانات ، و تكاليف دين و گفتار پيغمبران هم متوجّه بعقلا و مردم توانا است ، و مجانين و مردم عاجز مشمول تكليف نيستند ، و در برابر عقل و قدرت انسان كه موجب توجّه تكليف است به او سرنوشت و تقدير ازلى ملحوظ نيست چون شخص مكلَّف از سرنوشت خود اطَّلاع ندارد كه در تقدير هدايت او است ، يا ضلالتش مقدّر است ، ولى علم و قدرت او را مكلَّف بانجام وظايف مىكند و در برابر آن مسئولش مى - نمايد و همچنان كه در انجام كارهاى مادّى با اينكه اختيار نتيجه ى كار در دست\r\n","description":"","footnote":"","page_name":" 34 ","page_number":34},
  {"content":"\r\n\r\nآدمى نيست و ممكن است موفّق بشود يا نشود بموجب وظيفه ى طبيعى و نهادى خود پى كار ميرود و بسيار هست كه بنتيجه نميرسد و چند نوبت دنبال مىكند تا عاقبت مقصود را مييابد ، همين طور است وظايف معنوى و تكاليف دينى كه بايد پى آن برود و اگر رفت نتيجه همان عمل انجام شده است و سرنوشت او هم از قدم - اوّل معلوم است كه سعادت است .\r\n[ سوره الأنعام ( 6 ) : آيات 128 تا 129 
  ]\r\nوَ يَوْمَ يَحْشُرُهُمْ جَمِيعاً يا مَعْشَرَ الْجِنِّ قَدِ اسْتَكْثَرْتُمْ مِنَ الإِنْسِ وَقالَ أَوْلِياؤُهُمْ مِنَ الإِنْسِ رَبَّنَا اسْتَمْتَعَ بَعْضُنا بِبَعْضٍ وَبَلَغْنا أَجَلَنَا الَّذِي أَجَّلْتَ لَنا قالَ النَّارُ مَثْواكُمْ خالِدِينَ فِيها إِلَّا ما شاءَ اللَّه إِنَّ رَبَّكَ حَكِيمٌ عَلِيمٌ ( 128 ) وَكَذلِكَ نُوَلِّي بَعْضَ الظَّالِمِينَ بَعْضاً بِما كانُوا يَكْسِبُونَ ( 129 )\r\nمعنى لغات : معشر - گروه ، خانواده ى شخص . استكثرتم - از مصدر استكثار بمعنى زياد ديدن و زياد بشمار آوردن ، زياد انجام دادن ، اندازه زياد و مقدار فراوان از چيزيرا دوست داشتن .\r\nترجمه :\r\n129 و روزى كه همه ى آنان را فراهم كنيم [ به آنان گوئيم 
  ] اى گروه - ديو [ خويان 
  ] شما ز آدميان فراوان دوست گرفتيد [ و گمراه كرديد 
  ] و دوستان آدمىشان گويند : پروردگارا گروهى ز ما بهره بردارى از گروه دگر كردند [ و دسته - اى سازگار و سر بفرمان دسته اى ديگر شدند 
  ] تا رسيديم بپايان آن روزگار كه تو بر ما استوار كردى . ز سوى حقّ آواز رسد : آتش آرامگاه شما است كه در آن جاودان بمانيد مگر سرنوشت خدا باشد كه پروردگار تو اى پيغمبر داناى درستكار است\r\n130 و اين چنين چيره كنيم دسته اى ستمكار را بر دسته اى ديگر بسزاى آنچه در تلاش آن بودند ، [ كه برتران خود خواهى و ستمگرى پيشه ى خود كرده بودند و زير دستان تن بخوارى و ستم داده و هر دو ستمى بود بر خود روا داشته 
  ] .\r\nسخن مفسّرين : « وَيَوْمَ يَحْشُرُهُمْ » تا « اسْتَكْثَرْتُمْ مِنَ الإِنْسِ » 129 طبرى : يعنى در\r\n","description":"","footnote":"","page_name":" 35 ","page_number":35},
  {"content":"\r\n\r\nقيامت بتپرستان و ديگر مشركين را خداوند فراهم مىكند با دوستان آنها كه شياطينى بودند و به آنها سخنان آراسته و موجب غرور ميگفتند براى مجادله و بحث با مؤمنين چنان كه در آيات جلو گفته شده است « يُوحِي بَعْضُهُمْ إِلى بَعْضٍ زُخْرُفَ الْقَوْلِ » و در آنجا به آن جنّيان ميگويد : شما عدّه ى زياد از مردم را اغوا و گمراه كرديد .\r\nفخر : چون جنّ قدرت بر انسان ندارد پس بايد اين طور معنى كنيم شما دعوت زياد بگمراهى كرديد و مصادف شد كه آنها دعوت شما را پذيرفتند .\r\nتأويلات : يعنى آن روز كه عين جمع مطلق است و حقايق موجودات به - صورت كلَّى و اطلاق موجود هستند ، ميگوئيم . اى قواى نفسانى ، حواسّ و اعضاى ظاهرى و صور انسانى را زير فرمان آورديد ، و با وسوسه و تزيين خواسته ها ، مطيع خود نموديد .\r\n« اسْتَمْتَعَ بَعْضُنا بِبَعْضٍ » 129 مجمع : اين جمله را چند معنى كرده‌اند :\r\n1 - آدميزادها شياطين را پيشوا و رهبر خود قرار دادند و بميل آنها رفتار كردند ، و از آنچه شياطين براى ايشان آراسته و زيبا نمودار كرده‌اند بهره مند شدند ، و سود بردند ، پس شياطين از اطاعت آدميزاد استفاده كردند ، و انسان از لذائذ مادّى كه شياطين راهنمائى كردند بهره بردند ، 2 - حسن بصرى و ابن جريج و زجّاج و ديگران گفته‌اند : چون اعراب رسم داشتند كه اگر در بيابانى از جنّ مى - ترسيدند ، ميگفتند : « اعوذ به سيد هذا الوادي » يعنى بآقا و اختيار دار اين منطقه پناهنده هستم ، و بآسايش از آنجا ميگذشتند ، و مىپنداشتند كه به اين وسيله در پناه جنّ شده و آسوده مانده‌اند ، چنانچه در آيت سوره ى جنّ گفته شده است : « وَأَنَّه كانَ رِجالٌ مِنَ الإِنْسِ يَعُوذُونَ بِرِجالٍ مِنَ الْجِنِّ » يعنى مردانى بودند كه پناهنده بجنّ ميشدند ، به اين وسيله انسان بعقيده ى خود از جنّ استفاده كرده است چون جنّيان اينرا ميديدند كه انسان به آنها پناهنده مىشود شاد و مغرور ميشدند ، و اين خود سود جنّ بود از انسان . 3 - محمّد بن كعب گفته است : يعنى چون عدّه اى از ديگران اطاعت مى - كردند و باز عدّه اى با ديگران موافق ميشدند ، از اين جهت هر يك از ديگر بهره مند\r\n","description":"","footnote":"","page_name":" 36 ","page_number":36},
  {"content":"\r\nمىشده است . 4 - بلخى گفته است : ممكن است مقصود از استفاده ى بعضى از ديگرى آدميزاد باشد كه هر كدام از ديگرى از راهى استفاده مىكردند ، و جنّ منظور نبوده است .\r\n« وَبَلَغْنا أَجَلَنَا » 129 طبرى : يعنى هر يك از ديگرى بهره برديم تا دم مرگ .\r\nمجمع : حسن و سدّى گفته‌اند : مراد از اجل مرگ است ، و بعضى گفته‌اند :\r\nيعنى بميعاد معيّن خود رسيديم كه قيامت است و حشر و هنگام سزا و پاداش .\r\nفخر : يعنى اين استفاده تا هنگام مرگ برقرار بود ، كه نوبت محروميّت ، و افسوس و پشيمانى رسيد ولى پشيمانى سودى ندارد ، و بعضى گفته‌اند مقصود از اجل هنگام آزادى عمل و امكان انجام خواسته ها است .\r\n« إِلَّا ما شاءَ اللَّه » 129 ابو الفتوح نوشته است : در اين استثناء سه قول گفتند ، بعضى گفتند : مراد روزگار مقدم است از وقت استحقاق عقاب تا بوقت معاقبت آنگه حق تعالى آن را اسقاط فرمايد بتفضّل براى آنكه فايت شده باشد و ثواب بخلاف اين باشد براى آنكه ثواب حق او است ، چيزى اسقاط نكند بل توفير كند بر او به تمام و كمال و قول دوم آن است كه ايشان در آنجا معذب باشند بر يك صفت الا آنچه خداى خواهد كه حال بر ايشان بگرداند از آنكه پوست ايشان بدل كند و عذاب ايشان بنوعى دگر بدل كند ، و وجه سيم آن است كه « ما » بمعنى « من » است يعنى الا آن را كه خداى خواهد كه از دوزخ بيرون آرد از جمله ى مؤمنان فاسق كه چون ايشان را بر معصيت عقاب كرده باشد ايشان را ببهشت برد براى ثواب ايمان و طاعات ايشان .\r\nفخر : ابو مسلم گفته است : اين جمله مربوط ببقاى كافران در جهنم نيست و مربوط بجمله ى جلو آن است و معنى چنين است : آنها گفتند : ما باجل خود كه تو معين كرده بودى رسيديم ، مگر آنها كه بمشيّت و اراده ى تو پيش از اجل موعوده مرده‌اند ، و خلاصه آن است كه يعنى همه از يكديگر استفاده كرديم و باجلى كه تو معين كرده بودى رسيديم مگر آن را كه بواسطه ى كفر و گمراهى باجل ناگهان نابود\r\n","description":"","footnote":"","page_name":" 37 ","page_number":37},
  {"content":"\r\n\r\nكردى .\r\n« كَذلِكَ نُوَلِّي بَعْضَ » 130 طبرى : قتاده گفته است : يعنى خداوند به - واسطه ى طرز كار و فكر مردم ميان آنها دوستى برقرار مىكند ، پس مؤمن دوست مؤمن است و كافر دوست كافر . و معمر از قتاده نقل كرده است : يعنى بعضى از ستمگران را پيرو عدّه ى ديگر قرار ميدهيم كه يكى پيشوا و ديگرى پيرو او مىشود ، ابن زيد گفته است : يعنى ستمگران جن را بر ستمگران آدمى مسلط ميكنيم .\r\nمجمع : علىّ بن عيسى گفت : يعنى همانطور كه مردم آزاد ميباشند در آميزش با يكديگر تا امتحان شوند و سزاى عمل آنها معيّن شود ، همچنين آزاد هستند كه يك عدّه اختيار كار عدّه ى ديگر را در دست بگيرند و سزاى عمل و ستم خود را ببينند ابو على جبّائى گفت : يعنى همانطور كه در قيامت ستمگران جنّ و انس را محوّل به يكديگر ميكنيم و آنها را از خود ميرانيم و بيزارى خود را اعلام ميكنيم همچنين در آن روز ستمگران را به يكديگر محوّل ميكنيم ، و هر پيرو و مريد را بمتبوع و مرشدش راهنمائى ميكنيم تا از گرفتارى و عذاب نجاتشان دهند ، و مقصود اين است كه به آنها اعلام مى - شود : در قيامت پشتيبانى ندارند كه از گرفتارى نجات يابند ، ديگرى گفته است :\r\nچون جريان رابطه ى جنّ و انس و فراهمى آنها در قيامت و محول كردن كار آنها را به يكديگر دانستيد ، بدانيد كه همين طور هم با ستمگران رفتار خواهد شد تا سزاى كار خود را ببينند ، و ابن عبّاس گفته است : چون خدا از مردمى راضى باشد ، اختيار كار آنها با نيكان خواهد بود ، و گر نه حكومت بدست اشرار خواهد افتاد تا سزاى كار زشت خود را بچشند ، و بعضى جمله ى « نُوَلِّي بَعْضَ » را چنين معنى كرده‌اند :\r\nآزاد ميگذاريم آنها را در آنچه ميخواهند و هيچ يارى و كمكى از خدا نخواهد بود .\r\nفخر : در اين آيه چند مطلب و فايده است : 1 - چون دوستى جنّ و انس ، و هم رابطه ى ستمگران با يكديگر به خداوند نسبت داده شده است ، پس آيه دليل است بر عقيده ى ما بر جبر و قدر ، 2 - چون در آيت جلو براى اهل بهشت دار - السّلام و دوستى خداوند پاداش معيّن شده است ، مناسبت لطيف است كه در اين\r\n","description":"","footnote":"","page_name":" 38 ","page_number":38},
  {"content":"\r\nآيه دوستى ستمكاران و آتش براى اهل جهنّم گفته شده است ، 3 - اين آيه ميفهماند كه چون مردم ستم پيشه كردند ظالمى مثلشان بر آنها مسلَّط خواهد شد ، پس اگر بخواهند از شرّ امير ستمكار آسوده شوند ، بايد ترك ظلم كنند .\r\n( نويسنده گويد : اين نتيجه و جزء دوّم از آيه استفاده نميشود اگرچه اصل مطلب درست است ) . و نيز آيه ميفهماند كه مردم ناچار هستند كه حاكم داشته باشند ، چون در آيه ستمكاران را از حاكم ستمكار آزاد نگذاشته است ، پس براى مردم صالح البتّه حاكم صالح هست كه رهبر آنها باشد . و علىّ عليه السّلام فرموده است : مردم نيازمند هستند به حاكم چه عادل چه ظالم ، چون سخن آن حضرت را شنيدند ، از كلمه ى ظالم تعجّب كردند و منكر شدند كه به حاكم ظالم احتياج نيست ، فرمود : براى امنيّت راهها و تهيّه ى وسائل نماز مردم و حجّ آنها چنين حاكم كافى است . و روايت شده است كه اباذر از پيغمبر ص خواهش كرد كه به او امارتى بدهد ، فرمود : « انّك ضعيف و انّها امانة و هي في القيامة خزي و ندامة الَّا من اخذها بحقّها و ادّى الَّذى عليه فيها » يعنى تو مرد اين كار نيستى چون حكومت امانتى است كه در عالم ديگر موجب خوارى و پشيمانى است مگر كسى بتواند به خوبى آن را به آخر برساند .\r\nتفسير نفحه الرّحمن نهاوندى : يعنى همانطور كه دوستى ميان جنّ و انس يا ميان مؤمنين است با خداى خود ، همين طور است دوستى و همكارى ستمكاران با يكديگر ، و از كتاب كافى از امام باقر عليه السّلام روايت شده است :\r\nخدا جلو ميگيرد از ستم ستمكار بوسيله ى ستمكار ديگر و همين است معنى اين آية « وَكَذلِكَ نُوَلِّي بَعْضَ الظَّالِمِينَ بَعْضاً » .\r\nروح البيان : در حديث است كه ستمكار وسيله ى دادگرى خداوند است - در زمين كه انتقام ديگران با او است ، آنگاه خودش بانتقام ظلم خود گرفتار مىشود .\r\nو از زبور داود نقل است : كه منافقى را بوسيله ى منافقى ديگر بسزاى گناهش ميرسانم سپس همه ى منافقين مجازات خواهند شد ، و در مثنوى است :\r\n","description":"","footnote":"","page_name":" 39 ","page_number":39},
  {"content":"\r\n\r\n\r\n\r\nچون كه بد كردى ز بد ايمن مباش\r\nزان كه تخم است و بروياند خداش\r\n\r\n\r\nچند گاهى او بپوشاند كه تا\r\nآيدت زان بد پشيمان و حيا\r\n\r\n\r\nبارها پوشد پى اظهار فضل\r\nباز ، گيرد ، از پى اظهار عدل\r\n\r\n\r\nتا كه اين هر دو صفت ظاهر شود\r\nآن مبشر گردد اين منذر شود\r\n\r\nو بدان كه ظلم تباه مىكند آن استعداد فطرى روحانى آدميرا ، و قابليّت فيض ربّانى را از او ميگيرد ، و از اين جهت است كه سخن حق در دل ستمكار اثر ندارد ، و بيشتر اين مردم رؤسا و متنفّذين هستند كه قدرت و مقام مجالى براى آنها نگذاشته است . و در حديث است كه نشانه ى قيامت ترك نماز و پيروى از خواسته - ها و شهوات است و خيانت حاكمان و فسق وزيران ، گويند سلمان در هنگام اين فرمايش پيغمبر ص حاضر بود ، از جاى بر جست و عرض كرد : پدر و مادرم بقربانت ، مگر چنين چيز خواهد بود ؟ فرمود : بلى در آن هنگام دل مؤمن مثل نمك در آب حلّ مىشود و كارى از او ساخته نيست ، باز سلمان سؤال خود را تكرار كرد ، پيغمبر فرمود بلى خوارتر مردم مؤمن است آن موقع كه بخوارى و ذلت در ميان ديگران زندگى مىكند و اگر سخنى بگويد او را ميخورند و اگر ساكت بماند از غصه ميميرد . و سعدى گفته است :\r\n\r\nخبر دارى از خسروان عجم\r\nكه كردند بر زير دستان ستم\r\n\r\n\r\nنه آن شوكت و پادشاهى بماند\r\nنه آن ظلم بر روستائى بماند\r\n\r\n\r\nمكن تا توانى دل خلق ريش\r\nو گر ميكنى ميكنى بيخ خويش\r\n\r\nسخن ما : 1 - جمله ى « يا مَعْشَرَ الْجِنِّ قَدِ اسْتَكْثَرْتُمْ » الخ حال مردم شيطان صفت است كه مردمان ضعيف الاراده و بيخرد را به زبان چرب و نرمى كه مخصوص به اين دسته است گول ميزنند و با بيم و نويد آنها را زير فرمان ميآورند و به راه بد و بيچارگى - شان مىبرند تا آنكه بهره بردارى از آنها كرده رهاشان مىكنند و آن بخت برگشته - گان عمر تلف كرده و سرمايه اى نه اندوخته سرگردان مىمانند . چنان كه جمله هاى « اسْتَمْتَعَ بَعْضُنا بِبَعْضٍ وَبَلَغْنا أَجَلَنَا » الخ خوب اين مطلب را مىرساند ، 2 - شايد اين آيه براى آگاهى عربها باشد و چنان كه از مجمع البيان نقل كرديم آنها به خيال\r\n","description":"","footnote":"","page_name":" 40 ","page_number":40},
  {"content":"\r\nخام خود از جن راهنمائى مىخواستند با اين آيه به آنها فهمانده شده است :\r\nروزى خواهد رسيد كه گرفتار اين بيخردى خود شويد و آنها هم كه شما از آنها گمان بهره مندى داشتيد چون شما بيچاره و در آتش خواهند بود ، 3 - آيت 3 « كَذلِكَ نُوَلِّي » الخ خوى زبونى و بيچارگى آدمى را نشان ميدهد كه بگفته ى يكى از وكلاى دادگسترى : مردم نوكر حاكم منصوب هستند . و هر كجا مال و مقامى سراغ داشتند كرنش و فروتنى كنند و گر نه خود فروشى . و با كمتر باريك بينى در رفتار روزانه ى طبقات مختلف اين خوى همگانى به چشم مىخورد براى نمونه اگر يك پيشه ور كم سرمايه را در نظر بگيرند مىبينيد كه در برابر يك پاسبان يا كسى خوشپوش و نوجامه بى - اندازه خوشرفتار و نرم زبان است ولى با يك مشترى ژنده پوش و بيچاره با چه خشونت و بدرفتارى معامله مىكند ، خوب به ياد دارم در آن روزگار كه اتومبيل فراوان نبود با چند نفر خوش ظاهر و صاحب مقام در درشكه اى شخصى و نو با اسبانى توانا براهى ميرفتيم بجويى پهناور رسيديم كه بايد پياده مىشديم و با تدبيرى خاصّ درشكه را از آب مىگذرانديم و خود از پلى باريك مىگذشتيم مردمى در آبادى دور از ما بودند كه به هيچ روى با ما آشنائى نداشتند و ما از آنها نخواسته ناگهان چند نفر آمدند و درشكه را با دست از آب گذراندند . من آنجا بيكى از همراهان گفتم : اين كمك اين مردمان نه از حس تعاون و يارى درمانده بود بلكه اسبهاى زيبا و درشكه و ظاهر ما اينها را فريفته كرد كه بىاختيار دويدند و درشكه را گذراندند و اگر جز اين بود يا كمك نمىكردند و يا بر كار خود مزدى مىگرفتند ، 4 - جمله ى آخر آيه « بِما كانُوا يَكْسِبُونَ » توضيح همين مطلب است كه چون بيچارگان تن بزبونى و خوارى ميدهند خود ستمگر بر خود هستند و آنها كه خودخواه و بهره بردار از ديگراناند ستمگر برخود و ديگرى هستند و نتيجه ى اين دو ستمگرى اين است كه هميشه دسته - اى فرمانده و ستمگر باشند و دسته اى فرمانبر و ستمديده .\r\n","description":"","footnote":"","page_name":" 41 ","page_number":41},
  {"content":"\r\n\r\n\r\n[ سوره الأنعام ( 6 ) : آيات 130 تا 132 
  ]\r\nيا مَعْشَرَ الْجِنِّ وَالإِنْسِ ألَمْ يَأْتِكُمْ رُسُلٌ مِنْكُمْ يَقُصُّونَ عَلَيْكُمْ آياتِي وَيُنْذِرُونَكُمْ لِقاءَ يَوْمِكُمْ هذا قالُوا شَهِدْنا عَلى أَنْفُسِنا وَغَرَّتْهُمُ الْحَياةُ الدُّنْيا وَشَهِدُوا عَلى أَنْفُسِهِمْ أَنَّهُمْ كانُوا كافِرِينَ ( 130 ) ذلِكَ أَنْ لَمْ يَكُنْ رَبُّكَ مُهْلِكَ الْقُرى بِظُلْمٍ وَأَهْلُها غافِلُونَ ( 131 ) وَلِكُلٍّ دَرَجاتٌ مِمَّا عَمِلُوا وَما رَبُّكَ بِغافِلٍ عَمَّا يَعْمَلُونَ ( 132 )\r\nمعنى لغات : يقصّون - از مصدر قصص بفتح اوّل و دوّم بمعنى نقل خبر كردن ، ردّ چيزى را گرفتن و دنبال كردن ، قرى - جمع قريه با فتح و كسر قاف به - معنى ده ، شهر ، جاى اجتماع مردم .\r\nترجمه :\r\n131 اى گروه ديو آدمى نه مگر فرستادگانى از خود شما نزدتان آمدند كه آيات ما را براى شما يكايك گفتند و دنبال كردند و بر شمردند و از برخورد با چنين روز شما را بترسانند ؟ آنها پاسخ دهند ما خود بر زيان خود گواهى دهيم .\r\nالبتّه بهره هاى زندگى گولشان زد [ تا به آن روز ناچار شدند 
  ] و بر زيان خود گواه شدند كه كافر بوده‌اند ،\r\n132 فرمان چنين است كه پروردگار تو مردم سرزمينى را بسزاى ستم نابود نكند با اينكه آنها آگاه نباشند [ بلكه پس از فرستادن پيغمبر و خبردارى از درست و نادرست بدكاران سزا بينند 
  ] ،\r\n133 پس براى هر گروه پايه هائى است و ارزشى در برابر آنچه كرده‌اند چه پروردگار تو از آنچه مى - كنند بى خبر نباشد .\r\nسخن مفسّرين : لَمْ يَأْتِكُمْ رُسُلٌ مِنْكُمْ « 131 طبرى : اختلاف است كه جنّ پيغمبرى از خود داشته است مثل بنى آدم يا نداشته است : ضحّاك گفته است :\r\nپيش از نبوّت پيغمبر آنها هم مردم مؤمن داشته‌اند ، و معنى اين جمله اين است كه آيا پيغمبرى از آدمى و پيغمبرى از جنّ براى شما نيامد ؟ آنها گويند : بلى آمد\r\n","description":"","footnote":"","page_name":" 42 ","page_number":42},
  {"content":"\r\nابن جريح گفته است : در اين جمله هر دو دسته را با هم جمع كرده است ، در صورتى كه مقصود يكى است ، مثل « مَرَجَ الْبَحْرَيْنِ يَلْتَقِيانِ » « يَخْرُجُ مِنْهُمَا اللُّؤْلُؤُ وَالْمَرْجانُ » يعنى آميخت آب شور و شيرين را كه از آنها مرواريد و مرجان استخراج مىشود ، كه هر دو را با هم جمع كرده است ، و معلوم است كه فقطَّ آب شور مرجان و مرواريد دارد ، و اينجا هم هر دو جنّ و انس را با هم جمع كرده است ، ولى ابن عبّاس گفته است :\r\nمقصود آن است كه بعضى افراد جنّ از طرف آدميزاد مأموريّت داشته‌اند كه ابلاغ رسالت او را بجنس خود بنمايند .\r\nالُوا شَهِدْنا عَلى أَنْفُسِنا « شَهِدُوا عَلى أَنْفُسِهِمْ » 131 ابو الفتوح نوشته است : براى آن تكرار گواهى كرد كه مشهود عليه مختلف شد ، گواهى اوّل بر آمدن رسولان و انذار پيغمبران است ، و گواهى دوّم بر كفر خويشتن .\r\n« مُهْلِكَ الْقُرى بِظُلْمٍ » 132 مجمع البيان : يعنى خداوند مردم را بواسطه ى ظلم و ستمشان هلاك نميكند مگر پيغمبر بفرستد و آنها را خبر دار كند ، و فرّاء و جبّائى گفته‌اند : يعنى بىخبر و بغفلت گناهكاران شهر را هلاك نميكند تا ظالم و ستمگر شود .\r\n« بِغافِلٍ عَمَّا يَعْمَلُونَ » 133 مجمع و ديگران : ابن عامر « تعملون » با تاء خوانده است و ديگران با ياء .\r\nسخن ما : در اين آيه ها همان است كه در ترجمه و نقل از ديگران نوشتيم ولى ممكن است بگوئيم : شايد كلماتا مَعْشَرَ الْجِنِّ وَالإِنْسِ « نه براى آن است كه جنّ هم مخاطب باشند به اين خطاب كه براى آنها هم پيغمبرانى از خودشان فرستاده شده است ، بلكه مقصود تعميم مطلب است كه كنايه از عموم مردم گذشته و حاضر و آينده است و بخصوص روايتى و حديثى نقل نشده است كه از جن پيغمبرى بوده است و در تفسير صافى نوشته است : از حضرت امير علىّ عليه السّلام پرسيدند آيا خدا براى جن پيغمبر فرستاده ؟ فرمود پيغمبرى يوسف نام داشتند كه او را كشتند . و معلوم است اين دسته منقولات ارزش نقل و تطبيق آيات قرآن را ندارد پس احتمال معنى ما هم بر خلاف منقولات و احتمالات ديگر نيست .\r\n","description":"","footnote":"","page_name":" 43 ","page_number":43},
  {"content":"\r\n\r\n[ سوره الأنعام ( 6 ) : آيات 133 تا 135 
  ]\r\nوَ رَبُّكَ الْغَنِيُّ ذُو الرَّحْمَةِ إِنْ يَشَأْ يُذْهِبْكُمْ وَيَسْتَخْلِفْ مِنْ بَعْدِكُمْ ما يَشاءُ كَما أَنْشَأَكُمْ مِنْ ذُرِّيَّةِ قَوْمٍ آخَرِينَ ( 133 ) إِنَّ ما تُوعَدُونَ لآتٍ وَما أَنْتُمْ بِمُعْجِزِينَ ( 134 ) قُلْ يا قَوْمِ اعْمَلُوا عَلى مَكانَتِكُمْ إِنِّي عامِلٌ فَسَوْفَ تَعْلَمُونَ مَنْ تَكُونُ لَه عاقِبَةُ الدَّارِ إِنَّه لا يُفْلِحُ الظَّالِمُونَ ( 135 )\r\nمعنى لغات : الرّحمة - دلنرمى و مهربانى ، آدمى ، روزى و احسان و عطوفت خداوندى ، أنشأ - از مصدر انشاء بمعنى آغاز كردن ، ايجاد كردن ، تربيت كردن خلق كردن ، توعدون - از مصدر وعد يا ايعاد بمعنى نويد با تهديد ، مكانت مقام و شأن و دوستى .\r\nترجمه :\r\n134 و پروردگار بىنياز است و با مهر كه گر بخواهد و بسرنوشت كرده باشد شما را مىبرد و گروهى ديگر ميآورد بجاى شما بآنگونه كه بخواهد چنان كه شما را از فرزندان گروهى ديگر پديد آورد ،\r\n135 البتّه آنچه بيمتان دهند آمدنى - است كه شما نتوانيد كس را از آن بيچاره كنيد ، تو [ اى پيغمبر با بيدينان 
  ] بگو : اى\r\n136 مردم آنچه توانائى و خواست شما است بكنيد كه من [ آنچه بايد بكنم ميكنم 
  ] و خواهيد دانست : سر انجام اين خانه و زندگى به دنيا بسود كه باشد . و استوار است كه ستمكاران رستگار نمىشوند .\r\nسخن مفسّرين : « مِنْ ذُرِّيَّةِ قَوْمٍ » 134 طبرى : يعنى بجاى ملَّتهاى ديگر شما را آفريده است نه منظور آن است كه شما را ز نسل ديگران آفريده است .\r\nابو الفتوح و طبرى : كلمه ى « ذرّية » سه جور تلفّظ شده است ، 1 - با ضمّ ذال و كسر راء با تشديد كه تلفظَّ مشهور است ، 2 - ذريه با فتح ذال و كسر راء بر مثال صديقه ، 3 - « ذرّيه » با فتح ذال و تشديد و كسر راء بر مثال عليّه .\r\n","description":"","footnote":"","page_name":" 44 ","page_number":44},
  {"content":"\r\n« إِنَّ ما تُوعَدُونَ لآتٍ » 135 مجمع و ابو الفتوح : يعنى كليه ى آنچه در آينده براى انسان خواهد بود از گرفتارى و آسايش ، و امام فخر از حسن نقل كرده است يعنى قيامت خواهد آمد ، چونكه آنها منكر قيامت بودند .\r\nتفسير عبده : در قرآن مكرّر شده است كه وعده هاى پيغمبر انجام شدنى است علم امروز عقول بشر را آماده كرده است براى تصديق بمعاد ، زيرا ثابت شده است كه اصل موجودات دائمى است و بىزوال و فقطَّ تجزيه و تحليل موادّ است از صورتى به صورتى ديگر ، بعلاوه كه دانشمندى آلمانى بفكر افتاد كه پرورش دهد آن تخمها كه موجب توليد انسان مىشود ، و در عمل به آن جا رسيد كه آن را به صورت علقه و مضغه در آورد و معتقد شد كه با ايجاد وسائل و حرارت مناسب آن را به صورت آدمى كامل در آورد ، مانند تخم مرغ كه با وسيله تبديل بجوجه مىشود ، و اين نظريه ى خود را در مجمع دكترها اظهار نمود همه تعجّب كردند و كسى انكار نكرد و امكان آن را پذيرفتند .\r\n« وَما أَنْتُمْ بِمُعْجِزِينَ » 135 طبرى : يعنى بهر كجا باشيد از قدرت حقّ بيرون نيستيد ، پس پيش از رسيدن بلا بصلاح آئيد .\r\nكشف نوشته : آمدنى آمده گير ، و رفتنى شده گير ، و اين روز روشن تاريك شده گير ، و غرور دنيا روزى بسر آمده گير ، جوانمردى را ديدند كه بىعلَّتى مىلنگيد ، گفتند چرا مىلنگى ؟ گفت : فردا بخارستان خواهم رفت ، گفتند : تا فردا ؟ گفت : فردا آمده گير و اين پرده دريده گير و رسوا شده گير .\r\n\r\nتا كى از دار الغرورى سوختن دار السرور\r\nتا كى از دار القرارى ساختن دار القرار\r\n\r\n« اعْمَلُوا عَلى مَكانَتِكُمْ إِنِّي عامِلٌ » 136 مجمع : ابو بكر از عاصم نقل كرده است كه او « مكانات » به صورت جمع خوانده است و ديگران « مكانة » به صورت مفرد خوانده - اند ، و معنى جمله چنين است : به اندازه ى توانائى و تمكن در زندگى بر كفر خود ثابت بمانيد ، و بعضى معنى كرده‌اند : بر روش خود بمانيد ، و جبّائى گفته است :\r\nيعنى بر همين حالت كه هستيد بمانيد تا سزاى خود ببينيد ، و جمله ى « إِنِّي عامِلٌ »\r\n","description":"","footnote":"","page_name":" 45 ","page_number":45},
  {"content":"\r\n\r\nگفتار پيغمبر است يعنى من بوظيفه ى خود رفتار ميكنم ، ولى ابو مسلم گفته است :\r\nيعنى خداوند آنچه وعده كرده است در قيامت انجام خواهد داد .\r\nتفسير تنوير المقباس يعنى اى مردم مكه در خانه هاى خود ، و بر دين خود بمانيد بانتظار هلاك و نابودى كه من شما را نابود خواهم كرد .\r\n« مَنْ تَكُونُ لَه عاقِبَةُ الدَّارِ » 136 مجمع : حمزه و كسائى با ياء خوانده‌اند و بقيه با تاء ، و معنى اين است كه دار السّلام براى ما يا شما خواهد بود ، و بعضى گفته اند ، يعنى ظفر و نصرت در اين عالم براى كدام يك از ما و شما خواهد بود .\r\n« إِنَّه لا يُفْلِحُ الظَّالِمُونَ » 136 طبرى : يعنى آنكه بر خلاف امر خداوند رفتار كند بمطلوب خود نرسد .\r\nمجمع : چون روى سخن با كافران است كلمه ى « ظالمون » بجاى كافرون است چون در آيت ديگر است « وَالْكافِرُونَ هُمُ الظَّالِمُونَ » و « إِنَّ الشِّرْكَ لَظُلْمٌ عَظِيمٌ » .\r\nابو الفتوح نوشته است : يعنى شأن و كار چنين آمد كه ظالمان يعنى كافران در اين آيه فلاح و ظفر و بقا نيابند بعاجل پس بقا نباشد ايشان را و بآجل فوز و ظفر نباشد ايشان را .\r\nمواهب عليّة يا تفسير حسينى : صاحب كشف الاسرار آورده كه هم در اين زودى بدانيد كه دنيا كجا رسد و دولت فلاح كرا رسد ، ببينيد كه درويشان شكسته - بال را بسراى كرامت چون برخوانند ، و خواجگان صاحب اقبال را سوى زندان ندامت چون رانند ، قطعه :\r\n\r\nباش تا گل يا بى آنها را كه امروزند خار\r\nباش تا گل يا بى آنها را كه امروزند زهار\r\n\r\n\r\n« 1 » تا كى از دار الغرورى سوختن دار السرور\r\nتا كى از دار الفرارى ساختن دار القرار\r\n\r\nسخن ما : 1 - جمله ى « وَرَبُّكَ الْغَنِيُّ » تا آخر شايد براى تربيت عرب بتپرست باشد كه خداى پنداشته ى او ممكن است احتياج به چيزى و يا نقص داشته باشد ، از اين جهت گفته شده است : آن كه تو مردم را بسويش راهنمائى كرده اى و پروردگار\r\n\r\n","description":"","footnote":"\r\n( 1 ) با تلألؤ و درخشندگى .\r\n","page_name":" 46 ","page_number":46},
  {"content":"\r\n\r\nتو و جهان است احتياج ندارد و پديد آرنده ى همه ى خوشيها است ، 2 - ياد - آورى قانون كلَّى آفرينش است كه اين مردم هميشه به اين صورت نخواهند بود ، چنان كه گذشتگان نمانده‌اند و همه چيز اين جهان پيوسته در گردش است ، و تغيير ، 3 - آيت آخر « قُلِ اعْمَلُوا » شايد براى راهنمائى مسلمين و مردم حساس باشد كه از كفر و انحراف ديگران در آزار نباشند و با اين جمله هاى تهديد و نويد رابطه ى خود را با اين جور مردم قطع كنند و بيش از آن خود را به رنج ندارند .\r\n","description":"","footnote":"","page_name":" 47 ","page_number":47},
  {"content":"\r\n[ سوره الأنعام ( 6 ) : آيات 136 تا 140 
  ]\r\nوَ جَعَلُوا لِلَّه مِمَّا ذَرَأَ مِنَ الْحَرْثِ وَالأَنْعامِ نَصِيباً فَقالُوا هذا لِلَّه بِزَعْمِهِمْ وَهذا لِشُرَكائِنا فَما كانَ لِشُرَكائِهِمْ فَلا يَصِلُ إِلَى اللَّه وَما كانَ لِلَّه فَهُوَ يَصِلُ إِلى شُرَكائِهِمْ ساءَ ما يَحْكُمُونَ ( 136 ) وَكَذلِكَ زَيَّنَ لِكَثِيرٍ مِنَ الْمُشْرِكِينَ قَتْلَ أَوْلادِهِمْ شُرَكاؤُهُمْ لِيُرْدُوهُمْ وَلِيَلْبِسُوا عَلَيْهِمْ دِينَهُمْ وَلَوْ شاءَ اللَّه ما فَعَلُوه فَذَرْهُمْ وَما يَفْتَرُونَ ( 137 ) وَقالُوا هذِه أَنْعامٌ وَحَرْثٌ حِجْرٌ لا يَطْعَمُها إِلَّا مَنْ نَشاءُ بِزَعْمِهِمْ وَأَنْعامٌ حُرِّمَتْ ظُهُورُها وَأَنْعامٌ لا يَذْكُرُونَ اسْمَ اللَّه عَلَيْهَا افْتِراءً عَلَيْه سَيَجْزِيهِمْ بِما كانُوا يَفْتَرُونَ ( 138 ) وَقالُوا ما فِي بُطُونِ هذِه الأَنْعامِ خالِصَةٌ لِذُكُورِنا وَمُحَرَّمٌ عَلى أَزْواجِنا وَإِنْ يَكُنْ مَيْتَةً فَهُمْ فِيه شُرَكاءُ سَيَجْزِيهِمْ وَصْفَهُمْ إِنَّه حَكِيمٌ عَلِيمٌ ( 139 ) قَدْ خَسِرَ الَّذِينَ قَتَلُوا أَوْلادَهُمْ سَفَهاً بِغَيْرِ عِلْمٍ وَحَرَّمُوا ما رَزَقَهُمُ اللَّه افْتِراءً عَلَى اللَّه قَدْ ضَلُّوا وَما كانُوا مُهْتَدِينَ ( 140 )\r\nمعنى لغات : ذرأ - از مصدر ذرأ - بفتح ذال و سكون را بمعنى خلق كردن تخم افشاندن ، افزايش دادن موى سفيد نمودار شدن ، حرث - شيار كردن زمين و زمين قابل زراعت ، نصيب - بهره و حظَّ و استفاده ، قسمتى و بخشى از چيزى ، دام گسترده شده ، يردوا - از مصدر ردى بفتح را و سكون دال بمعنى شكستن ، و آسيب رساندن ، تير زدن ، و ارداء بر وزن افعال بمعنى هلاك كردن ، بچاه انداختن ، افزايش يافتن سرمايه . انعام - مفرد آن نعم با فتح اوّل و دوّم بمعنى شتر و گاو و گوسفند را نيز گويند ، حجر - با فتح و ضمّ و كسر حاء و سكون جيم بمعنى منع و عقل .\r\nجهت نزول آيت اوّل : تفسير حسينى با مختصر تفاوت با روايت طبرى :\r\nمشركان عرب در ميان كشتزار خود خطى ميكشيدند و نصف آن را براى خدا و نصف براى بتها معيّن ميكردند و سهم خدا را بدرويش و مهمان مىبخشيدند ، و قسمت بتان را بخادم بتخانه ميدادند ، و اگر سهم خدا بهتر بود با سهم بت عوض ميكردند و اگر سهم بت بهتر ميشد عوض نميكردند ، و هم اگر سهم از خدا ميوه يا آب به سهم بت ميرفت ميگفتند اين مال بتها است چون خدا احتياج ندارد ، و اگر از سهم بت چيزى به قسمت خدا مىرفت برميگرداندند بجاى خود و ميگفتند بتها فقير هستند و خداى بينياز ، اين آيه فكر عمل آنها را نقل و توصيف مىكند و هم براى نزول آيت دوّم در مجمع البيان است : نقل شده است كه نعمان بن منذر قبيله - اى را غارت كرد و زنها را باسيرى برد ، چون با او صلح كردند و قرار شد اسيرها را برگردانند ، زنها نزد خويشان خود رفتند و دختر قيس بن عاصم در ايران بود و نخواست كه برگردد و با آنكه او را اسير كرده بود خوى گرفت ، قيس سوگند ياد كرد كه هر چه دختر داشته باشد او را زنده بگور كند ، از آن پس در ميان آنها رسم شد كه دختران خود را زنده بگور كنند ، آيه آنها را توصيف مىكند .\r\n","description":"","footnote":"","page_name":" 48 ","page_number":48},
  {"content":"\r\n\r\nترجمه :\r\n137 اين بتپرستان بخشى از آنچه خدا كشت و حيوان آفريده بهره ى خدا ميكردند و به گمان خود مىگفتند : اين بخش براى خدا و اين بخش براى شريكان ما [ كه بتها هستند و در سرمايه شريك ما هستند 
  ] و آنچه براى انبازان است بهره ى خدا نمىشود و آنچه بهره ى خدا است و آنچه بانبازان ما ميرسد و چه بد داورى مىكنند [ كه مىپندارند بتها شريك در سرمايه شان شدند و خدا بر كنار است 
  ] ،\r\n138 و بمانند اين انديشه ى زشت ايشان انبازانشان [ و ديوان ، و رهبران بگمراهى 
  ] كشتن فرزندانشان براىشان آراستند كه سر انجامشان به نابودى كشد و دينشان برايشان پوشيده بماند [ و هر كار زشت را ز دين خود شمارند 
  ] و اگر سرنوشتشان بود و خدا ميخواست چنين نمىكردند ، پس اى محمّد آنان را به خود گذار با دروغ سازىشان كه\r\n139 بپندار خود گفتند : اين چهار - پايانى و كشتنى است [ ويژه ى بتها 
  ] كه كس را نسزد از آن بهره بردارد و بچشد مگر كه خود بخواهيم و چهار پايانى است كه نبايد كس آن را سوار شود و چهارپايانى نام خدا بر آنان [ بهنگام سر بريدن 
  ] نمىبردند و همگى دروغسازى بر خدا است ، كه سزاى آن به زودى ببينند . و نيز گفتند\r\n140 آنچه بچه ى شكم اين چهارپايان است ويژه ى مردان ما است و و بر زنان ما ناروا است و اگر مرده زائيده شد همه در آن انباز بودند . البتّه خداوند سزاى اين ساخته شان ميدهد كه او داناى استوار كار بود\r\n141 البتّه زيان ديدند آن كسان كز بيخردى و نادانى فرزندان خود كشتند و آنچه خدا روزىشان كرده بود بدروغ بر خدا [ و بدعت در دين 
  ] به خود حرام كردند كه همانا گمراه بودند و آماده ى هدايت نبودند .\r\nسخن مفسّرين : « هذا لِلَّه بِزَعْمِهِمْ » 137 مجمع كسائى با ضمّ قرائت كرده است و هم يحيى بن وثّاب و اعمش ، و ديگران با فتح خوانده‌اند .\r\n« فَما كانَ لِشُرَكائِهِمْ فَلا يَصِلُ » تا آخر آيه 137 فخر : بجاى بت شركاء گفته شده است ، و « شركائهم » يعنى بتهاى آنها ، چونكه بتها را در اموال خود شريك ميكردند و بخشى از آن را براى خادمين بتخانه و ديگر مصارف بتها خرج ميكردند ،\r\n","description":"","footnote":"","page_name":" 49 ","page_number":49},
  {"content":"\r\n\r\nو در معنى اين جمله ها چند معنى گفته‌اند : 1 - ابن عبّاس گفته است : مشركين از زراعت و چهارپايان خود قسمتى براى خدا و قسمتى براى بتها معيّن مىكردند ، و سهم خدا را به بچه ها و فقرا مىدادند و حصه ى بتها را براى خود آنها خرج مى - كردند ، و اگر از سهم معيّن براى خدا چيزى به طرف سهم بتها ميآمد براى آنها مى - دادند و ميگفتند : خدا نيازى ندارد ، و اگر از طرف بتها به سهم خدا چيزى مىافتاد ، ميگفتند اينها فقير هستند و براى آنها برميگرداندند ، 2 - حسن بصرى و سدّى گفته‌اند : اگر از بخش معيّن براى بت چيزى تلف ميشد از سهم خدا آن را جبران ميكردند ، و اگر از سهم خدا تلف ميشد عوض نميدادند ، اين است معنى اين جمله - ها ، 3 - مجاهد گفته است : اگر از سهم خداها و بتها آب به طرف ديگر ميرفت جلو ميگرفتند ولى اگر از آنچه براى خدا معين كرده بودند آب ميرفت آن را بجاى مى - گذاشتند كه برود ، 4 - قتاده گفت : اگر سال سخت ميشد از سهم خدا براى بتها استفاده ميكردند ، 5 - مقاتل گفت : اگر نصيب بتها نمو ميكرد و خوب زياد ميشد مى - گفتند خدا اگر ميخواست بهره ى خود را خوب ميكرد ، و اگر سهم خدا خوب ميشد و سهم بتها بد بود از سهم خدا برميداشتند كه بتها محتاجند و به آنها ميدادند ، و معنى - « فَما كانَ لِشُرَكائِهِمْ فَلا يَصِلُ إِلَى اللَّه » اين است كه خوبى سهم شركاء به خدا نمى - رسد و حق او نيست ولى اگر سهم خدا خوب بود بشركا و بتها ميرسد .\r\n« وَكَذلِكَ زَيَّنَ لِكَثِيرٍ » 138 تفسير عبده : اين تزيين را چند علت گفته‌اند :\r\n1 - ترس فقر چنانچه در آيت ديگر است : « لا تَقْتُلُوا أَوْلادَكُمْ خَشْيَةَ إِمْلاقٍ » يعنى از ترس نادارى بچه ها را نكشيد ، 2 - عار اسارت دخترها كه بدست دشمن گرفتار شوند ، 3 - ترس عمل فحشاء پدرهاى سركش و بدكار با دختران خود ، 4 - ترس ننگ ازدواج با غير همشأن و شرف ، 5 - اعتقاد بتقرّب بخدايان بواسطه كشتن پسر كه نذر ميكردند اگر چند پسر داشته باشند يكى را قربان كنند .\r\n« قَتْلَ أَوْلادِهِمْ شُرَكاؤُهُمْ » 138 مجمع : مجاهد و سدّى و حسن گفته‌اند :\r\nمقصود از شركاء شياطين هستند كه مردم را از ترس فقر و عار وادار به اين كار ميكردند ،\r\n","description":"","footnote":"","page_name":" 50 ","page_number":50},
  {"content":"\r\nفراء و زجاج گفته‌اند : يعنى خادمان بتها مردم را بدين كار وادار ميكردند ، و بعضى گفته‌اند : مقصود از شركاء آن اشخاص هستند كه خود گمراه بودند و ديگران را به اين كار بد وادار ميكردند .\r\nامام فخر : چون بجاى امر خدا فرمان و دستور آنها را اطاعت ميكردند ، از اين جهت گفته شده است « شُرَكائِهِمْ » يعنى آنها كه مردم منحرف شريك خدا قرار داده‌اند و فرمانشان را اطاعت ميكنند .\r\n« لِيُرْدُوهُمْ » 138 مجمع : ابو علىّ جبائى گفته است : چون آنها از اين راهنمائى بكشتن و گور كردن فرزند راهنمائى داشته‌اند ، معنى اين جمله اين است كه نتيجه آرايش اين عمل در نظر آنها نابودى و هلاكشان خواهد بود ديگرى گفته است ممكن است كه بعضى از اين صلاح انديشان كه راهنمائى ميكرده‌اند بغرض سوء و نابودى مردم بوده است از اين جهت گفته شده است كه آنها قصد نابودى مردم را دارند اگرچه همه اين نظر را نداشته‌اند ولى باصطلاح براى تغليب و اسناد عمل بيك عدّه خاصّ به اين طور گفته شده است ، اگرچه همه به غرض سوء و نابودى مردم نبوده‌اند .\r\n« أَنْعامٌ وَحَرْثٌ حِجْرٌ » 139 مجمع : از ابى بن كعب و ابن مسعود و ابن زبير و اعمش و عكرمه و عمرو بن دينار روايت شده است كه آنها « حرج » بتقديم راء بر جيم قرائت كرده‌اند ، و ممكن است نتيجه ى معنى هر دو يكى باشد ، چون « حجر » بمعنى منع است « حرام » و « حرج » نيز بواسطه ى معنى مضيقه و تنگنائى كه از آن استفاده مىشود ، با حرام مطابق مىشود ، پس در نتيجه « حجر و حرج » دو لفظ مقلوب يكديگر هستند مثل جبذ و جذب كه بيك معنى هستند .\r\n« مَنْ نَشاءُ بِزَعْمِهِمْ » 139 طبرى : ابن زيد گفته است : يعنى قسمتى از حيوانات و زراعات خود را تخصيص بخداها و بتها ميدادند و زنها را از استفاده ى آن محروم ميداشتند و فقطَّ بمردها اختصاص ميدادند ، اين است كه به گمان باطل خود چيزى خواسته‌اند و حكمى كرده‌اند .\r\n","description":"","footnote":"","page_name":" 51 ","page_number":51},
  {"content":"\r\n« وَأَنْعامٌ حُرِّمَتْ ظُهُورُها » 139 مجمع : حسن و مجاهد گفته‌اند : يعنى :\r\n« بحيرة و سائبة و حام » كه تفصيل در سوره ى مائده گفته شده است ، و بعضى گفته - اند : آن شتر كه بچه ى بچه اش قابل سوارى شد ، پشتش از بار و سوارى مصون است و ديگر روا نيست كسى آن را بار كند يا سوار شود .\r\n« وَأَنْعامٌ لا يَذْكُرُونَ اسْمَ اللَّه عَلَيْهَا » 139 طبرى : مجاهد گفته است يعنى بر يك دسته از حيوانات خود در هيچ موقع نام خدا روا نميداشتند چه در سوارى و يا شير دوشيدن و يا غير آن ، و ابى وائل گفته است ، يعنى براى حجّ بر آنها سوار نميشدند و آداب دين با آنها انجام نميدادند و تلبيه نميگفتند .\r\nمجمع : ضحّاك گفته است : يعنى در موقع سر بريدن حيوانات خود نام خدا نميبردند و بنام بتها حيوان را سر ميبريدند .\r\n« افْتِراءً عَلَيْه » 139 مجمع : چون معتقد بودند اين اعمال و عقايد وظايف دين است و امر خداوند ، به اين جمله فهمانده شده است كه اينها تهمت است ، و دروغ و مجعول خود آنها نه وظيفه ى دينى است .\r\n« وَقالُوا ما فِي بُطُونِ هذِه الأَنْعامِ » 140 مجمع : ابن عبّاس و شعبى و قتاده گفته‌اند : يعنى شيرى كه در شكم آن بحيره و سائبه هست ، و مجاهد و سدّى گفته - اند : يعنى بچه هاى شكم اين دو دسته اگر زنده بود مخصوص مردان و گر مرده زائيده شد مرد و زن در آن شريكند .\r\nطبرى : چون معين نشده است كه مقصود شير است يا بچه پس ظاهر آن است كه آنها شير و بچه ى شكم يك دسته ى معيّن از حيوانرا مختصّ بمردان مى - دانستند .\r\n« خالِصَةٌ لِذُكُورِنا » 140 مجمع : كلمه ى « خالصة » به چهار وجه قرائت شده است با رفع و نصب و « خالص » بىتاء با رفع و نصب .\r\n« وَإِنْ يَكُنْ مَيْتَةً » 140 مجمع : جمله ى « يَكُنْ مَيْتَةً » به چهار صورت قرائت شده است : 1 - با ياء يكن ميتة ، 2 - با تاء در تكن و نصب ميتة 3 - با ياء يكن و رفع ميتة ،\r\n","description":"","footnote":"","page_name":" 52 ","page_number":52},
  {"content":"\r\n4 - تكن با تاء قرائت شده و ميتة مرفوع .\r\n« عَلى أَزْواجِنا » 140 طبرى : ابن زيد گفته است : مقصود از اين كلمه دخترها است يعنى آنچه در شكم اين حيوانات است بر دختران حرام است ، مجاهد گفته است : مقصود همسر است كه بچه با شير شكم حيوان بر زنها و همسران روا نيست .\r\n« قَدْ خَسِرَ الَّذِينَ » تا آخر آيه 141 فخر : در اين آيه هفت موجب توبيخ و زيان كفار يادآورى شده است : 1 - زيان كشتن فرزند كه در دنيا مردم ملامت ميكنند چون نميخواست بچه اش را نان بدهد او را كشت ، و در آخرت عذاب مىشود بعلاوه كه خودش از نعمت داشتن فرزند كه بزرگ نعمت است خود را محروم كرده است ، 2 - سفاهت كه به خيال موهوم فقر فرزند از دست دادن بزرگ سفاهت و بىخردى است و زيان در زندگى ، 3 - كلمه ى « بِغَيْرِ عِلْمٍ » توبيخ است براى آنها كه نسنجيده و ندانسته پى چيزى ميروند و معتقد ميشوند و دل ميبندند و اين زشت - تر كارها است و بدتر زيانها ، 4 - روزيهاى خدا را بر خود حرام كردن بدون دليل ، زيان حظ زندگى است و آماده كردن خود براى عقاب اخروى ، 5 - افترا و تهمت بر خداوند چون بدتر جرم تهمت است . پس ملامت مىشود بر چنين اخلاق و زيان ميبرد بمحروم شدن از سعادت آخرت ، 6 - بجمله ى « قَدْ ضَلُّوا » مىفهماند چون در اين كارهاى خود به راه بد رفتند پس گمراه هستند و از سعادت زندگى محروم هستند ، و ملامت شده ، 7 - بجمله ى « ما كانُوا مُهْتَدِينَ » ملامت ميشوند كه اگر كسى بى خبر باشد پى كسب اطلاع ميرود و راه خود مييابد ، ولى اينها راه مستقيم نميجويند و نمييابند و زيان مىبرند .\r\n« قَتَلُوا أَوْلادَهُمْ » 141 مجمع : ابن كثير و ابن عامر « قَتَلُوا » با تشديد تاء خوانده‌اند ، يعنى زياد چنين كارى كرده‌اند ، و باقى تخفيف تاء خوانده‌اند .\r\nتفسير عبده : بخارى از ابن عبّاس نقل كرده است كه او گفت : اگر ميخواهيد جهل اعراب را بدانيد ، از آيات صد و سى سوره ى انعام ببعد بخوانيد .\r\n","description":"","footnote":"","page_name":" 53 ","page_number":53},
  {"content":"\r\n\r\nسخن ما : همان از ابن عبّاس نقل شده است كه با يادآورى اين آداب و رسوم بحث مردم شناسى آغاز شده است تا بدانند آنها كه مخالف پيغمبر و اسلام هستند چه مردمى هستند و چه رسم و عقيده دارند تا شايد به خود آيند و تربيت شوند و ممكن است به همين مناسبت در آخر هر آيه براى اشاره ببدى فكر و كارشان تهديد شده اند و توبيخ كه گفته شده است مثل : « ساءَ ما يَحْكُمُونَ » و « سَيَجْزِيهِمْ وَصْفَهُمْ » .\r\n[ سوره الأنعام ( 6 ) : آيات 141 تا 144 
  ]\r\nوَ هُوَ الَّذِي أَنْشَأَ جَنَّاتٍ مَعْرُوشاتٍ وَغَيْرَ مَعْرُوشاتٍ وَالنَّخْلَ وَالزَّرْعَ مُخْتَلِفاً أُكُلُه وَالزَّيْتُونَ وَالرُّمَّانَ مُتَشابِهاً وَغَيْرَ مُتَشابِه كُلُوا مِنْ ثَمَرِه إِذا أَثْمَرَ وَآتُوا حَقَّه يَوْمَ حَصادِه وَلا تُسْرِفُوا إِنَّه لا يُحِبُّ الْمُسْرِفِينَ ( 141 ) وَمِنَ الأَنْعامِ حَمُولَةً وَفَرْشاً كُلُوا مِمَّا رَزَقَكُمُ اللَّه وَلا تَتَّبِعُوا خُطُواتِ الشَّيْطانِ إِنَّه لَكُمْ عَدُوٌّ مُبِينٌ ( 142 ) ثَمانِيَةَ أَزْواجٍ مِنَ الضَّأْنِ اثْنَيْنِ وَمِنَ الْمَعْزِ اثْنَيْنِ قُلْ آلذَّكَرَيْنِ حَرَّمَ أَمِ الأُنْثَيَيْنِ أَمَّا اشْتَمَلَتْ عَلَيْه أَرْحامُ الأُنْثَيَيْنِ نَبِّئُونِي بِعِلْمٍ إِنْ كُنْتُمْ صادِقِينَ ( 143 ) وَمِنَ الإِبِلِ اثْنَيْنِ وَمِنَ الْبَقَرِ اثْنَيْنِ قُلْ آلذَّكَرَيْنِ حَرَّمَ أَمِ الأُنْثَيَيْنِ أَمَّا اشْتَمَلَتْ عَلَيْه أَرْحامُ الأُنْثَيَيْنِ أَمْ كُنْتُمْ شُهَداءَ إِذْ وَصَّاكُمُ اللَّه بِهذا فَمَنْ أَظْلَمُ مِمَّنِ افْتَرى عَلَى اللَّه كَذِباً لِيُضِلَّ النَّاسَ بِغَيْرِ عِلْمٍ إِنَّ اللَّه لا يَهْدِي الْقَوْمَ الظَّالِمِينَ ( 144 )\r\nمعنى لغات : انشأ - از مصدر انشاء بمعنى احداث و پيدايش دادن ،\r\n","description":"","footnote":"","page_name":" 54 ","page_number":54},
  {"content":"\r\nجنات - جمع جنة بمعنى ديوار دار مشجر ، معروشات - از عرش بمعنى ارتفاع يعنى بالا رفته بوسيله ى ستونها و پايه ها و يا موهاى انگور بوسيله ى ستونها بلند شده ، لا تسرفوا - از مصدر اسراف ، بمعنى از اندازه بدر كردن ، خطا كردن ، و نادانى و غفلت . حصاد - درو كردن زراعت و كشتن آدم . حمولة - جمع حمل بكسر بمعنى بار و حمل كردنى ، فرش - همان كه در فارسى فرش مينامند مانند قالى و غيره ، فضاى گشاده ، درخت و هيزم و حيوان كوچك ، دروغ ، گاو و گوسفندى كه مصرف آن فقط سر بريدن است ، ضأن - گوسفند ، ميشينه ، مانند قوچ و ميش ، معز ، بز .\r\nجهت نزول : طبرى : ثابت بن قيس بن شماس خرماى خود را جمع كرد و به فقرا داد تا شب همه تمام شد و براى خودش نماند ، آيت اول « وَآتُوا حَقَّه » تا آخر براى راهنمائى او نازل شد .\r\nتفسير حسينى : عوف بن مالك بپيغمبر ص عرض كرد : آنچه پدران ما حرام كرده بودند تو حلال كردى ، فرمود به عمل و گفتار آنها حرام نمىشود . عوف گفت : خدا حرام كرده است پيغمبر ص فرمود : خدا انواع چهارپايان را نر و ماده آفريده است ، شما كدام را حرام ميدانيد ، نر يا ماده را ؟ اين آيات 143 و 4 و 5 براى جواب او نازل شد .\r\nترجمه :\r\n142 با اينكه او كسى است كه پديدار كرد باغهائى [ درختان آن 
  ] با چفت و داربست بالا رفته [ چون موستان انگور 
  ] و جز آن كه درختانش بپاى خود ايستاده است ، و خرمابن و كشتزار كه سود و ميوه اش به چند گونه است ، و زيتون و انار آفريد ، كه دسته اى همانند بودند و دسته اى جور بجور پس چو ميوه ى اينها رسيد از آن بخوريد و بهنگام چيدن ، بخش بينوايان بخودشان دهيد و اندازه ى كار خود نگاه داريد كه خدا فزونكاران را دوست ندارد ،\r\n143 و از چهار پايان بار برى و گستردنى براى شما بساخت . پس از آنچه خدا بشما روزى كرد بخوريد ، و بدنبال گامهاى ديو نرويد كه او دشمن نمودار شما است ،\r\n144 اينها هشت جفتند : از گوسفند دو جفت [ يكى نر جفت ماده و يكى ماده كه جفت نر است 
  ] و بز دو جفت [ نر و ماده 
  ] ، اى محمد از اين تازيان بپرس آيا دو نر و يا ماده ى آنها را بر شما حرام كردند يا بچه ى شكم ماده ها را ؟ اگر راست مىگوئيد و از آن علمى داريد ، به من\r\n","description":"","footnote":"","page_name":" 55 ","page_number":55},
  {"content":"\r\n\r\n\r\nبگوئيد .\r\n145 و نيز شتر دو جفت است [ نر و ماده 
  ] و گاو هم دو جفت [ نر و ماده 
  ] است آيا دو نر يا دو ماده ى آنها را بر شما ناروا كردند يا بچه ى شكم ماده ها را ؟ يا مگر شما خود گواه بوديد و خدا بشما اين گونه سفارش كرد ؟ [ كه هر چه خواهيد بر خود حلال يا حرام كنيد 
  ] ؟ پس كى است ستمگرتر از آنكه بر خدا بدروغ چيزى ببندد تا مردمانرا بنادانى گمراه كند ؟ البته كه خدا راهنماى گروه ستمكار نباشد .\r\nسخن مفسّرين : « وَهُوَ الَّذِي » 142 طبرى : يعنى خدا اينها را ايجاد كرده است نه بتهاى شما .\r\n« مَعْرُوشاتٍ وَغَيْرَ مَعْرُوشاتٍ » 142 طبرى : يعنى آنچه مردم با چفته و داربست بالا مىبرند و نگاه ميدارند مثل سيم و آنچه خود بالا ميرود بىچوب و چفته مثل آن درختها كه در كوه و بيابان است و ميوه ميدهد .\r\nمجمع : ابو علىّ گفته است : يعنى آنچه اطرافش محدود است مثل ديوار و همانند آن ، و ابو مسلم گفته است : « غَيْرَ مَعْرُوشاتٍ » يعنى آن كه خود بر ساقه ى خود ميايستد .\r\nتفسير نيشابورى : ارتباط اين آيه با آيات پيش اين است كه پس از بيان عقايد ركيك آنها دليل براى اثبات توحيد آورده شده است ، و مقصود از اين دو كلمه هر دو ، بوته ى مو انگور است كه اول آنهائى است كه بداربست و چفته كشيده و دوم آن يكى كه مانند بوته ى كدو و خربزه بر زمين گسترده است .\r\n« وَالزَّرْعَ » 142 فخر : ابن عبّاس اين كلمه را چنين معنى كرده است :\r\nهمه ى انواع حبوب و دانه هاى خوردنى و غذاى آدمى .\r\n« مُخْتَلِفاً أُكُلُه » 142 فخر : ابن كثير و نافع با سكون كاف قرائت كرده‌اند و بقيّه ى قاريها با ضمّ كاف خوانده‌اند .\r\nتنوير المقباس ابن عبّاس : يعنى مزه ى آنها در ترشى و شيرينى مختلف است .\r\nمجمع : بعضى گفته‌اند : يعنى ميوه ى آنها مختلف است و جوربجور و بعضى غير اين گفته‌اند .\r\n« وَآتُوا حَقَّه يَوْمَ حَصادِه » 142 طبرى : براى اين جمله سه معنى نقل كرده اول بعضى گفته‌اند مقصود زكات واجبست چنان كه اندازه و پيمانه اينها معين شد يك عشر و نيم عشر\r\n","description":"","footnote":"","page_name":" 56 ","page_number":56},
  {"content":"\r\nبمقتضاى خود زكات بدهيد دوّم - بعضى گفته‌اند : مقصود وظيفه اى است بر سرمايه - داران كه غير از زكات هم از اموال خود بدهند چنان كه عمرو بن علىّ براى من حديث كرد از عبد الوهّاب كه او گفت : محمّد بن جعفر از پدرش حديث كرد كه در كتابى از على ابن الحسين نوشته بوده است : مقصود از اين جمله مالى است غير از حقّ فقرا كه پرداخت آن واجب است ، و مجاهد گفته است : يعنى هنگام درو چيزى به سائل و خواهنده ى فقير از خوشه بدهد ، و در هنگام خرمن كردن بدهد ، و پس از كوبيدن خرمن باز بدهد ، و چون كار و عمل جمعآورى تمام شد و مقدار آن را دانست زكاتش را جدا كند ، و هنگام جمع آورى خرما از خوشه به فقير بدهد ، و هنگام پيمانه كردن از ميوه - اش بدهد كه بخورد ، و پس از تعيين مقدار آن زكات جدا كند ، و ميمون بن مهران و يزيد بن اصمّ گفتند : مردم مدينه رسم داشتند كه چون خرما ميچيدند خوشه ى از آن به مسجد ميآوردند و ميآويختند و فقير ميآمد و با عصاى خود به آن ميزد و آنچه مىافتاد برميداشت ، اين است معنى اين جمله ، و ابن ابى نجيح گفت : يعنى هنگام جمع - آورى زراعت و خرما يك مشت از آن به فقير بدهند و بگذارند كه آنها دنباله و جاى جمع شده بگردند و آنچه بيابند ببرند « باصطلاح زراعتكارى و باغدارى خوشه چينى و آنچه كنند » ، سوّم - عدّه اى ديگر گفته‌اند : اين وظيفه ى موقّت بوده است پيش از تعيين وظيفه ى زكات و پس از وجوب زكات اين حكم نسخ شد ، چنان كه سعيد بن جبير گفته است : اين آيه دستورى بود پيش از زكات و چون آيت زكات نازل شد اين حكم نسخ شد و مردم از اين درآمدها به فقير ميدادند ، و سدّى گفته است : پس از اين آيه چون در هنگام درو يا چيدن خرما كسى ميگذشت به او ميخوراندند و بهره اى از محصول شان ميدادند ، خداوند اين را بدستور زكات نسخ كرد و عشر و نيم عشر از درآمد معيّن شد .\r\nمجمع : مردم بصره و شام و عاصم « حصاد » بفتح حاء خوانده‌اند و ديگر قاريها با كسر حاء خوانده‌اند ، و از امام صادق ع روايت شده است كه از پدرش نقل فرموده - است : يعنى آن اندازه كه مىشود به فقير داد بدهيد ، و هم از عطا و مجاهد و ابن -\r\n","description":"","footnote":"","page_name":" 57 ","page_number":57},
  {"content":"\r\n\r\nعمر و سعيد بن جبير و ربيع بن انس اين معنى روايت شده است ، و آنها كه شيعه - مذهب و هم عقيده ى ما هستند روايت كرده‌اند : مقصود از اين جمله همان است كه كم كم به فقير ميدهند ، ابراهيم و سدّى گفته‌اند : چون اين آيه بمكّه نازل شده است و در مدينه آيت زكات نازل شده است ، پس اين آيه منسوخ است بآيت زكات .\r\nفخر : اين جمله دنباله ى پنج دسته درآمد و بهره هاى انسان گفته شده - است كه عنب و نخل و زرع و زيتون و رمّان باشد ، ابو حنيفه استفاده كرده است كه مقصود وجوب زكات است در همه ى اينها ، و نيز او گفته است چون اين جمله بطور كلَّى بىقيد و شرط گفته شده است پس نصاب و حدّ معيّن براى زكات نيست ، پس اگر كسى هر اندازه از اين پنج دسته محصولات زمينى داشته باشد بايد زكات آن را بدهد .\r\n« وَلا تُسْرِفُوا » 142 ابو الفتوح نوشته است : در او چند قول گفتند : 1 - يكى آنكه مراد آن است كه توانگران در آن عهد در دادن اسراف كردندى تا محتاج شدندى ، تا روايت كرده‌اند كه ثابت بن قيس بن شمّاس را پانصد درخت خرما بود ، بوقت ارتفاع همه را بداد و براى عيال هيچ باز نگرفت ، خداى تعالى از اين نهى كرد ، و رسول گفت :\r\n« ابدأ به من تعول » ابتدا به عيال خود كن ، 2 - مقاتل و عطيّه ى عوفى گفتند : براى بتان چيزى ندهى ، 3 - زهرى گفت : در معصيت خرج نكنيد ، مجاهد گفت : اگر كوه ابو قبيس زر گردد و كسى را باشد ، به صدقه بدهد اسراف نباشد ، و از آنجا است كه حاتم طائى را گفتند : « لا خير في الاسراف » يعنى « در زياد روى سودى نيست » گفت : « لا اسراف في الخير » يعنى « در خوبى زياده روى نيست » ، 4 - بعضى دگر گفتند : اين خطاب است با سلطانان ، يعنى بالاى حقّ خود مستانى ، 5 - و بعضى دگر گفتند :\r\nخطاب عامّ است با همه ، و گفته‌اند : اسراف هم در افراط مستعمل است و هم در تقصير .\r\nمجمع : چند معنى براى اين جمله گفته‌اند : 1 - سعيد بن مسيّب گفته است :\r\nاسراف در اينجمله بمعنى تقصير است ، يعنى تقصير نكنيد در دادن حقّ لازم فقراء ، 2 - ابو مسلم گفته است : يعنى اسراف و زياده روى در مصرف نكنيد تا آن اندازه كم شود كه براى فقير حقّى نماند و مشمول زكات نشود .\r\n","description":"","footnote":"","page_name":" 58 ","page_number":58},
  {"content":"\r\n\r\nتفسير حسينى : امام قشيرى قدّس سرّه فرموده كه هر چه در حظَّ نفس خود نفقه كنى اسراف است و اگر چه يك كنجد دانه بود ، و هر چه براى خداى دهى اسراف نيست و اگر چه هزار خزانه باشد .\r\nتفسير تنوير المقباس : و بعضى گفته‌اند : يعنى بر خود حرام نكنيد : [ بحيره و سائبه و حام 
  ] كه در سوره ى مائده تفصيل آن گفته شده است .\r\n« حَمُولَةً وَفَرْشاً » 143 ابو الفتوح : نوشته است : در معنى « حَمُولَةً وَفَرْشاً » سه قول گفتند : يكى آنكه عبد اللَّه مسعود و عبد اللَّه عبّاس و حسن و مجاهد گفتند :\r\n« حَمُولَةً » شتر بزرگ باشد و « فرش » شتر كوچك ، و قول ديگر آن است كه قتاده و ربيع و سدّى و ضحّاك گفتند : « حَمُولَةً » اشتر و گاو و باركش باشد ، و « فرش » گوسفند ، قول سيّم از عبد اللَّه عبّاس آن است كه « حَمُولَةً » هر چهار پاى باشد كه باركش بود از شتر و استر و اسب و خر و گاو « فرش » گوسفند باشد .\r\nمجمع : ابو مسلم و ربيع بن انس گفته‌اند « حَمُولَةً » يعنى آنچه استفاده ى باربرى از آن بشود و « فرش » يعنى آنچه بر زمين خوابانده شود براى سر بريدن و ابو علىّ گفته است : « فَرْشاً » يعنى آنها كه از كرك و پشم و مويشان فرش و وسائل آسايش فراهم مىشود .\r\n« ثَمانِيَةَ أَزْواجٍ » 144 ابو الفتوح : عده اى از اعراب حضور پيغمبر رفتند و ابو الاحوص مالك بن عوف سخندان و خطيب آنها نيز همراه بود ، بآنحضرت عرض كردند چرا سائبه و بحيره حرام باشد و با آنحضرت در حرمت اينها مناظره و گفتگو كردند ، پيغمبر فرمود : چرا اينها حرام باشد ؟ آيا از نر حرام مىشود يا از ماده يا از هر دو ؟ و باز چرا بر زن حرام و بر مرد حلال باشد و باز اگر مرده باشد بر همه حلال باشد ؟ آنها در جواب عاجز شدند ، پيغمبر فرمود : خدا چنين دستور داده است و اين آيات براى جواب آنها نازل شد .\r\nيعنى : هشت فرد ، چون كه هر يك از نر و ماده جفت آن ديگرى است و بعضى گفته‌اند : يعنى هشت صنف هستند كه نر يك صنف و ماده يك صنف است و همگى\r\n","description":"","footnote":"","page_name":" 59 ","page_number":59},
  {"content":"\r\n\r\nهشت صنف مىشود .\r\nو « مِنَ الضَّأْنِ اثْنَيْنِ » 144 مجمع : بعضى گفته‌اند : مقصود از كلمه ى اثنين نر و ماده نيست ، بلكه مقصود اهلى و وحشى است كه بز و ميش و شكار كوهى و آهو و گاو و گوزن باشد و « الإِبِلِ اثْنَيْنِ » مقصود شتر عراب و بخاتى است عراب شترهاى عربى و بخاتى شترهاى خراسانى ( بنقل از قاموس اللَّغه ) و اين معنى را از امام صادق عليه السلام نيز روايت كرده‌اند .\r\nتفسير روح المعانى آلوسى : و قول الطَّبرسى انّه المروىّ عن ابي عبد - اللَّه رضى اللَّه عنه كذب لا اصل له و هو شنشنة اعرفها من اخزم « 1 » .\r\n« وَمِنَ الْمَعْزِ » 144 مجمع : مردم بصره با فتح عين خوانده و ديگر قاريها « الْمَعْزِ » با سكون عين قرائت نموده‌اند .\r\nامام فخر : مفسّرين در معنى اين آيه چنين گفته‌اند كه اگر حرمت اين حيوانات بواسطه ى جنس نر است ، پس فرق نيست ميان افراد كه يكى حرام باشد ديگرى حلال و اگر براى اين است كه حيوان ماده است ، و يا در شكم مادر است ، باز فرق نيست ، ولى اين معنى مفسّرين درست نيست ، چون ممكن است بگويند بواسطه ى نر و مادگى نيست بلكه چون بحيره و سائبه هستند حرام است ، پس - بهتر آن است كه اين آيه را چنين معنى كنيم : اول اينكه چون بدين و پيغمبرى معتقد نيستند چگونه اينها را دسته بندى ميكنيد و يكى را حرام ميدانيد و ديگرى را حلال ، دوّم اينكه اين آيه تمام حيوانات قابل استفاده را شمرده است و آنگاه پرسيده است كه كدام حرام است ، و بحيره و سائبه و حام و وصيله كه شما اختراع كرده‌ايد و شتر را به آن اختصاص داده‌ايد تفاوت در چه چيز است با اينكه همه ى گاو و گوسفند و شتر مورد استفاده ى آدمى است چرا بحيره و وصيله در شتر پيدا شده است نه در ديگران ؟\r\nسخن ما : 1 - روش تربيتى قرآن است كه در هر هنگام كه مقتضى بوده است مردم را بتوحيد راهنمائى كرده است بوسيله ى نماياندن آن حقيقت و يگانه قدرت\r\n\r\n","description":"","footnote":"\r\n( 1 ) مثلى است كه به فارسى گويند اين خوى پست را از پدرش به ارث برده است و\r\n","page_name":" 60 ","page_number":60},
  {"content":"\r\n\r\nكه انواع موجودات و اشكال و خاصّيتهاى گوناگون نشانه ى قدرت است و پديده ى حقيقت علم و اراده ى ازلى در اين آيات هم وادار كرده است بانديشه و فكر در انواع نبات و حيوان و استفاده هاى متنوّع آن كه اينها هر يك خود نشانه ى قدرت است نه نتيجه ى تصادم و تركيب طبايع مختلف . 2 - در آخر آيت 140 ستمگرتر مردم معرّفى شده است به اين كه از خود حكم و قانون و آئين در آوردن و مردم را گمراه كردن بزرگترين ستم است ، چون هر قتل و غارت و ويرانى محدود است به همان چه انجام شده است ، و بجاى ديگر و مردم ديگر تجاوز نميكند ، ولى بدعت و اختراع آئين در زمانها و سرزمينها دور مىزند و به همه كس ميرسد و گمراه مىكند ، چنان كه ، در حديث است « من سنّ سنّة حسنة فله اجره و اجر من عمل به الى يوم القيمه ، و من سنّ سنّة سيّئة فعليه وزره و وزر من عمل به الى يوم القيمة » يعنى هر كه روش نيك بگذارد هم خودش مزد دارد و هم از مزد ديگران كه به آن رفتار كرده‌اند بهره - مند مىشود ، و هر كس آئين بد بمردم بياموزد خودش گناهكار است و از گناه كار آن مردم دامنگيرش مىشود . پس نتيجه اين است كه اين آيه قانون گزاران بدانديش امروز را ستمگر مردم معرّفى كرده است كه محروم از هدايت هستند چون ستم كرده‌اند و ديگران را گمراه نموده‌اند .\r\n","description":"","footnote":"","page_name":" 61 ","page_number":61},
  {"content":"\r\n[ سوره الأنعام ( 6 ) : آيات 145 تا 147 
  ]\r\nقُلْ لا أَجِدُ فِي ما أُوحِيَ إِلَيَّ مُحَرَّماً عَلى طاعِمٍ يَطْعَمُه إِلَّا أَنْ يَكُونَ مَيْتَةً أَوْ دَماً مَسْفُوحاً أَوْ لَحْمَ خِنزِيرٍ فَإِنَّه رِجْسٌ أَوْ فِسْقاً أُهِلَّ لِغَيْرِ اللَّه بِه فَمَنِ اضْطُرَّ غَيْرَ باغٍ وَلا عادٍ فَإِنَّ رَبَّكَ غَفُورٌ رَحِيمٌ ( 145 ) وَعَلَى الَّذِينَ هادُوا حَرَّمْنا كُلَّ ذِي ظُفُرٍ وَمِنَ الْبَقَرِ وَالْغَنَمِ حَرَّمْنا عَلَيْهِمْ شُحُومَهُما إِلَّا ما حَمَلَتْ ظُهُورُهُما أَوِ الْحَوايا أَوْ مَا اخْتَلَطَ بِعَظْمٍ ذلِكَ جَزَيْناهُمْ بِبَغْيِهِمْ وَإِنَّا لَصادِقُونَ ( 146 ) فَإِنْ كَذَّبُوكَ فَقُلْ رَبُّكُمْ ذُو رَحْمَةٍ واسِعَةٍ وَلا يُرَدُّ بَأْسُه عَنِ الْقَوْمِ الْمُجْرِمِينَ ( 147 )\r\nمعنى لغات : مسفوح . از مصدر سفح بفتح و سفوح بضمّ سين بمعنى خون ريختن ، اهل - از مصدر اهلال ، نمودار شدن ماه ، صدا بلند كردن براى ديدن ماه ، صداى بچه بگريه بلند شدن ، ماه را ديدن ، در هنگام تعجّب يا خوشوقتى بنام خدا صدا بلند كردن ، در موقع سر بريدن حيوانات نام خدا بردن ، باغ - از مصدر بغى بفتح تاء و بغيه با ضمّ و كسر با بمعنى از حقّ و عدالت منحرف شدن ، نافرمانى كردن ، پى چيزى رفتن ، ظفر - با كسر و ضمّ ظاء و سكون فا و با ضمّ فاء و ظاء بمعنى ناخن شحوم - جمع شحم بمعنى پيه و ماده ى چربى در داخل شكم حيوان ، الحوايا - جمع حويه بمعنى روده ى « شكنبه » اوست بقول عربها « مبعر » و باصطلاح چرب روده است و همان روده اى كه اطرافش پيه و در داخلش از سرگين دفع نشده مانده است .\r\nترجمه :\r\n[ پس به اين كافران 
  ] بگو 146 : در آنچه از سوى حقّ به من وحى شده حرامى كه كس بخورد نمىيابم مگر مردار باشد يا خون جدا شده يا ز گوشت خوك كه آن پليد است يا [ كشتارى كه به ناشايست انجام شده و بجاى نام خدا 
  ] فسق است كه بنام بتها سر بريده‌اند ، ولى اگر كسى ناچار بود نه سركش و ستمگر [ و در خوردن اينها اندازه نگاه داشت 
  ] همانا پروردگار تو آمرزنده است و مهربان\r\n147 بلى بر آن كسان كه از يهود بودند [ و سزاوار سختى 
  ] حرام كرديم گوشت هر حيوان با ناخن و چنگال را و از گاو و گوسفند پيه آنها را بر ايشان ناروا كرديم مگر آنچه در پشت آنها باشد و در پيرامون روده ها [ و چرب روده 
  ] و آنچه آميخته به استخوان شده است [ چون مغز قلم و چربى دم حيوان و مانند آن 
  ] و به اين گونه [ جلوگيرى ز پاره اى خواسته هاى آنها 
  ] سزاى فزونخواهى ايشان داديم كه ما [ در گفتار و بيم و نويد خود 
  ] راست گفتاريم ،\r\n148 پس اى محمّد اگر اين تازيان سخنان تو را دروغ شمردند بگو پروردگار شما مهرى گشاده دارد و سهمناكى او را ز بدكاران كس نتواند كه بگرداند .\r\n","description":"","footnote":"","page_name":" 62 ","page_number":62},
  {"content":"\r\n\r\nسخن مفسّرين : « قُلْ لا أَجِدُ » 146 طبرى : طاوس گفته است : مردم جاهليّت و عرب قبل از اسلام چند چيز حلال و چيزهائى بر خود حرام ميدانستند ، از اين جهت بپيغمبر امر شد كه به آنها اين طور بگويد و چيزهاى حرام را محدود نمايد .\r\n« إِلَّا أَنْ يَكُونَ مَيْتَةً » 146 مجمع : ابن كثير و حمزه تكون با تاء و ميتة را منصوب خوانده‌اند ، و ابو جعفر و ابن عامر تكون با تاء و ميتة با رفع قرائت كرده‌اند ، و ديگران يكون با ياء و ميتة با نصب خوانده‌اند و ياء ميتة را همه بىتشديد خوانده‌اند مگر ابو - حنيفه كه او « ميتة » با تشديد ياء خوانده است .\r\nو در آيه محرّمات منحصر به چهار دسته شده است ، با اينكه چيزهاى زيادتر هست كه حرام شده است شايد از اين جهت باشد كه چون اينها اهم محرّمات بود در آيه ياد شده و ديگر حرامها محول بآيات ديگر و گفتار پيغمبر شده است ، و نيز ممكن است كه چون اين آيات در مكّه نازل شده محرّمات محدود به همين شده است ، و در مدينه كه سوره ى مائده نازل شده است بيشتر و مفصّل بيان شده است .\r\n« دَماً مَسْفُوحاً - » 146 طبرى : عكرمه گفت : اگر اين آيه و قيد « مسفوح » نبود مسلمانان مانند يهود از رگ حيوان خون ميخورند .\r\n« فَمَنِ اضْطُرَّ غَيْرَ باغٍ وَلا عادٍ » 146 ابو الفتوح نوشته است : در او چند قول گفتند : يكى آنكه طلب اين چيزها نكند ، و گفته‌اند طلب لذّت نكند بتناول اين چيز ها ، و گفته‌اند مراد بباغى آن است كه بر امام عادل بيرون آيد ، و گفته‌اند مراد به باغى رهزن است ، و عادى متعدّى و ظالم باشد ، و گفته‌اند : معنى آن است كه تعدّى نكند از آن كه امساك رمق كند او را ، و گفته‌اند : تعدّى نكند از حلال به حرام ، و حد آن ضرورت كه اين چيزها به آن رخصت باشد آن است كه از گرسنگى به جائى رسد كه از تلف نفس برسد .\r\nتفسير روح المعانى آلوسى : يعنى آنكه چيزيرا بناحق بخواهد و از مضطرّ ديگرى همانند خود بگيرد ، و آنكه از حدّ ضرورت بيشتر بخواهد ، و اين قيد « غير باغ » نه براى آن است كه اگر اضطرار نباشد ممنوع است بلكه براى آن است كه از حرام\r\n","description":"","footnote":"","page_name":" 63 ","page_number":63},
  {"content":"\r\nديگر احتراز كنند و حقّ مضطرّ ديگر را نگيرند ، كه اگر بيچاره اى مردارى از بيچاره - اى ديگر گرفت و خورد نه مسئول خوردن مردار است بلكه مسئول تضييع حقّ غير است .\r\n« فَإِنَّ رَبَّكَ غَفُورٌ رَحِيمٌ » 146 آلوسى : يعنى اينها حرام هستند ولى خداوند در موقع اضطرار مىبخشد .\r\nروح البيان : در تأويلات نجميّه گفته است : ميته اشاره است به هوا و هوس - هاى دنيا ، چنانچه بداود پيغمبر الهام شد : دنيا چون مردارى است كه سگها بر آن گرد آمده و هر كدام آن را به طرف خود ميكشند ، پس اگر دوست دارى مثل آنها سگ باشى خواسته هاى دنيا را به طرف خود بكش . حافظ گفته است :\r\n\r\nهمائى چون تو عالى قدر و حرص استخوان حيف است\r\nدريغا سايه ى همّت كه بر نااهل افكندى\r\n\r\nو سنائى گفته است :\r\n\r\nاين جهان بر مثال مردارى است\r\nدور او كركسان هزار هزار\r\n\r\n\r\nاو مر اين را همى زند مخلب\r\nاين مر او را هميزند منقار\r\n\r\nو دم مسفوح كنايه است از شهوات و لذّات كه براى آنها دين را از دست ميدهند و حقيقت آدميت را ميكشند و خونش را ميريزند ، و لحم خنزير كنايه است از پليديها و اعمال شيطانى چنان كه در آيت جلو گفته شده است « الْخَمْرُ وَالْمَيْسِرُ وَالأَنْصابُ وَالأَزْلامُ رِجْسٌ مِنْ عَمَلِ الشَّيْطانِ » و « فِسْقاً أُهِلَّ لِغَيْرِ اللَّه » كنايه است از آنچه موجب انحراف از حقّ بسوى غير حقّ بشود . سعدى گفته است :\r\n\r\nخلاف طريقت بود كاوليا\r\nتمنّا كنند از خدا جز خدا\r\n\r\n« حَرَّمْنا كُلَّ ذِي ظُفُرٍ » 147 مجمع : در معنى « ذى ظفر » اختلاف است :\r\nابن عبّاس و سعيد بن جبير و قتاده و مجاهد و سدّى گفته‌اند هر حيوانى كه پنجه ى گشاده نداشته مثل شتر و ديگر چهار پايان و مرغابى و غاز ، ابن زيد گفته است مقصود شتر است و بس نه ديگر حيوانات ، جبّائى گفته است : همه ى درندگان و سگها و\r\n","description":"","footnote":"","page_name":" 64 ","page_number":64},
  {"content":"\r\nگربه ها و هر حيوان كه با پنجه ى خود شكار مىكند ، بلخى گفته است : يعنى مقصود پرندگان داراى چنگال و ناخن كج است و هر حيوان داراى سمّ .\r\nفخر : اين معانى كه براى كلمات « ذِي ظُفُرٍ » گفته‌اند درست نيست ، چونكه ظفر غير از حافر است و سمّ و اگر معنى مفسّرين درست باشد بايد همه ى حيوانات ذوات حافر و سمدار بر يهود حرام بوده باشد . با آنكه گاو و گوسفند حرام نبوده است مگر قسمتى از پيه آنها ، پس « ذِي ظُفُرٍ » يعنى حيوانات چنگال و ناخندار و ذوات المخاطب و البراثن كه اينها وسيله ى شكار آن حيوانها است ، و به اين معنى همه ى انواع سگ و گربه و درنده ها مشمول اين حكم هستند و هم مرغان شكارى چون آنها هم مثل اين حيوانات داراى ناخن و چنگال وسيله ى شكار هستند ، و اين جمله ى آيه ميفهماند گوشت اين حيوانات كه داراى ناخن و چنگال هستند فقطَّ بر يهود حرام بوده است ، نه بر ديگران چونكه بموجب لغت قيد بجمله ى « عَلَى الَّذِينَ هادُوا » انحصار حكم را ميفهماند ، بعلاوه اگر حكم مختصّ بيهود نباشد - اين جمله لغو و بيفايده خواهد بود ، پس اين آيه بواسطه ى اين قيد ميفهماند كه گوشت اين حيوانات حلال است ، و حديثى كه از پيغمبر بر حرمت آنها نقل شده است ، چون يك حديث است و مخالف با قرآن پس ميگوئيم نبايد آن را صحيح و از پيغمبر بدانيم و با اين استدلال رأى امام مالك در اين مسئله تقويت مىشود ، و ما در جواب امام فخر ميگوئيم : اوّل مفهوم وصف و مفهوم قيد حجّت نيست يعنى نمى - توانيم به اين تخصيص حرمت بيهود استدلال كنيم كه گوشت آنها بر عير يهود حلال است ، دوّم : آيه احكام گذشته و وظايف يهود را نقل مىكند در برابر احكام « سائبه و وصيله و حام » كه مجعول اعراب بوده است ، و اين جمله ها براى تعيين وظايف مسلمين نبوده است كه از مفهوم آن استفاده ى اين وظيفه ى مسلمين بشود .\r\nتورات : سفر لاويان باب يازدهم حيوانات حرام و نجس را در خطاب خدا بموسى و هارون بتفصيل نوشته است .\r\n« إِلَّا ما حَمَلَتْ ظُهُورُهُما » 147 مجمع : مقصود گوشت سفيدى است كه در\r\n","description":"","footnote":"","page_name":" 65 ","page_number":65},
  {"content":"\r\n\r\nپشت حيوان است .\r\n« أَوِ الْحَوايا » 147 مجمع : ابن عبّاس و سدى و سعيد بن جبير و مجاهد گفته - اند : يعنى پيه موجود اطراف مباعر و چرب روده ها ، ابن زيد گفته است : مقصود پيه چسبيده بروده ها است ، چون حوايا بمعنى بنات اللَّبن است ، و جبّائى گفته است : حوايا يعنى آن روده ها كه بر آنها پيه باشد ، .\r\n« أَوْ مَا اخْتَلَطَ بِعَظْمٍ » 147 طبرى : ابن جريج گفته است : يعنى چربى دنبه كه به استخوان عصعص متّصل است ، سدّى گفته است : يعنى هر چربى چسبيده به استخوان .\r\nتفسير حسينى نوشته است : چون ذنب و پيه بناگوش و مغز استخوان .\r\n« جَزَيْناهُمْ بِبَغْيِهِمْ » 147 مجمع : در تفسير عليّ بن ابراهيم است : چون پادشاهان و فرمانروايان بنى اسرائيل گوشت پرنده و چربى و پيه ديگر حيوانات ، را به فقرا نميدادند و آنها را محروم ميداشتند براى مجازات اين كارشان از خوردن اين چيزها محروم شدند ، و بعضى گفته‌اند : چون يهود بر خود ستم ميكردند و از گناه خوددار نبودند به اين وظايف و سختيها مجازات شدند .\r\n« ذُو رَحْمَةٍ واسِعَةٍ » تا آخر 148 عموم مفسّرين نوشته‌اند : يعنى اگر خداوند اين عربها را بسزاى تكذيب و بد رفتارىشان گرفتار نميكند بواسطه ى رحمت و مغفرت او است ، ولى عاقبت گرفتار خواهند شد .\r\nسخن ما : 1 - شايد مقصود از نقل وظائف كه در چندين قرن پيش بر يهود معيّن شده است ، راهنمائى باشد براى مردم آن روز كه اگر احكام و مقرّرات از جانب خدا و مصلحت بشر باشد ، بايستى از راه وحى و الهام و بوسيله ى پيغمبران باشد ، چنان كه بر يهود چيزهائى حرام بوده ولى نه خود آنها اختراع كرده بودند ، بلكه بوسيله ى حضرت موسى بوده است آن هم مصلحتى داشته است كه مجازات گناه و رياضت در زندگى و اصلاح نفس باشد .\r\n2 - مردار و خون با ساختمان معده و ظرافت طبع آدمى و لطافت روحى و\r\n","description":"","footnote":"","page_name":" 66 ","page_number":66},
  {"content":"\r\n\r\nپاكيزگى معنوى او سازگار نيست و همچنين خوك ، و آنچه بآداب بتپرستان سر بريده شود با دين و خداپرستى ناسازگار است و بجاى گذاشتن آثار شرك است ، پس بايد مكرّر بمردم خشن نافهم بيابانى گوشزد شود تا بتدريج بفهمند و خوددارى كنند ، 3 - آيت « وَإِنْ كَذَّبُوكَ » تا آخر در دنباله ى بيان وظائف مردم امروز و نقل احكام گذشتگان ، دستورات براى پيغمبر و هر كس عهده دار تربيت و پيشوائى ملَّتى باشد كه پس از تشريح مطلب و يادآورى و ابلاغ اوّل با نويد و وعده ى بخوشى بايد مردم را اميدوار كرد ، و در دنباله ى آن با تهديد و اعلام بخطر بزرگ و گرفتارى هميشگى .\r\nتفسير صفى عليشاه :\r\n\r\nبر فقيران چونكه بگرفتند تنگ\r\nآن سبب بر قهر حقّ شد بيدرنگ\r\n\r\n\r\nچونكه درويش از غنى سوزد دلش\r\nآتش اندازد بكشت و حاصلش\r\n\r\n\r\nاين بود آثار لطفش بر فقير\r\nتا نباشى بر فقيران سختگير\r\n\r\n\r\nپس نمايندار كه تكذيب يهود\r\nز آنچه كردم بر تو وحى اندر حدود\r\n\r\n\r\nپس بايشان گو بود ربّ شما\r\nرحمتش واسع بكلّ ما سوى\r\n\r\n\r\nگر دهد مهلت شما را در عذاب\r\nنيست در امهالش اهمال از عقاب\r\n\r\n[ سوره الأنعام ( 6 ) : آيات 148 تا 150 
  ]\r\nسَيَقُولُ الَّذِينَ أَشْرَكُوا لَوْ شاءَ اللَّه ما أَشْرَكْنا وَلا آباؤُنا وَلا حَرَّمْنا مِنْ شَيْءٍ كَذلِكَ كَذَّبَ الَّذِينَ مِنْ قَبْلِهِمْ حَتَّى ذاقُوا بَأْسَنا قُلْ هَلْ عِنْدَكُمْ مِنْ عِلْمٍ فَتُخْرِجُوه لَنا إِنْ تَتَّبِعُونَ إِلَّا الظَّنَّ وَإِنْ أَنْتُمْ إِلَّا تَخْرُصُونَ ( 148 ) قُلْ فَلِلَّه الْحُجَّةُ الْبالِغَةُ فَلَوْ شاءَ لَهَداكُمْ أَجْمَعِينَ ( 149 ) قُلْ هَلُمَّ شُهَداءَكُمُ الَّذِينَ يَشْهَدُونَ أَنَّ اللَّه حَرَّمَ هذا فَإِنْ شَهِدُوا فَلا تَشْهَدْ مَعَهُمْ وَلا تَتَّبِعْ أَهْواءَ الَّذِينَ كَذَّبُوا بِآياتِنا وَالَّذِينَ لا يُؤْمِنُونَ بِالآخِرَةِ وَهُمْ بِرَبِّهِمْ يَعْدِلُونَ ( 150 )\r\n","description":"","footnote":"","page_name":" 67 ","page_number":67},
  {"content":"\r\n\r\nمعنى لغات : ذاقوا - از مصدر ذوق با ضمّ ذال بمعنى چشيدن ، بأس - بمعنى شدّت و سختى ، شجاعت ، يخرصون - از مصدر خرص بفتح خاء و سكون را بمعنى دروغ گفتن ، بحدس و گمان چيزى گفتن ، مقدار چيزيرا تعيين كردن .\r\nيعدلون - از مصدر عدل بفتح عين بمعنى راست كردن چوب و مانند آن ، ميان دو كس بمساوات حكم كردن ، مشرك به خدا شدن ، از راه كج شدن ، سوى چيزى برگشتن ، انصاف دادن .\r\nترجمه :\r\n149 به همين زودى مردم بتپرست با تو گويند : اگر خدا خواست ، و به سرنوشت بود نه ما و نه پدران ما انباز خدا نمىساختيم و چيزى ناروا نمىكرديم مردم پيش از ايشان به اين گونه نيز سخن پيغمبران دروغ شمردند تا كه ز سوى ما سختى چشيدند . اى محمّد بپاسخ بگو : آيا شما دانشى داريد تا براى ما نمودار كنيد ؟ [ البتّه كه نداريد 
  ] و جز پيروى پندار نكنيد و جز به اندازه گيرى و تخمين سخن نگوئيد . و نيز به آنها بگو :\r\n150 حجّت بالغه [ و استدلال رسا و سودمند 
  ] از سوى خدا است و اگر بخواهد و بسرنوشت كرده باشد همه ى شما را به راه راست برد و بگو :\r\n151 [ بشما كه چيزها حرام كنيد 
  ] گواهان خود بياريد كه گواهى دهند خدا چنين چيزها حرام كرده و اگر آنها گواهى دهند تو به آنها گواهى مده و پيروى خواسته - هاى آن كسان مكن كه آيات ما دروغ شمردند و آن كسان كه رستاخيز باور ندارند و هم لنگه و تاى پروردگار خود مىسازند .\r\nسخن مفسّرين : « سَيَقُولُ الَّذِينَ » تا آخر جمله 149 طبرى : يعنى چون مشركين قريش در برابر آيات گذشته محكوم بودند و دليل نداشتند بر حرمت زراعت و انعام و احكام مجعول خود ، به زودى دليل ديگر ميتراشند و ميگويند : اگر خدا ميخواست ما موحد باشيم و اين چيزها را حرام ندانيم و ما و پدران ما بر اين عقيده و عمل نباشيم ، ميتوانست مانع ما بشود ، چون او قادر است كه ما را مجبور بايمان كند و ترك بتپرستى و احكام مجعول ، و يا توفيق دهد بما كه بميل خود يكتاپرست باشيم و از اين حرامها و احكام مجعول دست برداريم ، ولى چون همين روش پسند او\r\n","description":"","footnote":"","page_name":" 68 ","page_number":68},
  {"content":"\r\nاست مانع ما نشد ، اين است كه در جواب استدلال باطل آنها گفته شده است :\r\nگذشتگان هم گفتار پيغمبران را دروغ شمردند و بسزاى خود گرفتار شدند ، و اگر اينها از عمل خود دست بر ندارند بسرنوشت آنها گرفتار خواهند شد .\r\nفخر : نقل اين عقيده و سخن از عرب كافر ، همان عقيده ى جبرى مذهبها است كه در اين آيه مذمّت شده است و تقبيح ، پس بموجب اين آيه بايد اين مذهب باطل و ناپسند باشد ، « و در آخر بعقيده خود آيه را معنى مىكند » .\r\n« كَذلِكَ كَذَّبَ » 149 فخر : بعضى قاريها با تخفيف ذال خوانده‌اند و معنى چنين است كه آن گذشتگان اعراب هم دروغ ميگفتند مثل اينها كه طرف گفتگوى تو هستند و چنين بدعتها را به خدا نسبت ميدهند ، و بعضى « كَذَّبَ » با تشديد خوانده‌اند و معنى چنين مىشود ، همين طور كه اين اعرابها ببهانه گيرى و نسبت بدعت به خداوند تو را تكذيب ميكنند و سخنت را دروغ ميشمارند ، مردمان گذشته - هم به همين ادّعاهاى باطل گفتار پيغمبران و گذشتگان را تكذيب ميكردند .\r\n« فَلِلَّه الْحُجَّةُ الْبالِغَةُ » 150 فخر : در برابر ادّعاى كافران كه اگر خدا نميخواست اين عقيده و عمل ما را ممكن نبود چنين احكام داشته باشيم و بت بپرستيم ، جواب : دو دليل قوى هست كه حجّت بالغه اشاره به آنها است :\r\n1 - چون عقل و چشم و گوش و وسائل داده شده است و خود ميتوانستيد به راه ديگر برويد ، پس ناچار به آن نبوديد و بميل خود انجام داده‌ايد ، 2 - ادّعاى آنها به اين صورت تقرير مىشود : اگر ما غير اين روش داشته باشيم بر خلاف اراده ى خدا است و موجب عجز خداوند است در برابر خواسته هاى ما ، در جواب گفته شده - است : خدا ميتواند همه را به راه راست ببرد ولى آن راه تكليف و علم و فرستادن پيغمبران و اعمال اختيارى نيست ، بلكه مختصّ موجودات بىاراده و بىعلم است كه هميشه بيك وضع و شرط محدود و موجود و معدوم ميشوند ، و اين است معنى جمله ى « فَلَوْ شاءَ لَهَداكُمْ » .\r\n« فَلَوْ شاءَ لَهَداكُمْ أَجْمَعِينَ » 150 مجمع : « لو شاء » در آيت جلو بمعنى\r\n","description":"","footnote":"","page_name":" 69 ","page_number":69},
  {"content":"\r\n\r\nاختيار است و در اين آيه بمعنى اجبار ، چون آن مشيّت را كافران نفى كردند و خدا آنها را تكذيب كرد ، و در اين جمله خود آن را نفى كرد ، پس نتيجه چنين مىشود كه آنها گفتند : خداوند به اختيار ما گذاشت و نخواست كه مؤمن باشيم ، در اين آيه اين عقيده تكذيب شده يعنى ميخواهد شما مؤمن باشيد و شما را مختار كرده و در اين جمله گفته شده است : اگر ميخواست شما را مجبور بايمان ميكرد ، ليكن نخواسته و مجبور نكرده و مختار گذارده است .\r\nتأويلات كاشانى : يعنى چون شما گفتيد : خدا ميخواسته كه ما مشرك شديم البتّه راست گفتيد ، ولى همانطور هم قبول كنيد كه خدا ميخواهد شما مؤمن - باشيد ، پس از كجا ترجيح داديد و دانستيد كه كفر شما باراده ى خدا است و پى ايمان نرفتيد تا آن هم باراده ى خدا باشد ، و در اين تعبير تحريك است براى آنها كه لايق باشند و از آن عقيده ى باطل برگردند و مؤمن شوند .\r\n« وَلا تَتَّبِعْ أَهْواءَ الَّذِينَ » 151 مجمع : يعنى تو و مسلمانان معتقد نشويد به آنچه از هوى و هوس دين و عقيده شده است ، چون از چند جهت ممكن است .\r\nمذهبى بهوىپرستى پيدا شود : 1 - چون انسان دلباخته ى كسى شود مذهب او را هم تقليد مىكند ، 2 - بواسطه ى توليد شكّ و شبهه در فكر كسى با اينكه با عقل خود نمىپسندد به گمان آن را درست مىكند و معتقد مىشود ، 3 - بواسطه ى تصوّر دشوارى حقّ را رها مىكند و باطلى كه حقّ و آسان فرض كرده است معتقد مى - شود ، 4 - چون از قديم معتقد و مأنوس بوده است ترك آن دشوار است و آن را عقيده ى خود قرار ميدهد .\r\nسخن ما : 1 - ممكن است كسى از نادانى يا غرور يا براى اغفال خود و ديگران بگويد : فكر و كار من چه بد چه خوب باراده ى خدا است ، اگر صلاح مىبود نميكردم ، آيت اوّل براى تربيت اين دسته مردم است و جلوگيرى از اين گونه فكر كه بچه دليل خواسته هاى خود را با مصلحت عمومى آفرينش ميسنجيد و حكم ميكنيد ؟ اين قضاوتها بحدس و دلخواه است كه علاوه بر آنكه شاهد و\r\n","description":"","footnote":"","page_name":" 70 ","page_number":70},
  {"content":"\r\n\r\nدليل بر درستى آن نيست تجربه خلاف آن را ثابت كرده است چون گذشتگان چنين افكارى داشتند و نتيجه ى بد آن را چشيدند ، و اگر چه در معنى جمله ى « ذاقُوا بَأْسَنا » مفسّرين چيزى ننوشته‌اند ولى شايد آن روز كه اين آيه براى مردم خوانده شده است افكار متوجّه بسوابقى بوده است و از عواقب سوء بدكاريها خبردار بوده‌اند ، و اگر هم سابقه نبوده است خود همين جمله ميفهماند : كه فكر و كار نسنجيده كه بحدس و گمان در آن مصلحت فرض شود ، نتيجه اش سختى كشيدن است ، چنان كه امروز هم مشاهده ميكنيم مردم خودسر كه فكر كج خود را بر عقول ديگران ترجيح مىدهند ، و پيوسته به راه كج خود مىروند ، 2 - از آيت دوم « فَلِلَّه الْحُجَّةُ » تا آخر شايد اشاره باشد به اين راه اصلاح فكر كه البتّه قدرت خداوند و حوادث جهان بىپايان است و نامحدود ، ولى وظيفه ى عقل و وجدان و پذيرش فرمان مربيان ارتباطى ندارد به آنچه در آينده خواه و نخواه پيدا مىشود ، و ممكن است خداوند در آينده هزاران حوادث و تغييرات ايجاد بكند ولى چه دليل و شاهد داريد بر اينكه همين خواهد شد كه شما فهميده‌ايد و شايد از جمله ى « فَإِنْ شَهِدُوا » ببعد اشاره بدنباله ى همين احتمال ما باشد كه در برابر اين سليقه هاى كج و نادانيها بايد رو گردان شد و آنها را به حال خود گذارد كه به راه كفر ميروند ، صفى بتفسير خود در اين آيه گفته است :\r\n\r\nفاش كن امرى كه عيب آلوده است\r\nو آن سخنهاشان كه بس بيهوده است\r\n\r\n\r\nحكم اين عام است بر كلّ أنام\r\nيعنى اى خلق جهان از خاص و عام\r\n\r\n\r\nبر كسى ناريد هرگز اعتقاد\r\nكز هواى خود بود ، هيچش به ياد\r\n\r\n\r\nبس بود كادم هواى نفس خويش\r\nمذهب خود سازد و هم دين و كيش\r\n\r\n\r\nكرده او عادت به چيزى ز اختيار\r\nترك آن باشد بس او را ناگوار\r\n\r\n[ سوره الأنعام ( 6 ) : آيات 151 تا 153 
  ]\r\nقُلْ تَعالَوْا أَتْلُ ما حَرَّمَ رَبُّكُمْ عَلَيْكُمْ أَلَّا تُشْرِكُوا بِه شَيْئاً وَبِالْوالِدَيْنِ إِحْساناً وَلا تَقْتُلُوا أَوْلادَكُمْ مِنْ إِمْلاقٍ نَحْنُ نَرْزُقُكُمْ وَإِيَّاهُمْ وَلا تَقْرَبُوا الْفَواحِشَ ما ظَهَرَ مِنْها وَما بَطَنَ وَلا تَقْتُلُوا النَّفْسَ الَّتِي حَرَّمَ اللَّه إِلَّا بِالْحَقِّ ذلِكُمْ وَصَّاكُمْ بِه لَعَلَّكُمْ تَعْقِلُونَ ( 151 ) وَلا تَقْرَبُوا مالَ الْيَتِيمِ إِلَّا بِالَّتِي هِيَ أَحْسَنُ حَتَّى يَبْلُغَ أَشُدَّه وَأَوْفُوا الْكَيْلَ وَالْمِيزانَ بِالْقِسْطِ لا نُكَلِّفُ نَفْساً إِلَّا وُسْعَها وَإِذا قُلْتُمْ فَاعْدِلُوا وَلَوْ كانَ ذا قُرْبى وَبِعَهْدِ اللَّه أَوْفُوا ذلِكُمْ وَصَّاكُمْ بِه لَعَلَّكُمْ تَذَكَّرُونَ ( 152 ) وَأَنَّ هذا صِراطِي مُسْتَقِيماً فَاتَّبِعُوه وَلا تَتَّبِعُوا السُّبُلَ فَتَفَرَّقَ بِكُمْ عَنْ سَبِيلِه ذلِكُمْ وَصَّاكُمْ بِه لَعَلَّكُمْ تَتَّقُونَ ( 153 )\r\n","description":"","footnote":"","page_name":" 71 ","page_number":71},
  {"content":"\r\nمعنى لغات : تعالوا - اسم است بمعنى فعل يعنى بيائيد ، اتل - از مصدر تلاوه بفتح تاء بمعنى خواندن . املاق - خرج كردن تا فقير شدن ، لباس شستن ، فواحش - جمع فاحش ، بمعنى زشت ، بدخو ، زياد بخيل ، هر چيز از اندازه بدر ، و جمع فاحشه ، بمعنى عمل خلاف عفت و گناه بسيار زشت ، اشدّ - با فتح و ضمّ همزه بمعنى كمال ادراك و بلوغ شخص كه ميان هجده تا سى سال باشد ، و مفرد ندارد و به صورت جمع است ، القسط - عدل ، بخش ، مقدار ، ميزان ، عهد شناختن ، نگاهدارى و وارسى كردن ، وفا ، امان و آسودگى ، عهده دارى ، بر ذمّه گرفتن ، دوستى ، وصيّت و سفارش ، پيمان ، سوگند ، فرمان و نوشته و ابلاغ براى حكومت كسى .\r\nترجمه :\r\n[ پس به آنها كه حلال و حرام درست مىكنند 
  ] بگو : 152 بيائيد تا براىتان بخوانم آنچه پروردگارتان بر شما حرام كرده است كه انبازى براى او نپنداريد و به پدر و مادر نيكى كنيد و فرزندان خود زنا دارى نكشيد كه ما و شما آنها را روزى ميدهيم و نزديك زشتيها نشويد چه نهان چه آشكار او نكشيد آن جان كه خدا گرامى داشته مگر بدرستى و سزاوارى ، اينها است كه خدا بشما سفارش كرده تا شايد بينديشيد [ و راه خود بيابيد 
  ] ،\r\n153 و بمال يتيم نزديك نشويد مگر بآنگونه كه نكو باشد [ و نگهدارى شود 
  ] تا او ببرومندى خود رسد ، و ترازو پيمانه پر دهيد\r\n","description":"","footnote":"","page_name":" 72 ","page_number":72},
  {"content":"\r\nبدرستكارى [ كه كم و ناپسند نباشد 
  ] ما بكس كارى نفرمائيم مگر بگنج توان او و اگر سخنى گفتيد بدرستى و داد سخن كنيد گر چه بزيان خويشاوندتان باشد و پيمان خداوند را انجام دهيد كه اينها است خدا بشما سفارش كرده تا اميدوار باشيد كه به ياد خود بداريد [ و كار بنديد 
  ]\r\n154 همين است راه راست من پس شما به آن راه رويد و راههاى چند پيش نگيريد كه شما را از راه حقّ ز هم جدا كند . اينها است كه خدا شما را به آن سفارش كرد تا اميدوار برستگارى خود باشيد .\r\nسخن مفسّرين : « أَتْلُ ما حَرَّمَ رَبُّكُمْ عَلَيْكُمْ أَلَّا تُشْرِكُوا » تا « نَرْزُقُكُمْ وَإِيَّاهُمْ » 152 ابو الفتوح : « أَتْلُ » مجزومست بجواب امر و « ما » موصوله و محلّ « أَلَّا تُشْرِكُوا » يا رفع است بتقدير « هو » يا نصب است بتقدير « اوصى » و روا بود كه عامل در او « اتل » بود ، و التّقدير « تعالوا اتل عليكم نفى الشّرك » وجه سيّم آن است كه او را محلَّى نباشد از اعراب و « ان » بمعنى « اى » باشد ، و تقدير آن بود كه « اى لا تشركوا به شيئا » و در او وجهى دگر گفته‌اند ، چهارم ، و آن آن است كه عامل در او « حرم » باشد ، و « لا » زياده بود ، و تقدير آن بود كه « حرّم ربّكم عليكم الشّرك » و باقر عليه السلام گفت ، كمينه شرك عبادت به ريا باشد .\r\nتأويلات كاشانى : براى نشان دادن اخلاق رذيله آغاز شده است بجلو - گيرى از رذيله ى قوّه ى ناطقه و ادراك انسان كه شرك باشد زيرا شرك و انحراف از حقّ نتيجه ى خطاى قوّه ى عاقله و ناطقه ى انسان است در به كار بردن فكر و استدلال براى پيدا كردن راه حقّ و اين خود اصل رذائل است ، و در دنباله ى اين جلو - گيرى امر شده باحسان والدين ، زيرا حقّ شناسى و قدر دانى از آنها نتيجه ى خدا شناسى است ، چون آن دو واسطه ى فيض حقّ هستند و آخرين وسيله ى پيدايش و تربيت آدمى هستند و مظهر صفت پيدايش دادن و پرورش نمودن هستند كه از صفات مختصّهء حقّ است ، پس جهل بحقّ آنها و ضايع كردن آن نشانه ى جهل و شرك است و انحراف از حقّ . و پس از اين دستور ، جلوگيرى شده است از رذيله فرزند كشتن از ترس فقر ، چون اين عمل اثر كورى دل است از حقّ ، چون روزى وابسته ى بقدرت ازلى است براى هر كس بهره اى معيّن ، و چنين كس از سرّ القدر\r\n","description":"","footnote":"","page_name":" 73 ","page_number":73},
  {"content":"\r\nبى خبر است كه روزى در برابر زندگى است و تا مرگ نرسد روزى بريده نشود و با اين دستورها اوّل جلوگيرى از خطاى در معرفت حقّ شده است ، و در مرتبه ى دوّم منع از خطاى در شناسائى صفات حقّ است و در آخر نهى از خطاى در ايمان بافعال حقّ است .\r\nروح البيان : كشتن فرزند ترك توكّل است در كار روزى كه مستلزم تكذيب خداوند است ، چون در قرآن است : « وَما مِنْ دَابَّةٍ فِي الأَرْضِ إِلَّا عَلَى اللَّه رِزْقُها » حافظ گفته است :\r\n\r\nاز آستان پير مغان سر چرا كشم\r\nدولت در اين سرا و گشايش در اين در است\r\n\r\n\r\nما آبروى فقر و قناعت نمىبريم\r\nبا پادشه بگوى كه روزى مقدّر است\r\n\r\n« وَلا تَقْرَبُوا الْفَواحِشَ ما ظَهَرَ مِنْها وَما بَطَنَ » 152 طبرى : سدّى گفته است :\r\n« ما ظَهَرَ » يعنى بنگاه بزهكارى علنى ، و « ما بَطَنَ » آن كه در نهان چنين كارى مى - كند ، ضحّاك گفته است : مردم پيش از اسلام بزهكارى بسرّ و نهانى را حرام نمى - دانستند ، اين جمله براى جلوگيرى از آن عقيده است كه هر دو ناروا است .\r\nمجاهد گفته است : « ما ظَهَرَ » ازدواج با دو خواهر و زن پدر پس از مرگ او است ، و « ما بَطَنَ » عمل جنسى با بيگانه است ، و از ضحّاك نقل شده است : « ما ظَهَرَ » شراب نوشيدن است ، و « ما بَطَنَ » بزهكارى است .\r\nمجمع البيان : از امام باقر عليه السلام روايت شده است : اوّل بزهكارى است و دوّم دوستى و رفاقت با زن بيگانه ، و بعضى گفته‌اند : اوّل عمل بدى است كه با اعضاى ظاهرى بدن انجام مىشود ، و دوّم آن است كه بدل ميانديشند مانند رذائل قلبى كه كينه و حسد و غير آن باشد .\r\n« النَّفْسَ الَّتِي حَرَّمَ اللَّه إِلَّا بِالْحَقِّ » 152 مجمع : آنكه خداى حرام كرده است كشتن مؤمن است و كافرى كه با دولت اسلام معاهده و پيمان دارد ، و كشتن\r\n","description":"","footnote":"","page_name":" 74 ","page_number":74},
  {"content":"\r\nبحقّ ، در مجازات قاتل و بزهكار و مرتدّ است .\r\nتفسير نفحة الرّحمن نهاوندى : از پيغمبر روايت شده است : كشتن مسلمان جايز نيست مگر بيكى از سه جهت : 1 - زناى محصنه ، 2 - كفر پس از ايمان ، 3 - كشتن كسى بناحقّ .\r\n« إِلَّا بِالَّتِي هِيَ أَحْسَنُ » 153 مجمع : مگر بروش نيكو و خلق خوش و در معنى آن چند قول است : اوّل - مجاهد و ضحّاك گفته‌اند : يعنى جايز است تصرّف در مال يتيم براى تجارت و افزايش آن ، دوّم - ابن زيد و جبّائى گفته‌اند : يعنى جايز است تصرّف در مال يتيم بر قيّم او فقطَّ براى خوردن به اندازه ى مرسوم ولى براى لباس و غير آن روا نيست ، سوّم - يعنى جواز تصرّف براى حفظ مال يتيم است تا هنگام رشد او .\r\n« حَتَّى يَبْلُغَ أَشُدَّه » 153 ابو الفتوح نوشته است : شعبى و يحيى بن يعمر گفتند : ؟ ؟ ؟ « اشدّ » وقت حلم و بلوغ و كمال عقل باشد كه حسنات و سيّئات بر او نويسند ، كلبى گفت : از هجده سال تا سى سال ، سدّى گفت : سى سال .\r\nمجمع : ابو حنيفه گفته است : چون يتيم بيست و پنج ساله شد مال را به خودش بدهند و پيش از اين عمر اگر از او آثار رشد ديده نشود نبايد در تصرّف مال آزادش بگذارند ، و بعضى گفته‌اند : اندازه ى معيّن ندارد و هر وقت بالغ شد و عقلش كامل و نمونه ى رشد در او مشاهده شد بايد مالش را به خودش بدهند .\r\n« وَأَوْفُوا الْكَيْلَ » 153 تأويلات كاشانى : يعنى مواظب باشيد و در هر چيز عدالت را ميان خود و مردم را حفظ كنيد .\r\n« لا نُكَلِّفُ نَفْساً إِلَّا وُسْعَها » 153 طبرى : چون معلوم است كه كسى راضى نيست در معاملات خود زيادتر بدهد و يا كمتر بگيرد و اين عمل بر مردم دشوار است ، از اين جهت دستور داده شده است كه حقّ اشخاص را به اندازه ى خودش بدهند نه زياد و هم حقّ خود را بگيرند نه كمتر ، اين است كه گفته شده است :\r\nكسى بيش از توانائيش مكلَّف نيست .\r\n","description":"","footnote":"","page_name":" 75 ","page_number":75},
  {"content":"\r\nمجمع : چون در پيمانه و سنگ كالا كمتر مقدار و اندازه را نميتوانند بسنجند ، و موجب حرج است و كارى دشوار ، به اين جمله اعلام شده است كه فقطَّ مواظبت از كم فروشى كافى است .\r\nتفسير حسينى نوشته است : در ينابيع آورده‌اند كه بعد از نزول اين آيت صحابه گفتند : يا رسول اللَّه ما قادر نيستيم در آن كه در وزن زبانه ى ترازوى با دو - پلَّه چنان برابر باشد كه بيك موى ميل نكند ، حقّ سبحانه اين آيت فرستاد .\r\n« وَإِذا قُلْتُمْ فَاعْدِلُوا وَلَوْ كانَ ذا قُرْبى » 153 مجمع : يعنى عدالت كنيد اگر چه بر خويشاوند باشد . چون اگر انسان عادت كرد كه در گفتار خود به عدالت باشد اين عادت او را وادار مىكند كه در كار خود هم عادل باشد ، و بزرگترين وسيله ى عدالت در عمل عدالت در سخن است ، از اين جهت گفته شده است « إِذا قُلْتُمْ » و امر به عدالت در قول شده است نه در فعل . و بعضى گفته‌اند : معنى جمله اين است : اگر حكم كرديد يا شهادت داديد ، در حكم و شهادت خود به عدالت باشيد ، و اين جمله از دستورهاى بسيار بليغ است كه با اختصار شامل عموم اقرارها است و وصيّت و شهادت و فتوى و حكم و مذهب و امر بمعروف و نهى از منكر .\r\nتفسير تنوير المقباس : يعنى چون سخنى گفتيد راست بگوئيد .\r\nفخر : قاضى گفته است : اين دستور شامل همه ى گفتنيها است پس آنچه براى دعوت بدين گفته مىشود بايد مختصر و مفيد و مستدلّ بىحشو و زوايد باشد با كلمات مأنوس و نزديك بفهم عموم ، و نيز دستور امر بمعروف و نهى از منكر را معيّن كرده است كه بايد سخنى عادلانه باشد كه پر گفتن و آزار مردم در آن نباشد ، و ايجاد وحشت در دلها نكند ، و از اندازه ى لازم كم نباشد كه مقصود فهميده نشود و نيز حكايت و سرگذشت كه مردم نقل ميكنند بموجب اين جمله بايد كم و زياد از اصل مطلب نشود ، و همچنين پيغامى كه از كسى مىبرند بىكم و زياد بايد ابلاغ شود .\r\n« وَبِعَهْدِ اللَّه أَوْفُوا » 153 طبرى : يعنى بوصيّت خدا رفتار كنيد و به -\r\n","description":"","footnote":"","page_name":" 76 ","page_number":76},
  {"content":"\r\nدستورهاى قرآن و گفته هاى پيغمبر عمل كنيد .\r\nمجمع : كلمه ى عهد را دو معنى كرده‌اند : 1 - كليه ى دستورهاى دين عهد خداوند است ، چون فرمان داده است ، و راهنمائى كرده است ، 2 - مقصود نذر و عهد مردم است در كارهاى مشروع .\r\nروح البيان : حقيقت عهد آن است كه جز خدا نبيند و به غير او دل نبندد و ديگرى را نپرستد .\r\n\r\nوفاى عهد نكو باشد ار بياموزى\r\nو گر نه هر كه تو بينى ستمگرى داند\r\n\r\n\r\nاز دم صبح ازل تا آخر شام ابد\r\nدوستى و مهر بر يك عهد و يك ميثاق بود\r\n\r\nتأويلات كاشانى : يعنى وفا كنيد بدستور يكتا پرستى و فرمانبرى و هر آنچه ميانه ى شما و خداوند مقرّر است بموجب عهد سابق و دوستى و عهده دارى قديمى كه بوسيله ى پيمان و قرار دادى كه از پس آن عهد قديمى بواسطه ى تولَّد در عالم ماده و عقل و تكليف مقرّر شده است .\r\n« ذلِكُمْ وَصَّاكُمْ » 153 تأويلات : در همه ى كتابهاى آسمانى به زبان همه ى پيغمبران . روح البيان : يعنى دستور مؤكّد و ناگزير است .\r\n« لَعَلَّكُمْ تَذَكَّرُونَ » « وَأَنَّ هذا صِراطِي » 153 مجمع البيان : قاريهاى كوفه « تَذَكَّرُونَ » با تخفيف ذال خوانده‌اند ، و ديگران با تشديد ، و نيز غير عاصم ديگر قاريهاى كوفه « ان » با كسر همزه و ديگران با فتح همزه خوانده‌اند ، و همه ى قارى - ها نون را تشديد داده‌اند بجز ابن عامر و يعقوب كه با تخفيف نون خوانده‌اند و ابن عامر « صراطي » با فتح يا قرائت كرده است ، و نيز ابن عامر و ابن كثير اين كلمه را با سين هم قرائت كرده‌اند ، و حمزه طورى تلفّظ ميكرده است كه ميانه ى صاد و زاى بوده است ، و ابن عبّاس گفته است معنى جمله اين است : بهتر دينها اين دين آراسته و پيراسته ى من است ، و بعضى گفته‌اند : يعنى آنچه در اين آيات دستور داده شده است راه مستقيم به ثواب و خوشيهاى بهشت است .\r\nكشّاف زمخشرى : اعمش خوانده است « هذا صِراطِي » بدون « ان » و در\r\n","description":"","footnote":"","page_name":" 77 ","page_number":77},
  {"content":"\r\nمصحف عبد اللَّه مسعود « صراط ربّكم » و در مصحف ابى بن كعب « صراط ربّك » بوده است .\r\n« وَلا تَتَّبِعُوا السُّبُلَ » تا آخر آيه 154 مجمع : مجاهد گفته است : يعنى راههاى كفر و بدعت و شبهات ، ابن عبّاس گفته است : يعنى دين يهودى و مسيحى و مجوسى و بتپرستى ، و هم ابن عبّاس گفته است : اين چند آيه از آيات محكمات است و معلوم كه در همه ى كتابهاى آسمانى بوده است و همه ى افراد بشر محكوم به اين احكام بوده‌اند .\r\nتأويلات : ابن مسعود از پيغمبر ص روايت كرده است كه آن حضرت خطَّى كشيد و فرمود : اين راه رشد و صلاح است ، و چند خطَّ از چپ و راست كشيد و فرمود :\r\nاينها راههائى است كه بر هر كدام شيطان به طرف خود دعوت مىكند .\r\nروح البيان : اين آيه ميفهماند كه راه پيغمبر همان راه خداوند است :\r\n\r\nخلاف پيمبر كسى ره گزيد\r\nكه هرگز به منزل نخواهد رسيد\r\n\r\n\r\nمحال است سعدى كه راه صفا\r\nتوان رفت جز در پى مصطفى\r\n\r\nتفسير حسينى : محقّقان بر آنند كه صراط متعيّن نگردد الا ميان بدايتى و نهايتى و عارف داند كه بدايت همه از كى است و نهايت همه بكى است ، و حضرت شيخ صدر الدّين قوينوى قدّس سرّه در اعجاز البيان فرموده‌اند كه احاطه حقّ به همه ى اشياء ثابت است و « أَلا إِنَّه بِكُلِّ شَيْءٍ مُحِيطٌ » . و آن احاطه ى حقّ يا وجودى است يا علمى باختلاف افعال و اقوال منتهاى هر صراطى و غايت هر سالك خواهد بود ، چنانچه فرموده « صِراطِ اللَّه الَّذِي لَه ما فِي السَّماواتِ وَما فِي الأَرْضِ أَلا إِلَى اللَّه تَصِيرُ الأُمُورُ » :\r\n\r\nهر جا قدمى زديم در كوى تو بود\r\nهر گوشه كه رفتيم هياهوى تو بود\r\n\r\n\r\nگفتيم مگر سوى دگر راهى هست\r\nهر راه كه ديديم همه سوى تو بود\r\n\r\n« لَعَلَّكُمْ تَتَّقُونَ » 154 تأويلات كاشانى : يعنى اميد است كه بپرهيزيد از راههاى متفرّق بوسيله ى خوددارى و دورى از خواسته هاى نفسانى و مقتضيات\r\n","description":"","footnote":"","page_name":" 78 ","page_number":78},
  {"content":"\r\nهوا پرستى و خدا را نگهبان خود قرار دهيد در احتراز از رذائل و دنبالگيرى و مواظبت بر فضائل .\r\n« ثُمَّ آتَيْنا مُوسَى الْكِتابَ » 155 فى ظلال : چون اين راه مستقيم حقّ را همه پيغمبران براى همه بشر آورده‌اند نام موسى و تورات بميان آمده است كه اين قرآن هم پيوست به آن شده است تا مصالح معاش بشر تكميل شود و كلمه ى ( ثمّ ) براى تأخير در زمان نيست بلكه براى وابستگى كردن مطلبى است بمطلبى يعنى پس از شنيدن اين سخنان ببينيد كه در كتاب موسى نيز همين مطالب است .\r\nسخن ما : ميشنويم : بعضى جوانها كه با مدرسه و كتاب سر و كار دارند مى - گويند : امروز دوران علم و كوشش و تسلَّط بر مشكلات زندگى است ، قرآن و مطالب كتب منشعب از آن را بايستى در موزه ها بگذاريم تا بماند و بدانند كه ما در يك روزگارى اينطور فكر و كار داشته‌ايم و چنين مطالب را ميآموخته‌ايم . اينك براى جواب و روشن شدن مطلب و جلوگيرى از اينجور اشتباهها ميگوئيم : البتّه مطلب اوّل بسيار درست است و نه امروز بلكه هميشه زندگى ميدان كوشش است و كار ، نه براى نشستن و سخنان بيهوده بافتن ، مطلب دوّم هم در يك قسمتى صحيح است كه قابل بحث و گفتگو نيست و آن مباحث زيادى و ياوه سرائيهاى مردمان گذشته است در تفسير و حديث و كلام و تعيين تكليف براى خداوند و اظهار نظر در پيدايش انسان و سرنوشت آينده ى او و مباحث اشعرى و معتزلى و قدرى و نقل احاديث عجيب و غريب در تعيين قطر و عدد آسمانها و موجودات آن و زمين و مواد تركيبى آنها و آثار ستارگان و نيز معجزات مشايخ و كرامات ارباب خانقاه و هزاران مطالب پوچ و لا يعقل ديگر كه بر حجم كتابها افزوده است با اينكه نويسندگان آنها بىشك مردمانى دانا و بينا بوده‌اند مثل غزالى و امام فخر و ديگران كه هنوز هم بوجود آنان افتخار داريم و بيشتر آثارشان سرمايه علمى ما هست و ديگران هم بواسطه ى آنها بسرزمين ما به چشم احترام مينگرند ، كه البتّه اين دسته مطالب بطور كلَّى بايد در گوشه اى سپرده شود ، چنان كه ما هم در اين تفسير خود از نقل\r\n","description":"","footnote":"","page_name":" 79 ","page_number":79},
  {"content":"\r\nآنها خوددارى كرده‌ايم مگر چند مورد براى نمونه ، ليكن قسمت مهّم و مورد گفتگوى ما قرآن است و گفته ى پيغمبر كه بايد بفهميم آيا لازم است اين دو را هم بگوشه اى بسپاريم چون كهنه است و براى زندگى ارزش ندارد يا لازم است حفظ و بحث و علم و عمل به آن ؟ از براى جواب درست به اين پرسش بايد چند مطلب گفته شود : اوّل - بايد بينديشيم كه چه چيزها كهنه مىشود و ارزش خود را از دست ميدهد و چه چيز ها هميشه لازم است و با ارزش ، دوّم - بايد فكر كنيم و بدانيم كه دين و گفته ى پيغمبر تا چه اندازه ارزش دارد و چه وقت كهنه مىشود ؟ سوّم - لازم است پيغمبر را شخصى بشناسيم كه بوسيله ى مخصوص يعنى وحى و الهام ميفهمد ، حقيقت روح و روان آدمى چه چيز است و چه جور مخلوقى است و از آغاز پيدايش تا ابد و براى هميشه چه احتياجاتى دارد ، و بايد چه بكند و چه نكند تا در مدّت عمر و زندگى خوش و آسوده باشد و هم خود را آماده كند كه از پس اين دوران هم بسوى آسايش و خوشى هميشگى رهسپار شود ، از اين جهت آنچه پيغمبر ميگويد غير گفته هاى رهبران سياسى و سلاطين و قانونگذاران و فلاسفه است ، و گر نه آنها كه ادّعاى پيغمبرى كرده‌اند بايد مردمى دروغگو و مزور و جاه طلب باشند كه ساليان دراز مليونها بشر را براى حفظ مقام خود اغفال كرده‌اند و آنها را كه مردم را براى وصول بمقام قتل عام ميكردند و شهر ها را خراب كردند از مدّعيان پيغمبرى بهتر بوده‌اند ، چون در كار خود تزوير نداشته‌اند و ادّعاى ملك و حكومت ميكردند و مخالف را نابود مينمودند ، چهارم - پس از آن كه پيغمبر را شناختيم بايد بدانيم كه گفته ها و دستورهاى او از احتياجات اصلى بشر است كه قابل كهنگى نيست و با گذشت زمان عوض نميشود ، بقول منتسكيو ( روح القوانين چاپ دوّم ص 642 ) : « انسان ميتواند قوانين بشرى را تغيير دهد زيرا ممكن است يك قانون در يك موقع خوب و در موقع ديگر خوب نباشد ولى مؤسّسات مذهبى همواره بهترين قوانين را در نظر ميگيرند و چون نميتوان بهتر از آن پيدا كرد لذا غير قابل تغيير است » اين است سخن آن مرد دانشمند ولى بايستى بگوئيم جهت اينكه بهتر از قوانين مذهبى نيست ، آن است كه آن قوانين\r\n","description":"","footnote":"","page_name":" 80 ","page_number":80},
  {"content":"\r\nاز آنجا پيدا شده است كه انسان پيدا شده است ، پس مانند ديگر احتياجات بشر كه برايش فراهم شده است قوانين مذهب هم بوسيله ى پيغمبر معيّن شده است و همانطور كه مغز و اعصاب او براى بقا و حياتش لازم است و بهترين وسيله ايستكه به او داده شده است پيغمبر و قوانين او هم براى بقا و حيات موقت و هميشگى انسان لازم است و بهترين وسيله است كه به او عنايت\r\nشده است ، پنجم - لازم است به آن چيزها كه در قرآن و گفتار پيغمبر ص است توجّه شود كه تا تصديق شود كه انسان فقطَّ با اين مقررّات ميتواند زنده بماند و با ديگران زندگى كند ، و گر نه بايستى مانند دد و وحش در غار و جنگل زندگى كند ، ششم - براى روشنى اين مطلب يكايك آنچه در اين سه آيه گفته شده است رسيدگى ميكنيم 1 - جمله ى « أَلَّا تُشْرِكُوا » جلوگيرى است از يك غفلت و خطاى انسان در يك مطلب وجدانى خود كه موجودات معبود شما و آفريننده ى شما نيستند ، پس مشرك و بتپرست نباشيد ، و هيچ موجودى را واسطه ى ميان خود و خالق و يا در برابر او قرار ندهيد ، و بايد انصاف داد اين دستور كه متجاوز از سيزده قرن بر آن گذشته است هر عاقلى آن را تصديق مىكند و بر عقيده و فكر آن مردم ميخندد ، 2 - جمله « وَبِالْوالِدَيْنِ » وادار مىكند انسانرا بابقاء و رعايت عاطفه ى عمومى بشر و نيكى با پدر و مادر كه تا اندازه اى در حيوانات هم يافت مىشود و انسان هرگز نميتواند و نبايد آن را منظور ندارد ، 3 - جمله ى « لا تَقْتُلُوا أَوْلادَكُمْ » اگر چه به - نظر ميرسد كه براى امروز بىنتيجه است ، چون كسى فرزند خود را از ترس فقر نمىكشد ، ولى آيا نميشود بگوئيم : اين دستورى است براى هميشه و به همه ى بشر كه فرزند خود را نكشند از ترس فقر و فرزند كشتن امروز بمقتضاى زمان نه نابودى روح و جان بلكه بنابودى و بيكارگى روح و روان است ، و مقصود از : فرزند خود را نكشيد - شايد اين باشد كه بيكار و مهمل رها نكنيد ، بلكه در تربيت آن بكوشيد و ترس نادارى جلوگير شما نشود از خرج تربيت و تحصيل او كه فكر كنيد پول نداريم زندگى او را تأمين كنيم و او پى علم برود ، و به اين جهت بچه هاى خود را از كودكى بكسب و كار - هاى دشوار وادار كنيد ، و باستادهاى حلبىساز و نجّار و كفشدوز و قاليباف و غير\r\n","description":"","footnote":"","page_name":" 81 ","page_number":81},
  {"content":"\r\nآن بسپاريد كه خود آنها از بچه ى شما نه در تربيت جلو هستند و نه در عقل و نه در هنر بمعنى اصلى خود ، و بچه ى خود را به اين وسيله بمرگ تدريجى ميسپاريد تا در آزار سوء رفتار استاد نادان و مشقّت كارى كه كودك ناتوان هنوز عضلاتش آماده ى آن كار نيست سلامتى او را نابود كنيد و از كودكى قابليّت نموّش را از او سلب نمائيد ، و با اخلاق ناپسند و روش و رفتار و گفتار آن استادها خوى بگيرد و پس از چندى موجودى شود ضعيف و بدخوى و نادان كه نه براى خود ميتواند ارزش و زندگى خوب داشته باشد نه براى اجتماع ، اين هم يك دستور قرآن براى هميشه ى بشر كه خانواده ها بايستى از آن روز كه بچه دار ميشوند ، اينرا در نظر بگيرند و بدان عمل كنند .\r\n4 - جمله ى « لا تَقْرَبُوا الْفَواحِشَ » دستورى است براى آسايش فردى و اجتماعى و مادى و معنوى انسان كه امروز بنام قانون منافى عفّت در مقرّرات دولتها و قوانين معيّن شده است و تا وقتى كه انسان با غريزه هاى مختلف و اميال گوناگون زنده است موظَّف است به اين دستور عمل كند ، و آنگاه كهنه مىشود كه نسل انسان تبديل بگازهاى مختلف يا به صورت جنّ و ملك تبديل شود ، 5 - جمله هاى « لا تَقْتُلُوا » تا آخر اصل و ريشه ى قوانين همه ى ملل است كه بنام جنايت و آدمكشى ، جرم و سوء استفاده از ضعف يتيم ، و كمفروشى قانون تدوين كرده‌اند و مرتكبين اين اعمال مجازات - ميشوند ، و هر وقت انسان خشم و خواسته نداشت به اين قوانين احتياج نخواهد داشت و اين دستور قرآن كهنه خواهد شد ، 6 - جمله ى « لا نُكَلِّفُ نَفْساً » اشاره است به آن مطلب كه در معرّفى پيغمبر ص نوشتيم كه اين تكليفها از آنجا گرفته شده است كه شما آفريده شده‌ايد پس بيش از توانائى نيست و بهر چه شما را مكلَّف مى - كنند در خور شما و بمصلحت شما است ، 7 - جمله ى « وَإِذا قُلْتُمْ » دستور اخلاقى است كه متمدّنتر ملَّت و فرد جهان بايستى در خانواده و مدرسه فرزند خود را بمفاد و مقصود اين جمله تربيت كند ، چنان كه ديگران بيشتر و بهتر از ما كرده‌اند و نتيجه گرفته‌اند ، 8 - جمله ى « وَبِعَهْدِ اللَّه » ظاهر اين است كه عهد خدا با انسان عقلى است كه به او عنايت شده است ، و وفاى به اين عهد عمل بر طبق عقل است و\r\n","description":"","footnote":"","page_name":" 82 ","page_number":82},
  {"content":"\r\nجلوگيرى از كارهاى بيخردانه و تمام كارهاى شايسته ى انسان وفاى بعهد است كه از بچگى به او سفارش مىشود ، و تا وقتى كه انسان در روى زمين زندگى مىكند بايد وفاى بعهد كند و خردمندانه رفتار نمايد ، 9 - جمله هاى « هذا صِراطِي » « وَلا تَتَّبِعُوا السُّبُلَ » ميفهماند راه خدا و گفتار پيغمبر و قرآن همين مطالب و عمل به اين دستورها است كه صلاح آدمى است و تفرقه و راههاى مختلف پيش گرفتن از راه منحرف شدن است و موجب بدبختى ، چنان كه در قوانين مملكتى ، بنام جرم سياسى مقرّرات معين دارند كه تخلَّف از آنها بنام خيانت بمملكت و دولت و هوا خواهى اجنبى و تبعيّت از ديگران و جاسوسى براى مملكت ديگر جرم است و موجب تعقيب و مجازات .\r\nتفسير صفى در اين آيات اين شعرها را گفته است :\r\n\r\nهست اين احكام عقلى ، سر بسر\r\nوز قبولش نيست عقلى را ، گذر\r\n\r\n\r\nاين نباشد جز مراعات تمام\r\nز آدميّت اندر اوقات و مقام\r\n\r\n\r\nاصل آن تكميل انسانيّت است\r\nحسن خلقت را خود آن انّيت است\r\n\r\n\r\nهر بدى كه عقل بر وى حاكم است\r\nنهى آن اندر همه دين لازم است\r\n\r\n\r\nهم نگردد نسخ هرگز تا ابد\r\nتا كه بوده است اينجهان بد بوده بد\r\n\r\n\r\nهمچنين بر عقل نيكى انسب است\r\nنزد بخرد روز روز و شب شب است\r\n\r\n\r\nظلم را هرگز كسى نشمرده نيك\r\nيا نمودن خلق را با حقّ شريك\r\n\r\n\r\nعقل بر توحيد حقّ باشد دليل\r\nهمچنين عقلى است افعال جميل\r\n\r\n","description":"","footnote":"","page_name":" 83 ","page_number":83},
  {"content":"\r\n[ سوره الأنعام ( 6 ) : آيات 154 تا 157 
  ]\r\nثُمَّ آتَيْنا مُوسَى الْكِتابَ تَماماً عَلَى الَّذِي أَحْسَنَ وَتَفْصِيلًا لِكُلِّ شَيْءٍ وَهُدىً وَرَحْمَةً لَعَلَّهُمْ بِلِقاءِ رَبِّهِمْ يُؤْمِنُونَ ( 154 ) وَهذا كِتابٌ أَنْزَلْناه مُبارَكٌ فَاتَّبِعُوه وَاتَّقُوا لَعَلَّكُمْ تُرْحَمُونَ ( 155 ) أَنْ تَقُولُوا إِنَّما أُنْزِلَ الْكِتابُ عَلى طائِفَتَيْنِ مِنْ قَبْلِنا وَإِنْ كُنَّا عَنْ دِراسَتِهِمْ لَغافِلِينَ ( 156 ) أَوْ تَقُولُوا لَوْ أَنَّا أُنْزِلَ عَلَيْنَا الْكِتابُ لَكُنَّا أَهْدى مِنْهُمْ فَقَدْ جاءَكُمْ بَيِّنَةٌ مِنْ رَبِّكُمْ وَهُدىً وَرَحْمَةٌ فَمَنْ أَظْلَمُ مِمَّنْ كَذَّبَ بِآياتِ اللَّه وَصَدَفَ عَنْها سَنَجْزِي الَّذِينَ يَصْدِفُونَ عَنْ آياتِنا سُوءَ الْعَذابِ بِما كانُوا يَصْدِفُونَ ( 157 )\r\nمعنى لغات : دراسة - بكسر دال بمعنى توجّه به نوشته و كتاب و حفظ آن ، صدف - بمعنى رو گرداند و منصرف شد .\r\nترجمه :\r\nپس [ از اين دستورها به ياد داريد كه 
  ] 155 ما بموسى تورات داديم براى بهتر برخوردارى آنكه نكوكارى كرد و يكايك نشان دادن هر چيز [ كه نيازمند بدان باشند 
  ] و براى رهبرى و مهربانى تا شايد بديدار پروردگار خود [ و حقايق بجلو چشم ديدن 
  ] بگروند [ و باور كنند 
  ]\r\n156 و اين قرآن كتابى است فرخنده كه ما فرو فرستاديم پس پيروى آن كنيد و پرهيزگار باشيد تا اميدوار شويد مهر حق شما را فرا گيرد و نگوئيد ،\r\n157 بر دو گروه [ يهودى و مسيحى 
  ] پيش از ما كتاب فرود آمد و ما از فراگيرى و خواندن ايشان آگاه نبوديم [ و دستورى بما ندادند 
  ]\r\n158 و نيز نگوئيد : اگر بما نامه اى مىفرستادند البتّه ما از آنها راه يافته تر بوديم . اكنون از سوى پروردگارتان براى شما دستاويز نمودارى آمد كه رهبرى است و مهربانى پس كى ستمكارتر است از آنكه نشانه هاى خدا را دروغ شمارد و از آن روى بگرداند و ما آن كسان را كه از آيات ما روى بگردانند بآزارى بد سزا دهيم چون كه پشت بسوى حقّ داشتند .\r\nسخن مفسّرين : « ثُمَّ آتَيْنا مُوسَى » 155 طبرى : اين جمله دنباله ى آيت جلو است كه گفت « قُلْ تَعالَوْا » و معنى چنين است « قل تعالوا ثمّ قل آتينا موسى » . در مجمع سه معنى ديگر هم نقل كرده است .\r\n« تَماماً عَلَى الَّذِي أَحْسَنَ » 155 مجمع : در اين جمله چند معنى گفته‌اند :\r\n1 - ربيع و فرّاء گفته‌اند : چون موسى براى كارهاى نيكش مستحقّ ثواب است ،\r\n","description":"","footnote":"","page_name":" 84 ","page_number":84},
  {"content":"\r\nاين را فرستاديم تا نيكوكارى او تمامتر و كاملتر شود .\r\n2 - مجاهد گفته است : يعنى براى تكميل احسان و نعمت بر نيكوكاران آن را فرستاديم ، و در قرائت عبد اللَّه مسعود : چنين بوده است « تماما على الَّذين احسنوا » 3 - ابن زيد گفته است يعنى براى تكميل احسان خدا بر پيغمبران ، 4 - حسن بصرى و قتاده گفته‌اند : يعنى براى تكميل كرامت خداوند در عالم ديگر بر آنها كه در دنيا نيكوكار بودند ، 5 - جبّائى گفته است : يعنى براى تكميل احسان خدا بر موسى كه پيغمبرش كرد .\r\n« لَعَلَّهُمْ بِلِقاءِ رَبِّهِمْ » 155 مجمع : يعنى تا اينكه بپاداش و سزاى خداى خودشان ، و بعضى گفته‌اند يعنى تا اينكه بملك و سلطنت خداوند كه ديگرى را آنجا اختيارى نيست .\r\n« فَاتَّبِعُوه » 156 روح البيان : مقصود اصلى عمل به قرآن و اصلاح روح و خلق است ، نه اصلاح مخرج حروف و رعايت ترتيب الفاظ و كلمات و چه خوش گفته است شاعر :\r\n\r\nنقد عمرش ز فكرت معوج\r\nخرج شد در رعايت مخرج\r\n\r\n\r\nصرف كردش همه حيات سره\r\nدر قراءات سبعه و عشره\r\n\r\nحافظ گفته است :\r\n\r\nعشقت رسد بفرياد گر خود بسان حافظ\r\nقرآن ز بر بخوانى در چارده روايت\r\n\r\n« لَعَلَّكُمْ تُرْحَمُونَ » 156 مجمع : كلمه ى « لعل » براى اميد است كه با تقوى رحمت يقينى است ، پس مقصود از اين كلمه آن است كه چون نميدانيد در عالم ديگر با چه چيز رو برو خواهيد شد پس تقوى پيشه كنيد بانتظار و اميد شمول رحمت و ممكن است معنى چنين باشد : به منظور خواهش ثواب و رحمت خداوند تقوى پيشه و متّقى باشيد .\r\n","description":"","footnote":"","page_name":" 85 ","page_number":85},
  {"content":"\r\n« لَكُنَّا أَهْدى مِنْهُمْ » 158 تفسير نيشابورى : چون اعراب تيز هوشتر بودند و با اينكه خواندن و نوشتن نميدانستند ، تاريخ ايام عرب و جنگهاى آنها و خطابه و شعر و مثل زياد حفظ داشتند ، پس اگر براى آنها چيزى نازل شود البتّه زودتر و بهتر هدايت ميشوند .\r\nسخن ما : جمله ى « أَنْ تَقُولُوا إِنَّما » و جمله ى آيت بعد آن « أَوْ تَقُولُوا لَوْ » شايد اشاره باشد به اين اصل مسلَّم در همه ى قوانين كه مسئوليّت بىابلاغ ، و اطَّلاع زشت است ، و بگفته ى علماى علم كلام : عقاب بلا بيان قبيح است . از اين جهت اعلام شده است كه براى جلوگيرى از اين گفته هاى شما وسيله ى فهم و خبردارى شما را فراهم كرديم و قرآن فرستاديم .\r\n[ سوره الأنعام ( 6 ) : آيات 158 تا 160 
  ]\r\nهَلْ يَنْظُرُونَ إِلَّا أَنْ تَأْتِيَهُمُ الْمَلائِكَةُ أَوْ يَأْتِيَ رَبُّكَ أَوْ يَأْتِيَ بَعْضُ آياتِ رَبِّكَ يَوْمَ يَأْتِي بَعْضُ آياتِ رَبِّكَ لا يَنْفَعُ نَفْساً إِيمانُها لَمْ تَكُنْ آمَنَتْ مِنْ قَبْلُ أَوْ كَسَبَتْ فِي إِيمانِها خَيْراً قُلِ انْتَظِرُوا إِنَّا مُنْتَظِرُونَ ( 158 ) إِنَّ الَّذِينَ فَرَّقُوا دِينَهُمْ وَكانُوا شِيَعاً لَسْتَ مِنْهُمْ فِي شَيْءٍ إِنَّما أَمْرُهُمْ إِلَى اللَّه ثُمَّ يُنَبِّئُهُمْ بِما كانُوا يَفْعَلُونَ ( 159 ) مَنْ جاءَ بِالْحَسَنَةِ فَلَه عَشْرُ أَمْثالِها وَمَنْ جاءَ بِالسَّيِّئَةِ فَلا يُجْزى إِلَّا مِثْلَها وَهُمْ لا يُظْلَمُونَ ( 160 )\r\nمعنى لغات : شيع - جمع شيعه بمعنى ياور ، پيرو ، فرقه و دسته . ينظرون از نظر الشّىء اى انتظره يعنى چشم به راه و منتظر چيزى بود .\r\nترجمه :\r\n[ اى محمّد اين كافران سخنت كه نمىپذيرند 
  ] 159 مگر چشم براهند فرشتگان بنزدشان آيند با پروردگار تو و يا پاره اى از نشانه هاى پروردگارت ولى آن روز كه آن آيد كسى را كه زان پيش ايمان نداشته و يا بايمان خود چيز خوبى\r\n","description":"","footnote":"","page_name":" 86 ","page_number":86},
  {"content":"\r\nنيندوخته ايمان به آن روزش سود ندهد . تو به آنها بگو : چشم به راه چنين روز باشيد كه ما نيز چشم دوخته ى آنيم ،\r\n160 البتّه آن كسان كه آئين خود جور بجور دارند و بدسته ها و آئينها بوده‌اند تو را به آنها كارى نيست كه سر و كارشان با خدا است و سپس به آنچه كرده بودند آگاهشان كند ،\r\n161 و هر كس كار نيكى كرده ده برابر آن سود برد و آنكه بدى كرده جز بمانند آن سزا نبيند و برايشان ستم نرود .\r\nسخن مفسّرين : « إِلَّا أَنْ تَأْتِيَهُمُ الْمَلائِكَةُ » 159 مجمع : حمزه و كسائى و خلف با ياء قرائت كرده‌اند و ديگران با تاء خوانده‌اند . و مجاهد گفته است : يعنى ملائكه بيايند براى گرفتن جانشان ، قتاده و سدّى گفته‌اند : براى عذاب بيايند كه گرفتارى و سختى بر آنها وارد كنند ، و بعضى گفته‌اند : يعنى در قبر ملائكه بيايند و آزارشان كنند .\r\n« أَوْ يَأْتِيَ رَبُّكَ » 156 ابو الفتوح : يعنى يا انتظار محال دارند كه خدا بيايد ، و ممكن است معنى اين باشد كه فرمان و گرفتارى خداوند بر سر آنها بيايد ، و يا اين معنى كه : بياورد خداوند عذابى و سختى براى آنها .\r\n« أَوْ يَأْتِيَ بَعْضُ آياتِ رَبِّكَ » 159 عموم مفسّرين نوشته‌اند : يعنى نشانه - هاى قيامت كه يك نشانه ى يقينى نمودارى خورشيد است در صبح از طرف مغرب در تفسير نفحة الرّحمن نهاوندى از امام صادق ع روايت كرده است : كه مقصود از آيت ظهور قائم است كه همه ى جهان در حكومت با عدالت او بآسايش باشند .\r\n« إِنَّ الَّذِينَ فَرَّقُوا دِينَهُمْ » 160 ابو الفتوح : حمزه و كسائى خوانده‌اند « فارقوا » با الف و حضرت امير المؤمنين هم همين طور قرائت ميفرموده است ، و معنى اين است : كسانى كه از دين خود مفارقت كردند و دست برداشتند . و ديگر قاريها « فَرَّقُوا » با تشديد راء قرائت كرده‌اند ، يعنى آن كسان كه دين خود متفرّق كردند و هر روزى بدينى در آمدند .\r\n« وَكانُوا شِيَعاً » 160 ابو الفتوح : مجاهد گفت : مقصود يهودى و مسيحى است كه با اختلاف با مشركين براى عداوت مسلمين موافقت با آنها مىكردند ،\r\n","description":"","footnote":"","page_name":" 87 ","page_number":87},
  {"content":"\r\nقتاده گفته است : آن يهود و مسيحى مقصود است كه بدسته هاى مختلف شدند و يكديگر را تكفير ميكردند ، حسن بصرى گفت : يعنى مردم مشرك كه عقايد مختلف دارند ، از امام باقر عليه السّلام نقل شده است : مقصود آن مسلمانان است كه پى بدعت و گمراهى ميروند و شكّ و شبهه در دين ايجاد ميكنند .\r\nفخر : مقصود آن مردم است كه قسمتى از دين را ميپذيرند و قسمتى را قبول ندارند ، مثل « أفَتُؤْمِنُونَ بِبَعْضِ الْكِتابِ » تا آخر يعنى آيا قسمتى از قرآن را ميپذيريد ؟\r\n« لَسْتَ مِنْهُمْ فِي شَيْءٍ » 160 طبرى : أمّ سلمه گفت : مردم بپرهيزند كه با پيغمبر در چيزى نباشند و اين آيه را قرائت كرد : « إِنَّ الَّذِينَ » تا آخر .\r\nابو الفتوح : نوشته است : تو از ايشان در چيزى نه ، يعنى ايشان در كار تو باز نيايند و بر دعوت تو راست نشوند ، و اين بر سبيل قطع طمع رسول گفت از ايشان و از ايمان و هدايتشان و اجابت ايشان دعوت رسول را .\r\nمجمع : روى سخن با پيغمبر است كه بكلَّى از آنها دور است و با اينكه آنها خود در عقيده و مذهب باطل به يكديگر نزديك و مجتمع هستند ، آن حضرت هيچ راه نزديكى به آنها ندارد و از همه ى آرا و عقايد آنها بيزارست ، قتاده گفته است :\r\nيعنى نبايد با آنها آميزش كنى و بايد از آنها دور باشى ، كلبى گفته است : يعنى از كار جنگ با آنها بر تو چيزى نيست و نبايد با ايشان بجنگى ، و اين آيه پيش از آيات جنگ با كفّار است و آنها اين را نسخ كرده است .\r\nتنوير المقباس : يعنى نه توبه ى آنها و نه گرفتارى و عذابشان در اختيار تو است .\r\n« مَنْ جاءَ بِالْحَسَنَةِ فَلَه عَشْرُ أَمْثالِها » 161 مجمع : يعقوب و حسن بصرى و سعيد بن جبير قرائت كرده‌اند : « عشر » با تنوين رفع و « امثالها » با رفع و ديگران « عشر » مرفوع و « امثال » مجرور خوانده‌اند . و بيشتر مفسّرين و حسن بصرى گفته - اند : مقصود از « حسنه » توحيد و « سيّئه » شرك است .\r\nطبرى : مقصود آن مردمى است كه در آيت جلو توصيف شده‌اند بتفرقه ى\r\n","description":"","footnote":"","page_name":" 88 ","page_number":88},
  {"content":"\r\nدر دين و انشعاب در مذهب ، اگر ايشان توبه كردند و از گمراهى باز آمدند و مؤمن شدند ، حسنه و عمل نيك كردند ده برابر پاداش دارند .\r\nمجمع : در مقصود از ده برابر شدن مزد حسنه اختلاف است : 1 - بعضى گفته‌اند : مزد يكى و نه تاى ديگر فضيلت است و برترى و خوشى ، مثل اين آيه « وَيَزِيدُهُمْ مِنْ فَضْلِه » كه بيشتر از مزد فضل خداوند است ، و معنى اين جمله اين است كه خوشى و لذت مزد كار خوب ده برابر است ، نه مقدار آن ده برابر است .\r\n2 - ممكن است مزد ده برابر باشد ولى آنچه ارزش اصلى كار نيك است احترام و شرف و منزلت هم دارد و نه برابر ديگر فقطَّ مزد ساده است و اين گونه مزايا ندارد .\r\n3 - بعضى گفته‌اند همه ى آنها مزد عمل نيك است و مساوى است ، 4 - جبّائى گفته است : در اين آيه و ديگر آيات مثل « فَيُضاعِفَه لَه أَضْعافاً كَثِيرَةً » مقصود آن است كه مزد از جانب خدا قابل توصيف شما نيست ، و هر چه واحدى در نظر شما متصوّر است در عالم خداوندى چندين برابر است ، 5 - ديگرى گفته است : يعنى مزد كار نيك ده برابر استحقاق است و جز خداوند كسى از اندازه ى استحقاق اطَّلاع ندارد ، و مقصود مقدار عدد معيّن نيست ، مثل اينكه كسى بكارگرى بگويد : هر چه كار بكنى مزد ميگيرى ، يعنى آنچه ارزش كار تو باشد ، و از أبو ذر غفّارى نقل شده است كه پيغمبر ص فرمود : مزد كار خوب ده است و يا بيشتر و سزاى بدى يك است و يا گذشت و بخشش ، پس واى بر آن كه يك او از دهش زياده باشد .\r\nكشف نوشته : حسنات عابدان ديگر است و حسنات عارفان ديگر ، عابدان در مقام خدمتاند و عارفان بر بساط شهود در مقام قربت و انس مشاهداتاند ، حسنات هر كس بر اندازه ى روش او ، حسنات زاهدان همّتى است همه از دنيا ، حسنات مريدان مرادى همه از عقبى حسنات صديقان اشتياقى است ، و ديدار مولى .\r\nخلاصه و نوشته ى تأويلات كاشانى : چون كار نيك عمل قلب است كه جايگاه خداوند است و كار بد عمل نفس است كه خانه ى شيطان است ، و چون مقام و مرتبه\r\n","description":"","footnote":"","page_name":" 89 ","page_number":89},
  {"content":"\r\nو ارزش دل بالاتر است از نفس ، پس اگر كار نيك انجام شد ، نشانه ى برترى قلب است بر نفس مثل برترى ده بر يك ، و اگر كار بد انجام شود مولود عمل نفس است كه مرتبه ى پست و كمتر مقدار است كه يك باشد . پس ثواب فيضى است از حقّ كه استعداد و نورانيّت شخص را زياد مىكند و بيشتر آماده ى عمل خير مىشود و بينهايت با هر عمل خير ثوابى و با آن ثواب استعداد و نور افزوده مىشود تا آنجا كه مشمول - اين آيه مىشود « وَاللَّه يُضاعِفُ لِمَنْ يَشاءُ » ولى سزاى كار بد بمقتضاى عدالت است كه بمعنى برابرى و مساوات است ، پس مزد آن مثل و مساوى خود آن است .\r\nتفسير حسينى نوشته است : هر كه بيايد بنيكوئى پس مرا و راست ده باره مانند آن ، يعنى ده نيكوئى . ( امام ما تريدى رحمة اللَّه عليه گفته‌اند : مراد تعيين عدد نيست ، بلكه اظهار تفصيل است به تضعيف ، و در بحر الحقايق آورده : كه - هر كه بيايد بحسنه اى ، پس مرا و راست ده حسنه قبل از آن ، تا به آن حسنه ميتواند رسيد : 1 - حسنه ى ايجاد از عدم ، 2 - و آفرينش در احسن تقويم ، 3 - و تربيت ، 4 - و رزق ، 5 - و بعث رسل ، 6 - و انزال كتب ، 7 - و تبيين حسنات و سيّئات 8 - و توفيق ، 9 - و اخلاص ، 10 - و قبول حسنه ، و تا اين ده حسنه وجود نگيرد بنده نتواند كه حسنه اى بجا آرد ) .\r\nروح البيان : سعدى گفته است :\r\n\r\nنكو كارى از مردم نيك راى\r\nيكى را بده مينويسد خداى\r\n\r\n\r\nتو نيز اى پسر هر كه را يك هنر\r\nببينى ز ده عيبش اندر گذر\r\n\r\nو گفته‌اند : و عده ى بده برابر كنايه از زيادى است نه انحصار ، و سرّ اينكه عمل بد مزدش همانند خود آن است ، چون نفس خبيث است ، زيرا در قرآن است « النَّفْسَ لأَمَّارَةٌ بِالسُّوءِ » يعنى نفس به كار بد وادار مىكند ، پس عمل بد در زمين نفس كاشته مىشود ، و از زمين بد كم نتيجه گرفته مىشود ، چون در قرآن است « وَالَّذِي خَبُثَ لا يَخْرُجُ إِلَّا نَكِداً » يعنى آن كه پليد است نتيجه اش سختى و تنگى و كمى است ، و چون عمل نيك در دل كاشته مىشود ، و دل پاكيزه است ، چون در قرآن است « بِذِكْرِ\r\n","description":"","footnote":"","page_name":" 90 ","page_number":90},
  {"content":"\r\nاللَّه تَطْمَئِنُّ الْقُلُوبُ « يعنى بنام خدا دل آرام است ، پس نتيجه ى كار دل را خدا ميداند ، چون در قرآن است » وَالْبَلَدُ الطَّيِّبُ يَخْرُجُ نَباتُه بِإِذْنِ رَبِّه « يعنى نتيجه سرزمين خوب باذن خداوند است .\r\nتفسير صفى در اين معنى چنين گفته است :\r\n\r\nنيست از ده قصد تعيين عدد\r\nداد واجب را نباشد حصر و حد\r\n\r\n\r\nكرد تعيين عدد بر اهل حسّ\r\nكوست بر پاداش خيرى ملتمس\r\n\r\n\r\nو آنكه باشد طاعت او را ازو داد\r\nكى بود پاداش فعلش هيچ ياد\r\n\r\n\r\nمرحبا آن عشق جمع پاكباز\r\nكه يك از ده مىندارد هيچ باز\r\n\r\n\r\nاو همى خواهد كه ميرد پيش دوست\r\nنه عوض خواهد نه جز در بند اوست\r\n\r\n\r\nكى به ياد او جزا و خدمت است\r\nيا كه اين رنجست و اين يك راحتست\r\n\r\n\r\nشرح اين بايد نوشت از خون دل\r\nنيست جايش در كتاب و در سجل\r\n\r\n\r\nمن بسى اين راه را پيموده ام\r\nتا چه دانى در چه حالى بودم\r\n\r\n\r\nعشق خواهد كاين ميان افشا شود\r\nتا كه عاشق تند و بىپروا شود\r\n\r\n\r\nگر نيابى مستمع در جستجو\r\nسر فرو در چاه كن با خويش گو\r\n\r\n\r\nهمچون او كو سر فرو در چاه كرد\r\nخاكرا از سرّ خويش آگاه كرد\r\n\r\n\r\nگفت من بودم نهان در ذات خود\r\nداشتم عشقى چنان بر ذات خود\r\n\r\n\r\nعشق بر افشاى رازم چاره كرد\r\nپرده ى خلوت نشين را پاره كرد\r\n\r\n\r\nاز هويّت آمدم سارى شدم\r\nشاه بودم رند بازارى شدم\r\n\r\n\r\nعشق مستى كرد و رسوائى گرفت\r\nراه فرق از جمع يكتائى گرفت\r\n\r\n\r\nجلوه گر شد عشق و عالم خلق شد\r\nجامه ى شه بود ديبا دلق شد\r\n\r\n\r\nچشم چون افكند از نزديك و دور\r\nديد معشوق است يك جا در ظهور\r\n\r\n\r\nجست تيرى از كمان غيرتش\r\nشد نشان غير آنچه بد در جلوتش\r\n\r\n\r\nديد باقى در سرا جز يار نيست\r\nجلوه گر از غير او ديّار نيست\r\n\r\n\r\nهست تنها در همان خلوت كه بود\r\nجمع و فرقى نيست با غيب و شهود\r\n\r\n","description":"","footnote":"","page_name":" 91 ","page_number":91},
  {"content":"\r\n\r\nخلوتش هم نبود الَّا ذات او\r\nگر برى پى سوى او ز آيات او\r\n\r\n\r\nراز دان هوش ما بيهوشى است\r\nبا چه اين گويم كه ره خاموشى است\r\n\r\n\r\nچون نباشد غير من دمساز من\r\nچاه چبود تا كه پوشد راز من\r\n\r\n\r\nزور مستى باده چون افزون كند\r\nدور اوّل مست را مجنون كند\r\n\r\n\r\nتا رسد بر دور آخر پى به پى\r\nمست ديگر نه قدح بيند نه مى\r\n\r\n\r\nهست اين هم مستى از طومار ما\r\nاول و آخر ندارد دور ما\r\n\r\n\r\nگه سخن با دار و گه با چه كنم\r\nعقل را ز افسانه ها گمره كنم\r\n\r\n\r\nچه مگر دل گردد و محرم شود\r\nتا به آن گوش و زبان همدم شود\r\n\r\n\r\nعشق را منزل نبود ار دل نبدد\r\nجمله دريا بود اگر ساحل نبود\r\n\r\nو اين سه شعر مثنوى در دفتر سوّم حكايت حمزه ، مناسب مفاد آيه است :\r\n\r\nليك نبود فعل همرنگ جزا\r\nهيچ خدمت نيست مانند عطا\r\n\r\n\r\nمزد مزدوران نميماند به كار\r\nكآن عرض وين جوهر است و پايدار\r\n\r\n\r\nآن همه سختى زور است و عرق\r\nوين همه سيم است و زرّ بر طبق\r\n\r\nسخن ما : 1 - در آيت اوّل جمله ى « لا يَنْفَعُ نَفْساً » تا آخر شايد اشاره باشد به اين اصل مسلَّم كه فعليّت بقوّه برنميگردد ، يعنى آنچه كامل و درست شد دوباره به صورت اوّل و آمادگى براى درستى دوباره برنميگردد ، پس آنكه در دوران عمر با كج - انديشى و شرك و بدكارى عمر خود را گذراند ديگر آنچه بخواهد گذشته ى خود را از سر بگيرد دوباره به صورت ديگر خود را اصلاح كند سود ندارد ، و البتّه اين مطلب را با توبه و قبول آن نمىتوان سنجيد ، چون توبه اصلاح خرابى است نه باوّل باز گرداندن صورت فراهم شده و كار انجام شده از سرگرفتن . 2 - در آيت دوّم جمله ى « لَسْتَ مِنْهُمْ » تا آخر شايد براى دلدارى پيغمبر و رهبرى بشر باشد كه بدكارى و بد انديشى ديگران شما را نگران نكند كه كار آنها با خدا است و شما شاد خاطر و شكر گزار باشيد كه به راه راست ميرويد و از انديشه ى فرد فارغ هستيد ، 3 - در آيت آخر جمله ى « فَلَه عَشْرُ أَمْثالِها » تا آخر شايد اشاره باشد كه شما نمىتوانيد تناسب\r\n","description":"","footnote":"","page_name":" 92 ","page_number":92},
  {"content":"\r\nبگيريد ميان كار نيك و مزد آن چون هر چه فرض كنيد باز هم ده برابر و خارج از اندازه گيرى شما است ، و جهت اينكه سزاى بدى برابر خودش گفته شده است شايد براى اين باشد كه عمل بد را خود آثارش را مىبينيد كه در شخص خودتان و در وجدانتان و در افكار مردم و در اجتماع چه قدر توليد زشتى و ناراحتى مىكند ، همين اندازه مجازات را هم بانتظارش باشيد براى عالم ديگر ، ولى مزد نيكى از اين حسابها بيرون است ، و خود اين نويد و تهديد براى مردم از خود با خبر موجب اميدوارى مىشود و اقدام بخير و حسنه مىكنند و خواه و ناخواه عادت بحسنه مانع از سيّئه و بدكارى مىشود .\r\nاينجا حكايتى بخاطرم رسيد كه از مرحوم پدرم شنيدم : مردى اين آيه را ديد و با خود انديشيد كه بوسيله ى دزدى و صدقه دادن از آن مال براى خود و آينده اش و فقير كارى انجام دهد سه نان دزديد و با دو نان خود را سير كرد و با سوّم فقيرى را ، و حساب كرد كه آنچه به فقير داده است در برابر ده نان به او خواهند داد : سه نان از سه را به صاحب نان ميدهد هفت نان ديگر و سيرى خودش و فقير سود او خواهد بود . اين سرگذشت بحضور امام صادق ع عرض شد ، فرمود : بد قضاوت كرده است و در نتيجه دزدى كرده است چون در قرآن است « إِنَّما يَتَقَبَّلُ اللَّه مِنَ الْمُتَّقِينَ » يعنى خدا از پرهيزكاران كارشان را مىپذيرد و چون عمل دزدى است و تقوى در آن نيست از اوّل اقدام بزشتى است .\r\n[ سوره الأنعام ( 6 ) : آيات 161 تا 163 
  ]\r\nقُلْ إِنَّنِي هَدانِي رَبِّي إِلى صِراطٍ مُسْتَقِيمٍ دِيناً قِيَماً مِلَّةَ إِبْراهِيمَ حَنِيفاً وَما كانَ مِنَ الْمُشْرِكِينَ ( 161 ) قُلْ إِنَّ صَلاتِي وَنُسُكِي وَمَحْيايَ وَمَماتِي لِلَّه رَبِّ الْعالَمِينَ ( 162 ) لا شَرِيكَ لَه وَبِذلِكَ أُمِرْتُ وَأَنَا أَوَّلُ الْمُسْلِمِينَ ( 163 )\r\n","description":"","footnote":"","page_name":" 93 ","page_number":93},
  {"content":"\r\nمعنى لغات : قيما - يعنى در نهايت راستى و استقامت ، ملَّة - راه و طريقه ، راه و مقرّرات دين و آنچه پيغمبر بمردم ميآموزد ، حنيف - راست ، متمسّك بدين اسلام ، هر كه پيرو دين ابراهيم است ، آنكه يكتاپرست است ، نسك - با ضمّ و فتح و كسر نون و ضمّ و سكون سين بمعنى عبادت و حقّ خداوندى ، و نيز با ضمّ نون و سكون و ضمّ سين بمعنى آنچه براى خدا و به قصد بندگى داده مىشود ، كشتار ، شمش نقره ، و خون كردن كه حيوانى را سر بريدند و باصطلاح فارسى ميگويند گوسفندى خون كرد .\r\nترجمه :\r\nاى محمّد با اين تازيان چنين بگو : 162 همانا مرا پروردگارم براهى راست رهبرى كرد 163 كه آئينى است استوار بروش ابراهيم و دور از پليدى بتپرستى چه او از انباز پنداران نبود و با مشركين نه پيوست ،\r\n164 و بگو : البتّه نماز و بندگى و زندگى و مردم براى پروردگار جهانيان است و ويژه ى او است\r\n165 كه انبازى ندارد و به من فرمان رسيده كه چنين باشم و من نخستين سر سپردگان به - فرمان خدايم و اوّلين مسلمانان .\r\nسخن مفسّرين : « هَدانِي رَبِّي إِلى صِراطٍ مُسْتَقِيمٍ » 162 كشف نوشته : صراط مستقيم را بدايتى و نهايتى است ، بدايت سنّت و جماعت است و نهايت انس بآفت و دوام مشاهدت . پير طريقت گفت : هر كه از در تصديق و تسليم در آيد ويرا از سه شربت يكى دهند : يا شربتى دهند از معرفت تا دل وى بحقّ زنده گردد ، يا زهرى دهند كه نفس امّاره در زير قهر او كشته گردد يا شرابى دهند كه جان از وجود او مست و سرگشته شود ، از اينجا بافت حقيقت و انس صحبت آغاز كند .\r\n« دِيناً قِيَماً » 162 مجمع : ابن عامر و مردم كوفه با كسر قاف و فتح يا خوانده‌اند و ديگران با فتح قاف و تشديد و كسر يا قرائت كرده‌اند . و معنى اين كلمه كمال استقامت است . و بعضى گفته‌اند : معنى هر دو كلمه چنين است : دين ثابت هميشگى غير قابل نسخ .\r\n« إِنَّ صَلاتِي وَنُسُكِي . . . » 164 ابو الفتوح : در او سه قول گفتند : سعيد جبير\r\n","description":"","footnote":"","page_name":" 94 ","page_number":94},
  {"content":"\r\nو مجاهد و سدّى و ضحّاك گفتند مراد ذبيحه است كه براى حجّ و عمره كشتى ، حسن بصرى گفت : مراد دين است . زجّاج و جبّائى گفتند : مقصود عبادت است و براى آن تخصيص نماز كرد كه در او انواع تقرّب است و خضوع از ركوع و سجود و تنزيه و تسبيح .\r\n« وَمَحْيايَ وَمَماتِي لِلَّه » 164 مجمع : مردم مدينه ياى اوّل را ساكن و دوّم را مفتوح خوانده‌اند و ديگران بر عكس با « محياى » با فتح ياء و « مماتي » با سكون يا خوانده‌اند . و بعضى گفته‌اند : معنى جمله اين است كه كارهاى خوب و عبادات در زندگى و وصيّت بخيرات و مبرات براى بعد از مرگ جملگى براى خدا است ، و با اين معنى ، اين جمله اشاره است كه آدمى نبايد كارهاى دوره ى زندگى را براى ميل و شهوت انجام دهد و نبايد هم نتيجه ى زندگى او و سود بعد از مرگش براى وارثش باشد .\r\nروح البيان : از مالك بن دينار روايت شده است : سالى آهنگ حجّ داشتم ، در بيابان جوانى ديدم پياده و بىوسيله ى سفر ، بيابان مىپيمود ، چون به او نزديك شدم سلامش كردم و گفتم : از كجا ميآئى و بكجا ميروى و وسيله ى سفرت كجا است ؟ گفت از جانب او ميآيم و بسوى او ميروم و بر او است كه در سفرم كومك كند . گفتم : در بيابان بىآب و نان نمىتوان بود . گفت : چون روانه شدم پنج حرف با خود برداشتم . گفتم كدام حرف است ؟ گفت آيت قرآن « كهيعص » گفتم مقصود از آن چيست ؟ گفت يعنى او كافى و هادى و ذو الايدى و عالم و صادق است ، و آنكه با چنين كس سر و كار دارد همه اسباب آسايش او آماده است . چون بمنى رسيديم و مردم قربانى مىكردند ، شنيدم كه ميگفت : اى خدا مردم گاو و گوسفند قربانى مىكنند ، من كه ندارم خود را قربان ميكنم ، آنگاه فريادى از دل كشيد و جان داد : شعر .\r\n\r\nجان كه نه قربانى جانان بود\r\nجيفه ى تن بهتر از آنان بود\r\n\r\n\r\nهر كه نشد كشته ى شمشير دوست\r\nلاشه ى مردار به از جان اوست\r\n\r\nسخن ما : 1 - با آيت اوّل شخصيّت و راستى و درستى پيغمبر ص اعلام شده است كه مردم بدانند آنچه ميگويد از دل است نه به زبان و خود كمال اطمينان بگفتار خود\r\n","description":"","footnote":"","page_name":" 95 ","page_number":95},
  {"content":"\r\nدارد كه خود را به راه مستقيم ميداند ، 2 - چنان كه در مجمع نوشته است با آيت دوّم احساسات عرب تحريك شده است كه چون ابراهيم پدر شما يكتاپرست بوده است و دين من هم روى همان اساس توحيد و يكتاپرستى ابراهيم است كه هرگز نسخ و ترك نمىشود ، پس شما كه مفتخر بابراهيم هستيد دين من را بپذيريد كه دين او است . 3 - دو آيت آخر چنان كه در درس هم مكرّر ميگوئيم اشاره است بحقيقت مبدأ و معاد انسان . و پيغمبر خود را طرف اين مطلب قرار داده است تا ديگران هم متوجّه به آن شوند كه آدمى از آغاز پيدايش خود تا پس از مرگ ، و هميشه وابسته بآفريننده است و در قدرت او است كه هرگز نابودى ندارد ، پس بايد متوجّه باشد كه آنچه به اختيار خود مينديشد و مىكند براى خدا و درستى و سعادت خود بكند تا از آنچه در طبيعت و نهاد اصلى بىاختيار است و محكوم ، در عمل و اراده ى خود از آن جدا و منحرف نشود ، و همان را بخواهد و بكند كه فرمان خدا و سعادت او است .\r\n[ سوره الأنعام ( 6 ) : آيات 164 تا 165 
  ]\r\nقُلْ أغَيْرَ اللَّه أَبْغِي رَبًّا وَهُوَ رَبُّ كُلِّ شَيْءٍ وَلا تَكْسِبُ كُلُّ نَفْسٍ إِلَّا عَلَيْها وَلا تَزِرُ وازِرَةٌ وِزْرَ أُخْرى ثُمَّ إِلى رَبِّكُمْ مَرْجِعُكُمْ فَيُنَبِّئُكُمْ بِما كُنْتُمْ فِيه تَخْتَلِفُونَ ( 164 ) وَهُوَ الَّذِي جَعَلَكُمْ خَلائِفَ الأَرْضِ وَرَفَعَ بَعْضَكُمْ فَوْقَ بَعْضٍ دَرَجاتٍ لِيَبْلُوَكُمْ فِي ما آتاكُمْ إِنَّ رَبَّكَ سَرِيعُ الْعِقابِ وَإِنَّه لَغَفُورٌ رَحِيمٌ ( 165 )\r\nمعنى لغات : ابغى - از مصدر بغية با ضمّ و كسر باء بمعنى خواستن و طلب كردن و معانى ديگر هم دارد ، ربّ - بمعنى مربّى و تربيت كننده ، و معانى ديگر ترز - از مصدر ورز بفتح و كسر واو بمعنى بار سنگين بردن ، بار بردن ، و گناه كردن و در اينجا هر سه معنى درست است ، خلائف جمع خليفه بمعنى جانشين .\r\n","description":"","footnote":"","page_name":" 96 ","page_number":96},
  {"content":"\r\nترجمه :\r\n[ و باز باعراب 
  ] بگو : 166 مگر شود كه جز خدا پروردگار دگر بجويم با اينكه او پروردگار همه چيز است ؟ و [ شما بانديشه ى خود باشيد كه 
  ] كسى كارى نميكند مگر كه بار دوش خود او مىشود چه كسى سنگينى بار ديگرى بيشت - خود نمىبرد . و از اين پس بازگشت شما بسوى پروردگارتان بود و آگاه تان كند به آنچه نمىپذيرفتيد و هر كدام براهى ميرفتيد\r\n167 و هم او است كه شما را جانشين گذشتگان روى زمين كرد و دسته اى را پايه ز دسته اى بالاتر برد تا شما را بيازمايد به آنچه بخشيده [ كه پاس بهره هاى زندگى چگونه ميداريد 
  ] و البتّه پروردگار تو زود شكنجه است و هم آمرزنده و مهربان .\r\nسخن مفسّرين : « قُلْ أغَيْرَ اللَّه أَبْغِي » 166 مجمع : اين آيه دليل است بر بطلان عقيده ى جبرى مذهبها كه ميگويند : خداوند فرزند كافر را بجرم پدرش در عذاب ميدارد . و نقل كرده‌اند كه اعراب بپيغمبر ص گفتند : تو پيرو ما باش و اگر اين راه ما غلط بود گناه تو بر عهده ى ما و گردنگير ما باشد ، اين آيه در جواب آنها نازل شد .\r\nتفسير حسينى : وليد بن مغيره ميگفت : اى صناديد عرب متابعت من كنيد و گناهان شما در گردن من ، حقّ سبحانه فرمود : هر كسى عذاب گناه خود كشد .\r\nروح البيان : در اين آيه چند مطلب است : اوّل : خدا هدف و آخرين درجه ى كمال آدمى است كه هر كس به او رسيد به همه چيز رسيده است ، و شخص عاقل از محبوب خود دست بردار نيست تا خود را به او برساند ، بگفته ى حافظ :\r\n\r\nدرد مرا طبيب نداند دوا ، كه من\r\nبىدوست خسته خاطر و با درد خوشترم\r\n\r\nدوّم - همانطور كه مؤمن و كافر مخالف هستند و در اين آيه وعده داده شده - است كه در آينده نتيجه ى اختلاف خود را خواهند ديد ميان مردم رياكار با اشخاص درست كردار و با اخلاص نيز اين اختلاف هست اگر چه احكام دين وسيله ى تميز هست كه درست و نادرست را با آن بايد سنجيد و ليكن براى اطَّلاع از حقيقت و باطن راهى نيست مگر همان وعده گاه عمومى كه همه ى حقايق واضح و روشن خواهد شد . مثنوى گفته است :\r\n","description":"","footnote":"","page_name":" 97 ","page_number":97},
  {"content":"\r\n\r\nچون كند جان ، باژگونه پوستين\r\nچند واويلا بر آيد ز اهل دين\r\n\r\n\r\nبردكان هر زرنما خندان شده است\r\nزان كه سنگ امتحان پنهان شده است\r\n\r\n\r\nقلب ، پهلو مىزند بازر بشب\r\nانتظار روز ميدارد ذهب\r\n\r\n\r\nبا زبان حال زر گويد كه باش\r\nاى مزوّر تا بر آيد روز فاش\r\n\r\n« جَعَلَكُمْ خَلائِفَ » 165 تفسير نيشابورى : بعضى گفته‌اند : در اين جمله روى سخن با همه ى مردم دنيا است كه يك دسته ميروند و دسته ى ديگر جانشين - آنها ميشوند ، بعضى ديگر گفته‌اند : مقصود پيروان پيغمبر هستند كه جايگير ديگر ملَّتها شده‌اند . ديگرى گفته است : مقصود ، افراد معيّن است كه خلفاء اللَّه و نمايندگان خدا بر روى زمين هستند و بحقّ و درستى رفتار ميكنند ، چنان كه در آيت ديگر گفته شده است « يا داوُدُ إِنَّا جَعَلْناكَ خَلِيفَةً فِي الأَرْضِ فَاحْكُمْ بَيْنَ النَّاسِ » يعنى اى داود ما تو را بر زمين خليفه كرديم پس وظيفه ى تو است كه ميان مردم حكومت كنى .\r\n« وَرَفَعَ بَعْضَكُمْ » 167 فخر : يعنى برترى داد بعضى را بر ديگرى در شرف و عقل و مال و جاه و روزى ، و اظهار اين حقيقت براى نماياندن موجبات گرفتاريهاى زندگى و آزمايشهاى اخلاقى مردم است و مقصود از جمله ى « لِيَبْلُوَكُمْ » همين است كه مقصود تكليفهاى زندگى است كه اگر از انسان اين دستورها صادر شود همانند امتحان هست و ميگويند اين دستور براى امتحان است و گر نه معلوم است كه امتحان براى كشف مجهول بر خدا محال است . و در دنباله ى اين ، تكليف شبيه بآزمايش معيّن شده است كه اگر نيكوكار بودند خدا غفور و رحيم است ، و اگر بدكار بودند سريع العقاب است ، و نام سرعت براى آن است كه بگذرندارد و آن موقع كه بايد - مجازات شوند خواهد رسيد .\r\n« لِيَبْلُوَكُمْ فِي ما آتاكُمْ » 167 مجمع : يعنى خداوند در اين خوشيها كه بشما عنايت كرده است مانند عمل آزمايشى با شما رفتار مىكند تا نمودار شود كه ستمى در آفرينش نيست و عدل است و حقّ . و نتيجه آن است كه دارا شكر كند چون ببيند كه\r\n","description":"","footnote":"","page_name":" 98 ","page_number":98},
  {"content":"\r\nديگرى ندارد ، و نادار در برابر دارا شكيبا باشد و بيقرار و منحرف نشود ، و شخص خردمند در برابر اين اختلافات انديشه كند تا معرفتش زياد شود و بعلم خود عمل كند .\r\nسخن ما : 1 - جمله ى « جَعَلَكُمْ خَلائِفَ » تا آخر شايد اشاره باشد بقانون كلَّى آفرينش كه بسنجيد و بفهميد ملتهائى ميروند و ديگران جاى آنها را ميگيرند ، و مردم همه يكسان و يكنواخت آفريده نشده‌اند ، دسته اى قوى ميروند و ضعيف جايگير آنها مىشود و يا به عكس دسته ى ضعيف نابود مىشود و قوى جانشين او مىشود ، پس تسليم شويد بفرمان آن قدرت كه همه ى اينها در اختيار او است ، 2 - از اين قانون تفاوت و تحوّل استفاده مىشود خلاصه ى عقيده ى حكما كه ميگويند : وجود حقيقت تشكيكى است ، يعنى موجودات افراد متباين و ناجور با يكديگر نيستند بلكه تمام انواع موجودات از كوه تا كاه از پيل تا پشه ، از ماه تا ماهى همه يك حقيقتى هستند كه افراد آن نسبت به يكديگر در معنى هستى شريكند و همه هست شده و موجود هستند كه تفاوت آنها در ضعف و قوّت ، وجود است و سختى و سستى در هستى است و گر نه پشه در آفرينش بهره هائى از هستى دارد ، كه چاپكى پرواز ، نيش زدن ، خون مكيدن است كه فيل و هزاران موجودات ديگر از اين بهره ها محروم هستند ، و باز فيل در هستى و وجود خود چيزهائى و امتيازاتى دارد كه پشه و ديگر موجودات از آن بىبهره و فاقد آن هستند ، و همچنين هر فرد را كه بسنجيد با تمام افراد ديگر موجودات همين طور است كه تفاوت آنها در كمى و زيادى و حدود و اندازه هاى هستى است كه هر كدام خاصيت و اثر و تركيبى دارد غير از ديگرى و باز ديگرى قسمتى از اينها را دارد با هزاران خصوصيّتهاى ديگر وجودى ، و همين است كه در علم شيمى عناصر را تا نود دسته پيدا كرده‌اند ، چون مواد عالم در خاصيّتها و آثار و نتايج مختلف هستند ولى در اصل آفرينش همه يك موجود هستند ، پس دو جمله ى « رَفَعَ بَعْضَكُمْ فَوْقَ بَعْضٍ » و « جَعَلَكُمْ خَلائِفَ » ميفهماند كه اختلاف شما افراد انسان در خصوصيّات وجودى است يك فرد يا دسته اى ميرود و يا مزاياى خود را از دست\r\n","description":"","footnote":"","page_name":" 99 ","page_number":99},
  {"content":"\r\nميدهد و ديگرى جانشين او مىشود ، و نيز رفعت و منزلت و پستى و دون همّتى ، و خوارى پيوسته افراد شما را از يكديگر جدا مىكند تا خود بدانيد كه راه زندگى محدود نيست و صحنه ى زندگى آزمايشها و امتحانها است كه بر فرد ممكن است ، از بهره و نصيبى محروم باشد ولى هزاران بهره و نصيب ديگر براى او ممكن باشد كه اگر كوشش كند به آنها ميرسد و شايد جمله ى « لِيَبْلُوَكُمْ فِي ما » تا آخر اشاره به همين مطلب باشد كه اين تفاوتها راههاى كار است كه هر كه هر چه بكند و از اين اختلافات و مراتب موجوديّت استفاده كند در آخر آزموده شده يا به راه بد رفته و گرفتارى نصيب خود كرده يا به خوبى از عهده ى اختلاف و تفاوت درجات زندگى بر آمده و آنچه بايسته و شايسته بوده است انجام داده در زندگى موفّق شده و براى آينده هم آثار توفيق و بهره مندى خود را نمودار كرده است و آثار مغفرت و رحمت را از هم اكنون براى خود نشان مىدهد .\r\n","description":"","footnote":"","page_name":" 100 ","page_number":100},
  {"content":"\r\nسوره اعراف\r\n7 اين سوره در مكّه بر پيغمبر ( ص ) نازل شده است . در مجمع از قتاده و ضحّاك نقل كرده است كه از « وَسْئَلْهُمْ عَنِ الْقَرْيَةِ » تا « بِما كانُوا يَفْسُقُونَ » در مدينه « نازل شده است . و عدد آيات را دويست و شش گفته‌اند و قاريهاى بصره و شام دويست و پنج آيه دانسته‌اند .\r\n[ سوره الأعراف ( 7 ) : آيات 1 تا 3 
  ]\r\nبِسْمِ اللَّه الرَّحْمنِ الرَّحِيمِ\r\nالمص ( 1 ) كِتابٌ أُنْزِلَ إِلَيْكَ فَلا يَكُنْ فِي صَدْرِكَ حَرَجٌ مِنْه لِتُنْذِرَ بِه وَذِكْرى لِلْمُؤْمِنِينَ ( 2 ) اتَّبِعُوا ما أُنْزِلَ إِلَيْكُمْ مِنْ رَبِّكُمْ وَلا تَتَّبِعُوا مِنْ دُونِه أَوْلِياءَ قَلِيلًا ما تَذَكَّرُونَ ( 3 )\r\nمعنى لغات : حرج - گناه ، جاى تنگنا ، ذكرى - به ياد آوردن و بخاطر نگاه داشتن به زبان و در دل گفتن .\r\nترجمه : بنام خداى بخشنده بآفريدگان مهربان بفرمانبران ،\r\n[ اى محمّد اين بخش آغاز شده بحروف 
  ] : 1 المص ،\r\n2 نامه اى است فرود آمده بسوى تو پس دلت از آن تنگ نشود كه [ ميتوانى 
  ] مردم را به آن بيم و نويد دهى و يادآورى براى مؤمنان باشد\r\n3 اى مسلمانان آنچه را ز پروردگارتان بسوى شما فرود آمده دنبال كنيد و پى [ جز او 
  ] دوستانى نرويد كه اندك پند پذير شويد ، [ يا چه كم است هنوز پند پذيرى شما 
  ] .\r\nسخن مفسّرين : « بِسْمِ اللَّه » كشف نوشته : حسين منصور گفت : بسم اللَّه از بنده چنان است كه كاف و نون از حقّ چون حقّ گويد جلّ جلاله « كن » پيش از آنكه كاف بنون پيوندد بفرمان اللَّه عالمى در وجود آيد . همچنين بنده چون بصدق\r\n","description":"","footnote":"","page_name":" 101 ","page_number":101},
  {"content":"\r\nگويد « بِسْمِ اللَّه » بر هر چه خواند راست آيد و آنچه خواهد يابد بگفتار « بِسْمِ اللَّه » .\r\nقومى حروف بسم اللَّه تفسير كرده‌اند كه « با » « برّ » خدا است با پيغمبران بالهام نبوّت و رسالت « سين » سرّ خدا است با عارفان بالهام انس و قربت ، « ميم » منّت خدا است بر مريدان بدوام نظر رحمت ، « الف » آلاء او است « لام » اوّل لطف او ، « لام » دوّم لقاء او ، « ها » تنبيه و ارشاد او ، ميگويد « بآلاء اللَّه و لطفه وصل من وصل الى لقاء اللَّه فانتبهوا » .\r\n« المص » 1 ابو الفتوح نوشته : علىّ بن ابى طلحه گفت از عبد اللَّه عبّاس : اين سوگندى است كه خداى تعالى ياد كرده . ابو صالح گفت از عبد اللَّه عبّاس : نامى است از نامهاى خدا ، و گفته‌اند : از جمله ى نامهاى قرآن است ، و گفته‌اند : نام سوره است . ابو الضّحى گفت از عبد اللَّه عبّاس « انا اللَّه افصّل » من خداى حاكمم . شعبى گفت : معنى آن است « انا اللَّه الصّادق » من خداى راستگويم . محمّد بن كعب قرظى گفت : الف ابتداء نام او است : اوّل و آخر . و لام اوّل نام او است « لطيف » و ميم اوّل نام او است « مجيد و ملك » . و صاد اوّل نام او است « صمد و صادق الوعد و صانع مصنوعات » و در بعضى تفسيرها آمده كه معنى « المص » آن است كه « ألَمْ نَشْرَحْ لَكَ صَدْرَكَ » نه ما دل تو روشن كرديم ؟\r\nتأويلات كاشانى : الف اشاره است بذات احد و احد ، و لام بعلم ازلى خداوند ميم اشاره است بشخصيّت جامعه ى كمالات انسانى كه حقيقت محمّدى است ، و صاد اشاره به صورت ظاهرى آنحضرت است و خلاصه ى مفاد اين كلمه با جمله ى « كِتابٌ أُنْزِلَ إِلَيْكَ » چنين مىشود كه حقيقت آفرينش از آغاز تا بانجام آن يك كتاب است ، كه علم آن بر تو نازل شده است .\r\nتفسير حسينى : در حقايق سلمى گويد : الف ازل است و لام ابد و ميم ما بين ازل و ابد و صاد اشارت است باتّصال هر متّصلى و انفصال هر منفصلى و فى - الحقيقه نه اتّصال را مجال گنجايش و انفصال را محلّ نمايش . نظم :\r\n\r\nاين چه را هست اين برون از فصل و وصل\r\nكاندر او نى فرع ميگنجد نه اصل\r\n\r\n","description":"","footnote":"","page_name":" 102 ","page_number":102},
  {"content":"\r\n\r\nنى معانى نى عبارت نى عيان\r\nنى اشارت نى حقايق نى بيان\r\n\r\n\r\nبرتر است از مدركات عقل و وهم\r\nلا جرم گم گشت در وى فكر و فهم\r\n\r\n\r\nچون بكلَّى روى گفت و گوى نيست\r\nهيچ كس را جز خموشى روى نيست\r\n\r\nتفسير نيشابورى : يعنى او خدائى است كه بلطفش بندگانرا آماده ى محبّت و معرفت نمود و به آنها صبر و صدق عنايت كرد تا بتوانند بدرجه ى كمال معرفت و محبّت برسند بوسيله ى اين كتاب كه بر دل تو نازل شد و آن را گشاده و روشن كرد و جاى تنگى و شك در آن نماند ولى بآنهائى كه به صورت لوح نازل شد تنگى و ناراحتى در دل ميداشتند كه الواح بر زمين ميزدند و چنان كه آيت قرآن است در نقل حال حضرت موسى « وَأَلْقَى الأَلْواحَ » .\r\n« فَلا يَكُنْ فِي صَدْرِكَ حَرَجٌ » 2 مجمع البيان : حسن بصرى گفته است : حرج بمعنى تنگى است يعنى سينه ى تو تنگ نشود كه فكرت پراكنده و مغشوش شود ، و بترسى كه وظيفه ى خود را نمىتوانى انجام دهى ابن عبّاس و مجاهد و قتاده و سدّى گفته‌اند : حرج يعنى شكّ و مقصود اين است كه شكّ در وظيفه ى خود مدار چون قرآن براى تو نازل شد تا مردم را خبر كنى . فرّاء گفته است : يعنى از مردم دل - تنگ مباش كه سخنت را دروغ بشمارند و با تو معارضه كنند . و نقل شده است كه چون قرآن بر پيغمبر ص نازل شد فرمود : ميترسم مردم من را دروغگو بپندارند ، و آزارم كنند با اين آيه خاطر مباركش آرام شد .\r\n« لِتُنْذِرَ بِه وَذِكْرى لِلْمُؤْمِنِينَ » 2 مجمع : فرّاء و زجّاج و بيشتر علماء گفته‌اند :\r\nدر معنى اين دو جمله مقدّم است و معنى چنين است : كتاب نازل شد براى تذكّر پس دل تو تنگ نباشد . و ديگران گفته‌اند : اين جمله ها مربوط بجمله ى جلو است و معنى اين است : سينه ى تو تنگ نباشد از انذار و تذكّر و در كار خود آسوده خاطر باش .\r\nتفسير نيشابورى : تحقيق مطلب آن است كه نفوس بشر مختلف هستند :\r\nبعضى دور از عالم غيب هستند و در تاريكى و گرفتارى خواسته هاى بدنى ، براى\r\n","description":"","footnote":"","page_name":" 103 ","page_number":103},
  {"content":"\r\nرهبرى اين دسته محرّك قوى لازم است از اين جهت گفته شده است « لِتُنْذِرَ بِه » براى ترساندن اين گونه مردم ، و بعضى از نفوس نورانى و از خود با خبر و آماده ى فراگرفتن معارف الهى هستند و فقطَّ ممكن است گرفتار غفلت شوند كه با مختصر يادآورى به خود آيند و به راه افتند ، اين دسته مردم توصيف بمؤمنين شده‌اند و براى رهبرى آنها گفته شده است « وَذِكْرى لِلْمُؤْمِنِينَ » .\r\n« اتَّبِعُوا » - 3 طبرى : يعنى اى پيغمبر بمردم بگو : پيروى كنيد ، و بعضى گفته‌اند خطاب بمردم است در ضمن خطاب بپيغمبر يعنى اى پيغمبر تو متابعت كن و هم ديگران .\r\nمجمع : خطاب بمردم است و ممكن است خطاب بپيغمبر ما باشد بگو بمردم پيروى كنيد .\r\n« وَلا تَتَّبِعُوا مِنْ دُونِه » 3 تفسير بيضاوى : يعنى پيرو غير خدا نشويد از قبيل جنّ و بعضى انسانها كه شما را گمراه ميكنند و بعضى گفته‌اند : يعنى پيروى نكنيد غير آنچه نازل شده كه از دين دوستان ديگر پيروى كنيد ، و بعضى اين جمله را « لا تَتَّبِعُوا » خوانده‌اند « يعنى باغين معجمه از مصدر بغية » .\r\nطبرى : پيرو غير قرآن نشويد و غير آن را دوست خود قرار ندهيد كه فرمان كنند شما را به بتپرستى و نافرمانى خدا .\r\n« قَلِيلًا ما تَذَكَّرُونَ » 3 مجمع : ابن عامر خوانده است « يتذكرون » با ياء و تاء و مردم كوفه « تذكرون » با تاء و يك ذال خوانده‌اند و ديگران با تشديد كاف و ذال « تذكرون » قرائت كرده‌اند .\r\nابو الفتوح : « ما » مصدريّه است و « قليلا » حال است پس نتيجه ى معنى چنين است : تذكر شما به صورتى و حالتى كم و اندك است .\r\nسخن ما : از كلمه ى : « المص » ما نميتوانيم مثل ديگر جمله ها و كلمات چيزى بفهميم چون همانطور كه مردم آن روز از ديگر كلمات چيزى ميفهميدند ما هم امروز از اين آيات چيزى ميفهميم زيرا روى سخن با ما هم هست ، ولى از اين حروف مقطَّع\r\n","description":"","footnote":"","page_name":" 104 ","page_number":104},
  {"content":"\r\nما نبايد استفاده كنيم چون فقطَّ روى سخن در اينها با همان مردم مواجه و مقابل با پيغمبر ص بود آنچه در اين حروف بگوئيم براى پى بردن و كشف مقصود در آن وقت است و گفتگوى با آن مردم و آنچه ديگران در اين حروف اظهار نظر كرده‌اند و بنام اشاره نوشته‌اند به نظر ما صحيح نيست چون آن موقع كه پيغمبر ص بمردم خطاب مى - كرد ، لياقت فهم اين اشارات براى كسى نبود و چون معنى ديگر ندارد بايد اين - گونه سخن براى آنمردم كه لياقت فهم آن اشارات را نداشتند لغو و بيهوده باشد پس اين حروف بمقصودى خاصّ و مناسب آن روز گفته شده است ولى ديگر كلمات و جمله ها چون براى آن مردم معنى روشن و معيّن داشته است استفاده ى خود را كرده‌اند ، و اگر ما امروز از اين آيات مطلب ديگرى بفهميم زهى سعادتمان پس فكر ما نسبت به اين حروف مقطَّع اوّل سوره ها بايد اين باشد كه آن روز براى چه گفته شده است و مردم از آن چه ميفهميده‌اند ؟ و چون ديگران در اين مطلب بحث كرده‌اند كه در مقدّمه ى مجلَّد اوّل نقل كردم اينك ما هم ميگوئيم : در قاموس نوشته است : لمص يعنى كودك و بچه ، چيزى بىمزه را خورد كه بايستى با شيره بخورد مانند نشاسته ى جوشيده ، و بمعنى نشگون گرفت و با دو انگشت بدن كسى را فشرد و لماص بمعنى دروغگو و حيله گر . در المنجد نوشته است : لمص با انگشت چيزى را برداشت و ليسيد مانند عسل و غيره ، نشگون گرفت حكايت و عيب كرد ، و دهن كجى داد و دهن كج كرد ، و بچه ادرار كرد ، اين بود معنى كلمه اى كه از اين حروف در عربى تركيب و تلفظَّ شود ، اكنون ميگوئيم : بجاى آن معانى كه براى اين حروف گفته‌اند و تناسبى با فهم مردم آن روز ندارد ممكن است بگوئيم چون اين سوره بمكّه نازل شده است كه مردم آنجا با پيغمبر معارضه ميكردند و گوش بسخنان آن حضرت نمى - دادند و او دلتنگ و ناراحت بوده است تا بوسيله ى آيت « فَلا يَكُنْ فِي صَدْرِكَ حَرَجٌ » دلدارى و تقويت شده است . و شايد مدّتى هم وحى منقطع بوده است و پيغمبر با آنها سخن نمىگفته است ، و قرآن براى آنها نمىخوانده است . اين نوبت كه بايستى با آنها رو برو شود و قرآن بخواند براى تحقير و سبك شمردن كار و فكر آنها مأمور شد با اين حروف و با اين شكل كار را آغاز كند و بخواند الف ، لام ، ميم ، صاد ، تا اگر از اين\r\n","description":"","footnote":"","page_name":" 105 ","page_number":105},
  {"content":"\r\nحروف كلمه ى « المص » بفهمند و يا فقطَّ همين حروف را بشنوند ، و به چيز ديگر متوجّه نشوند ، در هر صورت چنين بگوششان برسد كه با كمال حقارت و ناچيزى شما عربها « كِتابٌ أُنْزِلَ إِلَيْكَ » اين قرآن اى پيغمبر براى تو آمد و اگر چه معلوم نيست آن روز آن مردم چنين رسمى داشته‌اند يا نه ؟ ولى امروز ما رسم داريم وقتى بخواهيم با كسى باهانت جواب دهيم و سخنان او را وقعى ننهيم كلمات و حروف مبهم و مختلف در پاسخ حرفهاى او ميگوئيم و سبكش ميشماريم ، پس ممكن است بگوئيم پيغمبر ص مأمور بوده است در اوّل تصادف با آنها براى سبكى و خواريشان با اين گونه حروف آغاز سخن كند و سپس مطلب خود را دنبال كند ، و دلتنگ و ناراحت از گفتگوى آنها نباشد .\r\n[ سوره الأعراف ( 7 ) : آيات 4 تا 9 
  ]\r\nوَ كَمْ مِنْ قَرْيَةٍ أَهْلَكْناها فَجاءَها بَأْسُنا بَياتاً أَوْ هُمْ قائِلُونَ ( 4 ) فَما كانَ دَعْواهُمْ إِذْ جاءَهُمْ بَأْسُنا إِلَّا أَنْ قالُوا إِنَّا كُنَّا ظالِمِينَ ( 5 ) فَلَنَسْئَلَنَّ الَّذِينَ أُرْسِلَ إِلَيْهِمْ وَلَنَسْئَلَنَّ الْمُرْسَلِينَ ( 6 ) فَلَنَقُصَّنَّ عَلَيْهِمْ بِعِلْمٍ وَما كُنَّا غائِبِينَ ( 7 ) وَالْوَزْنُ يَوْمَئِذٍ الْحَقُّ فَمَنْ ثَقُلَتْ مَوازِينُه فَأُولئِكَ هُمُ الْمُفْلِحُونَ ( 8 )\r\nوَ مَنْ خَفَّتْ مَوازِينُه فَأُولئِكَ الَّذِينَ خَسِرُوا أَنْفُسَهُمْ بِما كانُوا بِآياتِنا يَظْلِمُونَ ( 9 )\r\nمعنى لغات : قريه - با فتح و كسر قاف بمعنى ده و مزرعه ، شهر بزرگ ، جماعت و فراهمى مردم ، بأس - بفتح با بمعنى دليرى و نيرومندى ، ترس ، آزار و عذاب ، بيات - هجوم بر دشمن در شب . قائلون - جمع قائل از مصدر « قيل » و « قيلولة » بفتح قاف بمعنى آن كس كه در وسط روز باستراحت و آسايش و بخواب قيلوله است . موازين ، جمع ميزان بمعنى ترازو و عدل ، مقدار و اندازه .\r\nترجمه :\r\n4 و چه بسيار سرزمينها را نابود كرديم كه بنيمه شب سهمناكى ما بر\r\n","description":"","footnote":"","page_name":" 106 ","page_number":106},
  {"content":"\r\nسرشان آمد و يا بخواب نيمروزشان ،\r\n5 و چو آن فراگيرشان شد درخواستىشان نبود جز كه گفتند : ما ستمكار بوديم [ چه مجال نياز و نجاتى نداشتند 
  ] ،\r\n6 پس البتّه از آن كسان كه پيغمبر براىشان فرستاده شد و از پيغمبرانشان باز خواست كنيم ،\r\n7 و با دانش و درستى سرگذشت كارشان براىشان بازگوئيم كه ما ز انديشه و كارشان پنهان نبوديم ،\r\n8 به آن روز [ بازخواست 
  ] ترازوها درست باشد و آنان را كه ترازو سنگين بود رستگار شوند ،\r\n9 و آنها كه ترازوشان سبك باشد مردمى هستند به خود زيان رسانده بسزاى ستمى كه بنشانه هاى ما كردند [ و آنها را نپذيرفتند 
  ] .\r\nسخن مفسّرين : « فَما كانَ دَعْواهُمْ » 5 طبرى : مقصود از دعوى در اين جمله دعاء است زيرا كلمه ى دعوى را عرب بد و معنى استعمال مىكند : 1 - دعاء و خواهش ، 2 - ادّعاى حقّ ، و معنى جمله اين است : آنها در آن موقع عذاب خواهشى نداشتند مگر كه اعتراف ميكردند به ستم و گناه و نافرمانى خود .\r\nروح البيان : اين اشعار مثنوى را در تفسير اين آيه نوشته است :\r\n\r\nهمچون آن مرد مفلسف روز مرگ\r\nعقل را ميديد بس بىبال و برگ\r\n\r\n\r\nبىغرض ميكرد آندم اعتراف\r\nكز ذكاوت رانده‌ايم اسب از گزاف\r\n\r\n\r\nاز غرورى سركشيديم از رجال\r\nآشنا كرديم در بحر خيال\r\n\r\n\r\nآشنا هيچ است اندر بحر روح\r\nنيست آنجا چاره جز كشتى نوح\r\n\r\n\r\nاين چنين فرموده آن شاه رسل\r\nكه منم كشتى در آن درياى كلّ\r\n\r\n\r\nبا كسى كو در بصيرتهاى من\r\nشد خليفه راستى بر جاى من\r\n\r\n\r\nكشتى نوحيم در دريا كه تا\r\nرو نگردانى ز كشتى اى فتى\r\n\r\n« فَلَنَسْئَلَنَّ الَّذِينَ » 6 مجمع : سوگندى است از خدا كه از مردم خواهد پرسيد چگونه بفرمان پيغمبران و دستور آنها عمل كرده‌اند و از پيغمبران ميپرسد چگونه ابلاغ مأموريت كردند و مردم را تربيت نمودند ؟ و مقصود از اين سوگند تهديد مردم است كه به خود آيند و آماده ى چنين موقع باشند تا بتوانند بدرستى جواب بگويند ، و\r\n","description":"","footnote":"","page_name":" 107 ","page_number":107},
  {"content":"\r\nبعضى گفته‌اند : يعنى از پيغمبران مىپرسيم كه مردم چگونه بدستور شما رفتار كردند ؟ حسن بصرى گفته است : يعنى از مردم با توبيخ و سرزنش ميپرسيم كه چه كرديد ؟ و از پيغمبران ميپرسيم كه شهادت بدهند بر طرز كار مردم . و در اينجا ممكن است اشكال شود كه اين جمله ها با مفاد آيات ديگر سازش ندارد مثل « لا يُسْئَلُ عَنْ ذُنُوبِهِمُ الْمُجْرِمُونَ » يعنى از گناهكاران پرسش نميشود و مثل « فَيَوْمَئِذٍ لا يُسْئَلُ عَنْ ذَنْبِه إِنْسٌ وَلا جَانٌّ » يعنى در آن روز از هيچ فرد آدمى و جنّ سؤال نمىشود .\r\nولى از چند جهت مىشود جواب داد : 1 - مقصود از سؤال در اين آيه پرسش براى سرزنش و آزار است نه پرسش براى معلوم شدن مجهول و در آن آيات كه گفته شده است پرسشى نيست يعنى حال همه معلوم است و احتياج بسؤال و جواب نيست ، 2 - آنجا كه گفته شده است پرسش نيست مقصود پس از سؤال و رسيدن موقع عذاب و آنجا كه در آتش ميروند جاى سؤال و جواب نيست .\r\nفخر : ممكن است مقصود از سؤال در اين آيه كار و عمل نباشد چون اعمال مردم در نامه هاى عمل ثبت است و مقصود پرسش از موجب و محرّك نفسانى باشد كه بچه داعى و محرّك ترك وظيفه كردند و مرتكب گناه شدند .\r\n« وَالْوَزْنُ يَوْمَئِذٍ الْحَقُّ » 8 طبرى : مجاهد گفته است مقصود از وزن قضا و حكم است و حق يعنى عدل و داد .\r\nمجمع : ابن عبّاس و حسن بصرى گفته‌اند : يعنى روز قيامت ترازوئى معيّن مىشود كه دو كفّه دارد و شاهين و اعمال نيك و بد سنجيده مىشود . ابو مسلم گفته است : يعنى شخصيّت و عظمت مؤمن و خوارى كافر نمودار مىشود .\r\n« فَمَنْ ثَقُلَتْ مَوازِينُه » 8 مجمع : كلمه ى موازين به صورت جمع گفته شده است چون ممكن است هر نوع از طاعتها يك ميزان داشته باشد و يا هر ميزانى يك طور و طرز عملى باشد و دليل اين احتمال حديثى است كه نقل كرده‌اند : « الصّلوة ميزان فمن وفى استوفى » يعنى نماز ترازوئى است كه هر كه بترازوى درست آن را انجام داد با ترازوى تمام مزد ميگيرد .\r\n","description":"","footnote":"","page_name":" 108 ","page_number":108},
  {"content":"\r\nفخر : ممكن است يك ميزان براى كارهاى دل باشد و يكى براى پاره هاى تن و ديگرى براى گفته ها ، و زجّاج گفته است ممكن است كلمه ى موازين بر رسم گفتگوى عرب باشد كه جمع را در معنى مفرد استعمال مىكند مثل : « خرج فلان الى مكّة على البغال » يعنى فلانى بر قاطرها نشست و روانه ى مكّه شد و ممكن است اين كلمه جمع موزون باشد نه جمع ميزان و مقصود اين باشد كه هر كس اعمال سنجيده و وزن شده ى او سنگين بود .\r\nتأويلات كاشانى : شاهين ترازوى حقّ عدالت است و عالم حسّ يك پلَّه و كفّه ى ترازو است ، و يك پلَّه ى ديگر آن ، عالم عقل است پس آنكه كسب و كارش روى معقولات و حقايق ثابت و پايدار بود و بر اعمال خير و اخلاق فاضله و انديشه هاى راست و درست فكر كرد و عمل نمود سنگين خواهد شد يعنى وزن و ارزش خواهد داشت چون بالاتر قدر و ارزش بقاى دائم و ارتباط بعالم حقيقت است . و آنكه كسب و كارش بر محسوسات نابود شدنى بىثبات بود و با شهوات و خواسته هاى مادّى و خويهاى زشت سر و كار داشت سبك مىشود چون براى خود قدر و ارزشى ذخيره نكرده است و كمتر قدر و ارزش فنا و نابودى است كه بواسطه ى دنبالگيرى از خواستها و محسوسات بدنى لياقت رسيدن بكمال آدمى را از دست داده و زيان بزرگ بر خود هموار كرده است و ستمگر شده است كه صفات باقيهء خداوندى را ناچيز شمرده و آنها را در صفات فانيه ى نفسانى حيوانى پوشيده داشته است .\r\nتفسير حسينى نوشته است : در تبيان از ابن عبّاس رضى اللَّه عنه نقل مىكند كه درازى عمود ميزان پنجاه هزار سال راه است و كفّين او يكى از نور است و يكى از ظلمت حسنات را در پله ى نور نهند و سيئات را در كفه ى ظلمت .\r\nتفسير صافى : در احتجاج نقل شده است : از امام صادق عليه السّلام پرسيدند :\r\nاعمال مردم بترازو سنجيده مىشود ؟ فرمود : اعمال جسم نيست و مقصود صفت و چگونگى كار مردم است ، و نيز نياز به وزن براى آنكس است كه مطَّلع نباشد و خداوند بر همه چيز مسلَّط است ، آنگاه پرسيدند پس معنى ميزان چيست ؟ فرمود عدالت ،\r\n","description":"","footnote":"","page_name":" 109 ","page_number":109},
  {"content":"\r\n\r\nگفتند : معنى آيه چيست ؟ « فَمَنْ ثَقُلَتْ » تا آخر فرمود : يعنى آنكه عملش برتر و بهتر باشد ، و در كافى و معانى الأخبار نقل شده است كه از امام صادق ع پرسيدند معنى اين آيه را « وَنَضَعُ الْمَوازِينَ الْقِسْطَ » فرمود : مقصود پيغمبران و جانشينان آنها است و در روايت ديگر است كه فرمود : « موازين القسط » ما هستيم .\r\nسخن ما : 1 - آيت اوّل « وَكَمْ مِنْ قَرْيَةٍ » تا آخر شايد اشاره باشد بحوادث ناگهانى جهانى كه زلزله ها و آتشفشانيها موجب ويرانى و بيچارگى مردم و آبادانيها شده است با اينكه خود هرگز چنين احتمال بدل راه نميدادند و به زندگى خود مغرور بودند ، پس از تاريخ و سرگذشت پيشينيان بايد عبرت بگيرند و بدانند كه قدرتى ما فوق همه چيز حكم فرما است . كه بايد سر بفرمان و مطيع آن باشيد ، 2 - در جمله هاى « وَالْوَزْنُ يَوْمَئِذٍ » . « فَمَنْ ثَقُلَتْ » . « وَمَنْ خَفَّتْ » ميزان و سنگينى و سبكى شايد اشاره باشد كه علاوه بر آنكه انسان نابود نميشود كوچكترين كار زندگى او به حساب ميآيد و نفسى و قدمى فروگذار نخواهد شد ، 3 - حديث امام صادق ( ع ) كه از صافى نقل كرديم كه فرمود : « موازين القسط » پيغمبران و جانشينانشانند و يا فرمود : ما هستيم مقصود اين است كه كارهاى درست و نادرست بوسيله ى آنها بايد سنجيده شود كه بىواسطه يا با واسطه از عالم غيب خداوندى الهام ميگيرند و آنچه آنها شايسته براى آدمى دانستند خوب است و گر نه بد است چون از آنجا ياد مىگيرند كه آدمى ساخته شده است و بهر جور كه ساخته شده است راه زندگى او در آنجا نمودار است .\r\n","description":"","footnote":"","page_name":" 110 ","page_number":110},
  {"content":"\r\n[ سوره الأعراف ( 7 ) : آيات 10 تا 18 
  ]\r\nوَ لَقَدْ مَكَّنَّاكُمْ فِي الأَرْضِ وَجَعَلْنا لَكُمْ فِيها مَعايِشَ قَلِيلًا ما تَشْكُرُونَ ( 10 ) وَلَقَدْ خَلَقْناكُمْ ثُمَّ صَوَّرْناكُمْ ثُمَّ قُلْنا لِلْمَلائِكَةِ اسْجُدُوا لآدَمَ فَسَجَدُوا إِلَّا إِبْلِيسَ لَمْ يَكُنْ مِنَ السَّاجِدِينَ ( 11 ) قالَ ما مَنَعَكَ أَلَّا تَسْجُدَ إِذْ أَمَرْتُكَ قالَ أَنَا خَيْرٌ مِنْه خَلَقْتَنِي مِنْ نارٍ وَخَلَقْتَه مِنْ طِينٍ ( 12 ) قالَ فَاهْبِطْ مِنْها فَما يَكُونُ لَكَ أَنْ تَتَكَبَّرَ فِيها فَاخْرُجْ إِنَّكَ مِنَ الصَّاغِرِينَ ( 13 ) قالَ أَنْظِرْنِي إِلى يَوْمِ يُبْعَثُونَ ( 14 )\r\nقالَ إِنَّكَ مِنَ الْمُنْظَرِينَ ( 15 ) قالَ فَبِما أَغْوَيْتَنِي لأَقْعُدَنَّ لَهُمْ صِراطَكَ الْمُسْتَقِيمَ ( 16 ) ثُمَّ لآتِيَنَّهُمْ مِنْ بَيْنِ أَيْدِيهِمْ وَمِنْ خَلْفِهِمْ وَعَنْ أَيْمانِهِمْ وَعَنْ شَمائِلِهِمْ وَلا تَجِدُ أَكْثَرَهُمْ شاكِرِينَ ( 17 ) قالَ اخْرُجْ مِنْها مَذْؤُماً مَدْحُوراً لَمَنْ تَبِعَكَ مِنْهُمْ لأَمْلأَنَّ جَهَنَّمَ مِنْكُمْ أَجْمَعِينَ ( 18 )\r\nمعنى لغات : مكنّا - از مصدر تمكين كسى را بر كسى يا چيزى مسلَّط كردن .\r\nمعايش - جمع معاش و معيشه بمعنى آنچه وسيله ى زندگى است از خوراك و پوشاك و وسيله ى حيات ، خلقنا - از مصدر خلق بفتح خاء بمعنى ايجاد و اختراع و دروغ و اندازه گيرى چرم براى بريدن و صاف و هموار و ملايم كردن . طين - خاك و ريگ و آهك كه با آب مخلوط مىكنند براى بنّائى ، فاهبط - از مصدر هبوط بمعنى كم شدن بها ، و خوارى و فرود آمدن از كوه و از جائى به جائى منتقل شدن ، صاغر - خوار و راضى بخوارى ، انظرني - از « انظره الدّين » يعنى قرض او را بوقت ديگر برگذار كرد و مهلت داد ، اغويتني - يعنى گمراه كردى تو مرا ، مذؤوما - از مصدر ذأم بفتح ذال بمعنى تحقير ، و عيب و خوارى ، دور كردن ، مدحورا - از مصدر دحر بفتح دال و دحور با ضمّ دال بمعنى دور كردن و از پيش راندن .\r\nترجمه :\r\n[ چگونه نشانه هاى ما باور ندارند 
  ] 10 كه همانا ما شما را به روى زمين جاى داديم و توان كار و كوشش و راههاى زندگانى با بهره مندى براىتان در آن درست كرديم و شما پاس اندكى از آن بداريد .\r\n11 ما هستيم كه شما را آفريديم و سپس بدين اندام درست كرديمتان و ز آن پس بفرشتگان گفتيم : بآدم فروتن شويد همگى نگونى كردند مگر ابليس و ديو در هم شكسته ى اندوهگين كه از فروتنان\r\n","description":"","footnote":"","page_name":" 111 ","page_number":111},
  {"content":"\r\n\r\nبر كنار بود ،\r\n12 خدا به او گفت : چه جلوگيرت شد كه بهنگام فرمان من نگونى نكردى گفت : من از او به باشم كه مرا از آتش آفريدى و او را از گل\r\n13 گفت : پس از اين پايه و جايگاه فرود باش كه تو را نرسد به آن پايگاه باشى و گردنفرازى كنى پس برون شو كه تو از خوار شدگانى\r\n14 ديو گفت : مرا روزگار ده تا به آن روز كه آدميان ز گور برانگيخته شوند\r\n15 خدا گفت : تو ز وا پس ماندگانى .\r\n16 او گفت : پس بجاى آنكه گمراهم كردى راه راست تو بر آدميان بگيرم و آنگاه\r\n17 ز پيش و پس وز راست و چپ بايشان نزديك شوم تا بيشترشان ناسپاس بيابى .\r\n18 خداوند گفت : خوار وز پيش رانده از آن برون شو كه همانا هر كه پيرو تو شد دوزخ را ز همگى شما سرشار كنم .\r\nسخن مفسّرين : « فِيها مَعايِشَ » 10 مجمع : همه ى قاريها « معايش » با ياء خوانده‌اند ، بجز نافع كه « معائش » ممدود و با همزه خوانده است .\r\nتفسير حسينى : در پاورقى اين آيه اين شعر را بنام جلالى نوشته است :\r\n\r\nچراغ زندگى با كوشش افروز\r\nمگو تا از خدا بر من چه آيد\r\n\r\n\r\nخدا را با من و تو دشمنى نيست\r\nبد از پيش خدا هرگز نيايد\r\n\r\n\r\nبدست خويشتن هر نيك و بدبين\r\nخدا يك يك خلايق را نپايد\r\n\r\n\r\nبه تو كى بيهوده روزى رساند\r\nكجا از چنگ من روزى ربايد\r\n\r\n\r\nخداوند خرد ، در زندگانى\r\nبدانش سوى كوشش ميگرايد\r\n\r\n\r\nهمى داند كه در اين عمر كوتاه\r\nخوشى از تنبلى هرگز نزايد\r\n\r\n\r\nبگيتى اى برادر رنجبر باش\r\nكه كاسب را خدايش مىستايد\r\n\r\n« وَلَقَدْ خَلَقْناكُمْ ثُمَّ صَوَّرْناكُمْ » 11 طبرى : ابن عبّاس ، قتاده ، سدّى گفته‌اند :\r\nيعنى آدم را آفريديم و نسل او را در شكم مادران به صورت انسان مصوّر كرديم . عكرمه گفته است : يعنى شما را در پشت آدم آفريديم و در شكم مادران به صورت درآورديم مجاهد گفته است : يعنى آدم را آفريديم و در پشت او صورت كرديم ، و ديگرى گفته است : يعنى در شكم مادر آفريديم و در آنجا صورت شما را درست كرديم ، و بهترين معانى اين است : شما را در آفرينش آدم و انسان ايجادتان كرديم و در تصوير او\r\n","description":"","footnote":"","page_name":" 112 ","page_number":112},
  {"content":"\r\n\r\nشما را صورتسازى كرديم ، و اين جمله نظير اين جمله ها است در آيات ديگر كه در زمان پيغمبر ص با يهود ميان مسلمانان خطاب شده است « وَإِذْ أَخَذْنا مِيثاقَكُمْ وَرَفَعْنا فَوْقَكُمُ الطُّورَ » يعنى آن زمان كه از شما پيمان گرفتيم و كوه طور بر بالاى سر شما بداشتيم ، با اينكه مقصود به اين پيمان و ارتفاع طور مردمان چندين قرن جلو بوده است ، و اين برسم گفتگوى عرب است كه كار را به شخص حاضر نسبت مىدهد و مقصودش منسوبين در گذشته ى او است .\r\nفخر : خلق در لغت بمعنى تقدير و اندازه گيرى است ، و تقدير خدا يعنى علم او به اندازه و مقدارى كه مخصوص هر چيزى است ، پس معنى خلق حكم و مشيّت خداوندى است ، و تصوير او بمعنى اثبات صورت موجودات تا روز قيامت است در لوح محفوظ .\r\n« قُلْنا لِلْمَلائِكَةِ اسْجُدُوا » 11 فخر : در هفت سوره ى قرآن قصّه ى آدم ، و ابليس گفته شده است : 1 - سوره ى بقره ، 2 - در اين سوره ، 3 - سوره ى الحجر 4 - بنى اسرائيل ، 5 - كهف ، 6 - سوره ى طه ، 7 - سوره ى ص ، و سجده ى ابليس را سه معنى كرده‌اند : 1 - مقصود احترام آدم بوده است نه حقيقت سجده ، 2 - سجده براى خداوند بوده است و آدم قبله ى آنها ، 3 - براى آدم بوده - است و سجده به همين معنى مشهور ، و ظاهر آيه آن است كه ابليس از ملائكه بوده است ، و حسن بصرى گفته است ، او اوّل مخلوق از جنّ و پدر آنها بوده است ، و جهت اينكه در آيه او را از ملائكه جدا كرده است اين است كه با ملائكه مأمور سجده بوده است .\r\n« قالَ أَنَا خَيْرٌ مِنْه » 12 مجمع : ابن عبّاس گفته است : اوّل كس كه قياس كرد ابليس بود و بخطا رفت . و آن كس كه كار دين را براى خود با چيزى قياس كند .\r\nو بسنجد ، خدا همگردن و مقرون بابليسش كند ، و ابن سيرين گفته است : اوّل كسى كه قياس كرد ابليس بود ، و پرستش ماه و ستاره از قياس پيدا شد .\r\nتفسير حسينى نوشته : ابليس در اين صورت مغلطه خورد كه فضيلت را باعتبار\r\n","description":"","footnote":"","page_name":" 113 ","page_number":113},
  {"content":"\r\n\r\nعنصر ملاحظه كرد ، و اگر باعتبار فاعل كه « لِما خَلَقْتُ بِيَدَيَّ » عبارت است از آن ، و به نسبت حقيقت كه « وَنَفَخْتُ فِيه مِنْ رُوحِي » اشارت است بدان ، در نگريستى دانستى كه خيريّت و فضيلت آدم راست ، نه او را ، نظم :\r\n\r\nز آدمى ابليس صورت ديد و بس\r\nغافل از معنى شد آن مردود خس\r\n\r\n\r\nكه چرا من خدمت اين طين كنم\r\nصورتى دون را لقب چون دين كنم\r\n\r\n\r\nنيست صورت ، چشم را ، نيكو بمال\r\nتا ببينى شعشعه ى نور جلال\r\n\r\nو قياسش نيز در افضليّت نار از خاك نامستقيم بود زيرا كه آتش خائن است ، هر چه به دو دهند نيست گرداند ، و خاك امين است هر چه به دو سپارند نگاهدارد ، و امين از خائن بهتر باشد ، و آتش متكبّر است و خاك متواضع ، و تواضع از تكبّر نيكوتر بود . خاك نقش پذيرد چنان كه آدم عليه السّلام نقش معرفت پذيرفت « كَتَبَ فِي قُلُوبِهِمُ الإِيمانَ » و آتش نقش را سوزاند ، چنانچه نقش معرفت ابليس بسوخت « فَفَسَقَ عَنْ أَمْرِ رَبِّه » و وجوه تفصيل خاك بر آتش در جواهر التّفسير بطريق تفصيل مذكور است .\r\nقطعه :\r\n\r\nصورت خاك ار چه دارد تيرگى در ذات خود\r\nنيك بنگر كز ره معنى صفا اندر صفا است\r\n\r\n\r\nاين همان خاك است كاندر وصف او صاحب دلى\r\nنكته اى گفته است كز وى ديده ى جان را جلا است\r\n\r\n\r\nجستن گوگرد احمر عمر ضايع كردن است\r\nروى بر خاك سياه آور كه يكسر كيميا است\r\n\r\nروح البيان : شيطان ملعون بخطا رفت كه فضيلت خود را در ماده و عنصر دانست و پنداشت كه از ماده ى بهترى فراهم شده است و بايد برتر باشد ، و در مثنوى است :\r\n\r\nگفت نار از خاك بىشكّ بهتر است\r\nمن ز نار و او ز خاك اكدر است\r\n\r\n\r\nپس قياس فرع بر اصلش كنم\r\nاو ز ظلمت من ز نور روشنم\r\n\r\n","description":"","footnote":"","page_name":" 114 ","page_number":114},
  {"content":"\r\n\r\nگفت نى حقّ بلكه لا انساب شد\r\nزهد و تقوى فضل را محراب شد\r\n\r\n\r\nاين نه ميراث جهان فانى است\r\nكه بر انسابش پياپى جانى است\r\n\r\n\r\nبلكه اين ميراثهاى انبيا است\r\nوارث اين جانهاى اتقيا است\r\n\r\n\r\nپور آن بو جهل شد مؤمن عيان\r\nپور آن نوح نبى از گمرهان\r\n\r\n\r\nزاده ى خاكى منوّر شد چو ماه\r\nزاده ى آتش توئى دود سياه\r\n\r\n\r\nاين قياسات و تحرّى روز ابر\r\nيا بشب مر قبله را كرده است جبر\r\n\r\n\r\nليك با خورشيد و كعبه پيش رو\r\nاين قياسات و تحرّى را مجو\r\n\r\n\r\nكعبه ناديده مكن رو زو متاب\r\nاز قياس اللَّه اعلم بالصّواب\r\n\r\nو در تأويلات نجميّه است كه شرف آدم بر ملك كه مأمور به سجده ى او شد نه براى آن بود كه از گل بىواسطه ، حقّ جلّ شأنه خميرش كرد و آدمش نمود ، چنان كه در قرآن است « ما مَنَعَكَ أَنْ تَسْجُدَ لِما خَلَقْتُ بِيَدَيَّ » ولى براى آن است كه بشرف نفخ روح از حضرت قدس مشرف شد و واسطه در ميان نبود ، چنان كه در قرآن است ، « وَنَفَخْتُ فِيه مِنْ رُوحِي » و همين بود سرّ آنكه خداوند پس از ساختن گل آدم ملائكه را مأمور بسجود نكرد و دستور داد كه پس از دميدن روح به خاك افتند و سجده كنند ، چنان كه در قرآن است « إِنِّي خالِقٌ بَشَراً مِنْ طِينٍ فَإِذا سَوَّيْتُه وَنَفَخْتُ فِيه مِنْ رُوحِي فَقَعُوا لَه ساجِدِينَ » زيرا پس از دميدن روح در كالبد گلى ، آدم مستعد و آماده شد براى تجلَّى انوار كه روح لطيف است و نورانى و شايسته ى جلوه ى نور و خاك تيره است و نگهبان و شايسته ى پذيرش و نگاهدارى آن فيض و نور كه بوسيله روح از جلوه حقّ به او ميرسد ، از اين جهت مستحقّ شد كه ملك او را سجده كند و كعبه حقيقى باشد .\r\nتفسير صافى : در كتابهاى كافى و احتجاج و علل نوشته است كه ابو حنيفه حضور امام صادق ع رسيد امام فرمود شنيده‌ام تو بقياس رأى ميدهى ؟ گفت : بلى من بقياس و سنجش رفتار ميكنم ، فرمود : قياس مكن كه اوّل كس ابليس بود قياس كرد و گفت :\r\n« خَلَقْتَنِي مِنْ نارٍ وَخَلَقْتَه مِنْ طِينٍ » پس ميان آتش و گل سنجيد ، و اگر نور و روشنى\r\n","description":"","footnote":"","page_name":" 115 ","page_number":115},
  {"content":"\r\n\r\nآدم را با روشنى آتش قياس ميكرد و ميسنجيد ميدانست برترى آن را بر ديگرى و صفا و طراوت آن را بر اين .\r\nتفسير صفى\r\n\r\nاين قياس بود كآورد او به پيش\r\nعلم حق را هشت و گفت از ظنّ خويش\r\n\r\n\r\nاو نديد از خاك عشق و سادگى\r\nو آن نياز و نيستى و افتادگى\r\n\r\n\r\nوانكه چون بر عجز خود باشد گواه\r\nوانكه چون دارد امانت را بگاه\r\n\r\n\r\nوان گهرها كاندر او بد مختفى\r\nكالكن است از شرح و وصف آن صفى\r\n\r\n\r\nوانكه گنج ذات حقّ را شد طلسم\r\nجامع كلّ صفات آمد باسم\r\n\r\nملل و نحل شهرستانى ص 4 نوشته : در لوح تعقّل چنان نقش كن كه اوّل شبهه اى كه در آفرينش هويدا گشت از ابليس بود ، و منشأ صدور آن استبداد بود براى خود در مقابله ى نصّ الهى ، و آنكه جانب هوى را بر طرف رضاى خدا راجح داشت ، و آنكه ماده ى پيدائى خويش را كه آتش بود بر ماده ى پيدائى آدم كه گل بود بزرگتر انگاشت ، و از اين اصل ضلالت هفت شبهه منشعب گشت ، و در ديگر آفرينش سرايت كرد و از ساير اذهان سر بر زد ، و مذاهب بدعت و ضلال استحداث پذيرفت : 1 - حكمت در آفرينش من چه بود ؟ 2 - چون مخلوق شدم ، تكليف شناخت و طاعت چرا فرمود و در تكليف چه حكمت تواند بود 3 - تكليف طاعت و سجود آدم چرا بود ، با وجودى كه موجب زيادتى معرفت و طاعت من نشده ؟ 4 - چون قبيحى از من صدور نيافت ، الَّا آنكه گفتم « لا اسجد الَّا لك » لعنت من و اخراج از بهشت چه بود ؟ 5 - چون بلعنت مبتلا شدم ، چرا راه داديم بآدم تا آدم را وسوسه كردم ؟ 6 - چون آفريدم ، و مكلَّف شدم و بلعنت و طرد گرفتار شدم و باز به - بهشت در آمدم ، چون در خصومت و نزاع با آدم بودم ، تسليط بر اولاد آدم و اطَّلاع و قدرت من بر ايشان و عجز و درماندگى ايشانرا از من چه حكمت تواند بود ؟\r\n7 - چون استمهال جستم از چه رو فرصت يافتم چه حكمت در اين مهلت بود ؟ چون شبهات ابليس به اين نسق تربيت يافت ، وحى از كبرياء سبحانى افاضه يافت كه\r\n","description":"","footnote":"","page_name":" 116 ","page_number":116},
  {"content":"\r\n\r\nدر اوّل تسليم كاذبى ، چه اوّل تسليم نمودى كه آفريننده ى تو و عالميانم ، اگر در اين قول صادق بودى حكم كردن از تو چه بر خداوندگار لايق ننمودى . بدين نمط شبهات ابليس و جواب در مطاوى كتاب انجيل و فحاوى خطاب تورات مذكور و مسطور است .\r\nتفسير نيشابورى : سبكى آتش كه موجب بىخردى و تكبّر و خودخواهى است و سنگينى زمين كه موجب بردبارى و وقار ، و فروتنى است ، بس است براى باطل بودن قياس شيطان و محكوميّت او .\r\n« فَاهْبِطْ مِنْها » 16 مجمع : حسن بصرى گفته است : يعنى فرود آى از آسمان ديگرى گفته است : يعنى از بهشت ، و ديگر گفته است : يعنى فرود آى از مقام شريف و منزلت رفيعى كه براى فرمانبران است بجاى پست و ناچيز آنها كه نافرمان هستند و احكام حقّ را به چيزى نميشمارند .\r\n« أَنْ تَتَكَبَّرَ فِيها » 13 مجمع : يعنى در بهشت يا در آسمان جاى گردنفرازى نيست ، كه متكبّر و گردنفراز را در جهنّم جاى ميدهند .\r\n« فَاخْرُجْ إِنَّكَ مِنَ الصَّاغِرِينَ » روح البيان : در اين جمله اشاره است كه اخراج شيطان براى تكبرش بود نه براى نافرمانى ، و در حديث است : « من تواضع للَّه رفعه اللَّه و من تكبّر وضعه اللَّه » و در مثنوى است :\r\n\r\nعلَّتى بدتر ز پندار كمال\r\nنيست اندر جان تو اى ذى دلال\r\n\r\n\r\nاز دل و از ديده ات بس خون رود\r\nتا ز تو اين معجبى بيرون رود\r\n\r\n\r\nعلَّت ابليس انا خير بدست\r\nوين مرض در نفس هر مخلوق هست\r\n\r\n\r\nگر چه خود را بس شكسته بيند او\r\nآب صافى دان و سرگين زير جو\r\n\r\n\r\nچون بشوراند تو را در امتحان\r\nآب سرگين رنگ گردد در زمان\r\n\r\n\r\nدر تك جو هست سرگين اى فتى\r\nگر چه جو صافى نمايد مر تو را\r\n\r\nو گفته‌اند : قاضئى نزد بايزيد آمد و گفت : آنچه تو ميدانى ما نيز ميدانيم ولى اثر آن را ما نمىبينيم ، او گفت : مقدارى پوست گرد و بر گردن خود بياويز ، و در كوچه و بازار\r\n","description":"","footnote":"","page_name":" 117 ","page_number":117},
  {"content":"\r\nفرياد كن : آنكس كه مرا سيلى زند يك گردو به دو دهم تا تمام شود ، چون چنين كنى اثر علم خود بيابى ، قاضى كه اينرا شنيد استغفار كرد ، بايزيد گفت : گناهكار شدى كه تو را راهنمائى ميكنم تا از كبر و خودپسندى آزاد شوى و تو بواسطه ى زيادى كبر و عجب خود از راهنمائى من استغفار ميكنى ، و ابو جعفر بغدادى گفته است : شش چيز در شش نفر ناپسند است : 1 - طمع براى عالم ، 2 - شتابزدگى در امراء و فرماندهان 3 - بخل در اغنياء و مالدارها ، 4 - كبر براى فقير و نادار ، 5 - سفاهت و بيخردى در مشايخ و بزرگان قوم ، 6 - لئامت و دون طبعى در مردم شريف و صاحبان حسب و نسب .\r\n« أَنْظِرْنِي إِلى يَوْمِ يُبْعَثُونَ » 14 مجمع : يعنى من را مهلت بده و زنده بدار تا آن روز كه مردم براى سزاى كار دوران زندگى خود زنده ميشوند ، و بعضى گفته‌اند :\r\nيعنى مجازات من را تا آنوقت تأخير كن ، چون ترسيد كه به زودى مجازات شود ، و تقاضاى مهلت او براى اين بود كه ميدانست گر چه گناهكار است رحمت و عفو خداوند بسيار است ، اين بود كه گناهش جلوگير طمعش نشد .\r\nابو الفتوح : و خداى تعالى اين حكايت باز كرد از ابليس تا بدانند كه ابليس باعظم ارتكاب معصيت و خطيئه آيس نبود از اجابت خداى تعالى تا بندگان آيس نشوند و طمع نبرند از رحمت او .\r\n« فَبِما أَغْوَيْتَنِي » 16 طبرى : ابن زيد گفته است : يعنى چون گمراه كردى مرا ، ديگرى گفته است : يعنى چون هلاك و نابود كردى مرا ، و اصل اغوا در سخن عرب آنجا است كه كسى چيزيرا در نظر كسى جلوه دهد و خوب بنماياند تا او را گول بزند و بعضى گفته‌اند : بمعنى قسم گرفته شده است ، يعنى سوگند باغواى تو ، چنان كه ميگويند سوگند به خدا ، و با اين گفتار ابليس معلوم مىشود عقيده ى جبرى مذهبها باطل است ، زيرا آنها ميگويند سبب گمراهى و هدايت يكى است كه خدا ميدهد ، و شيطان گفت : مرا گمراه كردى و نگفت مرا هدايت كردى ، و اگر هدايت و گمراهى يك وسيله ميداشت بايستى ميگفت ؟ ؟ ؟ « فبما اصلحتني » پس چون موجب گمراهى از هدايت\r\n","description":"","footnote":"","page_name":" 118 ","page_number":118},
  {"content":"\r\n\r\nجدا است او گفت : « فَبِما أَغْوَيْتَنِي » .\r\nمجمع : اين جمله چند معنى شده است : 1 - چون از رحمت و بهشت خود نا اميدم كردى ، 2 - تو به سجده ى آدم آزمودى مرا ، و من سجده نكردم و گمراه شدم ، پس چنان است كه تو مرا گمراه كردى . 3 - تو حكم بگمراهى من كرده اى 4 - تو هلاكم كردى چون ملعون و مطرودم نمودى ، 5 - تو موجب شرّ شدى كه گمراهم كردى .\r\nفخر : بعضى گفته‌اند : كلمه ى « ما » بمعنى براى چه ، و پرسش است ، و چنين معنى مىشود : براى چه من را گمراه كردى .\r\nكشف نوشته : يكى از علماى دين و اصحاب حديث در مسجد حرام نشسته بود نام وى طاوس . فقيهى قدرى در پيش وى شد . طاوس به چشم انكار در وى نگريست و او را از مسجد بيرون كرد يكى گفت طاوس را ، كه اين مردى فقيه است ، بر وى از چه استخفاف كنى ؟ طاوس گفت : ابليس اغوا و اضلال از حقّ ديد و قدرى از خود ميبيند پس ابليس از او فقيه تر بود .\r\nابو الفتوح : نوشته است : مجبرّه چون انديشه كنى ، اسوء حالا من ابليس است ، براى آنكه ابليس غوايت خود تنها به خدا حواله كرد ، و غوايت همه ى غاويان به خود حواله كرد كه « لأُغْوِيَنَّهُمْ أَجْمَعِينَ » پس آنكه يك كفر به خدا حواله كند نه چنان باشد كه آنكس كه همه كفرها بخداى حواله كند .\r\n« ثُمَّ لآتِيَنَّهُمْ مِنْ بَيْنِ أَيْدِيهِمْ وَمِنْ خَلْفِهِمْ وَعَنْ أَيْمانِهِمْ وَعَنْ شَمائِلِهِمْ » 17 ، طبرى : اين جمله چند معنى شده است : 1 - از ابن عبّاس نقل شده است يعنى « مِنْ بَيْنِ أَيْدِيهِمْ وَمِنْ خَلْفِهِمْ » تا آخر به ترتيب چنين است ، آنها را شاكّ و دو دل ميكنم در آخرتشان ، و وادارشان ميكنم بپيروى از خواسته ها و هوسرانيها و در كار دين و وظايف آن سرگردان و حيرانشان ميكنم ، و معاصى و كارهاى زشت را در نظرشان جلوه مىدهم ، سدّى گفته است : به ترتيب كلمات معنى چنين است : به خواسته ها و هوسرانى دعوت ميكنم ، و بدرستى آخرت دو دلشان ميكنم ، و در حقّ و درستى شاكّ ميكنم آنها را ، و بباطل و بيهوده وادارشان ميكنم . و مجاهد گفته است :\r\n","description":"","footnote":"","page_name":" 119 ","page_number":119},
  {"content":"\r\nمقصود آن است كه جلو آنها را ميگيرم از آن راه كه خود مىبينند و نه مىبينند .\r\nمجمع : از امام باقر ع نقل شده است : انديشه ى كار آخرت را در نظرشان سبك ميكنم ، و وادار ميكنم باندوخته ى مال و بخل و خوددارى از احسان به فقير تا براى وارثانشان بماند ، شبهه و ترديد در نظرشان پسند ميآورم تا گمراه شوند و از دين رو - گردان ، و دوستى لذّات و هوسها را در دل آنها ميندازم ، و جهت اينكه در دو كلمه ى اوّل « من » گفته شده است و در دوتاى دوّم « عن » براى آن است كه از جلو و عقب آمدن معنى وصول و به آخر رسيدن فهميده مىشود ، و از توجّه براست و چپ معنى انحراف و كج شدن فهميده مىشود ، پس با معنى « عن » كه مفيد تجاوز است مناسبتر است .\r\nفخر : حكماى اسلام گفته‌اند : در بدن چهار قوّه است كه جلوگير از سعادت انسان است : 1 - قوه ى خيال كه محسوسات در آن منعكس مىشود و جاى آن در قسمت جلو مغز سر است كه از آنجا آدمى محسوسات را درك مىكند و « مِنْ بَيْنِ أَيْدِيهِمْ » اشاره به آن است ، 2 - قوه ى واهمه است كه آنچه قابل حس و ادراك نيست محكوم باحساس مىكند و احكام مناسب محسوسات را در آنها فرض مىكند ، و جاى اين ادراك قسمت عقب مغز است ، از اين جهت گفته شده است « مِنْ خَلْفِهِمْ » 3 - قوه ى شهويّه و ميل بخواستهاى زندگى است كه جايگاه آن كبد و در طرف راست است كه « عَنْ أَيْمانِهِمْ » اشاره به آن است 4 - احساس غضب و حالت خشم است كه جاى پيدايش آن بطن چپ دل است ، پس « عَنْ شَمائِلِهِمْ » اشاره بجاى تحريك غضب است ، اين حالات موانع سعادت معنوى هستند و شياطين تا متوسّل بتحريك اين قوه ها و حالتها نشوند نميتوانند آدمى را وسوسه و گمراه كنند ، و از شقيق نقل شده است كه او گفت : همه صبح شيطان ميآيد و از چهار طرف به من حمله مىكند ، از جلو ميگويد :\r\nمترس كه خدا آمرزنده و مهربان است ، در جواب او اين آيت قرآن ميخوانم : « وَإِنِّي لَغَفَّارٌ لِمَنْ تابَ وَآمَنَ وَعَمِلَ صالِحاً » باز از پشت سر ميگويد : فرزندانت فقير خواهند شد ، من ميخوانم « وَما مِنْ دَابَّةٍ فِي الأَرْضِ إِلَّا عَلَى اللَّه رِزْقُها » از جانب راست مى -\r\n","description":"","footnote":"","page_name":" 120 ","page_number":120},
  {"content":"\r\n\r\nگويد : تو خوب مردى هستى ، اين جمله را ميخوانم « وَالْعاقِبَةُ لِلْمُتَّقِينَ » از سوى چپ هوسها و شهوات نفسانى را براى من ميستايد ، من به اين آيه متوسّل ميشوم « وَحِيلَ بَيْنَهُمْ وَبَيْنَ ما يَشْتَهُونَ » .\r\nتأويلات كاشانى : چون طرف پائين و جهت سفلى ، جايگاه احكام حسّى و تدبيرهاى جزئى زندگى است و علوم طبيعى و رياضى به آن وسيله فهميده مىشود كه همه ى اينها مفيد و صالح براى حيات انسان است ، پس راه شيطان و وسيله ى گمراهى از آن سو نخواهد بود ، و چون جهت بالا راه الهامات حقّ و فيوض روح و روابط ملكوتى است ، پس شيطان را از آن سو بسوى آدمى راه نيست ، اين است كه از چهار طرف ديگر : بمغفرت خدا مغرورش مىكند ، و از فقر فرزند ميترساند و بعبادت و طاعت خوشدلش مينمايد ، و ميل شهوت و هوس در دل او ميفكند .\r\nروح البيان : « عَنْ أَيْمانِهِمْ » يعنى از سوى آخرت شكّ در دل آنها ميندازم و ميآرايم براى آنها تا حسد برند بر بزرگان علما و مشايخ زمان و بر گفتار و كردار آنها اعتراض كنند ، و هم از سوى خواسته هاى زندگى كه بيارايم و بتعصّب بتحريكشان كنم كه صحابه و تابعين و مشايخ گذشته را به دو دشمن بدانند و اين مفاد « مِنْ خَلْفِهِمْ » است ، « وَعَنْ أَيْمانِهِمْ » يعنى بواسطه ى كارهاى نيك آنها را به ريا و خودپسندى ميكشم تا شاد شوند و آنها كه مريد هستند جسور شوند بر بىادبى بمرشد و خوددارى از احترام مشايخ تا عاقبت از درجه ى قبول سقوط كنند ، « وَعَنْ شَمائِلِهِمْ » يعنى اعمال زشت را در نظر بنى آدم جلوه مىدهم تا فرمان مشايخ نبرند و در دسته ى مردودين شوند ، و غيرت سطوت و جلال ولايت آنها را نابود كند .\r\n« وَلا تَجِدُ أَكْثَرَهُمْ شاكِرِينَ » 17 ابو الفتوح : حسن بصرى گفت : يعنى از گمان خود چنين ادّعا كردند چنان كه در آيت ديگر است « وَلَقَدْ صَدَّقَ عَلَيْهِمْ إِبْلِيسُ ظَنَّه فَاتَّبَعُوه إِلَّا فَرِيقاً » يعنى گمان ابليس بر بنى آدم راست شد كه همه پيرو او شدند مگر اندكى ، براى اينكه چون دانست آدم وسوسه مىپذيرد آسوده شد كه اولادش از او ضعيفترند و زود تسليم ميشوند .\r\n","description":"","footnote":"","page_name":" 121 ","page_number":121},
  {"content":"\r\n\r\nفخر : چون حواسّ پنجگانه ى ظاهر آدمى ، و هم حواسّ پنجگانه ى باطنى و هم ميل بغضب و شهوت و هم قواى هفتگانه ى درونى كه هضم و دفع و گردش خون و غير اينها تمام نوزده وسيله است براى دعوت و كشاندن انسان بهوى و هوس ، و فقطَّ يك قوه ى عقل و تميز جلوگير او است و معلوم كه يك در برابر نوزده بيچاره و ناتوان است ، پس بيشتر مردم پى حقّ نميروند ، و شيطان اينرا ميدانسته است .\r\n« قالَ اخْرُجْ مِنْها مَذْؤُماً » مجمع : زهرى با تخفيف همزه « مذءما » خوانده است ، و ابن زيد گفته است : يعنى بيرون شود به صورت زشت و ناپسند ، مبرّد گفته است يعنى معيوب ، و ابن عبّاس و قتاده گفته‌اند : يعنى : خوار و ملعون .\r\nروح البيان : اين اشعار سعدى را نوشته است :\r\n\r\nنه ابليس در حقّ ما طعنه زد\r\nكزينان نيايد بجز كار بد\r\n\r\n\r\nفغان از بديها كه در نفس ماست\r\nكه ترسم شود ظنّ ابليس راست\r\n\r\n\r\nچو ملعون پسند آمدش قهر ما\r\nخدايش بر انداخت از بهر ما\r\n\r\n\r\nكجا سر بر آريم از عار و ننگ\r\nكه با او بصلحيم و با حقّ بجنگ\r\n\r\nسخن ما : 1 - اگر در آيت اوّل « وَلَقَدْ مَكَّنَّاكُمْ » تا « قَلِيلًا ما تَشْكُرُونَ » شكر را كه بمعنى ستايش صاحب نعمت معنى كرده‌اند ، در اين آيه كه مقصود شكر در برابر نعمت خداوند است ، پاس نعمت داشتن و قدر دان بودن و به آن ارزش دادن معنى كنيم ، ممكن است بگوئيم : شايد اين آيه اشاره باشد بغفلت مردم از آنچه خداوند در اختيارشان گذاشته است كه در استفاده ى از زمين و منافع ممكنه ى آن حكم را دارند كه همانند بينند بخورند و نه پرواى بيچاره اى دارند و نه انديشه ى پيشرفت و بهره ى بهتر و بيشتر ، مگر عدّه اى اندك كه مرد كار و كوشش هستند و هم خود از اين نعمتهاى خداوند بيشتر و بهتر بهره مىبرند و هم ديگران از كار آنها استفاده مى - كنند ، 2 - بقيّه ى آيات قضيّه آدم و شيطان است كه در سوره ى بقره مطالبى نوشته - ايم و اگر عمر بود در سوره هاى ديگر باز بخواست خداوند خواهيم نوشت ، در اين آيات آنچه بخاطر ميرسد و ممكن است در ضمن هزاران مطالب ديگر كه فكر و عقل ما\r\n","description":"","footnote":"","page_name":" 122 ","page_number":122},
  {"content":"\r\nاز آن كوتاه است ، به اين معنى هم اشاره باشد كه سرگذشت آدم و شيطان متوجّه مىكند مردم را به چند خاصيّت نفسانى و اميال و عواطف روانى انسان : اوّل - بجمله ى « قُلْنا لِلْمَلائِكَةِ اسْجُدُوا لآدَمَ فَسَجَدُوا » حسّ مناعت و بزرگ منشى و شخصيّت انسان تقويت مىشود كه در نخستين پيدايش خود مسجود ملك شد ، پس قدر اين صورت آدمى در آفرينش جهان خاكى بيش از هر موجودى است و عاليتر موجودات كه ملك است نسبت به او فروتن شد ، پس البتّه ديگر موجودات هم نسبت به او فروتن هستند و فرمان او را مىبرند ، و بايد بيش از بيش از اين شخصيّت خود استفاده كند ، دوّم - بجمله ى « إِلَّا إِبْلِيسَ » خاصيّت ديگر معرّفى شده است كه خود پسندى است و نافرمانى و بدبينى و بايد با كمال كوشش از آنها احتراز شود ، چون موجبات منفى و نيستى و نابودى هستند ، سوّم - بجمله ها « خَلَقْتَنِي » و « خَلَقْتَه » معرّفى مىشود زشتى قياس و سنجش و قضاوت بىقيد و شرط ، كه بقول علماى اجتماع : نگرانيها و اعتراض مردم نتيجه ى قضاوت و توقّع نادرست آنها است نسبت به ديگران ، چهارم - بآيت سيزدهم « قالَ فَاهْبِطْ » تا آخر ، نشانداده شده است دنباله ى اين اخلاق و روش زشت كه آخر آن ، سقوط از امتيازات و خروج از اجتماعات و حرمان از دوستى و همكارى است ، پنجم - از « فانظرني » تا آخر آيات ، يك بيدار باش هميشگى است براى آدمى كه از آغاز پيدايش با دشمن درونى دست بگريبان بوده و هست و خواهد بود ، پس قدرت و وسائلى كه در دست دارد ، او را گول نزنند كه پيوسته - خطرهاى نهانى او را در كمينند و با اندك غرور و غفلت همه سرمايه ى آدمى او نابود خواهد شد ، اينجا سرگذشتى كه خود قسمتى از آن را شاهد و ناظر بودم بخاطرم رسيد كه به خوبى نشان ميدهد نتيجه ى غرور آدمى و گرفتارى او را بدست شيطان : جوانى از افراد نازل خانواده ى دامنه دارى كه شخصيّتهاى برجسته و درجه ى يك شهر از آن خانواده بودند ، پس از مدّتى كه در شهرهاى مختلف كشور مأموريّتهائى انجام داد ، برياست يكى از ادارات مهمّ شهر خود ارتقاء يافت ، و با غرور و نخوتى از اندازه بدر وارد شد ، و البتّه بزرگان قبيله را به چيزى نميشمرد ، بيچاره روزى در خيابانى\r\n","description":"","footnote":"","page_name":" 123 ","page_number":123},
  {"content":"\r\n\r\nغرور و غفلت وادارش كرد بر مردى اندك مايه خشم گرفت و او را بزد ، اين رفتار بهانه ى خوبى براى ديگران و متنفذين قبيله شد تا بناچار شهر و شغل خود را رها كرد و رفت پس از اندكى جاه طلبى و خود فروشى او را از بالاى چوب بست مرتفعى كه براى - استقبال سلطان وقت آماده كرده بود ساقط و نابودش كرد ، چه خوب گفته است خواجه ى انصارى : الهى عبد اللَّه را از سه آفت نگاهدار ، از وساوس شيطانى ، و از هواجس نفسانى ، و از غرور و نادانى .\r\n[ سوره الأعراف ( 7 ) : آيات 19 تا 25 
  ]\r\nوَ يا آدَمُ اسْكُنْ أَنْتَ وَزَوْجُكَ الْجَنَّةَ فَكُلا مِنْ حَيْثُ شِئْتُما وَلا تَقْرَبا هذِه الشَّجَرَةَ فَتَكُونا مِنَ الظَّالِمِينَ ( 19 ) فَوَسْوَسَ لَهُمَا الشَّيْطانُ لِيُبْدِيَ لَهُما ما وُورِيَ عَنْهُما مِنْ سَوْآتِهِما وَقالَ ما نَهاكُما رَبُّكُما عَنْ هذِه الشَّجَرَةِ إِلَّا أَنْ تَكُونا مَلَكَيْنِ أَوْ تَكُونا مِنَ الْخالِدِينَ ( 20 ) وَقاسَمَهُما إِنِّي لَكُما لَمِنَ النَّاصِحِينَ ( 21 ) فَدَلَّاهُما بِغُرُورٍ فَلَمَّا ذاقَا الشَّجَرَةَ بَدَتْ لَهُما سَوْآتُهُما وَطَفِقا يَخْصِفانِ عَلَيْهِما مِنْ وَرَقِ الْجَنَّةِ وَناداهُما رَبُّهُما ألَمْ أَنْهَكُما عَنْ تِلْكُمَا الشَّجَرَةِ وَأَقُلْ لَكُما إِنَّ الشَّيْطانَ لَكُما عَدُوٌّ مُبِينٌ ( 22 ) قالا رَبَّنا ظَلَمْنا أَنْفُسَنا وَإِنْ لَمْ تَغْفِرْ لَنا وَتَرْحَمْنا لَنَكُونَنَّ مِنَ الْخاسِرِينَ ( 23 )\r\nقالَ اهْبِطُوا بَعْضُكُمْ لِبَعْضٍ عَدُوٌّ وَلَكُمْ فِي الأَرْضِ مُسْتَقَرٌّ وَمَتاعٌ إِلى حِينٍ ( 24 ) قالَ فِيها تَحْيَوْنَ وَفِيها تَمُوتُونَ وَمِنْها تُخْرَجُونَ ( 25 )\r\nمعنى لغات : وورى - از مصدر مواراة بمعنى پوشاندن و پنهان كردن ، سؤات - جمع سوءة بمعنى عمل زشت ، عورت و آلت شرم ، يخصفان - از مصدر خصف بفتح خاء ، بمعنى چيزى را بر چيزى نهادن و برابر كردن ، وسوس - از\r\n","description":"","footnote":"","page_name":" 124 ","page_number":124},
  {"content":"\r\nمصدر وسوسة و وسواس ، با كسى پوشيده سخن گفتن ، بد و بىنتيجه با كسى سخن گفتن ، دلَّى - هما - از مصدر تدليه بمعنى دلو در چاه كردن .\r\nترجمه :\r\n[ و بآدم گفتيم 
  ] : 19 آدما تو و همسرت در بهشت خانه كنيد و از [ خوردنى 
  ] آن بهر جائى كه بخواهيد بفراوانى و آسودگى بخوريد و به اين درخت نزديك نشويد كه از ستمكاران مىشويد ،\r\n20 پس شيطان بدلشان خليد تا كه آن زشتى ايشان كز خودشان پوشيده بود براىشان نمودار كند و به آنها گفت [ و چنين وانمود كه 
  ] : شما را پروردگارتان جلوگيرى از اين درخت نكرد مگر براى اينكه شما فرشته شويد و يا ز پديده هاى جاودان باشيد ،\r\n21 و برابرشان سوگند ياد كرد :\r\nمن خواهان خوشبختى شمايم ،\r\n22 و آنها را بفريب راهنما شد [ كه از آن درخت بخورند 
  ] و چون ز آن درخت چشيدند زشتى آنها بجلو چشمشان آمد پس دست - اندر كار شدند كه از برگ بهشت بر خود مينهادند و پروردگارشان آوازشان كرد :\r\nآيا جلوگير شما از اين درخت نشدم و بشما نگفتم : ديو دشمن آشكار شما است ؟\r\n23 گفتند : پروردگارا ما بر خود ستم كرديم و اگر تو ما را نيامرزى و مهربانى نكنى البتّه از زيانكاران باشيم ،\r\n24 خداوند گفت : فرود شويد كه دسته اى از شما دشمن دسته ديگريد و براى شما بر زمين تا بگاه سرنوشت شده آرامش است و بهره مندى\r\n25 و بر روى زمين زندگى مىكنيد و در آن مىميريد و از آن بيرونتان ميآورند .\r\nسخن مفسّرين : « أَنْتَ وَزَوْجُكَ » 19 مجمع : با اينكه مقصود از كلمه ى زوج به همسر آدم است كه زن است و مؤنّث ، « زوجه » با تاى تأنيث گفته نشده است براى آنكه معلوم است همسر مرد مقصود است كه زن باشد ، و علامت تأنيث آنجا لازم است كه قرينه نباشد و مقصود معلوم نباشد كه مذكّر است يا مؤنّث ، و در معنى بقيّه ى آيه مفسّرين چيزى ننوشته‌اند و محوّل بسوره ى بقره كرده‌اند .\r\n« فَوَسْوَسَ لَهُمَا » 20 فخر : اينجا چند سؤال مىشود : 1 - چگونه ابليس كه از بهشت بيرونش كرده بودند توانست آدم را وسوسه كند ؟ حسن بصرى گفته است :\r\nبواسطه ى توانائى مخصوص كه خدا بشيطان داده بود از زمين و فاصله ى زياد او\r\n","description":"","footnote":"","page_name":" 125 ","page_number":125},
  {"content":"\r\nرا وسوسه كرد ، و ابو مسلم اصفهانى گفته است : آدم و ابليس هر دو در بهشتى از بهشتهاى زمين بودند . و عقيده ى زشتى در ميان بعضى مردم هست كه شيطان به شكم مار رفت و مار ببهشت رفت ، و بعضى گفته‌اند : آدم و حوا بدر بهشت نزديك ميشدند و او از بيرون آنها را وسوسه ميكرد ، 2 - چگونه آدم وسوسه ى ابليس را پذيرفت با آنكه ميدانست او دشمن است ؟ ممكن است : بواسطه ى رفت و آمد زياد و اصرار بىاندازه عاقبت سخنش در او اثر كرد .\r\n« لِيُبْدِيَ لَهُما » 20 فخر : در اين جمله چند احتمال است : 1 - لام بمعنى نتيجه است ، يعنى اگر چه شيطان فقطَّ ميخواست آنها را به معصيت وادار كند ولى نتيجه وسوسه نمودارى بود ، 2 - نمودارى سؤات ، كنايه است از سقوط حرمت و از دست رفتن جاه و مقام ، و همين هم مقصود ابليس بوده است .\r\nكشف نوشته : اين هم از امارات عنايت است و دلايل كرامت كه گناه ايشان كردند و حوالت بر وسوسه ى شيطان كرد ، آنگه در عنايت بيفزود ، گفت : عورت ايشان هم برايشان پيدا كرد نه بر ديگران ، گفته‌اند كه آدم و ابليس پس از آن هر دو بهم رسيدند ، آدم گفت : اى شقى دانى كه چه كردى تو با من و چه گرد انگيختى تو در راه من ؟ ابليس گفت : يا آدم گيرم كه تو را من از راه بردم با من بگوى كه مرا از راه كه برد ؟ و گفته‌اند كه ايشان هر دو فرمان بگذاشتند لكن فرق است ميان ايشان ، ذلَّت آدم از روى شهوت بود و ذلَّت ابليس از راه كبر ، و كبر آوردن صعبتر از شهوت راندن ، گناهى كه از شهوت خيزد عفو در آن گنجد ، گناهى كه از كبر خيزد ايمان در سر آن شود .\r\n« ما وُورِيَ » 20 كشاف زمخشرى : در قرائت عبد اللَّه مسعود چنين بوده - است اوري كه واو اوّل را بهمزه تبديل ميكرده است .\r\n« سَوْآتِهِما » 20 - مجمع : حسن و زهرى و ابو جعفر و شيبه چنين قرائت كرده‌اند « سَوْآتِهِما » كه همزه بواو تبديل شده و واو مشدّد شده است .\r\n« عَنْ هذِه الشَّجَرَةِ » 20 مجمع : ابن محيصن خوانده است « هذي » كه بجاى\r\n","description":"","footnote":"","page_name":" 126 ","page_number":126},
  {"content":"\r\n\r\nهاء با ياء خوانده است .\r\n« إِلَّا أَنْ تَكُونا مَلَكَيْنِ » تا آخر آيه 20 طبرى : يعنى مگر براى اينكه از ملائكه نباشيد ، مثل « يُبَيِّنُ اللَّه لَكُمْ أَنْ تَضِلُّوا » يعنى براى اينكه گمراه نشويد ، كه از اين جمله ها معنى « لا » بمعنى نفى و نيستى و نه فهميده مىشود ، و بعضى مردم بصره كه از متخصّصين زبان عرب بوده است چنين معنى كرده « الَّا كراهة ان تكونا ملكين » يعنى چون خوب نبود كه شما ملك باشيد ، و از ابن عبّاس و يحيى بن ابى - كثير نقل شده است كه آنها « ملكين » با كسر و صداى زير لام قرائت كرده‌اند كه بمعنى پادشاه باشد بقرينه ى آيت ديگر « قالَ يا آدَمُ هَلْ أَدُلُّكَ عَلى شَجَرَةِ - الْخُلْدِ وَمُلْكٍ لا يَبْلى » يعنى شيطان بآدم گفت : ميخواهى تو را راهنمائى كنم بدرخت جاودانى و سلطنت هميشگى كه كهنه نشود ؟\r\nمجمع : يعنى در نظر آنها چنين جلوه داد كه اگر از اين درخت بخورند به صورت ملك در آيند ، و فرمان و سرنوشت خداوند چنين است كه زندگانى جاويد بيابند آنگاه كه آدم و همسرش از آن بخورند ، و ممكن است مقصود چنين باشد :\r\nشيطان در نظر آدم و همسرش چنين وانمود كرد كه آنكس جلوگير از خوردن درخت شده است كه ملك باشد يا مخلوق مخصوصى كه زندگى جاويد دارد ، مانند اينكه به كسى بگوئيم : تو را از آن منع نكردند مگر آن كه فلان كس باشى ، و اين معنى را سيد مرتضى قدّس سرّه گفته است و البتّه اين طور سخن در روحيه ى آدم و همسرش مؤثّر بوده است و زودتر موجب اشتباه آنها ميشده است .\r\nفخر : در اين قضيّه چند اعتراض و سؤال است . 1 - با اينكه ملائكه سجده آدم كردند ، چگونه او تسليم شد كه از مقام خود تنزل كند و ملك شود ؟ جواب آن است كه همين اعتراض دليل است بر اينكه ملائكه سجده ى آدم كردند از مقرّبين و سكنه ى عرش و كرسى نبودند و گر نه اين وسوسه ى ابليس كارگر نميشد ، پس آنها ملائكه ى زمين بودند كه سجده ى آدم كردند اعتراض ديگر اينكه اگر آدم تصديق ابليس كرد كه ممكن است زنده و جاويد باشد ، پس منكر مرگ و قيامت بوده است ،\r\n","description":"","footnote":"","page_name":" 127 ","page_number":127},
  {"content":"\r\nجواب آن است ممكن است مقصود شيطان طول مدّت زندگى بوده است ، و يا هنوز آدم از مرگ و قيامت خبردار نبوده است ، 3 - در دنباله ى اعتراض دوّم مى - گوئيم آيا آنها وسوسه ى شيطان را با يقين بدرستى آن پذيرفتند يا به گمان ؟ جواب آن است : بيقين كه آنها تصديق شيطان نكردند و سخن او را باور نداشتند ، و فقطَّ خواسته ى نفسانى و غلبه ى شهوت وادارشان كرد برخوردن از درخت ، مانند ما فرزندان او كه چون اشخاص چيزى را در نظر ما بيارايند ، شهوت وادار مىكند كه به آن اقدام كنيم با آنكه سخن آنها را تصديق نداريم .\r\nتأويلات كاشانى : يعنى شيطان آنها را انديشناك كرد كه خود را وابسته كنند بماده ى اصلى آفرينش و طبيعت جسمانى ، البتّه بهره هاى ملكى و ادراك و افعالى جاودانى نصيبشان مىشود ، و مصالح جزئى بىارزش و رنگ آميزى ها و زر و زيور مادى را كه با وسائل مادى و اعضاى بدن بايد بدست آورد در نظر آنها جلوه داد .\r\n« وَقاسَمَهُما » 21 طبرى : يعنى براى آنها به خدا سوگند ياد كرد تا گول - شان زد ، و بعضى از اهل علم ميگفته است : آنكه ما را بنام خدا گول بزند ، ما هم از پذيرفتن آن دريغ نداريم .\r\n« فَدَلَّاهُما بِغُرُورٍ » 22 ابو الفتوح نوشته است : تشبيه كرد ايشانرا بر كسى - كه بر ارتفاعى باشد ، از آن پايه فرود آيد ، گفت : بغرور و فريفتن ايشانرا از منزلت بلند بر زمين پست فرود آورد ، من قولهم : اد ليت الدّلو اذا ارسلتها في البئر .\r\nو دلَّاه براى مبالغه فرمود .\r\nتفسير نيشابورى : اين جمله بجاى طمع بيفايده به كار برده شده است ، و اصل اين مطلب چنان است كه كسى پاى خود بچاه دراز كند تا آب برگيرد و آن را نيابد ، ابن عبّاس گفته است : بسوگند آنها را گول زد ، و از عبد اللَّه عمر نقل شده است كه چون ميديد غلامش خوب نماز ميخواند او را آزاد ميكرد ، غلامان او اين خوى او را غنيمت دانسته و براى آزادى مواظب عبادت و نماز ميشدند ، مردم به او\r\n","description":"","footnote":"","page_name":" 128 ","page_number":128},
  {"content":"\r\n\r\nگفتند : غلامها تو را گول ميزنند ، او گفت « من خدعنا باللَّه انخدعنا له » يعنى آنكه ما را براى خدا گول زند ما هم تن در ميدهيم .\r\n« فَلَمَّا ذاقَا » 22 مجمع : يعنى با ترس زياد اندكى از ميوه ى درخت خوردند به آن اندازه كه مزه ى آن را چشيدند ، و اين جمله ميفهماند كه چشيدن آنچه حرام است موجب ملامت است و مذمت تا چه رسد به خوردن و بهره بردن .\r\n« بَدَتْ لَهُما سَوْآتُهُما » 22 مجمع : كلبى گفته است : چون خوردند لباس از تنشان افتاد و عورت يكديگر بديدند و شرمنده شدند .\r\nروح البيان : نقل شده است كه لباس آنها از ناخن بود بسيار لطيف و سفيد و نرم كه جلوگير از ديدن بدن ميشد ، و پس از خوردن از درخت آن لباس از تن درآمد و در سر انگشتان پا نمودار ماند تا موجب ياد از گذشته و تجديد پشيمانى باشد ، و بعضى گفته‌اند از نور بود ، كه جلوگير نمودارى بدن بود ، و گفته ديگران آن است كه از پارچه ى بهشتى بود .\r\nتأويلات كاشانى : چون خوشيهاى بدنى آدمى ، و خويهاى زشت او و كار - هاى حيوانيش و صفات درندگى و علفخوارى همگى براى او عورت است ، و شخص با مروّت و جوانمرد بد دارد كه اينها را از خود نمودار كند ، و آشكار نمودن آنها را زشت ميدارد ، و در مقام تجرّد نفس از اين خواصّ طبيعى ، همه ى اينها از آدم ، و همسرش در پرده بود ، و شيطان خواست كه تمام اين مادّيات براى آنها نمودار شود و دلباخته به آن شوند .\r\n« وَطَفِقا يَخْصِفانِ » تا آخر 22 طبرى : ابىّ بن كعب گفت : از پيغمبر شنيدم كه آدم مانند درخت خرماى بسيار بلند بود و موى فراوان داشت ، و چون گرفتار شد عورتش نمايان شد كه تا آنوقت آن را نميديد ، بيچاره شد و گريخت بدرختى برخورد كه مويهايش در آن بند شد و درخت او را حبس كرد ، گفت مرا رها كن درخت گفت :\r\nنكنم ، نداى خدا شنيد كه اى آدم از من ميگريزى جواب داد فرار نميكنم و حيا ميكنم ، ابن عبّاس گفت : خدا از آدم پرسيد : مگر آنچه به تو دادم بس نبود كه پى ممنوع\r\n","description":"","footnote":"","page_name":" 129 ","page_number":129},
  {"content":"\r\nرفتى ؟ گفت : چرا ولى سوگند بشكوه و بزرگى تو كه گمان نميبردم كسى بنام تو سوگند دروغ ياد كند ، و از برگ درخت انجير خود را پوشاندند .\r\nتفسير حسينى : و اشهر آن است كه برگ انجير بر هم ببستند تا چون هيأت ازارى شد و عورت خود را بدان پوشانيدند و از اين طرف بدان طرف ميگريختند .\r\nروح البيان : جز انجير درخت ديگر آنها را نپوشاند ، خداوند به او گفت :\r\nچون آدم را پوشاندى حقيقت تو را بيش از ادعاى تو نمودار ميكنم و ديگر درختان پس از ادّعا نمودارى معنى نصيبشان مىشود ، از اينرو انجير بىشكوفه همان اوّل ميوه اش نمودار مىشود ، و ديگران پس از گل و شكوفه و خودنمائى ميوه شان نمودار مىشود .\r\nاز تورات سفر پيدايش باب دوّم از شماره ى پانزده تا شماره ى چهارده باب سوّم خلاصه ى چند جمله نقل مىشود : خداوند خدا آدم را گرفت و در باغ عدن گذاشت ، و خداوند خدا آدم را امر فرموده گفت از همه ى درختان باغ بىممانعت بخور ، اما از درخت معرفت نيك و بد زنهار نخورى ، زيرا روزى كه از آن خوردى ، هر آينه خواهى مرد . و خداوند خدا خوابى گران بر آدم مستولى گردانيد تا بخفت و يكى از دنده هايش را گرفت و گوشت در جايش پر كرد ، و خداوند خدا آن دنده را كه از آدم گرفته بود زنى بنا كرد و ويرا بنزد آدم آورد ، از اين سبب مرد پدر و مادر خود را ترك كرده با زن خويش خواهد پيوست . و آدم و زنش هر دو برهنه بودند و خجلت نداشتند ، و ما را ز همه ى حيوانات صحرا كه خداوند خدا ساخته بود هوشيارتر بود و بزن گفت : آيا خدا حقيقتا گفته است كه از همه ى درختان باغ نخوريد ؟ زن گفت : درختى كه در وسط باغ است خدا گفت از آن مخوريد مبادا بميريد ، مار گفت : خدا ميداند روزى كه از آن بخوريد چشمان شما باز شود و مانند خدا عارف نيك و بد خواهيد بود ، و چون زن ديد كه آن درخت براى خوراك نيكو است از ميوه اش گرفته بخورد و به شوهر خود نيز داد و او خورد ، آنگاه چشمان هر دوى ايشان باز شد و فهميدند كه عريانند پس برگهاى انجير بهم دوخته سترها براى\r\n","description":"","footnote":"","page_name":" 130 ","page_number":130},
  {"content":"\r\n\r\nخويشتن ساختند ، و آواز خداوند خدا را شنيدند كه در هنگام وزيدن نسيم بهار در باغ ميخراميدند ، و آدم و زنش خويشتن را از حضور خداوند خدا در ميان درختان باغ پنهان كردند . و خداوند خدا آدم را ندا در داد و گفت : كجا هستى ؟ گفت : عريانم پس خود را پنهان كردم ، گفت : كه تو را آگاهانيد كه عريانى آيا از آن درخت خوردى ؟ گفت : اين زن به من داد ، بزن گفت : اين چه كار است گفت : مار مرا اغوا نمود . تا آخر اين بود نمونه و مختصرى از آنچه تورات اين قضيّه را نقل كرده است ، و در كتابهاى تفسير نظير اين مطالب خيلى بيش از آن است كه نقل كرديم ، ابو الفتوح مفصّل نوشته است كه آدم پس از اين حادثه گرسنه شد و جبرئيل يكايك اعمال كشاورزى را به او آموخت تا به صورت نان درآورد . اطَّلاع بيشتر و مراجعه بكتابها و قضاوت با خوانندگان است .\r\n« رَبَّنا ظَلَمْنا أَنْفُسَنا » تا آخر 23 طبرى : قتاده گفت : آدم گفت توبه و استغفار ميكنم ، جواب شنيد كه ببهشت ميرود ، شيطان توبه نكرد و مهلت خواست مسئولش اجابت شد .\r\nمجمع : آدم و حوا گناهكار و مستحقّ عقاب نبودند ، و چون در دين خود ثابت بودند از مختصر لغزش پشيمان شدند و اين جمله ها را گفتند ، و بعضى گفته - اند : مقصود آنها از اين جمله ها اين است كه از فرود آمدن به زمين و دورى زندگى با آسايش ، بر خود ستم نموده‌ايم .\r\n« وَمِنْها تُخْرَجُونَ » امام فخر رازى : حمزه و كسائى و ابن عامر بفتح تاء و ضمّ راء خوانده‌اند ، و ديگر قاريها با ضمّ تاء ، و ابو الفتوح نقل كرده است با ضمّ تاء و فتح راء خوانده‌اند به صورت فعل مجهول .\r\nتفسير نيشابورى : از آيت يازدهم « وَلَقَدْ خَلَقْناكُمْ » تا آخر اين آيات خلاصه تأويل پانزده آيه : روح شما را آفريديم سپس به صورت تن درآورديم ، و سپس استعداد فطرى ملائكه براى فروتنى و فرمانبردارى موجب سجده ى آنها بآدم شد ولى بموجب خوى نارى و آتشى شيطان از آن خوددارى كرد كه يك چشم بود و با\r\n","description":"","footnote":"","page_name":" 131 ","page_number":131},
  {"content":"\r\n\r\nچشم چپ براى خود مقام بالاتر ديد ، و آدم و همسرش بايد از درخت محبّت دورى كنند كه محبّت وسيله ى محنت است ، و نور محبّت موجب سوختن شخصيّت و خود - خواهى در برابر محبوب است كه آنوقت هويت و موجوديتى در برابر محبوب باقى نخواهد ماند و بموجب « يُحِبُّهُمْ وَيُحِبُّونَه » يعنى خدا آنها را و آنها خدا را دوست ميدارند ، بنور خداوندى روشن خواهند شد ، پس درخت محبت مانند گل و سرشت آدم است كه بدست حقّ پيدا و پرورش شده است ، و منع از نزديكى به آن براى تحريص و ترغيب بوده است كه « الانسان حريص على ما منع » يعنى انسان حريص تر است به آنچه ممنوع است و گر نه آن درخت خوراك غير آدم و اولاد او نبود زان - پس شيطان به قسم و ياد نام محبوب آنها را گرفتار محنت محبّت كرد و زشتى آتش دوستى كه فراق يار باشد نمودار شد ، و آنها براى پنهان داشتن آتش عشق با برگ عيش و نوش و خوشى بهشت روى آن را پوشاندند پس ندا رسيد كه بر هجر و دورى از دوست بمانيد و از مقام قرب و وصول تا چندى فرود آئيد كه بعضى دشمن بعضى هستيد : نفس دشمن روح و دل است و دل دشمن ما سوى اللَّه و با صدق و كوشش در محبّت زندگى ميكنيد و با محبّت خواهيد مرد و از عالم محبّت بسوى عالم حقيقت رهسپارتان ميكنند .\r\nروح البيان : از جمله ى « وَمِنْها تُخْرَجُونَ » آدم آسوده دل شد كه باز ببهشت خواهد رفت و اميدوار شد بوعده و فضل خداوند . و در دنبال مطلب بالا از اين اشعار حافظ نوشته است :\r\n\r\nنا اميدم مكن از سابقه ى لطف ازل\r\nتو چه دانى كه پس پرده كه خوب است كه زشت\r\n\r\n\r\nنه من از خانه ى تقوى بدر افتادم و بس\r\nپدرم نيز بهشت ابد از دست بهشت\r\n\r\n\r\nمقام عشق ميسّر نمىشود بىرنج\r\nبلى به حكم قضا بسته‌اند روز الست\r\n\r\n","description":"","footnote":"","page_name":" 132 ","page_number":132},
  {"content":"\r\n\r\n\r\nطفيل هستى عشقند آدمى و پرى\r\nكه جام جم ندهد سود گاه بيبصرى\r\n\r\n\r\nمىصبوح و شكر خواب صبحدم تا چند ؟\r\nبعذر نيمشبى كوش و ناله سحرى\r\n\r\n\r\nبكوش خواجه و از غيب بىنصيب مباش\r\nكه بنده را نخرد كس بجرم بيخردى\r\n\r\nسخن ما : 1 - از آيت اوّل « يا آدَمُ اسْكُنْ » تا آخر بخاطر انسان مىآيد كه اين جمله ها علاوه بر آنچه گفته‌اند و نوشته‌اند ، شايد اشاره باشد به آنچه انسان در زندگى ناگزير است و بايد به آن رفتار كند : اوّل - آرامش نر و ماده بوسيله ى يكدگر دوّم - از تمام حظوظ زندگى بايد بهره مند شود ، سوّم - انسان در زندگى و حيات ناگزير از خوددارى و مواظبت و كف نفس است و گر نه گرفتار زيان است و نابودى .\r\n2 - آيت دوّم جمله ى « فَوَسْوَسَ لَهُمَا » اشاره است كه انسانى گرفتار تحريكات درونى بسوى خواسته هاى خود مىشود بخصوص كه از آن منعش كنند ، و بعلاوه كه اگر زن و موجودى ضعيفتر از خود و با نفوذ و مؤثّر همدم و مونس و محرّك او شود ، كه اگرچه وسوسه از شيطان باشد ولى چون دو نفر زن و مرد طرف شيطان شوند و زن نفوذ در مرد دارد ، البتّه او را بسوى هوى و هوس زودتر و بيشتر رهبرى مىكند تا اراده ى شخصى خود مرد .\r\n3 - جمله ى « لِيُبْدِيَ لَهُما » بما ميفهماند : نتيجه ى كشش دل بسوى اميال و خواسته ها پيدايش و نمودارى پوشيده ها است و رسوائى ، و ريختن آبرو ، 4 - جمله هاى « إِلَّا أَنْ تَكُونا » تا « فَدَلَّاهُما بِغُرُورٍ » شايد اشاره باشد به آنچه انسان در برابر حرص و طمع و هوىپرستى و بيباكى ، براى خود عذر ميتراشد ، و بهانه مييابد و خود را معذور و مجاز در كار خود ميشمارد ، بطور مثال : در مملكتى كه رشوه ، تملَّق ، نقض قانون ، وضع قانون بسود دسته اى معيّن ، بيباكى در كار - دين و دنيا رواج است اگر ما هم رشوه اى بگيريم يا كمكى بستمكارى بكنيم چه ضرر\r\n","description":"","footnote":"","page_name":" 133 ","page_number":133},
  {"content":"\r\n\r\nدارد جز اينكه اگر نگيريم به خود ضرر رسانده‌ايم و هيچ رخنه گرفته نميشود ، و خرابى اصلاح نميشود ، و يا فكر ميكنند : اگر دير طلب مردمرا بدهيم يا مال مردم را بخوريم ، در برابر هزاران تلف مال و جان و آزار مردم به هيچ شمرده نميشود ، و مردم ميليونها كلاه برميدارند و باز كارشان رو به راه مىشود ، پس عمل ما هم به جائى ضررى ندارد ، يك افسانه براى نمونه : دويست هزار تومان اعتبار منظور شده بود براى يك قسمت ساختمان طبّى ، چون معاون قسمت مذكور بحسابدارى مربوط براى دريافت اعتبار مراجعه كرده بود گفته بودند : چهل هزار تومان آن را بما بده تا اين مبلغ را در اختيار شما بگذاريم ، او قبول نكرد ، و سال ديگر كه رئيس كل اين كارها آن آقا را ملاقات كرد گفت : تو خيانت كردى كه صد و شصت هزار تومان را براى چهل هزار تومان تلف كردى و گر نه همان را ميگرفتى و كارى انجام ميشد ، چون تو تسليم نشدى تمام آن مبلغ به آخر سال ماند و صرف مطامع متصدّيان امر شد و دينارى به مصرف خود نرسيد ، اين هم يك نمونه ى نمودار از بهانه هاى گناه كه مورد اشاره ى آيه و از وسوسه هاى شيطان است ، 5 - از جمله ى « فَلَمَّا ذاقَا » تا آخر آيت 23 شايد اشاره باشد كه آدمى پس از بيباكى و تسليم بخواسته ها گرفتار و رسوا مىشود ، و جمله ى « طَفِقا يَخْصِفانِ عَلَيْهِما مِنْ وَرَقِ الْجَنَّةِ » خوب ميفهماند كه انسان چگونه در چنين موقع بهر وسيله دست ميبرد تا شايد خود را بپوشد و از شرم و گرفتارى آسوده شود ، و پيوسته اظهار پشيمانى مىكند و از هر كه انتظارى دارد عذرى ميخواهد . 6 - از دو آيت آخر ميفهميم كه نتيجه ى اين خوى و خصلتها ، و هوى و هوسها و افكار و اعمال دشمنى است و زد و خورد و مبارزات سخت حياتى ، بعلاوه كه زندگى بر زمين مستلزم تنازع بقاء است در موجودات زنده و جاندارها بنابر آنچه بعضى گفته‌اند .\r\n","description":"","footnote":"","page_name":" 134 ","page_number":134},
  {"content":"\r\n[ سوره الأعراف ( 7 ) : آيات 26 تا 30 
  ]\r\nيا بَنِي آدَمَ قَدْ أَنْزَلْنا عَلَيْكُمْ لِباساً يُوارِي سَوْآتِكُمْ وَرِيشاً وَلِباسُ التَّقْوى ذلِكَ خَيْرٌ ذلِكَ مِنْ آياتِ اللَّه لَعَلَّهُمْ يَذَّكَّرُونَ ( 26 ) يا بَنِي آدَمَ لا يَفْتِنَنَّكُمُ الشَّيْطانُ كَما أَخْرَجَ أَبَوَيْكُمْ مِنَ الْجَنَّةِ يَنْزِعُ عَنْهُما لِباسَهُما لِيُرِيَهُما سَوْآتِهِما إِنَّه يَراكُمْ هُوَ وَقَبِيلُه مِنْ حَيْثُ لا تَرَوْنَهُمْ إِنَّا جَعَلْنَا الشَّياطِينَ أَوْلِياءَ لِلَّذِينَ لا يُؤْمِنُونَ ( 27 ) وَإِذا فَعَلُوا فاحِشَةً قالُوا وَجَدْنا عَلَيْها آباءَنا وَاللَّه أَمَرَنا بِها قُلْ إِنَّ اللَّه لا يَأْمُرُ بِالْفَحْشاءِ أتَقُولُونَ عَلَى اللَّه ما لا تَعْلَمُونَ ( 28 ) قُلْ أَمَرَ رَبِّي بِالْقِسْطِ وَأَقِيمُوا وُجُوهَكُمْ عِنْدَ كُلِّ مَسْجِدٍ وَادْعُوه مُخْلِصِينَ لَه الدِّينَ كَما بَدَأَكُمْ تَعُودُونَ ( 29 ) فَرِيقاً هَدى وَفَرِيقاً حَقَّ عَلَيْهِمُ الضَّلالَةُ إِنَّهُمُ اتَّخَذُوا الشَّياطِينَ أَوْلِياءَ مِنْ دُونِ اللَّه وَيَحْسَبُونَ أَنَّهُمْ مُهْتَدُونَ ( 30 )\r\nمعنى لغات : يفتننّكم - از مصدر فتن بفتح فاء و سكون تاء و فتون بضمّ هر دو خوش آمدن دل بردن گرفتار كردن بكفر و گمراهى و رسوائى و رنج و ديوانگى ، قبيل دسته ى سه نفرى و بيشتر ، ضامن كفيل و همسر .\r\nترجمه :\r\n26 اى فرزندان آدم براى شما پوشاك فرو فرستاديم كه زشتى و شرم شما بپوشاند و آرايش شما باشد و هم پوشاك پرهيزگارى و اين بهتر است [ كه توان خوددارى از بدكارى است و آرايش روان 
  ] و اين نيز نشانه اى است از قدرت خداوندى تا شايد بندگان او به ياد او باشند ،\r\n27 اى فرزندان آدم ديو گولتان نزند چنان كه پدر و مادر شما را [ گول زد و 
  ] از بهشت بيرون كرد [ تا اينكه ز تنشان 
  ] پوشاك آنها را جدا مىكرد تا زشتىشان بخودشان نشان دهد چه البتّه او و گروهش شما را از جائى مىبينند كه شما را توان ديد آنان نباشد . و همانا كه ما ديوان را با آن كسان دوست كرديم كه مؤمن بحقّ نمىشوند .\r\n28 ، و چون كارى زشت كنند گويند : پدران خود ديديم كه بر اين روش بودند و خدا ما را\r\n","description":"","footnote":"","page_name":" 135 ","page_number":135},
  {"content":"\r\n\r\nفرمان به آن كرد . اى محمّد بگو : البتّه كه خدا فرمان ببدكارى نمىدهد پس چرا به خدا چيزى مىبنديد كه نمىدانيد ؟\r\n29 بگو : پروردگار من فرمان بميانه روى [ و كار درست 
  ] كرده است و روى خود بهر سجده گاه راست بداريد و او را بدين پاك بخوانيد چه همچنانكه او پديدارتان كرد بازتان گرداند\r\n30 پاره اى به راه راست رفته و پاره اى گمراهى بر او استوار شده كه آنان ديوان را بجاى خدا دوست خود گرفتند و مىپنداشتند راه راست يافته‌اند .\r\nمعنى لغات : ريش - لباس فاخر ، كارفرماى خانه ، فراوانى ، سرمايه ، آنچه بزندگى لازم است چون خوردنى و پوشيدنى ، پر پرندگان .\r\nسخن مفسّرين : « أَنْزَلْنا عَلَيْكُمْ » 26 جبّائى گفته است : يعنى براى شما لباس فرود آورديم ، حسن گفته است : يعنى باران فرو فرستاديم كه وسيله ى كشت پنبه و لباس است ، ابو مسلم گفته است : يعنى از مقام رفيع خداوندى بشما داديم چون آنچه بمخلوق عنايت شود فرو فرستادن از مقام بالا است و مقصود بلندى و پستى حسّى نيست ابو علىّ گفته است : يعنى براى شما آفريديم .\r\n« وَرِيشاً » 26 مجمع : مفسّرين گفته‌اند : يعنى اثاث لازم براى زندگى ، مال ، جمال ، فراوانى ، خوشى ، و هر چه خوب است ، و همه ى اين معانى با كلمه ى ريش در لغت مناسب است جز اينكه هر كسى يك معنى را گفته است .\r\nابو الفتوح : « رياشا » به صورت جمع نيز خوانده‌اند .\r\n« لِباسُ التَّقْوى » 26 ابو الفتوح نوشته است : اهل مدينه و ابن عامر و كسائى خواندند « لِباسُ » منصوب ، و باقى قرّاء « و لباس » برفع خواندند ، و در لباس تقوى مفسّران خلاف كردند : زيد بن علىّ گفت : لباس تقوى درع باشد و مغفر و آنچه ساعد و ساق به آن پوشند از آهن ، قتاده و سدّى گفتند ، و ابن جريج لباس تقوى ايمان است ، معبد الجهنى گفت : حياء است ، عطيّه گفت از عبد اللَّه عبّاس :\r\nعمل صالح است ، و بروايتى سيماء صلاح است بر روى و نيكو طريقتى ، حسن بصرى گفت : عثمان عفّان را ديدم بر منبر رسول وعظ ميكرد ، پيراهنى گوئى پوشيده و\r\n","description":"","footnote":"","page_name":" 136 ","page_number":136},
  {"content":"\r\n\r\nگوى گريبان گشوده مردمرا ميگفت : سگان را بكشيد و كبوتر بازى مكنيد ، آنگه گفت : از خداى بترسيد در سرّ كه از رسول خدا شنيدم كه او گفت : هيچ بنده اى نبود كه او عملى كند در سرّ و الَّا خداى از آن عمل بر او ردائى پوشاند اگر خير باشد ، و اگر شرّ ، آنگه اين آيه برخواند « وَرِيشاً وَلِباسُ التَّقْوى » و گفت لباس التّقوى نيكو طريقتى باشد ، عروه بن الزّبير گفت : ترس خداى باشد ، جبّائى گفت : مراد جامه ى پارسايان است از صوف و جامه ى خشن و آنچه زهّاد و عبّاد را باشد ، حسين بن علىّ المغربى گفت : مراد لباس اهل بهشت است ، گفت دليلش « ذلِكَ خَيْرٌ » و ذلك اشارت بغايتى باشد دور ، مجاهد گفت : براى آن منّت نهاد بجامه ى عورت پوش بر ما ، كه عرب برهنه طواف كردندى گرد خانه مكشوف العورة جز قريش ، و بعضى دگر گفتند :\r\nبراى آنكه از اصناف خلق كس جامه پوش نباشد مگر بنى آدم .\r\n« يَنْزِعُ عَنْهُما لِباسَهُما » 27 طبرى : ابن عبّاس گفته است : لباس آنها از جنس ناخن بود كه از تنشان جدا شد ، وهب بن منبّه گفته است : نور بوده است ، مجاهد گفته است : مقصود تقوى و پرهيزگارى است .\r\n« يَراكُمْ هُوَ وَقَبِيلُه » 27 مجمع : حسن بصرى و ابن زيد گفته‌اند : يعنى مىبيند شما را شيطان و اولاد او ، و ديگرى گفته است : يعنى شيطان با قشون و پيروان - خود شما را مىبيند .\r\n« مِنْ حَيْثُ لا تَرَوْنَهُمْ » 27 ابو الفتوح نوشته است : مالك دينار گفت : دشمنى كه او تو را بيند و تو او را نبينى عظيم المؤنة بود و شديد المحنة الَّا من عصمه اللَّه ، الَّا آن را كه خداى نگاه دارد ، يحيى بن معاذ گفت : شيطان قديم است و تو حديث و شيطان محتال است و تو سليم جانب ، شيطان تو را بيند و تو او را نبينى ، و شيطان تو را فراموش نكند و تو او را فراموش كرده اى ، و او را از تو بر تو ياد است و تو را بر او ياد نيست ، و رسول گفت : شيطان از بنى آدم چنان رود كه خون بر تن دل تو مسكن او و عروق تو رهگذر او پس با او مقاومت نتوان كرد الَّا بعون اللَّه .\r\nذو النون مصرى گفت : اگر او تو را بيند از آنجا كه تو او را نبينى ، خداى او را بيند\r\n","description":"","footnote":"","page_name":" 137 ","page_number":137},
  {"content":"\r\nو او خداى را نبيند ، از او بخداى استغاثه كن .\r\nروح البيان : يعنى اجسام ايشان از غايت رقت و لطافت در نظر شما نميآيد ، و ايشان اجسام شما را بواسطه ى غفلت و كثافت مىبينند ، حذر از چنين دشمن لازم است ، و در مثنوى گفته است :\r\n\r\nاز نبى بر خوان كه ديو و قوم او\r\nمىبرند از حال انسى خفيه بو\r\n\r\n\r\nاز رهى كه انس از آن آگاه نيست\r\nزان كه زين محسوس و اين اشباه نيست\r\n\r\n\r\nمسلكى دارند از ديده درون\r\nما ز دزديهاى ايشان سرنگون\r\n\r\n\r\nدمبدم ضبط و زيانى مىكنند\r\nصاحب نقب و شكاف و روزنند\r\n\r\n« وَإِذا فَعَلُوا فاحِشَةً » 28 طبرى : مجاهد گفته است : مقصود آن عربها است كه لخت طواف ميكردند ، و ميگفتند : همانطور كه مادر ما را زائيده است طواف ميكنيم ، و زن در هنگام طواف با يك تكه نوارى از نخ يا چرم جلو خود را مىپوشيد و اين شعر را ميخواند :\r\n\r\nاليوم يبدو بعضه او كلَّه\r\nفما بدا منه فلا احلَّه\r\n\r\nو اين طور هم روايت شده است « فمن رأى شيئا فلا احلَّه » يعنى : اكنون همه اش يا پاره اى از آن نمودار مىشود ولى روا ندارم كسى بدان بنگرد .\r\nسدّى گفته است : قبيله ى عربى از يمن برهنه طواف كعبه ميكردند ، و اگر به آنها اعتراض ميشد ، ميگفتند : پدران ما چنين ميكردند و خداوند بما اين طور فرمان كرده است .\r\n« وَاللَّه أَمَرَنا بِها » 27 مجمع : حسن بصرى گفته است : مقصود آنها از اين جمله كه ميگفته‌اند : خدا ما را امر كرده است اين بوده است كه اگر چيزى ناپسند خدا باشد مانع از آن مىشود ، و چون ما را در كار خود آزاد گذارده است پس مطلوب خدا است و ما را به آن امر كرده است .\r\nابو الفتوح : سه مطلب از اين آيه استفاده كرده است : 1 - زشتى تقليد بجمله ى « قالُوا وَجَدْنا عَلَيْها آباءَنا » يعنى پدران ما چنين ميكرده‌اند ، كه نقل گفتار آنها\r\n","description":"","footnote":"","page_name":" 138 ","page_number":138},
  {"content":"\r\n\r\nبطور توبيخ دليل بر مذّمت از تقليد است ، 2 - بجمله ى « إِنَّ اللَّه لا يَأْمُرُ بِالْفَحْشاءِ » يعنى خدا فرمان به كار زشت نميكند ، ميفهماند كه عقيده ى جبر باطل است ، و خداوند وادار ببدى نميكند و انسان آزاد است و اختيار دارد كه نيكى كند يا بدى 3 - قياس باطل است ، و حكمى كه مربوط بعلم و دليل نباشد و فقطَّ با مقايسه و سنجش بعقل خود انجام شود صحيح نيست ، چون در اين آيه با سرزنش و توبيخ گفته شده است « أتَقُولُونَ عَلَى اللَّه ما لا تَعْلَمُونَ » يعنى : از آنچه خود خبردار - نيستيد و علم نداريد چگونه به خدا نسبت ميدهيد و حكم ميكنيد كه وظيفه اى است معيّن از جانب خدا .\r\n« أَمَرَ رَبِّي بِالْقِسْطِ » 29 مجمع : از مجاهد و سدى و بيشتر مفسّرين نقل شده است يعنى : فرمان خدا بعدل است و استقامت و ميانه روى در زندگى ، ضحّاك گفته است : يعنى خدا فرمان ميدهد بتوحيد و يكتا پرستى ، ابن عبّاس گفته است :\r\nيعنى فرمان ميدهد به گفتن لا إله الَّا اللَّه ، ابو مسلم گفته است : مقصود هر عبادت و طاعتى است كه موجب قرب بحقّ باشد .\r\n« أَقِيمُوا وُجُوهَكُمْ عِنْدَ كُلِّ مَسْجِدٍ » 29 ابو الفتوح نوشته است : و گفت شما را كه روى به قبله آريد بنزديك هر مسجدى يعنى در وقت هر نمازى ، مجاهد و سدّى و ابن زيد گفتند : معنى آن است كه هر كجا باشى و در هر مسجدى به نماز روى بكعبه آرى ، چنان كه « وَحَيْثُ ما كُنْتُمْ فَوَلُّوا وُجُوهَكُمْ شَطْرَه » ضحّاك گفت : معنى آن است كه چون در مسجدى باشى و وقت نماز در آيد آنجا نماز كنى و مگوئى كه ما نماز جز در مسجد خود نكنيم ، و چون در مسجد نباشد او مخير است در نماز كردن بهر مسجد كه خواهد ربيع گفت : معنى آن است كه سجود خالص خداى را كنى جزا نداد و اصنام را .\r\nمجمع : جبّائى گفته است : يعنى در نماز روى خود به آن سوى آريد كه خدا - فرموده است ، و آن كعبه است ، و مقصود از مسجد هنگام سجود است كه اوقات پنج - گانه ى نماز باشد ، فرّاء گفته است : مقصود از مسجد جاى سجده است ، معنى ديگر جمله آن است كه در وقت نماز روى به مسجد آريد ، و اين دستورى است كه بعقيده ى\r\n","description":"","footnote":"","page_name":" 139 ","page_number":139},
  {"content":"\r\nبعضى واجب است و بعقيده ى اكثر مستحب است .\r\nتأويلات كاشانى : يعنى هر وقت و بهر جا كه بايد سجده كنيد مواظب باشيد كه شخص خود را در كمال استقامت بداريد تا بافراط و تفريط نرويد و از رنگدادن به - عمل خود و تيره كردن آن بمقاصد سوء احتراز كنيد و سجده چهار جور است :\r\n1 - سجده ى تسليم و اطاعت كه با صدق و اخلاص و بيريا و نفاق متوجّه بحقّ باشد و مطابق آنچه به او دستور رسيده است رفتار كند و همين است حقيقت عدالت ، 2 - سجده ى فناى در افعال ، يعنى آنچه براى خدا و روى به خدا انجام ميدهد با تمام شرايط باشد و بطورى در عمل محو و فانى باشد كه كار را از خدا بداند و نه خود و نه ديگرى را در عمل موثر نداند و تمام حركات و سكنات خود را از او بداند ، 3 - سجده ى فناى در صفات حقّ كه در توجّه بحقّ طورى عمل خود را با شرايط و كامل انجام دهد كه هيچ صفتى و خصوصيّتى براى حقّ در نظر نياورد ، و ترس و طمع از انتقام و مغفرت در خود حسّ نكند ، و به چيزى در آفرينش از چشم خود ننگرد كه پسند و ناپسند خود شمارد ، با ميانه روى و عدالت در عمل كه در فناى خود بافراط نرود و منكر و معروف را ببيند و از امر و نهى آن خوددار نشود ، و هم در اين حالت دانائى و بينائى از دست ندهد و بر منكر و مخالف خشم نگيرد و از اندازه ى خود تجاوز نكند .\r\n4 - در ذات حقّ يعنى آنطور روى دل بحقّ دارد كه جز او نبيند و دوئى و جدائى در نظرش نيايد ، و عدالت اين حالت آن است كه خود را به چيزى نشمارد و پرده ى منم گوئى و منم زدن مغرورش نكند تا زنديق شود و همه چيز مباح داند ، و دست از هر وظيفه بدارد .\r\n« مُخْلِصِينَ لَه الدِّينَ » 29 حافظ گفته است :\r\n\r\nصوفى نهاد دام و سر حقّه باز كرد\r\nبنياد مكر با فلك حقّه باز كرد\r\n\r\n\r\nاى دل بيا كه ما بپناه خدا رويم\r\nز آنچه آستين كوته و دست دراز كرد\r\n\r\n\r\nصنعت مكن كه هر كه محبّت نه راست باخت\r\nعشقش به روى دل در محنت فراز كرد\r\n\r\n","description":"","footnote":"","page_name":" 140 ","page_number":140},
  {"content":"\r\n\r\n\r\nاى كبك خوشخرام كه خوش مىروى بناز\r\nغرّه مشو كه گربه ى عابد نماز كرد\r\n\r\n\r\nفردا كه پيشگاه حقيقت شود پديد\r\nشرمنده رهروى كه عمل بر مجاز كرد\r\n\r\n\r\nحافظ مكن ملامت رندان كه در ازل\r\nما را خدا ز زهد و ريا بينياز كرد\r\n\r\n« كَما بَدَأَكُمْ تَعُودُونَ » 29 مجمع : در تناسب و ارتباط اين جمله بجلو چند وجه گفته‌اند : 1 - چون مانند آغازتان بازگشت ميكنيد پس اخلاص در عمل بياريد و اگر چه در نظر شما دور از قبول است كه دوباره زنده شويد ولى از آغازتان بسنجيد انجام خود را ، 2 - مربوط بآيات جلو است كه گفته شده است « فِيها تَحْيَوْنَ » « وَمِنْها تُخْرَجُونَ » يعنى زندگى و از خاك بدر آمدن دوباره را اگر باور نداريد بدانيد مانند آغاز پيدايش شما است ، 3 - ابو مسلم گفته است : اين مطلبى است جدا و غير مربوط بجلو و معنى آن است كه باز هم شما را زنده و مجازات ميكنيم ، و بعضى چنين معنى كرده‌اند : همانطور كه روز اول دست خالى و فقير خلق شديد - بازگشت شما هم چنان خواهد بود ، و از ابن عبّاس نقل شده است : يعنى همانطور كه بميريد زنده خواهيد شد ، اگر مؤمن باشيد با ايمان ، و اگر كافر باشيد بر كفر باز مى - گرديد .\r\n« فَرِيقاً هَدى وَفَرِيقاً حَقَّ عَلَيْهِمُ الضَّلالَةُ » 29 ابو الفتوح نوشته است : يعنى گروهى را راه نمايد ببهشت و ثواب كه مستحقّ آن باشند ، و گروهى را از راه بهشت گمراه كند كه مستحقّ آن باشند .\r\nمجمع : يعنى چون به راه راست رفتند محكوم بهدايت شدند ، و آنها كه نپذيرفتند مستحقّ گمراهى شدند و محكوم به آن و يا چون راه راست را پذيرفتند و خود را بر آن داشتند محكوم لطف او و به راه راست شدند ، و آنها كه نپذيرفتند مستحقّ و محكوم بخوارى و محروميّت از لطف و مستحقّ عذاب و هلاك شدند .\r\nتأويلات كاشانى : يعنى چون شياطين قواى نفسى واهمه و متخيّله را به - دوستى پذيرفتند ، به كلمه ى ضلاله و حكم گمراهى محكوم و مستحقّ هستند .\r\n« وَيَحْسَبُونَ أَنَّهُمْ مُهْتَدُونَ » 29 روح البيان : اين جمله چون در دنباله\r\n","description":"","footnote":"","page_name":" 141 ","page_number":141},
  {"content":"\r\nاستحقاق گمراهى و دوستى شيطان گفته شده است ميفهماند : آنها كه به گمان خود را بر حقّ ميدانند مانند كافر هستند ، پس بظنّ و گمان دين درست نميشود و بر عاقل است كه پى تحصيل يقين در دين رود و صائب گفته است :\r\n\r\nواقف نميشوند كه گم كرده‌اند راه\r\nنا رهروان كه براهى نمىرسند\r\n\r\nصفى عليشاه :\r\n\r\nفرقه اى را رهنما شد بر كمال\r\nهم گروهى حقّ ايشان بد ضلال\r\n\r\n\r\nزان كه بر نفس و هوى تابع شدند\r\nبر سفال از ملكتى قانع شدند\r\n\r\n\r\nفرقه اى بردند باره بر بهشت\r\nفرقه اى ماندند در اخلاق زشت\r\n\r\n\r\nزان كه شيطان را گرفتندى بدوست\r\nاين گروه گمرهان چون لحم و پوست\r\n\r\nسخن ما : 1 - در آيت اوّل با جمله ى اوّل و دوّم اشاره است باقدام انسان باستفاده ى از زيبائى و آرايش به لباس و بهره مندى از حظَّ بزرگ زندگى 2 - جمله ى « يُوارِي سَوْآتِكُمْ » ميفهماند : پوشيدن زشتيهاى بدن جزء طبيعت انسانى است و بشما لباس داديم كه خود را بپوشيد ، پس ممكن است از ضمن اين جمله استنباط حكم فقهى بشود كه وجوب ستر عورت باشد . 3 - از كلمات « وَلِباسُ التَّقْوى » تا آخر آيه ميفهماند كه آدمى با اينكه بايد از تمام امكانات طبيعت بهره مند باشد از بهترين لباس كه تقوى و پرهيزكارى است نبايد غافل شود ، و ما آنچه مفسّرين در معنى اين دو كلمه گفته‌اند مفصّل نوشتيم ولى ظاهر اين است كه اين تعبير كنايه اى است از مستور داشتن انسان معايب نفسانى و اميال سركش خود را به - وسيله ى تمرين و رياضت بر پرهيزگارى ، 4 - كلمات « فَرِيقاً هَدى وَفَرِيقاً حَقَّ عَلَيْهِمُ » تا آخر آيه ميفهماند آنها كه به راه راست رفته‌اند رستگارند ، و آنها كه به گمان و حدس خود راه را پيدا كرده‌اند . و غرور و پندار را پيشواى خود كرده بحث و تحقيق در راه صواب و خطا نميكنند ، آنها هستند كه مستحقّ گمراهى شده‌اند و ضلالت دامنگير آنها شده است ، مصداق اين جمله ها آن كسان هستند كه با همه هوشيارى و اطَّلاعات علمى و بهره هاى مادى و استعداد فطرى در نويسندگى با شيوائى قلم و\r\n","description":"","footnote":"","page_name":" 142 ","page_number":142},
  {"content":"\r\n\r\nوسعت فكر و بلندى نظر باز همه ى اين نعمتها را به چيزى نشمرده و بجاى استفاده از اين خوشيهاى حياتى پرده ى پندار در جلو چشم گرفته با بد بينى و دلتنگى از زندگى مدّتى از عمر خود را زنده بگور پنداشته و عاقبت به گمان اينكه زندگى رنج است و مردن آسودگى هميشگى است بباز كردن شير گاز و بستن در اطاق خود را خفه كرده‌اند .\r\n[ سوره الأعراف ( 7 ) : آيات 31 تا 34 
  ]\r\nيا بَنِي آدَمَ خُذُوا زِينَتَكُمْ عِنْدَ كُلِّ مَسْجِدٍ وَكُلُوا وَاشْرَبُوا وَلا تُسْرِفُوا إِنَّه لا يُحِبُّ الْمُسْرِفِينَ ( 31 ) قُلْ مَنْ حَرَّمَ زِينَةَ اللَّه الَّتِي أَخْرَجَ لِعِبادِه وَالطَّيِّباتِ مِنَ الرِّزْقِ قُلْ هِيَ لِلَّذِينَ آمَنُوا فِي الْحَياةِ الدُّنْيا خالِصَةً يَوْمَ الْقِيامَةِ كَذلِكَ نُفَصِّلُ الآياتِ لِقَوْمٍ يَعْلَمُونَ ( 32 ) قُلْ إِنَّما حَرَّمَ رَبِّيَ الْفَواحِشَ ما ظَهَرَ مِنْها وَما بَطَنَ وَالإِثْمَ وَالْبَغْيَ بِغَيْرِ الْحَقِّ وَأَنْ تُشْرِكُوا بِاللَّه ما لَمْ يُنَزِّلْ بِه سُلْطاناً وَأَنْ تَقُولُوا عَلَى اللَّه ما لا تَعْلَمُونَ ( 33 ) وَلِكُلِّ أُمَّةٍ أَجَلٌ فَإِذا جاءَ أَجَلُهُمْ لا يَسْتَأْخِرُونَ ساعَةً وَلا يَسْتَقْدِمُونَ ( 34 )\r\nجهت نزول : اسباب النّزول سيوطى : ابن عبّاس گفته است : در دوران جاهليّت زن عرب برهنه ميشد و كهنه اى در جلو خود ميگرفت و طواف ميكرد و ميگفت : « اليوم يبدو بعضه » تا آخر اين آيه ها براى آن عمل آنها نازل شد :\r\n« يا بَنِي آدَمَ خُذُوا زِينَتَكُمْ » و « قُلْ مَنْ حَرَّمَ » .\r\nترجمه :\r\n30 اى فرزندان آدم بجلو هر پرستش آرايش خويش با خود بداريد [ و برهنه نباشيد 
  ] و بخوريد و بنوشيد و اندازه نگاهداريد كه خدا افزونكاران را دوست ندارد . اى محمّد بمردم بگو :\r\n31 كى حرام و ناروا كرده است آرايش و برخوردارى خدا داده را كه براى بندگانش از زمين در آورده و هم روزيهاى خوب و پاكيزه را ؟ [ تو خود بپاسخ بگو 
  ] : آن بخشيده ها برستاخيز ويژه ى مؤمنان است\r\n","description":"","footnote":"","page_name":" 143 ","page_number":143},
  {"content":"\r\n\r\n[ گر چه به اين جهان همگى بهره مندند 
  ] . و ما به اين گونه يكايك نشانه ها [ ى حقيقت و درستى 
  ] را براى مردمى كه با خردند و مىسنجند نمودار مىكنيم ، و بگو :\r\n32 پروردگارم زشتيها را چه نهان چه آشكار ناروا كرده است و گناه را و نيز سركشى و نافرمانى بناشايست و هم اينكه ديگرى را بىدليل و دستاويز انباز خدا پنداريد و بر خدا ببنديد آنچه نميدانيد . [ و بدانيد 
  ]\r\n33 هر مردمى را روزگارى است كه چون بسر آيد دمى پس و پيش ندارد .\r\nسخن مفسّرين : « خُذُوا زِينَتَكُمْ » 30 طبرى : قتاده گفته است : يكى از مردم يمن در هنگام طواف ميگفت : روا نيست طواف كنم در لباسى كه آلوده است ، كسى به من ازارى عاريه ميدهد تا طواف كنم ؟ اگر كسى جوابش نميداد برهنه طواف مى - كرد ، اين آيه منع از اين كار كرد ، ضحّاك گفته است : دسته اى از اعراب و مردم يمن بشب و برهنه طواف ميكردند ، به اين آيه امر شد كه برهنه طواف نكنند ، و با لباس باشند .\r\nمجمع : از امام باقر عليه السّلام نقل شده است : يعنى آن لباس كه براى زينت داريد ، در نمازهاى جمعه و عيد بتن كنيد ، و بعضى گفته‌اند : يعنى بوقت هر نماز آن لباس خود را بپوشيد . از امام حسن عليه السّلام نقل شده است كه :\r\nبراى نماز بهترين لباس خود را ميپوشيد ، چون از او جهت مىپرسيدند ميفرمود خدا زيبا است و زيبائى را دوست دارد و من خود را براى خدا ميآرايم كه در قرآن است « خُذُوا زِينَتَكُمْ » و بعضى گفته‌اند : يعنى آنچه زشتى و شرم شما را بپوشاند بتن كنيد چون عرب در طواف برهنه ميشدند و زنها بشب و مردها بروز طواف ميكردند ، با اين آيه دستور رسيد كه در نماز و طواف با لباس باشند ، و از - امام صادق ع نقل شده است : يعنى در وقت نماز خود را بيارائيد و از شانه كردن غافل نشويد .\r\nابو الفتوح نوشته است : قاضى تنّوخى گفت : زينت دست برداشتن بود در نماز ، و تمسّك كرد بخبرى از رسول ص كه گفت : « انّ لكلّ شيء زينة و انّ زينة الصّلوة\r\n","description":"","footnote":"","page_name":" 144 ","page_number":144},
  {"content":"\r\n\r\nرفع الايدى فيها في ثلاثة مواطن اذا تحرّمت للصّلوة و اذا ركعت و اذا رفعت راسك من الرّكوع « يعنى هر چيزى را آرايشى است و آرايش نماز به آن است ، در هنگام تكبير احرام و به ركوع شدن و از ركوع بلند شدن دستها را بلند كنند .\r\nتأويلات كاشانى : اوّل زينت در نماز سجده است كه با اخلاص انجام شود ، درجه ى دوّم زينت كمال توكّل است در حال نماز با توجّه بشرائط آن ، مرتبه ى سوّم آرايش نماز است برضاى از دل و تسليم بدرستى و تمامى در برابر فرمان حقّ چهارمين مرتبه ى آرايش نماز انجام شرائط و حقوق استقامت است با آمادگى - براى دگرگون شدن از خوى و خصلت حيوانى بحقيقت آدمى كه بدرستى انسان شود ، و از همه ى مزاياى انسان كامل بهره مند باشد .\r\nتفسير حسينى : امام قشيرى قدّس سرّه ميگويد : مراد زينت سراير است نه آرايش ظواهر ، يعنى خشوع ، و اخلاص مخصوص بيك محل نيست بلكه در همه ى اماكن و مساجد بايد . و در كشف الأسرار آورده كه زينت به زبان علم ستر عورت است براى نماز و بلسان كشف حضور دل است براى عرض راز و نياز . بيت :\r\n\r\nذوق طاعت بىحضور دل نيابد هيچكس\r\nطالب حقّ را دل حاضر بر اين درگاه و بس\r\n\r\n« كُلُوا وَاشْرَبُوا وَلا تُسْرِفُوا » 30 طبرى : ابن عبّاس گفته است : يعنى خدا حلال كرده است خوردن و نوشيدن را تا آنجا كه به اندازه ى اسراف نرسد و در لباس موجب كبر و غرور نشود : سدى گفته است : آنها كه برهنه طواف مىكردند پيه و چربى را هم بر خود حرام ميداشتند ، اين آيه آنها را منع مىكند كه اسراف در تحريم نكنيد و زياده از اندازه خود را از چيزى محروم نداريد . ابن زيد گفته است : يعنى حلال بخوريد و از حرام بپرهيزيد ، و اسراف تجاوز از حد است و خوردن حرام .\r\nمجمع : يعنى چنين نباشيد كه حلال رها كنيد و به حرام دست دراز كنيد .\r\nمجاهد گفته است : اگر به اندازه ى كوه احد در طاعت خداوند خرج كنى اسراف\r\n","description":"","footnote":"","page_name":" 145 ","page_number":145},
  {"content":"\r\nنكردى ، و اگر درهمى و اندكى در نافرمانى خرج كنى اسراف است و زيادى ، و بعضى گفته‌اند : يعنى از حدّ متوسّط بيرون نرويد و به مقدار بيش از اندازه مصرف نكنيد . و حكايت كرده‌اند كه هارون الرّشيد خليفه ى عبّاسى طبيبى داشت مسيحى و ماهر در كار خود ، روزى بعلىّ بن حسين بن واقد گفت : علم مفيد به حال بشر علم دين است و علم طبّ . باصطلاح علم دو تا است : علم اديان و علم ابدان ، و در كتاب مذهبى شما نامى از طب نيست ، علىّ در جواب گفت : در نصف آيت قرآن همه ى طب فراهم شده است ، آنجا كه گفته شده است « كُلُوا وَاشْرَبُوا وَلا تُسْرِفُوا » پيغمبر فرموده است « المعدة بيت كلّ داء و الحمية رأس كلّ دواء » يعنى شكم آدمى خانه ى هر بيمارى است و خوددارى از پرخورى داروى همه ى آنها است . و تمام طب را در اين گفتار خود جمع كرده است ، او گفت : كتاب و پيغمبر شما براى طب جالينوس جائى باقى و خالى نگذاشته است . و بعضى گفته‌اند : معنى آيه اين است : حرام نخوريد و از راه باطل و بيهوده مصرف نكنيد كه خوردن حرام و ناشايست هر چه باشد تجاوز است و اسراف ، و هم آنچه اهل خرد زشت بدانند و موجب زيان شخص باشد اسراف و حرام مثل اينكه در ديگ غذا بجاى آب ، گلاب بريزيد و يا آنچه دارد عطر بخرد و خود را خوشبوى نمايد و زن و بچه اش را گرسنه رها كند همه ى اينها اسراف است و حرام .\r\nفخر : ابو بكر اصم گفته است : مقصود از اسراف عمل و فكر اعراب است كه شترهاى بحيره و سائبه بر خود حرام ميكردند و از ملك خود خارج كرده آن را رها مينمودند و استفاده از آن نميكردند ، و هم در هنگام حجّ بسا چيزهاى حلال بر خود حرام ميكردند ، اينها اسراف ناميده و ممنوع شده است .\r\nتفسير حسينى : در كتاب قوت القلوب فرموده كه دوبار خوردن در روز اسراف است ، و از بعضى سلف نقل ميكنند كه اسراف آن است كه هر چه آن را آدمى آرزو كند بخورد ، و ذليل و ذميمترين مردمان آن است همت او تمام مصروف باشد بفكر طعام و شراب و در ابيات حقايق سماة الذّهب مذكور است . نظم :\r\n","description":"","footnote":"","page_name":" 146 ","page_number":146},
  {"content":"\r\n\r\nخواجه را بين كه از سحر تا شام\r\nدارد انديشه ى شراب و طعام\r\n\r\n\r\nشكم از خوشدلى و خوشحالى\r\nگاه پر مىكند گهى خالى\r\n\r\n\r\nفارغ از خلد و ايمن از دوزخ\r\nجاى او مزبله است يا مطبخ\r\n\r\nشيخ الاسلام خواجه عبد اللَّه انصارى قدّس سرّه فرموده كه ( اگر همه ى دنيا را لقمه سازى و در دهان درويشى نهى اسراف نباشد ، و اسراف آن بود كه بىرضاى حق سبحانه صرف كنى ) قطعه :\r\n\r\nيك جوانى كه خير دايم داشت\r\nپند ميدادش راهبى در دير\r\n\r\n\r\nكاى پسر خير نيست در اسراف\r\nگفت : اسراف نيست اندر خير\r\n\r\nروح البيان : در تأويلات نجميّه گفته است : اسراف دو جور است افراط و تفريط ، افراط آن است كه بيش از حاجت و ضرورت به كار برد ، و يا بر خلاف شرع ، يا بميل و خواهش نفسانى ، يا از غفلت و ترك ادب . تفريط آن است كه از اندازه اى لازم كم به كار برد و در نگاهدارى قوت و طاقت تقصير كند كه نتواند بوظائف خود عمل نمايد ، و يا در انجام آن مبالغه و از اندازه بدر كند كه خود را هلاك نمايد و موجب تضييع حقوق خداوندى شود . و بواسطه ى رفتن پى حظوظ نفسانى حقّ خداوند را نابود كند ، يا حظَّ و بهره و حقّ قلب و روح و سر خود را از دست بدهد و از آنها محروم شود پس معنى جمله اين است كه اسراف و نابود نكنيد حقوق ما و خود را بواسطه ى دلبستن بحظوظ خود و بهره هاى موقّت بىسودتان .\r\nتفسير صافى : عيّاشى از امام صادق ع روايت كرده است : اين سرمايه ها را خداوند در اختيار مردم گذارده است كه خوردن و نوشيدن آنها با ميانه روى و اعتدال باشد ، و هم در لباس و آميزش و وسيله ى سوارى رعايت اقتصاد كنند كه از اندازه ى خود تجاوز نكنند و آنچه فزون باشد به فقرا بدهند و آسايش آنها را فراهم كنند ، هر كس اينطور زندگى كند ، آنچه بخورد و بنوشد و بپوشد و سوار شود و آميزش كند بر او روا و حلال است ، و آن كه از اين اندازه تجاوز كند و اين حدود را رعايت نكند همه ى آنچه مصرف كند بر او حرام است ، مگر خداوند اين سرمايه ها كه در اختيار\r\n","description":"","footnote":"","page_name":" 147 ","page_number":147},
  {"content":"\r\nانسان گذارده است براى آن است كه آنچه بخواهند بكنند و آنكه اندازه اش اسب بيست دينارى است بده هزار درهم اسب بخرد ؟ اين است معنى « كُلُوا وَاشْرَبُوا وَلا تُسْرِفُوا » ، و نيز آنحضرت فرمود : آن كه قوت و وسيله ى زندگى يك روزه دارد اگر از كسى چيزى بخواهد از مسرفين است و مشمول اين آيه است .\r\n« قُلْ مَنْ حَرَّمَ زِينَةَ اللَّه » 31 طبرى : ابن زيد گفته است : مقصود آن مردمى است كه در هنگام حجّ و عمره از گوسفند و منافع آن احتراز ميكردند و بر خود حرام ميدانستند . ابن عبّاس گفته است : مقصود آن چيزها است كه عرب بر خود حرام ميدانست .\r\nمجمع : بعضى گفته‌اند : مقصود لباس زيبا است كه وسيله ى آرايش است ، و خوراكهاى لذيذ و يا هر چيز خوب و حلال .\r\n« هِيَ لِلَّذِينَ آمَنُوا فِي الْحَياةِ الدُّنْيا خالِصَةً » 31 مجمع : نافع « خالصة » با نصب و صداى بالاى تاء خوانده است و ديگران با رفع و صداى جلو قرائت كرده‌اند . ابن عبّاس گفته است يعنى از خوشيهاى زندگى مؤمن و كافر در دنيا شريك هستند ، و در عالم ديگر منحصر بمؤمن است و كافر بهره اى از آنها ندارد ، جبّائى گفته است : يعنى در قيامت براى مؤمن همين خوشيها و لذّتها مهيّا است و خالص است از هر اندوه و گرفتارى و نقص .\r\n« حَرَّمَ رَبِّيَ الْفَواحِشَ ما ظَهَرَ مِنْها وَما بَطَنَ وَالإِثْمَ » 32 فخر : فواحش يعنى گناهان بزرگ و مهمّ كه گناه كبيره مينامند ، و اثم بمعنى هر گناه يا گناه صغيره و بعضى گفته‌اند : فواحش آن است كه حدّ و مجازات بر آن معيّن نشده است ، و اثم آن است كه مرتكب آن بايد مجازات شود .\r\n« وَالْبَغْيَ بِغَيْرِ الْحَقِّ » 32 مجمع و امام فخر : ظاهر آن است كه مقصود از « بغى » ظلم و فساد نسبت به غير باشد و ياغى شدن ، و مقصود از « بِغَيْرِ الْحَقِّ » آن است كه اگر كسى بموجب حكم شرع مستحقّ مجازات بود از اين حكم مستثنى است ، و تجاوز به او جايز خواهد بود .\r\n« وَأَنْ تُشْرِكُوا بِاللَّه » تا آخر آيه 32 طبرى : مقصود از سلطان دليل و برهان\r\n","description":"","footnote":"","page_name":" 148 ","page_number":148},
  {"content":"\r\n\r\nاست ، يعنى بتها كه شريك خدا ميپنداريد ، و برهنه كه طواف ميكنيد ، و آن حيوانات « بحيره ، وصيله ، سائبه ، حام » كه بر خود حرام كرديد ، همگى ادّعاى بىدليل است و سخن و تهمت بنادانى است .\r\nسخن ما : 1 - آيت اوّل جمله « خُذُوا زِينَتَكُمْ عِنْدَ كُلِّ مَسْجِدٍ » ميفهماند لازم است هميشه انسان پيراسته و بزينت اندازه و مناسب خود آراسته باشد ، چون وقتى كه در مسجد و جاى نماز كه همه متوجّه بعالم ديگر هستند و بآداب و رسوم ميان مردم چندان توجّه نميشود بايد زينت و آرايش داشت ، پس در ديگر وقتها كه مردم متوجّه به ظاهر وضع يكديگر هستند بيشتر بايد مواظب خود باشند . 2 - جمله هاى « كُلُوا وَاشْرَبُوا » تا آخر ميفهماند : بر انسان لازم است از موادّ عالم حدّ اكثر استفاده بكند ولى با نگاهداشتن اندازه و احتراز از زياده روى . شوپنهاور گفته است : شخص عاقل بايد آن قدر پس انداز كند كه سرمايه ى مختصرى بدست آورده و در پرتو آن بتواند بفراغت خاطر زندگانى كند ، نيكبخت كسى است كه بلذّات معنوى توجّه خاصّى داشته باشد و ضمنا از يك در آمد خاصى استفاده كند . ( افكار شوپنهاور ترجمه ى مشفق صفحهء 78 ) . دكتر سياسى در كتاب تكليف اخلاقى نوشته است :\r\nوجدان ميگويد « ميانه رو باش » مصلحت جوئى و نفع پرستى ميگويد : ( ميانه رو باش تا سالم بمانى ) بديهى است كه در مورد اخير چنان كه كسى چشم از سلامت بپوشد ، خود را مجاز ميداند كه ميانه رو باشد . 3 - آيت سوّم « مَنْ حَرَّمَ زِينَةَ اللَّه » تا آخر تأكيد و تثبيت مطلب جلو است كه لذت زندگى براى انسانى است ، رياضت و محروميّت از آن زشت است ، و جمله ى هى « خالِصَةً » تا آخر علاوه بر بيان يك حقيقت وسيله ى دلدارى محرومين است كه اگر كار و كوشش شما را از زينتها و لذّتهاى زندگى برخوردار نكرد مطمئن باشيد كه نتيجه ى اين جنب و جوش و كسب و كار زندگى در عالم ديگر زينت و لذّت خالص و بيرنج است كه در اختيار شما خواهد بود .\r\n","description":"","footnote":"","page_name":" 149 ","page_number":149},
  {"content":"\r\n\r\n[ سوره الأعراف ( 7 ) : آيات 35 تا 39 
  ]\r\nيا بَنِي آدَمَ إِمَّا يَأْتِيَنَّكُمْ رُسُلٌ مِنْكُمْ يَقُصُّونَ عَلَيْكُمْ آياتِي فَمَنِ اتَّقى وَأَصْلَحَ فَلا خَوْفٌ عَلَيْهِمْ وَلا هُمْ يَحْزَنُونَ ( 35 ) وَالَّذِينَ كَذَّبُوا بِآياتِنا وَاسْتَكْبَرُوا عَنْها أُولئِكَ أَصْحابُ النَّارِ هُمْ فِيها خالِدُونَ ( 36 ) فَمَنْ أَظْلَمُ مِمَّنِ افْتَرى عَلَى اللَّه كَذِباً أَوْ كَذَّبَ بِآياتِه أُولئِكَ يَنالُهُمْ نَصِيبُهُمْ مِنَ الْكِتابِ حَتَّى إِذا جاءَتْهُمْ رُسُلُنا يَتَوَفَّوْنَهُمْ قالُوا أَيْنَ ما كُنْتُمْ تَدْعُونَ مِنْ دُونِ اللَّه قالُوا ضَلُّوا عَنَّا وَشَهِدُوا عَلى أَنْفُسِهِمْ أَنَّهُمْ كانُوا كافِرِينَ ( 37 ) قالَ ادْخُلُوا فِي أُمَمٍ قَدْ خَلَتْ مِنْ قَبْلِكُمْ مِنَ الْجِنِّ وَالإِنْسِ فِي النَّارِ كُلَّما دَخَلَتْ أُمَّةٌ لَعَنَتْ أُخْتَها حَتَّى إِذَا ادَّارَكُوا فِيها جَمِيعاً قالَتْ أُخْراهُمْ لأُولاهُمْ رَبَّنا هؤُلاءِ أَضَلُّونا فَآتِهِمْ عَذاباً ضِعْفاً مِنَ النَّارِ قالَ لِكُلٍّ ضِعْفٌ وَلكِنْ لا تَعْلَمُونَ ( 38 ) وَقالَتْ أُولاهُمْ لأُخْراهُمْ فَما كانَ لَكُمْ عَلَيْنا مِنْ فَضْلٍ فَذُوقُوا الْعَذابَ بِما كُنْتُمْ تَكْسِبُونَ ( 39 )\r\nمعنى لغات : خلت - از مصدر خلو بر وزن فعول بضم فاء و عين بمعنى خالى شدن ظرف ، و هم خالى شدن محلّ و جا از ساكنين آن ، ادّاركوا - بمعنى - تداركوا از مصدر تدارك بمعنى به يكديگر پيوستن مردم ، اصلاح و تثبيت فوت شده ، تلافى غلط و خطأ بطور صواب و درست ، ضعف - دو برابر ، يا دو برابر و بالاتر تا اندازه ى نامعيّن .\r\nترجمه :\r\n34 اى فرزندان آدم چو پيامبرى ز خودتان نزد شما آمد وز نشانه هاى [ يكتائى و توانائى 
  ] من آگاهتان كرد پس آن كسان كه پرهيزگار و شايسته\r\n","description":"","footnote":"","page_name":" 150 ","page_number":150},
  {"content":"\r\n\r\nكار شدند بيمى برايشان نباشد و اندوهناك نخواهند شد .\r\n35 و آنها كه آيات ما دروغ شمردند و از پذيرش آن گردنفرازى كردند ياران آتشند كه جاودان در آن بنمانند ،\r\n36 پس كى است ستمكارتر از آنكه به خدا دروغ بندد يا نشانه هاى او را دروغ شمرد ؟ البتّه به اين گونه مردم از كتاب [ آسمانى كه به آنها وعده داده شده است 
  ] بهره اى ميرسد تا بآنگاه كه فرستادگان ما بر سرشان آيند [ بآنگونه كه كسى فرو گذار نشود 
  ] و گويند : كجا هستند آنها كه بجاى خدا مىپرستيدند ؟ بپاسخ گويند از دست ما رفتند و خود گواه خود شدند كه بيدين بوده‌اند [ از سوى خدا آوازى رسد كه 
  ] گويد :\r\n37 با دسته ى گذشتگان آدم و پرى كه پيش از شما به آتش رفته‌اند درون شويد آنچنان كه هر دسته اى درون شد برادران هماهنگ خود را نفرين كند تا همگى به آتش فراهم شوند دسته ى واپسين براى نخستين گويند : پروردگارا اينها ما را گمراه كردند پس بسزاى آزار آتششان را دو برابر كن ، گويد ، براى همه دو برابر است و شما نمىدانيد [ كه بهر كس چه ميرسد و چه بر سرتان آيد 
  ]\r\n38 و دسته ى نخستين بواپسين گويند : شما را بر ما برترى نباشد [ چه هر دو گمراه بوديم 
  ] پس شما نيز آزار بينيد بسزاى آنچه در تلاش آن بوديد .\r\nسخن مفسّرين : « يَنالُهُمْ نَصِيبُهُمْ مِنَ الْكِتابِ » 36 طبرى : سدّى و حسن بصرى گفته‌اند : بهره اى به آنها ميرسد كه همان عذاب معيّن شده براى آنها است .\r\nمجاهد گفته است : يعنى به آنها ميرسد آنچه در سابق معيّن شده است كه خوشبخت يا بدبخت باشند . ابن عبّاس و ضحّاك و قتاده گفته‌اند : يعنى به آنها مى - رسد آن بهره ى خوب يا بد كه در نامه ى عمل آنها نوشته شده است . و هم از ابن عباس و مجاهد و ضحّاك نقل شده است : يعنى آنچه در قرآن به آنها وعده داده شده به آنها خواهد رسيد . ربيع بن انس و ابن زيد گفته‌اند : يعنى آن زندگى و كار و روزى كه براى آنها نوشته شده است به آنها خواهد رسيد .\r\nامام فخر : بعضى گفته‌اند : مقصود يهود و مسيحى هستند كه بهره ى آنها معيّن شده از معاشرت با مسلمين و وظائفى كه اينها دارند در رفتار با ايشان .\r\n","description":"","footnote":"","page_name":" 151 ","page_number":151},
  {"content":"\r\n« إِذا جاءَتْهُمْ رُسُلُنا يَتَوَفَّوْنَهُمْ » 36 فخر : ابن عبّاس گفته است : يعنى هنگام مرگ ملك الموت با مأمورين خود سر وقت كفّار ميروند و از در سرزنش به آنها مىگويند معبودهاى شما كجا هستند ؟ زجّاج و حسن بصرى گفته‌اند : يعنى در عالم ديگر ، ملائكه ى عذاب همه ى مستحقّين را بسوى جهنّم مىبرند بطورى كه كسى باقى نميماند و استيفاى تمام مستحقّين مىشود .\r\n« لَعَنَتْ أُخْتَها » 37 فخر : يعنى لعن و نفرين مىكند آن دسته را كه جلو رفته است و خواهر دينى او است و مقصود آن است كه مشرك مشرك را نفرين ، و يهودى يهودى را و مسيحى مسيحى را و همچنين هر دسته خواهر دينى و همكيش خود را نفرين مىكند .\r\n« قالَتْ أُخْراهُمْ لأُولاهُمْ » 37 فخر : مقاتل گفته است : يعنى دسته اى كه بعد رفته است به آنكه جلو رفته ميگويد ، در مجمع البيان از ابى مسلم نقل كرده است يعنى آن رؤسا و پيشواها كه جلو بودند نفرين ميشوند بوسيله ى پيروها و اتباع كه در مرتبه ى آخر بودند « 1 » .\r\n« هؤُلاءِ أَضَلُّونا » 37 مجمع : ابن عبّاس گفته است : يعنى بتپرستى را براى ما شروع كردند : بعضى گفته‌اند : يعنى ما را ببد دعوت كردند و از راه راست جلو - گير شدند ، و از امام صادق عليه السّلام روايت شده است : مقصود پيشواهاى ناحقّ و حكومتهاى ظالم است .\r\nامام فخر : ممكن است چون آنهاى آخر بعده ى اوّل احترام ميگذاشته‌اند ، و آنها را پيش قدم و به راه حقّ ميدانسته‌اند و تقليدشان ميكرده‌اند ، از اين جهت ميگويند آنها ما را گمراه كردند كه از ما جلو بودند و بناحقّ رفتند ، و ما هم از حسن - ظنّ و ايمان به آنها تقليد كرديم و گمراه شديم .\r\n« لِكُلٍّ ضِعْفٌ وَلكِنْ لا تَعْلَمُونَ » 37 مجمع : ابن كثير « لا تَعْلَمُونَ » با ياء خوانده است و ديگر قاريها با تاء خوانده‌اند .\r\n\r\n","description":"","footnote":"\r\n( 1 ) در تفسير برهان اين نظر آخر را ذكر مىكند .\r\n","page_name":" 152 ","page_number":152},
  {"content":"\r\n\r\nابو الفتوح نوشته است : از عبد اللَّه مسعود روايت كردند كه مراد بضعف در آيه ماران و كژدمانند ، حقّ تعالى جواب دهد و گويد : همه را عقاب مضاعف خواهد بودن ، يعنى هر كس را آنچه جزاء او است بسزا به قدر استحقاق خواهد رسيدن و ليكن كس نداند كه مقادير آن چند است و قدر استحقاق آن چگونه است ، و گفته - اند معنى آن است : و ليكن اين گروه ندانند كه بدانگروه چه عذاب است ، هر كس عذاب خود داند .\r\n« فَما كانَ لَكُمْ عَلَيْنا مِنْ فَضْلٍ » 38 مجمع : يعنى شما با ما در كفر و انحراف تفاوت نداشتيد ، و ممكن است مقصود تفاوت در عقل و خرد باشد ، يعنى شما هم مثل ما عقل داشتيد و بدى كار را ميدانستيد پس چرا پيرو ما شديد و چرا عذاب شما از ما كمتر باشد با اينكه شما هيچ برترى نداريد .\r\nدر تفسير حسينى : در ذيل اين آيات اين شعرها را بنام جلالى نوشته است :\r\n\r\nعشق روى تو مرا در دو جهان رسوا كرد\r\nپيش هر بىسر و پا سرّ مرا افشا كرد\r\n\r\n\r\nمن آزاده بكنجى خوش و خرم بودم\r\nرخ زيباى تو يكباره مرا شيدا كرد\r\n\r\n\r\nپير شد هر كه بهجر تو دمى گشت دچار\r\nوصل تو پير دو صد ساله دگر برنا كرد\r\n\r\nاستفاده ى ما همان است كه در ترجمه و نقل از ديگران نوشتيم :\r\n","description":"","footnote":"","page_name":" 153 ","page_number":153},
  {"content":"\r\n[ سوره الأعراف ( 7 ) : آيات 40 تا 51 
  ]\r\nإِنَّ الَّذِينَ كَذَّبُوا بِآياتِنا وَاسْتَكْبَرُوا عَنْها لا تُفَتَّحُ لَهُمْ أَبْوابُ السَّماءِ وَلا يَدْخُلُونَ الْجَنَّةَ حَتَّى يَلِجَ الْجَمَلُ فِي سَمِّ الْخِياطِ وَكَذلِكَ نَجْزِي الْمُجْرِمِينَ ( 40 ) لَهُمْ مِنْ جَهَنَّمَ مِهادٌ وَمِنْ فَوْقِهِمْ غَواشٍ وَكَذلِكَ نَجْزِي الظَّالِمِينَ ( 41 ) وَالَّذِينَ آمَنُوا وَعَمِلُوا الصَّالِحاتِ لا نُكَلِّفُ نَفْساً إِلَّا وُسْعَها أُولئِكَ أَصْحابُ الْجَنَّةِ هُمْ فِيها خالِدُونَ ( 42 ) وَنَزَعْنا ما فِي صُدُورِهِمْ مِنْ غِلٍّ تَجْرِي مِنْ تَحْتِهِمُ الأَنْهارُ وَقالُوا الْحَمْدُ لِلَّه الَّذِي هَدانا لِهذا وَما كُنَّا لِنَهْتَدِيَ لَوْ لا أَنْ هَدانَا اللَّه لَقَدْ جاءَتْ رُسُلُ رَبِّنا بِالْحَقِّ وَنُودُوا أَنْ تِلْكُمُ الْجَنَّةُ أُورِثْتُمُوها بِما كُنْتُمْ تَعْمَلُونَ ( 43 ) وَنادى أَصْحابُ الْجَنَّةِ أَصْحابَ النَّارِ أَنْ قَدْ وَجَدْنا ما وَعَدَنا رَبُّنا حَقًّا فَهَلْ وَجَدْتُمْ ما وَعَدَ رَبُّكُمْ حَقًّا قالُوا نَعَمْ فَأَذَّنَ مُؤَذِّنٌ بَيْنَهُمْ أَنْ لَعْنَةُ اللَّه عَلَى الظَّالِمِينَ ( 44 )\r\nالَّذِينَ يَصُدُّونَ عَنْ سَبِيلِ اللَّه وَيَبْغُونَها عِوَجاً وَهُمْ بِالآخِرَةِ كافِرُونَ ( 45 ) وَبَيْنَهُما حِجابٌ وَعَلَى الأَعْرافِ رِجالٌ يَعْرِفُونَ كُلاًّ بِسِيماهُمْ وَنادَوْا أَصْحابَ الْجَنَّةِ أَنْ سَلامٌ عَلَيْكُمْ لَمْ يَدْخُلُوها وَهُمْ يَطْمَعُونَ ( 46 ) وَإِذا صُرِفَتْ أَبْصارُهُمْ تِلْقاءَ أَصْحابِ النَّارِ قالُوا رَبَّنا لا تَجْعَلْنا مَعَ الْقَوْمِ الظَّالِمِينَ ( 47 ) وَنادى أَصْحابُ الأَعْرافِ رِجالًا يَعْرِفُونَهُمْ بِسِيماهُمْ قالُوا ما أَغْنى عَنْكُمْ جَمْعُكُمْ وَما كُنْتُمْ تَسْتَكْبِرُونَ ( 48 ) أهؤُلاءِ الَّذِينَ أَقْسَمْتُمْ لا يَنالُهُمُ اللَّه بِرَحْمَةٍ ادْخُلُوا الْجَنَّةَ لا خَوْفٌ عَلَيْكُمْ وَلا أَنْتُمْ تَحْزَنُونَ ( 49 )\r\nوَ نادى أَصْحابُ النَّارِ أَصْحابَ الْجَنَّةِ أَنْ أَفِيضُوا عَلَيْنا مِنَ الْماءِ أَوْ مِمَّا رَزَقَكُمُ اللَّه قالُوا إِنَّ اللَّه حَرَّمَهُما عَلَى الْكافِرِينَ ( 50 ) الَّذِينَ اتَّخَذُوا دِينَهُمْ لَهْواً وَلَعِباً وَغَرَّتْهُمُ الْحَياةُ الدُّنْيا فَالْيَوْمَ نَنْساهُمْ كَما نَسُوا لِقاءَ يَوْمِهِمْ هذا وَما كانُوا بِآياتِنا يَجْحَدُونَ ( 51 )\r\nمعنى لغات : يلج - از مصدر ولوج بمعنى داخل شدن ، جمل - شتر نر سمّ - بحركات سه گانه ى سين بمعنى سوراخ مانند سوراخ سوزن ، و هر مادّه ى سمّى و زهر ، خياط - با كسر خاء سوزن ، مهاد - با كسر ميم بمعنى جايگاه\r\n","description":"","footnote":"","page_name":" 154 ","page_number":154},
  {"content":"\r\nخواب و زمين گود و پست . غواش - جمع غاشى و غاشيه ، هر ساتر و پوشاندنى كه چيزيرا بپوشاند و پرده ى دل ، بلا و ناگوارى ، قيامت ، خدمتگذار و دوست شخص .\r\nغلّ - با كسر و صداى زير غين كينه ، خيانه ، تيرگى دل ، ترشروئى . اعراف - ديوار ميان بهشت و دوزخ ، يك جور درخت خرما را اعراف ميگويند ، اول باد و ابر و قسمتهاى مرتفع آن دو ، و هم قسمتهاى بالاى پرده و زمين ريگستان ، سيمى - علامت و نشانه هيئه و وضع ظاهرى هر چيز . تلقاء با كسر و صداى زير تاء ديدار ، جاى ملاقات .\r\nترجمه :\r\n39 و البتّه آن كسان كه نشانه هاى ما دروغ شمردند و از پذيرش آن سرباز زدند درهاى آسمان براىشان باز نمىشود [ و رحمت خداوندى براى شان فرود نمىآيد . 
  ] و هرگز ببهشت درون نمىشوند مگر كه شتر ز سوراخ سوزن درون شود كه ما ببدكاران چنين سزا دهيم ،\r\n40 كه براىشان ز دوزخ جايگاه خواب به زير است و روى پوشى به بالا\r\n41 و آن كسان كه به حق گرويدند و كارهاى شايسته كردند با اينكه ما بكس بيش از توان او كار نفرمائيم چنين كسان در بهشت بجاودان باشند .\r\n[ چنان كه 
  ] 42 در دل آنان كينه و بدخواهى نگذاريم ز بهشتان - شان رودها روان بود [ كه آرزوى بهتر از آن نباشد 
  ] و گويند ستايش براى خدا كه ما را بچنين سودى رهبرى كرد و اگر رهبرى او نبود ما راه خود نيافته بوديم چه فرستادگان پروردگار ما درستى و استوارى بياوردند [ و ما را به خوبى رهبرى كردند 
  ] و ايشان را آوازى رسد كه اين است آن بهشتى كه در برابر آنچه مىكرديد بمرده ريك بشما دادند ،\r\n43 و بهشتيان دوزخيان را آواز كنند : ما آنچه نويد پروردگار ما بود بدرستى دريافتيم آيا شما هم آنچه پروردگارتان گفته بود استوار ديديد ؟ گويند :\r\nبلى . پس از آن ميان ، بانگى برآيد كه نفرين خداى بر ستمكاران كه\r\n44 جلو راه خدا مىگيرند و خواهند كه آن را كج نمايند . و آنها هستند كه رستاخيز باور ندارند .\r\n45 ميان آن دو [ گروه بهشتى و دوزخى 
  ] پرده اى است [ و ميان بندى 
  ] و بر آن مردانى هستند كه همه را ز چهره شان مىشناسند و بهشتيان را آواز دهند كه تندرستى و آسودگى بر شما باد [ كه چه خوش روزگارى داريد 
  ] ولى آنها خود\r\n","description":"","footnote":"","page_name":" 155 ","page_number":155},
  {"content":"\r\nببهشت درون نشده‌اند و بآرزوى آن باشند\r\n46 و چون چشمان آنها بدوزخيان فتد گويند : پروردگارا ما را با گروه ستمكاران يكى مكن .\r\n47 و همان اعرافيان [ و بر ميان بند نشستگان 
  ] مردانى را كه از نمودشان شناسند آواز كنند و گويند : گروه و فراهمى شما و گردنفرازى شما ز حق پذيرى سودتان نبخشيد ،\r\n48 و آيا همينها [ كه در راه بهشتند 
  ] همان كسانند كه شما براىشان سوگند ياد مىكرديد خدا مهر خود بايشان نميرساند ؟ [ پس اى نيك بختان بكورى چشم كافران 
  ] درون بهشت شويد كه نه ترسى بر شما باشد و نه اندوهگين شويد ،\r\n49 و دوزخيان بهشتيان را آواز كنند كه از آب و يا آنچه خدا روزى شما كرده است بما برسانيد .\r\nبپاسخ گويند : خدا آنها را بر بيدينان حرام كرده است ،\r\n50 همان كسان كه دين خود بازيچه و سر بندى پنداشتند و زندگى با بهره مندى گولشان زد امروز ما فراموششان مىكنيم همچنانكه آنها برخورد با چنين روز را زياد برده بودند و نشانه هاى ما را باور نكردنى پنداشتند .\r\nسخن مفسرّين : « لا تُفَتَّحُ لَهُمْ أَبْوابُ السَّماءِ » 39 مجمع : حمزه و كسائى و خلف با ياء و تخفيف تاء خوانده‌اند ، و ابو عمرو با تاء و تخفيف تاى دوّم قرائت كرده است ، و ديگران با تاء و تشديد تاى دوّم « تفتّح » خوانده‌اند ، و معنى جمله بطورى كه از ابن عبّاس و مجاهد و حسن بصرى نقل شده است و هم روايتى كه از حضرت امام باقر عليه السّلام روايت كرده‌اند آن است كه براى بالا بردن عمل آنها و بالا رفتن روح آنها در آسمان گشوده نميشود و راهى براى آن نيست .\r\nفخر : ممكن است مقصود اين باشد : در آسمان باز نميشود تا خير و بركت بر آنها فرود آيد .\r\n« يَلِجَ الْجَمَلُ فِي سَمِّ الْخِياطِ » 39 كلمه ى جمل چند قرائت شده است كه طبرى و مجمع نوشته‌اند .\r\nامام فخر : معتقدين بتناسخ اين جمله را دليل براى خود دانسته‌اند و گفته‌اند معنى جمله اين است كه ارواح گناهكاران پيوسته از بدنى به بدن ديگر\r\n","description":"","footnote":"","page_name":" 156 ","page_number":156},
  {"content":"\r\n\r\nمنتقل ميشوند و گرفتار هستند تا از بدن شتر برسد بتن كرم باريكى كه ممكن باشد از سوراخ سوزن رد شود آنگاه آمرزيده مىشود و آسوده خواهد شد « 1 » .\r\nتفسير حسينى اين شعر را نوشته است :\r\n\r\nگلخنى را تك گلخن بنشانيد كه هيچ\r\nدر خورش نيست تماشاى گلستان كردن\r\n\r\n« لا نُكَلِّفُ نَفْساً إِلَّا وُسْعَها » 41 كشف نوشته : الهى نسيمى دميد از باغ - دوستى دل را فدا كرديم ، بوئى يافتيم از خزينه ى دوستى بپادشاهى بر سر عالم ندا كرديم ، برقى تافت از مشرق حقيقت آب گل كم انگاشتيم ، الهى هر شادى كه بىتو است اندوه آن است ، هر منزل كه نه در راه تو است زندان است ، هر دل كه در طلب تو است ويران است ، يك نفس با تو بد و گيتى ارزان است ، يك ديدار از تو به صد هزار جان رايگان است ، صد جان نكند آنچه كند بوى وصالت .\r\nفخر : چون ياد ايمان و عمل صالح شده است در دنباله ى آن اين جمله گفته شده است كه معلوم باشد ، فكر و كار مؤمنين به اندازه ى توانائىشان بوده است نه بيش از طاقت ، و هم كنايه است بكافران كه نيكوكارى و سعادت به اختيار است و آسان و اين خوشى را اين مردم به آسانى بدست آورده‌اند و رنجى براى آن نبرده‌اند .\r\n« وَنَزَعْنا ما فِي صُدُورِهِمْ مِنْ غِلٍّ » 42 ابو الفتوح نوشته است : مراد تصفية الطَّباع باشد باسقاط و ساوس و به دادن هر چه آرزوى او باشد ، تا تمنّاى حال غيرى نكند ، حقّ تعالى وصف اهل بهشت كرد : چون ايشان در بهشت حاضر آرم ، آنچه در دل ايشان از غلّ و حقد و حسد و غيظ يكديگر از دلهاى ايشان بر كنم و برون آرم ، در خبر ميآيد كه آن را كه از او كمتر ملك و ملك نباشد در بهشت ملكش از همه ملك دنيا بيش بود ، و چنان گمان برند كه آنچه او راست كس را نيست .\r\n\r\n","description":"","footnote":"\r\n( 1 ) در نظر دانشمندان و اهل ادب اين جمله يعنى « حتّى يلج الجمل فى سمّ الخياط » مثلى است كه عرب در هنگاميكه كارى يا عملى يا شرطى و قوعش محال عقلى است به كار ميبرد چنان كه در فارسى گويند « مگر پشت گوشت را ببينى » يعنى هرگز نخواهى توانست بچنين چيزى دست يا بى . در حقيقت معنى آيه اينستكه محال است اينان ببهشت روند . ( مصحح )\r\n","page_name":" 157 ","page_number":157},
  {"content":"\r\nكشف نوشته : دوستى خلايق از دلهاشان بيرون كشيد تا بهمگى با وى گشتند و در حقيقت افراد روان شدند و از اسباب را مسبب آمدند ، يكى ديدند و يكى شنيدند و بيكى رسيدند ، زبان با ذكر و دل با فكر و جان با مهر ، زبان در ياد و دل در راز و جان در ناز :\r\n\r\nتا دلم فتنه بر جمال تو شد\r\nبنده ى حسن ذو الجلال تو شد\r\n\r\n\r\nاى عزيز آن كسى كه روى تو ديد\r\nواى شگرف ، آن كه در جوال تو شد\r\n\r\nامّا ميدان : تا عهد ازلى دامن تو نگيرد دل تو اين كار نپذيرد و تا حقّ به تو نپيوندد اين طريق با تو نبسازد ، و تا حقّ به تو ننگرد دل تو او را نخواهد .\r\nمجمع البيان : يعنى در آنجا كينه و دشمنى در دلها نميماند بطورى كه اگر كسى بيند ديگرى از او برتر و بهتر است نه بر او حسد برد و نه از او كينه بدل آرد .\r\nفخر : يعنى آن كينه و دشمنى كه در دنيا از يكديگر داشتند ، در آنجا از دلها بدر ميكنيم .\r\nروح البيان : ابن عبّاس گفت : اين آيه براى ابى بكر و عمر و عثمان و علىّ و طلحه و زبير و ابن مسعود و عمّار ياسر و سلمان و ابى ذرّ نازل شد كه در عالم ديگر آن كينه و دشمنى دنيا و جنگى كه بعد از پيغمبر ميان آنها پيدا شد از دلهاى همه شان بدر ميرود و همگى برادر و يگانه خواهند بود « عَلى سُرُرٍ مُتَقابِلِينَ » .\r\nپاك و صافى شو و از چاه طبيعت بدر آى كه صفائى ندهد آب ترب آلوده « وَما كُنَّا لِنَهْتَدِيَ » 42 مجمع : ابن عامر در اوّل اين جمله واو خوانده است و در قرآنهاى مردم شام نيز واو نبوده است ، و ديگران « وَما كُنَّا » با واو قرائت كرده‌اند .\r\n« أُورِثْتُمُوها » 42 مجمع : ابو عمر و حمزه و كسائى « أُورِثْتُمُوها » قرائت كرده - اند كه ثاء را بدل بتاء كرده و با يك تاى مشدّد خوانده ، و ديگران با ثاء و تاء خوانده‌اند .\r\n« وَبَيْنَهُما حِجابٌ وَعَلَى الأَعْرافِ رِجالٌ » 45 طبرى : يعنى ميان بهشت و آتش پرده اى است و سورى است ، چنان كه در آيت ديگر است : « فَضُرِبَ بَيْنَهُمْ بِسُورٍ لَه بابٌ باطِنُه فِيه الرَّحْمَةُ وَظاهِرُه مِنْ قِبَلِه الْعَذابُ » . يعنى ميان آنها ديوارى\r\n","description":"","footnote":"","page_name":" 158 ","page_number":158},
  {"content":"\r\nاست كه درونش رحمت است و بيرونش گرفتارى و عذاب . و مقصود از كلمه ى اعراف همين حجاب و سور است ، و از ابن عبّاس نقل شده است : اعراف تپه اى است ميان بهشت و دوزخ كه مردمى گناهكار بر روى آن در ميان بهشت و آتش زندانى هستند ، و در مقصود از رجال كه بر اعراف هستند اختلاف است : از حذيفه نقل كرده‌اند : آنها كسانى هستند كه اعمال نيكشان جلوگير از آتش است ، و كارهاى بد آنها از لياقت آنها كم كرده است كه نميتوانند ببهشت بروند و از آن محرومند ، از اين جهت روى آن سور و حجاب هستند تا تكليفشان معلوم شود . و مردى از بنى هلال و غير آن از پيغمبر روايت كرده‌اند كه فرمود : بر اعراف آنها هستند كه در جهاد راه دين كشته شده - اند ولى نافرمان به پدر خود بوده‌اند ، كه جهاد آنها را از جهنّم دور كرده است ، و نافرمانى پدر جلوگيرشان از بهشت شده است . و مجاهد گفته است : آنها علما و فقها و مردمى صالح و خوب هستند كه بر اعراف هستند . و ابو مجلَّز گفته است : مقصود از اين كلمه ى « رجال » ملائكه است .\r\nمجمع : ثعلبى در تفسير خود نقل كرده است از ابن عبّاس كه اعراف جائى است مرتفع بر بالاى صراط كه روى آن حمزه و عبّاس و علىّ و جعفر نشسته‌اند و دوست و دشمن خود را از سفيدى و سياهى روىشان تشخيص ميدهند ، و از مجاهد و حسن بصرى نقل شده است : آنها مردم مؤمن فاضل هستند ، و جبّائى گفته است :\r\nآنها مردمى هستند كه شهيد شده‌اند و در آنجا از افراد عادل و درستكار هستند ، و حضرت امام باقر ع فرموده است : مقصود از رجال بر اعراف اولاد پيغمبر ص هستند كه هر كس آنها را شناخت و آنها او را شناختند مستحقّ بهشت است ، و گر نه مستحقّ آتش است . و امام صادق ع فرمود : اعراف تپه اى است ميان بهشت و جهنمّ كه هر پيغمبر و جانشين او با گناهكاران از ملَّت خودش بر آن متوقّف هستند مانند صاحب منصب قشون كه با عدّه ى خود كه ضعيف و ناتوان هستند همقدم مىشود .\r\n« نادَوْا أَصْحابَ الْجَنَّةِ أَنْ سَلامٌ عَلَيْكُمْ لَمْ يَدْخُلُوها وَهُمْ يَطْمَعُونَ » 45 ، طبرى : بعضى گفته‌اند : يعنى مردم اعراف كه سلام بمردم بهشتى كردند\r\n","description":"","footnote":"","page_name":" 159 ","page_number":159},
  {"content":"\r\nخود وارد بهشت نشده و بطمع آن هستند كه بروند ، و بعضى گفته‌اند : يعنى وقتى كه مردم اعراف ببهشتيها سلام ميكنند آنها وارد بهشت نشده‌اند ، ولى در طمع و انتظار آن هستند .\r\nابو الفتوح : مقصود گناهكاران از مردم اعراف هستند كه ببهشت نرفته‌اند ، و بانتظار و طمع هستند كه بروند .\r\nفخر : اگر مقصود از اعراف مردمان شريف و بزرگ باشد ، معنى اين جمله چنين است : آنها وارسى ميكنند مردم بهشتى و جهنّمى را و خود پس از همه بمقام عالى خود ميروند و تا آنگاه كه نرفته‌اند بطمع يقينى و انتظار رسيدن وقت هستند چنان كه كلمه ى « طمع » از قول ابراهيم براى يقين استعمال شده است « أَطْمَعُ أَنْ يَغْفِرَ لِي » يعنى يقين دارم كه ميآمرزد مرا ، چون ابراهيم يقين داشته است كه آمرزيده مىشود . و اگر بگوئيم مقصود آنها است كه در مرتبه ى نازل هستند و عاقبت نجات مييابند ، معنى جمله اين است : مردم اعراف سلام ميكنند ولى وارد بهشت نشده‌اند و بطمع انتظار آن هستند .\r\n« وَنادى أَصْحابُ الأَعْرافِ رِجالًا » 47 تفسير حسينى و تنوير المقباس ابن عبّاس : مقصود وليد بن مغيرة و ابو جهل و اميّة بن خلف و ابىّ بن خلف جمحى و اسود بن عبد المطَّلب و ديگر رؤساى قريش است كه ننگ داشتند از اسلام و ايمان بپيغمبر ص .\r\n« أهؤُلاءِ الَّذِينَ أَقْسَمْتُمْ لا يَنالُهُمُ اللَّه بِرَحْمَةٍ » 48 تنوير المقباس و تفسير حسينى : يعنى اصحاب اعراف اشاره كنند به آنها كه بهشتى هستند مانند عمّار ياسر و بلال و سلمان و صهيب و ديگر فقراى مسلمين ، و بگويند با آن كافران كه اينها را شما در دنيا حقير ميشمرديد و سوگند ياد ميكرديد كه خداوند آنها را مشمول رحمت نميكند اكنون بكورى چشم شما بهشتى هستند .\r\n« ادْخُلُوا الْجَنَّةَ » 48 مجمع : از حضرت امام صادق عليه السّلام نقل شده است :\r\nيعنى اصحاب اعراف ميگويند به آن مردم كه كافران محرومشان ميدانستند از رحمت\r\n","description":"","footnote":"","page_name":" 160 ","page_number":160},
  {"content":"\r\n\r\nخدا وارد بهشت شويد ، و بعضى گفته‌اند : اين جمله از كلام خدا است ، و بعضى گفته‌اند : سخن ملائكه است ، كه به آنها ميگويند برويد ببهشت .\r\nفخر : يعنى خدا ، يا ملائكه باصحاب اعراف مىگويند : داخل بهشت شويد .\r\nتفسير نيشابورى و روح البيان : بابا جعفر ابهرى بنزديك بابا طاهر عريان رفت و به او گفت : دوش با ياران بر در دوست بوديم و تو را نديديم ، او گفت : تو با ياران بر در بودى ، و من با مخلصان در حضور بوديم ، تو كى توانستى كه ما را بينى ؟\r\n« كَما نَسُوا » تا « ما كانُوا » 50 مجمع : « ما » در هر دو بمعنى مصدر است يعنى فراموش كردن و انكار نمودن .\r\nسخن ما : 1 - اين چند آيه بيدار باش است براى مردم غافل كه انسان چنين مراحل در پيش دارد . 2 - جمله ى « لا تُفَتَّحُ لَهُمْ أَبْوابُ » كنايه است از علوّ مقام و بلندى درجه كه كمال آسايش پس از مرگ است و مردم منحرف از آن محرومند . 3 - جمله ى « وَنَزَعْنا » - تا - آخر آيه شايد اشاره باشد بزشتى خوى حسد و كينه توزى كه اين بهره و خوشى كه نصيب مردم خواهد شد ، براى آن است كه اين خوى بد از دلهاى آنها ريشه كن شده است و موجب روانى رودهاى صفا و وحدت و يگانگى شده است و در نتيجه آماده ى هدايت ميشوند و با رهبران و مردم فهميده و خير خواه كينه و حسد ندارند و سخن آنها را مىپذيرند و از راهنمائى آنها استفاده ميكنند و همه ى اينها نتيجه ى صفاى دل است و خلوص انسانيّت . 4 - از ظاهر جمله هاى آيت چهل و شش استفاده مىشود كه مقصود از « عَلَى الأَعْرافِ رِجالٌ » مردم آسوده خاطر و بيدار دل باشد ، چون با اينكه گفته شده است آنها همه ى مردم را از چهره ميشناسند ، و با مردم بهشتى سلام ميكنند ، و اهل جهنّم را كه مى - بينند از خدا ميخواهند كه با آنها نباشند ، پس همه ى اين جمله ها نشانه ى آن است كه آنها آسوده خاطر هستند و داراى لياقت مخصوص كه مىتوانند قيافه - شناس باشند و همچنين بقيه ى رفتار آنها جملگى نشانه ى خوبى و خوشى آنها\r\n","description":"","footnote":"","page_name":" 161 ","page_number":161},
  {"content":"\r\n\r\nاست .\r\n5 - كلمه ى « هؤُلاءِ » در اوّل آيت 48 را طورى معنى كرديم كه با جمله ى « ادْخُلُوا الْجَنَّةَ » سازگار باشد و اشاره باشد بمردم بهشتى كه هنوز در راه بهشتند و به آنها گويند « ادْخُلُوا » .\r\n[ سوره الأعراف ( 7 ) : آيات 52 تا 56 
  ]\r\nوَ لَقَدْ جِئْناهُمْ بِكِتابٍ فَصَّلْناه عَلى عِلْمٍ هُدىً وَرَحْمَةً لِقَوْمٍ يُؤْمِنُونَ ( 52 ) هَلْ يَنْظُرُونَ إِلَّا تَأْوِيلَه يَوْمَ يَأْتِي تَأْوِيلُه يَقُولُ الَّذِينَ نَسُوه مِنْ قَبْلُ قَدْ جاءَتْ رُسُلُ رَبِّنا بِالْحَقِّ فَهَلْ لَنا مِنْ شُفَعاءَ فَيَشْفَعُوا لَنا أَوْ نُرَدُّ فَنَعْمَلَ غَيْرَ الَّذِي كُنَّا نَعْمَلُ قَدْ خَسِرُوا أَنْفُسَهُمْ وَضَلَّ عَنْهُمْ ما كانُوا يَفْتَرُونَ ( 53 ) إِنَّ رَبَّكُمُ اللَّه الَّذِي خَلَقَ السَّماواتِ وَالأَرْضَ فِي سِتَّةِ أَيَّامٍ ثُمَّ اسْتَوى عَلَى الْعَرْشِ يُغْشِي اللَّيْلَ النَّهارَ يَطْلُبُه حَثِيثاً وَالشَّمْسَ وَالْقَمَرَ وَالنُّجُومَ مُسَخَّراتٍ بِأَمْرِه أَلا لَه الْخَلْقُ وَالأَمْرُ تَبارَكَ اللَّه رَبُّ الْعالَمِينَ ( 54 ) ادْعُوا رَبَّكُمْ تَضَرُّعاً وَخُفْيَةً إِنَّه لا يُحِبُّ الْمُعْتَدِينَ ( 55 ) وَلا تُفْسِدُوا فِي الأَرْضِ بَعْدَ إِصْلاحِها وَادْعُوه خَوْفاً وَطَمَعاً إِنَّ رَحْمَتَ اللَّه قَرِيبٌ مِنَ الْمُحْسِنِينَ ( 56 )\r\nمعنى لغات : كتاب - بمعنى نوشته شده و ورقه ى مكتوب . فصّلنا - از مصدر تفصيل بمعنى توضيح و روشن كردن در مقابل مجمل و سر بسته گفتن ، بقسمتهاى معيّن چيزى را جدا كردن . تأويل - بمعنى بسوى چيزى برگرداندن ، و معنى و مقصود از سخن را معيّن كردن ، استوى - راست و درست بود ، كار درست و بميل انجام شد ، بكمال جوانى رسيد ، بر پشت حيوان سوار شد و مستقرّ جايگير شد .\r\nعرش - تخت پادشاه پايه و وسيله ى به پا ماندن چيزى ، سقف خانه ، رئيس يك دسته . يغشى - ميپوشاند ، شب تاريك مىكند ، حثيثا - حثوث بمعنى تند و سريع\r\n","description":"","footnote":"","page_name":" 162 ","page_number":162},
  {"content":"\r\nمسخّرات - بيچارگان و خوار شدگان ، بىمزد كارفرمودگان : تبارك - خدا پاك و منزّه بود ، فال گرفت و اميدوار به خوبى بود ، و اصل اين كلمه بركت است كه بمعنى نمو و فزونى و نيكبختى است . المعتدين - آنها كه از حقّ و عدالت تجاوز ، و چشم پوشى ميكنند و عدوان پيشه ميكنند .\r\nترجمه :\r\n51 و همانا ما براى آنها [ كه رستاخيز فراموش كردند و نشانه هاى ما باور نكردنى پنداشتند 
  ] نامه اى داديم كه دانسته و سنجيده بخش بخش نمودار كرديم تا رهبرى و مهربانى باشد براى مردمى كه به حق مىگروند ،\r\n52 مگر آنها چشم به راه رسيدن گفته هاى آن هستند [ كه بيم و نويد قرآن به چشم بينند 
  ] ؟\r\nالبتّه روزى كه درستى آن نمودار شود مردمى كه تا آن روز آن را فراموش كرده‌اند گويند : البتّه فرستادگان پروردگار ما براى ما حقيقت و درستى آوردند و آيا شود كسى براى ما ميانجى شود و يا ما را باز گردانند [ بروزگار زندگى پيشين 
  ] تا كارى جز آنچه ميكرديم پيش بگيريم ؟ ولى خودشان به خود زيان رسانده‌اند و آنچه بدروغ مىساختند ز دست دادند .\r\n[ پس بدانيد 
  ] 53 پروردگار شما همو است كه آسمان ها و زمين بشش روز آفريد و سپس بر بالاترين آفرينش چيره شد كه شب را بروز مىپوشاند و او آن را بشتاب دنبال مىكند و ماه و خورشيد و ستارگان بفرمانش بوند پس بدانيد پديدارى و فرمانروائى از اوست و بس كه چه فرخنده و برتر است پروردگار جهانيان ،\r\n54 و شما پروردگار خود را بزارى و نهانى بخوانيد و آنها را كه اندازه ندارند [ و بآواز و فزونخواهى دعا كنند 
  ] خدا دوست نمىدارد\r\n55 و پس از شايستگى و آمادگى زندگى بسرزمينهاى تباهكارى نكنيد و خدا را با ترس و آز بخوانيد [ كه نااميد نباشيد و مغرور ببندگى نيز نشويد 
  ] كه مهر او بنكوكاران نزديك بود .\r\nسخن مفسّرين : « لَقَدْ جِئْناهُمْ بِكِتابٍ فَصَّلْناه » 50 طبرى : اين آيه ناظر به آن آيه است كه در پيش گفته شده است « كِتابٌ أُنْزِلَ إِلَيْكَ فَلا يَكُنْ فِي صَدْرِكَ حَرَجٌ » يعنى قرآن را براى تو فرستاديم كه از اين پس آشفته خاطر و دلتنگ\r\n","description":"","footnote":"","page_name":" 163 ","page_number":163},
  {"content":"\r\n\r\nنباشى .\r\n« عَلى عِلْمٍ » 50 طبرى و عموم مفسّرين : يعنى در اين كتاب با علم و اطَّلاع ما يكايك حقّ و باطل بتفصيل از يكديگر جدا و نمودار شده است .\r\nتفسير انوار التنزيل بيضاوى : ممكن است اينطور معنى شود : در آن كتاب ، احكام و مواعظ و عقايد مشتمل بر علم و معرفت مفصّل بيان شده است .\r\nتفسير ابو السعود : ممكن است معنى چنين باشد : اين قرآن كه معانى آن مفصّل بيان شده است مشتمل بر علوم فراوان است .\r\nتنوير المقباس ابن عبّاس : ممكن است بگويند : يعنى قرآن را توضيح داديم و بيان كرديم بر تعليم و ياد دادن هدايت و رحمت .\r\n« يَوْمَ يَأْتِي تَأْوِيلُه » 52 طبرى : مجاهد گفته است : يعنى روزى كه جزاى وعده شده در كتاب معلوم مىشود ، سدّى گفته است : يعنى آنگاه كه عواقب كار پشت سر هم ميرسد ، مثل گرفتارى آنها در جنگ بدر و پس از آن در قيامت و همچنين ديگر وعده ها كه پى در پى ميرسد . ابن زيد گفته است : يعنى آن روز كه حقيقت وعده و گفته ها نمودار مىشود .\r\n« فِي سِتَّةِ أَيَّامٍ » 53 مجمع : يعنى به اندازه ى شش روز از روزهاى دنيا ، از سعيد بن جبير نقل شده است : خداوند به اين جمله بمردم ياد داده است كه در كارها با آرامش و مدارا جلو بروند .\r\nفخر : قرآن چهار مطلب را بيشتر مورد بحث قرار داده است و مدار آن بر اين چهار است : 1 - توحيد ، 2 - نبوّت ، 3 - معاد - 4 - قضا و قدر و چون از معاد در آيات جلو بحث شد ، در اين آيه از كمال قدرت كه نشانه ى توحيد است بحث شده ، و مقصود از « سِتَّةِ أَيَّامٍ » آن است كه چون در اول تورات گفته شده است كه آسمان و زمين در شش روز آفريده شده است ، و عرب اينرا از يهود شنيد بوده است ، در اين آيه با اين جمله ها بعرب ميفهماند كه آفريننده و معبود بتها نيستند بلكه همان است كه از ديگران هم كه عقلاى مردم بودند شنيده‌ايد :\r\n","description":"","footnote":"","page_name":" 164 ","page_number":164},
  {"content":"\r\n\r\nآفريننده ى با كمال قدرت است كه تمام اين موجودات را در شش روز آفريده است .\r\nتنوير المقباس : يعنى در شش روز از روزهاى اوّل دنيا كه هر روزى هزار سال بوده است .\r\nروح البيان : مقصود از شش روز مراتب ششگانه ى مخلوقات است ، كه آفرينش هر يك آنها يك روز ناميده شده است . نوع اوّل - ارواح مجرّده كه مبادى آفرينش و عقول باشد . دوّم - عالم ملكوت كه ملائكه و شياطين و جنّ هستند .\r\nسوّم - عالم نفوس كه خاصيّت جنبش و حركت و تحوّل دارد مثل نفوس كره هاى آسمانى و روح و خاصيّت جنبش و فهم و تغيير در انسان و حيوان و گياه . چهارم - آنها كه موجودى معيّن ولى لطيف و غير مادى هستند مثل عرش و كرسى و آسمان و بهشت و جهنّم . پنجم اجسام مفرده و آن عناصر چهارگانه ى مواد عالم است كه آب و آتش و هوا و خاك باشد . ششم - اجسام مركب و موجودات اين عالم كه از عناصر تركيب شده است . مثنوى گفته است :\r\n\r\nمكر شيطان است تعجيل و شتاب\r\nخوى رحمان است صبر و احتساب\r\n\r\n\r\nبا تأنى گشت موجود از خدا\r\nتا به شش روز اين زمين و چرخها\r\n\r\n\r\nور نه قادر بود كز كن فيكون\r\nصد زمين و چرخ آوردى برون\r\n\r\n\r\nاين تأنى از پى تعليم تو است\r\nصبر كن در كار دير آى و درست\r\n\r\nتفسير عبده : تحديد به شش روز مقصود ايّام خداوندى است كه بيكى از كار هاى خدائى محدود و معيّن مىشود ، و روز و شب ما هم قسمتى از آن است ، زيرا روز آن زمانى است كه بواسطه ى نور مجزى از تاريكى از ديگر زمان مشابه خود جدا مىشود ، پس اينهم جزئى از كارهاى خداوندى است كه ظرف است براى كارى از اعمال و افعال انسانى ، و امّا ايّام خداوندى كه در قرآن ياد شده است مثل :\r\nخطاب بموسى « وَذَكِّرْهُمْ بِأَيَّامِ اللَّه » يعنى روزگار نعمت خدا را ببنى اسرائيل يادآورى كن . و مثل « إِنَّ يَوْماً عِنْدَ رَبِّكَ كَأَلْفِ سَنَةٍ مِمَّا تَعُدُّونَ » يعنى در پيشگاه\r\n","description":"","footnote":"","page_name":" 165 ","page_number":165},
  {"content":"\r\nخداوند يك روز مانند هزار سال است كه شما به حساب شب و روز نگاه ميداريد . و مثل اين توصيف قيامت « فِي يَوْمٍ كانَ مِقْدارُه خَمْسِينَ أَلْفَ سَنَةٍ » يعنى در روزى كه به اندازه ى پنجاه هزار سال است ، همگى اين حسابها كه در قرآن ياد شده است غير از آن است كه ما بيست و چهار ساعت معيّن نزد خود را يك شبانه روز حساب ميكنيم ، زيرا اين روزهاى ما پس از آفرينش زمين و آسمان است و مقدار حركت آنها است ، پس مناسبت ندارد كه اين روزها ظرف و مدت پيدايش آنها باشد ، با اينكه در سوره حم سجده آفرينش زمين و آسمان چنين توصيف و تحديد شده است « قُلْ أإِنَّكُمْ لَتَكْفُرُونَ بِالَّذِي خَلَقَ الأَرْضَ فِي يَوْمَيْنِ وَتَجْعَلُونَ لَه أَنْداداً ذلِكَ رَبُّ الْعالَمِينَ . وَجَعَلَ فِيها رَواسِيَ مِنْ فَوْقِها وَبارَكَ فِيها وَقَدَّرَ فِيها أَقْواتَها فِي أَرْبَعَةِ أَيَّامٍ سَواءً لِلسَّائِلِينَ . ثُمَّ اسْتَوى إِلَى السَّماءِ وَهِيَ دُخانٌ فَقالَ لَها وَلِلأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ فَقَضاهُنَّ سَبْعَ سَماواتٍ فِي يَوْمَيْنِ وَأَوْحى فِي كُلِّ سَماءٍ أَمْرَها وَزَيَّنَّا السَّماءَ الدُّنْيا بِمَصابِيحَ وَحِفْظاً ذلِكَ تَقْدِيرُ الْعَزِيزِ الْعَلِيمِ » و مادّه ى اصلى زمين و آسمان و صورت نخستين آن را در سوره ى انبيا چنين توصيف كرده است « أوَ لَمْ يَرَ الَّذِينَ كَفَرُوا أَنَّ السَّماواتِ وَالأَرْضَ كانَتا رَتْقاً فَفَتَقْناهُما وَجَعَلْنا مِنَ الْماءِ كُلَّ شَيْءٍ حَيٍّ أفَلا يُؤْمِنُونَ » ( اگر مراد از رتق خشكى و از فتق باران نباشد ) .\r\nاينك نتيجه ى اين آيات : 1 - جمله هاى « ثُمَّ اسْتَوى إِلَى السَّماءِ وَهِيَ - دُخانٌ » ميفهماند : مادّه ى اصلى كه زمين و آسمان از آن درست شده است ، چيزى بوده است مانند دود ، 2 - بموجب جمله هاى « كانَتا رَتْقاً فَفَتَقْناهُما » اين مادّه بهم چسبيده و بيك صورت بوده است . سپس از يكديگر جدا شده و به صورت زمين و آسمان در آمده است ، 3 - آفرينش زمين بموجب جمله ى « خَلَقَ الأَرْضَ فِي يَوْمَيْنِ » در دو روز بوده است ، 4 - و بمقتضاى « جَعَلَ فِيها رَواسِيَ » يعنى كوهها را در زمين قرار داد ، با جمله ى « قَدَّرَ فِيها أَقْواتَها » يعنى روزيهاى آفريده ى بر روى زمين معيّن شد ، و با كلمات « فِي أَرْبَعَةِ أَيَّامٍ » يعنى در چهار روز مجموع اين جمله ها كه دنبال يكديگر گفته شده است ميفهماند كه پيدايش كوهها در دو روز بوده است\r\n","description":"","footnote":"","page_name":" 166 ","page_number":166},
  {"content":"\r\nو انواع حيوان و گياه كه ماده و وسيله ى قوّت و غذا است در دو روز آفريده شده است 5 - جمله ى « جَعَلْنا مِنَ الْماءِ كُلَّ شَيْءٍ حَيٍّ » يعنى هر چيز زنده را از آب زنده كرده‌ايم ، ميفهماند : موجود زنده چه حيوان ، چه گياه ، از آب درست شده است پس از اين پنج نتيجه ، چنين استخراج مىشود كه روز اول از شش روز مدّت آفرينش ، آن دوران است كه مواد دودى بهم پيوسته از يكديگر جدا شده است .\r\nو روز دوّم دوران تبديل موادّ دودى است به آب ، روز سوّم يعنى دوران پيدايش خشكى و نمودارى و اتّصال كوهها به يكديگر ، روز چهارم يعنى روزگار پيدايش موادّ متولَّده ى از آب مثل گياه و حيوان ، پس در اين چهار روز است كه اطوار مختلف خلقت نمودار شد ، و عالم بالا كه آسمان و زمين ما ناميده مىشود ، از همان مادّه ى دود بمدّت دو روز نمودار شد . و اين ادوار مختلف كه ما از آيات استخراج كرديم با عقيده ى علماى طبيعى هم موافق است ، چون آنها ميگويند : ماده اصلى اين عالم ما از عنصرى بنام « سديم » بوده است شبيه بدود و به صورت اجزاى بسيار كوچك متحرّك كه بموجب قانون جاذبه به يكديگر پيوسته شده‌اند و كره اى بزرگ نمودار شده كه به سختى بر محور خود بگردش افتاده است ، و بواسطه ى شدت حركت مشتعل ، و فروزان شده است كه كره ى خورشيد ما باشد ، و آن اوّل كره اى است كه در عالم ما پيدا شده است ، و سپس اين ستاره هاى سيّار و كره ى زمين از همان موادّ دودى خورشيد جدا شده و هر يك بر محور خود بگردش افتاد ، و پس از مدّت زياد كره ى زمين از صورت بخارهاى مشتعل و فروزان به صورت موادّ آب و بخار تبديل شد ، و باز پس از مدّتها كه اين موادّ از زمين جدا ميشد به صورت آب تبديل شده به زمين برميگشت بقدرى زياد و مكرّر كه درياها بر روى زمين توليد شد ، و آن موادّ دودى اصلى زمين در لابلا و ميان اين آبها بتدريج به صورت خشكى در آمد و بهم پيوسته شد ، و طبقات مختلف زمين تشكيل شد ، و بموجب جنبش و اتّصال اجزاى مختلف هر قسمت و تناسب آنها با يكدگر ، انواع معدن و گياه و حيوان پيدا شد .\r\nتفسير صافى : اگر اعتراض شود كه پيدايش شب و روز بوسيله ى حركت فلك و\r\n","description":"","footnote":"","page_name":" 167 ","page_number":167},
  {"content":"\r\n\r\nآسمان است ، پس چگونه مدت خلقت آسمان و زمين بشش روز تحديد شده است جواب اين است كه موجب شب و روز فلك اعلا است نه افلاك ، هفتگانه ، و مقصود از آنچه در آيه بشش روز تحديد شده است پيدايش زمين و افلاك هفتگانه و موجودات ميان اينها است ، و اين آيه و اخبارى كه در معنى اين آيه نقل شده است از آيات متشابه است و غير قابل فهم كه بايد از امام استفاده شود .\r\nدر كتاب زمين شناسى كه امين مير هادى در سال 1314 نوشته است تحت عنوان پيدايش زمين چنين نوشته است : علماى هيئت و زمين شناسى از قرن هيجدهم به اين فكر افتادند كه پيدايش منظومه ى شمسى و زمين و تشكيل سيّارات را بفهمند ، و هر كدام عقيده اى اظهار كردند ، ولى تنها فرض قابل قبول همان فرض لا پلاس عالم معروف و منجّم فرانسوى است كه چون او حركات وضعى و انتقالى سيّارات را در منظومه ى شمسى متشابه ديد پيش خود تصوّر كرد كه پيدايش زمين و منظومه ى شمسى نتيجه ى يك امر اتفاقى نيست ، بلكه يك علَّت مهم اوليه باعث پيدايش آنها شده است ، از اين جهت فرض كرد كه ابتدا آفتاب و سيّارات به شكل توده ى بخار عظيمى بودند كه از مركز آفتاب تا بالاى مدار نپتون به نسبت سبكى و سنگينى وزنشان امتداد و انبساط داشته و بقدرى منبسط و رقيق بودند كه ماوراء آنها ديده نميشد ، اين توده ى ابر مانند كه داراى گرماى زياد بود ، كمكم در اثر گردش بدور خود و از دست دادن گرماى اوّليّه از انبساط آن كاسته شده و تدريجا چونكه هسته ى مركزى را احاطه نموده بود متراكم شده و به شكل حلقه هائى بدور هسته ى مركزى در آمد . بعد از مدّتى چون يك يا چند نقطه از اين حلقه ها بعللى ذرّات آن متراكمتر از نقاط ديگر بود ، بتدريج به چند قسمت تقسيم شده و قطعات حلقه ها به صورت چندين كره در آمده و اين كرات جديد كه كرات دسته ى دوّم است نيز در همان جهت حركت كره ى مركزى به حركت در آمدند ، سپس كراتى كه به اين ترتيب حاصل شدند ، به همان قسم كه خودشان از توده ى اوّليّه جدا گرديده بودند از خود نيز كره هاى ديگر كه كرات دسته ى سوّم باشد جدا نمودند ، و اين كرات\r\n","description":"","footnote":"","page_name":" 168 ","page_number":168},
  {"content":"\r\nاخير نيز مانند كرات سابق هم داراى حركت وضعى و هم داراى حركت انتقالى بودند بدور كره اى كه از آن جدا شده بودند ، و هم در حركتى كه كرات اوليّه بدور هسته ى مركزى داشتند شريك بودند . پس از اينرو كره ى اوليّه كه در مركز تشكيل شده بود داراى يك حركت ظاهرى و بنام آفتاب كه در مركز منظومه است ناميده شد ، و كرات دسته ى دوّم كه سيارات هستند داراى دو حركت وضعى و انتقالى شده ، و كرات دسته ى سوّم كه اقمار سيّارات هستند داراى سه حركت وضعى و انتقالى و شركت در حركت عمومى بودند .\r\nطنطاوى : در آثار يافت شده از بابليها بخرابه هاى قصر آسور بانيپال نوشته بوده است كه آنها معتقد بوده‌اند : - حركت قهقرائى دو نقطه ى اعتدال در يك روز بمدّت چهل و دو هزار و دويست سال است و آن را روز جهانى مينامند و يك سال شمسى سيصد و شصت و پنج روز را مطابق با يك ثانيه از آن سال دانسته - اند ، پس به حساب آنها يك روز از ايام جهانى پيش از چندين هزار سال از سال - هاى شمسى ما خواهد بود .\r\n« ثُمَّ اسْتَوى عَلَى الْعَرْشِ » 53 مجمع : حسن بصرى گفته است : يعنى پس از آن كه خداوند آسمان و زمين را آفريد ملك و سلطنتش در نظر ملائكه مستقرّ و منظَّم شد .\r\nجبّائى گفته است : يعنى عرش و تخت سلطنت خود را بالا برد . فرّاء و ديگران گفته - اند : يعنى پس از آفرينش آسمان و زمين آهنگ خلق عرش كرد . و از مالك بن انس نقل شده است : معنى استواء معلوم است و چگونگى آن مجهول است و پرسش و بحث در آن خلاف دين است ، و ابو حنيفه گفته است آن را بخوانيد و از تفسيرش در - گذريد .\r\nتأويلات : يعنى خداوند بجميع صفات جمال و جلال خود بر قلب محمّد تجلَّى كرد و نمودار شد ، چون دل او عرش و جايگاه خداوند است .\r\nتفسير صافى : در احتجاج از علىّ عليه السّلام نقل كرده است استوى تدبيره و علا امره يعنى تدبيرش درست درآمد و كارش تا بلندترين مرتبه رسيد . و از امام\r\n","description":"","footnote":"","page_name":" 169 ","page_number":169},
  {"content":"\r\n\r\nكاظم عليه السّلام نقل كرده است « استولى على ما دقّ و جلّ » يعنى چيره شد بر خرد و بزرگ .\r\n« يُغْشِي اللَّيْلَ النَّهارَ » 53 مجمع : عموم قاريهاى كوفه بجز حفص و يعقوب با تشديد شين خوانده‌اند ، و ديگران بىتشديد ، و كلمات « شمس و قمر و نجوم و مسخّرات » را عامر با رفع و صداى جلو قرائت كرده است ، و ديگران با نصب .\r\n« أَلا لَه الْخَلْقُ وَالأَمْرُ » 53 مجمع : مقصود از « خلق » آفريدن است و به كلمه ى « امر » فهمانده شده است كه اگر بخواهد فرمان مىكند بمردم و آنچه مشيّت او باشد با آنها رفتار مىكند .\r\nروح البيان : در تأويلات نجميّه گفته است : آنچه آفريده شود بيواسطه و فقطَّ با فرمان خدا امر است ، و آنچه با واسطه باشد خلق است ، و امام گفته است : عالم بر دو دسته است : عالم خلق و عالم امر ، اوّلى مخلوقات مادّى و جسمانى است ، و دوّم عالم ملائكه و مجرّدات و ارواح است ، و چون خلق آن است كه با مقدار و اندازه درست شود ، و موجودات مادّى و جسمانى اندازه ى معين دارند آنها را خلق ناميده و آنچه مجرّد باشد يعنى تركيب از مواد نباشد و حجم و مقدار نداشته باشد آن را روح و از عالم تكوين ميدانند و فقطَّ با فرمان بلفظ كن كه كلمه ى امر و فرمان است موجود ميشوند آنها را عالم امر ناميده‌اند .\r\n« تَبارَكَ اللَّه » 53 روح البيان : نقل كرده‌اند كه صاحب عبّاد در باديه و بيابان عرب گردش ميكرد كه معنى « رقيم و تبارك و متاع » را بداند و روزى شنيد :\r\nزنى از بچه ى كوچك ميپرسد : « اين المتاع » ؟ يعنى ظرف شوى كجا است او در جواب ميگويد « جاء الرقيم و اخذ المتاع و تبارك الجبال » يعنى سگ آمد و آن كه نمناك - ميكنند و بر ظرف ميكشند كه پاك شود به دهان گرفت و از كوه بالا رفت .\r\n« ادْعُوا رَبَّكُمْ تَضَرُّعاً وَخُفْيَةً » 54 مجمع : أبو بكر خفيفه با كسر خاء خوانده است ، و ديگران با ضمّ . و حسن بصرى گفته است ، يعنى : در نهان با خشوع و دلنرمى خدا را بخوانيد ، و مسلمانان با كمال كوشش در دعا و زارى صداشان شنيده نميشد ، و فقطَّ\r\n","description":"","footnote":"","page_name":" 170 ","page_number":170},
  {"content":"\r\nخودشان حسّ سخن خود ميكردند كه با خدا در راز هستند ، و روايت است كه پيغمبر ص در جنگى بدره اى بالا رفت ، مردم آواز تكبير و تهليل بلند كردند ، فرمود به خود رنج ندهيد كه با كر و دور از خود سر و كار نداريد ، خداوند نزديك بشما است و سخنتان را ميشنود ، و از ابو مسلم نقل شده است : يعنى بصداى بلند و بصداى پست خدا را بخوانيد ، و همين معنى در تفسير علىّ بن ابراهيم است .\r\nتفسير حسينى : تضرّع نشانه ى احتياج انسان است ، و نهان داشتن دليل اخلاص ، و محتاج مخلص را روى نااميدى نيست ، مصراع :\r\nنوميد نيم كه نااميدى كفر است\r\n\r\nمجو از لطف يزدان نااميدى\r\nكه از اميد آيد رو سفيدى\r\n\r\n\r\nاگر باور ندارى رو به قرآن\r\nز يزدان آيه ى لا تيئسوا خوان\r\n\r\nفخر : بعضى منكر دعا هستند و ده دليل نقل كرده است كه خلاصه ى آنها اين است كه دعا سرنوشت را تغيير نميدهد ، اگر آنچه بدعا خواسته مىشود مى - بايستى انجام شود كه خود انجام خواهد شد ، و گر نبايد انجام شود ، دعا در اراده ى ازلى حقّ اثر ندارد و بيهوده است ، و علم حقّ بحاجت شخص كافى است ، كه اگر مصلحت باشد انجام شود ، چنان كه گفته‌اند : ابراهيم خليل عليه السّلام را كه به آتش ميانداختند جبرئيل به او گفت : از خدا نجات خود را بخواه ، بجواب گفت : اطَّلاع او بر وضع من كافى است و از هر دعائى بهتر است ، پس از نقل ده دليل ، خود امام چنين جواب گفته است : دعا خود عبادتى است ، و اين اعتراضها را در انجام ديگر عبادتها هم ميتوان كرد كه اگر آدمى سعادتمند است احتياج به روزه و نماز ندارد ، و اگر در سرنوشت او و علم خداوند بدبختى ، و گرفتارى او است باز هم نماز و روزه آن را عوض نخواهد كرد ، و نيز در ديگر كارهاى زندگى همين اعتراض را ميتوان كرد اگر در سرنوشت انسان آسايش است و سيرى ، احتياج به خوردن نان و كسب ندارد و گر بايستى گرسنه و گرفتار باشد ، هر چه بكند روى خوشى نمىبيند . پس مقصود از دعا معرفت بر كمال بندگى و قدرت خداوندى است كه چون انسان دانست نيازمند\r\n","description":"","footnote":"","page_name":" 171 ","page_number":171},
  {"content":"\r\nاست و گشايش كارش با خداوند ، از او كه خير و مصلحت و رحمت و قدرت است ، حاجت خود را ميخواهد ، و چون با اين شرايط دعا انجام شود بزرگتر نوع عبادت خواهد بود « 1 » ، و جمله ى « ادْعُوا رَبَّكُمْ » تا آخر اشاره به اين گفتار ما است كه دعا يعنى زارى از موجود ناقص بحضور كامل ، پس وقتى انسان دعا مىكند كه معتقد باشد ، خود سخت بيچاره است و قدرت بىآغاز و انجام نگهبان او است .\r\nروح البيان : حسين كاشفى در رسالة العليّه گفته است : اى درويش قومى كه كمينگاه نفس را ديدند و دانستند ، ذكر بجهر گفتن مناسب نديدند ، كه به ريا انجامد ، و مخفى بذكر مشغول شدند ، و قول حقّ تعالى را كه « وَاذْكُرْ رَبَّكَ فِي نَفْسِكَ » كار بستند ، و جمعى كه بمرتبه ى اخلاص رسيدند و باطن خود را از ريا پاك يافتند ذكر را بجهر گفتند ، و هر يك را از اين دو طايفه بر عمل خود دلائل است ، و در مثنوى است :\r\n\r\nگفت : « ادْعُوا اللَّه » بىارزش مباش\r\nتا بيايد فيضهاى دوست فاش\r\n\r\n\r\nتا « سَقاهُمْ رَبُّهُمْ » آيد خطاب\r\nتشنه باش « اللَّه اعلم بالصّواب »\r\n\r\nو در اسرار محمّديّه گفته است : آدمى در هنگام دعا ، به ظاهر و باطن روى به خدا است و براى همين بايد با حضور قلب باشد ، و راز اينكه در آن هنگام دست بلند ميكنند و پس از دعا دستها را به صورت ميكشند آن است كه : يك دست كنايه است از توجّه آدمى بحقّ بوسيله ى اعضاى ظاهرى ، و دست ديگر كنايه از اينكه به باطن و روى دل با خدا دارد ، و زبان كه مشغول بدعا است كنايه است از توجّه جمله موجوديّت خود به خداوند ، و دست ماليدن به صورت براى آن است كه چون صورت هر چيز آئينه\r\n\r\n","description":"","footnote":"\r\n( 1 ) در اديان آسمانى دعا يكى از عبادات است كه موجب قرب به پروردگار و نتيجه اش در وجود آدمى كمال نفس و ترقى از مرتبه پستتر بمرتبهء عاليتر ، و علاوه بر اين خود يكى از اسباب معنوى براى رسيدن بمراد است و خداوند آن را سبب قرار داده و وعدهء اجابت فرموده و چنانچه مصلحت نداند انجام نمىپذيرد . و تا كنون بسيار تجربه شده كه هنگام نيامدن باران در فصل مخصوص مسلمانان نماز استسقاء خوانده‌اند و بلا فاصله باران باريدن گرفته و همه مردم مشاهده كرده‌اند و تا وقتى نماز استسقاء نخوانده بودند باران نيامده . ( مصحح )\r\n","page_name":" 172 ","page_number":172},
  {"content":"\r\nو نماينده ى حقيقت آن است ، پس با اين عمل ميفهماند كه پس از دعا روى دلم بسوى آن حقيقت است كه جامع ميان روح است و بدن ، و خواسته ى درونى و بيرونى من يكى است و در دل نفاق ندارم ، و بايزيد بسطامى گفته است : شبى از سرما ، يك - دست بدعا بلند كردم ، چون بخفتم ، آن دست را پر از نور ديدم و ديگرى خالى ، گفتم : خدايا ، اين چرا ؟ جواب شنيدم : با آن كه خواستى داديم ، و آن را كه نهان كردى تهى كرديم .\r\nتفسير صافى : در كتاب مصباح الشريعة از امام صادق ع روايت كرده است :\r\nشب و روز در همه كار خود از خداوند با زارى و تضرّع يارى بجوئيد ، كه گفته است :\r\n« ادْعُوا رَبَّكُمْ تَضَرُّعاً وَخُفْيَةً » .\r\nتفسير نيشابورى : تأويل اين جمله آن است كه خدا را بوسيله ى اعضاى ظاهرى بدن به صورت تضرّع و زارى بخوانيد ، و بوسيله ى دل به صورت نهانى و خفاء بخوانيد ، و ممكن است اين طور باشد كه براى اظهار بندگى با تضرّع و زارى بخوانيد و براى خواهش انجام حقّ خداوندى و رفتار مناسب مقام ربوبى ، در نهان و بدل آنها را از او بخواهيد .\r\n« إِنَّه لا يُحِبُّ الْمُعْتَدِينَ » 54 فخر : كلبى و ابن جريج گفته‌اند : اين جمله مىفهماند كه آواز به دعا بلند كردن محبوب خداوند نيست .\r\n« وَلا تُفْسِدُوا فِي الأَرْضِ بَعْدَ إِصْلاحِها » 55 مجمع : كلبى و ضحّاك و سدّى و حسن بصرى گفته‌اند : يعنى مؤمنين را نكشيد و وادار بگمراهى نكنيد ، و پس از آمدن پيغمبران و آوردن كتابهاى آسمانى دست بگناه دراز نكنيد ، و بعضى گفته - اند : يعنى با اينكه خداوند عدالت را وسيله ى صلاح و درستى قرار داده است شما بسوى ستمكارى كه وسيله ى فساد و نابودى است دست دراز نكنيد ميسّر از امام باقر ع روايت كرده است كه در اين آيه فرمود : زمين نابود و فاسد بود ، خداوند بوسيله پيغمبر ص آن را اصلاح كرد .\r\n« وَادْعُوه خَوْفاً وَطَمَعاً » 55 ابو الفتوح : ذو النّون مصرى گفت : يعنى از ترس\r\n","description":"","footnote":"","page_name":" 173 ","page_number":173},
  {"content":"\r\n\r\nجدائى و باميد ديدار .\r\nتفسير حسينى : در مناجات شيخ الإسلام است كه « خدايا ، اگر وفاداران به تو اميد دارند جفاكاران نيز به غير تو پناهى ندارند » بيت :\r\n\r\nمن اگر جفاست كارم به تو بس اميدوارم\r\nبجز از تو كس ندارم كه تو منبع وفائى\r\n\r\nتفسير ابو السعود : يعنى با ترس از كمبود كار و نبود استحقاق خود ، و طمع در رحمت و فضل و احسان او .\r\nسخن ما : 1 - جمله ى « فَصَّلْناه عَلى عِلْمٍ » ميفهماند كه اين قرآن ، شعر شاعران نيست كه از هوى و عشق و مستى پيدا شود ، بلكه كتابى است استوار بر علم و دانائى براى راهنمائى ، 2 - آيت پنجاه و سه « إِنَّ رَبَّكُمُ اللَّه » تا آخر ، اشاره است بكمال قدرت آفريننده ى يكتا ، و براى توجّه افكار است بپيدايش زمين و آسمان و ديگر موجودات عالم بالا ، و كلمات « سِتَّةِ أَيَّامٍ » شايد اشاره و كنايه بكمال قدرت باشد كه اين موجودات با اين عظمت و پهناورى بمدّت ناچيز آفريده شده است ، بر فرض كه به اندازه ى شش روز كار شما باشد ، چون كار در قدرت او است و كم و زياد مدّت اثر ندارد و مدّت لازم نيست و اگر شما با فكر خود بخواهيد زمانى براى آفرينش بدانيد و فاصله اى بينديشيد يك دوره ى شش روزه ى كارهاى زندگى را در نظر بگيريد و جمله ى « تَبارَكَ اللَّه » تا آخر شايد اشاره به همين مطلب باشد كه اگر چه شما فاصله و مدّت شش روز در نظر بگيريد ولى آفريننده ى جهان بالاتر است از هر گونه فكر و فرض زمان و مكان محدود شما ، 3 - آيت پنجاه و چهار « ادْعُوا رَبَّكُمْ » تا آخر شايد اشاره باشد بيكى از دو حقيقت ارتباط انسان بآفريننده ى خود : اوّل - چون ديگر موجودات بموجب يك قانون كلى كه در همه متشابه است زندگى ميكنند ، و آدمى غير از همه ى آنها است كه با اراده و تدبير و خواهشهاى مخصوص و جور به جور زندگى مىكند ، پس همانطور كه در زندگى اراده و خواهش مخصوص دارد ، ناچار در وابستگى و ارتباط بآفريننده ى خود هم بايد اراده و دعا و خواهش در دل داشته -\r\n","description":"","footnote":"","page_name":" 174 ","page_number":174},
  {"content":"\r\nباشد ، و در حقيقت اين جمله دستور نيست بلكه تذكر و يادآورى يك غريزه و ارتباط معنوى آدمى است بخداى خود كه خواه و ناخواه موجود ارادى هستيد و اراده و دل شما بسته به او است پس اين دلبستگى را بخاطر داشته باشيد و زارى و بيچارگى خود را در برابر او به ياد داشته باشيد و از اين اندازه ى طبيعى خود تجاوز نكنيد كه ناچار غير محبوب و محروم خواهيد بود ، و جمله ى « إِنَّه لا يُحِبُّ الْمُعْتَدِينَ » شايد اشاره به همين معنى باشد كه چون دعا ارتباط با خداوند است بواسطه ى خواهش و ميل خود ، پس اگر كسى از اين ارتباط تجاوز كرد و آن رابطه را قطع كرد ، دوست خدا نيست و رابطه بآفريننده ى خود نخواهد داشت ، و مانند درختى كه بواسطه ى قطع رابطه با اصل و ريشه و وسائل تغذيه و حياتى خشك و نابود مىشود ، آدمى هم اگر قطع رابطه ى ارادى خود كرد از امتيازات انسانيّت كه ارتباط مخصوص با خداوند است محروم است و نابود ، و موجودى خواهد بود فقطَّ طبيعى و غير ارادى مانند جماد و حيوان .\r\nجهت دوّم : چون خواه و ناخواه ، دوران زندگى با هزاران اختلاف و تفاوت برگزار مىشود ، و هر كسى جورى آن را ميگذراند و از راهى استفاده مىكند ، پس چه بهتر كه به راه حقّ و حقيقت باشد ، و انسان در زندگى خود آن را بخواهد كه مناسب طبيعت او است و خدا معيّن كرده است ، از اين جهت گفته شده است : كار حياتى و مماتى خود را در دل با تضرّع و زارى از خدا بخواهيد ، و از حدّى كه بوسيله ى رهبران معيّن شده است تجاوز نكنيد ، و شايد آيت بعد كه گفته شده است « لا تُفْسِدُوا فِي الأَرْضِ بَعْدَ إِصْلاحِها » تا آخر به همين مناسبت باشد كه راه صلاح بخواهيد و فساد و بيباكى مجوئيد تا نيكوكار باشيد و مشمول رحمت او ، و ليكن مشهور است كه ميگويند : « الدّعاء من القدر » و ملَّاى رومى در مثنوى همين را معتقد است كه دعا كردن هم خود جزء سرنوشت انسان است ، و چون بايستى از چيزى بهره مند شود متوجّه بدعا مىشود ، و در دفتر اوّل مثنوى ذيل حكايت كژ ماندن دهان آنكس كه نام پيغمبر ص ببدى ياد كرد چنين گفته است\r\n\r\nچون خدا خواهد كه مان يارى كند\r\nميل ما را جانب زارى كند\r\n\r\n","description":"","footnote":"","page_name":" 175 ","page_number":175},
  {"content":"\r\n\r\n\r\nاى خنك چشمى كه او گريان او است\r\nاى همايون دل كه او بريان او است\r\n\r\n\r\nاز پى هر گريه آخر خنده اى است\r\nمرد آخر بين مبارك بنده اى است\r\n\r\n\r\nهر كجا آب روان سبزه بود\r\nهر كجا اشك روان رحمت شود\r\n\r\n\r\nباش چون دولاب نالان چشمتر\r\nتا ز صحن جانت بر رويد خضر\r\n\r\n[ سوره الأعراف ( 7 ) : آيات 57 تا 58 
  ]\r\nوَ هُوَ الَّذِي يُرْسِلُ الرِّياحَ بُشْراً بَيْنَ يَدَيْ رَحْمَتِه حَتَّى إِذا أَقَلَّتْ سَحاباً ثِقالًا سُقْناه لِبَلَدٍ مَيِّتٍ فَأَنْزَلْنا بِه الْماءَ فَأَخْرَجْنا بِه مِنْ كُلِّ الثَّمَراتِ كَذلِكَ نُخْرِجُ الْمَوْتى لَعَلَّكُمْ تَذَكَّرُونَ ( 57 ) وَالْبَلَدُ الطَّيِّبُ يَخْرُجُ نَباتُه بِإِذْنِ رَبِّه وَالَّذِي خَبُثَ لا يَخْرُجُ إِلَّا نَكِداً كَذلِكَ نُصَرِّفُ الآياتِ لِقَوْمٍ يَشْكُرُونَ ( 58 )\r\nمعنى لغات : اقلَّت - يعنى بالا برد ، اندك و كم معيّن كرد ، و فقير و كم سرمايه شد ، چيزى اندك آورد ، و در مجمع البيان از اقلال بمعنى تمام چيزى را بردن هم معنى كرده است ، نكد - از مصدر نكد با فتح و صداى بالاى نون و كاف بمعنى سختى و مضيقه ى زندگى و كمشدن آب چاه .\r\nترجمه :\r\n56 و همان آفريدگار شما است كه بادها را براى نويد مهر خود بجلو مىفرستد تا كه ابرهاى سنگين را بالا برد ما آنها را ميرانيم تا بالاى سرزمين خشك و از آنها آب ميريزيم و از هر بر و ميوه به آن از زمين ميآوريم و به همين گونه مردگان ز گور در آوريم [ پس به اين نمونه بينديشيد 
  ] كه شايد به ياد پروردگار خود باشيد و [ خود بنگريد : 
  ]\r\n57 سرزمين پاكيزه و برآور گياه خود بفرمان پروردگارش برون مى - دهد و آن كه پليد است و شور زار جز پليد و ناپسند نياورد ، به اين گونه يكايك نشانه - هاى خود براى مردم شكرگزارى نمودار ميكنيم . [ تا دريابند كه مردم پند پذير چون زمين برآورند و سخت دلان چون شوره زار 
  ] .\r\nسخن مفسّرين : « يُرْسِلُ الرِّياحَ بُشْراً » 56 مجمع : ابن كثير « الريح » به صورت مفرد قرائت كرده است ، و « نشرا » با نون و شين مضموم خوانده است و چنين معنى\r\n","description":"","footnote":"","page_name":" 176 ","page_number":176},
  {"content":"\r\n\r\n\r\nمىشود : بطور پراكنده از هر طرف ، و ابن عامر با ضمّ نون و سكون شين خوانده است و عاصم با باء و شين قرائت كرده است .\r\nطبرى : با اين آيه خداوند نمونه داده است و ياد آور شده است بتپرستان منكر حشر و قيامت را ، تا بينديشند و بدانند همانطور كه گياه خشك و مرده از باران تازه و زنده مىشود ، آدمى هم بقدرت خدا زنده خواهد شد .\r\n« لا يَخْرُجُ إِلَّا نَكِداً » 57 طبرى : بعضى قاريهاى مدينه « نكدا » با فتح و صداى بالاى كاف خوانده‌اند ، و بعضى مردم كوفه به سكون كاف قرائت كرده‌اند ، و بقيه ى قاريها با كسر و صداى زير خوانده‌اند ، و اين آيه مثلى است براى مقايسه ى مؤمنين و كافر كه مؤمن مانند زمين حاصلخيز است ، و كافر مانند شوره زار .\r\nتفسير حسينى : بيت :\r\n\r\nزمين شوره سنبل بر نيارد\r\nدر او تخم عمل ضايع مگردان\r\n\r\n\r\nگوهر پاك ببايد كه شود قابل فيض\r\nورنه هر سنگ و گلى لؤلؤ مرجان نشود\r\n\r\n\r\nذرّه را تا نبود همّت عالى حافظ\r\nطالب چشمه ى خورشيد درخشان نشود\r\n\r\nتفسير صافى : عمر و عاص به حضرت سيّد الشهداء حسين عليه السّلام عرض كرد : چرا موى صورت و ريش شما پر و انبوه است ريش ما كم و تنك ؟ آن حضرت اين آيه قرائت فرمود :\r\n« وَالْبَلَدُ الطَّيِّبُ يَخْرُجُ نَباتُه » تا آخر .\r\nسخن ما : در اين دو آيه همان است كه در ترجمه و نقل از طبرى نوشتيم :\r\n[ سوره الأعراف ( 7 ) : آيات 58 تا 64 
  ]\r\nوَ الْبَلَدُ الطَّيِّبُ يَخْرُجُ نَباتُه بِإِذْنِ رَبِّه وَالَّذِي خَبُثَ لا يَخْرُجُ إِلَّا نَكِداً كَذلِكَ نُصَرِّفُ الآياتِ لِقَوْمٍ يَشْكُرُونَ ( 58 ) لَقَدْ أَرْسَلْنا نُوحاً إِلى قَوْمِه فَقالَ يا قَوْمِ اعْبُدُوا اللَّه ما لَكُمْ مِنْ إِله غَيْرُه إِنِّي أَخافُ عَلَيْكُمْ عَذابَ يَوْمٍ عَظِيمٍ ( 59 ) قالَ الْمَلأُ مِنْ قَوْمِه إِنَّا لَنَراكَ فِي ضَلالٍ مُبِينٍ ( 60 ) قالَ يا قَوْمِ لَيْسَ بِي ضَلالَةٌ وَلكِنِّي رَسُولٌ مِنْ رَبِّ الْعالَمِينَ ( 61 ) أُبَلِّغُكُمْ رِسالاتِ رَبِّي وَأَنْصَحُ لَكُمْ وَأَعْلَمُ مِنَ اللَّه ما لا تَعْلَمُونَ ( 62 )\r\nأَ وَعَجِبْتُمْ أَنْ جاءَكُمْ ذِكْرٌ مِنْ رَبِّكُمْ عَلى رَجُلٍ مِنْكُمْ لِيُنْذِرَكُمْ وَلِتَتَّقُوا وَلَعَلَّكُمْ تُرْحَمُونَ ( 63 ) فَكَذَّبُوه فَأَنْجَيْناه وَالَّذِينَ مَعَه فِي الْفُلْكِ وَأَغْرَقْنَا الَّذِينَ كَذَّبُوا بِآياتِنا إِنَّهُمْ كانُوا قَوْماً عَمِينَ ( 64 )\r\n","description":"","footnote":"","page_name":" 177 ","page_number":177},
  {"content":"\r\nمعنى لغات : الملأ - گروه و بزرگان ، گمان بردن ، مشورت كردن ، طمع كردن حسن اخلاق و معاشرت ، ملأ اعلا يعنى عالم ارواح و مجرّدات . فلك - بضمّ فاء بمعنى كشتى و كشتيها كه در مفرد و جمع بيك لفظ است .\r\nترجمه :\r\n[ نمونه ى اين دو دسته مردم بروزگار پيشين بود كه 
  ] 58 ما نوح را براى گروه خودش بپيامبرى فرستاديم و او به آنها گفت : اى ياران من خدا را پرستيد كه جز او خدائى نداريد و من ترسناكم كه برستاخيز گرفتار آزار شويد .\r\n59 بزرگان آنها گفتند : براى ما نمودار است كه تو سخت گمراه شدى ،\r\n60 او گفت : اى مردم نه من گمراهم كه فرستاده از سوى پروردگار جهانيانم ،\r\n61 و پيغامهاى پروردگار خود بشما ميرسانم و راه راست درست نشانتان مىدهم چون از سوى خدا چيزى بدانم كه شما را آگاهى ز آن نباشد ،\r\n62 مگر شگفت داريد كه سخنى بيادآورى ز سوى پروردگارتان به زبان مردمى از خودتان براى شما آيد تا بيم و نويدتان دهد و پرهيزگار شويد و اميدوار باشيد كه بشما مهربانى كنند ؟\r\n63 آنها سخن او را دروغ شمردند و ما او و هماهنگان او را بكشتى نشانديم و آن كسان كه نشانه هاى يگانگى ما دروغ شمردند به آب فرو برديم چه ايشان گروهى كور دل بودند .\r\nسخن مفسّرين : « لَقَدْ أَرْسَلْنا نُوحاً » 58 كشف نوشته : نوح همچنان دعوت همى كرد و اميد همى داشت تا آيت آمد كه « لَنْ يُؤْمِنَ مِنْ قَوْمِكَ إِلَّا مَنْ قَدْ آمَنَ » باز مصطفى عربى رسول قرشى كه فرستادند ، رشته ى دولت آن با دامن ابد پيوسته « وَرَأَيْتَ النَّاسَ يَدْخُلُونَ فِي دِينِ اللَّه أَفْواجاً » نوح را بقوم خود فرستادند ، گفتند « أَنْذِرْ قَوْمَكَ مِنْ قَبْلِ أَنْ يَأْتِيَهُمْ عَذابٌ أَلِيمٌ » مصطفى را بخلق فرستادند گفتند « بَشِّرِ الْمُؤْمِنِينَ بِأَنَّ لَهُمْ مِنَ اللَّه فَضْلًا كَبِيراً » نوح را بعقوبت فرستادند و مصطفى\r\n","description":"","footnote":"","page_name":" 178 ","page_number":178},
  {"content":"\r\n\r\nرا برحمت ، نبينى كه در حقّ نوح بيم فرا پيش داشت و مغفرت باز پس داشت ، گفت « أَنْ يَأْتِيَهُمْ عَذابٌ أَلِيمٌ » پس به آخر گفت « لِيَغْفِرَ لَكُمْ مِنْ ذُنُوبِكُمْ » و در حقّ مصطفى بشارت و رحمت فرا پيش داشت و بيم وا پس داشت « إِنَّا أَرْسَلْناكَ شاهِداً وَمُبَشِّراً وَنَذِيراً » نوح دعا كرد كه « رَبِّ لا تَذَرْ عَلَى الأَرْضِ مِنَ الْكافِرِينَ دَيَّاراً » سيّد را گفتند يا محمّد تو چه ميگوئى ؟ گفت : ما را در بدايت اين كار ، اين ادب در آموختند كه « وَاخْفِضْ جَناحَكَ لِمَنِ اتَّبَعَكَ » و فرق است ميان كسى كه گويد « لكِنِّي رَسُولٌ مِنْ رَبِّ الْعالَمِينَ » و كسى كه حقّ جلّ جلاله از بهر وى گويد « إِنَّكَ لَمِنَ الْمُرْسَلِينَ » آن تفرقت است و اين جمع ، آن صفت مريد است و اين نعمت مراد « و بينهما بون بعيد » .\r\n« ما لَكُمْ مِنْ إِله غَيْرُه » 58 مجمع : ابو جعفر و كسائى با كسر و صداى زير راء خوانده‌اند و ديگران غير با رفع و صداى جلو راء قرائت كرده‌اند .\r\n« قالَ الْمَلأُ مِنْ قَوْمِه » 59 مجمع : جبّائى گفته است : يعنى گروهى و دسته اى گفتند ، ابو مسلم گفته است : يعنى اشراف و بزرگان كه در دل ديگران هيبتى و عظمتى داشتند گفتند « أُبَلِّغُكُمْ رِسالاتِ رَبِّي » 61 مجمع : ابو عمرو « أُبَلِّغُكُمْ » با تخفيف لام خوانده است ، و ديگر قاريها با تشديد لام خوانده‌اند .\r\n« أوَ عَجِبْتُمْ أَنْ جاءَكُمْ » رجل منكم 62 روح البيان : با اين جمله ، نوح بمردم خود فهمانده است كه عظمت حقّ بالاتر از اين است كه با فرد فرد بشر ارتباط و افاضه ى الهام برقرار شود پس لازم است فردى انتخاب شود كه داراى صفاى روح باشد و به اين وسيله از عالم غيب استفاضه كند و الهام بگيرد ، و بمردم بواسطه ى اشتراك نوعى و رابطه ى مادى آميزش كند و وظائف آنها را كه الهام گرفته است بفهماند ، و فيض برساند .\r\n« إِنَّهُمْ كانُوا قَوْماً عَمِينَ » 62 در روح البيان : يعنى دلهاشان از معرفت بتوحيد و نبوّت و معاد كور است و اين كورى مانع مشاهده ى آيات و بيّنات خداوندى است ، و اين شعر صائب را در ذيل اين جمله نوشته است :\r\n","description":"","footnote":"","page_name":" 179 ","page_number":179},
  {"content":"\r\n\r\nدل چو بينا است چه غم ديده اگر نابينا است\r\nخانه ى آينه را روشنى از روزن نيست\r\n\r\nو اين غزل حافظ هم مناسب اين جمله است :\r\n\r\nبيا كه چاره ى ذوق حضور و نظم امور\r\nبفيض بخشى اهل نظر توانى كرد\r\n\r\n\r\nگل مراد تو آنگه نقاب بگشايد\r\nكه خدمتش چو نسيم سحر توانى كرد\r\n\r\n\r\nتو كز سراى طبيعت نميروى بيرون\r\nكجا بكوى حقيقت گذر توانى كرد\r\n\r\n\r\nجمال يار ندارد نقاب و پرده ولى\r\nغبار ره بنشان تا نظر توانى كرد\r\n\r\nطنطاوى : قصّه ى نوح و عاد و ثمود بما ميفهماند كه آدمى در اثر محيط ، و تو ارث بعقايد و افكار ديگران پابند است و فرزند مسيحى يا بودائى و يهودى و ديگر اديان همان دين پدران خود را مىپذيرند و معتقد هستند ، و بموجب حكم طبيعت بشر گرفتار صفات و اخلاق و اديان مخصوص محيط و آباء و اجداد خود هست و ليكن اين قصّه هاى پيغمبران نشان ميدهد كه آنها بشر را از اين بند و زنجير آزاد كردند و مردم را وادار كردند كه آن عادات را رها كنند و از اخلاق و رفتار پدران خود دست بردارند ، و آن كس كه بر آن روش بماند گرفتار عذاب و هلاك خواهد شد ، پس هر فرد عاقل موظَّف است كوشش كند در پاك كردن فكر و كار خود از پليديهاى اجتماعى كه در آن زندگى مىكند تا بسعادت قرب پروردگار خود برسد .\r\nسخن ما : قصّه ى نوح در قرآن مكرّر شده است ، و معلوم است كه اين گونه قصّه - ها از آيات رهبرى عمومى بشر ، و يا براى تعيين تكليف و وظائف فردى و اجتماعى همگانى نيست ، فقطَّ يادآورى است براى عبرت حاضرين و مخاطبين از فكر و كار و سرنوشت گذشتگان پس مردم آن روز كه روى اين قصّه ها و سخنان با آنها بوده است مطالبى از اين آيات درك ميكرده‌اند كه وسيله ى تحريك احساسات آنها ميشده - است و در نتيجه آماده ميشدند براى پذيرفتن سخن حقّ ، ولى آيا در تاريخ گذشته نوح و ملَّت او در چه سرزمينى بوده‌اند و كشتى سوارى آنها و طوفان موجب غرق مخالفين بچه جور بوده است ، مطلبى نيست كه ما آن را بتوانيم از نظر تاريخ كشف\r\n","description":"","footnote":"","page_name":" 180 ","page_number":180},
  {"content":"\r\n\r\nكنيم و يا فائده ى مخصوص براى ما داشته باشد ، و فقطَّ كافى است كه تصديق كنيم اين سخنان بيان حقايقى بوده است كه نتايج مهمّى داده است و آن تسليم عرب جاهل خود سر بفرمان خدا و پيغمبر ص است .\r\n[ سوره الأعراف ( 7 ) : آيات 65 تا 72 
  ]\r\nوَ إِلى عادٍ أَخاهُمْ هُوداً قالَ يا قَوْمِ اعْبُدُوا اللَّه ما لَكُمْ مِنْ إِله غَيْرُه أفَلا تَتَّقُونَ ( 65 ) قالَ الْمَلأُ الَّذِينَ كَفَرُوا مِنْ قَوْمِه إِنَّا لَنَراكَ فِي سَفاهَةٍ وَإِنَّا لَنَظُنُّكَ مِنَ الْكاذِبِينَ ( 66 ) قالَ يا قَوْمِ لَيْسَ بِي سَفاهَةٌ وَلكِنِّي رَسُولٌ مِنْ رَبِّ الْعالَمِينَ ( 67 ) أُبَلِّغُكُمْ رِسالاتِ رَبِّي وَأَنَا لَكُمْ ناصِحٌ أَمِينٌ ( 68 ) أوَ عَجِبْتُمْ أَنْ جاءَكُمْ ذِكْرٌ مِنْ رَبِّكُمْ عَلى رَجُلٍ مِنْكُمْ لِيُنْذِرَكُمْ وَاذْكُرُوا إِذْ جَعَلَكُمْ خُلَفاءَ مِنْ بَعْدِ قَوْمِ نُوحٍ وَزادَكُمْ فِي الْخَلْقِ بَصْطَةً فَاذْكُرُوا آلاءَ اللَّه لَعَلَّكُمْ تُفْلِحُونَ ( 69 )\r\nقالُوا أجِئْتَنا لِنَعْبُدَ اللَّه وَحْدَه وَنَذَرَ ما كانَ يَعْبُدُ آباؤُنا فَأْتِنا بِما تَعِدُنا إِنْ كُنْتَ مِنَ الصَّادِقِينَ ( 70 ) قالَ قَدْ وَقَعَ عَلَيْكُمْ مِنْ رَبِّكُمْ رِجْسٌ وَغَضَبٌ أتُجادِلُونَنِي فِي أَسْماءٍ سَمَّيْتُمُوها أَنْتُمْ وَآباؤُكُمْ ما نَزَّلَ اللَّه بِها مِنْ سُلْطانٍ فَانْتَظِرُوا إِنِّي مَعَكُمْ مِنَ الْمُنْتَظِرِينَ ( 71 ) فَأَنْجَيْناه وَالَّذِينَ مَعَه بِرَحْمَةٍ مِنَّا وَقَطَعْنا دابِرَ الَّذِينَ كَذَّبُوا بِآياتِنا وَما كانُوا مُؤْمِنِينَ ( 72 )\r\nمعنى لغات : عاد - نام دسته ى از عرب قديمى بوده است كه مورّخين آنها را عرب بائده مينامند يعنى نابود شده ، بسطه - گشايش ، كمال ، توسعه ى زندگى آلاء - مفرد آن الى ، با فتح همزه و كسر لام ، و الى با كسر همزه و لام ، و ألى با فتح همزه و لام بمعنى نعمت و خوشى ، رجس - كار و چيز پليد و زشت و ناپسند ، دابر -\r\n","description":"","footnote":"","page_name":" 181 ","page_number":181},
  {"content":"\r\n\r\nگذشته ، آخر و دنباله ، اصل و ريشه .\r\nترجمه :\r\n64 و براى گروه عاد خويشاوندشان هود را بپيامبرى فرستاديم و او به آنها گفت : اى ياران خدا را بپرستيد كه جز او خدائى نداريد پس چرا از خشم او پرهيز نداريد ؟\r\n65 بزرگانشان كه بيدين بودند گفتند : بدرستى تو بيخرد هستى و چنين پنداريم كه دروغگوئى\r\n66 او گفت : من بيخرد نيم كه فرستاده ى پروردگار جهانيانم .\r\n67 و پيغامهاى او بشما ميرسانم و براى شما خير خواهى درستكارم .\r\n68 چرا شگفت آريد كه يادآورى و رهبرى با مردى از ميان خود براىتان آيد تا بيم و نويدتان دهد ؟ و خود به ياد آريد كه پس از مردم نوح خدا شما را جانشين آنان كرد و در آفرينش شما گشادگى فزود كه بتوان و تن برتر شديد پس بخششهاى خداوندى را به ياد داريد تا اميدوار برستگارى خود باشيد ،\r\n69 آنها گفتند : مگر تو آمده اى كه ما ، بس خدا را بپرستيم و آنچه را پدران ما مىپرستيدند رها كنيم ؟ پس اگر راستگوئى به پيش آر آنچه ما را ز آن بترساندى ، هود گفت :\r\n70 همانا خشم و پليدى از سوى پروردگارتان بر شما استوار باشد كه با من گفتگو مىكنيد به پشتيبانى نامهائى كه خود شما و پدرانتان ساخته‌ايد و براى درستى آن خدا چيزى نفرستاده است ، و توانى بر استوارى آن نداريد پس چشم به راه باشيد كه من هم با شما چشم براهم\r\n71 پس خود او را و كسانى كه با او بودند [ ز گرفتارى 
  ] رهانديم ، و آنها را كه نشانه هاى ما باور نداشتند و مؤمن نبودند دنباله شان بريديم و يكبارگى نابودشان كرديم .\r\nسخن مفسّرين : « وَإِلى عادٍ أَخاهُمْ هُوداً » 64 تفسير عبده : از ابن عبّاس روايت كرده‌اند كه هود اوّل كسى است كه به زبان عربى سخن گفت ، و او چهار فرزند داشته است ، 1 - قحطان كه پدر يمنيها است ، 2 - فالغ كه قبايل مصر ، از نسل او است ، و از دو پسر ديگرش كسى نمانده است ، و نيز كلبى و ديگران گفته‌اند : عاد مردمى بودند بتپرست كه بتهاى خود را بنامهاى « ودّ ، سواع ، يغوث ، نسر » ناميده بودند ، و هود كه مردى بود از قبيله اى بنام خلود مأمور بپيغمبرى و منع آنها بود از بتپرستى و سر منزل آنها اراضى ريگستان ميان عمان و حضر موت متّصل بيمن بود\r\n","description":"","footnote":"","page_name":" 182 ","page_number":182},
  {"content":"\r\nبنام احقاف ، و طبرى و بخارى و ابن عساكر از علىّ عليه السّلام نقل كرده‌اند كه قبر هود در تپه ى خاكى است برنگ قرمز به زمين حضر موت .\r\nطنطاوى : عاد و ثمود از طبقه ى عرب بائده « نابود شده كه فقطَّ اسمى از آن باقى است » هستند ، مثل عمالقه و طسم و جديس ، و اميم و وباد و جرهم و حضر موت كه ميگويند : اين دسته ى از عرب مردمى بوده‌اند در بابل و از آنجا بعربستان هجرت كرده بودند و همه ى اعراب بائده از نسل سام بن نوح هستند ، و از گفتار علَّامه ابن خلدون ، كه كشفيّات جديد تاريخ نيز بطور اجمال موافق آن است چنين نتيجه مى - شود كه عمالقه از نسل لاوذ بن سام هستند و ديگرانشان از نسل ارم بن سامند ، و ميگويند اين اعراب بر عراق و مصر حكومت داشته‌اند و اوّل دولت بابلى از آنها بوده است و سر آمد آنها حمور ابيها هستند كه مورّخين معتقد هستند در حدود دو هزار و سيصد سال پيش از ميلاد ، و پانزده نفر آنها مدّت سه قرن حكومت ميكرده‌اند ، و ظهور ابراهيم خليل را در دوران اين حكومت دانسته‌اند ، و در سال هزار و نهصد و يك ميلادى از حفّاريهاى شوش لوحى سنگى به طول هفت گام بدست آمد كه با خطَّ ميخى دويست و هشتاد و دو ماده ى قانون حمورابى بر آن نقش بود .\r\n« ما لَكُمْ مِنْ إِله غَيْرُه ، أفَلا تَتَّقُونَ » 64 امام فخر : در آيات جلو كه نقل سخن نوح شده گفته شده است « مِنْ إِله غَيْرُه إِنِّي أَخافُ عَلَيْكُمْ عَذابَ يَوْمٍ عَظِيمٍ » و اختلاف نقل سخن نوح با سخن هود در همين جزء آخر است كه اينجا « أفَلا تَتَّقُونَ » گفته شده است و آنجا « أَخافُ عَلَيْكُمْ عَذابَ » گفته شده است ، براى اين است كه چون ملَّت نوح سابقه نداشتند ، او آنها را از عذاب ترساند ، ولى چون ملَّت هود سابقه داشتند كه ملَّت نوح عذاب و گرفتارى داشته است از اين جهت هود به آنها گفته است « أفَلا تَتَّقُونَ » يعنى چرا نميترسيد از آنچه بسر ملَّت نوح آمده ؟\r\n« وَاذْكُرُوا إِذْ جَعَلَكُمْ خُلَفاءَ مِنْ بَعْدِ قَوْمِ نُوحٍ وَزادَكُمْ فِي الْخَلْقِ بَصْطَةً » 68 طبرى : يعنى شما جانشين مردم نوح شديد ، چون آنها بسزاى بدرفتارىشان نابود شدند ، پس بترسيد كه به همان سرنوشت گرفتار شويد با اينكه نعمت بيشتر بشما\r\n","description":"","footnote":"","page_name":" 183 ","page_number":183},
  {"content":"\r\nداده شده است كه در قامت بلندتر هستيد و در احتياجات و نظم زندگى از آنها آسوده تر و بهتر هستيد .\r\nابو الفتوح نوشته است : ياد كنيد چون خداى تعالى شما را خليفه كرد از پس قوم نوح و خليفه كسى باشد كه قائم مقام ديگرى باشد از پس او ، و ميفزود شما را در خلق و آفرينش بسطه و گستردگى ، بعضى گفتند : قوّت خواست ، و بعضى گفتند طول قامت خواست ، رمانى و زجّاج گفتند : آن كه كوتاه ترين ايشان بود شصت گز بود و دراز - ترين ايشان صد گز بود ، و باقر عليه السّلام گفت : هر يك از ايشان به بالاى نخلى خرمائى بود دراز و بقوّت چنان بودند كه مردى از ايشان بيامدى و دست در رعن « كمر و جلو آمدگى كوه » كوه زدى و بقوّت بجنباندى و سنگ از كوه بكندى ، عبد اللَّه عبّاس گفت هر يكى هشتاد گز بودند ، ابو حمزه ى ثمالى گفت : هفتاد گز مقاتل گفت :\r\nدوازده گز ، وهب گفت : سر هر يك از ايشان بر مثال قبّه اى بود كه در چشم خانه و بينى و در استخوان سرهاى ايشان سباع خانه ساختندى و بچه زادندى .\r\nعبده : يعنى بخاطر بياوريد نعمتهاى خدا را كه شما جانشين ملَّت نوح هستيد و داراى تمدّن و حكومت وسيع ، و يا داراى بدنهاى قوى هستيد و قامتهاى بلند . و آنچه مفسّرين در طول قامت آنها گفته‌اند مبالغه است كه اطمينان بدرستى آن و احتياجى به آن نيست ، ولى در سوره هاى هود و شعرا و فصّلت قوّت آنها گفته شده است .\r\n« فَأْتِنا بِما تَعِدُنا » 69 فخر : چون جمله ى « أفَلا تَتَّقُونَ » كه در جلو گفته شده است معنى تهديد را ميفهماند ، از اين جهت آنها گفتند « فَأْتِنا بِما تَعِدُنا » تا آخر يعنى بتهديد خود عمل كن .\r\n« قالَ قَدْ وَقَعَ عَلَيْكُمْ مِنْ رَبِّكُمْ رِجْسٌ وَغَضَبٌ » 70 مجمع : يعنى گرفتارى شما ناگزير خواهد بود ، پس گويا الآن واقع شده است و شما در گرفتارى هستيد .\r\nامام فخر : كلمه ى « وقع » بمعنى « وجد و حصل » است ، يعنى اراده ى ازلى در گذشته و آينده بر گرفتارى و عذاب شما است ، و مقصود از رجس عقايد باطله است ،\r\n","description":"","footnote":"","page_name":" 184 ","page_number":184},
  {"content":"\r\nچون در صفت اهل بيت كه گفته شده است « لِيُذْهِبَ عَنْكُمُ الرِّجْسَ » « وَيُطَهِّرَكُمْ تَطْهِيراً » مقصود پاكى از پليدى عقايد باطله است ، و نتيجه ى مطلب اين است كه چون آنها اصرار بر كفر و تقليد گذشتگان داشتند و دليل قبول نميكردند ، كفر آنها زياد و سخت شد و غضب خداوند هم بر آن افزوده شد چون خاصيّت آن سختى ، و شدّت كفر اين غصب است .\r\n« وَقَطَعْنا دابِرَ الَّذِينَ كَذَّبُوا بِآياتِنا » 71 صفى عليشاه سرنوشت و گرفتارى - هاى جور بجور و ناگهان آدمى را در تفسير اين جمله به اين بيان گفته است :\r\n\r\nهم ببرّيديم و بركنديم باز\r\nپايه و بنياد آن قوم از فراز\r\n\r\n\r\nزان كه مىبودند دور از رأى ما\r\nاز پى تكذيب آيتهاى ما\r\n\r\n\r\nباد را داديم فرمان تا تمام\r\nعاديان را برد بنياد و مقام\r\n\r\n\r\nتا نپندارى كه بادى گر وزد\r\nمىتواند برگ كاهى را گزد\r\n\r\n\r\nيا تواند برگى افكند از درخت\r\nزان كه حقّش بر كمندى بسته سخت\r\n\r\n\r\nجز كه امر آيد ز خلَّاق العباد\r\nكه بكن اى باد از بيخ اين بلاد\r\n\r\n\r\nبادها را گر شناسى پيش و پس\r\nبينى اندر صد كمندى هر نفس\r\n\r\n\r\nنيم بادى چون كه پيچد در شكم\r\nسبلتت را بر كند آرى ، ورم\r\n\r\n\r\nرو كنى هر سو سپاهش بسته صف\r\nاز زمين تا آسمان بر هر طرف\r\n\r\n\r\nاز جنود او يك ار دانى هوا است\r\nكآدم و عالم اسيرش جابجا است\r\n\r\n\r\nوان يكت كافى است وقت گوشمال\r\nزان مگر بگريزى ار يا بى مجال\r\n\r\n\r\nآن كه باشد عقل و بختى ياورش\r\nميگريزد سوى شاه از لشكرش\r\n\r\n\r\nوان كه بختش واژگون باشد ، ز شاه\r\nميگريزد همچو دزدان در سپاه\r\n\r\n\r\nپس بگيرد يك قلاورزى دمش\r\nبندد از كاكل بدامى تا سمش\r\n\r\n\r\nميكشد تا پاى دارش مو كشان\r\nمىدهد هر جا بعصيانش نشان\r\n\r\n\r\nهر چه بينى در جهان اسپاه اوست\r\nبا تو سركش ، بنده ى درگاه اوست\r\n\r\n\r\nجان و تن هم بنده ى فرمان اوست\r\nهمرهند ار با تو ، از احسان اوست\r\n\r\n","description":"","footnote":"","page_name":" 185 ","page_number":185},
  {"content":"\r\n\r\n\r\nرو نمائى بر قفا پيچد رگت\r\nاستخوان ار نشكند گيرد سگت\r\n\r\n\r\nيا كه امر آيد بسرهنگان باد\r\nكاين خسيس است از تتمّه ى قوم عاد\r\n\r\n\r\nباد خوئى را فرستد از قفاش\r\nتا بگيرد ريش و بنشاند بجاش\r\n\r\nمفسّرين مثل طبرى و ديگران افسانه اى مفصّل براى هود نوشته‌اند كه احتياج بنقل و ترجمه ى آن نيست و خلاصه و بهتر از ديگران همين اشعار صفى عليشاه است كه نقل شد ، سخن ما هم همان است كه در آيات جلو براى قصّه ى نوح نوشتيم .\r\n[ سوره الأعراف ( 7 ) : آيات 73 تا 79 
  ]\r\nوَ إِلى ثَمُودَ أَخاهُمْ صالِحاً قالَ يا قَوْمِ اعْبُدُوا اللَّه ما لَكُمْ مِنْ إِله غَيْرُه قَدْ جاءَتْكُمْ بَيِّنَةٌ مِنْ رَبِّكُمْ هذِه ناقَةُ اللَّه لَكُمْ آيَةً فَذَرُوها تَأْكُلْ فِي أَرْضِ اللَّه وَلا تَمَسُّوها بِسُوءٍ فَيَأْخُذَكُمْ عَذابٌ أَلِيمٌ ( 73 ) وَاذْكُرُوا إِذْ جَعَلَكُمْ خُلَفاءَ مِنْ بَعْدِ عادٍ وَبَوَّأَكُمْ فِي الأَرْضِ تَتَّخِذُونَ مِنْ سُهُولِها قُصُوراً وَتَنْحِتُونَ الْجِبالَ بُيُوتاً فَاذْكُرُوا آلاءَ اللَّه وَلا تَعْثَوْا فِي الأَرْضِ مُفْسِدِينَ ( 74 ) قالَ الْمَلأُ الَّذِينَ اسْتَكْبَرُوا مِنْ قَوْمِه لِلَّذِينَ اسْتُضْعِفُوا لِمَنْ آمَنَ مِنْهُمْ أتَعْلَمُونَ أَنَّ صالِحاً مُرْسَلٌ مِنْ رَبِّه قالُوا إِنَّا بِما أُرْسِلَ بِه مُؤْمِنُونَ ( 75 ) قالَ الَّذِينَ اسْتَكْبَرُوا إِنَّا بِالَّذِي آمَنْتُمْ بِه كافِرُونَ ( 76 ) فَعَقَرُوا النَّاقَةَ وَعَتَوْا عَنْ أَمْرِ رَبِّهِمْ وَقالُوا يا صالِحُ ائْتِنا بِما تَعِدُنا إِنْ كُنْتَ مِنَ الْمُرْسَلِينَ ( 77 )\r\nفَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ ( 78 ) فَتَوَلَّى عَنْهُمْ وَقالَ يا قَوْمِ لَقَدْ أَبْلَغْتُكُمْ رِسالَةَ رَبِّي وَنَصَحْتُ لَكُمْ وَلكِنْ لا تُحِبُّونَ النَّاصِحِينَ ( 79 )\r\nمعنى لغات : بيّنة - هر چيز واضح و روشن ، دليل و برهان ، بوّأ - يعنى جائى\r\n","description":"","footnote":"","page_name":" 186 ","page_number":186},
  {"content":"\r\nمهيّا كرد ، و بمنزلى وارد شد ، سهول - جمع سهل زمين راست و مستقيم و هموار .\r\nتنحتون - از مصدر نحت بفتح نون و سكون حا بمعنى سنگ و چوب ، لا تعثوا - از مصدر عثوّ بر وزن فعول بضمّ فاء و عين بمعنى مبالغه در گردنفرازى و كفر و تباهكارى و فساد . عقروا - از مصدر عقر بفتح عين و سكون قاف بمعنى مجروح كردن ، سر بريدن و چهار دست و پا بريدن شتر . عتوا - از مصدر عتو بر وزن فعول با ضمّ اوّل و دوّم بمعنى گردنفرازى و بدرفتارى بيش از اندازه . رجفه - جنبش و لرزش سخت و شديد و زلزله . جاثمين - به زمين چسبيدگان و با زمين يكسان شدگان و باصطلاح فرش زمين شدگان .\r\nترجمه :\r\n72 و بسوى ثموديان دوستشان صالح به پيامبرى فرستاديم كه به آنها گفت : اى ياران خدا را بپرستيد چه جز او خدا نداريد و همانا دستاويزى نمودار براىتان ز سوى پروردگارتان آمد كه اين ماده شتر از سوى خدا است ، و براى شما نشانه بود پس آن را به خود واگذاريد تا بر زمين كه سرمايه ى خداوندى است بچرد و آن را ببدى نيائيد كه آزارى دردناك شما را بر سر آيد ،\r\n73 و به ياد داريد كه خدا شما را جانشين از پس عاديان كرد و بسرزمينشان جاىتان داد كه در هموار آن كاخها بسازيد و بكوهستان آن خانه ى سنگى . پس بخششهاى خداوندى به ياد داريد و در جهان به تباهكارى نشتابيد ،\r\n74 گروه گردنفراز مردم ثمود با آنها كه [ مؤمن و 
  ] ناتوان دست آنان شده گفتند : مگر شما باور نداريد كه صالح فرستاده ز سوى پروردگار خود باشد ؟ گفتند : ما به آنچه او آورده گرويده‌ايم .\r\n75 آنها كه خود خواه بودند گفتند : آنكه شما به او بگرويده‌ايد ما باور نداريم ،\r\n76 پس ماده شتر را سر بريدند و ز فرمان پروردگار خود سخت سر به پيچيدند و گفتند : اى صالح اگر تو از پيمبرانى بياور آنچه ما را از آن بترساندى ،\r\n77 پس لرزه اى چنان سخت آنها را گرفت كه در خانه ى خود بر زمين چسبيده شدند ،\r\n78 پس صالح ز آنان روى بگرداند و گفت : اى خويشاوندان من پيغام پروردگار خود بشما رساندم و خير - خواهىتان كردم ولى شما دوستدار چنين كسان نباشيد .\r\n","description":"","footnote":"","page_name":" 187 ","page_number":187},
  {"content":"\r\n\r\nسخن مفسرين : « وَإِلى ثَمُودَ أَخاهُمْ صالِحاً » 72 ابو الفتوح نوشته است :\r\nو مراد بثمود در آيه قبيله است ، ابو عمرو بن العلاء گفت : ثمود براى آن خواندند ايشان را كه ايشان را آب كم بود ، من الثّمد و هو الماء القليل ، و مسكن ايشان در حجر « با كسر حاء و سكون جيم - قاموس » بود ميان حجاز و شام تا بوادى القرى ، و امّا نسب صالح ، هو صالح بن عبيد بن آصف من ماشح بن عبيد بن جادر بن ثمود .\r\nطنطاوى : در وادى القرى كه به راه حاجيهاى شامى است به طرف مكّه مداين صالح معروف است و قبل از ميلاد بتصرّف نبطيها بوده است كه ملَّتى بوده‌اند ساكن ميان عراق عرب و عجم و بوسيله ى مستشرقين سنگ نبشتهاى زياد بخطَّ نبطى از آنجا استخراج شده است ، و اكنون غارهاى زيادى طبيعى و تراشيده آنجا هست كه مسكون بوده است و اكنون بواسطه ى باران مردم فقير در آنها زندگى مى - كنند .\r\n« هذِه ناقَةُ اللَّه لَكُمْ آيَةً » 72 طبرى : ابو طفيل گفته است ، مردم ثمود بصالح گفتند : اگر تو پيغمبر هستى نشانه اى بر راستى خود بياور ، او گفت به طرف كوه و كمرى برويد ، آنها رفتند و ناگاه ديدند چيزى در سنگ حركت مىكند مانند بچه كه در شكم مادر مىجنبد ، سپس سنگ بشكافت و شترى در آمد .\r\nابو الفتوح نوشته است : اضافه ى او با خداى تعالى اضافه ى تخصيص است از براى آن كه خداى تعالى او را خلاف آن آفريد كه ديگر شتران را ، از اين كار او را به خود اضافت كرد ، و وجهى ديگر آن است كه چون او را بمعجز صالح كرد تا صدق قول او به آن معجز پيدا شود و در صدق قول او صحّت دين خدا باشد او را ناقه ى خود خواند ، و وجهى ديگر آن است كه مالكى دگر نبود آن را جز خداى تعالى ، و آيه در او آن بود كه او از سنگ ملساء بيرون آمد پس از آن كه پنداشتى كه آن سنگ شتر آبستن است ، به او بزاد چنان كه مادر بچه زايد ، و نيز او را شربى بود از آب روزى و بر دگر روز هم چندان كه آب خورده بود شير بدادى .\r\nتأويلات كاشانى : شتر صالح مثل عصاى موسى است و خر عيسى و براق محمّد ص\r\n","description":"","footnote":"","page_name":" 188 ","page_number":188},
  {"content":"\r\nچون مركب نفوس انسانيّت پيغمبران و ديگر مردم همان نفس حيوانى ايشان است كه حقيقت آنها را نمودار مىكند ، و هر صفت كه در آنها نمودارتر باشد مركب و نفس حيوانىشان بنام آن حيوان خوانده مىشود كه آن صفت در آن نمودار است ، پس آن كه روح بردبار و ملايم دارد و با قدرت و آرامش بسر ميبرد ، مركب و نفس حيوانى او شتر ناميده مىشود .\r\n« وَاذْكُرُوا إِذْ جَعَلَكُمْ خُلَفاءَ » 73 تفسير عبده : يعنى به ياد آريد كه تمدّن و توانائى مردم عاد را به ارث برديد ، و از هنر بنائى و معمارى و ساختن لوازم آن بهره - مند هستيد .\r\n« قالَ الْمَلأُ » 74 مجمع : ابن عامر « و قال » با واو قرائت كرده است و ديگران بدون واو خوانده‌اند .\r\n« لِلَّذِينَ اسْتُضْعِفُوا » 74 تفسير عبده : روش آفرينش چنين است كه فقرا و بيچارگان زودتر دعوت پيغمبران و رهبران را مىپذيرند ، چون مقامى و مالى ندارند و زيانى بر خود فرض نميكنند ، ولى مالداران و مدعّيان جاه و مقام شخصّيت خود را در برابر دستورهاى پيشوايان در خطر ميدانند و دير تسليم ميشوند .\r\n« فَأَخَذَتْهُمُ الرَّجْفَةُ » 77 تفسير عبده : ممكن است اين حادثه بواسطه ى ابرى بوده است كه حامل الكتريسته اى بوده است سخت و متراكم و با الكتريسته ى زمين مصادف شده است و توليد رعد و برق و زلزله كرده است « 1 » .\r\n« فَتَوَلَّى عَنْهُمْ » 78 ابو الفتوح نوشته است : يعنى چون وقت نزول عذاب بود از ميان ايشان بدر آمد ، و شايد تا كنايت بود از يأس و قطع طمع از ايمان ايشان .\r\n« وَقالَ يا قَوْمِ لَقَدْ أَبْلَغْتُكُمْ رِسالَةَ رَبِّي » 78 امام فخر و عبده : اين سخن صالح با مردگان از جهت اظهار افسوس و تسلَّاى دل خود بوده است ، چنان كه آن را كه پند ميدهيم و نمىپذيرد و بعاقبت بد آن گرفتار مىشود ، با خود ميگوئيم و روى سخن\r\n\r\n","description":"","footnote":"\r\n( 1 ) سيّد رشيد رضا كه شاگرد عبده است و اين تفسير را از درس استاد خود فرا گرفته و نيز سر سيّد احمد خان هندى كوشش فراوان دارند كه تا ممكن است خارق عادت را توجيه كنند .\r\n","page_name":" 189 ","page_number":189},
  {"content":"\r\n\r\nما با او است « اى بيچاره چه قدر گفتم و نصيحت كردم آخر چرا نپذيرفتى ، به ياد دارى كه فلان وقت كه چنان كردى به تو چنين گفتم . . . » و نظير سخن صالح است ، فرموده ى پيغمبر با چند نفر از اعراب مكه كه در جنگ بدر كشته شده و در چاهى انداخته بودند ، آنها را بنام آواز داد و فرمود : چه ميشد اگر فرمان خدا و پيغمبر مى - پذيرفتيد ؟ اكنون وعده هاى خداوند براى ما درست بود ، آيا براى شما راست و درست نشد ؟ از آنحضرت پرسيدند : چه سود در سخن گفتن با اين مردگان بيروح فرمود : شما از آنها بهتر و بيشتر نميشنويد .\r\nسخن ما : آنچه در قضيّه ى نوح و هود گفتيم در اينجا نيز بيش از آن چيزى - نميتوانيم بگوئيم جز اينكه سرزمين ثمود از نظر تاريخ براى ما روشنتر و معيّن است .\r\n[ سوره الأعراف ( 7 ) : آيات 80 تا 84 
  ]\r\nوَ لُوطاً إِذْ قالَ لِقَوْمِه أتَأْتُونَ الْفاحِشَةَ ما سَبَقَكُمْ بِها مِنْ أَحَدٍ مِنَ الْعالَمِينَ ( 80 ) إِنَّكُمْ لَتَأْتُونَ الرِّجالَ شَهْوَةً مِنْ دُونِ النِّساءِ بَلْ أَنْتُمْ قَوْمٌ مُسْرِفُونَ ( 81 ) وَما كانَ جَوابَ قَوْمِه إِلَّا أَنْ قالُوا أَخْرِجُوهُمْ مِنْ قَرْيَتِكُمْ إِنَّهُمْ أُناسٌ يَتَطَهَّرُونَ ( 82 ) فَأَنْجَيْناه وَأَهْلَه إِلَّا امْرَأَتَه كانَتْ مِنَ الْغابِرِينَ ( 83 ) وَأَمْطَرْنا عَلَيْهِمْ مَطَراً فَانْظُرْ كَيْفَ كانَ عاقِبَةُ الْمُجْرِمِينَ ( 84 )\r\nمعنى لغات : دون - پست و پائين مقابل فوق ، جلو ، غير ، غابرين - گذشتگان باقى ماندگان ، به دو معنى مخالف .\r\nترجمه :\r\nاى محمّد 79 لوط را به ياد بيار كه روزگارى با گروه خويش گفت : چرا آن كار زشت ميكنيد كه پيش از شما كسى در جهان نكرده است\r\n80 و بجاى زنان بهوس با مردان نزديك مىشويد ؟ اين نه هوس باشد بلكه ز اندازه بدر مردمى هستيد ،\r\n81 پاسخى ز آنان نبود جز كه گفتند : ايشان را از ده خود برانيد كه مردمى پاك نمايند ،\r\n82 ما لوط و ياران او را جز همسرش كه بجاى ماند ز آزار برهانديم\r\n83 و بر سر آن مردم آزار بريختم ، پس تو خود بينديش كه سر انجام بدكاران چگونه بود و يا\r\n","description":"","footnote":"","page_name":" 190 ","page_number":190},
  {"content":"\r\n\r\nبكجا مىكشد .\r\nسخن مفسّرين : « وَلُوطاً إِذْ قالَ » 79 عبده : بهتر معرّفى لوط همان است كه در كتب انساب عرب و سفر تكوين تورات گفته‌اند : او برادر زاده ى ابراهيم است و مولد او در جنوب شرقى عراق و در حدود بصره بوده است كه او رو مسكن كلدانيها باشد و او با ابراهيم به طرف بين النّهرين مسافرت كرده است ، و ابراهيم او را در سرزمين كنعان در شرق اردن بنزديك بحر الميّت برد و او آنجا را انتخاب كرد و مسكن گزيد .\r\n« أتَأْتُونَ الْفاحِشَةَ » 79 كشف نوشته : خلق عالم سه گروه بيش نه‌اند : عامّ - اند و خاصّاند و خاصّ الخاصّ - فاحشه ى عامّ آن است كه زبان شريعت آن را بيان كرد ، و فاحشه ى خاصّ به زبان كشف به چشم سر نگرستن بملاذّ و شهوات دنيا ، و فاحشه ى خاصّ الخاصّ آن است كه بانديشه ى دل بيرون از حقّ با غيرى نگرد و از حقّ جلّ جلاله اين خطاب ميآيد كه « قُلِ اللَّه ثُمَّ ذَرْهُمْ » ميگويد : بنده ى من خود را منگر همه فعل ما بين ، بكرد خود منت بر ما منه ، توفيق ما بين از نشان خود بگريز ، يكبارگى مهر ما بين ، گرفتار مهر او را با غير چه كار ؟ دل وا سوى او دار و غير او بگذار :\r\n\r\nآشوب همه جهان حديث من و تو\r\nبگذار من و همه جهان گلشن تو\r\n\r\n« إِنَّكُمْ لَتَأْتُونَ الرِّجالَ » 80 مجمع : قاريهاى مدينه و حفص « انّكم » خوانده - اند ، و ديگر قاريها با دو همزه به صورت استفهام « ء انّكم » خوانده‌اند .\r\nابو الفتوح : نوشته است : محمّد بن اسحاق گفت : سبب آن بود كه مردمان اهل ميوه و درختان ورزان بسيار بودند ، و غربا از نواحى آمدندى و ايشان را رنجه داشتندى ، ابليس بيامد بر صورت پيرى و ايشان را گفت : اگر خواهيد كه از اين مردمان برهيد شما را اين معامله بايد كرد با ايشان ، گفتند نكنيم ، چون مردم از حدّ ببردند ايشان گفتند : بيازمائيم .\r\n« إِنَّهُمْ أُناسٌ يَتَطَهَّرُونَ » 81 كشّاف زمخشرى : آنها اين سخن بريشخند - گفتند كه لوط و مردمش در پى پاكى و پاكيزگى هستند ، چنان كه اگر كسى را از كار زشت جلوگير شوى گويد : تو مرد مقّدس و پاكيزه هستى از اينجا برو كه ما را نبينى .\r\n","description":"","footnote":"","page_name":" 191 ","page_number":191},
  {"content":"\r\n\r\n« وَأَمْطَرْنا عَلَيْهِمْ » 83 ابو الفتوح نوشته است : بعضى گفتند : فرق ميان « مطر » و « امطر » آن باشد كه « مطر » در رحمت باشد ، و « امطر » در عذاب خداى تعالى ، گفتند : عبد الملك مروان نامه نوشت بقاضى حمص ابو خليف و از او پرسيد كه حدّ لوطى چه باشد ؟ او جواب نوشت كه رجم بايد كردن او را كه خداى هم اين كرده با قوم لوط في قوله « وَأَمْطَرْنا عَلَيْهِمْ مَطَراً » اهل علم اين را استحسان كردند .\r\nسخن و استفاده ى ما همان است كه در قصّه هاى سابق نوشتيم .\r\n[ سوره الأعراف ( 7 ) : آيات 84 تا 88 
  ]\r\nوَ أَمْطَرْنا عَلَيْهِمْ مَطَراً فَانْظُرْ كَيْفَ كانَ عاقِبَةُ الْمُجْرِمِينَ ( 84 ) وَإِلى مَدْيَنَ أَخاهُمْ شُعَيْباً قالَ يا قَوْمِ اعْبُدُوا اللَّه ما لَكُمْ مِنْ إِله غَيْرُه قَدْ جاءَتْكُمْ بَيِّنَةٌ مِنْ رَبِّكُمْ فَأَوْفُوا الْكَيْلَ وَالْمِيزانَ وَلا تَبْخَسُوا النَّاسَ أَشْياءَهُمْ وَلا تُفْسِدُوا فِي الأَرْضِ بَعْدَ إِصْلاحِها ذلِكُمْ خَيْرٌ لَكُمْ إِنْ كُنْتُمْ مُؤْمِنِينَ ( 85 ) وَلا تَقْعُدُوا بِكُلِّ صِراطٍ تُوعِدُونَ وَتَصُدُّونَ عَنْ سَبِيلِ اللَّه مَنْ آمَنَ بِه وَتَبْغُونَها عِوَجاً وَاذْكُرُوا إِذْ كُنْتُمْ قَلِيلًا فَكَثَّرَكُمْ وَانْظُرُوا كَيْفَ كانَ عاقِبَةُ الْمُفْسِدِينَ ( 86 ) وَإِنْ كانَ طائِفَةٌ مِنْكُمْ آمَنُوا بِالَّذِي أُرْسِلْتُ بِه وَطائِفَةٌ لَمْ يُؤْمِنُوا فَاصْبِرُوا حَتَّى يَحْكُمَ اللَّه بَيْنَنا وَهُوَ خَيْرُ الْحاكِمِينَ ( 87 ) قالَ الْمَلأُ الَّذِينَ اسْتَكْبَرُوا مِنْ قَوْمِه لَنُخْرِجَنَّكَ يا شُعَيْبُ وَالَّذِينَ آمَنُوا مَعَكَ مِنْ قَرْيَتِنا أَوْ لَتَعُودُنَّ فِي مِلَّتِنا قالَ أوَ لَوْ كُنَّا كارِهِينَ ( 88 )\r\nمعنى لغات : مدين - در تفسير عبده نوشته است : مردم مدين عرب بوده اند و سرزمين آنها بگفته ى بعضى مورّخين از خليج عقبه تا طور سينا امتداد داشته\r\n","description":"","footnote":"","page_name":" 192 ","page_number":192},
  {"content":"\r\n\r\nاست ، و بگفته ى بعضى ديگر از شبه جزيره ى سينا بوده است تا فرات . تبخسوا - از مصدر بخس بفتح تا بمعنى كم كردن و ستم كردن .\r\nترجمه :\r\n84 و بسوى مردم مدين مردى از خودشان بنام شعيب فرستاديم .\r\nاو به آنان گفت : اى ياران خدا را پرستيد كه جز او خدا نداريد و راهى نمودار كه رهبرى من ز سوى پروردگار شما است براىتان آمد پس ترازو و پيمانه درست بداريد و سرمايه ى مردم كم نكنيد و از پس درستى و شايستگى در روى زمين و زندگانى مردم تباهكارى و نابودى پيشه نكنيد كه اگر مؤمن باشيد اين رفتار براىتان بهتر است .\r\n85 و بر راه مردم نه نشينيد كه بترسانيد و جلو راه خدا بگيريد و خواهان كجروى شويد [ و راه مال و دين كسان بر ايشان نزنيد 
  ] و به ياد آريد كه مردمى ناچيز بوديد و خدا شما را فزونى داد و بنگريد سر انجام تباهكاران چگونه بود\r\n86 و اگر گروهى از شما به آن دستورها كه به من داده‌اند گرويدند و گروهى نگرويدند [ دو دستگى مرم نشانه ى نادرستى سخن من نيست بلكه 
  ] شكيبائى كنيد و روزگار بريد تا خدا ميان ما داورى كند كه او بهترين داوران باشد .\r\n87 آن دسته ى گردنفرازشان گفتند : اى شعيب ما تو را با آنها كه با تو گرويده‌اند ز آبادى خود ميرانيم مگر كه بدين ما باز گرديد . او گفت : گرچه ما را به زور بداريد [ نشود ز دين خود بگرديم 
  ] ،\r\n88 كه اگر بدين شما باز گرديم بر خدا بدروغ تهمت زده‌ايم زان پس كه ما را از آن رهانيد و سزاوار ما نباشد كه به آن برگرديم مگر خداى پروردگارمان بخواهد و سرنوشتى باشد كه دانش او گشاده ى فراگير همه چيز باشد و تكيه مان به او باشد . پروردگارا ميان ما و خويشانمان ، بحقيقت و درستى گشايش بده [ و اين گره ناسازگارى برگشاى 
  ] كه تو بهترين گشايش آورانى .\r\nسخن مفسّرين : « أَخاهُمْ شُعَيْباً » 84 مجمع : نقل كرده‌اند كه شعيب از اولاد ابراهيم بوده است ، و او را خطيب پيغمبران ميگفته‌اند چون مكرّر براى آنها سخنرانى ميكرده است .\r\n« جاءَتْكُمْ بَيِّنَةٌ مِنْ رَبِّكُمْ » 84 تفسير عبده : ملَّتهاى قديم اينطور بوده‌اند كه\r\n","description":"","footnote":"","page_name":" 193 ","page_number":193},
  {"content":"\r\nبايستى چيز خارق عادت ببينند تا ايمان بياورند ، و اگر دليل روشن زبان بند براى آنها نبود جمله ى « فَأَوْفُوا الْكَيْلَ » تا آخر در دنباله ى اين جمله صحيح نبود و فايده نداشت .\r\n« وَلا تَقْعُدُوا بِكُلِّ صِراطٍ » 85 طبرى : ابن عبّاس گفته است : مخالفين بر سر - راه مىنشستند و به آن كه نزد شعيب ميرفت ميگفتند : او دروغگو است مواظب باشيد شما را از راه بدر نكند .\r\nمجمع : در معنى اين جمله چند قول است : 1 - مجاهد و قتاده و حسن بصرى گفته‌اند : سر راه مىنشستند و هر كه قصد شعيب داشت تهديد بكشتن ميكردند .\r\n2 - ابن زيد و ابو هريره گفته‌اند : آنها راهزنى ميكردند . شعيب منع كرد .\r\n3 - در راههاى دين جلوگير نشويد و بر مردم مشتبه نكنيد .\r\nابو الفتوح نوشته است : سدّى گفت : بطريق عشّارى و باژ استانى بر راهها بنشستندى ، و در خبر است كه رسول گفت : شب معراج چوبى ديدم بر راهى فرو زده ، هيچكس از آنجا نمىگذشت و الَّا جامه ى او از آن ميدريد و شاخى از شاخهاى آن چوب در او ميافتاد ، من گفتم اى جبرئيل اين چوب چه است كه جامه ى هر كس به دو ميرسد ميدرد ؟ گفت اين مثل عشّار و باژاستان و راهزن است كه هيچكس بر او نگذرد و الَّا برنجاند او را و چيزى از او بستاند ، آنگه برخواند « وَلا تَقْعُدُوا بِكُلِّ صِراطٍ » تا آخر .\r\n« وَاذْكُرُوا إِذْ كُنْتُمْ قَلِيلًا فَكَثَّرَكُمْ » 85 مجمع : ابن عبّاس گفته است : يعنى عدّه ى شما زياد شد ، چون مدين پسر ابراهيم با دختر لوط همسر شد و او فرزند زياد زائيد . زجّاج گفته است : يعنى فقير بوديد مالتان زياد شد ، و ممكن است معنى اين باشد كه ضعيف بوديد قدرتتان زياد شد .\r\nتفسير عبده : يعنى خداوند بنسل شما بركت داد تا زياد شديد .\r\n« أوَ لَوْ كُنَّا كارِهِينَ » 87 طبرى : يعنى آيا ما را بيرون از ده خود ميكنيد و از راه حقّ جلوگير ما ميشويد اگر چه ناپسند ما باشد ؟\r\nمجمع : يعنى چون دين شما ناپسند ما هست و باطل از دين خود برنميگرديم\r\n","description":"","footnote":"","page_name":" 194 ","page_number":194},
  {"content":"\r\nو بعضى گفته‌اند : يعنى با اجبار هم نميتوانيد ما را برگردانيد .\r\n« قَدِ افْتَرَيْنا عَلَى اللَّه كَذِباً » 88 طبرى : يعنى به خدا تهمت زده‌ايم و سخن باطل گفته‌ايم اگر بدنياى شما برگرديم .\r\n« ما يَكُونُ لَنا أَنْ نَعُودَ فِيها إِلَّا أَنْ يَشاءَ اللَّه » 88 مجمع : در معنى اين جمله ها چند قول است : 1 - شايسته نيست كه مذهب و طريقه ى شما را در عبادت پيش گيريم مگر كه خداوند مذهب را نسخ كند و بمذهب شما مأمور كند ، 2 - جعفر بن - حرب گفته است : مقصود وابسته كردن به شرط ناشدنى است ، يعنى ما برنمىگرديم مگر خدا بخواهد ، و چون هرگز خداوند نميخواهد كه بدين شما برگرديم ما نيز برنمى - گرديم . 3 - يعنى مگر در سرنوشت ما و خواست خداوند باشد كه مجبورمان كنيد به برگشتن از دين و ما باجبار برگرديم . 4 - مقصود برگشتن به آن ده باشد كه تهديد باخراج از آن كرده‌اند ، و معنى چنين است : ما از اين ده ميرويم تا خداوند بخواهد و ما را بر شما چيره كند و به اين ده برگرديم . 5 - يعنى ما بدين شما برنمى - گرديم مگر خدا بخواهد كه شما بدين حقّ بگرويد و همگى بر يك روش باشيم .\r\nابو الفتوح نوشته است : قطرب المستنير گفت : در كلام تقديم و تأخير هست ، و تقدير آن است كه « لَنُخْرِجَنَّكَ يا شُعَيْبُ وَالَّذِينَ آمَنُوا مَعَكَ مِنْ قَرْيَتِنا » الَّا ان يشاء اللَّه ان تعود في ملَّتنا « پس استثنا در كلام كفّار باشد نه در كلام شعيب و جبر منسوب بكفّار بود نه بشعيب ، آنگه كلام شعيب حكايت كرد : » وَما يَكُونُ لَنا أَنْ نَعُودَ فِيها « جواب هفتم از اين آن است كه الَّا كه خداى تعالى خواهد كه ما را متعبّد كند به اظهار كلمه ى كفر و اخفاء كلمه ى ايمان .\r\n« رَبَّنَا افْتَحْ بَيْنَنا » 88 ابو الفتوح نوشته است : جبّائى گفت : معنى او آن است كه بار خدايا ما را برهان و اين كافران را هلاك گردان .\r\nفخر : ابن عبّاس و سدّى و قتاده و حسن بصرى گفته‌اند : يعنى حكم و قضاوت كن ، و فرّاء گفته است : مردم عمان قاضى را فاتح و فتّاح مينامند ، چون جاى حقّ و عدالت را باز مىكند ، ابن عبّاس گفته است معنى اين جمله را نميدانستم تا آن روز\r\n","description":"","footnote":"","page_name":" 195 ","page_number":195},
  {"content":"\r\n\r\nكه شنيدم دختر ذى يزن با شوهر خود ميگفت « تعال افاتحك » يعنى بيا با تو محاكمه كنم . زجّاج گفته است ممكن است معنى چنين باشد : كار ما را نمودار كن تا گشايشى باشد و پرده برداشته شود ، و مقصود شعيب اين خواهد بود كه خداوند عذابى بفرستد تا حقّ از ناحقّ جدا شود .\r\nاستفاده و سخن ما همان ترجمه است و نقل از ديگران ، ولى در آيت اوّل دو كلمه ى « بَيِّنَةٌ مِنْ رَبِّكُمْ » مفسّرين بمعنى معجزه گفته‌اند و ما جورى ترجمه كرديم كه بخصوص معجزه نباشد چون بيّنه دليل و دستاويز و راه نمودار است و شايد مقصود از اين دو كلمه خود شعيب و سخنان او باشد كه براى آنها راه نمودار بسوى حقّ بوده است و دستاويز خوبى بوده است كه پيروى او كنند و خوشبخت شوند .\r\n[ سوره الأعراف ( 7 ) : آيات 90 تا 93 
  ]\r\nوَ قالَ الْمَلأُ الَّذِينَ كَفَرُوا مِنْ قَوْمِه لَئِنِ اتَّبَعْتُمْ شُعَيْباً إِنَّكُمْ إِذاً لَخاسِرُونَ ( 90 ) فَأَخَذَتْهُمُ الرَّجْفَةُ فَأَصْبَحُوا فِي دارِهِمْ جاثِمِينَ ( 91 ) الَّذِينَ كَذَّبُوا شُعَيْباً كَأَنْ لَمْ يَغْنَوْا فِيهَا الَّذِينَ كَذَّبُوا شُعَيْباً كانُوا هُمُ الْخاسِرِينَ ( 92 ) فَتَوَلَّى عَنْهُمْ وَقالَ يا قَوْمِ لَقَدْ أَبْلَغْتُكُمْ رِسالاتِ رَبِّي وَنَصَحْتُ لَكُمْ فَكَيْفَ آسى عَلى قَوْمٍ كافِرِينَ ( 93 )\r\nمعنى لغات : الرجّفة - زلزله و زمين لرزه . جاثمين - مفرد آن جاثم بمعنى به زمين چسبيده و بر زمين پخش شده . يغنوا - از مصدر غنى و مغنى بمعنى ازدواج كردن ، در جائى ماندن و منزل گزيدن . اسى - از مصدر اسى بمعنى حزن و اندوه ترجمه :\r\n89 آن بيدينان مردم شعيب كه برترى داشتند گفتند : اگر پيرو شعيب شويد زيان برده شويد ،\r\n90 پس آنان را چنان لرزه گرفت كه به خانه هاى خود بر زمين چسبيده شدند ،\r\n91 چه آن كسان كه شعيب را دروغگو شمردند چه سخت زيان ديده بودند كه گويا در روى زمين زندگى نكرده بودند ، پس شعيب [ كه گرفتارى آنها ديد 
  ]\r\n92 روى ز آنان بگرداند و گفت : اى ياران من پيغامهاى پروردگار خود بشما رساندم و آنچه شايسته بود براىتان نمودم پس چگونه بر مردم\r\n","description":"","footnote":"","page_name":" 196 ","page_number":196},
  {"content":"\r\n\r\n\r\nبيدين اندوهگين شوم ؟\r\nسخن مفسّرين : « الَّذِينَ كَذَّبُوا شُعَيْباً » 91 مجمع : اين جمله مكرّر شده است براى نمودن كمال تأكيد و تشديد مطلب و اهميّت آن .\r\n« فَكَيْفَ آسى عَلى قَوْمٍ كافِرِينَ » 92 كشّاف زمخشرى : شعيب براى آنها اوّل اندوهناك شد ، پس به خود آمد و گفت چرا بر مردم نالايق غصّه بخورم ؟ و ممكن است پس از آنكه آنها را پند و نصيحت داد گفت من پند دادم و از اين گونه حوادث ترساندم و شما نپذيرفتيد پس چطور اندوهناك باشم ؟ كه چون شما مستحقّ گرفتارى هستيد جاى اندوه نيست ، و يحيى بن وثّاب « ايسى » با كسر همزه قرائت كرده است .\r\nابو الفتوح : ابو عبد اللَّه بلخى گفته است : تركيبات ابجد ، هوّز ، حطَّى ، كلمن سعفص ، قرشت ، نامهاى پادشاهان مدين است كه سلطان معاصر با شعيب بنام كلمن بوده است . و محمّد بن اسحاق شاعرى از مردم مدين معرّفى كرده است بنام عمرو بن كلها ، كه در هنگام پيدايش مقدّمات گرفتارى آنها چند شعر گفته است و مردم را نصيحت كرده است . چون شعرها به عربى است ترجمه ى آنها اين است :\r\nاى مردم دست بداريد از سمير و عمرو بن شداد كه دو نفر غيبگو هستند ، و بشعيب بگرويد كه پيغمبر است ، چون ابرى مىبينم با صدائى كه گمان نميرود تا نيمروز فردا كسى زنده بماند مگر آن سگ بنام رقيم .\r\nسخن ما : در اين آيات همان است كه در قضيّه ى نوح گفتيم ، و البتّه چون با اين نامهاى شعيب و مدين ، مردم حجاز و مخاطبين پيغمبر ص مأنوس بوده‌اند ، با نقل سرگذشت او مردم تحريك بر عبرت و انديشه ى درست و عمل شايسته شده‌اند ، و با عجايب تاريخ بر حقيقت و درستى وظائف آدمى و گفتار پيغمبر راهنمائى شده‌اند .\r\n","description":"","footnote":"","page_name":" 197 ","page_number":197},
  {"content":"\r\n[ سوره الأعراف ( 7 ) : آيات 93 تا 99 
  ]\r\nفَتَوَلَّى عَنْهُمْ وَقالَ يا قَوْمِ لَقَدْ أَبْلَغْتُكُمْ رِسالاتِ رَبِّي وَنَصَحْتُ لَكُمْ فَكَيْفَ آسى عَلى قَوْمٍ كافِرِينَ ( 93 ) وَما أَرْسَلْنا فِي قَرْيَةٍ مِنْ نَبِيٍّ إِلَّا أَخَذْنا أَهْلَها بِالْبَأْساءِ وَالضَّرَّاءِ لَعَلَّهُمْ يَضَّرَّعُونَ ( 94 ) ثُمَّ بَدَّلْنا مَكانَ السَّيِّئَةِ الْحَسَنَةَ حَتَّى عَفَوْا وَقالُوا قَدْ مَسَّ آباءَنَا الضَّرَّاءُ وَالسَّرَّاءُ فَأَخَذْناهُمْ بَغْتَةً وَهُمْ لا يَشْعُرُونَ ( 95 ) وَلَوْ أَنَّ أَهْلَ الْقُرى آمَنُوا وَاتَّقَوْا لَفَتَحْنا عَلَيْهِمْ بَرَكاتٍ مِنَ السَّماءِ وَالأَرْضِ وَلكِنْ كَذَّبُوا فَأَخَذْناهُمْ بِما كانُوا يَكْسِبُونَ ( 96 ) أفَأَمِنَ أَهْلُ الْقُرى أَنْ يَأْتِيَهُمْ بَأْسُنا بَياتاً وَهُمْ نائِمُونَ ( 97 )\r\nأَ وَأَمِنَ أَهْلُ الْقُرى أَنْ يَأْتِيَهُمْ بَأْسُنا ضُحًى وَهُمْ يَلْعَبُونَ ( 98 ) أفَأَمِنُوا مَكْرَ اللَّه فَلا يَأْمَنُ مَكْرَ اللَّه إِلَّا الْقَوْمُ الْخاسِرُونَ ( 99 )\r\nمعنى لغات : عفوا - از مصدر عفو بمعنى ترك و رها كردن ، در گذشتن ، ردّ و اثر چيزى را پاك كردن ، از چيزى خوددارى كردن ، اسقاط حقّ كردن ، چيزى را زياد كردن . قرى - جمع قريه بمعنى ده و آب و زمين و مزرعه ، پيشه و كار شخص .\r\nشهر بزرگ كه عدّه ى زياد آنجا جمع ميشوند ، ضحى - كمال روشنى آفتاب و بلندى آفتاب .\r\nترجمه :\r\n93 پس بدانيد به هيچ سرزمينى پيامبرى نفرستاديم مگر مردم آن را [ در برابر نافرمانى 
  ] بتن و سرمايه گرفتار كرديم تا شايد دلنرم شوند\r\n94 پس بجاى بدى خوشى داديم تا آسوده شدند [ و بدى گذشته فراموش شد 
  ] و گفتند : پدران ما را گرفتارى مال و جان پسود [ و ما ز آن آسوده‌ايم 
  ] پس ناگهان گرفتارشان كرديم و خود از آن بى خبر بودند ،\r\n95 و اگر بهر سرزمينى مردمش مؤمن و پرهيزگار شوند ، همانا در فرخندگى آسمانى و زمينى براىشان بگشائيم ولى سخن حق نادرست شمردند و ما بسزاى كارشان گرفتارشان كرديم .\r\n96 مگر مردم اين خانه ها آسوده - دلند كه شبانه آزار ما بر سرشان آيد و آنها بخواب باشند\r\n97 و يا آن مردم آسوده - اند كه آزار ما بنيمروز بينند و خود سرگرم بيهودگى بوند ،\r\n98 پس چرا ز چاره گرى و گرفتارى خداوندى آسوده‌اند ؟ كه كس از آن آسوده نباشد مگر زيانديده مردم باشد .\r\nسخن مفسّرين : « وَما أَرْسَلْنا فِي قَرْيَةٍ مِنْ نَبِيٍّ » تا آخر 92 طبرى : با اين آيه براى پيغمبر ص معرّفى شده است خلق و خوى مردمان پيشين كه آن اندازه خودسر\r\n","description":"","footnote":"","page_name":" 198 ","page_number":198},
  {"content":"\r\n\r\nو بدخيم بودند كه بايستى در فشار عذاب و گرفتارى باشند تا پند و تربيت بپذيرند ، و هم يادآورى است براى اعراب كافر كه سرنوشت خودسرى ، و نافرمانى پيغمبر گرفتارى و نابودى است .\r\nامام فخر : در دنباله ى اين جمله يك جمله ى ديگر در تقدير است كه « كذّبه اهلها » باشد و چنين ميفهماند : هر پيغمبرى كه مردم تكذيبش كردند .\r\n« إِلَّا أَخَذْنا أَهْلَها بِالْبَأْساءِ وَالضَّرَّاءِ » 91 مجمع : « بأساء » سختى در جان است ، و « ضرّاء » گرفتارى در سرمايه است ، حسن بصرى گفته است : « ضرّاء » بيمارى و سختى است ، و « بأساء » گرسنگى است . سدّى گفته است : « بأساء » گرسنگى است و « ضرّاء » فقر و نادارى است .\r\n« بَدَّلْنا مَكانَ السَّيِّئَةِ الْحَسَنَةَ » 94 روح البيان : يعنى از آن گرفتارى كه داشتند آسوده شان كرديم . و فراوانى و گشايش به آنها داديم ، زيرا كه خوشى بعد از گرفتارى موجب فرمانبرى و شكر گزارى است .\r\n« حَتَّى عَفَوْا » 94 مجمع : ابن عبّاس و مجاهد و سدّى گفتند : يعنى تا اينكه عدّه شان زياد شد ، حسن گفته است : يعنى چاق شدند ، أبو مسلم گفته است :\r\nرو گردان از شكر و سپاس شدند .\r\n« وَلَوْ أَنَّ أَهْلَ الْقُرى » تا « بَرَكاتٍ مِنَ السَّماءِ وَالأَرْضِ » 95 تفسير حسينى : در حقايق سلمى فرموده كه اگر بندگان گرويدندى بمواعيد من حذر كردندى از مخالفت ، يا بترسيدندى از تهديد من ، دلهاى ايشان را بنور مشاهده ى خود روشنى دادمى كه بركت سماء اشاره بدان است و جوارح و اعضاى ايشان به خدمت خود بياراستمى كه بركت ارض عبارت از آن است ، قطعه :\r\n\r\nدر زمين و آسمان درهاى جود\r\nميگشايند از پى اهل سجود\r\n\r\n\r\nاز زمين پرّ اطاعت باز كن\r\nبر سماى معرفت پرواز كن\r\n\r\nفى ظلال : ايمان درست و پرهيزگارى پا بر جاى آدمى را شايسته ى فرخندگى و مهر خداوندى كند چون ايمان برترين نيروى آدمى است كه او را به پيش مىبرد و\r\n","description":"","footnote":"","page_name":" 199 ","page_number":199},
  {"content":"\r\nهر جلوگيرى را نابود مىكند و چون او خليفة اللَّه است كه بايد سرنوشت الهى را در آبادانى زمين نمودار كند و با فساد و تعطيل توسعه ى آثار وجودى مبارزه نمايد يگانه دستاويز او ايمان با تقوى است كه نگهبان او است از غرور و بيباكى و كناره گيرى و تنبلى ، پس اگر درگير و دار زندگى هماهنگى باشد با تكيه به آسمان و الهام از حق ، در زمين خدا با مخلوق خدا روش شايسته ى سودمند پيشه شود و خواه و نا خواه در بركت آسمانى گشوده گردد و خير و خوشى همگانى . و البتّه اين نه آن خوشى است كه سرمايه و تجمّل بسيار بود با گرفتاريها و كينه توزيها و ترس ز يكديگر كه بامدادان در كار حريف چه حيله كند . بگفته ى شاعر :\r\n\r\nصف كشيدند پدر سوخته ها\r\nچشم بر منصب هم دوخته ها\r\n\r\nبلكه آن بركت و بهره مندى كه باصلاح و آسايش و خوش بينى و دل آرامى فراهم شود .\r\n« أوَ أَمِنَ أَهْلُ الْقُرى » 95 مجمع : قاريهاى عراق با فتح و صداى بالاى واو خوانده‌اند ، و ديگران با سكون واو قرائت كرده‌اند . و معنى اين است : اى محمّد آيا آسوده‌اند مردم آن جا كه تو را دروغگو ميشمارند ؟\r\nتفسير حسينى و روح البيان : يعنى آيا مردم مكّه آسوده هستند ؟ و در تنوير المقباس هر دوى اين جمله هاى تهديدى را بمردم مكّه تطبيق كرده است .\r\n« وَهُمْ يَلْعَبُونَ » 97 تنوير المقباس ابن عبّاس : يعنى كه سرگرم و گرفتار كار بيهوده هستند .\r\nروح البيان : يعنى از بيخبرى و غفلت وقت خود را صرف كارهاى بيهوده ميكنند كه نه بدين فايده دارد و نه به دنيا و مانند آن است كه ببازى مشغول هستند .\r\n« أفَأَمِنُوا مَكْرَ اللَّه » 98 مفسّرين مثل طبرسى در مجمع و ابو الفتوح و حقّى در روح البيان و ديگران گفته‌اند : مقصود از مكر خدا استدراج است يعنى بتدريج و اندك اندك مغرور و گرفتار شدن ، بمفاد اين آيه « سَنَسْتَدْرِجُهُمْ مِنْ حَيْثُ لا\r\n","description":"","footnote":"","page_name":" 200 ","page_number":200},
  {"content":"\r\nيَعْلَمُونَ « كه مردم غافل و سرگرم بهوى و هوس خود بتدريج وسيله ى گرفتارىشان فراهم مىشود و عاقبت نتيجه ى كار بد خود را مىبينند مانند كسى كه بنردبانى بالا رود و در آخر خود را بر بام مىبيند . و جهت اينكه اين گونه گرفتارى مكر ناميده شده اين است كه پوشيده و نهانى وسيله ى گرفتارى فراهم مىشود و شخص سرگرم و غافل است و خود را گرفتار مىبيند بىآنكه نشانه اى در كار باشد .\r\nسخن ما : 1 - آيت اوّل « وَما أَرْسَلْنا فِي قَرْيَةٍ » تا آخر معرّفى مىكند طرز عقل و فكر مردم قديم را كه براى رهبرىشان فشار و اضطرار لازم بوده است تا پند و دستور پيغمبر و راهنما را بپذيرند و گر نه بفكر و عقل خود نميتوانستند تسليم بشخصيّت پيغمبر بشوند و دستور او را بپذيرند ، و جمله ى « حَتَّى عَفَوْا وَقالُوا قَدْ مَسَّ آباءَنَا الضَّرَّاءُ وَالسَّرَّاءُ » يعنى اگر مدّتى آسوده ميشدند باز منحرف ميشدند و ميگفتند : گرفتارى براى پدران ما بوده است . خود دليل است كه آن مردم مانند حيوانى بوده‌اند كه بايد مواظبش بود و با تازيانه رهبريش كرد . 2 - آيت « وَلَوْ أَنَّ أَهْلَ الْقُرى » تا آخر ميفهماند كه سرمايه هاى مادّى در برابر حوادث ارزشى ندارد و در دوران زندگى هيچ وسيله اى موجب آرامش خاطر و آسايش انسانى نيست مگر ايمان و تقوى ، و مشاهدات و تجربه ها بما نشان ميدهد اين حقيقت را كه مردم بيباك و بىايمان با هزاران عقل و فكر و سرمايه و جاه و مقام پيوسته گرفتار هستند و از زندگى جز جنگ و جدال در برابر مطامع و تجاوزات بهره اى و آسايشى ندارند ، و اگر جهت دشمنى و دعواى مردم را دشمنى و دعواى مردم را با يكديگر جستجو كنيم ، مىبينيم مولود تخلَّف از ايمان است و تقوى كه رعايت حقوق و يا آبروى يكديگر را نكرده‌اند تا بدشمنى و جنگ رسيده است ، و حقيقت بركت زمين و آسمان كه در آيه گفته شده است همين است كه آدمى بافرخندگى و خوشى زندگى كند و از آنچه خدا به او عنايت كرده است حدّ اكثر استفاده ى مادّى و معنوى بكند ، نه اينكه وقت و فكر و شخصيّت و سرمايه ى خود را براى دشمنى با ديگران به كار برده چنان كه مىبينيم بيشتر مردم در پى مقام و كسب قدرت هستند تا بر فرد ديگرى همانند خود مسلَّط شوند يا انتقام بگيرند\r\n","description":"","footnote":"","page_name":" 201 ","page_number":201},
  {"content":"\r\n\r\nولى قدرت و شخصيّت آدمى آنگاه بمعنى حقيقى خود نمودار مىشود كه آن را در طبيعت به كار ببرد و از سرمايه هاى نهفته ى در زمين بسود خود و ديگران بهره بردارد كه همين است بركات آسمان و زمين كه پيدا شده ى از ايمان و تقوى است ، 3 - از جمله ى « وَلكِنْ كَذَّبُوا » تا آخر آيات استفاده مىشود تأكيد مطالب گذشته ، و شايد اشاره باشد به اين كه اگر كسى خود را پاىبند چيزى ندانست و گفته هاى پيغمبران و دستورهاى زندگى آدمى را ببازيچه گرفت ، خواه ناخواه گرفتارى براى او هست اگر چه بواسطه ى بيباكى و افراط در اميال و يا خوددارى از وظايف بهداشتى ناگهان گرفتار سكته شود ، و يا ديگر بلاهاى ناگهانى اگر چه موجب آن را نتوانيم كشف كنيم و تشخيص بدهيم ، و همين است معنى « مَكْرَ اللَّه » يعنى حيله ى خدا كه آدمى غافل است و سرگرم ، ناگهان گرفتار مىشود .\r\n[ سوره الأعراف ( 7 ) : آيات 100 تا 102 
  ]\r\nأَ وَلَمْ يَهْدِ لِلَّذِينَ يَرِثُونَ الأَرْضَ مِنْ بَعْدِ أَهْلِها أَنْ لَوْ نَشاءُ أَصَبْناهُمْ بِذُنُوبِهِمْ وَنَطْبَعُ عَلى قُلُوبِهِمْ فَهُمْ لا يَسْمَعُونَ ( 100 ) تِلْكَ الْقُرى نَقُصُّ عَلَيْكَ مِنْ أَنْبائِها وَلَقَدْ جاءَتْهُمْ رُسُلُهُمْ بِالْبَيِّناتِ فَما كانُوا لِيُؤْمِنُوا بِما كَذَّبُوا مِنْ قَبْلُ كَذلِكَ يَطْبَعُ اللَّه عَلى قُلُوبِ الْكافِرِينَ ( 101 ) وَما وَجَدْنا لأَكْثَرِهِمْ مِنْ عَهْدٍ وَإِنْ وَجَدْنا أَكْثَرَهُمْ لَفاسِقِينَ ( 102 )\r\nمعنى لغات : يهد - از مصدر هدى و هداية بمعنى راهنمائى كردن ، چيزى را بيان كردن و توضيح دادن و آشكار كردن . نشاء - از مصدر مشيئة با فتح ميم و كسر شين بمعنى خواستن ، تقدير كردن خداوند ، نطبع - از مصدر طبع بفتح تا و سكون با بمعنى چيزيرا بشكلى تصوير كردن ، مهر بر چيزى نهادن كه نشانه ى - تمام بودن و يا محدود بودن آن است ، پول سكه زدن ، شمشير ساختن .\r\nترجمه :\r\n99 مگر براى آنها كه سرزمينى را از پس نابودى مردمش به ارث بردند نمودار نشده است كه اگر ما بخواهيم بسزاى گناهانشان نابودشان مىكنيم و بر\r\n","description":"","footnote":"","page_name":" 202 ","page_number":202},
  {"content":"\r\n\r\nدلهاشان مهر نهيم كه چيزى در نيابند .\r\n100 اى محمّد اين آباديها كه سرگذشت - شان براى تو گفتيم پيامبرانى داشتند دستاويزى آشكار براىشان آوردند ولى آنها آنچه را از پيش دروغ شمرده بودند نپذيرفتند و چنين است چه خدا بر دل - هاى بيدينان مهرى نهد\r\n[ چون 
  ] 101 بيشترشان را درست پيمان نديديم ولى بيشتر ايشان را كجرفتار و بدكار ديديم .\r\nسخن مفسّرين : « أوَ لَمْ يَهْدِ لِلَّذِينَ يَرِثُونَ الأَرْضَ » 99 طبرى : يعنى آيا آن كسان جانشين مردم نافرمان شدند و دانستند كه آنها بسزاى نافرمانى گرفتار شده‌اند ، براى اين دسته اشخاص روشن نكرديم كه اگر بخواهيم اينها را هم به - سزاى گناه شان گرفتار خواهيم كرد و دلهاشان را مهر ميكنيم كه پند و نصيحت نشنوند و نپذيرند .\r\nمجمع : يعقوب و ابو عبد الرّحمن سلمى و قتاده خوانده‌اند « أو لم نهد » با نون و ديگران « يهد » با ياء خوانده‌اند ، و بگفته ى ابن عبّاس و مجاهد و سدّى معنى جمله اين است : آيا بيان و واضح نكرديم براى اين اشخاص . و بعضى گفته‌اند يعنى : آيا آنچه از حكايات گذشته گفتيم براى اين اشخاص موجب روشنى نشد ، و بعضى ديگر چنين معنى كرده‌اند : آيا براى اين مردم روشن نيست كه اگر بخواهيم بسزاى گناه گرفتارشان ميكنيم .\r\n« وَنَطْبَعُ عَلى قُلُوبِهِمْ فَهُمْ لا يَسْمَعُونَ » 99 ابو الفتوح : يعنى حال اين مردم مانند آن است كه پندارى ما مهرى بر دل آنها نهاده‌ايم تا هرگز ايمان نپذيرند و « يَسْمَعُونَ » از سماع بمعنى قبول است و مقصود از اين جمله ها نااميد كردن پيغمبر است از ايمان اين دسته مردم . ابو القاسم بلخى گفته است : طبع بمعنى زنگار است و معنى چنين است : بواسطه ى تيرگى دلها و كفر آنها گوئى كه ما دلشان را به زنگار پوشانده‌ايم ، و اين معنى از جهت لغت درست نيست چون طبع بمعنى زنگار لازم است نه متعدّى و با « على » استعمال نميشود و ميگويند « طبع السّيف » يعنى شمشير زنگار گرفت ، ولى در آيه متعدّى و با « على » استعمال شده است .\r\n","description":"","footnote":"","page_name":" 203 ","page_number":203},
  {"content":"\r\nتفسير حسينى : گوش دل از استماع سخن حقّ فايده دارد نه گوش آب و گل ، مثنوى :\r\n\r\nاين سخن از گوش دل بايد شنود\r\nگوش گل اينجا ندارد هيچ سود\r\n\r\n\r\nگوش سر با جمله حيوان همدم است\r\nگوش سرّ مخصوص نسل آدم است\r\n\r\n\r\nگوش سرّ چون جانب گوينده است\r\nگوش سر سهل است اگر آكنده است\r\n\r\nطنطاوى : خلاصه و مفاد اين جمله ها چنين است : اى مردم شما تاريخ گذشتگان ميخوانيد ، و از گذشت آنها خبردار ميشويد و ميدانيد : كه پس از عمران و آبادى و مقام و منزلت ، خوار و ويران شدند براى آن كه نظم زندگى خود را بر هم زدند و نافرمانى مردم عالم و عاقل پيشه كردند ، پس بايستى عبرتى باشد براى شما كه ممكن است مانند آنها گرفتار شويد و دلهاتان مهر شود و نتوانيد حقايق را درك كنيد و بدعت و گمراهى شما را فراگيرد و تمام زندگىتان سراسر جهل و تقليد باشد .\r\n« فَما كانُوا لِيُؤْمِنُوا بِما كَذَّبُوا مِنْ قَبْلُ » 100 فخر اين جمله را چند جور معنى كرده‌اند : 1 - ابن عبّاس و سدّى گفته‌اند : يعنى چون روز « الست » كه از بنى آدم پيمان گرفته شد اين دسته مردم به زبان اقرار بتوحيد كردند ولى دروغ ميگفتند و بدل منكر بودند و ناگوارشان بود ، پس اكنون كه ايمان ندارند براى آن سابقه است ، 2 - زجّاج گفت : يعنى چون پيش از بيّنات و ديدن معجزات مؤمن نبودند اكنون هم پس از بيّنات مؤمن نميشوند ، 3 - چون اكنون ايمان ندارند ، اگر پس از هلاكت زنده شان كنيم باز هم براى اينكه از پيش ايمان نداشته‌اند باز هم مؤمن نميشوند ، 4 - چون پيش از ظهور پيغمبران ايمان نداشتند ، اكنون هم كه پيغمبران و بيّنات را مىبينند نميپذيرفتند .\r\n« كَذلِكَ يَطْبَعُ اللَّه » 100 تفسير عبده : يعنى چنان كه مردم گمراه و سرسخت اصرار بر كجى و انحراف دارند و هيچ استدلال و معجزه در عقل و فكر آنها اثر ندارد همينطور است ، حال آن كسان كه خوى كفر در نهاد آنها جايگير است و خواسته - هاى نفسانى دلشان را فرا گرفته است و به هيچ پند و نصيحت تسليم نميشوند ، و\r\n","description":"","footnote":"","page_name":" 204 ","page_number":204},
  {"content":"\r\n\r\nحسّ تقليد و تعصّب وجدانى آنها شده است مانند سكّه ى پول فلزّى كه چون در حال ذوب و حرارت نرم بوده است نقش سكّه بر آن طبع و تثبيت شده است و پس از سرد شدن قابل تغيير نيست ، و اين آيه پيغمبر ( ص ) را آسوده خاطر مىكند كه چون كسى تا اين اندازه در جمود فكر و حسّ تقليد فرو رفت ، انتظار پند و راهنمائى به او مدار ، و چون كفّار مكّه هر دمى از آن حضرت چيزى ميخواستند و بواسطه ى شدت اشتياق بسعادت آنها ميخواست تقاضاى آنها انجام شود ، به اين جمله ها حقيقت و اخلاق و افكار آنها نمودار شده است كه اين وسائل هم در آن خوى و نهاد اثرى ندارد .\r\n« وَما وَجَدْنا لأَكْثَرِهِمْ مِنْ عَهْدٍ » 101 مجمع : ممكن است مقصود از كلمه ى عهد همان ادراك وجدانى انسان باشد بر لزوم شكر و سپاس بر نعمت و دورى از زشتى و اقدام بنيكى ، حسن بصرى گفته است : مقصود آن است كه دستورهاى پيغمبران باقرار بتوحيد و انجام وظائف بجاى پيمانى است از مردم با خدا بر فرمانبردن .\r\nفخر : ابن عبّاس گفته است : مقصود از عهد پيمان روز « الست » مىباشد كه بنى آدم هنوز نمودار نشده و در پشت آدم بودند و از آنها در همانموقع پيمان گرفته شد و گفته شد « ألَسْتُ بِرَبِّكُمْ » آيا من شما را نيافريده‌ام ؟ « قالُوا بَلى » همه تصديق كردند و گفتند بلى ، همان جواب بجاى عهد و پيمان است و مخالفت و بى - دينى مردم بجاى شكستن آن پيمان است و مانند آن است كه از اوّل پيمانى نداشته‌اند . ابن مسعود گفته است : مقصود از عهد ايمان است چنان كه در آيت ديگر است « إِلَّا مَنِ اتَّخَذَ عِنْدَ الرَّحْمنِ عَهْداً » يعنى جز آنكه ايمان دارد و لا إله - الَّا اللَّه ميگويد ، و احتمال است معنى سوّم كه چنين باشد : عهد بمعنى پيدايش و وجود ادلَّه است بر توحيد و نبوّت و آنها وفاى به اين پيمان و دليل نميكنند .\r\n« وَإِنْ وَجَدْنا أَكْثَرَهُمْ لَفاسِقِينَ » 101 طبرى : يعنى نيافتيم آنها را مگر فاسق و منحرف . مجمع : يعنى : البتّه آنها را در فسق و انحراف مىبينيم . و اگر اعتراض شود كه همه كافر بودند ، پس چه معنى دارد كه بيشترشان فاسق باشند ؟ جواب آن است\r\n","description":"","footnote":"","page_name":" 205 ","page_number":205},
  {"content":"\r\n\r\nكه كافران بعضى در دين خود درست كردارند ، پس آنها فاسق نيستند . ولى بيشتر اين كافران در دين خود هم بد و منحرف هستند و فاسق .\r\nروح البيان : سخن در وفاى پيغمبران و بيوفائى فاسقين نيست ، ولى همه ى گفتگوها براى آن كسان است كه مدّعى ايمان هستند و هرگز به پيمان خود رفتار نكردند ، حافظ گفته است :\r\n\r\nوفا مجوى ز كس ور سخن نميشنوى\r\nبهرزه طالب سيمرغ و كيميا ميباش\r\n\r\nو از عبد الرّحمن بن عوف روايت شده است كه ما چند نفر حضور پيغمبر ص بوديم فرمود با پيغمبر بيعت كنيد و پيمان استوار نمائيد ، چون ما بتازگى بيعت كرده بوديم عرض كرديم : ما تازه پيمان هستيم ، دوباره چه بيعتى بكنيم ؟ فرمود : تعهّد كنيد و پيمان استوار نمائيد كه خداپرست باشيد و نماز خوان و فرمانبردار ، آنگاه بسرّ ، و راز فرمود : و از كسى چيزى نخواهيد ، پس از آن كه اين عدّه پيمان استوار كردند بعضى از اين افراد را ميديدم كه سوار بود و تازيانه از دستش ميافتاد ، خودش پياده مى - شد و برميداشت و از كسى نميخواست كه تازيانه اش را بدهد از ترس اين كه مبادا پيمان شكنى باشد و خلاف آنچه با پيغمبر بيعت شده كه از كسى چيزى نخواهيد .\r\nدر تفسير صفى : آيت آخر چنين تعبير شده است :\r\n\r\nيعنى آن عهدى كه در وقت بلا\r\nمىنمودند از مخافت با خدا\r\n\r\n\r\nيافتيم اندر خفا و در علن\r\nاكثرى زان فرقه را پيمان شكن\r\n\r\nسخن ما : 1 - آيت اوّل « أوَ لَمْ يَهْدِ » تا آخر شايد تحريك و توجّه مردم باشد بيك اصل مهمّ در زندگى كه عبرت و پند از فكر و كار ديگران است ، و بخصوص جمله اوّل كه با پرسش بطور توبيخ آغاز شده است يعنى چرا از سرنوشت گذشتگان پند نميگيرند كه ممكن است مانند آنها بسزاى عمل خود گرفتار شوند ؟ ميفهماند كه بفرمان عقل و به حكم شرع بموجب اين جمله واجب است سير در تاريخ گذشتگان و پند آزمودن از آن ، 2 - جمله ى « وَنَطْبَعُ عَلى قُلُوبِهِمْ » بجمله هاى بعد توضيح مىشود ، چون گفته شده است : براى اينجور مردم پيغمبر با دليل بر درستى گفتارش بوده است ، و آنها\r\n","description":"","footnote":"","page_name":" 206 ","page_number":206},
  {"content":"\r\nبواسطه ى حسّ خودسرى و بدرفتارى سخن اينها را نپذيرفتند از آن روى كه از دير زمان خوى گرفته بودند سخن حقّ دروغ شمرند و نپذيرند ، و در دنباله ى اين توضيح گفته شده است « كَذلِكَ يَطْبَعُ اللَّه عَلى قُلُوبِ الْكافِرِينَ » يعنى به اين جور كه آدمى از اوّل قدم تربيتى خود روش نافهمى و خودسرى و پندناپذيرى پيشه كند نتيجه اش اين مىشود كه بر دلش مهر گذارده مىشود ، پس اين جمله بمنزله ى استدلال و روشن كردن جمله ى « نَطْبَعُ عَلى قُلُوبِهِمْ » است كه چرا بر دلها مهر مىشود و از پيروى حق محروم ميشوند ، با اينكه خلاف عدل و احسان است « 1 » ، 3 - آيت آخر « ما وَجَدْنا » تا آخر ميفهماند : عهد و پيمان آدمى كه خرد و عقل او است ، و موجب رابطه ى او است با كليه ى آفرينش و آفريدگار ، بيشتر افراد را مىبينيم كه دانسته و فهميده آن را نگاه نميدارند و رعايت نمىكنند و از خطَّ مستقيم منحرف ميشوند و پيمانشكن و فاسق هستند يعنى بموجب عقل خود رفتار نميكنند و گرفتار احساس و ميل بر خلاف عقل و فكر هستند ، و باندك مطالعه در روش زندگى عمومى مردم كمتر كسى را از اين حال و گرفتارى آسوده مىبينيم ، چون كمتر تخلَّف از حكم عقل و فسق\r\n\r\n","description":"","footnote":"\r\n( 1 ) آدمى را خداوند با عقل و انديشه آفريده ، و عقل خود نور است و حق را از باطل و صواب را از خطا بذاته تميز ميدهند « وَهَدَيْناه النَّجْدَيْنِ » و خود ملاك درستى و نادرستى هر برهان است ، و هر چند درجه اش كم باشد باز نور است و ميزان شناخت حق و باطل بطور نسبى و با تفاوت درجات . و از سوى ديگر خداوند راهنمايانى برانگيخته و به آنها وحى كرده و بسوى بشر فرستاده با آيات بينات و معجزه بقسميكه عقل در مقابل آنها خاضع شود و نبوتشانرا بپذيرد تا آن چيزها كه عقل آدمى بدان راه ندارد از ضروريات حيات و مقومات سعادت ابدى به او بياموزند . حال اگر كسى عقل خود را به كار نبست و در دعوت انبياء نينديشيد و عقل را معزول ساخت ، از راه فطرى خود منحرف شده و پيرو احساسات و هوىها گشته و حاكميت عقل را نپذيرفته است . و نتيجه اين خواهد شد كه عقل كمكم از فعاليت مىافتد و رو به ضعف ميرود ، بالطبع كانون هوىها و احساسات بهيمى و حيوانى رشد مىكند و بر كانون فكر و انديشه غلبه كرده و بطور كلى مجال فعاليت به آن نميدهد ، و اين معنى « طبع » است كه چندين مورد در قرآن ذكر شده ، و مراد از « قلب » عقل است يعنى كانون تفكر . و اگر هواى نفسانى شدت يافت با عقل مبارزه مىكند و فرق نميكند چه هواى رياست و چه هواى مال و منال و چه قدرت و چه هواى رهبرى و مرجعيت ، و حب جاه ، همهء اينها مانع و رادع فعاليت عقلند و در چنين حالتى انسان بهر چه رأى دهد منشأش تو هم است ، نه تعقل ، هر چند گمان كند كه از روى انديشه گفته است و البته فاصلهء ميان تو هم و تعقل كمتر از فاصلهء ميان حق و باطل نيست . ( مصحح )\r\n","page_name":" 207 ","page_number":207},
  {"content":"\r\n\r\nو پيمان شكستن به اين است كه از كسى بدگوئى شود و يا مسخره و استهزا كنند و يا ديرتر از موقع بوعده ى معيّن با كسى بروند و كارى انجام دهند ، و در هر شبانه روز چندين مرتبه اينجور رفتارها كه بسيار ساده و بىاهمّيت است از هر كسى ديده مىشود ، اين است كه در آيه باكمال اختصار انحراف و فسق و پيمان شكنى دائمى مردم را يادآور شده است و خبردار كرده است كه مواظب خود باشند چون با كمترين غفلت گرفتار ميشوند .\r\n[ سوره الأعراف ( 7 ) : آيات 103 تا 126 
  ]\r\nثُمَّ بَعَثْنا مِنْ بَعْدِهِمْ مُوسى بِآياتِنا إِلى فِرْعَوْنَ وَمَلائِه فَظَلَمُوا بِها فَانْظُرْ كَيْفَ كانَ عاقِبَةُ الْمُفْسِدِينَ ( 103 ) وَقالَ مُوسى يا فِرْعَوْنُ إِنِّي رَسُولٌ مِنْ رَبِّ الْعالَمِينَ ( 104 ) حَقِيقٌ عَلى أَنْ لا أَقُولَ عَلَى اللَّه إِلَّا الْحَقَّ قَدْ جِئْتُكُمْ بِبَيِّنَةٍ مِنْ رَبِّكُمْ فَأَرْسِلْ مَعِيَ بَنِي إِسْرائِيلَ ( 105 ) قالَ إِنْ كُنْتَ جِئْتَ بِآيَةٍ فَأْتِ بِها إِنْ كُنْتَ مِنَ الصَّادِقِينَ ( 106 ) فَأَلْقى عَصاه فَإِذا هِيَ ثُعْبانٌ مُبِينٌ ( 107 )\r\nوَ نَزَعَ يَدَه فَإِذا هِيَ بَيْضاءُ لِلنَّاظِرِينَ ( 108 ) قالَ الْمَلأُ مِنْ قَوْمِ فِرْعَوْنَ إِنَّ هذا لَساحِرٌ عَلِيمٌ ( 109 ) يُرِيدُ أَنْ يُخْرِجَكُمْ مِنْ أَرْضِكُمْ فَما ذا تَأْمُرُونَ ( 110 ) قالُوا أَرْجِه وَأَخاه وَأَرْسِلْ فِي الْمَدائِنِ حاشِرِينَ ( 111 ) يَأْتُوكَ بِكُلِّ ساحِرٍ عَلِيمٍ ( 112 )\r\nوَ جاءَ السَّحَرَةُ فِرْعَوْنَ قالُوا إِنَّ لَنا لأَجْراً إِنْ كُنَّا نَحْنُ الْغالِبِينَ ( 113 ) قالَ نَعَمْ وَإِنَّكُمْ لَمِنَ الْمُقَرَّبِينَ ( 114 ) قالُوا يا مُوسى إِمَّا أَنْ تُلْقِيَ وَإِمَّا أَنْ نَكُونَ نَحْنُ الْمُلْقِينَ ( 115 ) قالَ أَلْقُوا فَلَمَّا أَلْقَوْا سَحَرُوا أَعْيُنَ النَّاسِ وَاسْتَرْهَبُوهُمْ وَجاؤُ بِسِحْرٍ عَظِيمٍ ( 116 ) وَأَوْحَيْنا إِلى مُوسى أَنْ أَلْقِ عَصاكَ فَإِذا هِيَ تَلْقَفُ ما يَأْفِكُونَ ( 117 )\r\nفَوَقَعَ الْحَقُّ وَبَطَلَ ما كانُوا يَعْمَلُونَ ( 118 ) فَغُلِبُوا هُنالِكَ وَانْقَلَبُوا صاغِرِينَ ( 119 ) وَأُلْقِيَ السَّحَرَةُ ساجِدِينَ ( 120 ) قالُوا آمَنَّا بِرَبِّ الْعالَمِينَ ( 121 ) رَبِّ مُوسى وَهارُونَ ( 122 )\r\nقالَ فِرْعَوْنُ آمَنْتُمْ بِه قَبْلَ أَنْ آذَنَ لَكُمْ إِنَّ هذا لَمَكْرٌ مَكَرْتُمُوه فِي الْمَدِينَةِ لِتُخْرِجُوا مِنْها أَهْلَها فَسَوْفَ تَعْلَمُونَ ( 123 ) لأُقَطِّعَنَّ أَيْدِيَكُمْ وَأَرْجُلَكُمْ مِنْ خِلافٍ ثُمَّ لأُصَلِّبَنَّكُمْ أَجْمَعِينَ ( 124 ) قالُوا إِنَّا إِلى رَبِّنا مُنْقَلِبُونَ ( 125 ) وَما تَنْقِمُ مِنَّا إِلَّا أَنْ آمَنَّا بِآياتِ رَبِّنا لَمَّا جاءَتْنا رَبَّنا أَفْرِغْ عَلَيْنا صَبْراً وَتَوَفَّنا مُسْلِمِينَ ( 126 )\r\n","description":"","footnote":"","page_name":" 208 ","page_number":208},
  {"content":"\r\nمعنى لغات : ملأ - بفتح اوّل و دوّم گروه مردم ، اشراف كه بعظمت خود چشم مردم را پر ميكنند ، باصطلاح امروز ما كلَّه گنده ها . حقيق - بفتح اوّل و كسر دوّم بمعنى شايسته ، سزاوار . ثعبان - مار . بيضاء - مؤنّث ابيض بمعنى سفيد و يد بيضاء كنايه است از نعمت و احسان . ارجه - فعل امر از ارجأ الامرأى اخّره يعنى كار را بوقت ديگر محوّل كرد و برگذار نمود . حاشرين - از مصدر حشر بفتح اوّل و سكون دوّم بمعنى جمع كردن مردم . سحروا - از مصدر سحر به كسر اوّل و سكون دوّم به معنى عقل كسى را ربودن ، دلجوئى كردن ، گول زدن . استرهبوهم - يعنى ترساندند آنها را . تلقف - از مصدر لقف بفتح اوّل و سكون دوّم بمعنى چيزى را بسرعت برداشتن و ربودن آن . يأفكون - از مصدر افك - با فتح اوّل و سكون و فتح و كسر دوّم بمعنى دروغ . صاغرين - مفرد آن صاغر بمعنى خوار و آنكه تن بخوارى ميدهد . خلاف - ناموافق و ضدّ وفاق و هر يك بر غير روش ديگرى .\r\nتنقم - از مصدر نقم بفتح اوّل و دوّم بمعنى آزار و كراهه و ناپسند و عيب كردن .\r\nترجمه :\r\n102 پس از آن پيغمبران موسى را با نشانه هاى خودمان بسوى فرعون و درباريانش فرستاديم و ايشان آنها را نپذيرفتند پس بنگر اى محمّد كه سر - انجام بدخواهان بكجا كشيد ،\r\n103 موسى گفت : من فرستاده ى پروردگار جهانيانم\r\n104 و شايسته نيست كه من جز براستى و درستى سخن بگويم ، و راهنماى نمودار ز سوى پروردگارتان براى شما آوردم پس بنى اسرائيل را بگذار كه با من باشند .\r\nاو\r\n","description":"","footnote":"","page_name":" 209 ","page_number":209},
  {"content":"\r\nگفت : اگر راستگوئى و نشانه اى آورده اى آن را بما بنما ،\r\n105 موسى چوبدستى خود بينداخت كه ناگهان آن بآشكار ، اژدهائى بود\r\n106 و دست خويش برآورد و آن چو روشن چراغى بديده ى هر بيننده بود ،\r\n107 گروهى ز فرعونيان [ چو اين بديدند 
  ] گفتند : البتّه كه اين جادوى دانا بود ،\r\nكه 108 ميخواهد شما را ز سر - زمينتان آواره كند پس به كار او چه مىانديشيد ؟\r\n109 [ آن گروه دگر 
  ] گفتند :\r\nموسى و برادرش را روزگارى به خود گذار و بشهرها پيغام فرست\r\n110 كه همه ى جادو - هاى دانا را به اين جا فراهم كنند .\r\nجادوان نزد فرعون آمدند و گفتند : اگر ما بموسى چيره شويم البتّه كه سزاوار مزدى بر آن باشيم ؟\r\n112 و گفت : بلى ، با اينكه از نزديكان من نيز باشيد [ و پايه تان نزد من بلند باشد 
  ]\r\n113 جادوان گفتند : اى موسى يا تو آنچه دارى بيار يا كه ما آغاز كنيم ؟\r\n114 او گفت : شما ابزار خود بيندازيد چون ايشان ابزار خود بينداختند چشمان مردمان جادو كردند و بترساندنشان چون بزرگ جادوئى نمودار كردند ،\r\n115 و ما بموسى وحى كرديم كه عصاى خود بينداز [ و چون او عصا انداخت 
  ] ناگهان همه ى دروغ ساخته ى ايشان را برچيد\r\n116 و حقيقت نمودار گشت و آنچه جادوگران مىكردند نابود گشت\r\n117 و آنجا بود كه ايشان شكسته شدند و خوار گشتند\r\n118 و جادوان [ حق را به چشم ديدند و تسليم شدند و 
  ] به سجده افتادند\r\nو گفتند 119 بپروردگار جهان گرويديم\r\n120 كه پروردگار موسى و هارون است .\r\n121 فرعون به آنان گفت : چرا بىدستور من بموسى گرويديد ؟\r\nالبتّه اين حيله اى بود كه شما پيش بينى كرده بوديد تا مردم اين شهر را بيرون بريد و به زودى سزاى اين كار خود به بينيد\r\n122 كه دست و پاى شما را چپ و راست ببرم و همگىتان بدار آويزم ، ايشان گفتند :\r\n123 [ باك از آن نداريم 
  ] كه ما بسوى پروردگار خود باز ميگرديم\r\n124 و تو آزار ما نمىكنى جز كه چون آيات پروردگار ما براى ما رسيد به آن گرويديم . پروردگارا شكيبائى بر ما فرو ريز [ كه دمى از آن جدا نباشيم 
  ] و سر سپرده به حق ما را از اين جهان ببر .\r\nسخن مفسّرين : « فَظَلَمُوا بِها » 102 طبرى : يعنى كافر شدند بنشانه هاى ما\r\n","description":"","footnote":"","page_name":" 210 ","page_number":210},
  {"content":"\r\nكه موسى براى فرعون برد ، و چون ظلم بمعنى به كار بردن چيزى است در غير مورد خود ، پس كفر بآيات و نشانه هاى خداوند به كار بردن بر غير مقصود است و انكار آنها ظلم است .\r\n« حَقِيقٌ عَلى أَنْ لا أَقُولَ عَلَى اللَّه إِلَّا الْحَقَّ » 104 مجمع : نافع قرائت كرده است « حَقِيقٌ عَلى » با تشديد ياى علىّ و فتح لام و ديگر قاريها با صورت الف « على » خوانده‌اند .\r\nابو الفتوح : عبد اللَّه مسعود خوانده است « حقيق الا » بدون كلمه ى « على » .\r\n« فَأَرْسِلْ مَعِيَ بَنِي إِسْرائِيلَ » 104 عموم مفسّرين نوشته‌اند : يعنى آزاد بگذار بنى اسرائيل را كه در قيد بندگى مصريها نباشند ، و محكوم بانجام اعمال شاقه نباشند و بتوانند بميل خود به زمين مقدّس بروند .\r\nتفسير فى ظلال : از اين جمله ها استفاده مىشود كه حضرت موسى مأمور اصلاح يهود بوده است و بس و گر نه نمىگفت : آنها را با من بفرست و مىگفت : تو و مردم مصر سخنان من بپذيريد كه پيغام آورم براى شما « 1 » .\r\nطنطاوى : مردم مصر قديم مانند چينيها اجازه نميدادند ملَّت ديگرى بسر - زمين آنها وارد شود ، ولى چون اعراب عمالقه به خاك مصر وارد شدند و مدّت پانصد سال در آنجا بودند ملَّتها را آزاد گذاردند كه به آن جا بروند و بمانند ، مثل عبرانيها كه مهاجرت بمصر كردند بواسطه ى حكومت و قدرت يوسف كه پدر و مادر و برادرهاى خود را به آن جا دعوت كرد ، و پس از مدتى مردم مصر براى ترس از غرباى واردين آنها را باعمال شاقه وادار ميكردند تا موسى آمد و بفرعون پادشاه مصرىها گفت : « فَأَرْسِلْ مَعِيَ بَنِي إِسْرائِيلَ » و مدّت توقّف آنها در مصر از زمان يوسف كه وارد شدند تا زمان موسى كه آنها را نجات داد و بيرون رفتند چهار صد سال بود .\r\n« قالُوا أَرْجِه » - 109 قاريهاى مدينه و كسائى « ارجه » با كسر هاء خوانده اند\r\n\r\n","description":"","footnote":"\r\n( 1 ) موسى بدعوت فرعون و فرعونيان هم مبعوث بوده « اذْهَبا إِلى فِرْعَوْنَ إِنَّه طَغى » - تا آخر و اثبات شىء نفى ماعدا نميكند .\r\n","page_name":" 211 ","page_number":211},
  {"content":"\r\n\r\nو عاصم و حمزه با سكون هاء خوانده‌اند و ديگر قاريها ارجئه با همزه ى بعد از جيم و ضمّ هاء قرائت كرده‌اند .\r\n« يَأْتُوكَ بِكُلِّ ساحِرٍ » 110 مجمع : قاريهاى كوفه غير عاصم « سحّار » با الف بعد از حاء خوانده است .\r\n« إِنَّ لَنا لأَجْراً » 111 مجمع البيان : كلمه ى « انّ » با يك همزه قرائت شده و با دو همزه « أئن » نيز قرائت شده است . و با همزه ى ممدود نيز قرائت شده است ، « آن » كه همزه با صداى الف و نون با تشديد تلفّظ مىشود .\r\n« إِمَّا أَنْ تُلْقِيَ وَإِمَّا أَنْ نَكُونَ نَحْنُ الْمُلْقِينَ » 113 كشف نوشته : موسى چون از ايشان اين شنيد ، گفت : از ايشان بوى آشنائى ميآيد كه حرمت ميشناسند . پس چون جمال ارادت بر دلهاى ايشان كمين گشاد و جلال عزّت دين برقع تعزّز فرو گشاد ، خورشيد دولت دين از افق عنايتشان برآمد ، شكر اين نعمت را بسجود در افتادند و گفتند : « آمَنَّا بِرَبِّ الْعالَمِينَ » .\r\n« وَأَوْحَيْنا إِلى مُوسى أَنْ أَلْقِ عَصاكَ فَإِذا هِيَ تَلْقَفُ ما يَأْفِكُونَ » 115 مجمع :\r\nحفص تلقف به سكون لام و فتح قاف خوانده است ، و ديگران « تلقّف » با فتح لام و تشديد قاف قرائت كرده‌اند . تفسير عبده : كلمه ى « ما » يا موصول است بمعنى آنچه جادوها دروغ گفته و تدليس كرده بودند و يا مصدرى است بمعنى عمل دروغ و تدليس جادوها ، اگر بمعنى اوّل باشد مطابق با ظاهر لفظ است و نيز با گفته ى مفسّرين اوّل مثل ابن عبّاس و قتاده و سدّى و حسن بصرى كه عصاى موسى بلعيد آنچه جادوها به كار برده بودند ، ولى صحّت اين مطالب منقول معلوم نيست زيرا اين قضيّه در سفر خروج تورات مفصّل نوشته شده است ، و معلوم است كه آنها از يهود شنيده‌اند و خرافات اسرائيلى است ، و اين معنى با « ما » مصدرى مناسب نيست ، چون اگر « ما » مصدرى باشد معنى چنين مىشود : عصاى موسى بسرعت نابود كرد دروغ و تدليس آنها را و نمودار كرد روشى كه براى اغفال مردم به كار برده بودند ، و شيخ محيالدّين عربى گفته است : معنى اين جمله ها\r\n","description":"","footnote":"","page_name":" 212 ","page_number":212},
  {"content":"\r\n« تَلْقَفُ ما يَأْفِكُونَ فَوَقَعَ الْحَقُّ وَبَطَلَ ما كانُوا يَعْمَلُونَ » اين است كه عصاى موسى كار جادوها را نابود كرد ، و راه نابود كردن و نماياندن حقيقت كار به اين است كه چون عصا را انداخت مردم ديدند كه ابزار جادوها ريسمان است و چوب و حقيقت قضيّه نمودار شد كه آنها چكار كرده‌اند و چطور مردم را گول زده‌اند ، و اگر آن طور كه نقل كرده‌اند : عصاى موسى همه ى آن مار و ديگر جادوها را ميبلعيد و فرو ميبرد حقيقت كار جادوها نمايان نميشد و فقطَّ جادوئى ميبود برتر از جادوى ديگران يعنى عمل موسى با كار جادوها يك جور بود با اين تفاوت كه كار موسى كاملتر و بهتر بوده است ولى آنچه درست و نادرست را از هم جدا كند و بفهماند كه عصاى موسى براى هميشه زنده است و مفيد و ابزار جادوها چشم بندى و اغفال است به اين وسيله فراهم مىشود كه پرده ى عمل جادوها بالا زده شود ، و مردم را چشم و گوش باز شود ، و ببينند كه چند چوب و ريسمان بوسيله ى جيوه و يا چيز ديگر و تابش آفتاب و مهارت و چابكى است كه در چشم آنها به صورت مار و يا موجود عجيب و مهيب نمودار شده است ، و براى مردم ثابت و مدلَّل شود كه مهارت و حيله و صنعت چه چيز است و آيت الهى و قدرت ما فوق طبيعت و وسائل اختيارى بشر كدام است ، و در هر صورت عصاى موسى بيكدم تمام افكار و عقايد و تزوير و مهارت و صنعت و قدرت و اوهام را نابود كرد و همين است معنى لقف ولى نميتوانيم بفهميم كه با چه وسيله و موجبى از آن عصا چنين عملى انجام شد ، زيرا آن آيت الهى و قدرت نمائى خداوندى بود نه صنعت و هنر آدمى كه بتوانيم راه كار آن را بجوئيم و بيابيم .\r\n« فَوَقَعَ الْحَقُّ وَبَطَلَ ما كانُوا يَعْمَلُونَ » 116 مجمع : مجاهد و حسن بصرى گفته - اند : يعنى درستى پيغمبرى موسى و معجزه ى او نمودار شد ، و بعضى گفته‌اند :\r\nيعنى نمودار شد كه عصا ما راست بحقيقت و درستى .\r\nتفسير عبده : اين جمله بهتر نمودار مىكند كه معنى « تَلْقَفُ ما يَأْفِكُونَ » همان است كه گفتيم « ما » مصدريّه است و بمعنى آشكار كردن حقيقت جادوى آنها است نه بمعنى بلعيدن و فرو بردن ابزار جادوها ، و حقيقت كار ثابت و نمايان شد ، و نتيجهء\r\n","description":"","footnote":"","page_name":" 213 ","page_number":213},
  {"content":"\r\n\r\nحيله و تزوير و چشمبندى مردم نابود شد ، و آن كارها بىاثر ماند .\r\n« وَأُلْقِيَ السَّحَرَةُ ساجِدِينَ » 118 مجمع : اين جمله ميفهماند كه چون كار موسى را ديدند بىاختيار برو درافتادند چون فهميدند كه از سوى خدا و بالاتر از قدرت بشر است .\r\n« قالَ فِرْعَوْنُ آمَنْتُمْ » 121 مجمع : حفص با يك همزه خوانده است و ديگران با همزه « أآمنتم » .\r\n« إِنَّ هذا لَمَكْرٌ مَكَرْتُمُوه فِي الْمَدِينَةِ لِتُخْرِجُوا مِنْها » 121 فخر : چون فرعون ديد ماهرتر و برتر جادوها تسليم بموسى شدند ، اين جمله ها را گفت تا از دو راه اين پيشآمد را در نظر عموم مردم زشت معرّفى كند ، اوّل گفت : حيله و نيرنگى است كه شما جادوها با موسى آماده كرده بوديد ، دوّم گفت : اين حيله بمنظورى سوء بوده است كه اخراج مردم و آوارگى آنها است ، و غرض او اين بود : مردم را اغفال كند كه تسليم جادوها بواسطه ارزش كار موسى نبود و براى خدا و غرض صالح نبود بلكه نقشه ى قبلى براى بيچارگى مردم بود .\r\nمثنوى در دفتر چهارم از زبان موسى بجواب آنها كه او را جادوى توانا معرّفى كردند و گفتند « إِنَّ هذا لَساحِرٌ عَلِيمٌ » چنين گفته است :\r\n\r\nگفت هستم غرق پيغام خدا\r\nجادوئى كه ديد با نام خدا ؟\r\n\r\n\r\nغفلت و كفر است مايه ى جادوئى\r\nشعله ى دين است جان موسوى\r\n\r\n\r\nمن بجادويان چه مانم اى وقيح\r\nكز دمم پر رشك ميگردد مسيح\r\n\r\n\r\nمن بجادويان چه مانم اى خبيث\r\nكز خدا نازل شود بر من حديث\r\n\r\n\r\nچون تو با پر هوى برمىپرى\r\nلا جرم بر من گمان بد مىبرى\r\n\r\n\r\nهر كه را افعال دام و دد بود\r\nبر كريمانش گمان بد بود\r\n\r\n\r\nچون تو جزو عالمى پس اى مهين\r\nكلّ آن را همچو خود بينى يقين\r\n\r\n\r\nگر تو باشى تنگدل از ملحمه « 1 »\r\nتنگ بينى جوّ دنيا را همه\r\n\r\n\r\n","description":"","footnote":"\r\n( 1 ) بمعنى جنگ و جدال .\r\n","page_name":" 214 ","page_number":214},
  {"content":"\r\n\r\n\r\nور تو خوش باشى بكام دوستان\r\nاين جهان بنمايدت چون بوستان\r\n\r\n\r\nاى بسا كس رفته تا شام و عراق\r\nاو نديده هيچ جز كفر و نفاق\r\n\r\n\r\nوى بسا كس رفته تا هند و هرى\r\nاو نديده جز مگر بيع و شرى\r\n\r\n\r\nاى بسا كس رفته تركستان و چين\r\nاو نديده هيچ الَّا مكر و كين\r\n\r\n\r\nطالب هر چيز اى يار رشيد\r\nجز همان چيزى كه ميجويد نديد\r\n\r\n\r\nچون ندارد مدركى جز رنگ تو\r\nجمله ى اقليمها را گو بجو\r\n\r\n\r\nگاو در بغداد آيد ناگهان\r\nبگذرد از اين سران تا آن سران\r\n\r\n\r\nاز همه عيش و خوشيها و مزه\r\nاو نبيند غير قشر خربزه\r\n\r\n\r\nخشك بر ميخ طبيعت چون قديد\r\nبسته ى اسباب و جانش لا يزيد\r\n\r\n\r\nو آن قضاى خرق و اسباب و علل\r\nهست ارض اللَّه اى صدر اجل\r\n\r\n\r\nهر زمان مبدل شود چون نقش جان\r\nنوبه نو بيند جهانى در عيان\r\n\r\n\r\nاى ز غفلت از سبب تو بىخبر\r\nبنده ى اسباب گشتستى تو خر\r\n\r\n\r\nلا جرم اعمى دل و سرگشته اى\r\nمضطرب احوال و مضطَّر گشته اى\r\n\r\n\r\nچشم بگشا و مسبب را نگر\r\nتا شوى فارغ ز اسباب نظر\r\n\r\nسخن ما : سرگذشت رهبرى موسى و معارضه ى فرعون با او در نزد مردم يهودى و مسيحى و مسلمان قابل ترديد نيست و يهود و مسيحيهاى آن روز اين قضيه را كم و بيش معتقد بودند و براى مردم نقل ميكردند ، از اين جهت در قرآن با اين تفصيل گفته شده است تا پند و عبرت باشد براى عالم و سياستمدار كه يك ملَّت و دولت قديمى و مقتدر چون با وظيفه ى انسانى و راهنمائى شخصى كه از عالم ديگر الهام ميگرفت معارضه كرد و آنچه علم و هنر داشت براى شكست او به كار برد ، نتيجه آن شد كه دسته ى عالم و بيدار دل به زودى بخطاى خود متوّجه شد و تسليم شد ، و آن كه بيخرد و خود خواه بود ببدى خوى خود گرفتار شد ، و هر روز كار خود مشكلى زياد ميكرد . و امروز هم كه قرنها از آن دوران گذشته است باز هم براى ملَّتها پندى است كه بايد اصول تربيت و وظيفه ى عمومى انسانيّت را كه بوسيله ى رهبران اوليّه ى بشر\r\n","description":"","footnote":"","page_name":" 215 ","page_number":215},
  {"content":"\r\n\r\nمعيّن شده است از نظر دور ندارند ، كه اگر تا هر زمان و هر مقدار وسائل علمى براى تجاوز از آن حدود و وظائف به كار رود عاقبت محكوميّت و شكستگى است . چنان كه امروز براى جنگ و آدمكشى كه كار متجاوزين از وظيفه ى آدمى است و بزرگترين مخالف با تمام اديان ، آنچه بيشتر وسائل عجيب و غريب تهيّه مىشود عجز و بيچارگى و مشكلات بيشتر مىشود و ناچار متوسّل ميشوند بمقرّراتى كه استعمال اسلحه را حرام كنند و موفّق نميشوند .\r\n[ سوره الأعراف ( 7 ) : آيات 127 تا 141 
  ]\r\nوَ قالَ الْمَلأُ مِنْ قَوْمِ فِرْعَوْنَ أتَذَرُ مُوسى وَقَوْمَه لِيُفْسِدُوا فِي الأَرْضِ وَيَذَرَكَ وَآلِهَتَكَ قالَ سَنُقَتِّلُ أَبْناءَهُمْ وَنَسْتَحْيِي نِساءَهُمْ وَإِنَّا فَوْقَهُمْ قاهِرُونَ ( 127 ) قالَ مُوسى لِقَوْمِه اسْتَعِينُوا بِاللَّه وَاصْبِرُوا إِنَّ الأَرْضَ لِلَّه يُورِثُها مَنْ يَشاءُ مِنْ عِبادِه وَالْعاقِبَةُ لِلْمُتَّقِينَ ( 128 ) قالُوا أُوذِينا مِنْ قَبْلِ أَنْ تَأْتِيَنا وَمِنْ بَعْدِ ما جِئْتَنا قالَ عَسى رَبُّكُمْ أَنْ يُهْلِكَ عَدُوَّكُمْ وَيَسْتَخْلِفَكُمْ فِي الأَرْضِ فَيَنْظُرَ كَيْفَ تَعْمَلُونَ ( 129 ) وَلَقَدْ أَخَذْنا آلَ فِرْعَوْنَ بِالسِّنِينَ وَنَقْصٍ مِنَ الثَّمَراتِ لَعَلَّهُمْ يَذَّكَّرُونَ ( 130 ) فَإِذا جاءَتْهُمُ الْحَسَنَةُ قالُوا لَنا هذِه وَإِنْ تُصِبْهُمْ سَيِّئَةٌ يَطَّيَّرُوا بِمُوسى وَمَنْ مَعَه أَلا إِنَّما طائِرُهُمْ عِنْدَ اللَّه وَلكِنَّ أَكْثَرَهُمْ لا يَعْلَمُونَ ( 131 )\r\nوَ قالُوا مَهْما تَأْتِنا بِه مِنْ آيَةٍ لِتَسْحَرَنا بِها فَما نَحْنُ لَكَ بِمُؤْمِنِينَ ( 132 ) فَأَرْسَلْنا عَلَيْهِمُ الطُّوفانَ وَالْجَرادَ وَالْقُمَّلَ وَالضَّفادِعَ وَالدَّمَ آياتٍ مُفَصَّلاتٍ فَاسْتَكْبَرُوا وَكانُوا قَوْماً مُجْرِمِينَ ( 133 ) وَلَمَّا وَقَعَ عَلَيْهِمُ الرِّجْزُ قالُوا يا مُوسَى ادْعُ لَنا رَبَّكَ بِما عَهِدَ عِنْدَكَ لَئِنْ كَشَفْتَ عَنَّا الرِّجْزَ لَنُؤْمِنَنَّ لَكَ وَلَنُرْسِلَنَّ مَعَكَ بَنِي إِسْرائِيلَ ( 134 ) فَلَمَّا كَشَفْنا عَنْهُمُ الرِّجْزَ إِلى أَجَلٍ هُمْ بالِغُوه إِذا هُمْ يَنْكُثُونَ ( 135 ) فَانْتَقَمْنا مِنْهُمْ فَأَغْرَقْناهُمْ فِي الْيَمِّ بِأَنَّهُمْ كَذَّبُوا بِآياتِنا وَكانُوا عَنْها غافِلِينَ ( 136 )\r\nوَ أَوْرَثْنَا الْقَوْمَ الَّذِينَ كانُوا يُسْتَضْعَفُونَ مَشارِقَ الأَرْضِ وَمَغارِبَهَا الَّتِي بارَكْنا فِيها وَتَمَّتْ كَلِمَتُ رَبِّكَ الْحُسْنى عَلى بَنِي إِسْرائِيلَ بِما صَبَرُوا وَدَمَّرْنا ما كانَ يَصْنَعُ فِرْعَوْنُ وَقَوْمُه وَما كانُوا يَعْرِشُونَ ( 137 ) وَجاوَزْنا بِبَنِي إِسْرائِيلَ الْبَحْرَ فَأَتَوْا عَلى قَوْمٍ يَعْكُفُونَ عَلى أَصْنامٍ لَهُمْ قالُوا يا مُوسَى اجْعَلْ لَنا إِلهاً كَما لَهُمْ آلِهَةٌ قالَ إِنَّكُمْ قَوْمٌ تَجْهَلُونَ ( 138 ) إِنَّ هؤُلاءِ مُتَبَّرٌ ما هُمْ فِيه وَباطِلٌ ما كانُوا يَعْمَلُونَ ( 139 ) قالَ أغَيْرَ اللَّه أَبْغِيكُمْ إِلهاً وَهُوَ فَضَّلَكُمْ عَلَى الْعالَمِينَ ( 140 ) وَإِذْ أَنْجَيْناكُمْ مِنْ آلِ فِرْعَوْنَ يَسُومُونَكُمْ سُوءَ الْعَذابِ يُقَتِّلُونَ أَبْناءَكُمْ وَيَسْتَحْيُونَ نِساءَكُمْ وَفِي ذلِكُمْ بَلاءٌ مِنْ رَبِّكُمْ عَظِيمٌ ( 141 )\r\n","description":"","footnote":"","page_name":" 216 ","page_number":216},
  {"content":"\r\nمعنى لغات : تذر - از مصدر وزر ، بمعنى ترك و رها كردن . نستحيى - باقى و زنده ميگذاريم . يطَّيّروا - فال بد مىزند . طائر - پرنده و هر حيوان بالدّار ، آنچه وسيله ى فال بد و يا فال خوب است . جراد - ملخ . ضفادع - جمع ضفدع با كسر ضاد و دال بمعنى قورباغه . القمّل - با ضمّ اوّل و فتح و تشديد ميم حشره اى شبيه\r\n","description":"","footnote":"","page_name":" 217 ","page_number":217},
  {"content":"\r\nبكنه ى شتر ، مورچه ى ريزه . رجز - با كسر و ضمّ راء بمعنى پليدى ، بتپرستى ، عذاب و گرفتارى دمّرنا - نابود و هلاك كرديم . يعرشون - خانه مىسازند ، و بنائى چوبى درست مىكنند ، متبّر - هلاك و نابود شده ، يسومون - از مصدر سوّم بفتح سين و سوام با ضمّ بمعنى براى فروش نمايش دادن ، بدشوارى وادار كردن ، بخوارى كار فرمودن .\r\nترجمه :\r\n125 گروهى ز فرعونيان به او گفتند : آيا موسى و پيروانش را خواهى كه رها كنى تا در اين سرزمين آشوب كنند و از تو و خدايان تو نينديشند ؟ گفت :\r\nما بر آنان چيره‌ايم و فرزندانشان مىكشيم و زنانشان را بفرمان خود ميداريم\r\n126 موسى به مردم خود گفت : از خدا يارى بخواهيد و شكيبا باشيد چه اين زمين پهناور ملك او است كه بهر كس خواهد و سرنوشت باشد ميراث او كند و سر انجام خوش براى پرهيزگاران بود\r\n127 آنها گفتند : ز آن پيش كه تو نزد ما بيائى و هم از پى آن ما را ميآزردند . موسى گفت : اميد است كه پروردگارتان دشمن شما را نابود كند و شما را بجايشان گذارد و آنگاه بنگريم : فرمان خدا چگونه بريد ؟\r\n128 و ما گروه فرعون را گرفتار تنگسالى و كمى بهره از كشت و كارشان كرديم تا شايد به ياد حقّ آيند\r\n129 ولى چون بايشان خوشى ميرسيد مىگفتند اين سود كار ما است و اگر بدى ميديدند فال بد ميزدند كه اين ز موسى و مردم او است ولى آگاه باشيد : فال نيك و بدشان پديدارى ز پيشگاه خداوند است كه بيشتر مردمان از آن خبر ندارند\r\n130 گروه فرعونى بموسى گفتند : هر نشانه اى بر درستى خود بياورى كه ما را زير فرمان خود برى و جادو كنى ما به تو نگرويم و گفته ى تو باور نكنيم\r\n131 پس ما طوفان و ملخ و شپش و وزغ و خون بر سرشان ريختيم كه نشانه هاى جدا و نمودار بود [ بر قدرت ما و پيغمبرى موسى 
  ] و [ با همه ى اين كه ديدند 
  ] گردنفرازى كردند و بدكار مردمى بودند\r\n132 كه چون اين سختيها بر سرشان آمد گفتند : اى موسى بپيمانى كه با پروردگار خود [ بر پذيرش خواهشت 
  ] دارى بخواه تا ما را ازين گرفتارى آسوده كند و ما به تو بگرويم و بنى اسرائيل را همراه تو كنيم ،\r\nو چون تا روزگارى كه در خور آنان بود [ و توانستند دريابند : مهر خدا فراگيرشان شده است 
  ] آسوده شان كرديم باز\r\n","description":"","footnote":"","page_name":" 218 ","page_number":218},
  {"content":"\r\n\r\nپيمان خود مىشكستند\r\n133 و ما از ايشان كين خواهى كرديم و به دريا فروشان كرديم كه سزاى دروغ شمردن و بيخبرى از آيات ما همين بود\r\n134 و سرنوشت خوب پروردگار تو بر بنى اسرائيل بانجام رسيد كه بپاداش شكيبائىشان سراسر شرق و غرب سرزمين فرخنده [ ز فرعونيان را 
  ] بميراث ايشان داديم و فرعون و ياران او را با كاخهاشان بسزاى كارشان نابود كرديم\r\n135 و بنى اسرائيل را ز دريا گذرانديم تا رسيدند بمردمى كه بر بتهاى خود دلباخته بودند گفتند : اى موسى براى ما بمانند اين مردم خدائى درست كن او گفت : چه نادان مردمى بوديد شما كه\r\n136 سر انجام كار اينان بنابودى است و آنچه كنند بيهوده شود [ و از آنان زيان بينند 
  ]\r\n137 ، مگر شود كه جز خدا براى شما آفريدگارى بجويم با اينكه او شما را بر جهانيان برترى داد [ كه از فرزند پيامبران بوديد و ملَّت 
  ] نامى تاريخ شديد [ پس اى اولاد اسرائيل 
  ]\r\n138 به ياد آريد آن روزگار كه فرعونيان ببدترين آزار گرفتارتان داشتند پسران شما را مىكشتند و زنها را براى خدمت خود زنده ميداشتند و اين آزمايش و ورزيدگى شما ز سوى پروردگارتان بود كه شما را از آن رها نموديم .\r\nسخن مفسرين : « وَيَذَرَكَ وَآلِهَتَكَ » 125 مجمع : از على عليه السّلام و ابن سعود و ابن عبّاس و عدّه اى نقل شده است « و الاهتك » و با اين قرائت معنى چنين مىشود : موسى تو را با خدائى خودت بگذارد و پرستش نكند تو را . و نعيم بن ميسره و حسن بصرى « وَيَذَرَكَ » با ضمّ راء و اشهب با سكون راء خوانده است .\r\nطبرى : يعنى موسى خدمت تو را رها كند و از پرستش خدايان تو و خودت دست بردارد .\r\n« سَنُقَتِّلُ أَبْناءَهُمْ وَنَسْتَحْيِي نِساءَهُمْ » 125 مجمع : مردم حجاز قاف را بدون تشديد تلفّظ كرده‌اند و ديگر قاريها با تشديد ، و معنى اين است كه : مردها را كه توانائى مقاومت با ما دارند ميكشيم و زنها را كه ضعيف و ناتوان هستند نگاه ميداريم كه بخوارى و ذلَّت خدمت ما بكنند .\r\n« وَيَسْتَخْلِفَكُمْ فِي الأَرْضِ فَيَنْظُرَ كَيْفَ تَعْمَلُونَ » 127 ابو الفتوح : نوشته است :\r\n","description":"","footnote":"","page_name":" 219 ","page_number":219},
  {"content":"\r\nابو علىّ گفت : خداى تعالى ايشان را خليفه كرد در زمين مصر از پس موسى ، آنگه بيت المقدس بگشاد براى ايشان بر دست يوشع بن نون ، آنگه در روزگار داود دگر شهرها بگشاد براى ايشان ، و در عهد سليمان ملك زمين بايشان داد ، و اين است معنى « وَيَسْتَخْلِفَكُمْ فِي الأَرْضِ » و در مجمع البيان جمله ى « فَيَنْظُرَ » را « فيظهر » معنى كرده است و چنين نتيجه گرفته است : تا علم خدا بنهاد سرّى شما هويدا شود كه در خوشى شكر ميكنيد و در گرفتارى صبر يا نه .\r\n« أَلا إِنَّما طائِرُهُمْ عِنْدَ اللَّه » 129 ابو الفتوح : يعنى نيك و بد و سود و زيان - شان با خدا است و از سوى او ، پس اگر خردى دارند بايد از او بخواهند كه نفع برساند و دفع شر كند ، بعضى گفتند : طائر بمعنى بهره و نصيب است ، و معنى اين است كه بهره ى خوب و محروميتشان از سوى خدا است ، از هرى و زجاج گفتند مقصود از طائر عذاب و گرفتارى است ، يعنى آن گرفتارى كه ايشان شوم و نامبارك مى - دانند در نزد خدا است ، و حسن بصرى « طيرهم » بىالف قرائت كرده است و در معنى تفاوت نيست .\r\n« وَالْقُمَّلَ » 131 مجمع : از حسن بصرى نقل است كه او با فتح قاف و سكون ميم « قمل » خوانده است .\r\n« ادْعُ لَنا رَبَّكَ بِما عَهِدَ عِنْدَكَ » مجمع : يعنى به همان چه تاكنون خداوند دعاى تو را مىپذيرفت اكنون براى ما دعا كن ، و بعضى گفته‌اند : يعنى در برابر آن قرار داد كه اگر مؤمن شويم آسوده باشيم ، از خدا بخواه كه ما را آسوده كند ، ابو - مسلم گفته است : يعنى با پيمان پيغمبرى خودت براى ما دعا كن .\r\n« فَلَمَّا كَشَفْنا عَنْهُمُ الرِّجْزَ إِلى أَجَلٍ هُمْ بالِغُوه إِذا هُمْ يَنْكُثُونَ » 132 .\r\nفخر : يعنى بكلَّى آسوده شان نگذاشتيم و چون تا مدّت معيّن گرفتارى نداشتند باز پيمان شكن بودند و مخالف موسى .\r\n« فَأَغْرَقْناهُمْ فِي الْيَمِّ - تا - عَنْها غافِلِينَ » 133 طبرى : يعنى از آزارى كه به آنها رسيد و غرق شدند خود بى خبر بودند ، و ممكن است غافل را رو گردان و معرض\r\n","description":"","footnote":"","page_name":" 220 ","page_number":220},
  {"content":"\r\nمعنى كنند و معنى آيات چنين باشد : چون آيات ما را دروغ دانستند و بطورى رو - گردان از آنها شدند كه گوئى بى خبر و غافل هستند به دريا غرقشان كرديم .\r\n« وَأَوْرَثْنَا الْقَوْمَ - تا - مَشارِقَ الأَرْضِ وَمَغارِبَهَا » 134 خلاصه و نتيجه ى سخن عبده : بعضى مفسّرين گفته‌اند : مقصود از « مشارق و مغارب » سرزمين شام است ، بعضى مصر و شام معنى كرده‌اند ، ليكن از تاريخ ( هردت ) كه در قرن پنجم قبل از ميلاد بوده است و در تاريخ ( مانيثو ) كه كاهن معبد مشهورى بوده است در قرن سوّم پيش از ميلاد و آن را بسيار دقيق و صحيح نوشته است ، استفاده مىشود كه موسى مدّت سيزده سال بر مصر مسلَّط بوده است و چون بنى اسرائيل بر شام و اردن هم مسلَّط شدند ، پس اين جمله ى آيه اشاره است بحكومت بنى اسرائيل بر سرزمين از شام تا مصر ، و مورّخين مسيحى و آنها كه با كتاب عهد عتيق سر و كار داشته‌اند از آن بىاطَّلاع بوده‌اند ، و بجز اشخاص متتبّع و مطَّلع از تاريخ آنزمان ديگرى از اين مطلب خبردار نبوده است ، و از كشفيّات تازه ى مصر و سنگ نوشته هاى قديم نيز همين استفاده مىشود .\r\n« وَتَمَّتْ كَلِمَتُ رَبِّكَ الْحُسْنى » 134 مجمع : مقصود از اين جمله آن است كه چون در آيات ديگر نقل شده است و عده ى خداوند ببنى اسرائيل كه دشمن آنها را نابود كند و ملك او را به آنها واگذارد ، در اين جمله « تَمَّتْ » بجاى وفاء و انجام است ، و « كلمة ربّ » همان وعده ى خداوند است ، و « حسنى » آن است كه به آن علاقه مند بودند و براى آنها نيكو بود .\r\n« يَعْرِشُونَ » 134 مجمع : ابن كثير و عامر و ابو بكر با ضمّ راء خوانده‌اند و ديگران با كسر آن .\r\n« يَعْكُفُونَ عَلى أَصْنامٍ » 135 مجمع : قاريهاى كوفه با كسر و صداى زير كاف خوانده‌اند و ديگران با ضمّ و صداى جلو .\r\n« وَإِذْ أَنْجَيْناكُمْ » 138 مجمع ابن عامر « آنجا » به صورت مفرد غايب قرائت كرده است ، يعنى او نجات داد ، و ديگران به صورت متكلَّم خوانده‌اند ، يعنى ما نجات\r\n","description":"","footnote":"","page_name":" 221 ","page_number":221},
  {"content":"\r\n\r\nداديم ، و جمله ى « يُقَتِّلُونَ » بضمّ ياء و تشديد تاء و فتح قاف قرائت عموم قاريها است .\r\nيعنى زياد ميكشنند ، و بفتح ياء و سكون قاف و ضمّ تاء نيز خوانده‌اند بمعنى ميكشند .\r\nسخن ما : سرگذشت موسى و فرعون و بنى اسرائيل در قرآن مكرّر ياد شده است ، شايد براى آن بوده است كه يگانه دشمن مبارز اسلام با شهرت و ادّعاى علم و دين يهود بود كه باستناد دين و تورات و مقرّرات آن خود را از همه بالاتر مى - دانست ، و البتّه اعراب مكّه فقط ميتوانستند با پيغمبر جنگ كنند ، ولى وسيله ى معارضه ى با اسلام و قرآن نداشتند ، و مسيحيها دور از منطقه ى نفوذ اسلام بودند و رابطه ى آنها با اسلام و مسلمين كم بود ، بعلاوه كه قسمتى از ادعا و دين و شخصيت آنها تكيه بتورات داشت كه مقدّم و پايه ى انجيل آنها است ، از اين جهت بيشتر بحث و اعتراض از سوى يهود بود ، و در مواقع مقتضى بتعبيرهاى مختلف اوضاع فكرى و اجتماعى گذشته ى آنها به صورت نقل و تاريخ گذشته بيان شده است ، تا در مرتبه ى اوّل يهود بمردم معرّفى شوند و دعاوى بيهوده نكنند ، و در مرتبه ى دوّم پند و عبرت باشد براى ديگران كه بخوانند و بشنوند و پند گيرند ، اين است كه اوّل : در آيت 128 « لَقَدْ أَخَذْنا آلَ فِرْعَوْنَ » تا آخر آيت 134 « وَما كانُوا يَعْرِشُونَ » يادآورى شده است كه انسان اگر بزر و زور خود مغرور شد و از همه چيز بيگانه و بى خبر ، ممكن است حوادث غير منتظره روزگار طورى او را بفشرد و نابود كند كه قرنها مايه ى پند و عبرت تاريخى ملَّتها بشود ، چنان كه بسى اشخاص را ديده‌ايم و شنيده‌ايم بواسطه ى بيباكى و هواپرستى سالها گرفتار فقر و بيمارى واگير و نفرت مردم بوده‌اند و هستند دوم : از آيت 135 « وَجاوَزْنا بِبَنِي إِسْرائِيلَ » تا آخر ، به آن ملت سرسخت معارض با پيغمبر و ديگران معرّفى شده است سوابق اخلاق آنها كه ، پس از آن حوادث عجيب و نابودى دشمن ديرين و آن تربيت و رهبرى موسى باز تا بت و بتپرست ديدند آن را آرزو كردند و پس از آن جواب موسى نقل شده است كه بهتر راهنماى توحيد و مانع از انحراف است ، و قصّه ى مفصّل اين قضيّه در كتب تفسير نوشته شده است كه ما را احتياجى بنقل و توجّه به آن نيست .\r\n","description":"","footnote":"","page_name":" 222 ","page_number":222},
  {"content":"\r\n\r\n[ سوره الأعراف ( 7 ) : آيات 142 تا 149 
  ]\r\nوَ واعَدْنا مُوسى ثَلاثِينَ لَيْلَةً وَأَتْمَمْناها بِعَشْرٍ فَتَمَّ مِيقاتُ رَبِّه أَرْبَعِينَ لَيْلَةً وَقالَ مُوسى لأَخِيه هارُونَ اخْلُفْنِي فِي قَوْمِي وَأَصْلِحْ وَلا تَتَّبِعْ سَبِيلَ الْمُفْسِدِينَ ( 142 ) وَلَمَّا جاءَ مُوسى لِمِيقاتِنا وَكَلَّمَه رَبُّه قالَ رَبِّ أَرِنِي أَنْظُرْ إِلَيْكَ قالَ لَنْ تَرانِي وَلكِنِ انْظُرْ إِلَى الْجَبَلِ فَإِنِ اسْتَقَرَّ مَكانَه فَسَوْفَ تَرانِي فَلَمَّا تَجَلَّى رَبُّه لِلْجَبَلِ جَعَلَه دَكًّا وَخَرَّ مُوسى صَعِقاً فَلَمَّا أَفاقَ قالَ سُبْحانَكَ تُبْتُ إِلَيْكَ وَأَنَا أَوَّلُ الْمُؤْمِنِينَ ( 143 ) قالَ يا مُوسى إِنِّي اصْطَفَيْتُكَ عَلَى النَّاسِ بِرِسالاتِي وَبِكَلامِي فَخُذْ ما آتَيْتُكَ وَكُنْ مِنَ الشَّاكِرِينَ ( 144 ) وَكَتَبْنا لَه فِي الأَلْواحِ مِنْ كُلِّ شَيْءٍ مَوْعِظَةً وَتَفْصِيلًا لِكُلِّ شَيْءٍ فَخُذْها بِقُوَّةٍ وَأْمُرْ قَوْمَكَ يَأْخُذُوا بِأَحْسَنِها سَأُرِيكُمْ دارَ الْفاسِقِينَ ( 145 ) سَأَصْرِفُ عَنْ آياتِيَ الَّذِينَ يَتَكَبَّرُونَ فِي الأَرْضِ بِغَيْرِ الْحَقِّ وَإِنْ يَرَوْا كُلَّ آيَةٍ لا يُؤْمِنُوا بِها وَإِنْ يَرَوْا سَبِيلَ الرُّشْدِ لا يَتَّخِذُوه سَبِيلًا وَإِنْ يَرَوْا سَبِيلَ الغَيِّ يَتَّخِذُوه سَبِيلًا ذلِكَ بِأَنَّهُمْ كَذَّبُوا بِآياتِنا وَكانُوا عَنْها غافِلِينَ ( 146 )\r\nوَ الَّذِينَ كَذَّبُوا بِآياتِنا وَلِقاءِ الآخِرَةِ حَبِطَتْ أَعْمالُهُمْ هَلْ يُجْزَوْنَ إِلَّا ما كانُوا يَعْمَلُونَ ( 147 ) وَاتَّخَذَ قَوْمُ مُوسى مِنْ بَعْدِه مِنْ حُلِيِّهِمْ عِجْلًا جَسَداً لَه خُوارٌ ألَمْ يَرَوْا أَنَّه لا يُكَلِّمُهُمْ وَلا يَهْدِيهِمْ سَبِيلًا اتَّخَذُوه وَكانُوا ظالِمِينَ ( 148 ) وَلَمَّا سُقِطَ فِي أَيْدِيهِمْ وَرَأَوْا أَنَّهُمْ قَدْ ضَلُّوا قالُوا لَئِنْ لَمْ يَرْحَمْنا رَبُّنا وَيَغْفِرْ لَنا لَنَكُونَنَّ مِنَ الْخاسِرِينَ ( 149 )\r\nمعنى لغات : واعدنا - از مصدر مواعده بمعنى وقت و جاى ملاقات معيّن كردن ، ميقات - هنگام ، و هنگام معيّن شده ، جائى كه در هنگام معيّن فراهم مى -\r\n","description":"","footnote":"","page_name":" 223 ","page_number":223},
  {"content":"\r\nشوند ، تجلَّى - از مصدر تجلَّي با كسر لام بمعنى نمودار و مكشوف شدن ، به جائى بالا رفتن ، و با تسلَّط بر چيزى نگاه كردن و مشرف بودن ، دكا - هموار كردن ديوار كه با زمين يكسان شود ، پست و بلندى زمين را برابر كردن ، چاه را پر كردن ، خرّ - از مصدر خرّ و خرور بر وزن فعل بفتح فاء و سكون عين و فعول بضمّ فاء و عين بمعنى از بالا به زير ساقط شدن ، برو بر زمين افتادن ، صعقا - از مصدر صعق بفتح اوّل و سكون دوّم ، و صعق با فتح اوّل و دوّم بمعنى از صداى سخت بيهوش شدن ، مردن .\r\nالواح - جمع لوح بمعنى صفحه ى پهن كه از چوب و يا چيز ديگر درست شده باشد حبطت - از مصدر حبط و بفتح اوّل و سكون دوّم بمعنى بيهوده شدن كار و هدر شدن خون مقتول و خشك شدن آب چاه .\r\nترجمه :\r\n139 و ما با موسى سى شب وعده ى ديدار داديم و با ده شب [ كه بر آن فزوديم روزگار ديدار را 
  ] تكميل كرديم پس ميعاد موسى با پروردگارش چهل شب تمام بود . پس موسى [ بهنگام رفتن بوعده گاه 
  ] ببرادرش هارون گفت : تو در ميان پيروان من جانشينم باش و كارشان ساز كن و به راه بدخواه مرو\r\n140 چون موسى بوعده گاه ما آمد و خدايش با او سخن گفت موسى گفت پروردگارا خود را به من بنما تا به تو بنگرم ، او گفت : اى موسى هرگز مرا نه بينى ولى به اين كوه نگر اگر او بجاى خود بماند شود كه مرا به بينى . پس چو پرتوى بر كوه فكند آن را هموار زمين كرد و موسى به روى بر زمين افتاد و بيهوش شده 141 و چون به خود آمد گفت : چه پاكيزه اى تو [ و برتر ز هر پندار 
  ] و به تو پناهنده‌ام و آمرزش خواهم و نخستين گروندگان منم\r\n142 او گفت : اى موسى من تو را بپيامبرى خود بسوى مردم و بسخن خويش برگزيدم پس اين برترى كه به تو دادم بگير و پاس آن بدار\r\n143 و براى او در الواح زهر درى پندى نوشتيم و براى هر چيز جداگانه گفتارى ، [ و به او گفتيم 
  ] اين الواح را با توان و كوشش نگهدار و بپيروان خود بفرما تا به بهترين روى آن را كار بندند [ و بهر گونه كه بهتر دانند بدستورهاى آن رفتار كنند 
  ] كه به همين زودى جايگاه بيدينان بشما نشان دهم [ كه مردم نافرمان بدستور الواح سر انجامشان چه بود 
  ]\r\n144 و آنكسان كه بناروا گردن -\r\n","description":"","footnote":"","page_name":" 224 ","page_number":224},
  {"content":"\r\n\r\nفرازى مىكنند و هر آيتى بينند نمىگروند و اگر راه رستگارى بينند آن را راه خود ندانند ما دل آنان ز آيات خود بگردانيم [ و از پذيرش حقّ بدور داريم 
  ] 145 چه ايشان گر بيراهه و راه بيدينى يابند دنبال آن روند از آن روى كه آيات ما دروغ شمردند و از آن بى خبر ماندند\r\n146 و البتّه آنكسان كه آيات ما و رستاخيز دروغ شمردند آنچه كنند بيهوده شود چه مگر مىشود بجز آنچه كردند سزا بينند ؟\r\nسخن مفسّرين : « وَأَتْمَمْناها بِعَشْرٍ » 139 فخر : چند احتمال است در اينكه از اوّل « أَرْبَعِينَ لَيْلَةً » گفته نشده است : 1 - درسى شب اوّل موسى بعبادت و رياضت بود و در ده شب آخر كامل شد و به او تورات دادند ، 2 - ابو مسلم اصفهانى گفته است : اوّل خود موسى به تنهائى در مناجات بود و پيش از ديگران بميقات رفت چنان كه در سوره ى « طه » گفته شده است « وَما أَعْجَلَكَ عَنْ قَوْمِكَ يا مُوسى قالَ هُمْ أُولاءِ عَلى أَثَرِي » و پس از سى شب كه از كار ساحرى و گوساله پرستى آنها خبردار شد برگشت بسوى آنها ، و باز مرتبه ى دوّم براى ده شب بميقات رفت ، 3 - در سى شب اوّل موسى تنها بود و ده شب ديگر با منتخبين بنى اسرائيل بود ، كه وسيله ى تكامل موسى شد .\r\n« وَلَمَّا جاءَ مُوسى لِمِيقاتِنا » 140 كشف نوشته : موسى آمد از خود بى خود گشته سر در سر خود گم كرده از جام قدس شراب محبّت نوش كرده و از بحار عشق موج « أَرِنِي » برخاسته ، بر محلهاى بنى اسرائيل ميگشت و كلمتها جمع ميكرد از پيغام و رسالت و مقاصد ايشان تا چون به حضرت شود سخنش دراز گردد : حرام دارم با ديگران سخن گفتن . « كجا حديث تو گويم سخن دراز كنم » .\r\nپس چون به حضرت مناجات رسيد مست شراب شوق گشت ، سوخته ى سماع كلام حقّ شد ، آن همه فراموش كرد ، نقد وقتش اين بر آمد كه « أَرِنِي أَنْظُرْ إِلَيْكَ » .\r\n« وَكَلَّمَه رَبُّه » 140 طبرى : يعنى خداى موسى با او بنجوى و راز سخن گفت ، مجمع : يعنى مستقيم و بيواسطه با او سخن گفت چنان كه با ديگر پيغمبران بوسيلهء ملك سخن ميگفت : در آيات ديگر گفته شده است كه از درخت با او سخن گفت : و\r\n","description":"","footnote":"","page_name":" 225 ","page_number":225},
  {"content":"\r\nدر اين آيه معيّن نشده است ، ليكن بعضى گفته‌اند : از ميان ابرها با موسى سخن گفتند .\r\nفخر : ابو منصور ما تريدى « 1 » گفته است : موسى صداهائى و حروفى از درخت بگوشش ميرسيد .\r\nروح البيان : موسى از همه ى اطراف صدائى ميشنيد كه مانند سخن مردم نبود تا بواسطه ى تنفس با فاصله جمله شنيده شود ، بلكه پيوسته و از همه جانب صدا ميرسيد و خود مانند آلتى در دست استاد بود كه دائم و بىاختيار در گفت و شنود بود ، و بعضى گفته‌اند : چون موسى از هر سو آواز ميشنيد ، چنان بود كه همه ى تن او گوش است ، و از تمام بدن خود لذّت شنوائى داشت چنان ، كه با گوش خود لذّت از سخن داشت ، و به همين جهت دانست كه سخن حقّ است و نه ديگر صداهاى طبيعت .\r\nكشّاف زمخشرى : همانطور كه ممكن است خداوند بر لوحى خطها و جمله - هائى ايجاد كند ، ممكن است در مادّه اى ايجاد صوت بنمايد .\r\n« قالَ رَبِّ أَرِنِي أَنْظُرْ إِلَيْكَ » 140 مجمع : اين خواهش حضرت موسى نه براى خود بلكه براى پيروان خود بود ، كه آنها از او خواسته بودند خدا را به بينند ، چنان كه در آيت ديگر است « فَقالُوا أَرِنَا اللَّه جَهْرَةً » يعنى گفتند : خدا را آشكارا بما بنما ، و ابو القاسم بلخى جهت ديگر براى سخن موسى گفته است كه مقصود از :\r\n« أَرِنِي » رؤيت بدل است و معرفت تا به خوبى عوالم و حقايق را ببيند و راه شك و ترديد و استدلال بسته شود ، چنان كه در آيت ديگر از ابراهيم نقل شده است « رَبِّ أَرِنِي كَيْفَ تُحْيِ الْمَوْتى » يعنى خدايا به من نشان بده چطور مردگان را زنده ميكنى .\r\n« قالَ لَنْ تَرانِي » 140 فخر : آنها كه با ما همفكر و موافق هستند از چهار جهت به اين جمله استدلال كرده‌اند كه ممكن است خداوند را ببينند اوّل - موسى چون پيغمبر بود توقّع غير ممكن نكرده است بلكه چيزى خواسته كه ممكن بوده است\r\n\r\n","description":"","footnote":"\r\n( 1 ) گويا اين كلمه نام پايتخت اندلس بوده است كه « مادريد » مركز اسپانيل باشد .\r\n","page_name":" 226 ","page_number":226},
  {"content":"\r\n\r\nو امام فخر در دنباله ى اين مطلب مفصّل بحث كرده است .\r\nتفسير حسينى : چون موسى سخن حقّ شنيد ، و از جام كلام بىملام ربّانى جرعه اى ذوق محبّت چشيد ، فراموش كرد كه او در دنيا است ، خيال بست كه او در فردوس اعلى است ، و چون جنّت جاى مشاهده ى لقا است ، گفت : موسى اى پروردگار من بنماى مرا نفس خود يعنى مرا متمكّن ساز از رؤيت خود . صاحب كشف الأسرار گويد : كه مقام موسى در آن ساعت كه خطاب « لَنْ تَرانِي » شنيد عالىتر بود از آن كه گفت : « أَرِنِي » زيرا كه اين ساعت در عين مراد حقّ بود و آنوقت در قيد مراد خود و قائم بمراد حقّ بودن كاملتر است از قيام بمراد خود نمودن ، بيت :\r\n\r\nلن تراني ميرسد از طور موسى را جواب\r\nهر چه از آن دوست آيد سر بنه گردن متاب\r\n\r\nخودم يادم نيست كه اين شعر را از كجا از بر كرده‌ام :\r\n\r\nچو رسى بطور سينا ارنى مگو و بگذر\r\nكه نيرزد اين تمنّا بجواب لن تراني\r\n\r\nتأويلات كاشانى : « اشارة الى استحالة الاثنينيّة و بقاء الانّية في مقام - المشاهدة » يعنى جمله ى « لَنْ تَرانِي » اشاره است به اين كه در آفرينش و اصل ايجاد دوئى و تعدّد نيست ، و آنجا كه مشاهده ى جمال دوست هست ، خود و من راه ندارد مانند اين شعر :\r\n\r\n« اذا تغيّبت بدا\r\nو ان بدا غيّبني «\r\n\r\nيعنى چون من پنهان باشم او نمودار است و اگر نمودار بود ، او خود مرا پنهان مىكند ، و مانند اين جمله است كه « رأيت ربّي به عين ربّي » يعنى او را با چشم خودش ديدم .\r\nدر تفسير صفى عليشاه از جمله ى « فَتَمَّ مِيقاتُ رَبِّه أَرْبَعِينَ » تا « لَنْ تَرانِي » چنين گفته است :\r\n\r\nوين عجب نبود كه اندر اربعين\r\nرازها گردد عيان بر مرددين\r\n\r\n\r\nخاصه گر باشد پيمبر يا ولى\r\nسرّ وحدت سازدش حقّ منجلى\r\n\r\n\r\nآن تكلَّم باشد او را واردات\r\nدر مقام كشف اسماء و صفات\r\n\r\n","description":"","footnote":"","page_name":" 227 ","page_number":227},
  {"content":"\r\n\r\nهر دم آيد وارداتى تازه اش\r\nتا چه باشد سير او و اندازه اش\r\n\r\n\r\nدر بيان علَّم الاسماء بنام\r\nكرده‌ام تحقيق اين معنى تمام\r\n\r\n\r\nهر بنى آدم كه دارد عقل و جان\r\nباشدش از علَّم الاسماء نشان\r\n\r\n\r\nاز پدر آموخت چون رفتار او\r\nكشف سازد حق بر او اسرار او\r\n\r\n\r\nآدم اندر عشق و توبت فرد بود\r\nپاى تا سر انكسار و درد بود\r\n\r\n\r\nربّنا انّا ظلمنا گفت و رست\r\nچون درستى ديده بود اندر شكست\r\n\r\n\r\nزان تضرّع كرد آن داناى راز\r\nآدم و ، آدم نشان را سرفراز\r\n\r\n\r\nحق تكلَّم كرد با موسى بطور\r\nزان كه بس در حب خود ديدش غيور\r\n\r\n\r\nچون كه با او خواست آيد در كلام\r\nطور را بگرفت ظلمت بالتّمام\r\n\r\n\r\nهفت فرسخ دور او تاريك شد\r\nرفت كثرت جان به حق نزديك شد\r\n\r\n\r\nظلمت ار دانى اشارت بر فنا است\r\nرستگى جان ز قيد ما سوى است\r\n\r\n\r\nدور از وى ، گفت گردد كاتبين\r\nچون شد از افعال مطلق سوى عين\r\n\r\n\r\nدر فنا مرد ره از افعال رست\r\nنيست كاتب را در آن احوال دست\r\n\r\n\r\nزان تجلَّى جان او بيتاب شد\r\nاز كفش سر رشته ى آداب شد\r\n\r\n\r\nوصفش اندر وصف حقّ شد منطمس\r\nگشت پس بر كشف ذاتى ملتمس\r\n\r\n\r\nربّ ارنى گفتن از مشتاقى است\r\nحرص عاشق بر لقاى باقى است\r\n\r\n\r\nنز جسارت بود و نز ترك ادب\r\nبل بد از افزونى عشق و طلب\r\n\r\n\r\nتا نگوئى زين طلب جايز نبود\r\nچون بكشف ذات او فايز نبود\r\n\r\n\r\nبود جايز بلكه واجب آن طلب\r\nتا مهيّا بر وصول آيد ز ربّ\r\n\r\n\r\nگر كه مسمومى ز حقّ ترياق خواست\r\nعيب نبود كاو باستحقاق خواست\r\n\r\n\r\nچون نمود او اين سؤال از عشق و تاب\r\nلن ترانى گفت حقّش در جواب\r\n\r\n« فَلَمَّا تَجَلَّى رَبُّه لِلْجَبَلِ جَعَلَه دَكًّا » 140 كشف نوشته : الهى ، يافته ميجويم با ديده ور « 1 »\r\n\r\n","description":"","footnote":"\r\n( 1 ) آن كه كمال بصيرت و بينائى دارد .\r\n","page_name":" 228 ","page_number":228},
  {"content":"\r\n\r\nميگويم كه دارم ؟ چه جويم ؟ كه مىبينم ؟ چه گويم ؟ شيفته ى اين جستوجويم ، گرفتار اين گفتگويم ، الهى بهاى عزّت تو جاى اشارت نگذاشت ، قدم وحدانيت تو راه اضافت برداشت تا گم كرد رهى هر چه در دست داشت و ناچيز شد هر چه مىپنداشت الهى زان تو مىفزود ، و زان رهى ميكاست ، تا آخر همان ماند كه اوّل بود راست :\r\n\r\nگفتم كم و كاست باش خوب آمد و راست\r\nتو هست بسى رهيت شايد كم و كاست .\r\n\r\nابو الفتوح نوشته است : اهل كوفه خواندند مگر عاصم « جَعَلَه دَكَّاءَ » بمدّ على وزن فعلاء ، و در معنى تجلَّى خلاف كردند : عبد اللَّه عبّاس گفت : نور او بر كوه طور پيدا شد ، ضحّاك گفت : حقّ تعالى بفرمود تا از آن حجابها چندان نور بتافت كه از بينى گاوى بيرون آيد ، عبد اللَّه سلام و كعب الأحبار روايت كردند كه چندان نور عرش پيدا كرد كه بسوراخ سوزنى برود ، حسن بصرى روايت كردند كه خداى تعالى وحى كرد بكوه كه تو طاقت رؤيت من ندارى ، كوه به زمين فروشد و موسى در او بنگريد تا هيچ نماند ، و بعضى دگر گفتند : تأويل آيه آن است « فلمّا تجلَّى ربّه بالجبل لموسى » يعنى در كوه آيتى پيدا كرد كه موسى به آن آيه بدانست كه رؤيت بصر بر خداى روا نباشد .\r\nتفسير حسينى :\r\n\r\nاى بيك لمعه ى تو كوه به صد پاره شود\r\nچه عجب مشت گلى عاجز و بيچاره شود\r\n\r\nعجب سرى است كه كوه به اين عظمت تحمّل ديدار نداشت و دل انسان را طاقت آن نظر هست ، نكته ى در اين آن است كه تجلَّى بر كوه به نظر هيبت بود ، و تجلَّى بر دل به نظر رحمت است ، آن نظر كوه را ويران ساخت و اين نظر دل را معمور ميسازد .\r\n\r\nدل پذيرفت آنچه گردون بر نتافت\r\nدل بدانست آنچه عرش اندر نيافت\r\n\r\nروح البيان : كوه اشاره است به بدن انسان كه پرده است و جلوگير از رسيدن\r\n","description":"","footnote":"","page_name":" 229 ","page_number":229},
  {"content":"\r\nروح و روان انسان بدرك انوار و معارف حقيقى عالم ، كه تا مندك و نرم نشود روح بمقام خود نميرسد ، و تجلَّى براى روح است در مقام قلب و دل و كوه كه بدن است و حالت جسمى و جايگزينى دارد لياقت تجلى را ندارد ، كه جلوه گاه حقّ در جسم و حدّ و مكان نگنجد .\r\nتفسير صفى عليشاه :\r\n\r\nبود آن كوه وجود موسوى\r\nگفت : بين ، گر ماند آن برجا جوى\r\n\r\n\r\nهم بود ممكن كه بينى آن جمال\r\nوين بود تعليق بر امرى محال\r\n\r\n\r\nكوه اندر جاى خود اصلا نماند\r\nرفت از خود هستى موسى نماند\r\n\r\n\r\nگشت يك جا فانى از حيث وجود\r\nپس چو باز آمد به هوش اندر شهود\r\n\r\n\r\nگشت باقى بر بقاى كبريا\r\nآن بقائى كش ز پى نبود فنا\r\n\r\nتفسير نيشابورى : زمين بنور پروردگار روشن شد ، و سرّى پديدار گشت كه مرا آن توان نيست كه توصيفش كنم ، تو خود حديث مفصل بخوان از اين مجمل .\r\nو خر موسى مثنوى در اوّل كتاب خود گويد :\r\n\r\nجسم خاك از عشق بر افلاك شد\r\nكوه در رقص آمد و چالاك شد\r\n\r\n\r\nعشق جان طور آمد عاشقا\r\nطور مست و خرّ موسى صعقا\r\n\r\n« تُبْتُ إِلَيْكَ وَأَنَا أَوَّلُ الْمُؤْمِنِينَ » 141 تفسير ابو السعود : يعنى من از جرأت اقدام به خواهش بىاجازه توبه كردم و اوّل مؤمن بعظمت و شكوه تو هستم و اوّلين معتقدم كه تو را به اين عالم نتوان ديد و مؤمن هستم كه بىاجازه سؤال جايز نيست .\r\n« اصْطَفَيْتُكَ عَلَى النَّاسِ بِرِسالاتِي » 142 مجمع : مردم حجاز « رساله » بىالف به صورت مفرد خوانده‌اند ، و ديگران با الف به صورت جمع .\r\n« يَأْخُذُوا بِأَحْسَنِها » 143 تفسير بيضاوى : يعنى به آنچه بهتر است عمل كنند مثل صبر و گذشت در برابر انتقام و مجازات ، و ممكن است مقصود از كلمه ى « احسن » خوبى كامل باشد نه اينكه مقصود بهتر در مقابل بد باشد ، مثل اينكه ميگويند تابستان گرمتر است از زمستان و مقصود اين نيست كه زمستان هم گرم است .\r\n","description":"","footnote":"","page_name":" 230 ","page_number":230},
  {"content":"\r\n\r\nابو الفتوح نوشته است : حسين بن الفضل گفت : يعنى چون كلمتى را يابند محتمل معانى و وجوه ، حمل كنند على احسن الوجوه ، بعضى گفتند : مراد آن است كه در تورات هم فريضه است و هم سنّت ، اخذ بالاحسن آن باشد كه جمع كند ميان فريضه و سنّت ، و هم فريضه به كار آرد و هم سنّت .\r\n« سَأُرِيكُمْ دارَ الْفاسِقِينَ » 143 تفسير روح المعانى آلوسى : قتاده گفته است :\r\nمقصود از « دارَ الْفاسِقِينَ » خانه هاى فرعون و پيروان او است ، كلبى گفته است :\r\nملَّتهاى نابود شده ى قديم است كه عاد و ثمود باشند ، و هم نقل شده است مقصود عمالقه و سلاطين ستمگر شام است كه بنى اسرائيل به آن سرزمينها وارد شدند حسن بصرى و عطا گفته‌اند : مقصود جهنّم است ، و مقصود از مجموع اين جمله تشديد و تأكيد عمل بمفاد جمله ى جلو است بطور تهديد كه سزاى مردم نافرمان آن است كه به زودى خواهيد ديد زندگى آنها چگونه ويران شده است ، و يا شما را به زودى در آنجا وارد خواهيم كرد و بتصرّف شما خواهد آمد تا بدانيد مجازات آن جور فكر و كار اين خوارى و بيچارگى است .\r\n« سَأَصْرِفُ عَنْ آياتِيَ » 144 آلوسى : يعنى چون در كبر و غرور و نافرمانى اصرار ميكنند ما هم جلوگيرشان ميشويم از فهم و توجّه بمواعظ و احكام كه در الواح است ، و مفاد اين جمله نظير آن جمله است كه در سوره ى ديگر گفته شده است « فَلَمَّا زاغُوا أَزاغَ اللَّه قُلُوبَهُمْ » و بعضى گفته‌اند : مقصود اطمينان بوعده ى جمله جلو است كه گمان نرود با بودن فاسقين چگونه بنى اسرائيل به آن جا وارد خواهند شد ، و معنى جمله اين است كه آنها را از قدرت معارضه ى آيات برميگردانيم ، و نابودشان ميكنيم تا شما بتوانيد به آن جا وارد شويد .\r\nتفسير حسينى : از ذو النّون مصرى قدّس سرّه منقول است كه خداى تعالى نميخواهد كه گرامى سازد دلهاى مدّعيان باطل را بمكنون حكمتهاى قرآنى لا جرم از دلهاى ايشان قابليّت قبول آن سلب كرده ، بيت :\r\n\r\nحيف است چنين گنج در آن ويرانه\r\nحكمت نكند فهم يقين ديوانه\r\n\r\n","description":"","footnote":"","page_name":" 231 ","page_number":231},
  {"content":"\r\n\r\n\r\nسخن ما : 1 - آيت اوّل « واعَدْنا مُوسى » تا آخر شايد اين طور فهميده شود كه موسى موظَّف بود و به او الهام شد كه براى فراغ از كارهاى مردم و زندگى در اجتماع و وصول بكمال فكرى و معنوى ، و لياقت فراگرفتن الواح و دستور تربيت ملَّت خود كه مقام اولوالعزمى است ، مدّت سى روز در مجاهده و مراقبه و خلوت باشد ، و چون خود را ناقص يافت كه مجهّز براى فراگرفتن الواح نشده است ، بمدّت خلوت خود ده روز افزود تا بمقام كليمى و اصل شد ، پس مواعده ى اوّل الهام اوّلى او است و اتمام بعشر احساس نقص و عجزى است كه موسى نسبت به خود دريافت ، از اين جهت ده روز ديگر ماند تا كامل شد و قابل براى خطاب « فَخُذْ ما آتَيْتُكَ » و الواح به او عنايت شد ، 2 - آيت دوّم « وَلَمَّا جاءَ مُوسى » تا آخر شايد توضيح احساسات موسى باشد .\r\nكه چون مدت اربعين و چهل روز رياضت او نگذشته بود و بعالى مرتبه ى كمال خود نرسيده بود و از ذوق كلام مبهوت عالم الهامات و جذبات شد توقّع رؤيت و ديدار دوست نمود ، براى جواب و تأديب و تكميل او نمونه اى از قدرت بينهايت بر كوه نمودار شد ، كه ناگهان كوه متلاشى شد و موسى بيهوش بر زمين افتاد .\r\n[ سوره الأعراف ( 7 ) : آيات 147 تا 154 
  ]\r\nوَ الَّذِينَ كَذَّبُوا بِآياتِنا وَلِقاءِ الآخِرَةِ حَبِطَتْ أَعْمالُهُمْ هَلْ يُجْزَوْنَ إِلَّا ما كانُوا يَعْمَلُونَ ( 147 ) وَاتَّخَذَ قَوْمُ مُوسى مِنْ بَعْدِه مِنْ حُلِيِّهِمْ عِجْلًا جَسَداً لَه خُوارٌ ألَمْ يَرَوْا أَنَّه لا يُكَلِّمُهُمْ وَلا يَهْدِيهِمْ سَبِيلًا اتَّخَذُوه وَكانُوا ظالِمِينَ ( 148 ) وَلَمَّا سُقِطَ فِي أَيْدِيهِمْ وَرَأَوْا أَنَّهُمْ قَدْ ضَلُّوا قالُوا لَئِنْ لَمْ يَرْحَمْنا رَبُّنا وَيَغْفِرْ لَنا لَنَكُونَنَّ مِنَ الْخاسِرِينَ ( 149 ) وَلَمَّا رَجَعَ مُوسى إِلى قَوْمِه غَضْبانَ أَسِفاً قالَ بِئْسَما خَلَفْتُمُونِي مِنْ بَعْدِي أعَجِلْتُمْ أَمْرَ رَبِّكُمْ وَأَلْقَى الأَلْواحَ وَأَخَذَ بِرَأْسِ أَخِيه يَجُرُّه إِلَيْه قالَ ابْنَ أُمَّ إِنَّ الْقَوْمَ اسْتَضْعَفُونِي وَكادُوا يَقْتُلُونَنِي فَلا تُشْمِتْ بِيَ الأَعْداءَ وَلا تَجْعَلْنِي مَعَ الْقَوْمِ الظَّالِمِينَ ( 150 ) قالَ رَبِّ اغْفِرْ لِي وَلأَخِي وَأَدْخِلْنا فِي رَحْمَتِكَ وَأَنْتَ أَرْحَمُ الرَّاحِمِينَ ( 151 )\r\nإِنَّ الَّذِينَ اتَّخَذُوا الْعِجْلَ سَيَنالُهُمْ غَضَبٌ مِنْ رَبِّهِمْ وَذِلَّةٌ فِي الْحَياةِ الدُّنْيا وَكَذلِكَ نَجْزِي الْمُفْتَرِينَ ( 152 ) وَالَّذِينَ عَمِلُوا السَّيِّئاتِ ثُمَّ تابُوا مِنْ بَعْدِها وَآمَنُوا إِنَّ رَبَّكَ مِنْ بَعْدِها لَغَفُورٌ رَحِيمٌ ( 153 ) وَلَمَّا سَكَتَ عَنْ مُوسَى الْغَضَبُ أَخَذَ الأَلْواحَ وَفِي نُسْخَتِها هُدىً وَرَحْمَةٌ لِلَّذِينَ هُمْ لِرَبِّهِمْ يَرْهَبُونَ ( 154 )\r\n","description":"","footnote":"","page_name":" 232 ","page_number":232},
  {"content":"\r\nمعنى لغات : حلى - جمع حلى ، با فتح حاء و سكون لام ، وسيله ى آرايش كه از طلا يا جواهر ساخته مىشود ، عجلا - گوساله و بچه ى گاو ، خوار ، آواز گاو ، و براى صداى گوسفند و آهو نيز استعمال مىشود . سقط في يده - يعنى لغزيد ، پشيمان شد ، خطا كرد ، سرگردان شد . يجرّ - از مصدر جر بفتح جيم بمعنى امتداد دادن و به طرف خود كشيدن . تشمت - از مصدر شماته بفتح شين بمعنى شادى در اندوه كس . مفترين - از مصدر افتراء ، بمعنى بدروغ نسبتى دادن ، تهمت بستن .\r\nترجمه :\r\n147 پس از رفتن موسى بميعاد پيروان او از طلاهاى زيورشان تنديسه ى گوساله ساختند كه صداى گوساله مىكرد . چرا درك نكردند كه آن حيوان نه توانائى سخن گفتن با آنها دارد و نه براهى رهبرىشان كند 148 به آن دل باختند و بر خود ستم كردند ،\r\n149 و چون به خود آمدند و دانستند كه گمراه شده‌اند گفتند : اگر مهر پروردگار ما نباشد و ما را نيامرزد البته زيانبرده باشيم\r\n150 چون موسى بسوىشان باز آمد با خشم و افسوس گفت : چه بد بجاى من مانديد مگر پس از من خواستيد بفرمان پروردگارتان شتاب كنيد [ وز راه گوساله پرستى خود را به حق نزديك كنيد 
  ] ؟ و لوحها را بر زمين انداخت و سر برادر گرفت و به خود كشيد [ تا\r\n","description":"","footnote":"","page_name":" 233 ","page_number":233},
  {"content":"\r\n\r\nاو را بخوارى بيازارد 
  ] او گفت : اى فرزند مادر من اين گروه ناتوانم ديدند و چيزى نبود كه مرا بكشند پس تو دشمنانم بخوارى من شاد مكن و مرا بشمار مردم ستمكار مپندار\r\n151 موسى گفت : پروردگارا من و برادرم را بيامرز و برحمت خود درون كن كه تو ارحم الرّاحمينى\r\n152 البتّه آنها كه بگوساله دلبسته شدند گرفتار خشم پروردگارشان شوند و خوارى در زندگى كه ما سزا چنين دهيم دروغ زنان را\r\n153 ولى آن كسان كه زشت كار بودند و از آن بازگشتند و به حق گرويدند البته پروردگارت از پس توبه و ايمان آمرزنده است و مهربان\r\n154 و چون موسى را خشم آرام شد آن لوحها برداشت چه در نبشته هاى آن رهبرى و مهربانى بود براى آن كسان كه بدل ز پروردگار خود انديشه دارند .\r\nسخن مفسرين : « مِنْ حُلِيِّهِمْ » 147 مجمع حمزه و كسائى با كسر حاء خواندند و يعقوب با فتح حاء و سكون لام خوانده است ، و ديگران با ضمّ حاء و كسر لام قرائت كرده‌اند .\r\n« لَه خُوارٌ » 147 مجمع : زجّاج و جبّائى و بلخى گفته‌اند : مانند بعضى اسبابها كه بواسطه ى طرز ساختن صدا از آن بلند مىشود ، آن گوساله طورى درست شده بود كه بوزيدن باد از آن صداى گاو شنيده ميشد .\r\nفخر : بعضى گفته‌اند : نيهاى مختلف در درون آن به طرز مخصوص گذارده بود ، و بعضى گفته‌اند : زير مجسّمه خالى بود و كسى در آن زير وسيله ى صداى گاو ميشد و مردم اغفال ميشدند ، و علىّ عليه السّلام « جؤار » با همزه ميخوانده است كه مشتق از « جأر » بمعنى صيحه و فرياد كرد مىباشد .\r\nتفسير حسينى : ابن عبّاس ميفرمايد كه چون آواز گوساله به گوش جمعى از بنى اسرائيل رسيده به سجده در افتادند ، در لطايف امام قشيرى مذكور است : كه چه دور است ميان امّتى كه مصنوع خود را پرستند و ميان امّتى كه عبادت صانع خود كنند ، بيت :\r\n\r\nآن را كه تو ساختى نسازد كارت\r\nسازنده ى تو است در دو عالم يارت\r\n\r\n","description":"","footnote":"","page_name":" 234 ","page_number":234},
  {"content":"\r\n« يَرْحَمْنا رَبُّنا وَيَغْفِرْ » 149 مجمع : مردم كوفه بتاء و صيغه ى مخاطب و نصب « ربّنا » خوانده‌اند ، و ديگر قاريها با تاء و صيغه ى غايب و رفع « ربّنا » خوانده‌اند .\r\n« أعَجِلْتُمْ أَمْرَ رَبِّكُمْ » 150 مجمع : ابن عبّاس گفته است : يعنى در رسيدن هنگام معيّن از جانب خدا شتاب كرديد و صبر نكرديد تا آنوقت برسد ، و ابو علىّ جبّائى گفته است : يعنى شتاب كرديد در وعده ى خدا و ثواب آخرت كه خواستيد نتيجه ى خداپرستى زودتر از موقع بشما برسد ، و چون نرسيد پى گوساله پرستى رفتيد ، و از او نقل شده است : يعنى پيش از آن كه فرمانى از جانب خدا برسد شتاب كرديد و گوساله پرستيديد .\r\nابو الفتوح نوشته است : تعجيل كردى يعنى سبق بردى فرمان خدايرا و از پيش او بشدى و نافرمانى كردى .\r\n« وَأَخَذَ بِرَأْسِ أَخِيه يَجُرُّه إِلَيْه » 150 مجمع : اين دو جمله چند معنى شده است : 1 - جبّائى گفته است : از شدّت خشم و انديشه ى در كار گوساله پرستى آنها سر برادر خود را گرفت و به طرف خود كشيد ، چنانچه آدمى در اينجور احوال ريش خود ميگيرد و لب بدندان ميگزد ، 2 - شيخ مفيد گفته است : چون موسى سخت ناراحت و خشمناك شد ، براى نماياندن بمردم و تأديب و تنبيه آنها چنين كارى كرد تا بأهميّت و زشتى كار خود و خشم موسى پى ببرند و در آينده چنين كارى نكنند .\r\n3 - هارون را جلو كشيد تا در نهان از سرگذشت او و مردم خبردار شود ، و چون او برايش قضيه را روشن كرد ، موسى هم براى او دعا كرد تا معلوم شود كه در كار خود تقصير نكرده است ، 4 - ابو مسلم گفته است : همانطور كه در سوره ى طه گفته شده است ، موسى با اين رفتار با هارون زشتى كار او را فهمانده است .\r\n« قالَ ابْنَ أُمَّ » 150 مجمع : ابن عامر و قاريهاى كوفه « ابن امّ » با كسر ميم خوانده‌اند و ديگر قاريها با نصب قرائت كرده‌اند .\r\nتفسير عبده : اين آيه جواب آنها است كه گفته‌اند پيغمبر قرآن را از تورات اقتباس كرده است ، زيرا كه بكلَّى بر خلاف تورات است ، چون در فصل سى و دوّم سفر\r\n","description":"","footnote":"","page_name":" 235 ","page_number":235},
  {"content":"\r\nخروج دستور جمعآورى زينتهاى زنان را بهارون نسبت مىدهد كه چون فراهم كردند او با قلم آهنگرى شكل گوساله درست كرد و بعد مجسّمه ى آن را از طلا ساخت .\r\n« رَبِّ اغْفِرْ لِي » 151 در تفسير نيشابورى و روح البيان اين آيات را باصطلاح صوفيان تطبيق كرده‌اند كه چنين ترجمه و توضيح مىشود : چون موسى كنايه است از روح و هارون از قلب كه هر دو برادر هستند زيرا روح از عالم امر است و قلب از عالم خلق خداوندى است و قوم موسى كنايه از صفات بشرى است و حلىّ و زيورها خواسته هاى نفسانى است ، پس مجموع اين كلمات كنايه است از اين عبارات :\r\nصفات بشرى خواسته ها و رذايل نفسانى را مجسّم كرد كه پيوسته اين رذايل آنها را بسوى خود دعوت ميكردند ، و چون موسى كه روح بشريّت است از توجّه بعالم امر بعالم خلق فرود آمد ، الواح را كه لوايح و نمودهاى ربّانى بود از خود بينداخت و متوجّه بهارون يعنى بعالم قلب شد ، او گفت : مردم كه صفات بشرى است بر من چيره شد كه نزديك بود نابود شوم ، پس تو موجب مشو دشمنان كه شيطان و تحريك نفسانى است بر من شماتت كنند يعنى اسير و گرفتار آنها بشوم ، و از اين مكالمات استفاده مىشود كه حالات قلب قابل تغيير است و صفات نفس را بر خود مىگيرد و برنگ آنها رنگين مىشود ، اگرچه دل خودش از خوى اصلى و توجّه بسوى حقّ منصرف نميشود و اگر تغييرى در حالش پيدا شود با رسيدن الهامات روحى به زودى بخوى اصلى خود برميگردد ، ولى نفس و صفات بشرى كه قوم موسى كنايه از آن است با اندك بيخبرى از خود كه مسافرت موساى روح باشد به زودى پى دنيا و لذائذ آن ميرود كه پرستيدن گوساله ى ساخته از زيورها كنايه از اين عوارض نفسانى و هوى پرستى است « 1 » .\r\n« وَلَمَّا سَكَتَ عَنْ مُوسَى الْغَضَبُ » 154 مفسرين نوشته‌اند : خشم موسى تشبيه شده است بآدمى كه او را وادار ميكرد بانداختن الواح و درشتى با برادر ، و در آخر ساكت شد و از تحريك دست برداشت .\r\n« لِلَّذِينَ هُمْ لِرَبِّهِمْ يَرْهَبُونَ » 154 روح البيان : در اين جمله فهمانده\r\n\r\n","description":"","footnote":"\r\n( 1 ) بايد دانست كه تأويل آيات قرآن در مذهب حق براى غير معصوم كه راسخيناند جايز نيست و باب تأويل مسدود است .\r\n","page_name":" 236 ","page_number":236},
  {"content":"\r\nشده است كه هدايت و رحمت براى آنها است كه داراى خشيت و رهبت هستند و در ترس و خوف ميباشند ، چون آنها مىتوانند استفاده كنند ، از براى اينكه خشيت و رهبت مولود معرفت است و نشانه ى آن ترك هوىپرستى است و جنگ با نفس و شيطان ، و گفته‌اند : « رحموت خير من رهبوت » يعنى اگر از تو بترسند بهتر است تا به تو رحم كنند و دلسوز تو باشند . و چون تخليه اوّل لازم و بعد تحليهء خشيت و رهبت مستلزم تحليه است كه اوّل درجه ى اخلاق و صفاى نفس است و خشوع است و وفا .\r\nحسن بصرى گفت : سگ را اگر بزنى و از پيش برانى ، چون پاره اى نان به او دهى باز آيد و كينه در دل نگيرد ، و اين علامت خشوع و تواضع او است ، پس آدمى نبايد از سگ كمتر باشد ، حافظ گفته است :\r\n\r\nمنم كه شهره ى شهرم بعشق ورزيدن\r\nمنم كه ديده نيالوده‌ام به بد ديدن\r\n\r\n\r\nوفا كنيم و ملامت كشيم و خوش باشيم\r\nكه در طريقت ما كافرى است رنجيدن\r\n\r\n\r\nبمىپرستى از آن نقش خود بر آب زدم\r\nكه تا خراب كنم نقش خود پرستيدن\r\n\r\n\r\nبه پير ميكده گفتم كه چى است راه نجات\r\nبداد جام مىو گفت راز پوشيدن\r\n\r\n\r\nبرحمت سر زلف تو واثقم ورنه\r\nكشش چو نبود از آنسو چه سود كوشيدن\r\n\r\n\r\nمبوس جز لب معشوق و جام مىحافظ\r\nكه دست زهد فروشان خطاست بوسيدن\r\n\r\nسخن ما : بطورى كه مكرّر گفته‌ايم ، شايد اين قضايا براى زشتى افكار بتپرستى و معرفى مردم جاهل و پند و عبرت ديگران باشد ، چون با اينكه پس از عبور از دريا بموسى پيشنهاد بتسازى كردند و جواب شنيدند ، باز در غياب او خود بچنين عمل\r\n","description":"","footnote":"","page_name":" 237 ","page_number":237},
  {"content":"\r\n\r\nزشت دست بردند و پشيمان شدند ، و زشتى آن كار به آن اندازه بود كه موسى را به آن صورت خشمناك كرد .\r\n[ سوره الأعراف ( 7 ) : آيات 155 تا 158 
  ]\r\nوَ اخْتارَ مُوسى قَوْمَه سَبْعِينَ رَجُلًا لِمِيقاتِنا فَلَمَّا أَخَذَتْهُمُ الرَّجْفَةُ قالَ رَبِّ لَوْ شِئْتَ أَهْلَكْتَهُمْ مِنْ قَبْلُ وَإِيَّايَ أتُهْلِكُنا بِما فَعَلَ السُّفَهاءُ مِنَّا إِنْ هِيَ إِلَّا فِتْنَتُكَ تُضِلُّ بِها مَنْ تَشاءُ وَتَهْدِي مَنْ تَشاءُ أَنْتَ وَلِيُّنا فَاغْفِرْ لَنا وَارْحَمْنا وَأَنْتَ خَيْرُ الْغافِرِينَ ( 155 ) وَاكْتُبْ لَنا فِي هذِه الدُّنْيا حَسَنَةً وَفِي الآخِرَةِ إِنَّا هُدْنا إِلَيْكَ قالَ عَذابِي أُصِيبُ بِه مَنْ أَشاءُ وَرَحْمَتِي وَسِعَتْ كُلَّ شَيْءٍ فَسَأَكْتُبُها لِلَّذِينَ يَتَّقُونَ وَيُؤْتُونَ الزَّكاةَ وَالَّذِينَ هُمْ بِآياتِنا يُؤْمِنُونَ ( 156 ) الَّذِينَ يَتَّبِعُونَ الرَّسُولَ النَّبِيَّ الأُمِّيَّ الَّذِي يَجِدُونَه مَكْتُوباً عِنْدَهُمْ فِي التَّوْراةِ وَالإِنْجِيلِ يَأْمُرُهُمْ بِالْمَعْرُوفِ وَيَنْهاهُمْ عَنِ الْمُنْكَرِ وَيُحِلُّ لَهُمُ الطَّيِّباتِ وَيُحَرِّمُ عَلَيْهِمُ الْخَبائِثَ وَيَضَعُ عَنْهُمْ إِصْرَهُمْ وَالأَغْلالَ الَّتِي كانَتْ عَلَيْهِمْ فَالَّذِينَ آمَنُوا بِه وَعَزَّرُوه وَنَصَرُوه وَاتَّبَعُوا النُّورَ الَّذِي أُنْزِلَ مَعَه أُولئِكَ هُمُ الْمُفْلِحُونَ ( 157 ) قُلْ يا أَيُّهَا النَّاسُ إِنِّي رَسُولُ اللَّه إِلَيْكُمْ جَمِيعاً الَّذِي لَه مُلْكُ السَّماواتِ وَالأَرْضِ لا إِله إِلَّا هُوَ يُحيِي وَيُمِيتُ فَآمِنُوا بِاللَّه وَرَسُولِه النَّبِيِّ الأُمِّيِّ الَّذِي يُؤْمِنُ بِاللَّه وَكَلِماتِه وَاتَّبِعُوه لَعَلَّكُمْ تَهْتَدُونَ ( 158 )\r\n","description":"","footnote":"","page_name":" 238 ","page_number":238},
  {"content":"\r\nمعنى لغات : الرّجفة - زلزله و يك لرزش سخت . أصر - با ضمّ و فتح و كسر همزه بمعنى گناه . پيمان و عهد ، ثقل و سنگينى . عزّروه - يعنى ملامت كردند او را ادب كردند ، سخت زدند ، احترام كردند ، كمك كردند .\r\nترجمه :\r\n155 [ ديگر از كوششهاى رهبرى 
  ] : موسى براى ميقات ما و هنگام حضور بجلوگاه ما هفتاد مرد از پيروان خود برگزيد و چون به آن جا گرفتار زمين لرزه شدند موسى گفت : پروردگارا اگر سرنوشت و خواست تو بود اينان و مرا زين پيش نابود مىكردى . مگر خواهى ما را به كار ناپسند بيخردانمان نابود كنى ؟ و البتّه آن جز آزمايش و ورزيدگى ز سوى تو نبود كه آن را بسرنوشت كرده باشى گمراه كنى و آن را كه سرنوشت كرده به راه راست برى پس ما را بيامرز كه تو دوست و اختياردار مائى و بما نرمى كن كه بهترين آمرزگارانى\r\n156 و براى ما در اين جهان نكوئى نويس و هم در آن سراى كه ما دل به تو داريم ، خدايش بپاسخ گفت : به آنكه خواهم و سرنوشت كرده آزار خويش رسانم ولى مهر من فراگير هر چيزى است كه به زودى براى آنها كه پرهيز - گارند و زكات مال خود ميدهند آن را بنويسم [ كه فراگيرشان شود و سر انجامشان برحمت باشد 
  ] و هم براى آن كسان كه بآيات ما مؤمن مىشوند ،\r\n157 همان كسان كه پيروى مىكنند از پيامبر نادبيرى كه نامش بتورات و انجيل نبشته نزد خود دارند و او بنكوكارى فرمانشان مىكند وز بدكارى بازشان ميدارد و خوبيها براىشان حلال و پليديها برايشان حرام و آن بار سنگين كز دين بر دوش داشتند فرو مىگذارد و هم زنجيرهائى كه ز آئين ديرين كه روى گردنشان بود به زير مىآرد ، پس كسانى كه او را گرامى داشتند و يا ريش نمودند و آن روشنائى كه با او نازل شده است [ و قرآن كه با پيغمبرى به او الهام شده 
  ] پيروى كردند چنين مردمى رستگار بوند .\r\n158 اى محمّد بگو : اى مردم من بسوى همه ى شما پيامبر آن خدايم ، 159 كه پادشاهى آسمانها و زمين از او است و جز او خدائى نيست . او زنده مىكند و مى - ميراند پس به خدا بگرويد و فرستاده ى او پيغمبر بىسوادى كه خود به خدا مؤمن است و بسخنان او و پيروى او كنيد كه اميد است به راه راست رويد .\r\n","description":"","footnote":"","page_name":" 239 ","page_number":239},
  {"content":"\r\n\r\nسخن مفسّرين : « وَاخْتارَ مُوسى قَوْمَه » 155 مجمع : در مقصود از اين آيه اختلاف است اكثر گفته‌اند : اين انتخاب موسى پيش از گوساله پرستى بوده است و همان موقع كه موسى رفت براى ميقات و تجلَّى حق شد اين هفتاد نفر در آنجا گرفتار زلزله شدند ، و در اين آيه پس از نقل قضيّه ى گوساله پرستى دنباله ى مطلب سابق گرفته شده است و آن را به اين تفصيل تكميل كرده است ، و از تفسير علىّ بن - ابراهيم و احاديث منقول از معصوم ع همين احتمال را نقل كرده است ، بعضى گفته اند : اين آيه ميقات دوّم را نقل كرده است كه بعد از پرستيدن گوساله براى استغفار و بخشش گناه رفته‌اند .\r\nتفسير عبده : اين قضايا كه مردم نقل ميكنند حديث صحيح از پيغمبر ندارد و از اخبار اسرائيلى است كه اطمينان به آن نيست و نوشته هاى تورات هم مضطرب است و تطبيق آن با اين منقولها درست نيست و استاد شيخ محمّد عبده معتقد بوده است كه اين نقل مربوط بسابق نيست و بميقات رفتن دو نوبت انجام شده است .\r\n« إِنْ هِيَ إِلَّا فِتْنَتُكَ » 155 تفسير حسينى : يعنى اينان را كلام خود شنوانيدى تا طمع رؤيت كردند ، و از گوساله آوازى پديد ساختى تا روى بوى آوردند ، و در كتاب فصل الخطاب خواجه محمّد پارسا مذكور است كه حقّ سبحانه موسى را در مقام بسط بداشت تا بكمال حال انس رسيده از روى دلال بدين جرأت اقدام فرمود ، و دلال در مرتبه ى محبوبيّت است ، چنان كه در قوت القلوب فرموده « و هى ادلال المحبّين من المستأنسين » حضرت مولوى قدّس سرّه فرمود كه گستاخى عاشق ترك ادب نيست و عين ادب است .\r\n\r\nگفتگوى عاشقان در كار ربّ\r\nجوشش عشق است نى ترك ادب\r\n\r\n\r\nهر كه كرد از جام حقّ يك جرعه نوش\r\nنى ادب ماند بر او ، نى عقل و هوش\r\n\r\nو هم از مقام بسط است اين سخن كه : گمراه ميگردانى بدان فتنه و ابتلا ، هر كه را ميخواهى كه گمراه شود ، و راه مينمائى هم بدان ، هر كه را ميخواهى راه يابد ،\r\n","description":"","footnote":"","page_name":" 240 ","page_number":240},
  {"content":"\r\nو توئى يار ما و متولَّى كار ما ، پس بيامرز ما را و ببخشاى بر ما و تو بهترين آمرزندگانى .\r\nمجمع البيان : سعيد بن جبير گفته است : يعنى اين گرفتارى و محنت آزمايشى است از سوى تو در تكليف بر صبر و بندگى در برابر اين زلزله و حوادث غير منتظر . و ابن عباس گفته است : يعنى اين زلزله عذابى است از جانب تو در برابر كفر و گوساله پرستى و تقاضاى رؤيت .\r\nتأويلات كاشانى : يعنى اين گرفتارى بصفات نفس و هوى پرستى از جانب تو هست كه ديگرى را در آن قدرتى نيست .\r\nتفسير عبده : يعنى اين عملى كه موجب زلزله شد و آنها را گرفتار كرد ، ابتلا و آزمايش تو بود براى نمودارى استعداد و مكنونات طينت آنها كه در نظام احسن ، و حكمت آفرينش هميشه در جريان است .\r\nاستاد فلسفه ى ما مرحوم آقا بزرگ شهيدى ميفرمود : موساى فقير حقّ داشت كه ميگفت « إِنْ هِيَ إِلَّا فِتْنَتُكَ » .\r\n« أُصِيبُ بِه مَنْ أَشاءُ » 156 مجمع : قرائت حسن و عمر و الاسوارى « اساء » با سين و به صورت فعل غايب ماضى است يعنى : بد كرد ، و در نتيجه تغيير نميكند .\r\n« وَرَحْمَتِي وَسِعَتْ كُلَّ شَيْءٍ » 156 مجمع : حديثى است كه پيغمبر به نماز ايستاد و عربى در نماز بود و گفت : « اللَّهم ارحمني و محمّدا و لا ترحم معنا احدا » يعنى اى خدا به من و محمّد رحم كن و ديگرى را با ما شريك مكن ، چون پيغمبر نماز را تمام كرد فرمود : « تحجّرت واسعا » يعنى چيز نامحدود را ديواردار كردى ، و مقصود آنحضرت رحمت خداوند بود .\r\nتفسير حسينى : نزد محقّقان رحمت دواست : يكى رحمت ذاتيّه كه آن را مطلقه و امتنانيّه ميگويند ، و آن رحمتى است ، همه چيز را فرا رسيده ، چنان كه فرمود : « وَرَحْمَتِي وَسِعَتْ » و نتيجه ى آن عطا دادن است بيسابقه ى سؤال سائل ، و وسيله ى حاجت محتاج ، يا ثبوت استحقاق بوجهى از وجوه ، بيت :\r\n\r\nاى بداده رايگان صد چشم و گوش\r\nنى ز رشوت پخش كرده عقل و هوش\r\n\r\n","description":"","footnote":"","page_name":" 241 ","page_number":241},
  {"content":"\r\n\r\n\r\nدر عدم ما مستحقّان كى بديم ؟\r\nكه برين جان و بدين دانش زديم\r\n\r\n\r\nما نبوديم و تقاضامان نبود\r\nلطف تو ناگفتهء ما مىشنود\r\n\r\nدوّم رحمت وجوبيّه كه مقيّد نيز خوانند .\r\n« فَسَأَكْتُبُها لِلَّذِينَ » - تا آخر آيه 156 مجمع : گفته‌اند چون شيطان جمله ى بالا را شنيد گفت : كلمه ى « شيء » من را هم شامل و از رحمت خدا بهره مند خواهم شد با اين جمله ها او را مأيوس كردند زيرا كه شيطان تقوى و زكات دادن و ايمان بآيات ندارد ، چون يهود و مسيحيها اين جمله ها را شنيدند گفتند : بموجب اين جمله ها آمرزيده هستيم و محتاج بمحمّد نيستيم ، با آيت دنباله ى اين آيه « الَّذِينَ يَتَّبِعُونَ الرَّسُولَ النَّبِيَّ الأُمِّيَّ » آنها از مفاد عموم آيه خارج شدند .\r\n« يَجِدُونَه مَكْتُوباً عِنْدَهُمْ فِي التَّوْراةِ وَالإِنْجِيلِ » 157 تفسير عبده : شيخ رحمت اللَّه هندى در كتاب اظهار الحقّ هشت دليل بر اخبار گذشتگان و پيغمبران بپيدايش پيغمبر آخر الزّمان نقل كرده است ، يكى از آن هشت دليل اين است كه چون آنها از بسيارى حوادث آينده ى خود خبر داده‌اند ، مثل ظهور بخت النّصر و كورش و اسكندر ، و حادثه ى مصر و نينوى و ديگر قضايا ، پس چگونه ممكن است از پيدايش چنين شخص خبر ندهند با اينكه مهمتر حادثه ى جهانى بوده است ؟\r\nامام فخر : اگر چنين چيزى در تورات و انجيل نبود ، اين جمله بهترين حربه ى مخالفين ميشد و بعنوان دروغ و تهمت كه قرآن بى جهت ادّعا كرده است در تورات و انجيل نام و نبوّت محمّد است آنحضرت را محكوم و مسلمين را سرزنش ميكردند ، ولى چون اين مطلب راست بوده است زبان مخالفين بسته شده است .\r\n« وَيَضَعُ عَنْهُمْ إِصْرَهُمْ وَالأَغْلالَ » 157 مجمع : ابن عامر « آصارهم » به صيغه ى جمع خوانده است و همه قاريهاى ديگر « اصر » به صورت مفرد خوانده‌اند ، و مقصود از « اصر و اغلال » احكام دشوار است كه در تورات براى بنى اسرائيل بوده است .\r\nو « النُّورَ الَّذِي أُنْزِلَ مَعَه » 157 عموم مفسّرين نوشته‌اند : يعنى قرآنى كه بر آن پيغمبر ص نازل شده است .\r\n","description":"","footnote":"","page_name":" 242 ","page_number":242},
  {"content":"\r\nمجمع البيان : روايت شده است كه پيغمبر ص باصحابش فرمود : عجيبتر مؤمنين آنها هستند كه بعد از شما نوشته هائى را در كاغذها مىبينند و مؤمن ميشوند و مى - پذيرند .\r\nتفسير صافى : عيّاشى از امام باقر ع نقل كرده است : مقصود از نور « علىّ » است ، و در كافى از امام صادق ع نقل كرده است : كلمه ى نور در اينجا بمعنى علىّ و امامها است تفسير صفى عليشاه :\r\n\r\nقصد زان نور است قرآن مجيد\r\nتا ابد باقى است با او هم پديد\r\n\r\n\r\nتسميه ى قرآن زان آمد بنور\r\nكآن حقايق را است كاشف در ظهور\r\n\r\n\r\nبر ولايت گر كنى تعبير نور\r\nنزد اهل حقّ بود روشن نه دور\r\n\r\n\r\nچون تجلَّى كرد ذات ذو صفات\r\nاندر اسماء و صفات از غيب ذات\r\n\r\n\r\nزان تجلَّى از ظهور سرمدى\r\nظاهر آمد آفتاب احمدى\r\n\r\n\r\nاز نبوّت ، آن تجلَّى نام يافت\r\nرتبه ى پيغمبرى اتمام يافت\r\n\r\n\r\nمر ورا باشد دو وجه اى پاك دلق\r\nآن يكى بر حقّ و ديگر سوى خلق\r\n\r\n\r\nوجه عالى را ولايت دان بحقّ\r\nكان بود مطلق ز قيد ما خلق\r\n\r\n\r\nخوانده‌اند اين رتبه را وجه الأحد\r\nمطلق است از اسم و رسم و وصف و حد\r\n\r\n\r\nوجه دانى ، كان بخلق ارزانى است\r\nدر رسالت جنبه ى جسمانى است\r\n\r\n\r\nبا على زان گفت نور واحديم\r\nبر دو صورت در خلايق آمديم\r\n\r\n\r\nدر مقام نور داريم اتّحاد\r\nنيست اثنينيّت آنجا يا تضادّ\r\n\r\n\r\nدر مقام جسم هم او با من است\r\nمر نبىّ را روح باقى با تن است\r\n\r\n\r\nهمچنين كز وحدتش ذات وجود\r\nدر تجلَّى داد كثرت را ، نمود\r\n\r\n\r\nهم در اين كثرت جز او موجود نيست\r\nگر تو دانى غير از اين محمود نيست\r\n\r\nسخن ما : 2 - آيت اوّل باز سرگذشت موسى ع است براى يهود كه تورات خوانده و كم و بيش از اينجور قضايا شنيده و مطَّلع بودند ، و هم براى عربهاى بت -\r\n","description":"","footnote":"","page_name":" 243 ","page_number":243},
  {"content":"\r\n\r\nپرست كه انتظار تجسّم و ديدن خدا داشته‌اند ، كه موسى و آن شخصيّت و فعاليّت كه بيشتر مردم آن زمان شنيده و شناخته بودند با گروه منتخب و برجسته به اين آرزو رفتند و به آن صورت درآمد و عاقبت موسى ، با زارى و تضرّع برگشت .\r\n2 - در آيت 156 جمله ى « قالَ عَذابِي أُصِيبُ » تا آخر شايد براى آشنائى افكار باشد كه آفرينش خير است و رحمت و همه را فراگير ، ليكن تفاوت و درجاتى كه در اين آفرينش نهاده شده است كه هر موجودى حدى و اندازه اى و ظرفيتى دارد مخصوص به خود ، كه موجود ديگر اگرچه از همه جهت با آن مساوى باشد ولى در حدّ و اندازه ى وجودى با يكديگر اختلاف و تفاوت دارند ، از اين جهت گفته شده است :\r\n« عَذابِي أُصِيبُ بِه مَنْ أَشاءُ » يعنى آن كه در سرنوشت و ظرفيت و اندازه ى وجودى او رفتار و كردار استحقاق عذاب هست ، البتّه نتيجه فكر و كار خود را ميبرد و عذاب مىشود اگرچه رحمت فراگير است و گنجايش همه چيز دارد ، ولى چون ظرفيت و لياقت اين فرد باعمال و افكارى است كه نتيجه اش عذاب است ، بناچار از رحمت دور است و به عذاب گرفتار . و از جمله ى بعد « فَسَأَكْتُبُها لِلَّذِينَ يَتَّقُونَ » تا آخر ، همين معنى استفاده مىشود كه براى اين جور لياقتها كه در نهاد و سرشت آنها تقوى و دستگيرى فقرا ، و ايمان هست رحمت در سرنوشت آنها معيّن است ، و جمله ى « فَسَأَكْتُبُها » يعنى به زودى آن را مينويسم چون نوشتن بمعنى الزام است و قطعى ، و حرف سين ، بمعنى به زودى است ، شايد مقصود اين باشد كه اين جور مردم به زودى در عالم ديگر بطور قطع به آن رحمت فراگير همه خواهند رسيد . و چون مسلم است كه اين جمله بمعنى ظاهرى خود نيست ، زيرا پديده ها و سرنوشتهاى خداوند آينده و گذشته و زود و دير نيست ، پس در اين جمله كه گفته شده است : به زودى مى - نويسم ، براى فهم مردم آن روز بوده كه قرآن بگوششان ميرسيده است ، تا مطمئن شوند كه مزد تقوى و ايمان ، رحمت و عنايت حقّ خواهد بود و گر نه براى هميشه از گذشته و آينده ثابت و معّين بوده است كه هر كسى چه خواهد كرد و چه مزد خواهد برد .\r\n","description":"","footnote":"","page_name":" 244 ","page_number":244},
  {"content":"\r\n\r\n[ سوره الأعراف ( 7 ) : آيات 159 تا 162 
  ]\r\nوَ مِنْ قَوْمِ مُوسى أُمَّةٌ يَهْدُونَ بِالْحَقِّ وَبِه يَعْدِلُونَ ( 159 ) وَقَطَّعْناهُمُ اثْنَتَيْ عَشْرَةَ أَسْباطاً أُمَماً وَأَوْحَيْنا إِلى مُوسى إِذِ اسْتَسْقاه قَوْمُه أَنِ اضْرِبْ بِعَصاكَ الْحَجَرَ فَانْبَجَسَتْ مِنْه اثْنَتا عَشْرَةَ عَيْناً قَدْ عَلِمَ كُلُّ أُناسٍ مَشْرَبَهُمْ وَظَلَّلْنا عَلَيْهِمُ الْغَمامَ وَأَنْزَلْنا عَلَيْهِمُ الْمَنَّ وَالسَّلْوى كُلُوا مِنْ طَيِّباتِ ما رَزَقْناكُمْ وَما ظَلَمُونا وَلكِنْ كانُوا أَنْفُسَهُمْ يَظْلِمُونَ ( 160 ) وَإِذْ قِيلَ لَهُمُ اسْكُنُوا هذِه الْقَرْيَةَ وَكُلُوا مِنْها حَيْثُ شِئْتُمْ وَقُولُوا حِطَّةٌ وَادْخُلُوا الْبابَ سُجَّداً نَغْفِرْ لَكُمْ خَطِيئاتِكُمْ سَنَزِيدُ الْمُحْسِنِينَ ( 161 ) فَبَدَّلَ الَّذِينَ ظَلَمُوا مِنْهُمْ قَوْلًا غَيْرَ الَّذِي قِيلَ لَهُمْ فَأَرْسَلْنا عَلَيْهِمْ رِجْزاً مِنَ السَّماءِ بِما كانُوا يَظْلِمُونَ ( 162 )\r\nمعنى لغات : اسباطا - جمع سبط بمعنى نواده كه فرزند فرزند باشد و بيشتر در فرزند دختر استعمال مىشود در برابر « حفيد » كه فرزند پسر است . انبحست - يعنى جارى و روان شد . المنّ - هر چه موجب نعمت و خوشى باشد ، مادّه اى است شيرين مانند زنج و صمغ كه بر گياه خشك مىشود ، السّلوى - عسل ، آنچه موجب تسليت و آرامش دل آدمى است ، نام مرغى است ، در تفسير حسينى معنى كرده است به فارسى « كرك » با فتح كاف و راء و بتركى « بلدرچين » ميگويند و به عربى « سمانى » با ضمّ سين است . حطَّه - فرود آمدن ، ارزان شدن نرخ ، رجز - با ضمّ و كسر راء ، بمعنى پليدى ، گرفتارى ، بتپرستى ، گناه .\r\nترجمه :\r\n160 و از پيروان موسى مردمى رهبر بدرستى هستند و خواسته - شان داورى و رفتار بدرستى است\r\n161 و ما ملَّت موسى را به دوازده تيره دسته هاى جدا از هم بخش كرديم و چون ز موسى آب خواستند به او وحى كرديم چوبدستى خود\r\n","description":"","footnote":"","page_name":" 245 ","page_number":245},
  {"content":"\r\n\r\nبر سنگ زن [ چو او آن را بر آن زد 
  ] دوازده چشمه از آن سنگ روان شد كه هر تيره - شان آبخور خود جدا بدانست و ابر بر بالاى سرشان سايه بان كرديم و ترنجبين ، و مرغ بلدرچين [ بخوراكشان 
  ] فرستاديم [ و گفتيمشان 
  ] از اين چيزهاى خوب و پاكيزه كه روزىتان كرديم بخوريد ، ولى آنها [ بجاى اين خوشيها 
  ] نه بما كه بر خود ستم كردند\r\n162 و روزگارى شد كه به آنها دستور داده شد : به اين آبادى جايگزين شويد و هر چه خواهيد از آن بخوريد [ و بجاى بيابانگردى و خوراك صحرائى شهر نشين شويد 
  ] و بگوئيد : [ خدايا گناهان ما بريز و ز خوى بد ما را 
  ] فرود آر و از آن در كه درو مىشويد بنگون و سجده وار باشيد تا گناهانتان بيامرزيم و آنها كه نكوكار بوند مزدشان بيفزائيم ،\r\n163 ولى آن كسان كه ستم كردند بجاى آنچه دستورشان بود گفتارى ديگر آوردند و ما برايشان ز آسمان آزارى فرو فرستاديم كه سزاى ستمهاى گذشته شان بود .\r\nسخن مفسّرين : « وَمِنْ قَوْمِ مُوسى أُمَّةٌ » 160 طبرى : ابن عبّاس و ابن جريج گفته‌اند : يكى از تيره هاى دوازده گانه بنى اسرائيل رفتار ديگران و نافرمانى و تجاوز آنها را نپسنديدند ، و از راه زير زمين كه خداى براى آنها گشود مدّت يك سال و نيم راه پيمودند تا از ماوراى مملكت چين سر بدر كردند و در آنجا رو به قبله ى مسلمانان نماز ميخواندند ، و مقصود از اين جمله آنها هستند .\r\nمجمع : ابو علىّ جبّائى گفته است : معنى جمله اين است كه مردمى بودند از بنى اسرائيل و قوم موسى ( كه « كان » در تقدير است و از جمله حذف شده است ) ، و مقصود آنهائى هستند كه مخالف ديگران بودند و در تجاوزات و كشتن پيغمبران با آنها شركت نميكردند ، و ممكن است مقصود يهود مدينه باشد كه مسلمان شدند مثل عبد اللَّه بن سلام و ابن صوريا .\r\nتفسير برهان : عيّاشى از عبد اللَّه بن سنان از امام صادق ع روايت كرده است كه مقصود از « قوم موسى » ملَّت اسلام است .\r\n« يَهْدُونَ - بِالْحَقِّ » كشف نوشته : اين داغ سرّى است از اسرار الهى\r\n","description":"","footnote":"","page_name":" 246 ","page_number":246},
  {"content":"\r\nلطيفه اى از لطايف ربانى كه از عالم غيب روان شد و جز در پرده ى اطوار طينت درويشان منزل نكرد .\r\n\r\nگفتم كجايت جويم اى ماه دل ستان ؟\r\nگفتا قرارگاه من است جان دوستان\r\n\r\n\r\nگفتم قرارگاهت در جان چرا كنى ؟\r\nگفتا كه تا نيابد كسى ز من نشان\r\n\r\n\r\nگفتم كه رهنمون رهى باش پيش خويش\r\nگفتا ز چپ و راست تو بنگر بكشتگان\r\n\r\nداود پيغامبر هر وقتى كه درويشى ديدى از اين سوخته خرمنى ، غارتيده عشقى دانستى كه محلّ عهد اسرار ازل است . با وى بنشستى و آرام گرفتى ، يعقوب پيغامبر كه در بيت الأحزان نشست و به درد فراق يوسف چندان بگريست ، تو گوئى در بند صورت يوسف بود . و از روى حقايق آن بقيّت نقاوه ى خلَّت بود كه در ناصيه ى يوسف تعبيه بود و يعقوب را زير و زبر همى داشت ، رويم بغدادى همى گويد « العارف مرآة من نظر فيها تجلَّى له مولاه ، و اليه الاشارة بقوله عزّ و جلّ : سَنُرِيهِمْ آياتِنا فِي الآفاقِ وَفِي أَنْفُسِهِمْ حَتَّى يَتَبَيَّنَ لَهُمْ أَنَّه الْحَقُّ » .\r\n« وَقَطَّعْناهُمُ اثْنَتَيْ عَشْرَةَ أَسْباطاً » 161 كشف نوشته : جعفر بن محمّد عليه - السّلام ميگويد : در حقايق اين آيت كه از چشمه ى معرفت دوازده جوى روان كرده هر يكى شرب فرقتى ساخته و استقاء دولت دين هر يكى را از آن منهلى پديد كرده همان است كه در جاى ديگر بر وجه اجمال برمز و اشارت گفت « وَأَنْ لَوِ اسْتَقامُوا عَلَى الطَّرِيقَةِ لأَسْقَيْناهُمْ ماءً غَدَقاً » اى جعلنا لهم سقيا على الدّوام ، دوازده نهرند اول آن آشنائى و آخر دوستى ، و ده ميان اين و آن يكى صدق اعتقاد ، ديگر اخلاص در اعمال سه ديگر رضا دادن به حكم ، چهارم عين اليقين ، پنجم سرور و وجد ششم برق كشف ، هفتم حيرت شهود ، هشتم استهلاك شواهد ، نهم مطالعه ى جمع ، دهم حقيقت افراد . بنده چون ذوق اين شربتها بجان وى رسد و حلاوت\r\n","description":"","footnote":"","page_name":" 247 ","page_number":247},
  {"content":"\r\nآن بيايد و جذبه ى الهى در آن پيوندد خود عين الحيوة گردد ، و هر كه از دست وى شربتى خورد مقبل ابد شود .\r\n« نَغْفِرْ لَكُمْ خَطاياكُمْ » 162 مجمع : « تغفر » با تاء مضموم و فتح فاء ، به صيغه ى مجهول قرائت مردم مدينه است ، و ديگران با نون و كسر فاء خوانده‌اند ، و نيز مردم مدينه « خطيئات » به صورت جمع با الف و تاء و مرفوع خوانده‌اند ، و ديگران به همين صورت با كسر تاء و ابو عمرو به صورت جمع مكسّر « خطايا » خوانده است ، و ابن عامر « خطيئتكم » به صورت مفرد و رفع تاء قرائت كرده است .\r\nسخن ما : 1 - فخر : هشت صورت اختلاف كلمات و حروف اين آيات را با آيات در سوره ى بقره نوشته است 2 - آنچه در آيات سوره ى بقره مفسّرين نوشته‌اند تا آنجا كه مفيد به نظر رسيد نوشتيم ، تكرار آن در اينجا زايد است ، 3 - معلوم است كه اين آيات و نظاير آن براى نقل جزئيّات تاريخ نيست ، و فقطَّ براى راهنمائى است بوسيله ى پند و عبرت ، و چون از نوشته هاى تورات و گفتار مفسّرين نميتوانيم بجزئيات قضيّه بدرستى مطَّلع شويم ، هيچ سخنى در اطراف آنها صحيح نيست ، ولى اينرا ميتوانيم بگوئيم كه شايد با اين آيات دوران بيابانگردى يهود يادآورى شده است كه از شكار پرنده اى كه در آن بيابان فراوان بوده است خورش خود را بدست مى - آوردند ، و از گياهى كه شايد شبيه بخار شترى و محصول آن چيزى مانند ترنجبين بوده است . و در تفسير عبده ذيل همين آيه نقل و بحث كرده است ، موادّ نباتى و بجاى نان چيزى فراهم ميكردند ، و پس از مدت زمان كه بتربيت موسى از خوى توحّش « 1 » آنها كاسته شد و لايق شهرنشينى و تمدّن شدند بمفاد « اسْكُنُوا هذِه الْقَرْيَةَ » تا آخر آيه مأمور شدند كه در آبادى ساكن شوند ، ليكن بايد در اوّل ورود ، و جلو مدخل ، و آغاز زندگى تازه ، با كمال فروتنى و سجده و تقاضاى بخشش وارد شوند ، كه تلقين بنفس باشد و تمرين براى آنها ، تا بدانند : كه در شهر نشينى بايد خوى گردنفرازى و غرور و خودپسندى را از خود دور كنند و هميشه متواضع باشند و با احتمال تقصير در كار و فكر پى مغفرت و صلاح باشند و متوجّه باشند ، انسان از غار و بيابان به شهر و آبادى\r\n\r\n","description":"","footnote":"\r\n( 1 ) خوى توحّش صواب نيست بلكه خوى بندگى و ستمكشى و طاغوتپرستى درست است .\r\n","page_name":" 248 ","page_number":248},
  {"content":"\r\n\r\nمنتقل شد آنگاه كه اين گونه تحوّل در فكر و اخلاق او پيدا شد . و در آيت آخر « فَبَدَّلَ الَّذِينَ ظَلَمُوا » تا آخر اعلام شده است كه تغيير دستور مربى و راهنما و برأى و ميل خود رفتار نمودن ، نتيجه اش محروميّت از امكانات انسانى است ، چنان كه بنى اسرائيل با اينكه از بيابانگردى و وحشيگرى شهرنشين و متمدّن شدند باز هم گرفتار بودند چون تخلَّف از دستور و قانون خداوند كردند ، 4 - جهت تكرار اين مطالب با اختلاف چند حرف و كلمه كه در سوره ى بقره گفته و نقل شده است ، شايد براى اين بوده است كه چون يهود بغرور تورات و علم پيوسته معارض و موذى بودند ، و نقل سوابق پدران آنها و اصل پيدايش علم و تورات آنها ، و اندازه ى بهره مندى و تربيت و رفتار آنها اعلام شده بود ، براى اينكه دوباره بعنوان وحى ثانوى ، نه نقل وحى سابقى ، بيشتر در دل و جان مؤثّر باشد ، اين آيات نازل شد ، و معلوم است كه اعلام دستور دوباره ى ما فوق اثرش بيشتر است از نقل دستور قبلى كه مكرّر گفته شده است . و هم ممكن است به اين جهت بوده كه چون يهود در مساكن خود به اطراف مدينه هميشه مردم را جمع ميكردند و بر اسلام و پيغمبر ص خرده ميگرفتند ، براى معرّفى و اسكات آنها ، با اين جمله ها و كلمات مخصوص بپيغمبر امر شد كه اينطور با آنها معارضه كن و براى آنها اين آيات را بفرست تا بفهمند : كه بوده‌اند و چه كرده‌اند ، و شايد در ديگر آيات مكرّر قرآن نيز اين دو احتمال باشد .\r\n[ سوره الأعراف ( 7 ) : آيات 163 تا 172 
  ]\r\nوَ سْئَلْهُمْ عَنِ الْقَرْيَةِ الَّتِي كانَتْ حاضِرَةَ الْبَحْرِ إِذْ يَعْدُونَ فِي السَّبْتِ إِذْ تَأْتِيهِمْ حِيتانُهُمْ يَوْمَ سَبْتِهِمْ شُرَّعاً وَيَوْمَ لا يَسْبِتُونَ لا تَأْتِيهِمْ كَذلِكَ نَبْلُوهُمْ بِما كانُوا يَفْسُقُونَ ( 163 ) وَإِذْ قالَتْ أُمَّةٌ مِنْهُمْ لِمَ تَعِظُونَ قَوْماً اللَّه مُهْلِكُهُمْ أَوْ مُعَذِّبُهُمْ عَذاباً شَدِيداً قالُوا مَعْذِرَةً إِلى رَبِّكُمْ وَلَعَلَّهُمْ يَتَّقُونَ ( 164 ) فَلَمَّا نَسُوا ما ذُكِّرُوا بِه أَنْجَيْنَا الَّذِينَ يَنْهَوْنَ عَنِ السُّوءِ وَأَخَذْنَا الَّذِينَ ظَلَمُوا بِعَذابٍ بَئِيسٍ بِما كانُوا يَفْسُقُونَ ( 165 ) فَلَمَّا عَتَوْا عَنْ ما نُهُوا عَنْه قُلْنا لَهُمْ كُونُوا قِرَدَةً خاسِئِينَ ( 166 ) وَإِذْ تَأَذَّنَ رَبُّكَ لَيَبْعَثَنَّ عَلَيْهِمْ إِلى يَوْمِ الْقِيامَةِ مَنْ يَسُومُهُمْ سُوءَ الْعَذابِ إِنَّ رَبَّكَ لَسَرِيعُ الْعِقابِ وَإِنَّه لَغَفُورٌ رَحِيمٌ ( 167 )\r\nوَ قَطَّعْناهُمْ فِي الأَرْضِ أُمَماً مِنْهُمُ الصَّالِحُونَ وَمِنْهُمْ دُونَ ذلِكَ وَبَلَوْناهُمْ بِالْحَسَناتِ وَالسَّيِّئاتِ لَعَلَّهُمْ يَرْجِعُونَ ( 168 ) فَخَلَفَ مِنْ بَعْدِهِمْ خَلْفٌ وَرِثُوا الْكِتابَ يَأْخُذُونَ عَرَضَ هذَا الأَدْنى وَيَقُولُونَ سَيُغْفَرُ لَنا وَإِنْ يَأْتِهِمْ عَرَضٌ مِثْلُه يَأْخُذُوه ألَمْ يُؤْخَذْ عَلَيْهِمْ مِيثاقُ الْكِتابِ أَنْ لا يَقُولُوا عَلَى اللَّه إِلَّا الْحَقَّ وَدَرَسُوا ما فِيه وَالدَّارُ الآخِرَةُ خَيْرٌ لِلَّذِينَ يَتَّقُونَ أفَلا تَعْقِلُونَ ( 169 ) وَالَّذِينَ يُمَسِّكُونَ بِالْكِتابِ وَأَقامُوا الصَّلاةَ إِنَّا لا نُضِيعُ أَجْرَ الْمُصْلِحِينَ ( 170 ) وَإِذْ نَتَقْنَا الْجَبَلَ فَوْقَهُمْ كَأَنَّه ظُلَّةٌ وَظَنُّوا أَنَّه واقِعٌ بِهِمْ خُذُوا ما آتَيْناكُمْ بِقُوَّةٍ وَاذْكُرُوا ما فِيه لَعَلَّكُمْ تَتَّقُونَ ( 171 ) وَإِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَأَشْهَدَهُمْ عَلى أَنْفُسِهِمْ ألَسْتُ بِرَبِّكُمْ قالُوا بَلى شَهِدْنا أَنْ تَقُولُوا يَوْمَ الْقِيامَةِ إِنَّا كُنَّا عَنْ هذا غافِلِينَ ( 172 )\r\n","description":"","footnote":"","page_name":" 249 ","page_number":249},
  {"content":"\r\nمعنى لغات : سبت - روز شنبه ، كار روز شنبه انجام دادن ، بروز شنبه بودن شرّعا - جمع شارع آن كه به آب نزديك و داخل مىشود ، يا با دو دست و يا دهان آب مىخورد . بئيس - بمعنى سخت و دلاور ، عتوا - از مصدر عتو با ضمّ عين و تاء به - معنى بزرگى فروختن ، ستمگرى پيشه كردن ، از اندازه بدر شدن . خاسئين - دور - شدگان و ممنوع از نزديك شدن بمردم ، يسوم - از مصدر سوم بفتح سين بمعنى براى فروش نمايش دادن ، حيوان بچرا رفتن ، مجبور بكارى كردن ، خوار كردن .\r\nادنى - بمعنى ضعيفتر و بيشتر اسقاط شده ، فتقنا - از مصدر فتق بفتح نون بمعنى تكان دادن ، پوست كندن ، متنزّل كردن ، بالا بردن ، منبسط و گشاده كردن ، ظلَّة - سايبان و آنچه از سرما و گرما نگاه بدارد ، و آنچه سايه مياندازد درخت و غير آن .\r\n","description":"","footnote":"","page_name":" 250 ","page_number":250},
  {"content":"\r\nترجمه :\r\n164 اى محمّد از يهود بپرس كار مردم آن آبادى كنار دريا كه بروز شنبه گناه مىكردند چون ماهى بسيار ميآمد و بدگر روزها نميآمد [ آنان چه كسان بودند كه در دستور دين خود حيله مىكردند و بروز شنبه شكار حرام بود و ماهى بسيار در آبگير كنار دريا جلو آنان را مىگرفتند و بروز ديگر كه شكار روا بود به آسانى ماهى ز آب برميآوردند 
  ] ؟ بدين گونه آنها را آزموديم كه بدكار بودند [ و آز و طمع خود نمودار كردند و در شكار حرام روز شنبه حيله كردند و گروهى پندشان مى - دادند 
  ]\r\n165 و گروهى ز آنها مىگفتند : چرا مردمى را موعظه كنيد كه خدا نابودشان كند و يا به سختى گرفتارشان كند ؟ آن خير خواهان گفتند : تا پوزشى به پيشگاه پروردگار شما باشد [ كه ما دريغ ز خيرخواهى نكرديم 
  ] و شايد كه ايشان پرهيزگار شوند\r\n166 پس چون آنچه را بيادشان آوردند فراموش شده پنداشتند آن كسان كه جلوگير از بدى مىكردند رهانديم و آن ستمكاران بسخت بد آزارى بسزاى نافرمانى شان گرفتار كرديم\r\n167 كه چو پافشارى بر نابكارى خود كردند فرمانشان كرديم بوزينگان رانده و بدور ز مردمان باشند\r\n168 اى محمّد به ياد خود بدار كه پروردگار تو اعلام كرده است كه تا رستاخيز كسى را نگيرد كه آنان را ببد بيازارد چه او شكنجه به سختى كند و او آمرزنده و مهربان باشد\r\n169 و ما آنها را به چند دسته كرديم كه پاره اى شان بر روى زمين درستكار بودند و ديگرىشان نه آنچنان كه آنان را بخوشى و ناخوشى بيازموديم تا شايد به راه راست بازگردند\r\n170 پس از ايشان جانشينانى بجايشان بودند كه تورات به ارث بردند ولى دست بخواسته هاى زندگى دراز مىكردند و بهانه شان اين بود كه ما را ميامرزند و اگر دگر بار دستشان ميرسيد ميربودند با اينكه پيمان تورات با آنها چنين بود كه بر خدا دروغ بندند و جز حقّ نگويند و آن را خوانده بودند و ياد داشتند [ با اينهمه از حرام پرهيز نمىكردند و بدروغ ميگفتند خدا ميآمرزد 
  ] ولى بدانيد : سراى ديگر براى آنها كه پرهيزگارند بهتر بود ، پس چرا نمىانديشيد و مگر خرد نداريد كه از حرام دورى نمىكنيد ؟ [ و بر خلاف دين آرزوى آمرزش داريد 
  ]\r\n171 و آن كسان كه كتاب آسمانى استوار مىگيرند و نماز به پا\r\n","description":"","footnote":"","page_name":" 251 ","page_number":251},
  {"content":"\r\n\r\nميدارند درستكارانند كه ما مزدشان نابود نمىكنيم\r\n172 و روزگارى بود كه ما كوه طور را بر بالا سر يهود بلند كرديم كه گوئى سايبانى بود و پنداشتند كه برايشان مىافتد [ ما به آنها گفتيم : اين بسزاى نافرمانى شما است پس ز دستور تورات سرپيچى نكنيد 
  ] و آنچه را بشما داديم استوار بگيريد تا شايد پرهيزگار شويد .\r\nسخن مفسّرين : « إِذْ يَعْدُونَ » 164 مجمع : شهر بن حوشب و ابى نهيك « يعدّون » با فتح عين و تشديد دال خوانده‌اند .\r\n« يَوْمَ سَبْتِهِمْ شُرَّعاً » 164 مجمع : ابن عبّاس گفته است : يعنى بروز شنبه شان ماهيان بر روى آب نمودار بودند ، ضحّاك گفته است : يعنى پى در پى ماهيان ميآمدند .\r\n« وَيَوْمَ لا يَسْبِتُونَ » 164 مجمع : حسن بضمّ ياء به صيغه ى مجهول « يسبتون » خوانده است .\r\n« إِذْ قالَتْ أُمَّةٌ » 165 طبرى : ابن عبّاس گفته است : آنها سه دسته شدند يكى گناهكار كه ماهى گرفت ، دوّم آن كه نصيحت ميكرد و جلوگيرى از نافرمانى ، سوّم آنها بودند كه ميگفتند : چرا اين مردم را نصيحت ميكنيد ؟\r\n« قالُوا مَعْذِرَةً » 165 مجمع : حفص با نصب و باقى « معذرة » با رفع خوانده‌اند .\r\n« بِعَذابٍ بَئِيسٍ » 166 مجمع : مردم مدينه « بيس » با كسر باء و سكون ياء بى - همزه خوانده‌اند . و ابن عامر « بئس » بكسر با و سكون همزه بدون ياء خوانده است ، و « بئيس » بر وزن فعيل بتقديم ياء بر همزه نيز خوانده‌اند ، و « بائس » بر وزن فاعل نيز قرائت شده است .\r\n« كُونُوا قِرَدَةً » 167 روح البيان : از مجاهد نقل شده است : دلهاشان مانند دل بوزينه شد ، و هم دهانشان مانند دهان بوزينه شد .\r\nتفسير عبده : عموم مفسّرين گفته‌اند : يعنى بدن آنها تبديل به بدن ميمون شد ، مجاهد گفته است : اخلاق آنها در شرّ و فساد مانند بوزينه شد كه سخن حقّ در آنها اثر نداشت و توفيق فهم آن نداشتند .\r\nفى ظلال : چون نخستين برترى آدمى را كه اراده است رها كردند و مسلَّط\r\n","description":"","footnote":"","page_name":" 252 ","page_number":252},
  {"content":"\r\nبر خود نبودند و پى هواى نفس رفتند و بعالم حيوانى تنزّل نمودند ، به آنها گفتند :\r\nهمانچه خواهيد باشيد و چون ادراكات درونى آدمى در نماى ظاهرى او نشانه مىگذارد و چهره را به صورت انديشه ها نشان مىدهد پس نتيجه ى آنچه بدل خواستند در ظاهر به صورت بوزينه در آمد .\r\n« وَإِذْ تَأَذَّنَ رَبُّكَ » 168 ابو الفتوح نوشته است : زجّاج گفت : سوگند خورد خداى تو ، عبد اللَّه عبّاس گفت : گفت خداى تو ، مجاهد گفت : فرمود خداى تو ، قطرب گفت وعده داد خداى تو .\r\n« مَنْ يَسُومُهُمْ سُوءَ الْعَذابِ » 168 تفسير عبده : يعنى مسيحيها و مسلمين كه هميشه بر يهود مسلَّط بوده‌اند و اينها ذليل و مقهور بوده‌اند و هرگز حكومت و استقلال از خود نداشتند .\r\n« فَخَلَفَ مِنْ بَعْدِهِمْ خَلْفٌ » 170 ابو الفتوح نوشته است : مجاهد گفت : مراد ترسايانند كه از پس جهودان بودند ، دگر مفسّران گفتند : مراد جماعتىاند از جهود بد سيرت بد طريقت كه آمدند از پس گروه اوائل .\r\n« يَأْخُذُونَ عَرَضَ هذَا الأَدْنى » 170 تفسير عبده : يعنى آنچه از سرمايه - هاى پست مادّى كه بچنگ آنها ميآمد ميگرفتند و باك نداشتند ، خواه رشوه بود يا ديگر اموال حرام و يا تجارت از راه دين و استفاده ى از حكم و فتوى و بيان احكام .\r\n« وَدَرَسُوا » 171 مجمع : سلمى « ادّارسوا » خوانده است .\r\n« وَالَّذِينَ يُمَسِّكُونَ » 171 مجمع : ابو بكر قارى با سكون ميم و تخفيف سين « يمسّكون » خوانده است و ديگران با فتح ميم و تشديد سين خوانده‌اند .\r\n« وَإِذْ نَتَقْنَا الْجَبَلَ فَوْقَهُمْ كَأَنَّه ظُلَّةٌ » 172 ابو الفتوح نوشته است : ياد كن اى محمّد چون ما برداشتيم كوه را از بالاى سر ايشان ، كأنّه ظلَّة ، پندارى سايه - بانى است ، ابن الاعرابى گفت : نتق برداشتن باشد و شكافتن و گستردن ، و هر سه معنى را محتمل است ، مفسّران گفتند : چون بنى اسرائيل احكام تورات قبول نمى -\r\n","description":"","footnote":"","page_name":" 253 ","page_number":253},
  {"content":"\r\n\r\nكردند ، خداى تعالى كوهى از جاى بركند و بر بالاى سر ايشان بداشت به مقدار لشكر گاه ايشان فرسنگ در يك فرسنگ به مقدار قامت مردى .\r\nتفسير عبده : يعنى كوه طور را بالا برديم ، و يا لرزانديم آن را با اينكه بر ما فوق آنها مرتفع بود و سايه افكنده ، و اگر آنها در دامنه ى كوه بوده‌اند و از سايه ى آن استفاده ميكرده‌اند ، اين جمله درست و راست است كه « رفع الجبل فوقهم كالظلَّة » يعنى كوه مانند سايبان بر بالاى سر آنها بلند شده بود .\r\nسخن ما : 1 - آيت 165 « وَإِذْ قالَتْ أُمَّةٌ » تا آخر شايد اشاره باشد بر راهنمائى مردم كه اگرچه اشخاص سختسر ، و كجانديش گوش به پند و نصيحت ندهند ، ولى براى احتمال اينكه از چندين نفر يكى به راه راست برود و آنكه خير خواه است بوظيفه ى خود عمل كرده باشد ، نبايد مأيوس بود و ترك نصيحت كرد و بايد در موقع مقتضى امر بمعروف و نهى از منكر بكنند ، و شايد به همين جهت كه خوددارى از تربيت و راهنمائى مذموم و ناپسند است در آيت 146 كه دنباله ى اين است گفته شده است : آنها كه احكام يادآورى شده را فراموش كردند گرفتار شدند و آنها كه راهنمائى كردند نجات يافتند ، و از دسته ى سوّم كه ميگفتند : چرا موعظه ميكنيد نام برده شده است تا معلوم شود كه مردم جلوگير از تربيت و پند و نصيحت اگرچه مانند بدكاران گرفتارى ندارند ولى نجات و سعادت هم براى آنها نيست .\r\n2 - آيت 168 « وَإِذْ تَأَذَّنَ رَبُّكَ » تا آخر چون در دنبال آيت جلو كه فرمان شده است بوزينگان مطرود باشند اين آيه گفته شده است ، شايد براى اعلام عمومى باشد كه آبخور مردم بوزينه ى مطرود ، تا قيامت در اختيار و فشار ديگران خواهند بود چون شخصيّت و معنويّت انسانى كه خود داشته‌اند از دست داده‌اند ، پس بايد براى هميشه مقهور ديگران باشند ، 3 - در آيت 167 كه گفته شده است : بوزينه مطرود باشيد ، و در آيت 172 كه گفته شده است : كوه را مانند سايبان بالا برديم ، بطورى كه در سوره ى بقره همين مطالب بود و نوشتيم ، اينجا هم از جهت جمله و بيان مطلب با آنجا تفاوتى ندارد كه چيز ديگرى استفاده شود و توضيح ديگرى بتوانيم بدهيم\r\n","description":"","footnote":"","page_name":" 254 ","page_number":254},
  {"content":"\r\nمفسّرين مثل طبرسى در مجمع البيان و ابو الفتوح و ديگران بعنوان قصه داستانى براى هر دوى اين ياد شده در آيه ها نقل كرده‌اند ، ولى قدرت آفرينش و رهبرى پيغمبران احتياج ندارد به اين گونه حوادث منقول بعنوان معجزه ى انبياء و چنان كه در سوره ى بقره نسبت بهر دوى اين قضيّه احتمال قابل فهم خود را نوشتيم ، اينجا هم ممكن است نظير آن را بگوئيم كه آيه صريح نيست در تبديل صورت آدمى ببوزينه ، و نه از جاى كندن كوه و بالاى سر مردم نگاهداشتن ، و گفته هاى مفسّرين شبيه به داستانهاى يهود است و مجعولات متّخذ از آنها ، پس ضرر و نقص بدين و گفته - هاى پيغمبران و قرآن نخواهد بود اگر چنين بگوئيم كه چون آيه صريح و موجب - يقين نيست و حديث منقول از معصوم كه موجب اطمينان باشد بر مقصود از آيه در دست نيست « 1 » ، ما از اين جمله ها چنين ميفهميم كه در آيت 167 « فَلَمَّا عَتَوْا عَنْ ما نُهُوا » اعلام شده است بموجب خير و صلاح در آفرينش چون از دستور و احكام دين تجاوز و نافرمانى كردند ، گفتيم مانند بوزينگان زشت و مطرود و محروم باشيد ، تا همه ى انسانهاى متمدّن و شهر نشين كه با يكديگر زندگى ميكنند و دين و آئين و وظائفى براى آنها معيّن شده است ، بدانند كه نتيجه و سزاى خود سرى و تخلَّف\r\n\r\n","description":"","footnote":"\r\n( 1 ) مؤلَّف - رحمه اللَّه - « نتق » را بمعنى « رفع » گرفته و چنان كه در معنى لغات گذشت بمعنى كندن از جاى ، و تكان دادن ، و بالا بردن و متزلزل كردن ، پهن و گشاده نمودن نيز آمده است ، و بقرينهء « وَرَفَعْنا فَوْقَهُمُ الطُّورَ » بمعنى رفع مناسبتر است و چون « رفع » صريح در كندن و بالا بردن نيست لذا مؤلف چنين گفته است ، اما احاديث يكى دو خبر از طريق خاصّه هست كه « نتقنا » را به معناى از جاى كندن و بلند كردن ذكر كرده لكن از قبيل اخبار آحاد است كه اطمينان بصحّتش نيست و نيز از طريق عامّه چند خبرى از ابن عبّاس نقل شده كه وى گفته است « خداوند كوه را از جاى كند و بر بالاى سر آنها نگاهداشت و گفت يا ايمان بياوريد يا اينكه اين كوه را بر سر شما خواهم افكند » اين اخبار علاوه بر اينكه از معصوم نقل نشده خود دلالت صريح بر اين دارد كه بالزام و الجاء از آنها ايمان خواسته شده . و در مذهب حقّ ايمان الزامى فائده اى نخواهد داشت و در اين صورت كار عبثى بوده ، بدين جهات مؤلَّف رحمه اللَّه حاضر بپذيرفتن قول غالب مفسّرين ( كه گفته‌اند معنى آيه اينستكه « لتأخذنّ امري او لأرمينّكم به فسجدوا و هم ينظرون اليه مخافة أن يسقط عليهم » يا بايد فرمانم را بپذيريد يا اين كوه را بر سر شما ميأفكنم و آنان از ترس فرود آوردن كوه همه به سجده افتادند ) نشده است . و نبايد توهم كرد او منكر معجزه است زيرا محمل صحيح براى قول او هست و تا ما دامى كه محمل صحيح وجود دارد حمل بر معنى ناصواب خطا است . ( مصحّح )\r\n","page_name":" 255 ","page_number":255},
  {"content":"\r\n\r\nاز وظايف ، محروميّت است و بوزينه صفت شدن و رانده ى درگاه خالق هستند و منفور خلق نيز مىشوند ، چنان كه امروز هم مشاهده مىشود در دولتهاى متمدّن و مردم درستكار ، آن كه مشمول اين جمله ى « عَتَوْا عَنْ ما نُهُوا عَنْه » شده است و به وظيفه ى خود رفتار نكرده است ، محكوم به حبس است و اعمال شاقّه و محروم از بهره هاى مادّى و اجتماعى ، كه اين دولتهاى متمدّن و قانونگذار ، فكر و كارشان مولود همان تربيت پيغمبران و راهنمائى پيشوايان دين و رهبران بشر بوده است . و در آيت 172 « وَإِذْ نَتَقْنَا الْجَبَلَ » ميگوئيم چون دليل قطعى از آيه و روايت بر مقصود از آن نداريم ممكن است آيه براى اخبار از حادثه ى ترسآورى باشد مثل زلزله و غير آن كه موجب ترس و تسليم يهود بوده است ، و براى معرّفى سوابق يهود و پند مردم گفته شده است ، تا يهوديهاى مخالف پيغمبر ص شرمنده شوند و از كبر و غرور خود فرود آيند ، و بقيّه ى اعراب و منكرين هم متوجّه شوند ، چون با يهود عالم و مدّعى معرفت چنين رفتارى شده است ، معلوم است آنها چه بايد بكنند و چگونه از لجاج و خودسرى دست بردارند و به آئين توحيد تسليم شوند .\r\n[ سوره الأعراف ( 7 ) : آيات 172 تا 179 
  ]\r\nوَ إِذْ أَخَذَ رَبُّكَ مِنْ بَنِي آدَمَ مِنْ ظُهُورِهِمْ ذُرِّيَّتَهُمْ وَأَشْهَدَهُمْ عَلى أَنْفُسِهِمْ ألَسْتُ بِرَبِّكُمْ قالُوا بَلى شَهِدْنا أَنْ تَقُولُوا يَوْمَ الْقِيامَةِ إِنَّا كُنَّا عَنْ هذا غافِلِينَ ( 172 ) أَوْ تَقُولُوا إِنَّما أَشْرَكَ آباؤُنا مِنْ قَبْلُ وَكُنَّا ذُرِّيَّةً مِنْ بَعْدِهِمْ أفَتُهْلِكُنا بِما فَعَلَ الْمُبْطِلُونَ ( 173 ) وَكَذلِكَ نُفَصِّلُ الآياتِ وَلَعَلَّهُمْ يَرْجِعُونَ ( 174 ) وَاتْلُ عَلَيْهِمْ نَبَأَ الَّذِي آتَيْناه آياتِنا فَانْسَلَخَ مِنْها فَأَتْبَعَه الشَّيْطانُ فَكانَ مِنَ الْغاوِينَ ( 175 ) وَلَوْ شِئْنا لَرَفَعْناه بِها وَلكِنَّه أَخْلَدَ إِلَى الأَرْضِ وَاتَّبَعَ هَواه فَمَثَلُه كَمَثَلِ الْكَلْبِ إِنْ تَحْمِلْ عَلَيْه يَلْهَثْ أَوْ تَتْرُكْه يَلْهَثْ ذلِكَ مَثَلُ الْقَوْمِ الَّذِينَ كَذَّبُوا بِآياتِنا فَاقْصُصِ الْقَصَصَ لَعَلَّهُمْ يَتَفَكَّرُونَ ( 176 )\r\nساءَ مَثَلًا الْقَوْمُ الَّذِينَ كَذَّبُوا بِآياتِنا وَأَنْفُسَهُمْ كانُوا يَظْلِمُونَ ( 177 ) مَنْ يَهْدِ اللَّه فَهُوَ الْمُهْتَدِي وَمَنْ يُضْلِلْ فَأُولئِكَ هُمُ الْخاسِرُونَ ( 178 ) وَلَقَدْ ذَرَأْنا لِجَهَنَّمَ كَثِيراً مِنَ الْجِنِّ وَالإِنْسِ لَهُمْ قُلُوبٌ لا يَفْقَهُونَ بِها وَلَهُمْ أَعْيُنٌ لا يُبْصِرُونَ بِها وَلَهُمْ آذانٌ لا يَسْمَعُونَ بِها أُولئِكَ كَالأَنْعامِ بَلْ هُمْ أَضَلُّ أُولئِكَ هُمُ الْغافِلُونَ ( 179 )\r\n","description":"","footnote":"","page_name":" 256 ","page_number":256},
  {"content":"\r\nمعنى لغات : ذريّه - نسل ، اولاد ، انسلخ - از پوست و لباس جدا شد .\r\nاخلد - در جائى ماند و ملازم شد ، ميل و ركون به چيزى كرد ، و اين تركيب [ اخلد الى الارض 
  ] به معنى ماده پرستى است . يلهث - از مصدر لهث به فتح لام و لهاث با ضمّ به معنى تشنگى سگ و از تشنگى زبان در آوردن سگ . ذرأنا - از مصدر ذرأ به فتح اوّل و سكون دوّم به معنى آفريدن زياد كردن ، بذر پاشيدن .\r\nترجمه :\r\n173 اى محمّد به ياد بدار روزگارى كه نسل آدم در پشت پدران بودند ، پروردگار تو ز آنان پرسيد و بر آن پيمان گرفت و ايشان را گواه خودشان كرد ، كه آيا من پروردگار شما نيستم ؟ جملگى گفتند : چرا [ كه تو ما را آفريدى 
  ] و ما بر آن گواهيم . [ اين پرسش و پيمان براى اين بود 
  ] كه برستاخيز نگوئيد : ما از اين بى - خبر بوديم\r\n174 و يا بگوئيد : پدران ما زين پيش مشرك شدند و ما نسل پس از آنان بوديم پس چرا ما را بسزاى بدكاران گرفتار كنى ؟\r\n175 به اين گونه آيات و نشانه هاى حق را يكايك نمودار مىكنيم [ تا درستى سخن پيغمبر بدانند 
  ] و اميدوار باشند كه از راه كج باز گردند .\r\nجهت نزول آيت صد و هفتاد و شش « وَاتْلُ عَلَيْهِمْ نَبَأَ » : ابو الفتوح : عبد - اللَّه مسعود گفته است اين آيه در وصف مردى است از بنى اسرائيل بنام بلعم باعور ، عبد اللَّه عمر و سعيد بن مسيّب و زيد بن اسلم و ابو روق گفتند : آيه در وصف\r\n","description":"","footnote":"","page_name":" 257 ","page_number":257},
  {"content":"\r\nاميّة بن ابى الصّلت ثقفى نازل شده است كه او مردى بود كتاب خوانده و از علم و حكمت آن روز با خبر ، و چون دانسته بود كه شخصى بپيغمبرى مىرسد طمع كرد كه او خود باشد ، در هنگام ظهور پيغمبر ص در نزديكى از پادشاهان بود آنگاه بحجاز آمد كه از بدر گذشت و كشتگان را به زمين افتاده ديد چون از قضيّه خبردار شد ، گفت :\r\nاگر اين مرد پيغمبر بود خويشان خود را نمىكشت و پس از مرگ او خواهرش رفاعه حضور پيغمبر ص رسيد ، فرمود چيزى از شعر برادرت بخوان ، او اين شعرها را خواند :\r\n\r\nلك الحمد و النّعماء و الفضل ربنا\r\nو لا شيء اعلى منك جدّا و امجد\r\n\r\n\r\nمليك على عرش السّماء مهيمن\r\nلعزّته تعنو الوجوه و تسجد\r\n\r\nو باز اين شعرها را خواند :\r\n\r\nيوقف النّاس للحساب جميعا\r\nفشقى معذّب و سعيد\r\n\r\n\r\nعند ذي العرش يعرضون عليه\r\nيعلم الجهر و السّرار الخفيّا\r\n\r\n\r\nيوم نأتي الرّحمان و هو رحيم\r\nانّه كان وعده مأتيّا\r\n\r\n\r\nيوم يأتيه مثل ما قال فردا\r\nسوف القى من العذاب فريّا\r\n\r\n\r\nربّ ان تعف فالمعافاة ظنّي\r\nاو تعاقب فلم تعاقب بريئا\r\n\r\nپيغمبر ص فرمود : شعر او مؤمن بود و دلش كافر . سعيد بن مسيّب گفته است اين آيه در وصف ابو عامر بن نعمان الصّيفى نازل شده است كه مردى مسيحى و زاهد و پلاس پوش بوده بمدينه حضور پيغمبر رسيد و پرسيد بكدام دين هستى و چه آورده اى ؟ فرمود : بدين ابراهيم و با آئين مسلمانى ، او گفت من هم بر دين ابراهيم هستم فرمود : به آن دين از پيش خود چيزها افزوده‌ايد ، او نفرين كرد كه از ميان من و تو هر كدام دروغگو باشيم خدا در سرگردانى و در بدرى نابودش كند و از آنجا بشام رفت و از دولت وقت براى نابودى پيغمبر مدد خواست و بمنافقين پيغام كرد كه براى او مسجدى بسازند و آماده باشند تا با كمك يكديگر بجنگ پيغمبر بروند و چون به او كمك نشد در شام بيچاره و سرگردان بماند تا بمرد ، قتاده گفت : اين آيه مثل است براى آن كس كه راه هدايت به او عرضه شود و او از آن روى بگرداند .\r\n","description":"","footnote":"","page_name":" 258 ","page_number":258},
  {"content":"\r\n\r\nترجمه :\r\n176 اى محمّد براى مردم نقل كن داستان آن كه از نشانه ها [ و دين و پيغمبر 
  ] خود به او نمايانديم و او خود را از آن بر كنار كرد و ديو او را بدنبال خود برد وز گمراهان شد\r\n177 و گر شايسته مىدانستيم و بسرنوشت مىكرديم او را به آن علم و معرفت بلند مرتبمىنموديم و لكن او خود را فرومايه كرد و بدنبال خواسته هاى خود رفت . پس داستان او داستان سگ است كه اگر ز خود برانى زبان ز تشنگى برآرد و اگر به خود گذاريش همچنان زبان درآرد و هلهل زند . اين چنين است داستان گروهى كه نشانه هاى ما را دروغ شمردند . پس تو اى محمّد اين داستانها را به ياد مردم بدار تا شايد بينديشند [ و رو بصلاح روند 
  ]\r\n178 چه بد نمونه دارند آن مردم كه آيات ما دروغ شمردند و به خود ستم نمودند\r\n179 البتّه آن را كه خدا رهبرى كند به راه راست بود و آنان را كه [ آماده ى پذيرش حق نشدند 
  ] او ز راه بگرداند و زيانديده بودند\r\n180 چه ما گروهى بسيار ز آدمى و پرى آفريديم كه [ سر انجام انديشه و كارشان 
  ] بسوى دوزخ باشد ، [ چون 
  ] دلهاشان توان فهميدن ندارد و چشم و گوششان نه بيند و نشنود . پس اين گونه مردم بمانند چهارپايان بودند و بلكه فروترند كه مردمى بىخبرند .\r\nسخن مفسّرين : « وَإِذْ أَخَذَ رَبُّكَ مِنْ بَنِي آدَمَ » 173 طبرى : مردى از بنى - سعد بنام اسود بن سريع گفت در حضور پيغمبر چهار جنگ را حاضر بودم ، مردم ذريه و نسل مشركين و جنگجويان را دشنام ميدادند ، پيغمبر خبردار شد و اعتراض فرمود ، از آن حضرت پرسيدند : نه مگر پدرهاى آنها مشرك بودند ؟ فرمود : مردمان خوب كه در ميان شما هستند پدرانشان مشرك بوده‌اند و هر مولود جاندارى بر نهاد اصلى طبيعت اسلام و حقّپرستى است تا زبانش گشاده شود و پدر مادرش او را باديان مختلف برگردانند ، حسن بصرى گفت : اين سخن پيغمبر در قرآن است به اين آيه « وَإِذْ أَخَذَ رَبُّكَ » .\r\nمجمع : علماى شيعه و غير شيعه در معنى اين آيه و چگونگى آن اختلاف كرده‌اند : يك دسته گفته‌اند يعنى خداوند نسل آدم را كه مانند مورچگان بودند\r\n","description":"","footnote":"","page_name":" 259 ","page_number":259},
  {"content":"\r\nاز پشت او بدر كرد و در جلوش نهاد و گفت : از اينها پيمان مىگيرم كه روزيشان دهم و آنها من را بپرستند و ببت نگرايند ، و بملائكه گفت : شما نيز گواه باشيد ، آنها گفتند : ما گواهى داريم ، ابو الهذّيل گفته است : حسن بصرى و همفكران او معتقد بوده‌اند كه اطفال و نوزادها در عالم ديگر بهره مند و متنعّم هستند بواسطه ى ثواب ايمانى كه در آن هنگام پذيرفتند و گفتند « بلى شهدنا » . رمانى و ابن اخشيد و ابو مسلم در معنى آيه چنين گفته‌اند : يعنى خداوند بنى آدم را از پشت پدران بيرون كرد « و در بچه دان مادران » جاى داد و بصورتهاى مختلف بالا برد تا به صورت آدمى تكميل شد و پس از آن داراى رشد و تميز شد و مكلف و موظَّف بوظائفى شد و از آثار صنعت و دلايل معرفت حقّ آن اندازه براى او نمودار كرد كه با عقل خود توانست آنها را بداند و بفهمد ، مانند اينكه خود شاهد تمام آنها است ، پس در طىّ اين احوال چنان بود كه خود معترف و مقرّ بآفريدگار خود بودند و جاى عذر و خود - دارى و بهانه برايشان نماند ، و اگرچه به صورت ظاهر شاهد خواستن و شهادت دادنى نبود ولى برگذار كردن اين درجات موجبات اقرار و اعتراف بود چنان كه در اين آيه گفته شده است : « فَقالَ لَها وَلِلأَرْضِ ائْتِيا طَوْعاً أَوْ كَرْهاً قالَتا أَتَيْنا طائِعِينَ » يعنى به آسمان و زمين فرمان كرديم كه باجبار و يا ميل خود خواه و نخواه بيائيد ، آنها هم گفتند : با كمال اطاعت آمديم . و معلوم است كه اين گفتگو حقيقت خارجى نداشته است و بعنوان مثل گفته شده است ، و مانند اين شعر :\r\n\r\nو قالت له العينان سمعا و طاعة\r\nو حدّرتا كالدّر لمّا يثقب\r\n\r\nيعنى هر دو چشمش به او گفتند : شنيديم و فرمانبرداريم و زان پس مانند درّ نسفته از درون خود فرو ريختند . و مثل اين جمله ها كه از خطيبى نقل شده است در خطبه ى خود چنين گفت « سل الارض من شقّ انهارك و غرس اشجارك و اينع ثمارك فان لم تجبك جهارا اجابتك اعتبارا » يعنى از زمين بپرس كى رودخانه و درخت در سطح تو ايجاد كرد و ميوه ها را رسيده و شيرين نمود ؟ اگر او آشكارا به تو جوابى نداد ولى به زبان پند و عبرت جوابت مىدهد ، و نظير اين گونه گفتگو ،\r\n","description":"","footnote":"","page_name":" 260 ","page_number":260},
  {"content":"\r\nبا آنكه قابل خطاب و سخن نيست در نظم و نثر عرب فراوان است ، پس اين آيه مانند آنها است ، قول سوّم كه قاضى و جبّائى گفته‌اند ، اين معنى است : كه خداوند از نسل آدم يك عده مردم را آفريده است كه عاقل و كامل هستند و بوسيله پيغمبران اقرار بتوحيد كرده‌اند و شرك پدران خود را بهانه قرار نخواهند داد ، و ديگر مردم هم كه عقل و معرفتى دارند پيروى آنها مىكنند .\r\nامام فخر : براى معنى اين آيه و اعتراض بر آن در حدود شانزده ايراد و جواب نوشته است كه فايده اى در نقل آن نيست .\r\nتفسير نيشابورى : بعضى از علماء در معنى اين آيه گفته‌اند : چون ارواح انسان پيش از ابدان آفريده شده است او اقرار بتوحيد از لوازم ذات و حقيقت و جزء موجوديّت ارواح است و اين علم و اطلاع و اقرار چيزى نيست كه علاوه ى بر هويت ارواح باشد تا محتاج به تحصيل و كوشش باشد پس مقصود از اين سؤال و جواب همان موجوديّت ارواح بنى آدم است كه خود حقيقت اقرار بتوحيد است ، ولى البته پس از وابستگى به بدن و مادّه عوارض مادّى او را نميگذارد كه گذشته ى خود را به ياد داشته باشد ، پس ممكن است بوسيله ى تذكّر بخاطر آورد كه در آن مقام چگونه مطَّلع بوده است و اقرار كرده است ، و بعضى ارواح ممكن است اين لياقت را از دست داده و با يادآورى هم متذكر نشوند .\r\nدر تفسير حسينى نوشته : اى درويش ، اين آيت عهد الست تا بىخبران سر كوچه ى غفلت را متنبسازد ، و الَّا هوشمندان بيدار دل از آن سؤال و جواب غافل نيستند ، بيت :\r\n\r\nالست ازل همچنان شان به گوش\r\nبفرياد « قالوا بلى » در خروش\r\n\r\nدر نفحات مذكور است كه علىّ سهل اصفهانى را قدّس سرّه گفتند : روز بلى را ياد دارى ؟ گفت : چون ندارم ، گوئى كه دى بود . شيخ الاسلام خواجه عبد اللَّه انصارى روّح اللَّه روحه فرمود كه درين سخن نقصى است . صوفى را دى و فردا چه بود ؟ آن روز را هنوز شب در نيامده و صوفى در همان روز است .\r\n","description":"","footnote":"","page_name":" 261 ","page_number":261},
  {"content":"\r\n\r\nروز امروز است اى صوفىوشان\r\nكى بود از دى و از فردا نشان\r\n\r\n\r\nآن كه از حقّ نيست غافل يك نفس\r\nماضى و مستقبلش حال است و بس\r\n\r\nاز حسين منصور قدّس سرّه منقول است كه فرموده‌اند : غائب از حقايق سؤال الست چگونه جواب دهد ؟ پس سر مخاطب و مجيب بغايت ناز گشت . مصراع :\r\n« هم خود الست گويد و هم خود بلى كند » و در بعضى نسخ چنين گويد :\r\n\r\nتو در ميانه هيچ نه اى هر چه هست او است\r\nهم خود الست گويد و هم خود بلى كند\r\n\r\nروح البيان : در تأويلات نجميّه گفته است : خداوند با هيچ يك از موجودات پيش از آن كه موجود شوند سخن نگفت مگر با آدمى كه هنوز موجود نشده با او سخن گفت و او هم موجود نبوده پاسخ گفت ، پس با نبوده بروش موجودات رفتار كرد و حالت بودنى به آنها داد پس آغاز او مانند انجام او است و عاقبت كارش به آنجا مىرسد كه از آن آغاز شده است يعنى خداوند چشم و گوش و زبان او است چنان كه خود فرموده است : « كنت له سمعا و بصرا و لسانا فبى يسمع و بي يبصر و بي ينطق » و جنيد مقصودش همين بوده است كه گفته است : انجام برگشت بآغاز است و عاقبت كار به آنجا است كه از آن پديدار شده است .\r\nتفسير عبده : يعنى متوجّه باش اى پيغمبر آنچه را كه خداوند بموجب فطرت و عقل پيمان گرفت از عموم بنى آدم آنگاه كه از پى يكدگر بيرونشان آورد و بر فطرت و خوى اسلام آفريدشان .\r\n« مِنْ ظُهُورِهِمْ ذُرِّيَّتَهُمْ » 173 مجمع : قاريهاى كوفه و ابن كثير « ذرّيّتهم » به صورت مفرد خوانده‌اند و ديگر قاريها « ذرّيّاتهم » به صورت جمع قرائت كرده‌اند ، و كلمات « مِنْ ظُهُورِهِمْ » بدل است از بنى آدم و معنى چنين است : خارج كرد خدا از پشت بنى آدم ذرّيّه و نسل او را .\r\n« ألَسْتُ بِرَبِّكُمْ قالُوا بَلى » 173 كشف نوشته است شيخ الاسلام انصارى گفت قدّس اللَّه روحه : كرم گفت « ألَسْتُ بِرَبِّكُمْ » بر گفت « بلى » چون داعى و مجيب يكى\r\n","description":"","footnote":"","page_name":" 262 ","page_number":262},
  {"content":"\r\nاست ، دو تعرّض چه معنى ، ملك رهى را با خود خواند - او را به خود نيوشيد - بىاو خود جواب داد و جواب ببنده بخشيد اين همچنان است كه مصطفى را گفت « وَما رَمَيْتَ - إِذْ رَمَيْتَ » در اين آيت دعوى بسوخت و معنى بنواخت تا هر كه به خود باز آيد ، او را نشناخت ، سيل ربوبيّت بر گرد بشريّت گماشت او را از او بربود پس او را نيابت داشت مىگويد : نه تو انداختى آنگه كه مىانداختى « و يدا تبطش بي » اين است گر بشناختى .\r\n« شَهِدْنا أَنْ تَقُولُوا » 173 مجمع : ابو عمرو در اين جمله و جمله ى بعد « أَوْ تَقُولُوا إِنَّما أَشْرَكَ » « يقولوا » با ياء به صيغه ى غايب خوانده است يعنى آنها بگويند ، و ديگر قاريها با تاء خوانده‌اند يعنى شما بگوئيد . و معنى جمله اين است : براى اينكه در موقع گرفتارى نگويند ما غافل بوديم و نگويند پدران ما مشرك بودند .\r\nفى ظلال : اين آيه تعبيرى است قرآنى به صورت انجمنى ز انبوه بيشمار نسل آدم كه به عالم غيب بسيار دور در پشت پدران انباشته در معرض پرسش پروردگار خود اعتراف به ربوبيّت و گواهى بيگانگى او مىكنند و اين بالاترين انديشه ى بشرى است كه به صورت ذريه و نسل بمانند يك فرمند آماده براى سؤال و جواب ، اوصاف نهائى بشرى و استعداد فطرى او را نمودار مىكند .\r\n« وَاتْلُ عَلَيْهِمْ نَبَأَ الَّذِي آتَيْناه آياتِنا فَانْسَلَخَ مِنْها » 176 ابو الفتوح نوشته است : حق تعالى گفت رسول را برخوان بر امّت خبر آن كس كه ما آيات خود به او داديم او از آن بيرون آمد چون مار كه از پوست بيرون آيد ، خلاف كردند در آن كه كه بود ؟\r\nعبد اللَّه مسعود گفت : بلعم باعور بود ، عبد اللَّه عبّاس گفت از بنى اسرائيل بود .\r\nعبد اللَّه عمر و سعيد بن المسيّب گفتند : آيه در اميّة بن ابى الصّلت الثّقفى آمد .\r\nعبادة بن الصامت گفت : آيه در قريش آمد كه خداى تعالى كتاب قرآن به ايشان داد از آن منسلخ شدند و قبول نكردند ، حسن بصرى و ابن كيسان گفتند : در منافقان اهل كتاب آمد كه رسول را ميشناختند و ايمان نياوردند . عكرمه گفت : آيه عام است در حقّ همه ى كافران ، قتاده گفت : اين مثلى است كه خداى تعالى بزد در حقّ آنان كه هدى بر ايشان عرضه كنند ايشان اعراض كنند از آن و قبول نكنند .\r\n","description":"","footnote":"","page_name":" 263 ","page_number":263},
  {"content":"\r\n\r\n« كَمَثَلِ الْكَلْبِ إِنْ تَحْمِلْ عَلَيْه يَلْهَثْ أَوْ تَتْرُكْه يَلْهَثْ » 177 امام فخر : چون سگ از خستگى و تشنگى زبان خود بيرون مىكند چه او را برانند و چه به حال خود بگذارند ، پس شخص حريص گمراه چه موعظه اش كنند يا نكنند به گمراهى خود ثابت است مانند آن سگ كه خوار است و به حالت لهث و هلهل زدن .\r\nابو الفتوح نوشته است : وجه تمثل و جاى شبه آن است كه اگر وعظ كنى اين كافر را سود ندارد و اگر نكنى همان هر دو بيك مثابه باشد چون سگ اگر برانيش زبان بيرون كند و اگر رهاش كنى زبان بيرون كند ، و بر اين قول « تَحْمِلْ عَلَيْه » محمول باشد بر حمله و طرد ، و وجه ديگر آن كه از حمل باشد : اگر بار بر او نهى يعنى اگر او را بر كارى دارى كه كار او باشد چون رفتن و تاختن و صيد كردن لهث كند و اگر رهاش كنى همان كند .\r\n« فَهُوَ الْمُهْتَدِي » 179 مجمع : همه ى قاريها اين كلمه را با ياء تلفظَّ كرده‌اند و در آيات ديگر قرآن ياء را تلفظ نكرده‌اند .\r\n« وَلَقَدْ ذَرَأْنا لِجَهَنَّمَ كَثِيراً » 180 طبرى و عموم مفسّرين : يعنى چون خداوند عالم است كه آنها مؤمن نمىشوند و به موجب كفرشان به آتش مىروند ، پس آنها را آفريد و نتيجه ى آن براى ايشان آتش است و جهنّم .\r\nابو الفتوح : لام « لجهنم » لام عاقبت است به معنى نتيجه و پايان و نظير اين در قرآن و شعر عرب بسيار است مثل :\r\n\r\nله ملك ينادي كل يوم\r\nلدوا للموت و ابنوا للخراب\r\n\r\nيعنى خدا ملكى دارد كه همه روز فرياد مىكند : بزائيد تا بميرد ، و بسازيد تا خراب شود .\r\nسخن ما : 1 - از آيت 173 « وَإِذْ أَخَذَ رَبُّكَ » تا آخر آيت 175 « لَعَلَّهُمْ يَرْجِعُونَ » يادآورى است براى بشر كه به موجب نهاد آدميت خود با خداوند پيمان داريد و هر گونه خلاف و انحراف از آئين انسانيّت موجب محروميّت است ، 2 - بقيّه ى آيات تا آخر معرّفى و يادآورى است براى مردم لجوج و سرسخت كه با همه ى وسائل\r\n","description":"","footnote":"","page_name":" 264 ","page_number":264},
  {"content":"\r\n\r\nتعليم و تربيت از عقل و علم و كتاب و رهنما و مربّى باز هم مانند حيوان هستند كه از اين وسائل هيچ گونه استفاده ندارند ، 3 - جمله هاى « مَنْ يَهْدِ اللَّه » ، « وَمَنْ يُضْلِلْ » ، « وَلَقَدْ ذَرَأْنا » براى روشن شدن حقيقت فطرت آدمى است كه به موجب و مقتضاى اين عالم خاكى و تابش خورشيد و پرورش زمين جنس آدمى زاد يكنواخت و يك جور نيست و هر كسى به موجب تركيبات مغز و اعصاب و خون و عضلات طورى آماده است كه يكى زود به راه راست مىرود و به سعادت مىرسد و ديگرى طورى است كه خوى خودسرى و گمراهى در نهاد او است و يا جهنّمى سرشت است و سختى و عذاب پسند كه در زندگى خود را براى گرفتارى هميشه آماده مىكند و عاقبت كار او هم محروميّت است و گرفتارى و به طورى كه مكرر نوشته‌ايم جاى اعتراض بر آفرينش نيست ، زيرا خداوند و قدرت لايزال اصل فيض و تراوش است و بىنهايت از آن قدرت و اصل وجود موجود نمودار مىشود ، و در پيشگاه آن قدرت سعادت و شقاوت و كم و زياد و خوب و بد تصوّر ندارد و همه ى اين تفاوتها و مراتب و طبقات براى ما آدميزادها است كه هر كدام ما در هر وقتى طورى هستيم غير از آن ديگرى و وقت ديگر و در پيشگاه آن قدرت بىآغاز و انجام ظلم و جهل و نادانى و ستم تصوّر ندارد چون قدرت و توانائى بىنهايت است پس كجا نقص است و كمى تا نادانى باشد يا ستمكارى بلكه ايجاد است و خير يعنى هر چه اسم موجود بر او نهاده شود خوب است ، البتّه چون ما آدميزادها خيلى چيزها مىخواهيم ولى موجودى محدود هستيم و به همه ى چيزها مسلَّط نيستيم گرفتار نقص و محروميت و بدى مىشويم و قضاوت كه مىكنيم در نتيجه ى احساسات خود ما است و همه ى اينها از قامت ناساز بىاندام ما است ، و گر نه تشريف وجود بر بالاى كس كوتاه نيست .\r\n[ سوره الأعراف ( 7 ) : آيات 180 تا 186 
  ]\r\nوَ لِلَّه الأَسْماءُ الْحُسْنى فَادْعُوه بِها وَذَرُوا الَّذِينَ يُلْحِدُونَ فِي أَسْمائِه سَيُجْزَوْنَ ما كانُوا يَعْمَلُونَ ( 180 ) وَمِمَّنْ خَلَقْنا أُمَّةٌ يَهْدُونَ بِالْحَقِّ وَبِه يَعْدِلُونَ ( 181 ) وَالَّذِينَ كَذَّبُوا بِآياتِنا سَنَسْتَدْرِجُهُمْ مِنْ حَيْثُ لا يَعْلَمُونَ ( 182 ) وَأُمْلِي لَهُمْ إِنَّ كَيْدِي مَتِينٌ ( 183 ) أوَ لَمْ يَتَفَكَّرُوا ما بِصاحِبِهِمْ مِنْ جِنَّةٍ إِنْ هُوَ إِلَّا نَذِيرٌ مُبِينٌ ( 184 )\r\nأَ وَلَمْ يَنْظُرُوا فِي مَلَكُوتِ السَّماواتِ وَالأَرْضِ وَما خَلَقَ اللَّه مِنْ شَيْءٍ وَأَنْ عَسى أَنْ يَكُونَ قَدِ اقْتَرَبَ أَجَلُهُمْ فَبِأَيِّ حَدِيثٍ بَعْدَه يُؤْمِنُونَ ( 185 ) مَنْ يُضْلِلِ اللَّه فَلا هادِيَ لَه وَيَذَرُهُمْ فِي طُغْيانِهِمْ يَعْمَهُونَ ( 186 )\r\n","description":"","footnote":"","page_name":" 265 ","page_number":265},
  {"content":"\r\nمعنى لغات : « سَنَسْتَدْرِجُهُمْ » - از استدرجه ، يعنى او را به چيزى نزديك كرد از پله اى و پايه اى به پايه و پله ى ديگر بالا برد ، او را گول زد ، آزادش گذارد تا بر زمين راه رود . املي - از مصدر املاء به معنى زندگى دراز كردن و از آن بهره بردن به ستمكار مهلت دادن ديكته كردن و گفتن يك نوشته را براى ديگرى تا او آن را بنويسد ، كسى در گمراهى خود گذاردن و مدّتى با آن حال رها كردن . يعمهون - در كار و راه خود سرگردان مىباشند و در گمراهى مردد و دو دل هستند .\r\nترجمه :\r\n181 همه نامهاى نكو ويژه ى خداوند است [ كه هر نام نيك نشانى از او است 
  ] پس شما مسلمانان او را به آن نامها بخوانيد [ تا بدل حقّشناس شويد 
  ] . و آن كسان كه در نامهاى او رخنه مىكنند و به بد مىگردانند به خودشان وا گذاريد كه به زودى سزاى آنچه كنند بينند ،\r\n182 و البتّه از آفريدگان ما گروهى راهنماى به حق هستند و دل به سوى راستى و درستى دارند ،\r\n183 و آنها كه آيات ما و نشانه هاى حقّ دروغ مىشمارند اندك اندك چنان گرفتارشان كنيم [ كه خود سرگرم خواسته هاى زندگى به ناگهان گرفتار آزار هميشگى شوند 
  ] و خود ندانند از كجا به چنين روز رسيدند ،\r\n184 چه چند روزى آسوده شان بداريم ولى چاره گرى و آزار ما سخت و استوار بود ،\r\n185 چرا اين بىدينان نمىانديشند كه اين همشهرى ديده شناخته شان گرفتار ديوانگى نيست ؟ و او خرگه بيم و نويدآورى است [ و سر انجامشان 
  ] آشكار كند [ دعوى دگر ندارد 
  ] ،\r\n186 چرا در آفرينش آسمانها و زمين و به نيروهاى نهفته در آن نمىنگرند [ و پند نمىگيرند 
  ] كه شايد مرگشان نزديك\r\n","description":"","footnote":"","page_name":" 266 ","page_number":266},
  {"content":"\r\n\r\nباشد [ و ناگهان گريبانگيرشان شود 
  ] و زان پس چه سخنى خواهند پذيرفت ؟ [ كه قرآن شنيدند و بيم مرگ دريافتند و نپذيرفتند و مردند زان پس چه شنوند و كنند ؟ كه خود گمراهى پيش گرفتند و خدا به بيراهه شان رها كرد 
  ]\r\n187 و آن را كه خدا گمراه گذارد راهنمائى نيابد و او به خودشان واگذارد كه خودخواهى و سرسختىشان سرگردان بمانند [ و راه به جائى نبرند 
  ] .\r\nسخن مفسّرين : « وَلِلَّه الأَسْماءُ الْحُسْنى » 181 مجمع : آن اسمها كه معنى نيكو دارد مختصّ به خداوند است : مانند ، جواد ، رحيم ، رزّاق ، كريم ، بعضى گفته‌اند همه ى اسمهاى خداوند اسماء حسنى است چون همه نيكو است و معانى نيكو دارد مانند آن كلمات كه صفات حقّ را نشان مىدهد مثل عالم ، حىّ ، قادر ، و يا آنها كه چگونگى افعال حقّ را نشان مىدهد ، مثل : خالق و رازق و آنچه مربوط به تنزيه و تقديس است مثل غنى و قدّوس و أحد ، و بعضى گفته‌اند : مقصود از اسماء حسنى آن كلمات است كه مردم به آن توجّه دارند مثل آن كلمات كه عفو و رحمت را بفهماند ، و آنها كه خشم و انتقام را نشان مىدهد چون مورد پسند مردم نيست از اسماى حسنى شمرده نمىشود .\r\nكشف نوشته است : شيخ الإسلام انصارى قدّس سرّه و روحه : آنچه اللَّه از خود نشان داد آن است وصف وى چنان است ، اللَّه از خود بر بيان است و مصطفى از او بر عيان است ، خود را ميگويد « فَسْئَلْ بِه خَبِيراً » و مصطفى را مىگويد « وَما يَنْطِقُ عَنِ الْهَوى » اللَّه گفت كه صفت هست و نام هست تو آن ميگوى كه هست آنچه نگفت كه نيست تو مگوى كه نيست ، اللَّه نگفت كه من چونم ، اگر بگفتى كه چونم ما بگفتيمى ، اللَّه گفت كه هستم ، چونى بنگفت ، تو هست ميگوى چونى مگوى ، هر كه را دو آيت از قرآن معلوم گشت از تشبيه برست « أفَمَنْ يَخْلُقُ كَمَنْ لا يَخْلُقُ » « لَيْسَ كَمِثْلِه شَيْءٌ وَهُوَ السَّمِيعُ الْبَصِيرُ » اثبات اسم نه تشبيه است و تقديس در نفى مذهب ابليس است او كه مىتشبيه كند از حظيره ى اسلام بيرون است ، و او كه صفت ردّ مىكند زنديق است .\r\n","description":"","footnote":"","page_name":" 267 ","page_number":267},
  {"content":"\r\nامام فخر : اين جمله در دنباله ى آيت جلو چنان است كه گفته است غفلت موجب گرفتارى است و نجات به واسطه ى ذكر و ياد خدا است و مردمان با معرفت و اهل مشاهده در وجدان خود مىبينند كه چون دل از ياد خدا غافل شد و به هوا و هوس گرفتار حرص و زمهرير حرمان مىشود ، پيوسته چيزى را مىخواهد و باز دنبال آن چيز ديگر مىخواهد و هرگز از تاريكى نجات نخواهد يافت ، ولى چون در ياد خدا بر دلش باز شد از آتش بلاهاى روحى آسوده مىشود و از افسوس زيان دل نجات مىيابد ، و چون قدرت خدا بىنهايت است و آفريده ها نامتناهى و ارتباط هر يك آن ها با حقيقت خداوند موجب اسم و نام مخصوص به آنها است پس نامهاى خداوندى كه نشانه و نمودار مخلوقات او است بىپايان است و همه نيكو است زيرا كه جملگى آفريدگان مظهر جمال و جلال او هستند پس نام آنها هم وسيله ى شناسائى آن مظاهر حقّ است و جز نيكو نخواهد بود ، و هر كس معرفت و شناسائى او به اسرار حكمت حقّ در ايجاد موجودات بيشتر باشد ، علم و اطَّلاع او باسماء اللَّه بيشتر خواهد بود و چون راز آفرينش بىنهايت است و اطَّلاع به آن ناممكن پس معرفت اسماء الحسنى نيز ناممكن است ، و در چهار سوره ، 1 - بنى اسرائيل در آخر ، 2 - طه در اوّل ، 3 - حشر در آخر ، 4 - در اين سوره ى انفال اين جمله تكرار شده است .\r\nكشاف زمخشرى : يعنى آن نامها كه بهترين اسمها است براى اينكه آنها معانى نيكو را نشان مىدهد كه تمجيد و تقديس حقّ است .\r\nتفسير عبده : حسنى جمع احسن است ، يعنى همه ى اسمها كه بهترين معانى را مىفهماند و كاملترين صفات را نشان مىدهد مختصّ به خداوند است و بس ، محمّد بن علىّ بن الحسين گفته است : از حضرت ابو جعفر محمّد الصّادق « 1 » پرسيدم كه اسماء - الحسنى كدام است ؟ فرمود : آن در قرآن است .\r\n\r\n","description":"","footnote":"\r\n( 1 ) عبارت تفسير عبده صحيح نيست زيرا مراد به محمّد بن على بن الحسين حضرت باقر ( ع ) است و ابو جعفر كنيه آن حضرت است و نيز سؤال حضرت باقر از حضرت صادق ع در اينجا معنى ندارد و ظاهرا عبارت تصحيف شده و صحيح چنين است كه از محمّد بن علىّ بن الحسين حضرت ابو جعفر باقر ( ع ) پرسيدم .\r\n( مصحح )\r\n","page_name":" 268 ","page_number":268},
  {"content":"\r\nتفسير حسينى : در زاد المسير آورده كه سبب نزول اين آيت آن بود كه مردى خداى را در نماز به اسم اللَّه ياد كرد و به اسم الرّحمان نيز بخواند ابو جهل گفت كه محمّد و اصحاب او مىگويند كه ما يك خداى را مىپرستيم ، پس اين مرد چرا دو خدا را مىخواند ؟ آيت آمد كه اسماء الهى بسيار است ، همه نيكو است او را بدان نامها بخوانيد .\r\nتفسير طنطاوى : نتيجه ى اين جمله دو معنى است : خداوند عالم محتاج نيست و همه موجودات نيازمند او هستند ، از اين جهت يك دسته خود داراى معانى نيكو است مثل قديم ، باقى ، قادر ، عالم ، واحد ، و يك دسته به واسطه ى نتيجه و اثر نيكو است : مثل : غفّار ، رحمن ، شكور ، حليم .\r\n« فَادْعُوه بِها » 181 مجمع و غيره : يعنى به آن نامها خدا را بخوانيد و دعا كنيد در كشّاف معنى كرده است : به آن نامها خدا را بناميد . در تفسير حسينى نوشته است پس او را بدان اوصاف شناسيد ، و گفته‌اند : متخلَّق شويد به اخلاق ربّانى ، و متّصف گرديد به اوصاف حقّانى .\r\n« وَذَرُوا الَّذِينَ يُلْحِدُونَ » 181 طبرى : يعنى مشركين نامهاى خدا را از معنى اصلى خود مىگرداندند ، و با تغيير آن بتهاى خود را نامگذارى مىكردند مثل لفظ « اللَّه » كه آن را دگرگون كرده و به صورت « الات » نام بت مىكردند و كلمه ى « العزيز » كه نام خدا است « العزّى » تلفّظ مىكردند و بت را به آن مىناميدند .\r\nمجمع البيان : حمزه « يلحدون » با فتح ياء و حاء خوانده است و ديگران با ضمّ ياء و كسر حاء خوانده‌اند و هر دو به يك معنى است .\r\nتفسير حسينى نوشته : يعنى بگذاريد متابعت آنها كه از روى جهل ميل كنند به كجى در نامهاى او ، يعنى تسميه مىكنند حقّ سبحانه را به نامى كه اذن شرع بدان لاحق نشده چنانچه اعراب حقّ را « يا ابا المكارم » و « يا ابيض الوجه » مى - گفتند ، و نصارى « يا ابا المسيح » و حكما « علَّت اولى » مىخواندند . و گفته‌اند : « الحاد » اشتقاق اسماى بتان بود از اسماى الهى چون منات از منّان .\r\n","description":"","footnote":"","page_name":" 269 ","page_number":269},
  {"content":"\r\n« وَمِمَّنْ خَلَقْنا أُمَّةٌ يَهْدُونَ بِالْحَقِّ » 182 مجمع البيان : عيّاشى از علىّ عليه السلام روايت كرده است كه آن حضرت سوگند ياد فرمود كه اين امت به هفتاد و سه دسته تقسيم خواهند شد و فقطَّ يك دسته به راه راست است و نجات يافته و ديگران همه گمراه هستند و به آتش ، آنگاه اين آيه را تلاوت فرمود : و از امام باقر و صادق ( ع ) نقل شده است كه مقصود از اين جمله ما هستيم .\r\n« سَنَسْتَدْرِجُهُمْ » 183 امام فخر : چون گنجينه هاى شاهنشاهى ايران را نزد عمر بردند ، گفت : اى خدا به تو پناهنده مىشوم كه مستدرج باشم و به تدريج سرگرم اين مال و سرمايه شوم و غافل باشم و ناگهان از خود بىخبر و گرفتار عذاب تو شوم چون شنيدم كه مىگفتى : « سَنَسْتَدْرِجُهُمْ مِنْ حَيْثُ لا يَعْلَمُونَ » .\r\nتفسير حسينى نوشته : امام قشيرى قدّس سرّه فرموده : كه استدراج اعطاى برّ است و انساى شكر يعنى نعمت بديشان مىدهد و سپاسدارى آن بر دل ايشان فراموش مىگرداند تا وقتى كه مستحقّ عقوبت مىشوند .\r\n« أوَ لَمْ يَتَفَكَّرُوا ما بِصاحِبِهِمْ مِنْ جِنَّةٍ » 185 مجمع : در « يتفكّروا » جمله تمام مىشود يعنى آيا اين كافران در گفتار و رفتار پيغمبر فكر نمىكنند ، و جمله ى بعد نتيجه جمله ى اوّل مىشود ، و معنى چنين است : پس از فكر و دقّت در احوال او خواهند توانست تصديق كنند كه اين شخص ديوانه نيست .\r\nچون پيغمبر شبى بر كوه صفا بالا رفت و اعراب قريش را تيره به تيره هر يك را به خداپرستى دعوت مىفرمود و از عذاب خدا مىترساند ، چون روز شد ، آنها مىگفتند :\r\nمحمّد شب گذشته ديوانه شده بود كه تا صبح فرياد مىكرد ، اين آيه براى جواب و جلوگيرى از اين گفتار نازل شد .\r\n« وَنَذَرُهُمْ » 187 مجمع : عراقيها با ياء و جزم راء قرائت كرده‌اند و ديگران با نون و رفع راء خوانده‌اند .\r\nسخن ما همان است كه در ترجمه و نقل از ديگران نوشته‌ايم .\r\n","description":"","footnote":"","page_name":" 270 ","page_number":270},
  {"content":"\r\n\r\n[ سوره الأعراف ( 7 ) : آيات 187 تا 193 
  ]\r\nيَسْئَلُونَكَ عَنِ السَّاعَةِ أَيَّانَ مُرْساها قُلْ إِنَّما عِلْمُها عِنْدَ رَبِّي لا يُجَلِّيها لِوَقْتِها إِلَّا هُوَ ثَقُلَتْ فِي السَّماواتِ وَالأَرْضِ لا تَأْتِيكُمْ إِلَّا بَغْتَةً يَسْئَلُونَكَ كَأَنَّكَ حَفِيٌّ عَنْها قُلْ إِنَّما عِلْمُها عِنْدَ اللَّه وَلكِنَّ أَكْثَرَ النَّاسِ لا يَعْلَمُونَ ( 187 ) قُلْ لا أَمْلِكُ لِنَفْسِي نَفْعاً وَلا ضَرًّا إِلَّا ما شاءَ اللَّه وَلَوْ كُنْتُ أَعْلَمُ الْغَيْبَ لاسْتَكْثَرْتُ مِنَ الْخَيْرِ وَما مَسَّنِيَ السُّوءُ إِنْ أَنَا إِلَّا نَذِيرٌ وَبَشِيرٌ لِقَوْمٍ يُؤْمِنُونَ ( 188 ) هُوَ الَّذِي خَلَقَكُمْ مِنْ نَفْسٍ واحِدَةٍ وَجَعَلَ مِنْها زَوْجَها لِيَسْكُنَ إِلَيْها فَلَمَّا تَغَشَّاها حَمَلَتْ حَمْلًا خَفِيفاً فَمَرَّتْ بِه فَلَمَّا أَثْقَلَتْ دَعَوَا اللَّه رَبَّهُما لَئِنْ آتَيْتَنا صالِحاً لَنَكُونَنَّ مِنَ الشَّاكِرِينَ ( 189 ) فَلَمَّا آتاهُما صالِحاً جَعَلا لَه شُرَكاءَ فِيما آتاهُما فَتَعالَى اللَّه عَمَّا يُشْرِكُونَ ( 190 ) أيُشْرِكُونَ ما لا يَخْلُقُ شَيْئاً وَهُمْ يُخْلَقُونَ ( 191 )\r\nوَ لا يَسْتَطِيعُونَ لَهُمْ نَصْراً وَلا أَنْفُسَهُمْ يَنْصُرُونَ ( 192 ) وَإِنْ تَدْعُوهُمْ إِلَى الْهُدى لا يَتَّبِعُوكُمْ سَواءٌ عَلَيْكُمْ أدَعَوْتُمُوهُمْ أَمْ أَنْتُمْ صامِتُونَ ( 193 )\r\nمعنى لغات : ايّان - يعنى چه وقت . مرسيها - از مصدر ارساء به معنى ثابت و برقرار بودن ، كشتى را با لنگر متوقّف كردن . حفيّ - آن كه به خوبى از چيزى مطَّلع هست آن كه زياد بخشش و اظهار سرور مىكند آن كه در پرسش از چيزى اصرار و پافشارى مىكند . تغشّيها - يعنى ملاقات كرد و رو برو شد با او و اينجا مقصود انجام عمل جنسى است . مرّت به - برگذار كرد و گردش كرد و از جائى به جائى رفت .\r\nجهت نزول : اسباب النّزول سيوطى : طبرى از ابن عبّاس نقل كرده است كه حمل بن ابى قشير و سموأل بن زيد به پيغمبر عرض كردند : ما مىدانيم قيامت\r\n","description":"","footnote":"","page_name":" 271 ","page_number":271},
  {"content":"\r\nيعنى چه اگر تو پيغمبر هستى بگو بدانيم چه وقت نمودار خواهد شد ؟ اين آيه « يَسْئَلُونَكَ » تا آخر براى جواب آنها نازل شد . قتاده گفته است كه اين گفتگو ميان قريش و اعراب مكه با پيغمبر بوده است .\r\nترجمه :\r\n[ اى پيغمبر اين مردم به آن اندازه گمراه و سرگردان هستند كه مىخواهند تو از قيامت خبردار باشى 
  ] 188 مىپرسند چه وقت اين كشتى لنگر مى - اندازد و كى قيامت مىشود ؟ تو به جواب اينها بگو : خداى من مىداند و بس كه چه وقت نمودارش خواهد كرد ، البته حادثه اى است بسيار سنگين و دشوار در آسمانها و زمين كه ناگهان بر سرتان آيد به آنگونه ز تو مىپرسند كه گويا تو ز آن آگاهى به جواب شان بگو : كسى جز خدا به اين راز آگاه نيست ، ولى بيشتر مردم ندانند [ كه قيامت چى است و قابل ادراك بشر نيست 
  ] .\r\nجهت نزول : مجمع البيان : نقل كرده‌اند كه مردم مكّه به پيغمبر ص عرض كردند :\r\nچرا خداى تو خبردارت نمىكند كدام جنس گران خواهد شد تا تو به ارزانى بخرى و گران بفروشى و يا خبردارت كند : كدام سرزمين خشك و بىحاصل خواهد بود ، تا از آنجا كوچ كنى ، منتقل شوى به آنجا كه بارندگى فراوان مىشود . آيت صد و نود « قُلْ لا أَمْلِكُ » - تا آخر به جواب آنها نازل شد .\r\nترجمه :\r\nاى پيغمبر در گفتگوى با اين مردم بگو : 190 من در سود و زيان خود اختيارى ندارم ، آنچه خدا به سرنوشت من كرده است ، و اگر از غيبت خبر مى - داشتم البته بسيار كارهاى خوب مىكردم و هرگز پيش آمد بد براى من نبود ، لكن من فقط مأمورى هستم كه مردمان مؤمن را از خير و شرشان آگاه مىكنم ، [ و مطلع و مسلَّط بر همه چيز 
  ]\r\n191 آن خدا است كه همه ى شما آدميزادها را از يك فرد آفريد و همسرش را نيز از او آفريد تا دلش به او آرام گيرد ، و چون با او در آميخت باردار شده و اندك اندك زن سنگينى فرزند را در شكم خود حس كرد هر روز از خدا خواستند كه اگر فرزندى شايسته و صالح داشته باشند شاكر و سپاسگزار چنين نعمتى شوند\r\n192 ولى چون فرزندى شايسته به آنان داد ديگرى را در پيدايش فرزند خود\r\n","description":"","footnote":"","page_name":" 272 ","page_number":272},
  {"content":"\r\n\r\nانباز خدا مىدانند با اينكه خداوند بالاتر از آن است كه در آفرينش او راهى و شركتى باشد . آيا اين آدميزادگان آن را انباز خدا كنند كه خود آفريده اى باشند ، و توان آفرينش چيزى ندارند و نه توان كمك به آن آدميان و نه به خود كمك توانند كرد ؟\r\nو اگر آنان را به راه حقّ بخوانيد پيروى شما نمىكنند و شما را يكسان بود كه كار ايشان را رهبرى كنيد يا سخنى به ايشان نگوئيد .\r\nسخن مفسّرين : « لا يُجَلِّيها لِوَقْتِها » 188 مجمع : يعنى اطَّلاع از وقت پيدايش آن را خدا مىداند . و بعضى گفته‌اند : يعنى خداوند آن را پديدار مى - كند و بس .\r\n« ثَقُلَتْ فِي السَّماواتِ » 188 ابو الفتوح نوشته است : در او دو قول گفتندى :\r\nيكى آن كه علم او بر اهل آسمان و زمين گران است و ديگر آن كه وقوع او بر اهل آسمان و زمين گران است .\r\n« كَأَنَّكَ حَفِيٌّ عَنْها » 189 مجمع : مجاهد گفته است : يعنى تو زياد پرسيده اى و مطلَّع از آن هستى ، بعضى گفته‌اند : يعنى گويا تو خوشحال هستى از اين گونه سؤالات و پرسشهاى آن مردم ، معنى ديگر گفته‌اند : گويا ميل دارى كه بپرسى و آن را بدانى ؟\r\n« قُلْ إِنَّما عِلْمُها عِنْدَ رَبِّي » 189 ابو الفتوح : جهت تكرار اين جمله در دو آيت متّصل به هم براى آن است كه در اوّل گفت : وقت آن را فقطَّ خداى من مىداند و در دوّم چگونگى آن را خدا مىداند .\r\n« قُلْ لا أَمْلِكُ » 190 ابو الفتوح : جهت ارتباط اين آيه به آيت جلو آن است كه چون از وقت پيدايش قيامت پرسيدند در دنباله ى جواب آنها دستور رسيد كه بگو : من از آينده ى خود خبر ندارم تا چه رسد به قيامت .\r\n« وَجَعَلَ مِنْها زَوْجَها » 191 مجمع : يعنى از آدم همسرش حوا را آفريد ، « لِيَسْكُنَ إِلَيْها » 191 در ص 27 مراحل السّالكين تأليف محمّد جعفر كبودر - آهنگى كه دهستانى است در همدان و به زمان فتحعلى شاه قاجار بوده است آدم\r\n","description":"","footnote":"","page_name":" 273 ","page_number":273},
  {"content":"\r\nرا به معلمى ملائكه و مسجودى ايشان مشغول مىكردند تا باشد كه قدرى نايره ى اشتياق او به حضرت تسكين پذيرد و با چيز ديگر انس گيرد چون وحشت آدم هيچ كم نمىشد و با كسى انس نمىگرفت هم از نفس او حوا را بيافريد و در كنار او نهاد تا با جنس خود انس گيرد چون در جمال حوا نگريست پرتو جمال حقّ ديد و از مشاهده ى حوا ظاهر شد كه « كلّ جمال من جمال اللَّه » ( يعنى هر زيبائى پرتوى از آن زيبائى حقيقى است ) چون ذوق آن جمال باز يافت ثعبان شهوت در حركت آمد غلبه ى آن صفت كه كاملترين صفات حيوانى است و بزرگترين حجاب - هاى او به هم رسيد ، حايل شد ميان روح و انس حضرت پس ديگر صفات حيوانى از خوش خوردن و خوش خفتن به هم رسيد و حجابها زياد شد و انس حضرت نقصان پذيرفت . پس آدم را چندان انس با بهشت و لذّات و شهوات او پديد آمد كه چون نداى « وَلا تَقْرَبا هذِه الشَّجَرَةَ » برآمد ابليس گفت : آدم طفلوار در اشجار و انهار بهشت آويخت او را هم بايد بدين خوش آمد فريفت كه « هَلْ أَدُلُّكَ عَلى شَجَرَةِ الْخُلْدِ » .\r\n« حَمْلًا خَفِيفاً فَمَرَّتْ بِه » 191 ابو الفتوح : يعنى از نطفه باردار شد و چندى مستمر به آن حال برگزار كرد ، يحيى بن يعمر « فمرت » با تخفيف راء خوانده است و ديگران با تشديد راء قرائت كرده‌اند .\r\n« لَئِنْ آتَيْتَنا صالِحاً » 191 مجمع : يعنى آدم و حوا تقاضا كردند كه اگر فرزند آنها سالم ، يا صالح ، يا پسر باشد .\r\nتنوير المقباس : ابن عبّاس : چون سنگينى باردارى نمودار شده ابليس وسوسه كرد كه حيوانى در شكم حوا است از اين جهت دعا كردند كه فرزندشان آدمى درست اندام باشد .\r\n« جَعَلا لَه شُرَكاءَ » 192 مجمع : مقصود از اين جمله آدم و حوا نيست و عموم دو فرد نر و ماده ى سالم و تندرست از نسل انسانى است .\r\nطبرى : قتاده گفته است : چون شيطان آنها را وسوسه كرد كه اگر مىخواهيد\r\n","description":"","footnote":"","page_name":" 274 ","page_number":274},
  {"content":"\r\nفرزند شما زنده بماند او را عبد الحارث بناميد آدم و حوّا قبول كردند و مقصود از اين جمله آن است كه آدم و حوّا در نامگذارى براى خدا شريك معيّن كردند چون نام شيطان حرث يا حارث بود و آنها فرزند خود را غلام شيطان ناميدند پس شريك در نامگذارى كرده‌اند نه در پرستش خداوند كه بتپرست و مشرك باشند .\r\nامام فخر : ممكن است از اوّل اين آيه وصف اعراب باشد و نفس واحده يعنى قصى جدّ قريش و زنش عربى قرشى از قبيله ى خودش بوده است ، و چون فرزندانشان آدمى و درست اندام بودند آنها را عبد العزى و عبد مناف و عبد - اللَّات و عبد القصى ناميدند و شريك براى خدا قرار دادند كه فرزندان خود را غلام و پرورده ى بتها ناميدند « 1 » .\r\nمجمع : كلمه ى « شركا » را مردم مدينه با كسر شين و تنوين نصب كاف خوانده - اند كه به صورت مصدر باشد ، و ديگران با ضمّ شين و الف ممدود خوانده‌اند تا جمع شريك باشد .\r\n« إِنْ تَدْعُوهُمْ » 194 مجمع البيان : اين آيه را تا آخر دو جور معنى كرده‌اند اوّل آنكه مقصود بتها و شركاى خدا هستند كه دعوت و رهبرى نسبت به آنها بىنتيجه است . دوّم مقصود مشركين هستند كه سخن حق سودى به آنها ندارد .\r\n« لا يَتَّبِعُوكُمْ » 194 مجمع : نافع با تخفيف تاء خوانده است و ديگران با تشديد خوانده‌اند .\r\nسخن ما : 1 - آيت اوّل معرفى مردم است كه به آن اندازه جاهل بودند كه از شخصيّتى مثل پيغمبر به جاى استفاده ى اخلاق و تربيت و علم چيزى مىپرسند كه براى بشرى فايده نخواهد داشت ، پس آنها كه اين آيه ها را مىخوانند\r\n\r\n","description":"","footnote":"\r\n( 1 ) ظاهرا ضمير تثنيه در « جعلا » و « آتاهما » را به آدم و حوّا برگرداندن صواب نباشد و درست آن است كه به نسل آدم كه مركب از ذكر و انثى مىباشد و از مفهوم كلَّى آيه به دست مىآيد برگردد ، و ذيل آيه كه « فَتَعالَى اللَّه عَمَّا يُشْرِكُونَ » است خود قرينه آن است كه مراد نسل آدم است چون « يشركون » جمع است نه تثنيه . و اين معنى در حديث حضرت رضا عليه السّلام با مأمون ذكر شده است . ( مصحح )\r\n","page_name":" 275 ","page_number":275},
  {"content":"\r\n\r\nبدانند : در گفتگوى با عالم و مربى از سخنان بيهوده احتراز كنند و چيزى بگويند ، و بپرسند كه در برابر بتوانند از او استفاده ى مناسب بكنند ، و اين آيه چه خوب نشان مىدهد طرز فكر آن مردم كه چون به محكمه ى دكتر يا نزد مهندس و يا جلو دكان يك متخصّص براى مقصود مناسب ميروند آن اندازه بيهوده مىگويند كه خود و طرف خود و شنوندگان حاضر را خسته مىكنند ، 2 - آيت 190 جمله ى « لا أَمْلِكُ لِنَفْسِي نَفْعاً وَلا ضَرًّا إِلَّا ما شاءَ اللَّه » مىفهماند : اختيار سود و زيان خود ندارم مگر كه خداوند خواهد يعنى آنچه را خدا بخواهد اختيار آن را دارد و نتيجه چنين است كه در كارهائى جزئى آدمى ز خود اختيار دارد . 3 - جمله ى « جَعَلا لَه شُرَكاءَ » در آيت 191 ظاهر اين است : خوى عموم آن مردم را نشان مىدهد كه روح يكتاپرستى در آنان نيست و براى هر چه مىيابند موجبات گوناگون فرض مىكنند و با اينكه دعا مىكنند و از خدا فرزند مىخواهند چون نوزادى تندرست و خوب در كنار خود مى - يابند گمان مىبرند ارباب انواع و بتها و جادوان و دعا خوانان در پيدايش فرزند - شان دست اندر كار بوده‌اند . و اشاره به اشخاص معين نيست چنان كه از ديگران نقل كرديم .\r\n[ سوره الأعراف ( 7 ) : آيات 194 تا 206 
  ]\r\nإِنَّ الَّذِينَ تَدْعُونَ مِنْ دُونِ اللَّه عِبادٌ أَمْثالُكُمْ فَادْعُوهُمْ فَلْيَسْتَجِيبُوا لَكُمْ إِنْ كُنْتُمْ صادِقِينَ ( 194 ) ألَهُمْ أَرْجُلٌ يَمْشُونَ بِها أَمْ لَهُمْ أَيْدٍ يَبْطِشُونَ بِها أَمْ لَهُمْ أَعْيُنٌ يُبْصِرُونَ بِها أَمْ لَهُمْ آذانٌ يَسْمَعُونَ بِها قُلِ ادْعُوا شُرَكاءَكُمْ ثُمَّ كِيدُونِ فَلا تُنْظِرُونِ ( 195 ) إِنَّ وَلِيِّيَ اللَّه الَّذِي نَزَّلَ الْكِتابَ وَهُوَ يَتَوَلَّى الصَّالِحِينَ ( 196 ) وَالَّذِينَ تَدْعُونَ مِنْ دُونِه لا يَسْتَطِيعُونَ نَصْرَكُمْ وَلا أَنْفُسَهُمْ يَنْصُرُونَ ( 197 ) وَإِنْ تَدْعُوهُمْ إِلَى الْهُدى لا يَسْمَعُوا وَتَراهُمْ يَنْظُرُونَ إِلَيْكَ وَهُمْ لا يُبْصِرُونَ ( 198 )\r\nخُذِ الْعَفْوَ وَأْمُرْ بِالْعُرْفِ وَأَعْرِضْ عَنِ الْجاهِلِينَ ( 199 ) وَإِمَّا يَنْزَغَنَّكَ مِنَ الشَّيْطانِ نَزْغٌ فَاسْتَعِذْ بِاللَّه إِنَّه سَمِيعٌ عَلِيمٌ ( 200 ) إِنَّ الَّذِينَ اتَّقَوْا إِذا مَسَّهُمْ طائِفٌ مِنَ الشَّيْطانِ تَذَكَّرُوا فَإِذا هُمْ مُبْصِرُونَ ( 201 ) وَإِخْوانُهُمْ يَمُدُّونَهُمْ فِي الغَيِّ ثُمَّ لا يُقْصِرُونَ ( 202 ) وَإِذا لَمْ تَأْتِهِمْ بِآيَةٍ قالُوا لَوْ لا اجْتَبَيْتَها قُلْ إِنَّما أَتَّبِعُ ما يُوحى إِلَيَّ مِنْ رَبِّي هذا بَصائِرُ مِنْ رَبِّكُمْ وَهُدىً وَرَحْمَةٌ لِقَوْمٍ يُؤْمِنُونَ ( 203 )\r\nوَ إِذا قُرِئَ الْقُرْآنُ فَاسْتَمِعُوا لَه وَأَنْصِتُوا لَعَلَّكُمْ تُرْحَمُونَ ( 204 ) وَاذْكُرْ رَبَّكَ فِي نَفْسِكَ تَضَرُّعاً وَخِيفَةً وَدُونَ الْجَهْرِ مِنَ الْقَوْلِ بِالْغُدُوِّ وَالآصالِ وَلا تَكُنْ مِنَ الْغافِلِينَ ( 205 ) إِنَّ الَّذِينَ عِنْدَ رَبِّكَ لا يَسْتَكْبِرُونَ عَنْ عِبادَتِه وَيُسَبِّحُونَه وَلَه يَسْجُدُونَ ( 206 )\r\n","description":"","footnote":"","page_name":" 276 ","page_number":276},
  {"content":"\r\nمعنى لغات : يبطشون - از بطش با فتح اوّل و سكون دوّم به معنى با جرئت و سختى گرفتن و زدن و دفاع كردن . كيدونى - از كيد به معنى مكر و حيله . عفو - بخشيدن و گذشتن از گناه ، چيز خوب و مرسوم ، مال زيادى از مخارج كه گذشتن از آن آسان است . نزغ - سخنى كه مردم را تحريك كند ، وسوسه و تحريك انسان بر گناه كه در دل يافت مىشود . طائف - آنچه در خواب ديده مىشود ، خشم ، جنون خيفة - حالت شخص ترسان . آصال - جمع اصيل به معنى وقت ميان عصر و مغرب كه ساعتهاى آخر روز تا به نهانى خورشيد باشد .\r\nترجمه :\r\n195 اى بتپرستان ، البتّه آنان كه شما به جاى خدا مىپرستيد آفريدگانى همانند خودتانند [ باور نداريد 
  ] به آنان نياز بريد تا اگر راست گويند خواسته تان انجام دهند ،\r\n196 مگر آنان را پاى رفتن است يا دست زدن و يا چشم\r\n","description":"","footnote":"","page_name":" 277 ","page_number":277},
  {"content":"\r\nو گوش شنيدن و ديدن [ تا اندك كارى ز آنان برآيد 
  ] ؟ اى محمّد به آنان بگو : آنها كه انباز خدا پنداشتيد بخوانيد و آنگاه در كار من چاره انديشيد و يك دم با من روزگار نبريد [ و مهلتم ندهيد 
  ]\r\n197 البتّه دوست و پشتيبان من خدا است كه اين قرآن به من فرو فرستاد و او ياور مردم درستكار است\r\n198 و آنها كه شماى به جاى خدا مىخوانيد نه توان يارى شما دارند و نه خود را توانند يارى كنند\r\n199 و اگر آنها را به راه حقّ بخوانيد سخن شما نشنوند و چنان آنها را بينى كه گويا به تو مىنگرند و خود نمىبينند ،\r\n200 تو از ايشان در گذر [ و اندك ز ايشان بپذير 
  ] و فرمان نيكوكارى كن و ز نادانان روى بگردان [ و پرواى بدى ايشان مدار 
  ]\r\n201 و اگر از [ رفتار كافران 
  ] تو را ديو بجنباند به خدا پناه ببر كه او شنوا است و دانا\r\n202 چه آنان كه پرهيزگار بودند اگر خار خاكى ز ديوان نيابند به ياد خدا افتند [ و به راه دورى از شيطان روند 
  ] و بيناى [ درستكارى 
  ] خود شوند\r\n203 ولى ديوان به گمراهى برادران خود [ و بىدينان 
  ] كمك مىكنند و اندك كوتاهى در آن ندارند ،\r\n204 و چون آيتى [ تازه ز قرآن 
  ] براىشان نيارى گويند : چرا آيتى نگزينى [ و براى ما نخوانى 
  ] بگو : من پيرو وحى پروردگار خود هستم [ وز خود چيزى ندارم 
  ] و اين قرآن راه بينائى ز سوى پروردگار شما است و راهنمائى و مهربانى است براى گروهى كه حقّ پذير بودند\r\n205 پس چون قرآن بخوانند دم نزنيد و گوش به آن فرا دهيد تا شايد مهر خداوندى به شما رسد ،\r\n206 و تو اى محمّد به صبح و شام پروردگار خود را در دل خود به ياد بيار به زاريدن آهسته كه آواز نكنى و از خدا بىخبران مباش\r\n207 ، [ چه فرشتگان و 
  ] آنها كه به پيشگاه پروردگار تواند گردنفراز ز بندگى او نباشند ، و تسبيح او گويند و سجده براى او كنند .\r\nسخن مفسّرين : « يَبْطِشُونَ » 196 مجمع : ابو جعفر با ضمّ خوانده است و ديگران با كسر آن .\r\n« ثُمَّ كِيدُونِ فَلا تُنْظِرُونِ » 196 مجمع : بعضى قاريها « كيدوني و تنظروني » با ياء متكلم خوانده‌اند .\r\n","description":"","footnote":"","page_name":" 278 ","page_number":278},
  {"content":"\r\n\r\n« تَراهُمْ يَنْظُرُونَ » تا آخر 199 طبرى : مناسب با ديگر جمله ها اين است كه مقصود به اين جمله ها بتها باشند كه مىنگرند و نمىبينند ولى مجاهد گفته است :\r\nيعنى اين مشركين را مىبينى كه به تو مىنگرند و نمىبينند .\r\n« خُذِ الْعَفْوَ » 200 طبرى : مجاهد گفت : يعنى از خوى و كار مردم دنبال - گيرى و تحقيق مكن و آنچه به طور مرسوم رفتار مىكنند بپذير ، و ديگران گفته‌اند يعنى آنچه مردم مال زيادى كه دارند و گذشت از آن دشوار بر آنها نيست بپذير و اين آيه به وسيله ى آيت زكات منسوخ است ، ابن زيد گفته است : دستور پيغمبر است كه از مشركين درگذرد و بر آنها سخت نگيرد ، و مدّت ده سال در مكّه چنين رفتار ميكرد بعد از آن امر شد كه به آنها سختگيرى كند .\r\nمجمع : اين جمله فرمان است به سهل انگارى و ارفاق با مردم و مطابق آن خبر است كه نقل شده است : خداوند شخص با گذشت را دوست دارد چه چيزى بخرد يا بفروشد ، يا از كسى چيزى بخواهد يا حكمى بكند ، و روايت است كه چون اين آيه نازل شد پيغمبر معنى جمله را از جبرئيل سؤال فرمود : او گفت نمىدانم ، سپس آمد و گفت : خدا دستور مىدهد : درگذرى از آن كه به تو ستم كند و آن كه مالى با تو مضايقه كند ، تو به او ببخشى و با خويشاوندى كه قطع رابطه كند تو در برقرارى آن بكوشى .\r\nامام فخر : جعفر صادق ع فرمود : براى تربيت و اخلاق اين آيه در قرآن نظير ندارد .\r\nتفسير حسينى نوشته : « و في نفس الامر » اصول اخلاق همين است ، حكيم سنائى فرمايد :\r\n\r\nهر كه زهرت دهد به دو ، ده قند\r\nوانكه از تو برد درو پيوند\r\n\r\n« وَأْمُرْ بِالْعُرْفِ » 200 روح البيان : در تيسير گفته است : عرف : يعنى تقواى براى خدا صله ى ارحام ، خوددارى از دروغ و پوشيدن چشم از ناشايست ، و نگاهدارى اعضاى بدن از ناروا .\r\n","description":"","footnote":"","page_name":" 279 ","page_number":279},
  {"content":"\r\n\r\n« وَأَعْرِضْ عَنِ الْجاهِلِينَ » 200 مجمع و غيره مختلف معنى كرده‌اند بعضى گفته‌اند مقصود اين است كه به رفتار ابو جهل و يارانش اعتنا مكن ، ولى اين جمله نسخ شد به آنجا كه دستور جنگ با كافران داده شده است . بعضى گفته‌اند يعنى با سفيهان رو برو مشو و قدر خود را ضايع مكن .\r\nتفسير حسينى نوشته است : ابو حمزه ى بغدادى قدّس سرّه فرمود كه نفس جاهلتر جاهلان است و او سزاوارتر است به آنكه از او اعراض كنى .\r\n« وَإِمَّا يَنْزَغَنَّكَ مِنَ الشَّيْطانِ » 201 تا آخر آيه : طبرى : يعنى به اصطلاح دو بر هم مىزند و ميان دوستان نزاع و اختلاف توليد مىكند . روح البيان : كلمه ى « امّا » تركيب شده است از دو حرف 1 - « ان » به معنى اگر ، 2 - « ما » كه معنى ندارد و فقطَّ وسيله ى ارتباط حرف است با فعل و به اصطلاح : صله ى زايده است .\r\nمجمع : ابن زيد گفت : چون آيت جلو بر پيغمبر نازل شد و موظَّف شد كه از جاهلين اعراض كند ، عرض كرد : خدايا چكنم اگر خشمناك شوم اين آيه براى راهنمائى آن حضرت نازل شد .\r\nامام فخر : چون به پيغمبر دستور عفو و اعراض رسيد و ممكن بود آن كه سفيه است ، و جاهل چون در برابر خود نرمى بيند بيشتر درشتى و سفاهت كند و انسان خشمناك شود و شيطان ميدان پيدا كند كه بيشتر تحريك كند و وادار بر آنچه نبايد ، بكند .\r\nاين جمله براى علاج اين جور حادثه به آن حضرت الهام شد .\r\nروح البيان : ابو سليمان دارانى گفت : هيچ آفريده نزد من خوارتر از شيطان نيست . و اگر دستور نبود كه از شيطان به خدا پناه برم هرگز « اعوذ باللَّه » نمىگفتم .\r\nبا مردى گفتند : چگونه با شيطان مبارزه مىكنى ؟ گفت : شيطان چكاره است ؟ ما دسته مردمى هستيم كه همت به خدا بسته‌ايم و دل به او داده‌ايم و او از همه چيز ما را بس است . روايت شده است : پيغمبر ديد مردى بطورى خشمناك است بر رفيق خود كه صورت او قرمز شده است . و رگهاى گردنش پر شده است ، پيغمبر فرمود : اگر اين مرد اعوذ باللَّه بگويد اين حالتش آرام مىشود ، و در حديث است كه\r\n","description":"","footnote":"","page_name":" 280 ","page_number":280},
  {"content":"\r\nخشم از شيطان است ، و شيطان از آتش است و آتش به آب خاموش مىشود ، پس مردم در هنگام غضب بايستى وضو بگيرند ، و مثنوى گفته است :\r\n\r\nچون ز خشم ، آتش تو در دلها زدى\r\nمايه ى نار جهنّم آمدى\r\n\r\n\r\nآتشت اينجا چو آدم سوز بود\r\nآنچه از وى زاد مرد افروز بود\r\n\r\n\r\nآتش تو قصد مردم مىكند\r\nنار كز وى زاد بر مردم زند\r\n\r\n\r\nآن سخنهاى چو مار و كژدمت\r\nمار و كژدم گشت و ميگيرد دمت\r\n\r\n\r\nخشم تو تخم سعير و دوزخ است\r\nهين بكش اين دوزخت را كين فخ است\r\n\r\n« إِنَّ الَّذِينَ اتَّقَوْا إِذا مَسَّهُمْ طائِفٌ » 202 مجمع : مردم بصره و ابن كثير و كسائى « طيف » بىالف خوانده‌اند و ديگران با الف خوانده‌اند .\r\n« يَمُدُّونَهُمْ » 203 مجمع : مردم مدينه « يمدّون » با ضمّ ياء و كسر ميم خوانده‌اند و ديگران با فتح يا و ضمّ ميم خوانده‌اند ، و « يمادّون » با الف نيز خوانده‌اند ، و جمله ى « لا يُقْصِرُونَ » با ضمّ ياء و كسر صاد قرائت شده است ، و هم با فتح ياء و ضمّ صاد قرائت كرده‌اند .\r\n« قالُوا لَوْ لا اجْتَبَيْتَها » 204 طبرى : ابن عبّاس و ابن زيد و قتاده گفته‌اند يعنى چرا آياتى نساختى و نياوردى ؟ و عده اى از ابن عبّاس و ضحّاك نقل كرده‌اند : يعنى چرا از خدا آيتى نگرفتى و نياوردى ؟\r\n« وَإِذا قُرِئَ الْقُرْآنُ فَاسْتَمِعُوا » 205 طبرى : نقل كرده‌اند كه مردم در نماز به يكديگر سلام مىكردند ، و جوابى بود از انصار كه چون پيغمبر قرآن مىخواند او هم نقل قرائت آن حضرت مىكرد ، و در نماز از حوائج يكديگر سخن مىگفتند او در نماز پشت سر پيغمبر چون اسم بهشت يا جهنّم مىشنيدند صدا بلند مىكردند و چون وارد مىشدند از آنها كه به نماز بودند مىپرسيدند : چند ركعت نماز خوانده - ايد ؟ و چون پيغمبر در نماز به قرائت مشغول مىشد اشخاص هم مشغول قرائت مىشدند و صداها به صداى پيغمبر آميخته مىشد و چيزى معلوم نمىشد . در اين مواقع بوده است كه اين آيه نازل شده است براى جلوگيرى از اين گونه عمل و\r\n","description":"","footnote":"","page_name":" 281 ","page_number":281},
  {"content":"\r\n\r\nبعضى گفته‌اند : اين براى جلوگيرى از سخن گفتن است آنگاه كه امام در عيد و جمعه خطبه مىخواند و يا در نماز است .\r\nمجمع البيان : از امام صادق عليه السّلام روايت شده است : ابن كوّاكه يكى از خوارج بود و مخالف على در هنگام نماز با آن حضرت به جماعت اين آيه را خواند و مقصودش توبيخ و ارشاد آن حضرت بود : « لَئِنْ أَشْرَكْتَ لَيَحْبَطَنَّ عَمَلُكَ وَلَتَكُونَنَّ مِنَ الْخاسِرِينَ » ( يعنى اگر مشرك شدى و از دين برگشتى همه ى زحمتهاى تو بيهوده خواهد شد و از زندگى زيان و خسارت ميبرى ) . چون آواز او به قرائت قرآن بلند شد ، على عليه السّلام آرام شد او به قرائت او گوش فرا داد . زجّاج گفته است : ممكن است مقصود اين باشد كه چون براى شما قرآن مىخوانند به آن عمل كنيد و از آن دستورها تجاوز نكنيد ، جبائى گفته است : اين آيه در اوّل تبليغ نازل شده است و لازم بوده است كه گوش بدهند تا بدانند و بفهمند ، احمد حنبل گفته است : ملَّت اسلام همگى متّفق هستند كه اين آيه براى نماز است كه بايد به قرائت آن گوش فرا دهند .\r\nكشف نوشته : سماع حقيقت استماع قرآن است و سماع روزگار مرد را بيش از آن زندگى دهد كه روح قالب دهد حظَّ عوام از سماع صوت است و نغمت آن ، و حظَّ خواصّ از سماع لطيفه اى است ميان صوت و معنى و اشارت آن ، عوام سماع كنند به گوش سر تا از غم برهند . خواصّ سماع كنند به نفسى مرده و دلى تشنه و نفسى سوخته ، لا جرم بار آورد ايشان را نسيم انسى و يادگار ازلى و شادى جاودانى ، و گفته‌اند : حقيقت سماع يادگار نداء قديم است كه روز ميثاق از بارگاه جبروت و جناب احديّت روان گشت كه « ألَسْتُ بِرَبِّكُمْ » به سمع بندگان پيوست و ذوق آن به جان ايشان رسيد . ندانى كه مستودع آن در جهان است و مستقر آن در جان است .\r\nآنچه شاهد است نشان است و آنچه عبارت است عنوان است . آنچه در خبر گمان است در وجود عيان است . هفت اندام رهى به نداء دوست نيوشان است ، نداء دوست نه اكنونى است كه جاودان است .\r\n","description":"","footnote":"","page_name":" 282 ","page_number":282},
  {"content":"\r\n« وَاذْكُرْ رَبَّكَ فِي نَفْسِكَ » 206 تا آخر آيه ابو الفتوح نوشته است : مجاهد و ابن جريج گفتند : خداى تعالى فرمود تا مكلَّفان او را ياد كنند در دل ، و او را فراموش نكنند ، و تضرّع كنند در دعا استكانت و خضوع و به دعا و حاجت كه خواهند آواز بر ندارند چه با كسى مىگويند كه بر او پوشيده نيست احوال ايشان . اهل معانى گفتند : معنى آن است كه به قرآن متعظ شود به آياتش معتبر شود .\r\nمجمع البيان : زراره از امام باقر يا صادق ع روايت كرده است : يعنى اگر با كسى به جماعت نماز بخوانند بايد صدا بلند نكنند ، و با خود مشغول ذكر و تسبيح باشند .\r\nطنطاوى : يعنى عظمت و جلال خداوند را بدل بياور در هنگام قرائت قرآن و وقت دعا و تسبيح و تهليل با حال خضوع ، مخفى نه به آواز بلند كه دعاى آهسته باخلاص نزديكتر است و با فكر و تعقّل انسان سازگارتر .\r\n« بِالْغُدُوِّ وَالآصالِ » 206 طنطاوى : چون اين دو وقت قدرت و عظمت خدا خداوند بيشتر جلوه گر مىشود بايد بيشتر متوجّه به حقّ باشند زيرا اگر اوّل صبح خورشيد نور خود را به آفاق پهن مىكند و الوان مختلف از موجودات زمين نشان مى - دهد و در شب تاريكى و درخشش ستارگان براى هر كه مرد فكر و بصيرت باشد موجب موعظه است و معرفت عظمت خداوند .\r\n« إِنَّ الَّذِينَ عِنْدَ رَبِّكَ » 207 كشف نوشته است : اشارت است به نقطه ى جمع « لا يَسْتَكْبِرُونَ عَنْ عِبادَتِه » خبر است از نعمت تفرقه . عنديت كرامت ايشان را اثبات كرده و احكام عبوديت برايشان نگه داشته تا بنده روان باشد ميان جمع و تفرقت .\r\nجمع حقيقت را نشان است و تفرقت شريعت را بيان است و « لِكُلٍّ جَعَلْنا مِنْكُمْ شِرْعَةً وَمِنْهاجاً » اشارت به آن است .\r\n« وَلَه يَسْجُدُونَ » 208 مجمع البيان : مخالفى نيست در اين كه از اين جمله سجده منظور است و اوّل سجده ى در قرآن است ، ولى اختلاف است كه سجده ى هنگام تلاوت اين آيات قرآن واجب است يا مستحب ، ابو حنيفه واجب دانسته است\r\n","description":"","footnote":"","page_name":" 283 ","page_number":283},
  {"content":"\r\n\r\nو شافعى مستحبّ و فقهاى شيعه هم مستحبّ مىدانند .\r\nسخن ما : 1 - آيت 195 « إِنَّ الَّذِينَ تَدْعُونَ » تا آخر براى آن روز بتها به بتپرستان معرّفى شده‌اند و امروز آنهائى كه بتپرست اخلاقى هستند و ارباب قدرت برتر از خود را مانند بت اختيار دار همه چيز مىدانند ، تذكّر است و تنبيه كه آنها هم بنده و مخلوق مانند شما هستند ، و اگر باور نداريد از آنها خواهشى بكنيد و جاه و مقامى بخواهيد تا به بينيد چه جواب مىدهند و چه كارشكنيها براى شما مىكنند و چه اندازه به قول مردم چوب لاى چرختان مىگذارند ؟ و پس از اين تذكّر و بررسى ، و توجّه شما به خود آئيد و بدانيد كه آنها در برابر قدرت ازل و ابد هيچگونه دست و پا و چشم و گوش ندارند و در گرفتاريها و حوادث از خود نمىتوانند دفاع كنند تا چه رسد كه بخواهند به شما كمك كنند ، و جمله ى « تَراهُمْ يَنْظُرُونَ إِلَيْكَ » تا آخر شايد اشاره به همين مطلب باشد كه اگر پيش آمدى سخت شد آنها عاجز خواهند بود تا اين اندازه كه گيج ويج شده‌اند و آنچه نگاه كنند نمىتوانند چيزى را تشخيص دهند ، به گفته ى ابو الحسن ميرزاى شيخ الرّئيس :\r\n\r\nروزى كه شيپور عدو آواى زير و بم كند\r\nسردار اكرم رم كند سردار افخم خم كند\r\n\r\nو آيت 197 « إِنَّ وَلِيِّيَ اللَّه » تا آخر دنباله ى همين مطلب است كه به جاى اميد از بتها و صاحبان قدرت بايد تكيه به خدا داشته باشند كه او دوست صالحان است يعنى سعى و كوشش آنها را كه از راه مناسب و براى هدف مناسب به كار مى - افتند به نتيجه خواهد رساند و مزد كارشان را خواهند گرفت .\r\n2 - آيت 200 « خُذِ الْعَفْوَ » دستورى است اخلاقى و اجتماعى كه آدمى با مردم بايستى به درجه ى اعلا با گذشت و ارفاق باشد هم در كارهاى مالى و هم در روابط آميزش و زندگى ، و با اندك دقت در رفتار و گفتار مردم ، اين حقيقت به خوبى نمودار است كه مردم سختگير و بد زبان ، خود را هميشه گرفتار رنج و غصه ى كار و كرد ، ديگران دارند با اينكه خود پيوسته هدف تير ملامت و مذمت ديگرانند و آن كه آزاده\r\n","description":"","footnote":"","page_name":" 284 ","page_number":284},
  {"content":"\r\nطبع و باگذشت و بلندهمّت است در چشم مردم بيش از آن است كه اشخاص واجد همه مال و مقام بتوانند آن را احراز كنند . نظامى گنجوى در مخزن الاسرار به نام قصّه ى سليمان و دهقان ، خوى گذشت و بلندنظرى را خوب ساخته است :\r\n\r\nروزى از آنجا كه فراغى سپيد\r\nباد سليمان به چراغى رسيد\r\n\r\n\r\nمملكتش رخت به صحرا نهاد\r\nتخت بر اين تخته ى مينا نهاد\r\n\r\n\r\nديد به نوعى كه دلش پاره گشت\r\nبرزگرى پير در آن ساده دشت\r\n\r\n\r\nخانه ز مشتى غلَّه ، پرداخته\r\nدر غلَّه دان كرم انداخته\r\n\r\n\r\nدانه فشان گشته بهر گوشه اى\r\nرسته ز هر دانه ى او خوشه اى\r\n\r\n\r\nپرده ى آن دانه كه دهقان گشاد\r\nمنطق مرغان ز سليمان گشاد\r\n\r\n\r\nگفت جوانمرد شو اى پير مرد\r\nكاينقدرت بود ببايست خورد\r\n\r\n\r\nما كه بسيراب زمين كاشتيم\r\nزانچه بكشتيم چه برداشتيم ؟\r\n\r\n\r\nتا تو در اين مزرعه ى دانه سوز\r\nتشنه و بىآب چه آرى بروز ؟\r\n\r\n\r\nپير به دو گفت : مرنج از جواب\r\nفارغم از پرورش خاك و آب\r\n\r\n\r\nبا تر و با خشك مرا نيست كار\r\nدانه ز من پرورش از كردگار\r\n\r\n\r\nنيست غم ملك و ولايت مرا\r\nتا منم اين دانه كفايت مرا\r\n\r\n\r\nآن كه بشارت به خودم مىدهد\r\nدانه يكى ، هفتصدم مىدهد\r\n\r\n\r\nدانه بانبازى شيطان مكار\r\nتا ز يكى هفتصد آرد ببار\r\n\r\n\r\nدانه ى شايسته ببايد نخست\r\nتا گره خوشه گشايد درست\r\n\r\n\r\nهر نظرى را كه بر افروختند\r\nجامه به اندازه ى تن دوختند\r\n\r\n\r\nرخت مسيحا نكشد هر خرى\r\nمحرم دولت نبود هر سرى\r\n\r\n\r\nكرگدنى گردن پيلى خورد\r\nمور ز پاى ملخى نگذرد\r\n\r\n\r\nبحر به صد رود شد آرام گير\r\nجوى بيك سيل بر آرد نفير\r\n\r\n\r\nهست در اين دايره ى لا جورد\r\nمرتبه ى مرد به مقدار مرد\r\n\r\n3 - از آيت 201 « وَإِمَّا يَنْزَغَنَّكَ مِنَ الشَّيْطانِ » مىفهماند كه انسان در\r\n","description":"","footnote":"","page_name":" 285 ","page_number":285},
  {"content":"\r\nزندگى گرفتار دغدغه و نگرانى مىشود و انديشه هاى باطل او را آسوده نمىگذارد ، پيوسته شيطان به دل او خارى مىخلد كه تو چنين بكن يا چرا فلان چنان نكرد ؟\r\nچاره ى اين درد استعاذه است و از سر شيطان به پناه رحمان گريختن ، كه به جاى تسليم به افكار پريشان ، دل به آن سو متوجّه كند كه خدا به او عنايت كرده است : از علم يا هنر با سرمايه ى مالى و اعتبارى كه در اختيار دارد به يارى خدا مدد بخواهد تا عمل مثبت جلو راههاى فكر منفى و شيطانى را ببندد .\r\nمثنوى در دفتر اوّل ، قصّه ى مفلس زندانى و شكايت نزد قاضى اين مطلب را چنين پرداخته است :\r\n\r\nاستعيذ اللَّه من شيطانه\r\n« قد هلكنا آه من طغيانه »\r\n\r\n\r\nيك سگ است و در هزاران ميرود\r\nهر كه در وى رفت او آن مىشود\r\n\r\n\r\nهر كه سردت كرد ميدان كو در اوست\r\nديو پنهان گشته اندر زير پوست\r\n\r\n\r\nچون نيابد صورت آيد در خيال\r\nتا كشاند ، آن خيالت در و بال\r\n\r\n\r\nاز خيالات تو مىآيد بلا\r\nچون خيالت فاسد آمد جابجا\r\n\r\n\r\nگه خيال مكسب و سوداگرى\r\nگه خيال تاجرى و داورى\r\n\r\n\r\nگه خيال نقره و فرزند و زن\r\nگه خيال بو الفضول و بو الحزن\r\n\r\n\r\nگه خيال فرجه و گاهى دكان\r\nگه خيال علم و گاهى خان و مان\r\n\r\n\r\nگه خيال آشتى و جنگها\r\nگه خيال نامها و ننگها\r\n\r\n\r\nهين برون كن از سر اين تخبيلها\r\nهين بروب از دل چنين تبديلها\r\n\r\n\r\nهين بگو لا حولها اندر زمان\r\nاز زبان تنها نه ، بل از عين جان\r\n\r\n4 - از آيت 205 « وَإِذا قُرِئَ الْقُرْآنُ » - تا آخر به واسطه ى عموم مستفاد از آن مىتوانيم بفهميم كه آنچه مستند به قرآن باشد و وابسته ى به آثار قرآنى از قبيل تعليم و تربيت و راهنمائى مانند وعظ و تبليغهاى مفيد و قوانين و آداب مشروع و پسنديده كه به صلاح فرد و اجتماع است . جملگى را بايد گوش داد و فرا گرفت و به آن عمل كرد . و به خصوص جمله ى « لَعَلَّكُمْ تُرْحَمُونَ » تأكيد مىكند كه عمل به قرآن موجب\r\n","description":"","footnote":"","page_name":" 286 ","page_number":286},
  {"content":"\r\nرحمت است كه دلنرمى است و مهربانى است و آمرزش ، و معلوم است كه اين نتيجه از سوى خداوند آمرزش است و از جهت مردم مهربانى است ، و شفقت و استحكام روابط انسانى و به علاوه اين جمله به يك خاصّيت روانى اشاره دارد كه سكوت و گوش دادن خود موجب پذيرش و فراگيرى است و عمل كردن ، زيرا پس از امر به گوش دادن و سكوت اظهار اميدوارى به شمول رحمت شده است ، و معلوم است كه گوش دادن و عمل نكردن نتيجه نخواهد داشت ، پس اميد به رحمت اشاره است به اينكه استماع وسيله ى عمل است ، 5 - آيت آخر « إِنَّ الَّذِينَ عِنْدَ رَبِّكَ » مفسّرين نوشته‌اند مقصود ملائكه است ، ولى ممكن است بگوئيم : همه ى موجودات كه انسان و هر موجود عاقل و غير عاقل باشد به موجب نهاد اصلى تسليم به قدرت حقّ هستند و تسبيح و سجودشان همان خاصّيت پذيرش و جنبش آنها است به طرف تكامل خود . پس جنس آدميزاد علاوه بر سجود و خضوع و تسليم طبيعى و نهادى خود بايد با اراده و دلبستگى هم از اين حركت به سوى خود غافل نباشد . « 1 »\r\n\r\n","description":"","footnote":"\r\n( 1 ) از جملهء « عِنْدَ رَبِّكَ » استفاده مىشود كه مراد مقرّبان درگاه الهى هستند مثل فرشتگان حمله عرش يا انبياء عظام ، و ابو الفتوح گويد : مراد به « عند » قرب مسافت نيست بلكه قرب به رحمت و فضل الهى است ، اينان استكبار و بزرگى ننمايند از عبادت و پرستش او و او را تسبيح و تنزيه مىكنند و سجده مىنمايند او را ، و معنى آيه برانگيختن بندگانست بر اطاعت خداى و آنكه امتثال كنند در اوامر و مانند آن ، چه فرشتگان با منزلت و رفعت و قرب مقامشان به رحمت او استكبار و استعظام نكنند و نيارند بلكه بنده وار به شب و روز تسبيح و تهليل او مىكنند و او را سجده و خشوع مىنمايند چنان كه گفت « يُسَبِّحُونَ اللَّيْلَ وَالنَّهارَ لا يَفْتُرُونَ » ( مصحّح )\r\n","page_name":" 287 ","page_number":287},
  {"content":"\r\n\r\nسوره انفال ( 8 )\r\nبِسْمِ اللَّه الرَّحْمنِ الرَّحِيمِ\r\nيَسْئَلُونَكَ عَنِ الأَنْفالِ قُلِ الأَنْفالُ لِلَّه وَالرَّسُولِ فَاتَّقُوا اللَّه وَأَصْلِحُوا ذاتَ بَيْنِكُمْ وَأَطِيعُوا اللَّه وَرَسُولَه إِنْ كُنْتُمْ مُؤْمِنِينَ ( 1 ) إِنَّمَا الْمُؤْمِنُونَ الَّذِينَ إِذا ذُكِرَ اللَّه وَجِلَتْ قُلُوبُهُمْ وَإِذا تُلِيَتْ عَلَيْهِمْ آياتُه زادَتْهُمْ إِيماناً وَعَلى رَبِّهِمْ يَتَوَكَّلُونَ ( 2 ) الَّذِينَ يُقِيمُونَ الصَّلاةَ وَمِمَّا رَزَقْناهُمْ يُنْفِقُونَ ( 3 ) أُولئِكَ هُمُ الْمُؤْمِنُونَ حَقًّا لَهُمْ دَرَجاتٌ عِنْدَ رَبِّهِمْ وَمَغْفِرَةٌ وَرِزْقٌ كَرِيمٌ ( 4 )\r\nكَما أَخْرَجَكَ رَبُّكَ مِنْ بَيْتِكَ بِالْحَقِّ وَإِنَّ فَرِيقاً مِنَ الْمُؤْمِنِينَ لَكارِهُونَ ( 5 )\r\nمعنى لغات : انفال - جمع نفل با فتح فاء به معنى غنيمت و آنچه انسان استفاده مىكند ، بخشش زيادى از اندازه ى توقّع و انتظار ، وجلت - از مصدر و جل به فتح جيم به معنى ترس و احساس خوف .\r\nجهت نزول : اسباب النّزول سيوطى : ابو داود و نسائى و غيره از ابن عبّاس نقل كرده‌اند كه پيغمبر در برابر كشتن يك نفر از دشمن در جنگ حقّى معيّن فرمود ، و نيز براى اسير گرفتن مزد و بهره اى معيّن كرد ، در جنگ جوانها فعاليّت مى - كردند و پيرها مركز قشون و پرچم را مواظبت مىكردند چون غنيمت به دست جوانان مىرسيد دسته اى ادّعاى حقّ مىكردند كه ما پشتيبان شما بوديم و از غنائم حقّ داريم براى فصل خصومت حضور پيغمبر ص رفتند « يَسْئَلُونَكَ عَنِ الأَنْفالِ » نازل شد . و باز سيوطى چند قضيّه نقل مىكند كه در جنگ بدر كسى شمشير كشته ى خود را تصرّف مىكرد ، و پيغمبر منع مىفرمود و اين بر خلاف انتظار او بود و نگران مىشد ، اين آيه نازل شد . و\r\n","description":"","footnote":"","page_name":" 288 ","page_number":288},
  {"content":"\r\n\r\nنيز نقل كرده است كه مردم از پيغمبر ص مىپرسيدند كه خمس غنائم جنگ چه مصرف دارد ؟ اين آيه نازل شد .\r\nترجمه :\r\n1 اى محمّد مردم از تو مىپرسند : مالهاى باز يافته و غنيمتهاى از جنگ به چنگ آمده براى كى است ؟ بگو : اين گونه سرمايه ها ويژه ى خدا است ، و پيغمبر او ، [ كه بايد به دستور پيغمبر مصرف شود 
  ] پس ز خشم خدا پرهيز كنيد و ميان خود سازگارى فراهم كنيد و فرمانبر خدا و پيغمبرش باشيد اگر شما مؤمن و سر بفرمانيد\r\n2 چه همانا مؤمن آن كسان بودند كه چو نام خدا به ميان آيد دلهاشان ترسناك شود و چون آيات حقّ براىشان خوانده شود ايمانشان بيفزايد و تكيه شان به پروردگارشان باشد\r\n3 همانها كه نماز به پا مىدارند و ز آنچه روزىشان كرده‌ايم به ديگران مىبخشند\r\n4 مؤمن به درستى همين گونه مردمند كه به پيشگاه پروردگارشان پايه ها دارند و آمرزش و روزى ارجمند ، [ البتّه آنچه به تو دستور ميرسد و كار مىبندى شايسته است و درست 
  ]\r\n5 چنان كه [ ترك ميهن و فرار تو 
  ] پروردگارت ز خانه ات به در برد و دسته اى ز مؤمنين ناپسندشان بود .\r\nسخن مفسّرين : مجمع : ابن عبّاس و قتاده گفته‌اند : اين سوره در مدينه نازل شده است به جز هفت آيه كه در مكّه نازل شده است از « إِذْ يَمْكُرُ بِكَ الَّذِينَ كَفَرُوا » . حسن بصرى و عكرمه گفته‌اند : تمام اين سوره براى جنگ بدر نازل شده است . و آيات اين سوره به حساب قاريهاى شام هفتاد و هفت است و به حساب حجازيها هفتاد و شش و كوفيها هفتاد و پنج آيه دانسته‌اند .\r\n« يَسْئَلُونَكَ عَنِ الأَنْفالِ » 1 مجمع : عبد اللَّه مسعود و امام باقر و صادق ( ع ) و سعد بن ابى وقّاص و زيد بن علىّ و علىّ بن حسن « يَسْئَلُونَكَ عَنِ الأَنْفالِ » قرائت كرده‌اند كه كلمه ى « عن » در قرائت آنها نبوده است .\r\nابو الفتوح : عبد اللَّه عبّاس و عكرمه و مجاهد گفتند : مقصود از انفال آن اموال است كه پيغمبر در جنگ بدر به عنوان غنيمت تصرّف فرمود و مردم از آن حضرت پرسيدند اينها مال كى است ؟ و اين آيه نازل شد ، و علىّ بن صالح گفته است : پيغمبر دسته اى\r\n","description":"","footnote":"","page_name":" 289 ","page_number":289},
  {"content":"\r\nرا مأمور دعوت مردم به اسلام مىكرد و چون آنها برمىگشتند اگر اموالى از جنگ مىآوردند مسلمانان مصرف آن مالها را مىپرسيدند اين آيه در جواب آنها است و مقصود از « انفال » آن گونه اموال است .\r\nعطا گفته است : مقصود از انفال آن مال است كه بىجنگ از كافران به دست مسلمانان مىرسيد مثل اسب و مانند آن . و نيز از عبد اللَّه عبّاس نقل شده است كه مقصود آن اموال است كه از غنائم جنگى بيفتد و باز ماند مانند زره و نيزه و غيره .\r\nروايت ديگر هست كه لباس و اسلحه و اسب آن كس كه كشته شود و اين اموال را قاتل او تصرّف كند انفال است و مال پيغمبر كه به هر كس مىخواست مىداد ، مجاهد گفته است : « انفال » اموال خمسى است كه پيغمبر مىگرفت ، و از امام باقر و صادق عليهما السّلام روايت شده است كه انفال چند چيز است : 1 - زمين خراب بىصاحب 2 - زمينى كه كافران خود جنگ نكرده تسليم كنند ، 3 - سر كوهها و كف رودخانه - ها و جنگلها و زمينهاى بيابان باير بىصاحب ، 4 - آنچه پادشاهان به عنوان اقطاع به اصطلاح تيول به اشخاص واگذار مىكنند به شرط اينكه به زور از مردم نگرفته باشند . 5 - اموال آن كه بميرد و وارث نداشته باشد ، 6 - آنچه از غنائم جنگى كه پيش از تقسيم بر لشكريان اختصاصى و نفاستى دارد نيز از انفال است مانند اسب قيمتى و لباسهاى گرانمايه و جواهر عالى و هر چه در ميان آن اموال منحصر است و پرارزش ، 7 - كليه ى غنائمى كه به دست آيد از جنگ بدون اجازه ى پيغمبر و يا نماينده ى او كه تمام اين هفت دسته اموال مختصّ به پيغمبر است و پس از آن حضرت با جانشين او و اگر جانشين او غايب بود كه مردم دسترس به او نداشتند براى آنها جايز است تصرّف در انفال .\r\nطبرى : عدّه اى گفته‌اند : حكم انفال و دستورى كه در اين آيه هست منسوخ است به وسيله ى آيت « وَاعْلَمُوا أَنَّما غَنِمْتُمْ مِنْ شَيْءٍ » تا آخر . ولى حقّ آن است كه دليل بر نسخ آن نداريم و چون پيغمبر به موجب مصلحت وقت از انفال به آن كه صلاح مىدانست چيزى ميداد ، گاهى اساس مقتول را به قاتل مىداد گاهى پس از مراجعت\r\n","description":"","footnote":"","page_name":" 290 ","page_number":290},
  {"content":"\r\n\r\nاز جنگ يك سوّم باقيمانده را باز ميان همگى تقسيم مىفرمود گاهى يك شتر يك شتر به افراد معيّن در بعضى جنگها عنايت مىفرمود ، و اين خود دليل است كه انفال در اختيار پيغمبر بوده است و به صلاح مسلمين تصرّف مىفرموده است ، پس بر آنها كه پس از پيغمبر پيشواى مسلمين هستند لازم است كه در اين اموال به روش پيغمبر رفتار كنند .\r\n« وَأَصْلِحُوا ذاتَ بَيْنِكُمْ » 1 طبرى : در مقصود از اين جمله اختلاف است :\r\nقتاده و ابن جريج گفته‌اند : مقصود آن مردم است كه در غنيمت جنگ بدر با يكديگر نزاع داشتند اين جمله خطاب به آنها است كه به دستور پيغمبر رفتار كنيد و سازگار با يكدگر شويد . ابن عبّاس و مجاهد گفته‌اند : مقصود تكليفى است بر مؤمنين كه با تقوى و سازگارى با يكديگر باشند .\r\nكشف نوشته است : با مردم به صلح و آشتى زندگانى كنيد و بىآزار زييد ، و اين نتوانيد مگر حظ خود بگذاريد و حظ ديگران نگاهداريد اگر توانيد ايثار كنيد و اگر نه بارى انصاف دهيد .\r\nتفسير برهان محمّد بن يعقوب روايت كرده كه ابو حنيفه ى سرپرست حاجّ گفت : من باختن خود [ با فتح خا و تا خويشاوندان سببى از طرف همسر مثل پدر و برادران زن و غيرهم 
  ] در مالى از ارث گفتگو داشتيم مفضّل به ما رسيد و مدّتى ايستاد و نگاه كرد آنگاه گفت : با من بيائيد به خانه ، چون به خانه اش رفتيم ميان ما دو نفر را اصلاح داد به مبلغ چهار صد درهم از خودش ، و پس از آن كه پول را تحويل داد و مطمئن شد كه ما آشتى كرديم گفت بدانيد كه اين پول از من نيست امام صادق ( ع ) امر فرمود كه نزاع ميان ياران و دوستان من را از مال من مرتفع كنيد و به آنها بدهيد تا با هم صلح كنند ، و اين پول از امام صادق ع است ، و هم ابن سنان از مفضّل نقل كرده است كه امام صادق ع فرمود : اگر دو نفر شيعه ى ما را ديدى كه با هم اختلاف و نزاع دارند از مال من به آنها تسليم كن و آشتىشان بده .\r\n« الَّذِينَ إِذا ذُكِرَ اللَّه وَجِلَتْ قُلُوبُهُمْ » 2 ابو الفتوح نوشته است : و در\r\n","description":"","footnote":"","page_name":" 291 ","page_number":291},
  {"content":"\r\n\r\nمصحف عبد اللَّه مسعود هست كه « فرقت قلوبهم » و معنى يكى باشد .\r\nامام فخر : مردان حقّ گفته‌اند : ترس يا از عقاب است ، يا از عظمت و جلال ترس از عذاب حالت مردم نافرمان است ، و ترس از جلال و عظمت در دل هر مخلوقى است كه خود را در برابر حقّ محتاج و بيچاره مىبيند خواه ملك مقرّب باشد يا نبى مرسل .\r\nروح البيان : خاصيّت ايمان چنين است كه دل را نازك مىكند و از تيرگى - هاى هوى و هوس پاكيزه اش مىنمايد و از قساوت و سختى ملايم مىشود و صاحب چنين دل در خود شوق به سوى حقّ مىيابد و البتّه اين حالات اهل بدايت است و مردم تازه كار ولى اهل نهايات و مردم ورزيده و رياضت كشيده پيوسته آرام دل و متوجّه به حقّ و متذكّر هستند .\r\n« وَإِذا تُلِيَتْ عَلَيْهِمْ آياتُه زادَتْهُمْ إِيماناً » 2 فخر : چون معرفت به قدرت ، و حكمت خداوند مولود مشاهده ى آثار آن است در آفريده هاى او كه خود دريائى است بيكرانه و هر چه آدمى از آثار قدرت و آيات و نشانه هاى وحدت بيشتر بيابد معرفت و عقل او بيشتر مىشود از اين جهت درجات كشف و معرفت آثار و قدرت بىنهايت است و مراتب تجلَّى و شهود نيز بىنهايت .\r\nتفسير حسينى : در حقايق سلمى مذكور است كه به بركت تلاوت ، نور يقين در باطن ايشان ظاهر گردد و زيادتى طاعت بر ظواهر ايشان هويدا شود ، و در بحر الحقايق فرموده كه ايمان حقيقى نورى است كه به قدر وسعت روزنه ى دل در وى مىتابد پس چون قرآن بر ارباب قلوب خوانند ، روزنه ى دل ايشان به بركت آن قرائت گشاده تر گردد و نور ايمان بيشتر در وى افتد . پس در نور جمال مستغرق گردند و به پروردگار خود توكّل كنند ، نه به دنيا و اهل دنيا چه هر كس در تحت سطوات عليه ى نورانيّه ى حقّ مضمحل و مقهور شد او را پرواى ما سوى نمىماند بلكه غير حقّ به ديده ى شهود او در نمىآيد .\r\n\r\nهر كه او در بحر مستغرق شود\r\nفارغ از كشتى و از زورق شود\r\n\r\n","description":"","footnote":"","page_name":" 292 ","page_number":292},
  {"content":"\r\n\r\n\r\nغرقه ى دريا به جز دريا نديد\r\nغير دريا هست بر وى ناپديد\r\n\r\n« وَرِزْقٌ كَرِيمٌ » 4 تفسير حسينى : امام قشيرى فرموده كه رزق كريم آن است كه مرزوق را از شهود رازق باز ندارد .\r\n\r\nتو ز روزى ده ، به روزى وا نمان\r\nاز سبب بگذر مسبب بين عيان\r\n\r\n\r\nاز مسبّب ميرسد هر خير و شرّ\r\nنيست ز اسباب وسائط اى پدر\r\n\r\n\r\nاصل بيند ديده ، چون اكمل بود\r\nفرع بيند ديده ، چون احول بود\r\n\r\n« كَما أَخْرَجَكَ رَبُّكَ مِنْ بَيْتِكَ بِالْحَقِّ » 5 ابو الفتوح : در معنى و تشبيه اين جمله خلاف است : عكرمه گفت : مربوط به آيت جلو است يعنى تقوى و اصلاح بهتر است چنان كه اخراج تو به حقّ بوده و بهتر ، اگرچه شما از هر دوى اينها ناراضى بوديد مجاهد گفت : يعنى همانطور كه خدا تو را از خانه ات بيرون كرد و مردم راضى نبودند ، به شما دستور جنگ مىدهد و يك دسته از مؤمنين راضى نيستند . زجّاج گفت : يعنى همانطور كه از انفال مىپرسند و تو در جواب آنها را به راه خدا و پيغمبر خرج مىكنى و بعضى از مردم ناراضى هستند همچنين تو را از خانه ات اخراج كرد و عدّه اى ناراضى هستند . عدّه ى ديگر گفتند : يعنى همانطور كه هنگام اخراج خدا تو را از خانه ات مردم با تو جدل و بحث مىكردند كه چرا با ما نگفتى و از خانه بيرون شدى و ما آماده و مجهز نبوديم همين طور اكنون براى صرف انفال در راه خدا و رسول با تو جدل و بحث مىكنند ، بعضى دگر گفتند : يعنى همانطور كه اينها مؤمنين به حقّ هستند اخراج تو از خانه ات به حقّ و شايسته بود .\r\nتنوير المقباس ابن عبّاس : يعنى اى محمّد بگذر و به كار خود ادامه بده بر - همان اساس كه خداوند تو را فرمان كرد از مدينه بيرون روى با قرآن يا براى جنگ .\r\nسخن ما همان است كه در ترجمه و نقل از ديگران نوشتيم .\r\n","description":"","footnote":"","page_name":" 293 ","page_number":293},
  {"content":"\r\n[ سوره الأنفال ( 8 ) : آيات 6 تا 14 
  ]\r\nيُجادِلُونَكَ فِي الْحَقِّ بَعْدَ ما تَبَيَّنَ كَأَنَّما يُساقُونَ إِلَى الْمَوْتِ وَهُمْ يَنْظُرُونَ ( 6 ) وَإِذْ يَعِدُكُمُ اللَّه إِحْدَى الطَّائِفَتَيْنِ أَنَّها لَكُمْ وَتَوَدُّونَ أَنَّ غَيْرَ ذاتِ الشَّوْكَةِ تَكُونُ لَكُمْ وَيُرِيدُ اللَّه أَنْ يُحِقَّ الْحَقَّ بِكَلِماتِه وَيَقْطَعَ دابِرَ الْكافِرِينَ ( 7 ) لِيُحِقَّ الْحَقَّ وَيُبْطِلَ الْباطِلَ وَلَوْ كَرِه الْمُجْرِمُونَ ( 8 ) إِذْ تَسْتَغِيثُونَ رَبَّكُمْ فَاسْتَجابَ لَكُمْ أَنِّي مُمِدُّكُمْ بِأَلْفٍ مِنَ الْمَلائِكَةِ مُرْدِفِينَ ( 9 ) وَما جَعَلَه اللَّه إِلَّا بُشْرى وَلِتَطْمَئِنَّ بِه قُلُوبُكُمْ وَمَا النَّصْرُ إِلَّا مِنْ عِنْدِ اللَّه إِنَّ اللَّه عَزِيزٌ حَكِيمٌ ( 10 )\r\nإِذْ يُغَشِّيكُمُ النُّعاسَ أَمَنَةً مِنْه وَيُنَزِّلُ عَلَيْكُمْ مِنَ السَّماءِ ماءً لِيُطَهِّرَكُمْ بِه وَيُذْهِبَ عَنْكُمْ رِجْزَ الشَّيْطانِ وَلِيَرْبِطَ عَلى قُلُوبِكُمْ وَيُثَبِّتَ بِه الأَقْدامَ ( 11 ) إِذْ يُوحِي رَبُّكَ إِلَى الْمَلائِكَةِ أَنِّي مَعَكُمْ فَثَبِّتُوا الَّذِينَ آمَنُوا سَأُلْقِي فِي قُلُوبِ الَّذِينَ كَفَرُوا الرُّعْبَ فَاضْرِبُوا فَوْقَ الأَعْناقِ وَاضْرِبُوا مِنْهُمْ كُلَّ بَنانٍ ( 12 ) ذلِكَ بِأَنَّهُمْ شَاقُّوا اللَّه وَرَسُولَه وَمَنْ يُشاقِقِ اللَّه وَرَسُولَه فَإِنَّ اللَّه شَدِيدُ الْعِقابِ ( 13 ) ذلِكُمْ فَذُوقُوه وَأَنَّ لِلْكافِرِينَ عَذابَ النَّارِ ( 14 )\r\nمعنى لغات : يساقون - از سوق به معنى راندن و وادار كردن ، الشّوكة - به معنى يك فرد از « شوك » كه نيش عقرب باشد و خار ، رنگ قرمز پوست بدن ، اسلحه ى جنگ و تيزى آن ، نيرومندى و سختى و مقاومت با دليرى ، سختى و فشار بر دشمن وارد كردن ، دابر - آخر و دنباله ، نعاس - سستى حواسّ هنگام خواب به اصطلاح چرت ، أمنة - اطمينان و خاطر جمعى و امانت و درستى آن كه به هر كس مطمئن مىشود ، شاقّوا - از مصدر شقاق و مشاقه به معنى مخالفت و دشمنى .\r\nجهت نزول : مجمع البيان : ابو سفيان با قافله ى تجارتى قريش از شام باز - مىگشت پيغمبر فرمود : برويم به سوى اين قافله شايد خداوند سودى نصيب ما كند\r\n","description":"","footnote":"","page_name":" 294 ","page_number":294},
  {"content":"\r\nچون مردم اسم غنيمت و بهره شنيدند و گمان نمىكردند كه با دشمن به جنگ رو برو شوند بعضى با لوازم و تجهيز روانه شدند و بعضى سبكبار و بدون وسائل ، ابو سفيان چون از قصد مسلمين خبردار شد ضمضم بن عمرو غفارى را به مكّه فرستاد تا او به صداى بلند مردم را خبردار كرد و آنها مجهّز شدند و روانه به طرف كاروان و جلوگيرى مسلمين چون پيغمبر خبردار شد كه اعراب مجهّز شده‌اند براى جنگ و دفاع از اموال خود با مسلمين مشورت فرمود ، بعضى از مهاجرين گفتند : ما آماده ى جنگ نيستيم و براى جلوگيرى كاروان آمديم و نيروى معارضه ى با اعراب قريش نداريم ، ديگرى گفت : ما مؤمن به تو هستيم و هر چه بفرمائى فرمانبريم . و چون پيغمبر در اوّل مهاجرت خود از مكّه با انصار و مسلمين مدينه قرار گذارده بود كه اگر در شهر آنها دشمنى بر سر پيغمبر بتازد از آن حضرت دفاع كنند ، و نسبت به حوادث خارج از مدينه تعهّدى نداشتند ، و به علاوه بيشتر همراهان پيغمبر از انصار بودند آن حضرت خواست نظر آنها را جلب فرمايد فرمود : اى مردم نظر خود را بگوئيد ، سعد بن معاذ بلند شد و عرض كرد : گويا مقصود شما ما انصار هستيم فرمود بلى ، عرض كرد : ما مسلمانيم و تحت فرمان تو آنچه بفرمائى از مال و جان در اختيار توايم به خدا سوگند اگر بفرمائى همگى به دريا فرو رويم كسى برنمىگردد ، اميدواريم خداوند بما توفيق دهد كارى كنيم كه دل و چشم شما روشن شود ما را به طرف دشمن ببر كه خداوند اين سفر ما را مبارك و فرخنده بنمايد ، پيغمبر ص شاد شد و فرمود با بركت خداوند پيش رويد كه به من وعده فرموده است خوشى و سرورى به ما برسد ، چون مسلمين از عده قريش خبردار شدند كه در حدود هزار نفر هستند و خودشان سيصد نفر ترسيدند و سخنانى گفتند ، اين آيات در دنباله ى قضيه ى بدر و ترس مسلمانان نازل شد و دلدارى پيغمبر شد .\r\nترجمه :\r\n6 وز آن پس كه حقيقت و حقّ براىشان نمودار شد با تو در آن جدل مىكنند و چنان مىنگرند كه گويا به سوى مرگشان ميرانند\r\n7 با اينكه خدا نويد يكى از دو بهره مندى به شما مىدهد : [ كه يا سرمايه ى كاروان قريش به چنگتان آيد و يا بزرگانشان اسير و كشته ى دست شما شوند 
  ] ولى شما دوست داشتيد آنچه\r\n","description":"","footnote":"","page_name":" 295 ","page_number":295},
  {"content":"\r\n\r\n[ سرمايه ى كاروان است 
  ] كه سهمناك نباشد نصيبتان شود و خدا خواهد با كلمات و سرنوشت خود حقيقت استوار كند و دنباله ى كار كافران ببرد\r\n8 تا كه پيوسته حقّ را نمودار بدارد و زشت را تباه گذارد هر چند كه ناپسند گناهكاران باشد\r\n9 همان روزگارى كه شما زارى مىكرديد و ز پروردگار خود كمك خواستيد و او خواسته شما را پذيرفت كه به هزار فرشته ى پى در پى به شما كمك مىكنم\r\n10 و اين را خدا جز نويدى نكرد براى آرامش دلهاى شما كه جز از سوى خدا كمك نباشد چه او برتر است و درستكار\r\n11 و به ياد داريد كه شما را نمىخواب فرا گرفت تا به آن آسوده [ ز انديشه ى دشمن 
  ] باشيد وز آسمان باران فرود آورد تا شما را ز پليدى تن و جان پاك كند . و ز باران [ زمين شن نرم سخت شود و 
  ] پاىها را استوار بدارد [ كه بر شن فرو نرود 
  ]\r\n12 و همانگاه بود كه پروردگارت اى محمّد به فرشتگان الهام كرد : من با شمايم و شما مؤمنان را ثابت قدم بداريد كه من به زودى در دل كافران ترس افكنم . پس بر سر و دست آنان زنيد\r\n13 اين فرمان از آن است كه آنها دشمن ناسازگار خدا و پيغمبر شدند و آنكه با خدا و رسول او در ناسازگارى پيش گيرد البته آزار خداوندى سخت بود\r\n14 اين است سزاى شما دشمنان پس آن را بچشيد كه همانا كافران را ز آزار آتش گريزى نباشد .\r\nسخن مفسّرين : « يُجادِلُونَكَ فِي الْحَقِّ » 6 طبرى : در مقصود از اين جمله اختلاف است : ابن عبّاس گفته است : يعنى مسلمانها كه پيغمبر ( ص ) با آنها براى مقابله با اعراب قريش مشورت كرد هر كسى چيزى گفت و بعضى مايل به جنگ نبودند ، و اظهار نارضائى مىكردند . ابن زيد گفته است : مقصود كافران است كه چون دعوت به اسلام كنى در دين حقّ با تو بحث و جدل مىكنند .\r\n« إِذْ يَعِدُكُمُ اللَّه إِحْدَى الطَّائِفَتَيْنِ » 7 مجمع : يعنى به خاطر بياريد و شكر خدا كنيد كه او به شما وعده كرد يكى از دو دسته به چنگ شما خواهد آمد : يا كاروان و مال التّجاره و يا بزرگان قريش كه براى دفاع از آن آمده‌اند كشته و اسير شما مىشوند .\r\n","description":"","footnote":"","page_name":" 296 ","page_number":296},
  {"content":"\r\n« وَتَوَدُّونَ أَنَّ غَيْرَ ذاتِ الشَّوْكَةِ تَكُونُ لَكُمْ » 7 طبرى : ابن عبّاس گفت : چون مردم مكّه خبردار شدند كه پيغمبر آهنگ كاروان آنها كرده است شتاب كردند تا قافله از دسترس مسلمين دور شد ، آنگاه پيغمبر با مسلمانان به سوى آنها حركت كرد ولى مسلمانان دوست نداشتند كه به طرف آنها بروند و مىخواستند به كاروان برسند و مقصود از اين آيه شرح اين حال مسلمين است كه چون اعراب قريش شوكت و قدرت داشتند ، ولى در كاروان شوكتى نبود ، مسلمانان دوست داشتند با كاروان كه شوكت ندارد رو برو شوند .\r\nكشف نوشته است : پير طريقت گفت : من چه دانستم كه مادر شادى رنج است و زير يك ناكامى هزار گنج است ؟ من چه دانستم كه زندگى در مردگى و مراد همه در بىمرادى است ؟ زندگى زندگى دل است و مردگى مردگى نفس تا در خود بنميرى به حقّ زنده نگردى :\r\n\r\nنكند عشق نفس زنده قبول\r\nنكند باز موش مرده شكار\r\n\r\n« إِذْ تَسْتَغِيثُونَ رَبَّكُمْ » 9 طبرى : ابن عبّاس گفت از عمر شنيدم كه چون پيغمبر در بدر با قريش رو برو شد و عده ى آنها و خود را سنجيد ، رو به قبله كرد و به دعا پرداخت اين آيه نازل شد كه تو دعا مىكنى و ما به وسيله ى ملك به تو كمك خواهيم كرد .\r\nكشف الاسرار نوشته است : استغاثت از حقّ به خلق نشان بيگانگى است و از اجابت نوميدى ، از خلق به حقّ راه مسلمانى است و شرط بندگى . از حقّ به حقّ وسيلت دوستى است و اجابت دستورى . شبلى از روى استغاثت مىگفت : الهى ارت بخوانم برانى ، ور بروم بخوانى ، پس من چكنم بدين حيرانى ؟\r\n« بِأَلْفٍ مِنَ الْمَلائِكَةِ مُرْدِفِينَ » 9 مجمع : مردم مدينه و يعقوب با فتح دال خوانده‌اند و ديگران با كسر دال .\r\n« إِذْ يُغَشِّيكُمُ النُّعاسَ » 11 مجمع : مردم مدينه « يغشّيكم » با ضمّ ياء و سكون غين خوانده‌اند و نصب نعاس ، ابن كثير و ابو عمرو « يغشاكم » با فتح يا و سكون غين و زيادى الف و رفع نعاس قرائت كرده‌اند و ديگر قاريها با ضمّ ياء و فتح غين و\r\n","description":"","footnote":"","page_name":" 297 ","page_number":297},
  {"content":"\r\nتشديد شين و نصب نعاس خوانده‌اند .\r\nتفسير عبده : بيهقى از علىّ ( ع ) نقل كرده است : من نگاه كردم هيچكس بيدار نبود مگر پيغمبر كه در زير درخت تا صبح نماز مىخواند .\r\n« وَيُنَزِّلُ عَلَيْكُمْ مِنَ السَّماءِ » تا آخر 11 تفسير حسينى نوشته است : صحابه را در آن شب كه روزش التقاى فريقين خواست بود دغدغه اى عظيم دست داد ، جهت آن كه منزل ايشان در ريگستانى بود كه رونده را قدم بر خاك فرو مىرفت و آب نيز نداشتند و حقّ سبحانه خواب بريشان گماشت براى ايمنى على الصّباح شيطان آغاز وسوسه كرد كه شما آب نداريد و پاى تا به زانو به خاك فرو مىرود و كافران بر زمين سختاند و بر آب قادر ، حقّ سبحانه در آن محلّ باران فرستاد .\r\n« وَيُثَبِّتَ بِه الأَقْدامَ » 11 مجمع : ابن عبّاس و مجاهد و عدّه اى گفته‌اند :\r\nيعنى خداوند به واسطه ى باران و سختى زمين پاى شما را محكم مىكند كه فرو نرود و نلغزد . ابو عبيده گفته است : يعنى با اين وسائل شما را تقويت و تثبيت مىكنيم كه ثابت قدم و خاطر جمع و آرام دل باشيد .\r\n« فَاضْرِبُوا فَوْقَ الأَعْناقِ » 12 : ممكن است اين جمله خطاب به ملائكه باشد و ممكن است روى سخن با مسلمين باشد . كه مسلمين برگردن كافران بزنند يا ملائكه مأمور اين كار باشند .\r\nسخن ما : همان است كه در ترجمه نوشتيم . و در معنى كمك رسيدن به مسلمين به وسيله ى هزار ملك نظيرش در سوره ى آل عمران آيات صد و بيست به بعد در قضيّه ى احد گفته شده است كه ما آن را مفصّل نوشته‌ايم . در اين آيه تصريح به آمدن ملك نشده است بلكه دعا مستجاب شده است به اين طور كه هزار ملك كمك كنند و چون روايت صحيح و صريح نداريم كه موجوداتى غير آدمى با اعراب جنگيده‌اند و نيز در دنباله ى وعده گفته شده است : « وَما جَعَلَه اللَّه إِلَّا بُشْرى » تا « مِنْ عِنْدِ اللَّه » كه اين جمله ها اگر صريح نباشد اشاره ى كامل است كه اين وعده براى آرامش دل و ثبات قدم مقرر شده است پس نتيجه ى اين جمله ها\r\n","description":"","footnote":"","page_name":" 298 ","page_number":298},
  {"content":"\r\n\r\nنويد است و دلدارى و استوار كردن پاهاى مردان و گرفتن آن نتيجه كه بزرگتر قدم در پيشرفت اسلام بود بخصوص كه به طور حكايت از گذشته نقل شده است كه شما بيچاره شديد و دعا كرديد خدا هم وعده كرد . و به ملائكه الهام كرد كه شما را نگاهدارى كنند پس از آن به جمله ى « سَأُلْقِي فِي قُلُوبِ » گفته شده است كه نويدى است به مسلمين براى تقويت قلب آنها و هم جمله ى « فَاضْرِبُوا فَوْقَ » تحريك و تشجيع مسلمين است به مقاومت با كافران و ديگر چيزى از آمدن ملك و كمك و كشتن كافران سخنى نرفته است و همه جمله هاى تقويتى و تشجيعى است كه توليد نيروى معنوى است و نتيجه ى مطلوب از همه ى اين جمله ها اجابت دعا ، نويد كمك به وسيله ى هزار ملك ، مسلَّط كردن خواب ، باريدن باران ، پاك كردن ، وحى به ملائكه كه مسلمين را ثابت قدم بداريد ، در دل كافران ترس و نااميدى توليد خواهد شد ، شما دست و سر آنها را ببريد همان تقويت نيروى معنوى بود كه وسيله ى چيرگى مسلمانان شد .\r\n[ سوره الأنفال ( 8 ) : آيات 15 تا 19 
  ]\r\nيا أَيُّهَا الَّذِينَ آمَنُوا إِذا لَقِيتُمُ الَّذِينَ كَفَرُوا زَحْفاً فَلا تُوَلُّوهُمُ الأَدْبارَ ( 15 ) وَمَنْ يُوَلِّهِمْ يَوْمَئِذٍ دُبُرَه إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ فَقَدْ باءَ بِغَضَبٍ مِنَ اللَّه وَمَأْواه جَهَنَّمُ وَبِئْسَ الْمَصِيرُ ( 16 ) فَلَمْ تَقْتُلُوهُمْ وَلكِنَّ اللَّه قَتَلَهُمْ وَما رَمَيْتَ إِذْ رَمَيْتَ وَلكِنَّ اللَّه رَمى وَلِيُبْلِيَ الْمُؤْمِنِينَ مِنْه بَلاءً حَسَناً إِنَّ اللَّه سَمِيعٌ عَلِيمٌ ( 17 ) ذلِكُمْ وَأَنَّ اللَّه مُوهِنُ كَيْدِ الْكافِرِينَ ( 18 ) إِنْ تَسْتَفْتِحُوا فَقَدْ جاءَكُمُ الْفَتْحُ وَإِنْ تَنْتَهُوا فَهُوَ خَيْرٌ لَكُمْ وَإِنْ تَعُودُوا نَعُدْ وَلَنْ تُغْنِيَ عَنْكُمْ فِئَتُكُمْ شَيْئاً وَلَوْ كَثُرَتْ وَأَنَّ اللَّه مَعَ الْمُؤْمِنِينَ ( 19 )\r\n","description":"","footnote":"","page_name":" 299 ","page_number":299},
  {"content":"\r\nمعنى لغات : زحف - به معنى خزيدن و رفتن و يا با زانو رفتن ، به طرف چيزى رفتن ، با زحمت به طرف دشمن به واسطه ى زيادى آنها رفتن . دبر - عقب و قسمت آخر هر چيز ، آخر نماز ، زاويه ى اطاق . متحيّز - از تحيّز يعنى جاى معيّن انتخاب كرد و به جاى دگر توجّه نكرد . باء - يعنى برگشت ، اقرار كرد ، به سزاى خون كسى كشته شد . ليبلي - يعنى عذر خود نمودار مىكند تا پذيرفته شود ، سختى و مقاومت از خود نشان مىدهد تا آزمايش خود را بنماياند .\r\nجهت نزول : طبرى و سيوطى اين آيات را مربوط به جنگ بدر دانسته‌اند كه در آن دوران نازل شد .\r\nترجمه :\r\n15 اى كسانى كه به خدا و پيغمبر گرويده‌ايد چو با لشكر انبوه كافران رو برو شويد [ كه جز به سختى نتوانيد با آنان نزديك شويد 
  ] پشت بديشان نكنيد . [ و از حمله ى به دشمن نمانيد 
  ]\r\n16 و هر كه در چنين روز پشت به آنان كند گرفتار خشم خدا شود و جايگاه او دوزخ بود كه بد سر انجامى است آن . مگر كه خواهد جاى بهتر براى جنگ بيابد و يا به سوى دسته ى ياران خود رود . [ نه چنين است كه شما بتوان خود كافران كشتيد 
  ]\r\n17 پس شما نكشتيد و خدا بود كه آنان را بكشت . و هم تو اى محمّد آنگاه كه ز دست پراندى تو خود نكردى كه خداى پرتاب كرد تا كه به نيكى و خوشى مؤمنان را گرفتار و آزموده كند [ و سر انجامشان نيكو شود 
  ] كه البته خدا شنوا است و دانا\r\n18 اين چنين است كه خدا حيله ى كافران سست كند [ و راه چاره گرى بر آنان به بندد 
  ]\r\n19 پس اگر گشايشى خواهيد همان بود كه برايتان رسيد و اگر خوددارى كنيد براى شما بهتر بود ، و اگر به خواسته ى خود باز گرديد ما [ به همان گونه كه ديديد به كار خود 
  ] باز گرديم و هرگز گروه شما ، شما را بىنياز نكند هر چند فراوان باشند . چه البتّه خدا با مؤمنان بود .\r\nسخن مفسّرين : « إِلَّا مُتَحَرِّفاً لِقِتالٍ أَوْ مُتَحَيِّزاً إِلى فِئَةٍ » 15 طبرى : ضحّاك گفته است : يعنى اگر جاى دسترس به دشمن بيابد مىتواند از صحنه ى جنگ خارج شود تا خود را به آنجا برساند ، و نيز آن كه خود را كنار بكشد به خود پيغمبر يا باصحاب\r\n","description":"","footnote":"","page_name":" 300 ","page_number":300},
  {"content":"\r\n\r\nآن حضرت نزديك شود . و مفسّرين اختلاف كرده‌اند كه آيه مختصّ به جنگ بدر است ، يا نه ؟ ابو سعيد خدرى گفته است : اين حكم براى روز جنگ بدر است كه دسته ى مسلمان قابل نزديكى و جايگزينى نبوده است مگر نزد پيغمبر ولى از آن به بعد مسلمانان دسته ى قابل نزديكى و جايگزينى براى يكديگرند . ابن عبّاس گفته است :\r\nبزرگتر گناه شرك به خدا است و فرار از جنگ ، چون در اين آيه وعده ى آتش جهنّم داده شده است به هر كس از جنگ فرار كند .\r\nمجمع : روايتى است از عبد اللَّه عمر كه پيغمبر ما را با دسته اى به جنگ فرستاد چون با دشمن رو برو شديم مردم متفرق شدند و به مدينه وارد شديم و پنهان شديم و پس از آنكه از پيغمبر پرسيديم آيا ما فرارى از جنگ هستيم يا نه ؟ فرمود شما فرار - نكرده‌ايد به طرف پناهگاه خود متوجّه شده‌ايد كه من باشم . روايتى از ابن عبّاس است كه جبّائى و ابو مسلم نيز معتقد شده‌اند كه اين آيه و وعده ى آتش شامل هر - كسى است كه از جنگ فرار كند مگر آنجا كه دشمن از دو برابر عدّه ى مسلمين بيشتر باشد .\r\n« فَلَمْ تَقْتُلُوهُمْ » 17 طبرى : مجاهد گفته است : اصحاب پيغمبر در روز بدر مىگفتند : من فلان را كشتم ، ديگرى مىگفت : من فلان را كشتم . اين جمله خطاب به آنها است كه اين كار شما نبود بلكه كار خدا بود . ابو الفتوح : در جمله ى « وَلكِنَّ اللَّه قَتَلَهُمْ » حمزه و كسائى و خلف با تخفيف نون و رفع « اللَّه » خوانده‌اند ، و ديگران با تشديد نون و نصب « اللَّه » قرائت كرده‌اند .\r\n« وَما رَمَيْتَ إِذْ رَمَيْتَ » 17 ابو الفتوح : نوشته است : قتاده و انس و ابن زيد گفتند : ما را چنين روايت كردند كه رسول روز بدر سه ريگ بر گرفت يكى در ميمنه ى قريش انداخت و يكى در ميسره ى و يكى در قلب و گفت : زشت باد اين رويها و مشركان به هزيمت رفتند . سعيد بن المسيّب گفت : اين آيه در ابى بن الخلف - الجمحى آمد و او آن بود كه روزى استخوان پوسيده پيش حضرت رسول آورد و به دست خورد كرد آن را و گفت : تو مىگوئى خداى اين را زنده خواهد كرد ، چون روز\r\n","description":"","footnote":"","page_name":" 301 ","page_number":301},
  {"content":"\r\nبدر بود او را به اسيرى بگرفتند و فديه كرد و خويشتن باز خريد و چون بخواست رفتن گفت : يا محمّد اسبى دارم كه هر روز مرقى گاورس مىدهم او را ، تو را بر آن اسب خواهم كشتن ، رسول گفت : بل من تو را بكشم انشاء اللَّه . چون روز احد بود ، ابىّ خلف بر آمد بر آن اسب و مىتاخت تا به نزديك رسول رسيد جماعتى مسلمانان پيش او رفتند تا او را بكشند رسول حربه اى در دست داشت بينداخت بر پهلويش زد ، چند استخوان پهلويش بشكست . او را از آنجا برگرفتند و مىگفتند : باكى نيست اين زخم كارگر نيامده است ، گفت : با من ميگوئى ؟ به خدا كه طعنه اى زد بر من محمد كه اگر ببخشد بر اهل زمين همه را هلاك كند و من از اين جان نبرم نشنيدى كه روز بدر گفت تو را بكشم ؟ و او دروغ نگويد او را بر دست گرفتند و ميبردند بر دست مردان بمرد هم آنجا دفن كردند بر راه . اين آيه آمد . صفوان بن عمر گفت : كه رسول روز خيبر كمانى بخواست ، كمانى در پيش او بردند نپسنديد كمانى ديگر بياوردند رسول تير در كمان نهاد و بينداخت بر جانب حصن خيبر تير بيامد تا بر كنانة بن ابى الحقيق آمد و او بر بستر خفته بود و او را بكشت ، خداى تعالى اين آيه فرستاد .\r\nتأويلات كاشانى : در قسمت اوّل گفته شده است « فَلَمْ تَقْتُلُوهُمْ وَلكِنَّ اللَّه قَتَلَهُمْ » يعنى شما نكشتيد ولى خدا كشت : در قسمت دوّم گفته شده است : « وَما رَمَيْتَ إِذْ رَمَيْتَ وَلكِنَّ اللَّه رَمى » يعنى آنگاه كه تو تير زدى در حقيقت تو نبودى و خدا بود كه در اوّل كارى به مردم نسبت داده نشده است ولى در دوم جمله ى « إِذْ رَمَيْتَ » كار تير زدن را اوّل به پيغمبر نسبت داده است ، جهت اختلاف اين است كه در اوّل براى تربيت مردم گفته شده است تا فناى در افعال شوند و بدانند كه بايد چيزى را از خود ندانست و همه را وابسته به او بدانند ، و در دوّم چون پيغمبر در كار تفصيل با جمع است و در مقام بقاء به حقّ است با اين جور جمله فهمانده شده است كه آن حضرت اگر كارى مىكند متوجه است كه وابسته به حقّ است و از حقّ است و كارى است از خدا كه اگرچه به ظاهر جدا است ولى در واقع مجتمع و فراهم شده ى او است با دست و وسيله ى آن حضرت .\r\n","description":"","footnote":"","page_name":" 302 ","page_number":302},
  {"content":"\r\nمثنوى در دفتر سوّم در جمع و تفريق ميان نفى و اثبات گفته است :\r\n\r\nما رميت اذ رميت از نسبت است\r\nنفى و اثبات است و هر دو مثبت است\r\n\r\n\r\nآن ، تو افكندى كه بر دست تو بود\r\nتو نيفكندى ، كه حقّ قوّت نمود\r\n\r\n\r\nزور آدمزاده را حدّى بود\r\nمشت خاك اشكست لشكر كى بود ؟\r\n\r\n\r\nمشت ، مشت تو است افكندن ز ماست\r\nزين دو نسبت نفى و اثباتش روا است\r\n\r\n« وَلِيُبْلِيَ الْمُؤْمِنِينَ مِنْه بَلاءً حَسَناً » 17 مجمع : ممكن است معنى اين جمله اين باشد : خداوند از سوى اين يارى ، احسان به مردم كرده و يا اين باشد كه از جانب خود به مردم احسان و انعام كرد .\r\nامام فخر : مقصود از كلمه ى « بلاء » انعام است يعنى خداوند نعمت بزرگ ظفر و غنيمت و مغفرت به آنها ارزانى داشت . قاضى گفته است : ممكن است مقصود از « ليبلي » رنج تكليف به جنگ باشد در بعد از جنگ بدر و معنى اين طور شود كه كار خداوند در بدر موجب پيدايش مشقّتها و جنگهاى بعد از آن بود .\r\nتفسير حسينى : در حقايق سلمى از امام صادق ع نقل شده است : بلاء حسن آن است كه ايشان را از نفوس خويشتن فانى گرداند ، و بعد از فناء به هويت خودشان باقى سازد ، امام قشيرى گويد : بلاء حسن آن است كه مبتلى مشاهده كند مبلى را در عين آن بلاء .\r\n\r\nچو دانستى كه اين درد تو از كيست\r\nز رنج خويشتن مىباش خرّم\r\n\r\n\r\nگر او زهرت دهد بهتر ز شكر\r\nور او زخمت زند بهتر ز مرحم\r\n\r\n« أَنَّ اللَّه مُوهِنُ كَيْدِ » 18 مجمع : مردم حجاز و ابو عمرو « موهّن كيد » با فتح واو و تشديد هاء و رفع نون بىتنوين و جرّ دال كيد خوانده‌اند . و ديگران با سكون واو و تخفيف هاء و تنوين نون و نصب دال كيد « موهن كيد » قرائت كرده‌اند ، و حفص به تخفيف هاء و رفع نون بدون تنوين و جرّ دال « موهن كيد » خوانده‌اند و مردم مدينه با فتح همزه « انّ اللَّه » و ديگران « انّ » با كسر همزه خوانده‌اند .\r\n« إِنْ تَسْتَفْتِحُوا فَقَدْ جاءَكُمُ » 19 مجمع : مجاهد و ضحّاك و سدّى گفته‌اند :\r\n","description":"","footnote":"","page_name":" 303 ","page_number":303},
  {"content":"\r\n\r\nاين جمله روى سخن با اعراب دارد كه ابو جهل روز بدر دعا كرد تا خدا آن دسته را كه ناپسند است و منحرف مغلوب دسته ى ديگر كند ، به اين جمله گفته شده است شما كه دعا مىكنيد حقّ و درستى فاتح باشد همانطور شد . عطا و ابو علىّ جبّائى گفته - اند : اين جمله با مردم مؤمن سخن مىگويد كه شما از خدا مىخواستيد تا بر دشمن چيره شويد اكنون نصيبتان شد به وسيله ى وجود پيغمبر . زجّاج گفته است : معنى جمله چنين است : اگر شما طالب قضاوت و حكومت حقّ بوديد همين پيشامد و حادثه ى بدر قضاوت و حكومت خداوندى بود .\r\n« وَإِنْ تَنْتَهُوا فَهُوَ خَيْرٌ » تا آخر 19 امام فخر : اگر اين آيه روى سخن با اعراب داشته باشد معنى اين است كه اگر از جنگ با پيغمبر دست برداريد به سود شما است و گر نه باز شما را گرفتار آنها مىكنم . و در صورتى كه گفتگوى با مسلمانان باشد معنى چنين است كه اگر رها كنيد گفتگو و بحث در انفال و فداى اسيران به سود شما است و اگر دنبال بگيريد ما از يارى شما برميگرديم .\r\nسخن ما : به قرينه ى آيت 18 كه گفته شده است : خدا چاره گرى كافران است و نابود مىكند شايد آيت آخر « إِنْ تَسْتَفْتِحُوا » الخ روى سخن با كافران باشد و نتيجه چنين شود : راه چاره ى شما كافران بسته است و اگر خواستار گشايش هستيد همين است كه نصيب گروهى از ملَّت شما شده است و اگر دست از دشمنى بداريد و پيرو آنها شويد به سود شما است و پيروز گرديد . و اگر به روش گذشته بازگرديد همين روزگار است كه بر سرتان آمد و از بسيارى گروه خود سود نمىبريد .\r\n[ سوره الأنفال ( 8 ) : آيات 20 تا 29 
  ]\r\nيا أَيُّهَا الَّذِينَ آمَنُوا أَطِيعُوا اللَّه وَرَسُولَه وَلا تَوَلَّوْا عَنْه وَأَنْتُمْ تَسْمَعُونَ ( 20 ) وَلا تَكُونُوا كَالَّذِينَ قالُوا سَمِعْنا وَهُمْ لا يَسْمَعُونَ ( 21 ) إِنَّ شَرَّ الدَّوَابِّ عِنْدَ اللَّه الصُّمُّ الْبُكْمُ الَّذِينَ لا يَعْقِلُونَ ( 22 ) وَلَوْ عَلِمَ اللَّه فِيهِمْ خَيْراً لأَسْمَعَهُمْ وَلَوْ أَسْمَعَهُمْ لَتَوَلَّوْا وَهُمْ مُعْرِضُونَ ( 23 ) يا أَيُّهَا الَّذِينَ آمَنُوا اسْتَجِيبُوا لِلَّه وَلِلرَّسُولِ إِذا دَعاكُمْ لِما يُحْيِيكُمْ وَاعْلَمُوا أَنَّ اللَّه يَحُولُ بَيْنَ الْمَرْءِ وَقَلْبِه وَأَنَّه إِلَيْه تُحْشَرُونَ ( 24 )\r\nوَ اتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً وَاعْلَمُوا أَنَّ اللَّه شَدِيدُ الْعِقابِ ( 25 ) وَاذْكُرُوا إِذْ أَنْتُمْ قَلِيلٌ مُسْتَضْعَفُونَ فِي الأَرْضِ تَخافُونَ أَنْ يَتَخَطَّفَكُمُ النَّاسُ فَآواكُمْ وَأَيَّدَكُمْ بِنَصْرِه وَرَزَقَكُمْ مِنَ الطَّيِّباتِ لَعَلَّكُمْ تَشْكُرُونَ ( 26 ) يا أَيُّهَا الَّذِينَ آمَنُوا لا تَخُونُوا اللَّه وَالرَّسُولَ وَتَخُونُوا أَماناتِكُمْ وَأَنْتُمْ تَعْلَمُونَ ( 27 ) وَاعْلَمُوا أَنَّما أَمْوالُكُمْ وَأَوْلادُكُمْ فِتْنَةٌ وَأَنَّ اللَّه عِنْدَه أَجْرٌ عَظِيمٌ ( 28 ) يا أَيُّهَا الَّذِينَ آمَنُوا إِنْ تَتَّقُوا اللَّه يَجْعَلْ لَكُمْ فُرْقاناً وَيُكَفِّرْ عَنْكُمْ سَيِّئاتِكُمْ وَيَغْفِرْ لَكُمْ وَاللَّه ذُو الْفَضْلِ الْعَظِيمِ ( 29 )\r\n","description":"","footnote":"","page_name":" 304 ","page_number":304},
  {"content":"\r\nمعنى لغات : دواب - جمع دابه هر جنبنده و بخصوص اسب . مستضعفون - يعنى بيچاره شمردگان و آنهائى كه مردم ضعيف و ناتوانشان مىدانند . يتخطَّفكم - از تخطف به معنى كشيد جدا كرد ، چيزى را كند و آن را ربود . آواكم - يعنى به خانه و منزلى شما را فرود آورد . فرقان - به معنى جدا كردن ، وسيله ى جدائى ميان حقّ و باطل ، دليل يارى ، صبح يا سحر ، فتنه - اطلاع ، گمراهى ، كفر ، رسوائى ، عذاب ، ديوانگى ، بيمارى ، آشوب و اختلاف ميان مردم .\r\nجهت نزول : طبرى : اختلاف است در مقصود از آيت 27 « يا أَيُّهَا الَّذِينَ آمَنُوا لا تَخُونُوا اللَّه وَالرَّسُولَ » عطا گفته است جابر بن عبد اللَّه گفت : ابو سفيان از مكّه روانه شد و پيغمبر فرمود : ابو سفيان در فلان جا است پنهان كنيد و به سوى او روانه شويد ، يكى از منافقين او را خبردار كرد ، اين آيه براى سرزنش او نازل شد . در اسباب النّزول سيوطى از عبد اللَّه بن ابى قتاده نقل كرده است كه بنى قريظه در جنگ با آنها از ابو لبابه پرسيدند : پيغمبر با ما چه رفتار خواهد كرد ؟ او اشاره\r\n","description":"","footnote":"","page_name":" 305 ","page_number":305},
  {"content":"\r\nبه حلق خود كرد ، يعنى شما را مىكشد ، و او گفت : هنوز از جاى خود نجنبيده بودم كه دانستم به خدا و پيغمبر خيانت كرده‌ام اين آيه براى او نازل شد . در مجمع - البيان پس از نقل اين قضيّه با تفصيل نوشته است كه از امام باقر و صادق ( ع ) هم روايت شده است كه اين آيه براى سرگذشت ابو لبابه است .\r\nترجمه :\r\n20 اى مردمى كه مؤمن شديد فرمان خدا و پيغمبر او بريد و سخن او كه مىشنويد روى گردان از آن نشويد\r\n21 و به مانند آن كسان نباشيد كه گفتند شنيديم با اينكه [ نمىپذيرند و گوئى كه 
  ] نمىشنوند\r\n22 البته بدترين جنبندگان به پيشگاه خدا كر و گنگ مردمى هستند كه خرد ندارند [ و سخن درست ز نادرست جدا نمىكنند 
  ]\r\n23 و اگر در آنان خيرى خدا بداند [ كه آماده ى ايمان باشند 
  ] سخن حقّ به گوششان رساند ولى اگر سخن حقّ در گوش آنان فرو كند پشت مىكنند و روى بگردانند\r\n24 اى مؤمنان سخن خدا و پيغمبر را بپذيريد چون شما را به چيزى بخوانند كه زنده تان نمايد [ و از مرگ نادانى بزندگى دانائى رساند ، پس انديشه بيهوده به دل راه ندهيد 
  ] و بدانيد كه خدا ميان آدمى و دل او جدائى آورد و شما را به سوى او فراهم كنند\r\n25 و از آن گرفتارى بترسيد كه نه به ستمكاران رسد و بس [ كه همگان را فراگيرد و تر و خشك با هم بسوزد 
  ] و بدانيد كه خدا آزار به سختى كند\r\n26 و به ياد آريد كه اندك مردمى ناتوان در سرزمين خود بوديد و انديشناك كه دشمنان [ چون مرغان شكارى 
  ] شما را بربايند . پس [ خدا به مدينه كه جايگاهى آسوده است 
  ] شما را جاى داد و به يارى خود پشتيبانى كرد و ز هر خوب و پاكيزه روزى شما كرد تا كه پاس آن بداريد\r\n27 پس اى مؤمنان با خدا و پيغمبر ( ص ) نادرستى نكنيد كه دانسته و فهميده به سپرده هاى خود نيز نادرستى كنيد 28 و بدانيد سرمايه و فرزندتان مايه ى گرفتارى است و مزد و بهره بزرگ به پيشگاه خداوند است و بس\r\n29 اى گرويدگان به دين اسلام اگر ز نافرمانى خدا پرهيز كنيد راه جدائى درست ز نادرست براىتان نمايان كند و بد كاريهاى شما را بپوشاند و گناه تان بيامرزد كه خداوند را فزون بخشى بسى بزرگ باشد .\r\n","description":"","footnote":"","page_name":" 306 ","page_number":306},
  {"content":"\r\nسخن مفسّرين : « وَلا تَكُونُوا كَالَّذِينَ قالُوا سَمِعْنا » 21 مجمع : مقاتل و ابن جريج و جبّائى گفته‌اند : مقصود كافران هستند . ابن عبّاس گفته است : مقصود يهود بنى قريظه و بنى نضير هستند ، ابن زيد گفته است مقصود مشركين عرب است كه مىگفتند : ما قرآن را شنيديم و مانند آن مىتوانيم بگوئيم ، چنان كه نقل سخن آنها شده است در اين آيه « قالُوا قَدْ سَمِعْنا لَوْ نَشاءُ لَقُلْنا مِثْلَ هذا » .\r\n« إِنَّ شَرَّ الدَّوَابِّ » 22 امام فخر : كلمه ى دواب ممكن است براى آن باشد كه چون آن مردم سخن حقّ نمىپذيرند مانند جنبنده و حيوان هستند و يا اندازه لياقت آنها نشان داده شده است كه از جنس عمومى جنبنده تفاوت ندارند .\r\nمجمع البيان : امام باقر ( ع ) فرمود : اين آيه توصيف قبيله ى بنى عبد الدّار است كه فقطَّ مصعب بن عمير و يك نفر ديگر از آن قبيله مسلمان شد . و بعضى گفته اند : مقصود نضر بن حارث بن كلده است كه از قبيله ى بنى عبد الدّار قصى بوده است .\r\n« الصُّمُّ الْبُكْمُ » 22 آلوسى در تفسير روح المعانى : جهت تقدم كلمه ى صمّ آن است كه سخن گفتن نتيجه ى شنيدن است پس چون حقّ را نشنيدند زبان - شان به سخن حقّ باز نمىشود .\r\n« لَوْ عَلِمَ اللَّه فِيهِمْ خَيْراً لأَسْمَعَهُمْ وَلَوْ أَسْمَعَهُمْ لَتَوَلَّوْا » 23 طبرى : ابن جريج گفته است : يعنى اگر قرآن به گوششان برسد مىگويند : قرآنى ديگر بياور و يا مىگويند چرا از پيش خود چيزى نمىگوئى چنان كه اين سخنان آنها در قرآن نقل شده است قالوا « ائْتِ بِقُرْآنٍ غَيْرِ هذا » . و « قالُوا لَوْ لا اجْتَبَيْتَها » و اگر خواسته ى آنها پذيرفته شود و قرآنى ديگر بياوريم رو ميگردانند .\r\nكشف الاسرار نوشته : آه از قسمتى در ازل رفته قسمتى نه فزوده نه كاسته ، يكى رانده و حبلش گسسته يكى شسته و كردار او شايسته اين بايسته و آن نابايسته چه توان قاضى در ازل چنين خواسته .\r\nمجمع : يعنى اگر قابليت هدايت در آنها بوده آنچه را كه رو گردان از\r\n","description":"","footnote":"","page_name":" 307 ","page_number":307},
  {"content":"\r\n\r\nپذيرش هستند خدا به گوششان مىرساند ، زجّاج گفته است : يعنى اگر لياقت ميداشتند به همه ى سؤالهاى آنها جواب داده مىشد ، جبّائى گفته است : به پيغمبر گفتند :\r\nقصى بن كلاب را زنده كن تا شهادت به پيغمبرى تو دهد اين جمله اشاره به آن است كه اگر خير و قابليّت در آنها بود سخن قصى بن كلاب به گوش آنها ميرسيد .\r\nروح البيان : يعنى اگر اندك خيرى در آنها بود كه ساعتى نيروى خود را براى فهم حقّ و پيروى از راه راست به كار برند شخصيّت پيغمبر را مىشناختند و پيرو او مىشدند .\r\n« إِذا دَعاكُمْ لِما يُحْيِيكُمْ » 24 مجمع : قتيبى گفته است : يعنى چون پيغمبر شما را به سوى جهاد كه وسيله ى حيات ابدى است بخواند . زيرا شهادت و كشته شدن در جنگ حيات خداوندى است ، و جبّائى گفته است : يعنى به سوى آنچه زندگى كار و عزّت شما است كه جهاد باشد ، سدّى گفته است : يعنى شما را به ايمان بخواند كه زندگى دل است ، مجاهد گفته است : يعنى دعوت كند به سوى حقّ .\r\nقتاده گفته : يعنى چون شما را به قرآن دعوت كند و علوم دين كه نجات از جهل است و آن خود مرگ حقيقى است ، پس دعوت او بهره مندى است از قرآن و علم كه نجات است و مصونيّت و زندگى هميشگى . ابو مسلم گفته است : يعنى چون پيغمبر شما را به سوى بهشت دعوت و راهنمائى كند كه در آن خوشى و زندگى هميشگى است .\r\nطبرى : از ابو هريره نقل شده است كه ابى بن كعب در نماز بود و پيغمبر او را آواز كرد و او جواب نداد و نماز را به زودى تمام كرد و متوجّه به پيغمبر شد ، سلام كرده و فرمود : چه مانع داشتى كه جواب بدهى ؟ عرض كرد نماز مىخواندم ، فرمود مگر اين آيت قرآن را نديده اى « اسْتَجِيبُوا لِلَّه وَلِلرَّسُولِ إِذا دَعاكُمْ لِما يُحْيِيكُمْ » ؟ عرض كرد چرا ، دوباره چنين غفلت نخواهم كرد .\r\n« أَنَّ اللَّه يَحُولُ بَيْنَ الْمَرْءِ وَقَلْبِه » 24 طبرى : ضحّاك و سعيد جبير گفته‌اند :\r\nيعنى خدا فاصله مىگذارد ميان كافر كه مؤمن شود و مؤمن كه كافر شود . مجاهد گفته\r\n","description":"","footnote":"","page_name":" 308 ","page_number":308},
  {"content":"\r\nاست : يعنى ميان شخص و عقل او خدا حايل مىشود كه نمىداند چه كند ، سدّى گفته است : يعنى فاصله مىشود ميان مرد و دلش كه نتواند مؤمن يا كافر شود مگر به اذن او . قتاده گفته است : يعنى آن اندازه خداوند به دل آدمى نزديك است كه هر پوشيده و آشكار آن را مىداند .\r\nابو الفتوح : يك معنى اين جمله آن است كه خدا جدا مىكند ميان آدمى و دل او به وسيله ى مرگ يا ديوانگى كه نتواند از دل خود استفاده كند ، پس بايد شتاب به توبه و كار خير كنند پيش از آن كه چنين حالتى پيش آيد ، معنى ديگر اين است كه چون مؤمنين انديشناك مىشدند كه كافران زياد هستند و ايشان مغلوب خواهند شد ، با اين جمله اعلام شده است كه خدا ميان دل مردم مؤمن و ترس جدا خواهد كرد تا آرام شوند و نيز كافران كه آسوده و مطمئن به غلبه هستند ميان دل و آسودگيشان خدا فاصله مىگذارد تا از مؤمنين بترسند .\r\nمجمع : يونس بن عمّار از امام صادق ع روايت كرده است كه معنى جمله اين است : دل هرگز از راه خود برنمىگردد و گمان نمىكند كه حقّ باطل است و همچنين در آن اين عقيده توليد نمىشود كه فلان باطل حقّ است . محمّد بن اسحاق گفته است : يعنى دل نمىتواند چيزى را از خدا پنهان بدارد .\r\nروح البيان : ممكن است مقصود از اين جمله بيان اندازه ى تسلَّط خدا باشد بر دلهاى مردم كه عزيمت و اراده ى مردم را بىاراده و بر خلاف ميل آنها نابود مىكند و نمىتوانند تصميم بگيرند و پى مقصد خود بروند . در كشف الاسرار فرمود كه علما دل را يابند و « لِمَنْ كانَ لَه قَلْبٌ » اشارت بدان است ، و عرفا دل را گم كنند كه « يَحُولُ بَيْنَ الْمَرْءِ » عبارت از آن است ، در بدايت از دل ناچار است ، و در نهايت حجاب ديدار است .\r\n\r\nزين پيش همى ديدمش اندر دل خويش\r\nدل نيز حجاب بود برداشت ز پيش\r\n\r\nپس خداوند به جلوه گرى صفات ميان مرد و دل او فاصله مىشود ، يعنى چون خدا جلوه بر دل مؤمن كرد سطوت و چيرگى قدرت و نور حقّ فاصله مىشود ميان\r\n","description":"","footnote":"","page_name":" 309 ","page_number":309},
  {"content":"\r\n\r\nآئينه ى دل شخص و تيرگيهاى اوصاف او .\r\nتأويلات كاشانى : يعنى خداوند جدا مىكند ميان آدمى و دل او به وسيله ى نابودى استعداد و آمادگى آن براى كسب معارف و انداختن پرده ى شكّ به واسطه ى ارتكاب اين و پليديهاى اخلاقى .\r\nآلوسى در روح المعانى : اين جمله كنايه است از كمال قرب ، چون آنچه حد فاصل ميان دو چيز است به هر دوى آنها نزديكتر است از خودشان به يكديگر چون از دو طرف به آنها چسبيده است و آنها از يكديگر جدا هستند ، پس اشاره است به - اينكه خداوند بر مكنونات ضمير مردم به طورى خبردار است كه ممكن است خودشان از چيزى غافل باشند ولى حق به آن مسلَّط است . و از امّ سلمه روايت شده است كه پيغمبر بسيار ميفرمود « يا مقلَّب القلوب ثبّت قلبي على دينك » من سبب آن را پرسيدم فرمود هر كسى دلش در قدرت خداوند است كه آن را مستقيم بدارد يا منحرفش كند .\r\n« وَاتَّقُوا فِتْنَةً لا تُصِيبَنَّ الَّذِينَ ظَلَمُوا مِنْكُمْ خَاصَّةً » 25 مجمع : ابن عبّاس گفته است : يعنى عمل منكر را رواج مداريد كه اگر گرفتارى پيش آمد گناهكار و بيگناه گرفتار خواهد شد . حسن بصرى گفته است : يعنى آن بلا و گرفتارى كه نهان انسان و آنچه را در دل دارد آشكارا مىكند و اين آيه براى على و عمّار و طلحه و زبير نازل شده است ، و زبير خود مىگفت ما سالها اين آيه را مىخوانديم و گمان نمىبرديم كه مقصود ما باشيم و اكنون معلوم است كه ما منظور از اين جمله هستيم كه گوش نكرديم و مخالفت نموديم و همگى گرفتار شديم . سدّى گفته است : اين آيه روى سخن با آنها دارد كه در جنگ بدر با پيغمبر بودند و به اصحاب بدر مشهور شدند ، و در جنگ جمل به آن فتنه گرفتار شدند كه يكدگر را كشتند . ابن زيد گفته است : يعنى گمراهى و دو هوائى كه هر دسته اى عقيده اى و خواسته اى دارند و با يكديگر ناسازگار مىشوند .\r\nو بعضى گفته‌اند : مقصود از اين جمله آن آشوب و بىنظمى است كه راه ستمگرى براى مردم باز مىشود و زيانش به همه كس مىرسد . و حضرت علىّ و امام باقر عليهما السلام\r\n","description":"","footnote":"","page_name":" 310 ","page_number":310},
  {"content":"\r\nو زيد بن ثابت و ربيع بن انس و ابو العاليه « لتصيبنّ » بىالف قرائت كرده‌اند ، و قرائت مشهور « لا تصيبنّ » با حرف لاى به معنى نفى است . و از اين جمله ى « لا تُصِيبَنَّ الَّذِينَ ظَلَمُوا مِنْكُمْ خَاصَّةً » دو جور استفاده كرده‌اند : 1 - از ابن عبّاس نقل شده است معنى ظاهر جمله كه گرفتارى مختصّ به ستمكار نخواهد بود چون او سزاى خود را مىبيند و ديگران به واسطه ى اين گرفتارى و سختى آزموده و تصفيه مىشوند .\r\n2 - مقصود جلوگيرى مردم است از ظلم و ستمگر ، و معنى جمله اين است كه بپرهيزيد از آن فتنه كه مجازاتش دامنگير ستمكاران است و مختصّ به آنها است ، و اين معنى مناسب با قرائت « لتصيبنّ » با لام بدون الف است ، و نيز بعضى گفته‌اند : حرف « لا » زيادى است و معنى ندارد ، و ممكن است الف براى اشباع و تكميل تلفّظ فتحه ى لام باشد كه از اين احتمالها همين معنى دوم و اختصاص مجازات به ستمكار نتيجه مىشود . و ابو مسلم : معنى جمله را به اين صورت در آورده است : ستم نكنيد كه دچار عذاب و آزار مىشويد ، مگر آن كس كه اسم ستمگر بر او نباشد .\r\nطنطاوى : از اين آيه استفاده مىشود كه همگى مسلمين پيوسته به يكديگر هستند و عهده دار سود و زيان يكديگر ، و هر يك نفر مانند همه است و به جاى عموم در انجام وظيفه ، پس بايد هر فرد به كار همگى و منافع عموم همت داشته باشند .\r\nتفسير عبده : در حديث است كه عدى بن عميره گفت : شنيدم پيغمبر مىفرمود خداوند به واسطه ى كار بد چند نفر عموم مردم را گرفتار نمىكند . مگر كه آنها زشتيها را به بينند و با قدرت بر جلوگيرى ساكت بمانند آن وقت است كه همگى گرفتار خواهند شد .\r\nآلوسى در روح المعانى : اين آيه با مفاد آن جمله كه در آيت ديگر گفته شده است « لا تَزِرُ وازِرَةٌ وِزْرَ أُخْرى » يعنى گناه كسى را بر دگرى نخواهند نوشت ، نا - سازگارى و تعارض ندارد . چون چنان كه بر گناهكار خوددارى لازم است بر ديگران هم جلوگيرى او لازم است كه اگر نكنند در مجازات با او شريك هستند ، روايت است از پيغمبر كه اگر مردم ستمى ديدند و دست ستمكار را نگرفتند ممكن است به زودى همگى\r\n","description":"","footnote":"","page_name":" 311 ","page_number":311},
  {"content":"\r\n\r\nگرفتار شوند .\r\nمثنوى در دفتر پنجم ضمن حكايت خر و روباه نتيجه ى سوء موافقت با بد را به اين صورت درآورده است :\r\n\r\nحقّ ذات پاك « اللَّه الصّمد »\r\nكه بود به مار بد از يار بد\r\n\r\n\r\nمار بد جانى ستاند از سليم\r\nيار بد آرد سوى نار جحيم\r\n\r\n\r\nاز قرين بىقول و گفت و گوى او\r\nخود بدزدد دل نهان از خوى او\r\n\r\nباز در دفتر اوّل جلوتر از قصّه ى بازرگان و طوطى همين مطلب را گفته است :\r\n\r\nواى آن زنده كه با مرده نشست\r\nمرده گشت و زندگى از وى بجست\r\n\r\n\r\nاى خنك آنمرده كز خود رسته شد\r\nدر وجود زنده اى پيوسته شد\r\n\r\n« تَخافُونَ أَنْ يَتَخَطَّفَكُمُ النَّاسُ » 26 طبرى : عكرمه گفته است : يعنى پيش از هجرت شما با پيغمبر در مكّه از اعراب قريش مىترسيديد كه نابودتان كنند . قتاده گفته است : يعنى روز جنگ بدر از قريش مىترسيديد . وهب بن منبّه گفته است :\r\nمقصود از كلمه ى « النّاس » مردم مجاور عرب است كه ايران و روم باشد .\r\n« لا تَخُونُوا اللَّه وَالرَّسُولَ » 27 مجمع : ابن عبّاس گفته است : يعنى احكام خدا و دستورها و روش پيغمبر را ترك نكنيد كه خيانتكار مىشويد . حسن بصرى گفته است هر كه قسمتى از وظايف دين را ترك كند خيانتكار است .\r\nابو الفتوح نوشته است : محمّد بن اسحاق گفت : معنى آيه آن است كه اظهار حقّ مكنى رسول را تا به شما گمان نيك برد ، آنگه در سر مخالفت كنى او را .\r\nپس بر اين قول خطاب با منافقان باشد .\r\n« وَتَخُونُوا أَماناتِكُمْ » 27 طبرى : ابن عبّاس گفته است : مقصود از « اماناتكم » وظائف و عبادات مردم است . ابن زيد گفته است : مقصود اين است : يعنى خيانت در دين نكنيد و منافق نباشيد .\r\nمجمع : سدّى در معنى اين جمله با جمله ى جلو چنين گفته است : خيانت با خدا و پيغمبر نكنيد كه اگر با آنها خيانت كرديد امانت خود را هم خيانت كرده‌ايد .\r\n","description":"","footnote":"","page_name":" 312 ","page_number":312},
  {"content":"\r\nابو الفتوح نوشته است : جبّائى گفت : نهى است از خيانت در غنيمت به پيغمبر فرمود : امانت به آن ده كه تو را امين دارد ، و خيانت مكن با آن كه به تو خيانت كند .\r\nتأويلات كاشانى : از آن پيمان كه خداوند به موجب نهاد اصلى عقل و خرد با شما استوار كرده است دستبردار و خيانتكار نباشيد و هم از آن معرفت كه به پيغمبر داريد . و نيز آن معارف و حقايق كه به موجب استعداد ازلى جزء صفات نفسانى و روحى به شما امانت داده شده است و خود خبردار هستيد كه چنين سرمايه اى در اختيار داريد آنها را هم نابود نكنيد و به آن خيانت ننمائيد .\r\n« أَمْوالُكُمْ وَأَوْلادُكُمْ فِتْنَةٌ » 28 روح البيان : يعنى مال و فرزند وسيله ى گرفتارى و آفت و بلا است كه براى جمع و نگهدارى آنها معصيت و نافرمانى مىكنيد و گرفتار مىشويد . و ممكن است چنين معنى شود : مال و اولاد موجب رنج و آزمايش آدمى است كه در دوستى اين دو چگونه آزموده شود و از هوى و هوس بگذرد و يا گرفتار و بيچاره شود .\r\nتفسير حسينى : احمد انطاكى قدّس اللَّه سرّه فرمود كه حقّ سبحانه مال و فرزندان را فتنه گفت تا از فتنه به يك سو رويم و ما پيوسته آن فتنه را زيادت مىخواهيم بيت :\r\n\r\nجوان و پير كه در بند مال و فرزندند\r\nنه عاقلند كه طفلان ناخردمندند .\r\n\r\n« إِنْ تَتَّقُوا اللَّه يَجْعَلْ لَكُمْ فُرْقاناً » 29 مجمع : ابن زيد گفته است : يعنى هدايت و روشنائى در دل كه موجب تميز حقّ از باطل باشد . مجاهد گفته است در دنيا و آخرت راه آسايش پيدا مىشود . سدّى گفته است : يعنى نجات مىيابيد ، و فرّاء گفته است يعنى فتح و ظفر براى شما فراهم مىشود . جبّائى گفته است : يعنى عزّت و ثواب دنيا و آخرت براى شما و خوارى و گرفتارى براى دشمنان شما است كه وسيله ى تفاوت ميان شما و آنها است .\r\nروح البيان : متّقى آن است كه حقّ سبحانه و تعالى را وقايه ى خود گرفته\r\n","description":"","footnote":"","page_name":" 313 ","page_number":313},
  {"content":"\r\n\r\nباشد در ذات و صفات و افعال و فعل او در افعال حقّ فانى شده باشد و صفات او در صفات حقّ مستهلك گشته « 1 » .\r\n\r\nگم شده چون سايه اندر آفتاب\r\nيا چو بوى گل در اجزاى گلاب\r\n\r\nسخن ما : 1 - آيت 24 از جمله ى « اسْتَجِيبُوا لِلَّه » تا آخر راهنمائى است به قدردانى از تربيت و رهبرى كه اگر كسى شما را رهبرى كرد به آن راه كه وسيله ى خير و حيات معنوى است از جان و دل بپذيريد ، و نيز يادآورى است و توجّه به يك حقيقت وجدانى كه اگر انسان همه چيز را منكر شود بىاختيارى دل خود را نمىتواند منكر شود كه تصميم و اراده و فكرش در اختيارش نيست و اگر به همه ى وسائل خود را مجهّز كند در برابر عوارض دل خود مانند فراموشى و غفلت عاجز است ، پس بايد تسليم به فرمان مقامى بالاتر شد كه دل آدمى به فرمان او است و به دغدغه و انديشه هاى مختلف توجه نكرد كه دل در اختيار نيست ، و شايد ارتباط دو جمله ى « اسْتَجِيبُوا لِلَّه » و « أَنَّ اللَّه يَحُولُ » همين باشد كه چون دل در قدرت خدا است شما بافكار خود توجّه نداشته باشيد و به فرمان خدا و رسول باشيد . و باز ممكن است اشاره باشد به اين كه خدا ميان آدمى و خاصيّتهاى دل و عواطف و ميول او فاصله مىشود و آنها را عوض مىكند . پس اگر كسى بدخوى بود يا حسود هميشه او را بدخوى و حسود ندانيد ، و يا اگر ترس و بخل و حرص و ديگر رذائل در كسى سراغ داشتيد مأيوس نباشيد كه دل او در قدرت خداوند است و پيوسته قابل اصلاح است . چنان كه در علوم روانشناسى و پرورشى توجّه به عواطف و اميال و تعديل آنها مفصل بحث شده است 2 - آيت 25 « وَاتَّقُوا فِتْنَةً » تا آخر شايد يادآورى باشد به مردم سهل انگار كه با خود چنين فرض مىكنند : انحراف من به كجاى دنيا ضرر دارد و نان و آب چه كس را كم و زياد مىكند ؟\r\nاگر بد هستم براى خودم هستم به كسى كار ندارم . در برابر اين جور قضاوت غلط گفته شده است كه همه ى انحرافها محدود مشخص نيست و گاه مىشود عملى كوچك از يك نفر\r\n\r\n","description":"","footnote":"\r\n( 1 ) اين دو سطر كه از روح البيان نقل شده است در تفسير حسينى به عنوان استفاده از محى الدين و پيروان او ، بىكم و زياد نوشته است كه پس از مطالعه و تتبع ديده شده .\r\n","page_name":" 314 ","page_number":314},
  {"content":"\r\nدامنه ى درازى پيدا مىكند كه يك خانواده و يا نسل و يا اجتماعى را گرفتار مىكند .\r\nفرض كنيد يك هوىپرستى كه عمل زشت فردى است و به كسى زيان ندارد اگر موجب بيمارى واگير شد و آن بيمارى به اعضاى خانواده و يا ديگر معاشرين سرايت كرد دامنگير عدّه ى زياد و يا بيشمار مىشود ، و نيز يك حركت كوچك ناپسند در حضور طفل يا مردم ساده و بى خبر موجب تحريك و جرأت آنها مىشود . و هم سخن چينى مختصر ميان دو نفر و يا تحريك غضب و خشم يك نفر ممكن است موجب آشوب ميان ملَّتها و دولتها بشود ، چنان كه دو جنگ بزرگ جهانى را كه در 1914 ميلادى و 1939 واقع شد مولود مختصر تحريك خشم و غضب يك نفر ميدانند . 3 - آيت 28 « وَاعْلَمُوا أَنَّما أَمْوالُكُمْ وَأَوْلادُكُمْ فِتْنَةٌ » به اصطلاح بيدار باش يا اعلام خطر است به آنها كه دلبستگى به مال و فرزند را به آن اندازه ى افراط مىرسانند كه بر خلاف غرض و هدفشان مىشود و به آنجا مىرسد كه حبيب و محبوب هر دو نابود مىشوند ، فرض كنيد : افراط در دوستى فرزند موجب سوء تربيت او و انحراف و بيچارگى در زندگى پدر و مادرش مىشود ، و نيز افراط در دوستى مال موجب ركود سرمايه است و خرابى اراضى و آبادانيها و هم نتيجه ى اين اخلاق خسارت مالى براى خود اين دسته مردم است و گرفتارى آنها و نزاع با شريك ملك و طرف معامله ى خود ، و در نتيجه اين گونه اشخاص هميشه گرفتار و در فتنه هستند .\r\nمثنوى ( دفتر اوّل ضمن قضّيه ى گفتگوى شير و نخجير ) .\r\nدوستى مال و فرزند را به اين صورت در آورده است :\r\n\r\nاين جهان زندان و ما زندانيان\r\nحفره كن زندان و خود را وا رهان\r\n\r\n\r\nچيست دنيا از خدا غافل شدن\r\nنى قماش و نقره و فرزند و زن\r\n\r\n\r\nمال را گر بهر دين باشى حمول\r\nنعم مال صالح گفت آن رسول\r\n\r\n\r\nآب در كشتى هلاك كشتى است\r\nآب در بيرون كشتى پشتى است\r\n\r\n\r\nچون كه مال و ملك را از دل براند\r\nز آن سليمان خويش جز مسكين نخواند\r\n\r\n","description":"","footnote":"","page_name":" 315 ","page_number":315},
  {"content":"\r\n\r\n[ سوره الأنفال ( 8 ) : آيات 30 تا 40 
  ]\r\nوَ إِذْ يَمْكُرُ بِكَ الَّذِينَ كَفَرُوا لِيُثْبِتُوكَ أَوْ يَقْتُلُوكَ أَوْ يُخْرِجُوكَ وَيَمْكُرُونَ وَيَمْكُرُ اللَّه وَاللَّه خَيْرُ الْماكِرِينَ ( 30 ) وَإِذا تُتْلى عَلَيْهِمْ آياتُنا قالُوا قَدْ سَمِعْنا لَوْ نَشاءُ لَقُلْنا مِثْلَ هذا إِنْ هذا إِلَّا أَساطِيرُ الأَوَّلِينَ ( 31 ) وَإِذْ قالُوا اللَّهُمَّ إِنْ كانَ هذا هُوَ الْحَقَّ مِنْ عِنْدِكَ فَأَمْطِرْ عَلَيْنا حِجارَةً مِنَ السَّماءِ أَوِ ائْتِنا بِعَذابٍ أَلِيمٍ ( 32 ) وَما كانَ اللَّه لِيُعَذِّبَهُمْ وَأَنْتَ فِيهِمْ وَما كانَ اللَّه مُعَذِّبَهُمْ وَهُمْ يَسْتَغْفِرُونَ ( 33 ) وَما لَهُمْ أَلَّا يُعَذِّبَهُمُ اللَّه وَهُمْ يَصُدُّونَ عَنِ الْمَسْجِدِ الْحَرامِ وَما كانُوا أَوْلِياءَه إِنْ أَوْلِياؤُه إِلَّا الْمُتَّقُونَ وَلكِنَّ أَكْثَرَهُمْ لا يَعْلَمُونَ ( 34 )\r\nوَ ما كانَ صَلاتُهُمْ عِنْدَ الْبَيْتِ إِلَّا مُكاءً وَتَصْدِيَةً فَذُوقُوا الْعَذابَ بِما كُنْتُمْ تَكْفُرُونَ ( 35 ) إِنَّ الَّذِينَ كَفَرُوا يُنْفِقُونَ أَمْوالَهُمْ لِيَصُدُّوا عَنْ سَبِيلِ اللَّه فَسَيُنْفِقُونَها ثُمَّ تَكُونُ عَلَيْهِمْ حَسْرَةً ثُمَّ يُغْلَبُونَ وَالَّذِينَ كَفَرُوا إِلى جَهَنَّمَ يُحْشَرُونَ ( 36 ) لِيَمِيزَ اللَّه الْخَبِيثَ مِنَ الطَّيِّبِ وَيَجْعَلَ الْخَبِيثَ بَعْضَه عَلى بَعْضٍ فَيَرْكُمَه جَمِيعاً فَيَجْعَلَه فِي جَهَنَّمَ أُولئِكَ هُمُ الْخاسِرُونَ ( 37 ) قُلْ لِلَّذِينَ كَفَرُوا إِنْ يَنْتَهُوا يُغْفَرْ لَهُمْ ما قَدْ سَلَفَ وَإِنْ يَعُودُوا فَقَدْ مَضَتْ سُنَّتُ الأَوَّلِينَ ( 38 ) وَقاتِلُوهُمْ حَتَّى لا تَكُونَ فِتْنَةٌ وَيَكُونَ الدِّينُ كُلُّه لِلَّه فَإِنِ انْتَهَوْا فَإِنَّ اللَّه بِما يَعْمَلُونَ بَصِيرٌ ( 39 )\r\nوَ إِنْ تَوَلَّوْا فَاعْلَمُوا أَنَّ اللَّه مَوْلاكُمْ نِعْمَ الْمَوْلى وَنِعْمَ النَّصِيرُ ( 40 )\r\nمعنى لغات : اساطير - نوشته ها و احاديث عجيب پيشينيان ، ليثبّتوك - براى اينكه حبس و پا بر جا نمايند تو را ، يصدّون - جلوگيرى مىكنند ، مكاء - به معنى با دهن بىآلت خارجى سوت زدن ، تصديه - به معنى دست زدن ، و هر دو كلمه ى\r\n","description":"","footnote":"","page_name":" 316 ","page_number":316},
  {"content":"\r\nمكاء و تصدية - دستزدن و سوت زدن معنى مىشود ، يركم - از مصدر ركم به فتح راء و سكون كاف به معنى انباشتن و بر هم توده كردن .\r\nجهت نزول : طبرى : اعراب در دار النّدوه كه جايگاه مشاورت آنها بود با يكدگر شور كردند كه با پيغمبر ص چه رفتار كنند كه از او آسوده شوند ، هر كسى نظرى اظهار كرد : يكى گفت : حبسش كنيد ديگرى گفت : از سرزمين خود اخراج نمائيد سومى گفت عاقبت اين رفتارها بد خواهد شد به دسته جمع از همه ى قبائل در شب بر سرش بريزيد و بكشيدش و خونبهايش را همه بپردازيد . جبرئيل آن حضرت را مطَّلع كرد و حضرت علىّ عليه السّلام را فرمود كه بر جاى او بخوابد و خود به طرف مدينه روانه شد ، آيت « وَإِذْ يَمْكُرُ » براى اين قضيه نازل شد .\r\nترجمه :\r\n30 اى محمّد به ياد آر آن روزگار كه كافران حيله در كار تو مىكردند تا در بندت گذارند يا اخراجت كنند و يا تو را بكشند . آنها چاره در كار تو مىكنند و خدا نيز چاره گرى مىكند و او بهترين چاره گران است\r\n31 و چون براى كافران آيات قرآن بخوانند گويند ما شنيديم و اگر بخواهيم مىتوانيم بمانند چنين كلمات درست كنيم ، كه اينها جز افسانه هاى كهنه اى بيش نيست .\r\n32 و نيز به ياد بيار كه گفتند : خدايا اگر اين سخنان درست است و از جانب تو باشد پس از آسمان بر ما سنگ بريز و يا به عذابى سخت گرفتارمان كن\r\n33 لكن سرنوشت خداوند نه چنين است كه مردم را گرفتار كند [ با اينكه وسائل سعادت در اختيار دارند 
  ] و تو در - ميان ايشان باشى . نه خدا گرفتارشان كند با اينكه استغفار مىكنند [ و يكبارگى زياد خدا بىخبر نيستند ولى 
  ]\r\n34 چه شايستگى دارند كه خدا عذابشان نكند كه از عبادت در مسجد الحرام مردم را جلوگير مىشوند و آنها نشود دوست خدا باشند كه دوستان او جز پرهيزگاران نباشند ولى بيشتر آنان نادان بودند\r\n35 آن كافران به جلو خانه ى كعبه نمازى نداشتند مگر سوت زدن و دست زدن پس به سزاى بدكارى خود آزار خداوندى بچشيد كه كافر بوديد\r\n36 اين كافران سرمايه خود را براى جلوگيرى\r\n","description":"","footnote":"","page_name":" 317 ","page_number":317},
  {"content":"\r\nاز راه خدا خرج مىكنند و به زودى افسوس آن را مىخورند و زان پس شكسته ز مسلمان خواهند بود\r\n37 و آن كسان كه كافر شدند همگى به دوزخ فراهم مىشوند ، 38 چه خدا پليد و پاكيزه را ز هم جدا كند و پليدان را بر هم انباشته نمايد و به دوزخ جاى دهد كه اين گونه مردم از زيان ديدگانند .\r\nجهت نزول : مجمع البيان : آيت 36 و 37 و 38 « إِنَّ الَّذِينَ كَفَرُوا » تا « هُمُ الْخاسِرُونَ » بعضى گفته‌اند براى مخارج جنگ بدر نازل شد كه دوازده نفر عهده دار غذاى قشون بودند و هر كدام روزى ده شتر براى خوراك عدّه ى آنها سر مىبريدند اين آيه آن عمل را معرّفى مىكند ، مجاهد و سعيد بن جبير گفته‌اند :\r\nدر توصيف ابى سفيان است كه براى جنگ احد ، دو هزار نفر از مردم غلام و تحت - الحمايه كه از قبيله ى معيّن و صاحب نام و نشان نبودند به مزدورى گرفت ، به علاوه آنچه از اعراب ممكن شد براى جنگ احد جمع شدند ، اين آيه چنانچه ترجمه شد در توصيف آنها است .\r\nترجمه ى دو آيت ديگر :\r\n39 اى محمّد به اين كافران بگو : [ هنوز وقت باقى است كه از كفر و بدخواهى 
  ] اگر دست بدارند گذشته شان آمرزيده است ولى اگر شيوه ى خود را ز سر بگيريد به سرنوشت گذشتگان گرفتار مىشوند [ كه كشته شوند و يا باسارت بروند 
  ]\r\n40 و شما مسلمانان با كافران بجنگيد تا همگى به دين حقّ و راه راست باشند و اختلاف و دو دستگى در مردم نماند آنگاه اگر اين كج انديشان از روش خود دست بدارند خدا بينا است به آنچه شما آدميان كنيد\r\n41 و اگر [ كفار 
  ] سرباز زدند و پشت كردند پس بدانيد كه خداوند يار شما و بهترين يار و تواناترين ياور است .\r\nسخن مفسّرين : « وَإِذْ يَمْكُرُ بِكَ الَّذِينَ » 30 مجمع : يعنى عتبه و شيبه و ابو جهل و نضر بن حارث و ابو البخترى و اميّة بن خلف كه در كار تو و نابوديت شور مىكردند .\r\n« لِيُثْبِتُوكَ » 30 مجمع : ابن عبّاس و مجاهد و ديگران گفته‌اند : يعنى تو را ببند كنند تا در خانه بگذارندت و يا در حبست كنند .\r\n","description":"","footnote":"","page_name":" 318 ","page_number":318},
  {"content":"\r\n\r\n« وَيَمْكُرُ اللَّه وَاللَّه خَيْرُ الْماكِرِينَ » 30 طبرى : ابن جريج از مجاهد نقل كرده است كه اين آيه در مكّه نازل شد و مقصود اين است كه تو را نجات داديم و آنها را نابود كرديم .\r\nمجمع : چون همه چيز از سوى خدا خير است و مصلحت و اگر آزار به كسى برسد براى استحقاق او است ولى مكر و حيله و آزار مردم يا ستم است و گر نه به درجه ى مكر خداوند در عدل و مصلحت نخواهد بود از اين جهت « خَيْرُ الْماكِرِينَ » گفته شده است . ولى بعضى گفته‌اند معنى اين جمله اين است كه خداوند بهتر از هر كس سزا مىدهد و مجازات مىكند .\r\nابو الفتوح : يعنى خداوند سزاى حيله ى آنها را مىدهد و چون در جلو « يمكرون » گفته شده است و كار و فكر آنها بيان شده است براى اينكه قرينه ى كلمات رعايت شود كلمه ى « يمكر » گفته شده است و مقصود مجازات خداوندى است نه حيله ى او چنان كه در آيت ديگر گفته شده است « جَزاءُ سَيِّئَةٍ سَيِّئَةٌ » كه مقصود مجازات بدى است نه كار بد در برابر بد ديگران و كلمه ى « سيّئه » براى رعايت قرينه و همانند شدن كلمات آورده شده است ، و بعضى گفته‌اند : يعنى مانند حيله گران با آنها رفتار شد كه در ظاهر حيله نمودار بود لكن در حقيقت عدل و مروّت بود . و چون حيله ى آنها به نتيجه نرسيد و سرنوشت خداوندى پديدار شد « خَيْرُ الْماكِرِينَ » گفته شده است .\r\nفى ظلال : اين جمله تصويرى بسيار دور و هولناك در دلها منعكس مىكند كه گروهى متشخص و متنفّذ گرد هم مىنشينند و كنكاش مىكنند و راى مىدهند و تصميم مىگيرند و دست اندر كار مىشوند ولى در پس پرده ى غيب قدرتى است كه همه ى آن تدبيرها را وارونه مىكند و آنها خود خبر ندارند كه به دنبال اين انديشه و كوشش هجرت پيغمبر است و نابودى ايشان .\r\n« وَإِذا تُتْلى عَلَيْهِمْ آياتُنا قالُوا قَدْ سَمِعْنا لَوْ نَشاءُ لَقُلْنا مِثْلَ هذا » 31 ، طبرى : ابن جريج گفت : نضر بن حارث براى تجارت به ايران مىرفت و مردم پارسا\r\n","description":"","footnote":"","page_name":" 319 ","page_number":319},
  {"content":"\r\n\r\nرا مىديد كه عبادت مىكنند و انجيل مىخوانند و ركوع و سجودى دارند ، چون به مكّه برگشت و ديد كه پيغمبر قرآن و نماز دارد گفت همانند اين را شنيده‌ام و اگر بخواهم همانند آن را مىتوانم درست كنم .\r\nتفسير حسينى نوشته است : آورده‌اند كه نضر بن حارث لعنه اللَّه عليه به تجارت به بلاد فارس آمده بود قصّه ى رستم و اسفنديار بخريد و معرّب ساخته به مكّه برد و گفت : اينك افسانه اى آوردم شيرينتر از افسانه هاى محمّد كه بر ما مىخواند . حقّ سبحانه از عناد نضر خبر مىدهد .\r\n« إِنْ هذا إِلَّا أَساطِيرُ الأَوَّلِينَ » 31 طبرى : سدّى گفت : نضر بن حارث بحيره رفت و آمد داشت و سخنان مسجّع آنها را مىشنيد چون از پيغمبر ص آيات قرآن را شنيد اين جمله را گفت كه قرآن سجع سخن مردم حيره است . سعيد بن جبير گفت : از آنها كه در جنگ بدر اسير شدند ، سه نفر را پيغمبر دستور داد كشتند و هيچ وسيله اى در حضورش كارگر براى خلاصى آنها نشد يكى از آنها همين نضر ابن حارث بود كه چنين سخنان نسبت به قرآن مىگفت .\r\n« فَأَمْطِرْ عَلَيْنا حِجارَةً » 32 مجمع : نضر بن حارث و يا ابو جهل اين جمله را گفتند و مقصودشان اين بود كه به يقين محمّد دروغ مىگويد پس اگر سخنش راست باشد ، بر ما از آسمان سنگ بريزد .\r\n« وَما كانَ اللَّه لِيُعَذِّبَهُمْ » تا آخر 33 طبرى : اوّل آيه خطاب است به پيغمبر كه تا آنگاه تو در مكه باشى مقتضى نيست كافران را گرفتار كنيم . جمله ى بعد « وَهُمْ يَسْتَغْفِرُونَ » براى آن عدّه مسلمين است كه بعد از هجرت پيغمبر در مكّه ماندند و بانتظار فراهم كردن وسيله ى هجرت خود بودند و بعد از آنكه آنها از مكّه هجرت كردند و كسى از مسلمين در آنجا نماند و مقتضى فتح مكّه و بيچاره كردن آنها فراهم شد با جمله ى آيت بعد اين مطلب اعلام شد كه « وَما لَهُمْ أَلَّا يُعَذِّبَهُمُ اللَّه » و مقصود از عذاب كه در آيه گفته شده است فتح مكّه و خوارى اعراب است .\r\nمجمع : در تفسير علىّ بن ابراهيم است پيغمبر ص باعراب فرمود اگر با من\r\n","description":"","footnote":"","page_name":" 320 ","page_number":320},
  {"content":"\r\n\r\nموافقت كنيد بر همه ى عرب مسلَّط مىشويد و ديگران هم مطيع شما مىشوند ابو جهل را حسد بر آن داشت كه گفت « اللَّهُمَّ إِنْ كانَ هذا » تا آخر كه در آيات جلو گفته شده است . و بعد از گفتن اين جملات گفت « غفرانك اللَّهم » و مقصودش استغفار از گفته ى خود بود كه ( خدايا از آسمان بر من سنگ ببارد اگر اين سخنان راست است ) و جمله ى « هُمْ يَسْتَغْفِرُونَ » اشاره به ابو جهل است و سخن دوّم او كه :\r\n« غفرانك اللَّهمّ » باشد و نتيجه اين است كه تا هر وقت اين كافران نام خدا و استغفار بر زبان بياورند از عذاب معاف هستند . و پس از آن كه تصميم گرفتند پيغمبر را بكشند و آن حضرت از مكه فرار كرد با جمله هاى « وَما لَهُمْ أَلَّا يُعَذِّبَهُمُ اللَّه » تا آخر ، سرنوشت ابو جهل و يارانش معيّن شد كه در جنگ بدر كشته شدند . و از ديگرى نقل شده است كه معنى جمله ى « ما كانَ اللَّه مُعَذِّبَهُمْ وَهُمْ يَسْتَغْفِرُونَ » اين است كه اگر آنها مرد استغفار و خداپرستى باشند عذاب نمىشوند .\r\n« إِنْ أَوْلِياؤُه إِلَّا الْمُتَّقُونَ » 34 مجمع : از امام باقر ع روايت شده است : يعنى فقط متقون و پرهيزگاران و دلبسته ى به مسجد الحرام هستند نه اين كافران كه آنجا را عمارت و وارسى مىكنند . و بعضى گفته‌اند : يعنى دوست خدا پرهيزگاران هستند نه كافران .\r\n« وَما كانَ صَلاتُهُمْ عِنْدَ الْبَيْتِ إِلَّا مُكاءً وَتَصْدِيَةً » تا آخر آيه 35 طبرى : طلحه بن عمرو گفت : مكاء سوت زدن است كه به وسيله ى انگشتان و دهان انجام مىدادند . سعيد بن جبير جانبى از كوه ابو قبيس به ما نشان داد كه كافران اين عمل را در آنجا انجام مىداده‌اند .\r\nابو الفتوح نوشته است : مجاهد گفت : جماعتى از بنى عبد الدّار ، چون رسول طواف كردى ، ايشان بر طريق استهزاء از پس او مىرفتندى و به دهن صفير مىزدندى و دست مىزدندى . مقاتل گفت : چون رسول در مسجد الحرام نماز كردى دو كموك بيامدندى بر راست او بايستادندى و دو بر چپش و صفير مىزدندى و دست مىزدندى تا او را به غلط افكنند . خداى تعالى ايشان را به بدر گرفتار كرد . سدّى گفت : مكاء\r\n","description":"","footnote":"","page_name":" 321 ","page_number":321},
  {"content":"\r\nصفيرى باشد بر لحن مرغى سفيد كه به حجاز باشد آن را مكا گويند ، و به فارسى آن را شبان فريب مىگويند . و « تصدية » عبد اللَّه عبّاس گفت : دست بر دست زدن باشد سعيد جبير و ابن زيد و ابن اسحاق گفتند : « تصديه » « صدّ » ايشان بود و منعشان مؤمنان را از خانه ى خدا . ابو علىّ گفت : « مكاء و تصديه » ايشان را به جاى دعا و تنبيه يكديگر بودى يعنى ايشان به جاى نماز آن كردندى و براى آن فعل ايشان را نماز خواند كه به نزد ايشان نماز بودى .\r\nمجمع : از عاصم نقل شده است كه « صلاتهم » با نصب و « مكاء و تصدية » با رفع قرائت كرده است ، و ديگر قاريها با رفع « صلاة و نصب مكاء و تصدية » خواندند « وَالَّذِينَ كَفَرُوا إِلى جَهَنَّمَ يُحْشَرُونَ » 37 مجمع : تكرار اين آيه به كلمات :\r\n« الَّذِينَ كَفَرُوا » به اين جهت است كه در آيت اول كافران توصيف شده‌اند به خرج كردن اموال خود براى جلوگيرى از راه خدا ، و چون عدّه اى از آن كافران مسلمان شدند ، در اين آيه دوباره گفته شده است كافران به جهنّم مىروند ، براى آنها كه پس از آن مال صرف كردن كافر ماندند و مردند .\r\n« فَقَدْ مَضَتْ سُنَّتُ الأَوَّلِينَ » 39 امام فخر : اين جمله را به چند صورت مىتوانيم معنى كنيم : 1 - سرنوشت و رفتار گذشتگان دامنگير آن مردمى مىشود كه پس از توبه ى از كفر دوباره كافر مىشوند چنان كه در جنگ بدر كافران كشته و اسير شدند ، 2 - همانطور كه با ملَّتهاى كافر در دوران گذشته رفتار شد با اين جور كافران هم همان رفتار خواهد شد ، 3 - مقصود آن است كه سرنوشت ديگران را در گذشته معين كرده‌ايم مانند اين آيات « كَتَبَ اللَّه لأَغْلِبَنَّ أَنَا وَرُسُلِي » و « وَلَقَدْ سَبَقَتْ كَلِمَتُنا » و « لَقَدْ كَتَبْنا فِي الزَّبُورِ » تا آخر . پس سرنوشت اينها هم همان است .\r\nروح البيان : در دنباله ى اين جمله ها اين شعر را نقل كرده است :\r\n\r\nيستوجب العفو الفتى اذا اعترف\r\nثمّ انتهى عمّا اتاه و اقترف\r\n\r\n\r\nلقوله قل للَّذين كفروا\r\nان ينتهوا يغفر لهم ما قد سلف\r\n\r\n« حَتَّى لا تَكُونَ فِتْنَةٌ » 40 مجمع : ابن عبّاس گفته است : يعنى كافرى نباشد\r\n","description":"","footnote":"","page_name":" 322 ","page_number":322},
  {"content":"\r\n\r\nبىقرارداد با مسلمين .\r\nتفسير عبده : يعنى مشركين نتوانند شما را آزار و اخراج كنند .\r\n« وَيَكُونَ الدِّينُ كُلُّه لِلَّه » 40 مجمع : يعنى همه ى مردم بر دين حقّ باشند و از امام صادق ع روايت شده است كه فرمود : هنوز معنى اين آيه نمودار نشده است و چون قائم آل محمّد ظهور كند هر كس در آن زمان باشد نتيجه ى آن را مىبيند .\r\nتفسير عبده : مفاد اين جمله در امروز آزادى اديان است كه كسى حقّ اجبار و آزار كسى بر قبول دينى ندارد . ظاهر معنى آيه اين است كه در آن وقت مشرك و موذى براى مسلمين باقى نماند چنان كه چند حديث از عبد اللَّه عمر نقل كرده‌اند كه او گفت : ما در دوران پيغمبر جنگ مىكرديم براى آسايش مسلمين از شرّ كافران و به اين جمله استدلال مىكرد كه اين جمله ها براى آسايش مسلمين آن روز است كه گرفتار كافران بودند . تفسير صفى عليشاه :\r\n\r\nدين اگر باشد هزار ار صد هزار\r\nاصل آن واحد بود از كردگار\r\n\r\n\r\nاختلافات از ره نفس و هوا است\r\nو آن جدا از دين و از امر خداست\r\n\r\n\r\nليك گويند اهل معنى دين حقّ\r\nدر فناى سالك است از ما خلق\r\n\r\n\r\nكلّ دين آن گاه گردد از خدا\r\nكه نماند در تو هيچ از ما سوى\r\n\r\n[ « فَاعْلَمُوا أَنَّ اللَّه مَوْلاكُمْ نِعْمَ الْمَوْلى » - تا آخر 41 تفسير بيضاوى : موليكم يعنى خداوند ناصر شما است ، پس از دشمنى آنان پروا نداشته باشيد زيرا خدا يار و ياورى است بسيار توانا كه بنده ى خود را وانگذارد 
  ] .\r\nسخن ما : همان است كه در ترجمه و سخن مفسّرين نوشته‌ايم .\r\n","description":"","footnote":"","page_name":" 323 ","page_number":323},
  {"content":"\r\n[ سوره الأنفال ( 8 ) : آيات 41 تا 44 
  ]\r\nوَ اعْلَمُوا أَنَّما غَنِمْتُمْ مِنْ شَيْءٍ فَأَنَّ لِلَّه خُمُسَه وَلِلرَّسُولِ وَلِذِي الْقُرْبى وَالْيَتامى وَالْمَساكِينِ وَابْنِ السَّبِيلِ إِنْ كُنْتُمْ آمَنْتُمْ بِاللَّه وَما أَنْزَلْنا عَلى عَبْدِنا يَوْمَ الْفُرْقانِ يَوْمَ الْتَقَى الْجَمْعانِ وَاللَّه عَلى كُلِّ شَيْءٍ قَدِيرٌ ( 41 ) إِذْ أَنْتُمْ بِالْعُدْوَةِ الدُّنْيا وَهُمْ بِالْعُدْوَةِ الْقُصْوى وَالرَّكْبُ أَسْفَلَ مِنْكُمْ وَلَوْ تَواعَدْتُمْ لاخْتَلَفْتُمْ فِي الْمِيعادِ وَلكِنْ لِيَقْضِيَ اللَّه أَمْراً كانَ مَفْعُولًا لِيَهْلِكَ مَنْ هَلَكَ عَنْ بَيِّنَةٍ وَيَحْيى مَنْ حَيَّ عَنْ بَيِّنَةٍ وَإِنَّ اللَّه لَسَمِيعٌ عَلِيمٌ ( 42 ) إِذْ يُرِيكَهُمُ اللَّه فِي مَنامِكَ قَلِيلًا وَلَوْ أَراكَهُمْ كَثِيراً لَفَشِلْتُمْ وَلَتَنازَعْتُمْ فِي الأَمْرِ وَلكِنَّ اللَّه سَلَّمَ إِنَّه عَلِيمٌ بِذاتِ الصُّدُورِ ( 43 ) وَإِذْ يُرِيكُمُوهُمْ إِذِ الْتَقَيْتُمْ فِي أَعْيُنِكُمْ قَلِيلًا وَيُقَلِّلُكُمْ فِي أَعْيُنِهِمْ لِيَقْضِيَ اللَّه أَمْراً كانَ مَفْعُولًا وَإِلَى اللَّه تُرْجَعُ الأُمُورُ ( 44 )\r\nمعنى لغات : غنمتم - از مصدر غنيمت به معنى استفاده مالى از جنگ و به طور كلَّى هر استفاده و بهره ى مالى . فرقان - جدائى و فاصله ، عدوة - با اختلاف تلفّظ فتح و ضمّ و كسر عين به معنى كناره درّه و جاى بلند و جاى دور ، قصوى - دور تر دنيا - نزديكتر .\r\nترجمه :\r\n41 و بدانيد : آنچه مال باز يافته به چنگ آورديد يك پنجم آن ويژه ى خدا و پيغمبر و خويشان و بىپدران و بيچارگان و به راه ماندگان است اگر شما مؤمن هستيد به آنچه [ روز جنگ بدر 
  ] روز برابرى دو گروه [ كافر و مسلمان 
  ] و جدائى درست ز نادرست بر بنده ى خود محمّد فرستاديم ، چه خدا تواناى بر همه چيز بود [ كه شما را بر دشمنان پيروز كند 
  ]\r\n42 به ياد آريد كه آن روز شما به پائين درّه بر ريگ نرم بوديد و آنان بر بالا و زمين سخت و كاروان قريش از شما فزونتر بود [ كه دسترس به آن نداشتيد 
  ] و اگر زان پيش چنين وعده گاهى مىداشتيد البتّه ناسازگار به هم مىشديد و به آن وفا نمىكرديد [ كه بدشوارى گرفتار بوديد 
  ] ليكن كار به - سرنوشت شده را بايستى خدا انجام دهد 43 تا هر كه بايد نابود شود نابوديش\r\n","description":"","footnote":"","page_name":" 324 ","page_number":324},
  {"content":"\r\n\r\nپس از نمودارى [ درست ز نادرست 
  ] باشد و آنكه بايد زنده بماند از پس بينه و راه روشن زنده [ و خداپرست 
  ] بماند چه البتّه كه خدا شنوا و دانا [ ى براى نيك و بد مردمان 
  ] است\r\n44 و نيز به ياد دارى اى محمّد كه خدا دشمنان را به چشم تو در خواب ناچيز نمود كه اگر بسيار به چشمت مىنمود شما مسلمانان در فرمان خدا و كار جنگ سست مىشديد و ناسازگار به هم ولى خدا بود كه شما را آسوده و سالم بداشت چه او داناى به نهانى دلها است\r\n45 و به آن گاه بود كه چون با اعراب رو برو شديد آنان را به چشم شما كم نمود [ كه از آنان نترسيد 
  ] و شما را به چشم ايشان كم نمود [ تا كه در جنگ با شما مجهّز نشوند 
  ] براى اينكه آنچه خدا به سرنوشت كرده است انجام دهد كه بازگشت همه ى كارها به سوى او باشد .\r\nسخن مفسّرين : « أَنَّما غَنِمْتُمْ » 41 عموم مفسّرين غير شيعه اين جمله را چنين معنى كرده‌اند : آنچه در جنگ با كافران نصيب شما شود ، ولى ترجمه ى ما مطابق با معنى لغت است . و نظر فقهاى اثنى عشرى مطابق است با ترجمه ى ما و در تفسير صافى و برهان از امام صادق و كاظم عليهما السّلام روايت كرده‌اند كه استفاده ى انسان هر چه كم يا زياد باشد واجب است خمس آن به مصارف معيّن خرج شود .\r\n« فَأَنَّ لِلَّه خُمُسَه » 42 عموم مفسّرين نوشته‌اند كلمه ى « اللَّه » براى آغاز سخن است و براى خدا سهم بخصوص نيست .\r\nمجمع البيان : از مفسّرين غير شيعه نقل كرده است : سهم خدا و رسول پس از فوت پيغمبر ص در اختيار حاكم وقت بوده است ، و سهم خويشاوندان پيغمبر و ذوى - القربى كه سادات باشند ساقط شده است ، چون ابو بكر و عمر آن را نپرداختند و اصحاب پيغمبر بر آنها اعتراض نكردند ، ولى طبرى از حضرت زين العابدين ع و امام باقر ع روايت كرده است كه اين خمس بر شش قسمت تقسيم مىشود : خدا و پيغمبر و خويشان او كه در اختيار حاكم و امام به جاى پيغمبر است و سه سهم ديگر مال يتيم و فقير و به راه مانده است كه از خويشان پيغمبر باشند . و شافعى گفته است : سهم\r\n","description":"","footnote":"","page_name":" 325 ","page_number":325},
  {"content":"\r\nپيغمبر بايد خرج لوازم جنگ و امور خيريه بشود . و سهم ذى القربى بايد به بنى هاشم و بنى مطلب داده شود چه فقير باشند چه غنى . ابن عبّاس و قتاده گفته‌اند : اين خمس بايد بر پنج تقسيم شود چون سهم خدا و رسول يكى است . ابو حنيفه و فقهاى عراق گفته‌اند بر سه قسمت بايد تقسيم شود ، چون سهم خدا و پيغمبر يكى است و به وفات آن حضرت ساقط است چون فرموده است : ما پيغمبران چيزى به ارث نمى - گذاريم و سهم خويشان هم ساقط است چون ابو بكر و عمر ندادند و كسى اعتراض نكرد .\r\n« وَالْيَتامى وَالْمَساكِينِ وَابْنِ السَّبِيلِ » 41 مجمع : به مذهب عموم فقها اين سه سهم حق همه ى مردم واجد اين صفات است ولى به مذهب فقهاى شيعه مخصوص سادات بنى هاشم است كه از اين سه دسته باشند . براى اطلاع از احكام خمس بايد به كتب فقه مراجعه شود .\r\n« إِنْ كُنْتُمْ آمَنْتُمْ » - تا آخر 41 امام فخر : يعنى اگر ايمان داريد به خدا و به آنچه بر بنده ى خود فرستاديم كه آيات قرآن است و ملائكه ى يارى براى جنگ و فتح و غلبه ى بر دشمن پس با چنين ايمان بايد از يك خمس غنائم چشم بپوشيد و به چهار قسمت آن قناعت كنيد . كلبى گفته است : اين آيه به بدر نازل شد ، ولى واقدى گفته است : بيست ماه پس از هجرت و يك ماه و سه روز پس از قضيّه ى بدر در نيمه ى شوال كه جنگ بنى قينقاع بود حكم خمس معين شد .\r\n« يَوْمَ الْفُرْقانِ » 42 طبرى : عروه بن زبير گفت : يعنى روز بدر كه حقّ از باطل جدا شد و اوّل جنگى بود كه پيغمبر حاضر شد و رهبر كافران عتبه بن ربيعه بود و به روز نوزدهم رمضان با يكدگر رو برو شدند و اصحاب پيغمبر از سيصد و ده نفر بيشتر بودند و آنها ميان نهصد و هزار بودند و شكست خوردند و بيش از هفتاد نفر كشته شدند و همان اندازه هم اسير شدند .\r\n« إِذْ أَنْتُمْ بِالْعُدْوَةِ الدُّنْيا وَهُمْ بِالْعُدْوَةِ الْقُصْوى وَالرَّكْبُ أَسْفَلَ » 42 مجمع :\r\nابن كثير و ابو عمرو با كسر عين خوانده‌اند و ديگران با ضمّ عين . كشّاف زمخشرى :\r\n","description":"","footnote":"","page_name":" 326 ","page_number":326},
  {"content":"\r\nفايده ى تعيين جايگاه توقّف دو دسته ى مسلمين و كافران اين است : كه حالت آسودگى و آمادگى كافران معيّن شده است و ناراحتى و ضعف مسلمين چون جاى كافران و « بِالْعُدْوَةِ الْقُصْوى » زمين سخت و نزديك به آب بود و آن طرف ديگر زمين نرم بود كه پاى در آن فرو مىرفت و آب هم در آنجا نبود و قافله ى ابو سفيان در پشت سر آنها و موجب اميدواريشان بود كه در صورت احتياج به آنها كمك خواهند كرد با همه ى اين شرايط خداوند آنها را مغلوب و مسلمين را غالب كرد و همين است معنى « لِيَهْلِكَ مَنْ هَلَكَ عَنْ بَيِّنَةٍ » - تا آخر . و حرف اصلى هر دو كلمه ى « دنيا و قصوى » و او است ولى در تلفّظ بر وزن « فعلى » و او كلمه ى اوّل تبديل به ياء شده است و در دوّم تغيير نداده‌اند و اين اختلاف استعمال نظير زياد دارد چنانچه « قصيا ، و استصاب و استصوب و اغيلت و اغالت » استعمال شده است .\r\n« وَالرَّكْبُ أَسْفَلَ » 42 تنوير المقباس : يعنى قافله ى ابو سفيان در سه ميلى كناره ى دريا بودند .\r\n« وَلَوْ تَواعَدْتُمْ لَاخْتَلَفْتُمْ » 42 ابو الفتوح : نوشته است : محمّد بن اسحاق گفت معنى آن است كه اگر ميان شما ميعادى بودى ممكن بودى كه آن ميعاد مختلف شدى از جهت شما چون بشنيدى خبر كثرت ايشان و قلَّت شما و ساز و ابهت ايشان و بيسازى شما .\r\n« لِيَهْلِكَ مَنْ هَلَكَ عَنْ بَيِّنَةٍ » 43 تفسير حسينى : گوهر شب : فروز عقل را همچنان كه در حقّه ى سينه ى دوستان مىسپارند در آستين دشمنان تردامن نيز مىنهند « لِيَهْلِكَ مَنْ هَلَكَ عَنْ بَيِّنَةٍ » يعنى بارقه ى نور عقل اگر از جانب عنايت و توفيق لامع شود دوستان بدان مهتدى گردند و اگر از طرف قهر و خذلان استضائت پذيرد سبب اختطاف ابصار بصائر دشمنان « يُضِلُّ بِه كَثِيراً وَيَهْدِي بِه كَثِيراً » بيت :\r\n\r\nخنك آن كس كه عقل رهبر او است\r\nهر دو عالم بطوع چاكر او است\r\n\r\n\r\nعقل كان رهنماى حيله ى تو است\r\nآن نه عقل است كان عقيله ى تو است\r\n\r\n« وَيَحْيى مَنْ حَيَّ » 43 مجمع : كلمه ى « حىّ » براى قرينه با كلمه ى جلو با دو ياء\r\n","description":"","footnote":"","page_name":" 327 ","page_number":327},
  {"content":"\r\nقرائت شده است و با تشديد ياء قرائت عموم قاريها است .\r\n« إِذْ يُرِيكَهُمُ اللَّه فِي مَنامِكَ قَلِيلًا » 44 مجمع : بلخى گفته است : مقصود از « منام » جايگاه خواب است كه چشم باشد و مقصود اين است كه در چشم تو كم نمودار شدند .\r\nروح البيان : از مجاهد نقل شده است كه اعراب قريش در خواب پيغمبر چند نفر اندك نمودار شدند و چون با اصحاب گفت آنها گفتند : خواب پيغمبر حقّ است و اين مردم اندك هستند و اين موجب تقويت دل آنها بود .\r\n« إِذْ يُرِيكُمُوهُمْ إِذِ الْتَقَيْتُمْ فِي أَعْيُنِكُمْ » 45 طبرى : عبد اللَّه مسعود گفت : به آن اندازه كافران در چشم ما كم نمودار شدند كه من از مرد پهلوى خود پرسيدم : آيا اينها در چشم تو هفتاد نفر هستند ؟ او گفت : به چشم من صد نفر مىشود ، چون يكى از آنها را اسير كرديم پرسيديم : شما چند نفر هستيد ؟ گفت : هزار نفر .\r\n« وَيُقَلِّلُكُمْ فِي أَعْيُنِهِمْ » 45 ابو الفتوح نوشته است : و شما را در چشم ايشان اندك كرد تا آلت و ساز نكنند و جد و جهد و مبالغه نكنند . سدّى گفت : چنان اندك آمدند مسلمانان در چشم كافران كه يكى از ايشان گفت : بياى تا برگرديم كه كاروان به سلامت برفت . ابو جهل گفت : نرويم تا اينان را مستأصل نكنيم . آنگه گفت : هيچ كس سلاح برمگيرى ، ايشان را به دستگير بگيرى و دستها ببندى تا با خود ببريم ، كه براى ايشان سلاح بر گرفتن كرا نكند .\r\nمجمع البيان : ممكن است به بعضى وسائل مانع از ديدن همه ى افراد ، آنها در چشم دشمن كم نمودار شده‌اند اگرچه برابر و جلو چشم يكدگر باشند مانند اينكه غبار باشد و همه ى عدّه ديده نشود .\r\nتفسير كشاف : ممكن است به وسيله ى عيبى در چشم نتوانستند آنها را به درستى تشخيص دهند مانند مردم دوبين و چنان كه به مردى احول و دوبين كه خروسى در جلوش بود ، گفتند : اشخاص احول هر چيزى را دو مىبينند ، او گفت : پس چرا اين دو خروس در چشم من چهار خروس نيست .\r\n","description":"","footnote":"","page_name":" 328 ","page_number":328},
  {"content":"\r\n\r\n« لِيَقْضِيَ اللَّه أَمْراً » 45 مجمع : جهت تكرار اين جمله در فاصله ى كم اينست كه در اول مقصود فراهم شدن دو عده است بىسابقه كه اگر مىدانستيد فراهم نمىشديد ، پس براى انجام قضاى الهى بدون اطلاع از وضع دشمن با او برابر شديد ، و در آيت بعد تكرار شده است براى اين كه بفهماند اين پرده پوشى و كم نمودار شدن هر يك در چشم دشمن خود ، براى انجام سرنوشت و حكم خدا بود كه عده ى زياد كافر مغلوب عده ى كم مسلمان بشوند .\r\nسخن ما : همان ترجمه و گفته ى مفسرين است .\r\n[ سوره الأنفال ( 8 ) : آيات 45 تا 49 
  ]\r\nيا أَيُّهَا الَّذِينَ آمَنُوا إِذا لَقِيتُمْ فِئَةً فَاثْبُتُوا وَاذْكُرُوا اللَّه كَثِيراً لَعَلَّكُمْ تُفْلِحُونَ ( 45 ) وَأَطِيعُوا اللَّه وَرَسُولَه وَلا تَنازَعُوا فَتَفْشَلُوا وَتَذْهَبَ رِيحُكُمْ وَاصْبِرُوا إِنَّ اللَّه مَعَ الصَّابِرِينَ ( 46 ) وَلا تَكُونُوا كَالَّذِينَ خَرَجُوا مِنْ دِيارِهِمْ بَطَراً وَرِئاءَ النَّاسِ وَيَصُدُّونَ عَنْ سَبِيلِ اللَّه وَاللَّه بِما يَعْمَلُونَ مُحِيطٌ ( 47 ) وَإِذْ زَيَّنَ لَهُمُ الشَّيْطانُ أَعْمالَهُمْ وَقالَ لا غالِبَ لَكُمُ الْيَوْمَ مِنَ النَّاسِ وَإِنِّي جارٌ لَكُمْ فَلَمَّا تَراءَتِ الْفِئَتانِ نَكَصَ عَلى عَقِبَيْه وَقالَ إِنِّي بَرِيءٌ مِنْكُمْ إِنِّي أَرى ما لا تَرَوْنَ إِنِّي أَخافُ اللَّه وَاللَّه شَدِيدُ الْعِقابِ ( 48 ) إِذْ يَقُولُ الْمُنافِقُونَ وَالَّذِينَ فِي قُلُوبِهِمْ مَرَضٌ غَرَّ هؤُلاءِ دِينُهُمْ وَمَنْ يَتَوَكَّلْ عَلَى اللَّه فَإِنَّ اللَّه عَزِيزٌ حَكِيمٌ ( 49 )\r\nمعنى لغات : ريح - ريح به معنى باد است و غلبه و قوت و دولت ( نقل از قاموس ) بطرا - حيرت و تجاوز و تكبر به واسطه خوشى و تنعّم ، رئاء - تظاهر به كار خوب بدون حقيقت .\r\nترجمه :\r\n46 اى مؤمنان چو با گروهى [ از كافران 
  ] روى با روى شديد پا - بر جاى بمانيد و بسيار ياد خدا كنيد تا به رستگارى خود اميدوار باشيد\r\n47 و خدا و\r\n","description":"","footnote":"","page_name":" 329 ","page_number":329},
  {"content":"\r\n\r\nپيامبرش را فرمان بريد و نزاع نكنيد كه سست مىشويد و نيروى خود ز دست مىدهيد ، پس شكيبائى كنيد كه خدا با صابران است\r\n48 و نه بمانند [ كافران و 
  ] آن كسان باشيد كه ز شهر خود بيرون شدند با گردنفرازى و خودنمائى به جلو چشم مردم و ز راه خدا جلو مىگرفتند ، ولى خدا به آنچه كنند چيره باشد [ و سزاىشان دهد 
  ]\r\n49 همان گاه بود كه ديو كارشان به چشمشان آراست و به آنان گفت : امروز كسى از اين مردم مسلمان بر شما چيره نشود كه من پناهگاه شمايم ليكن چون دو گروه كافر و مؤمن يكدگر را بديدند او ز جاى خود بازگشت و گفت : من از شما جدايم چه چيزى بينم كه شما نه بينيد و من از خدا مىترسم كه خدا سخت آزار بود\r\n50 و به ياد داريد كه آن روز منافقين و مردم بيمار دل با يكديگر مىگفتند : اين مسلمانان را دينشان گول - شان زده است [ كه با همه ناچيزىشان به جنگ ما آمده‌اند 
  ] ولى آنكه توكل بر خدا كند البّته خدا برتر گرامى و درستكار است .\r\nسخن مفسّرين : « وَاذْكُرُوا اللَّه كَثِيراً » 46 طبرى : قتاده گفت : خداوند در سختترين مواقع كه جلو شمشير دشمن است بر مردم واجب كرده است به ياد او باشند .\r\nمجمع : يعنى به ياد خدا باشيد در تقاضاى قدرت و نصرت بر دشمن و بعضى گفته‌اند : يعنى به خاطر بياوريد آن وعده ى خدا كه چيرگى بر دشمن است در دنيا و سعادت عالم ديگر .\r\n« وَتَذْهَبَ رِيحُكُمْ » 47 طبرى : مجاهد گفته است : يعنى يارى شما نابود مى - شود چنان كه در روز احد اصحاب پيغمبر از ريح و يارى محروم شدند .\r\nمجمع : اين جمله كنايه است از جريان كار بر طبق مراد چنان كه عرب مىگويد :\r\n« هبّت ريح فلان » يعنى كارش به مرادش شد ، و بعضى گفته‌اند : مقصود آن نسيم ظفر است كه خداوند براى دسته ى غالب عنايت مىكند « 1 » .\r\n\r\n","description":"","footnote":"\r\n( 1 ) ريح در اينجا استعاره است و مراد غلبه و قدرت و همبستگى است كه سبب پيروزى و دست يافتن به مراد است .\r\n( مصحح )\r\n","page_name":" 330 ","page_number":330},
  {"content":"\r\n« بَطَراً وَرِئاءَ النَّاسِ » 48 مجمع : قريش براى حفظ قافله و مال التّجاره ى خود از مكّه بيرون شدند و با وسائل نوازندگى و عيش روانه شدند و در راه شراب مى - خوردند و زنان نوازنده براى آنها ساز مىزدند و چون به مردم اظهار مىكردند كه براى حمايت و دين به اين سفر مىرويم نام ريا بر آن گذارده شده است . بعضى گفته - اند : يعنى آنها از مسلمانان مىترسيدند ولى براى تظاهر و ريا در جلو مردم به طرف بدر روانه شدند .\r\n« وَإِذْ زَيَّنَ لَهُمُ الشَّيْطانُ أَعْمالَهُمْ » 49 امام فخر : حسن بصرى و اصم گفته‌اند يعنى شيطان با وسوسه ى خود كارهاى آنها را در نظرشان آراسته نمود ، بعضى گفتند : چون ميان قبيله ى قريش و قبيله ى بكر بن كنانه سابقه ى جنگ و عداوت بود قريش مىترسيدند كه اگر با مسلمين رو برو شوند قبيله ى بكر برايشان بتازند و ناچار شوند كه با دو دشمن بجنگند در فكر ترديد بودند كه شيطان به صورت سراقه بن مالك كه از اشراف قبيله ى بكر بن كنانه بود در نظر آنها نمودار شد و گفت : من پشتيبان شما هستم .\r\n« إِذْ يَقُولُ الْمُنافِقُونَ وَالَّذِينَ فِي قُلُوبِهِمْ مَرَضٌ » 50 طبرى : مجاهد گفته است مردمى بودند كه دو دل در اسلام بودند و به طرف مسلمين نرفتند و چون قريش روانه بدر شدند آنها هم موافقت كردند و پس از ديدن عدّه ى كم مسلمين و زيادى قريش اين جمله را گفتند « غَرَّ هؤُلاءِ دِينُهُمْ » .\r\nسخن ما : در آيت 48 « وَلا تَكُونُوا كَالَّذِينَ » مسلمانان راهنمائى مىشوند كه در هيچ كار خود از داشتن وسائل به غرور و كبر گرفتار نشوند : و در دنباله ى آن ديده عبرت آنها را متوجّه بگذشته ى آن دسته ى مغرور كرده است كه گول خوردند و پى وسوسه ى شيطان رفتند و بيچاره شدند ، 2 - آيت 49 « وَإِذْ زَيَّنَ » شايد به اين مناسبت گفته شده است كه آن حالت قريش و پس از سيزده سال تبليغ پيغمبر ص و مهاجرت آن حضرت و مقبوليّت سخنش در نظر مردم با معرفت مدينه بايستى پندى و عبرتى براى آنها مىشد و با آن غرور به مقاومت آن حضرت روانه نمىشدند\r\n","description":"","footnote":"","page_name":" 331 ","page_number":331},
  {"content":"\r\n\r\nو بخصوص آن نتيجه ى معكوس كه نصيب آنها شد و عده ى هزار نفرى از سيصد و اندى نفر شكست خورده و اسير شدند همه ى اين حوادث مولود وسوسه ى شيطان بود و گر نه عقل و خرد آدمى حكم مىكرد كه روش خود را عوض كنند و از اين حوادث پند بگيرند ، 3 - نام شيطان و سخن او كه من پشتيبانم و شما در جوار و پناه من هستيد ، و در آخر فرار او و اظهار ترس از عذاب ، همه ى اينها كه در اين آيه گفته شده است شايد از آن جهت بوده است كه چون مردم آن روز با كلمات جنّ و شيطان سر و كار داشته‌اند با اين طور جمله به آنها فهمانده شده است كه اين گونه اعمال و مبارزات در برابر راه خدا و سعادت بشر مولود انحراف از طريق عقل و فكر آدمى است و تحريك شيطانى كه به موجب غرور و خودپسندى و رياكارى خواسته هاى باطل و ناحقّ انسان در جلو چشمش مجسّم مىشود و به شكل شخصى دلسوز به او نويد كمك مىدهد و تحريكش مىكند ، و همان صورت در موقع كمال اضطرار هم نمودار مىشود و شخص را مأيوس مىسازد .\r\n[ سوره الأنفال ( 8 ) : آيات 50 تا 54 
  ]\r\nوَ لَوْ تَرى إِذْ يَتَوَفَّى الَّذِينَ كَفَرُوا الْمَلائِكَةُ يَضْرِبُونَ وُجُوهَهُمْ وَأَدْبارَهُمْ وَذُوقُوا عَذابَ الْحَرِيقِ ( 50 ) ذلِكَ بِما قَدَّمَتْ أَيْدِيكُمْ وَأَنَّ اللَّه لَيْسَ بِظَلَّامٍ لِلْعَبِيدِ ( 51 ) كَدَأْبِ آلِ فِرْعَوْنَ وَالَّذِينَ مِنْ قَبْلِهِمْ كَفَرُوا بِآياتِ اللَّه فَأَخَذَهُمُ اللَّه بِذُنُوبِهِمْ إِنَّ اللَّه قَوِيٌّ شَدِيدُ الْعِقابِ ( 52 ) ذلِكَ بِأَنَّ اللَّه لَمْ يَكُ مُغَيِّراً نِعْمَةً أَنْعَمَها عَلى قَوْمٍ حَتَّى يُغَيِّرُوا ما بِأَنْفُسِهِمْ وَأَنَّ اللَّه سَمِيعٌ عَلِيمٌ ( 53 ) كَدَأْبِ آلِ فِرْعَوْنَ وَالَّذِينَ مِنْ قَبْلِهِمْ كَذَّبُوا بِآياتِ رَبِّهِمْ فَأَهْلَكْناهُمْ بِذُنُوبِهِمْ وَأَغْرَقْنا آلَ فِرْعَوْنَ وَكُلٌّ كانُوا ظالِمِينَ ( 54 )\r\nمعنى لغات : دأب - طريقه و روش ، پيوسته دست اندر كارى معين بودن .\r\n","description":"","footnote":"","page_name":" 332 ","page_number":332},
  {"content":"\r\nترجمه :\r\n51 [ چه خوب بود اى محمّد 
  ] اگر ميديدى كه فرشتگان بهنگام خود بكافران رسيدند و بر پشت و چهره شان ميزدند و [ مىگفتندشان 
  ] آزار آتش سوزان بچشيد\r\n52 اين آزار بسزاى آن بود كه خود ز آن پيش كرده بوديد نه كه خدا ستمكار بندگان باشد\r\n53 [ كه كار دوران زندگىشان 
  ] بمانند روش فرعونيان و مردم پيش از ايشان بود كه بآيات خدا و نشانه هاى حقّ كافر شدند و خدا بسزاى گناهانشان گرفتارشان كرد كه البتّه او تواناى سخت آزار است\r\nاين سزا و گرفتارى نه از آن است كه خدا بهره اى بمردمى رساند و دگرگون مىكند كه خود آنچه در آنان بود دگرگون كردند [ چه خرد و رهنما داشتند و رها كردند 
  ] و خدا شنوا است و دانا [ بسزاى بدكاران 
  ]\r\nچنان كه مردم فرعون و آنان كه پيش از ايشان بودند نشانه هاى پروردگار خود را دروغ شمردند و ما يكبارگى بسزاى گناهانشان نابودشان كرديم و مردم فرعون را به آب فرو برديم كه همگىشان ستمكار بودند .\r\nسخن مفسّرين : « إِذْ يَتَوَفَّى » 51 مجمع : ابن عامر با دو تاء . « تتوفّى » خوانده است و ديگران با ياى اوّل و تاء دوّم خوانده‌اند .\r\nكشف الأسرار نوشته است : مرگ بر چهار قسم است : ( مرگ اهانت و لعنت ، و مرگ حسرت و مصيبت ، و مرگ تحفه و كرامت ، و مرگ خلعت و مشاهدت ) مرگ لعنت مرگ كافران است ، و مرگ حسرت مرگ عاصيان است و مرگ كرامت مرگ مؤمنان است ، مرگ مشاهدت مرگ پيغمبران است مرگ لعنت را گفت « وَلَوْ تَرى إِذْ يَتَوَفَّى الَّذِينَ كَفَرُوا » .\r\n« يَضْرِبُونَ وُجُوهَهُمْ » 51 طبرى : ابن عبّاس و مجاهد و ديگر مفسّران اوّل گفته‌اند : مقصود روز بدر است كه ملائكه بر عقب كافران ميزدند ، و مردى از پيغمبر پرسيد كه چه علامتى در پشت ابو جهل بوده است كه مانند بند كفش به چشم من آمد ؟ فرمود : آن اثر ضربت ملائكه است .\r\n« كَدَأْبِ آلِ فِرْعَوْنَ » 53 مجمع : جهت تكرار اين جمله : ممكن است اول براى استحقاق عذاب آخرت باشد و دوم براى يادآورى گرفتارى دنيا ، بعضى گفته‌اند :\r\n","description":"","footnote":"","page_name":" 333 ","page_number":333},
  {"content":"\r\n\r\nاوّل براى تشبيه كافران عرب به فرعون است در نافرمانى و دروغ شمردن سخن حقّ و دوّم براى تشبيه آنها به يكديگر در گرفتارى و بيچارگى ، و بعضى گفته‌اند : اول بيان گرفتارى آنها و در دوم طرز گرفتارى آل فرعون توضيح شده است .\r\n« بِأَنَّ اللَّه لَمْ يَكُ مُغَيِّراً » الخ 54 طبرى : سدى گفته است : مقصود پيغمبر است كه نعمتى بود براى اعراب و چون قدر او ندانستند و نعمت خود را دگرگون كردند به وسيله ى آزار و فرار آن حضرت ، خداوند آن را به مردم مدينه ارزانى داشت و اين شرافت نصيب آنها شد .\r\nامام فخر : مقصود عقل است و سرمايه ى اصلى انسانى كه بالاترين نعمت است و نافرمانى حكم عقل و به كار نبردن آن تغيير نعمت است كه موجب خسارت است .\r\nسخن ما : در جمله ى « بِأَنَّ اللَّه لَمْ يَكُ مُغَيِّراً » « 1 » ممكن است اعتراض شود كه بسيار نعمتها و خوشيها از مردم گرفته مىشود با اين كه خودشان هيچ تقصير و كفران نعمت نمىكنند مانند سوختن و تلف شدن و آسيب رسيدن به سرمايه ها ، و سودها با همه كوشش صاحبان آنها در حفظ و ازدياد آنها . جواب اين است كه آيه براى بيان علَّت حوادث ناگوار بر انسان نيست و در دنباله ى نقل گرفتارى اعراب و مقايسه ى آنها با ملل گذشته مانند فرعونيان و پيشينيان او كه همگى به اين گونه عذاب و مجازات و غرق گرفتار مىشدند ، توضيح داده شده است كه اين جور پيش - آمدهاى بر خلاف انتظار نه اين است كه در فضل و خير خداوند نقص و مضايقه است بلكه از اين جهت است كه خود لياقت استفاده ى از آن را نداشته‌اند و از دست داده‌اند . چنان كه از مفسّرين نقل كرديم : مقصود اعراض خود مردم است از آن سرمايه ها و نعمتهاى بزرگ و اساسى عمومى بشر مانند عقل خود انسان و يا عقل\r\n\r\n","description":"","footnote":"\r\n( 1 ) لفظ « مغيّرا » كه به صيغه اسم فاعل آمده دلالت بر استمرار مىكند و از آيه اين فهميده مىشود كه اين از سنّتهاى الهى است كه هر قوم و مردمى تا هنگامى كه از نعمتهاى خدادادى به طور صحيح استفاده كنند و كفران نورزند و تغيير در روش نيك ندهند خداوند نعمت خود را از ايشان باز نستاند . ( مصحح )\r\n","page_name":" 334 ","page_number":334},
  {"content":"\r\n\r\nاجتماع كه پيغمبر باشد . و كلمات « الَّذِينَ كَفَرُوا آلِ فِرْعَوْنَ ، الَّذِينَ مِنْ قَبْلِهِمْ » خود نشانه است كه منظور از تغيير نعمت از دست دادن همان سرمايه هاى كلَّى است نسبت به عموم افراد يك دسته و يك ملَّت منحرف و بد انديش .\r\n[ سوره الأنفال ( 8 ) : آيات 55 تا 63 
  ]\r\nإِنَّ شَرَّ الدَّوَابِّ عِنْدَ اللَّه الَّذِينَ كَفَرُوا فَهُمْ لا يُؤْمِنُونَ ( 55 ) الَّذِينَ عاهَدْتَ مِنْهُمْ ثُمَّ يَنْقُضُونَ عَهْدَهُمْ فِي كُلِّ مَرَّةٍ وَهُمْ لا يَتَّقُونَ ( 56 ) فَإِمَّا تَثْقَفَنَّهُمْ فِي الْحَرْبِ فَشَرِّدْ بِهِمْ مَنْ خَلْفَهُمْ لَعَلَّهُمْ يَذَّكَّرُونَ ( 57 ) وَإِمَّا تَخافَنَّ مِنْ قَوْمٍ خِيانَةً فَانْبِذْ إِلَيْهِمْ عَلى سَواءٍ إِنَّ اللَّه لا يُحِبُّ الْخائِنِينَ ( 58 ) وَلا يَحْسَبَنَّ الَّذِينَ كَفَرُوا سَبَقُوا إِنَّهُمْ لا يُعْجِزُونَ ( 59 )\r\nوَ أَعِدُّوا لَهُمْ مَا اسْتَطَعْتُمْ مِنْ قُوَّةٍ وَمِنْ رِباطِ الْخَيْلِ تُرْهِبُونَ بِه عَدُوَّ اللَّه وَعَدُوَّكُمْ وَآخَرِينَ مِنْ دُونِهِمْ لا تَعْلَمُونَهُمُ اللَّه يَعْلَمُهُمْ وَما تُنْفِقُوا مِنْ شَيْءٍ فِي سَبِيلِ اللَّه يُوَفَّ إِلَيْكُمْ وَأَنْتُمْ لا تُظْلَمُونَ ( 60 ) وَإِنْ جَنَحُوا لِلسَّلْمِ فَاجْنَحْ لَها وَتَوَكَّلْ عَلَى اللَّه إِنَّه هُوَ السَّمِيعُ الْعَلِيمُ ( 61 ) وَإِنْ يُرِيدُوا أَنْ يَخْدَعُوكَ فَإِنَّ حَسْبَكَ اللَّه هُوَ الَّذِي أَيَّدَكَ بِنَصْرِه وَبِالْمُؤْمِنِينَ ( 62 ) وَأَلَّفَ بَيْنَ قُلُوبِهِمْ لَوْ أَنْفَقْتَ ما فِي الأَرْضِ جَمِيعاً ما أَلَّفْتَ بَيْنَ قُلُوبِهِمْ وَلكِنَّ اللَّه أَلَّفَ بَيْنَهُمْ إِنَّه عَزِيزٌ حَكِيمٌ ( 63 )\r\nمعنى لغات : تثقفنّ - از مصدر ثقف به فتح ثاء و سكون قاف به معنى ظفر و چيرگى و به چنگ آوردن ، شرّد - از فعل شرّد به معنى كسى را راندن و دور كردن و منفور كردن و معايب او را به گوش مردم رساندن ، انبذ - از مصدر نبذ به فتح نون و سكون باء به معنى چيزى را دور انداختن ، پيمان شكستن ، كارى را سهل شمردن و دنبال نكردن ، رباط - اسب باخيه بسته ، دل ، وسيله ى ارتباط ، سبقوا - از\r\n","description":"","footnote":"","page_name":" 335 ","page_number":335},
  {"content":"\r\n\r\nمصدر سبق به فتح سين و سكون باء ، به معنى از چيزى و كسى جلو افتادن و آن را به جاى گذاردن ، و بستن ، جنحوا - از مصدر جنوح ، با ضمّ جيم به معنى ميل كردن و خواستن .\r\nجهت نزول : اسباب النّزول سيوطى : سعيد بن جبير گفت : آيت اوّل « إِنَّ شَرَّ » براى شش دسته ى از يهود نازل شد كه يكى از آنها به نام ابن تابوت بود .\r\nو نيز اسباب النّزول سيوطى : آيت سوم « إِمَّا تَخافَنَّ » الخ براى بنى قريظه نازل شد كه به پيغمبر اجازه داده شد بر سر آنها لشكر بكشد .\r\nترجمه :\r\n56 همانا بدترين جان داران به پيشگاه خدا آن كسان هستند كه كافر شدند و مؤمن نمىشوند\r\n57 همان مردم كه با تو اى محمد پيمان استوار كردند وز آن پس به هر بارى پيمانى شكستند و پرهيزگار نمىشوند\r\n58 پس اگر بر آنان به جنگ چيره شدى به چشم ديگران رسواشان كن تا شايد به ياد حقّ آيند [ و راه خود رها كنند 
  ]\r\n59 و اگر ز دسته اى بترسى كه خيانت كنند نامه ى پيمانشان به سويشان انداز تا به آنان برابر شويد [ كه پيمانى نماند و پيمانشكن نباشيد 
  ] كه البتّه خدا مردم نادرست را دوست ندارد\r\n60 و آن كسان كه كافر شدند نپندارند كه جلو رفته‌اند چون شما را نتوانند بيچاره نمايند\r\n61 و آنچه توانيد نيرو و اسب آماده به كارزار در برابرشان فراهم كنيد تا دشمن خود و خدا را بترسانيد و ديگران جز ايشان كه نشناسيدشان و خدا آنها را مىداند [ چه در دل دارند 
  ] و بدانيد كه آنچه هزينه راه خدا كنيد به درستى به سوىتان باز گردد و بر كسى از شما ستم نرود\r\n62 و اگر دل به سوى سازش آوردند تو نيز دل به سازش بدار و خدا را پشتيبان خود بنما كه او شنوا است و بينا\r\n63 و اگر كافران بخواهند گولت بزنند البتّه خدا براى تو بس باشد ، كه او بود تو را به يارى خود و همكارى مؤمنين كمك نمود\r\nو دلهاى آنان به هم نزديك كرد و اگر تو آنچه در زمين است به كار برى نتوانى ميان دلهاشان فراهم كنى و ليكن خدا ميانشان دوستى آورد كه او برتر گرامى است و استوار كار .\r\nسخن مفسّرين : « الَّذِينَ عاهَدْتَ » 57 مجمع : مجاهد گفته است : مقصود\r\n","description":"","footnote":"","page_name":" 336 ","page_number":336},
  {"content":"\r\nاز اين جمله ها يهود بنى قريظه هستند كه با پيغمبر پيمان داشتند و در جنگ خندق پيمان خود شكستند كه به اعراب كمك كردند .\r\n« يَنْقُضُونَ عَهْدَهُمْ فِي كُلِّ مَرَّةٍ » 57 تفسير نيشابورى از ابن عبّاس ، و تفسير حسينى از تبيان شيخ طوسى نقل كرده‌اند كه بنى قريظه با پيغمبر پيمان داشتند و در جنگ بدر اسلحه به قريش دادند و عذر آوردند كه فراموش كرديم كه با شما پيمان داريم باز پيمان برقرار كردند و در جنگ خندق با احزاب هم دست شدند ، اين - است مقصود از پيمان شكستن در هر نوبت .\r\n« فَشَرِّدْ بِهِمْ مَنْ خَلْفَهُمْ » 58 طبرى : يعنى چون به اين مردم پيمان شكن مسلَّط شدى طورى رفتار كن كه باقيمانده ها و آن مردم كه به جاى آنها هستند در بدر و متفرّق شوند تا جرأت پيمان شكنى براى آنها نماند .\r\nمجمع : بعضى گفته‌اند : « شرّد يعنى سمّع » و مقصود اين است طورى با آنها رفتار كن كه به گوش ديگران برسد و عبرت بگيرند « 1 » .\r\nتفسير نيشابورى : يعنى طورى رفتار كن كه باقيماندگان بعد از آنها از جنگ و معارضه ى با تو متفرّق شوند و فرار كنند .\r\n« فَانْبِذْ إِلَيْهِمْ عَلى سَواءٍ » 59 طبرى : يعنى قرار داد را به سوى خودشان رد كن تا هر دو در اطَّلاع از حال يكديگر مساوى باشيد و بدانيد كه با هم در جنگ هستيد و بعضى گفته‌اند : معنى « على سواء » عدل است يعنى تا معتدل شود علم هر يك بر محاربه ى با ديگران ، و بعضى هم گفته‌اند : « سواء » بمعنى وسط است ، يعنى در ميانه ى حقّ و عدالت كه نه كمتر و نه بيشتر باشد و برابرى دو دسته در دشمنى و احتراز از همديگر كارى است عادلانه و در حدّ متوسطَّ .\r\n« وَلا يَحْسَبَنَّ الَّذِينَ كَفَرُوا سَبَقُوا إِنَّهُمْ » 60 مجمع : عده اى از قاريها « يحسبنّ » با ياء به صيغه ى غايب خوانده‌اند و ديگران با تاء و صيغه ى خطاب و همزه ى\r\n\r\n","description":"","footnote":"\r\n( 1 ) راغب اصفهانى گفته است : « فَشَرِّدْ بِهِمْ مَنْ خَلْفَهُمْ » اى اجعلهم نكالا لمن يعرض لك بعدهم .\r\n","page_name":" 337 ","page_number":337},
  {"content":"\r\n« انّهم » را ابن عامر با فتح خوانده است و ديگران با كسر و در تفسير نيشابورى و امام فخر از ابن مسعود نقل كرده‌اند كه او خوانده است « انّهم سبقوا » و هم در تفسير نيشابورى است : مقصود از اين جمله اين است : آن مردم كه در بدر جان به سلامت بردند گمان نكنند آسوده شده‌اند و جلو افتاده‌اند ، و در اين عالم و آينده براى آنها گرفتارى نخواهد بود .\r\n« مِنْ قُوَّةٍ وَمِنْ رِباطِ الْخَيْلِ » 61 طبرى : از پيغمبر روايت كرده‌اند كه مقصود از « قوّه » نيرو و وسائل تيراندازى است ، و از عكرمه نقل كرده‌اند كه « قوّه » اسب نر است و « رِباطِ الْخَيْلِ » اسب ماده است « 1 » . و نيز نقل كرده‌اند : مردى مجاهد را در مكه ديد كه آماده ى جنگ مىشود و چند جوال با خود دارد و به آن مرد گفت : اين كار من از مفاد آيه است كه گفته شده است : « من قوّة » .\r\n« تُرْهِبُونَ » 61 مجمع : با فتح راء و تشديد هاء « ترهّبون » نيز قرائت شده است . « 2 »\r\n« وَآخَرِينَ مِنْ دُونِهِمْ » 61 مجمع : مجاهد گفته است : يعنى غير مشركين عرب كه بنى قريظه باشد ، سدّى گفته است : يعنى مردم فارس ، حسن بصرى و ابن زيد گفته‌اند : غير مشركين منافقين هستند .\r\n« وَإِنْ جَنَحُوا لِلسَّلْمِ » 62 مجمع : ابو بكر با كسر سين خوانده است و ديگران با فتح سين و عموم مفسّرين نوشته‌اند كه مفسّرين قديم گفته‌اند اين آيه منسوخ است به اين آيه « فَاقْتُلُوا الْمُشْرِكِينَ » كه در سوره ى برائت است ولى اين نظر درست نيست چون اين آيه براى بنى قريظه و ديگر يهود و نصارى است ، و آن كه در سوره ى برائت هست براى عرب مشرك و بتپرستان است .\r\nمجمع : عقيده ى نسخ درست نيست زيرا بعد از نزول آيت « فَاقْتُلُوا الْمُشْرِكِينَ » و آيت « قاتِلُوا الَّذِينَ لا يُؤْمِنُونَ » كه در سال نهم هجرى بوده است پيغمبر ص با\r\n\r\n","description":"","footnote":"\r\n( 1 ) رباط الخيل به معنى اسبان بسته و مهيّاى كارزار است و از مرابطه يعنى مرزبانى گرفته شده است .\r\n( 2 ) « ترهبون » يعنى چنان مهيّا و آماده باشيد كه دشمن همواره از شما بترسد و حساب ببرد .\r\n","page_name":" 338 ","page_number":338},
  {"content":"\r\n\r\n\r\nمسيحيهاى نجران كه به مدينه آمدند و حاضر به صلح شدند ، قرار داد صلح تنظيم فرمود .\r\n« لكِنَّ اللَّه أَلَّفَ » 63 مجمع : مقصود دو قبيله ى اوس و خزرج است و آن اندازه دشمنى كه ميان اين دو قبيله بوده ميان ديگر مردم عرب سابقه نداشت و به وجود پيغمبر ميان آنها ايجاد وحدت و يگانگى شد ، زجّاج گفته است : مهمتر مطلب اين بود كه پيغمبر مأمور بر سر قبيله اى مىفرستاد كه در تعصّب به آن اندازه بودند كه در برابر سيلى كه شخصى خارجى به فردى از آنها مىزد او را مىكشتند ، و به حمايت از يك سيلى به جنگ و كشتار برمىخاستند ولى اسلام طورى آنها را متّحد كرد كه اشخاص براى اسلام با پدر و برادر و فرزند خود مىجنگيدند .\r\nسخن ما : شايد آيت « إِنَّ شَرَّ الدَّوَابِّ » اشاره باشد به اين كه مردم تربيت - ناپذير كه خود منحرف و كافر هستند و سخن رهبران و مربيّان را نمىپذيرند ، در آفرينش اين جهان پستتر موجود هستند كه از نيروى فكر و اراده ى خود استفاده مىكنند و بر دگر موجودات برترى و حكومت دارند ولى در شرط رابطه ى اجتماعى كه دين و آئين موافقت ندارند و مىخواهند به دلخواه خود رفتار كنند و همه چيز را به ميل خود بچرخانند ، البتّه اين جور موجودات بدترين جنبنده ها هستند كه زيانشان به اجتماع از همه بيشتر است .\r\n[ سوره الأنفال ( 8 ) : آيات 64 تا 66 
  ]\r\nيا أَيُّهَا النَّبِيُّ حَسْبُكَ اللَّه وَمَنِ اتَّبَعَكَ مِنَ الْمُؤْمِنِينَ ( 64 ) يا أَيُّهَا النَّبِيُّ حَرِّضِ الْمُؤْمِنِينَ عَلَى الْقِتالِ إِنْ يَكُنْ مِنْكُمْ عِشْرُونَ صابِرُونَ يَغْلِبُوا مِائَتَيْنِ وَإِنْ يَكُنْ مِنْكُمْ مِائَةٌ يَغْلِبُوا أَلْفاً مِنَ الَّذِينَ كَفَرُوا بِأَنَّهُمْ قَوْمٌ لا يَفْقَهُونَ ( 65 ) الآنَ خَفَّفَ اللَّه عَنْكُمْ وَعَلِمَ أَنَّ فِيكُمْ ضَعْفاً فَإِنْ يَكُنْ مِنْكُمْ مِائَةٌ صابِرَةٌ يَغْلِبُوا مِائَتَيْنِ وَإِنْ يَكُنْ مِنْكُمْ أَلْفٌ يَغْلِبُوا أَلْفَيْنِ بِإِذْنِ اللَّه وَاللَّه مَعَ الصَّابِرِينَ ( 66 )\r\n","description":"","footnote":"","page_name":" 339 ","page_number":339},
  {"content":"\r\n\r\n[ معنى لغات : حسبك - يعنى كفايت كند تو را . حرّض - از مصدر تحريض ، وادار كردن ، برانگيختن و تحريص نمودن كسى را به كارى و چيزى ، رنگ كردن ، كهنه شدن حاشيه جامه . 
  ]\r\nجهت نزول : اسباب النّزول : سعيد جبير از ابن عبّاس نقل كرده است چون عدّه ى مسلمانان به سى و نه مرد رسيد و يك نفر زن مسلمان شد و عمر هم اسلام پذيرفت اين آيه نازل شد « يا أَيُّهَا النَّبِيُّ حَسْبُكَ » در مجمع البيان از كلبى نقل كرده - است : اين آيه در بيابان پيش از اقدام به جنگ در بدر نازل شد .\r\nو در تفسير تنوير المقباس ابن عبّاس جمله ى « حَرِّضِ الْمُؤْمِنِينَ » را معنى كرده است : در روز جنگ بدر .\r\nترجمه :\r\n64 اى پيغمبر خدا و همان مؤمنان كه پيروت شدند تو را بس باشد\r\n65 اى پيغمبر مؤمنان را وادار به جنگ با كافران كن كه اگر بيست تن ز شما شكيباى در جنگ باشند بر دو صد تن چيره شوند و اگر صد كس از شما باشند بر هزار كافر چيره خواهند شد چه آنها گروهى هستند كه نمىسنجند [ و سود فداكارى را در نمى - يابند 
  ]\r\n66 اى پيغمبر هم اكنون خدا بار شما سبك كرد و دانست كه در شما سستى و ناتوانى باشد پس اگر صد نفر شكيبا از شما بود بر دو صد نفر چيره شوند و اگر از شما هزار باشد بر دو هزار تن به فرمان خدا چيره خواهند شد ، و البتّه خدا با صابران باشد .\r\nسخن مفسّرين : « قَوْمٌ لا يَفْقَهُونَ » 65 طبرى : يعنى چون اجر و نتيجه ى صبر و پايدارى را نمىدانند كه در آينده به اين عالم و آن عالم چه بهره ها به آنها مىرسد .\r\n« الآنَ خَفَّفَ اللَّه » 66 طبرى : اوّل كه مسلمين عدّه اى محدود و با ثبات بودند موظَّف شدند كه هر نفر با ده فرد دشمن برابر شود و چون مسلمين زياد شدند و همه گونه مردم در آنها يافت شد اين حكم نسخ شد و دستور داده شد كه هر فردى با دو كافر برابر شود . و اين جمله براى بيان اين مطلب است .\r\n","description":"","footnote":"","page_name":" 340 ","page_number":340},
  {"content":"\r\n\r\n« إِنْ يَكُنْ مِنْكُمْ » 66 مجمع : بعضى قاريها هر دو را « تكن » با تاء فوقانى خوانده‌اند و بعضى اوّل را با ياء و دوّم را با تاء فوقانى خوانده‌اند ، ولى عموم قاريها هر دو را با ياء تحتانى خوانده‌اند .\r\n« فِيكُمْ ضَعْفاً » 66 با فتح ضاد هم قرائت شده است و عموم قاريها با ضمّ خوانده‌اند .\r\nسخن ما : دو آيت اوّل و دوّم كه ب « يا أَيُّهَا النَّبِيُّ » شروع شده است . بهتر نمونه ى سر پيشرفت پيغمبر ( ص ) است كه با نفوذ كلمه ى خود قلوب مردم را تقويت مىكرد و با آن ايمان كه خود مسلمانان در دل داشتند با فرموده هاى آن حضرت و بخصوص اين گونه آيات موجب مىشد كه در مثل حادثه ى بدر اوّلين قدم پيشرفت خود و ارعاب مخالفين را جلو بگذارند .\r\n","description":"","footnote":"","page_name":" 341 ","page_number":341},
  {"content":"\r\n[ سوره الأنفال ( 8 ) : آيات 67 تا 75 
  ]\r\nما كانَ لِنَبِيٍّ أَنْ يَكُونَ لَه أَسْرى حَتَّى يُثْخِنَ فِي الأَرْضِ تُرِيدُونَ عَرَضَ الدُّنْيا وَاللَّه يُرِيدُ الآخِرَةَ وَاللَّه عَزِيزٌ حَكِيمٌ ( 67 ) لَوْ لا كِتابٌ مِنَ اللَّه سَبَقَ لَمَسَّكُمْ فِيما أَخَذْتُمْ عَذابٌ عَظِيمٌ ( 68 ) فَكُلُوا مِمَّا غَنِمْتُمْ حَلالًا طَيِّباً وَاتَّقُوا اللَّه إِنَّ اللَّه غَفُورٌ رَحِيمٌ ( 69 ) يا أَيُّهَا النَّبِيُّ قُلْ لِمَنْ فِي أَيْدِيكُمْ مِنَ الأَسْرى إِنْ يَعْلَمِ اللَّه فِي قُلُوبِكُمْ خَيْراً يُؤْتِكُمْ خَيْراً مِمَّا أُخِذَ مِنْكُمْ وَيَغْفِرْ لَكُمْ وَاللَّه غَفُورٌ رَحِيمٌ ( 70 ) وَإِنْ يُرِيدُوا خِيانَتَكَ فَقَدْ خانُوا اللَّه مِنْ قَبْلُ فَأَمْكَنَ مِنْهُمْ وَاللَّه عَلِيمٌ حَكِيمٌ ( 71 )\r\nإِنَّ الَّذِينَ آمَنُوا وَهاجَرُوا وَجاهَدُوا بِأَمْوالِهِمْ وَأَنْفُسِهِمْ فِي سَبِيلِ اللَّه وَالَّذِينَ آوَوْا وَنَصَرُوا أُولئِكَ بَعْضُهُمْ أَوْلِياءُ بَعْضٍ وَالَّذِينَ آمَنُوا وَلَمْ يُهاجِرُوا ما لَكُمْ مِنْ وَلايَتِهِمْ مِنْ شَيْءٍ حَتَّى يُهاجِرُوا وَإِنِ اسْتَنْصَرُوكُمْ فِي الدِّينِ فَعَلَيْكُمُ النَّصْرُ إِلَّا عَلى قَوْمٍ بَيْنَكُمْ وَبَيْنَهُمْ مِيثاقٌ وَاللَّه بِما تَعْمَلُونَ بَصِيرٌ ( 72 ) وَالَّذِينَ كَفَرُوا بَعْضُهُمْ أَوْلِياءُ بَعْضٍ إِلَّا تَفْعَلُوه تَكُنْ فِتْنَةٌ فِي الأَرْضِ وَفَسادٌ كَبِيرٌ ( 73 ) وَالَّذِينَ آمَنُوا وَهاجَرُوا وَجاهَدُوا فِي سَبِيلِ اللَّه وَالَّذِينَ آوَوْا وَنَصَرُوا أُولئِكَ هُمُ الْمُؤْمِنُونَ حَقًّا لَهُمْ مَغْفِرَةٌ وَرِزْقٌ كَرِيمٌ ( 74 ) وَالَّذِينَ آمَنُوا مِنْ بَعْدُ وَهاجَرُوا وَجاهَدُوا مَعَكُمْ فَأُولئِكَ مِنْكُمْ وَأُولُوا الأَرْحامِ بَعْضُهُمْ أَوْلى بِبَعْضٍ فِي كِتابِ اللَّه إِنَّ اللَّه بِكُلِّ شَيْءٍ عَلِيمٌ ( 75 )\r\nمعنى لغات : اسرى - مفرد آن اسير به معنى در بند و اختيار آمده ، يثخن في الارض - يعنى در آن سرزمين كشتار زياد مىكند ، عرض - كالا و سرمايه ى زندگى عوارض انسانى مانند مرض و غيره ، غنيمت و بخشش ، آووا - از فعل آواى ، و أوى به معنى جاى داد و به منزل وارد كرد .\r\nترجمه :\r\nپيغمبر را نرسد كه اسيران جنگى داشته باشد تا كه در اين سرزمين بسيار آدمان را بكشد [ و عبرت ديگران كند 
  ] البته شما مسلمانان سود زندگى خواهيد و خدا سراى ديگر [ و پيشرفت اسلام براى شما 
  ] خواهد و البتّه او حكيم است [ به كار شما 
  ] و عزيز است [ كه در كار او چون و چرا نباشد 
  ]\r\n68 و اگر نه سرنوشت گذشته ى خدا بود البتّه براى سرمايه كز كافران گرفتيد آزارى دردناك شما را مىپسود ،\r\n69 پس از آنچه به غنيمت گرفتيد بخوريد كه پاكيزه است و روا وز نافرمانى خدا پرهيز كنيد كه او آمرزنده است و مهربان\r\n70 اى پيغمبر به اسيران خود بگو : اگر خدا در دل شما خيرى سراغ داشت بهتر از آنچه از شما گرفته‌اند به شما مىداد و گناه تان مىآمرزيد كه او غفور است و رحيم\r\n71 و اگر كافران خواهند با تو نادرستى كنند زين پيش با خدا نادرستى كردند كه او خوار ديگرانشان كرد چه او دانا است و درستكار است\r\n72 البتّه آنان كه مؤمن شدند و ميهن خود رها كردند و به مال و تن به راه\r\n","description":"","footnote":"","page_name":" 342 ","page_number":342},
  {"content":"\r\n\r\nخدا كوشيدند و هم آنان كه مسلمانان را به خانه هاى خود جاى دادند و ياريشان كردند اينان همگى دوست يكدگرند ليكن آن كسان كه مؤمن شدند و هجرت نكردند شما را با دوستى آنان كارى نباشد مگر وطن خود رها كنند [ و نزد شما به مدينه آيند 
  ] و اگر در كار دين ز شما يارى خواستند بر شما است كه يارىشان كنيد مگر با گروهى در جنگ باشند كه ميان شما و آنان پيمان باشد . و خدا به آنچه كنيد بينا بود\r\n73 و آن كسان كه كافرند دوست يكدگرند و اگر شما مسلمانان آن كار نكنيد [ كه دوست و ياور يكدگر نباشيد 
  ] آشوب و تباهى بزرگ مىشود [ كه مسلمانى به سر آيد و مردم به روش گذشته باز گردند 
  ]\r\n74 و آن كسان كه مؤمن شدند و ترك وطن كردند و جهاد در راه خدا كردند و هم آنها كه مهاجرين را به خانه ى خود بردند و يارى كردند همگىشان به درستى مؤمن هستند و براىشان آمرزش است و روزى ارجمند دارند\r\n75 و آن كسان كه بعد از آن مؤمن شدند و هجرت كردند و به كمك شما با كافران جنگيدند آنها از دسته ى شما هستند ، و بدانيد : خويشاوندان در كتاب خدا [ و سرنوشت خوشبختى شما 
  ] دسته اى ز آنان از دسته ى دگر جلو باشند [ و در يارى و بهره مندى ز يكدگر يكسان نباشند 
  ] كه البتّه خدا به همه چيز دانا است [ و به مصلحت فرمان مىكند 
  ] .\r\nسخن مفسّرين : « ما كانَ لِنَبِيٍّ أَنْ يَكُونَ لَه أَسْرى حَتَّى يُثْخِنَ » 67 طبرى :\r\nچون اسيران بدر را به حضور پيغمبر ( ص ) آوردند در كار آنها با اصحاب مشورت كرد : ابو بكر گفت : اينها خويشان تو هستند ، آزادشان كن شايد خداوند بيامرزدشان . عمر گفت : اينها بد كردند و تو را در بدر كردند همه را بكش عبد اللَّه ابن رواحه گفت : در يك دره ى پر هيزم آنها را جمع كن و آتش بزن ، آن حضرت چيزى نفرمود و داخل خيمه شد و هر كسى چيزى گفت و طرفدار يكى شد آنگاه بيرون آمد و فرمود : بعضى دلها از شير نرمتر است ، و بعضى از سنگ سختتر ، پس از آن فرمود : امروز شما مردمى فقير هستيد ، اين اسيران بايد فدا بدهند و يا كشته شوند عبد اللَّه مسعود گفت : در اين موقع من عرض كردم : مگر سهيل بن بيضا كه من شنيدم زمزمه ى اسلام داشت پيغمبر ص چيزى نفرمود و من از اين سخن خود به قدرى ترسيدم\r\n","description":"","footnote":"","page_name":" 343 ","page_number":343},
  {"content":"\r\n\r\nكه انتظار داشتم سنگى از آسمان بر سرم فرود آيد و براى اين فضولى تنبيهم كند تا آنكه پيغمبر پذيرفت و فرمود : سهيل از اين حكم جدا است . آنگاه اين آيه نازل شد . و سعيد بن جبير گفته است معنى اين جمله چنين است : اگر مشركين را اسير كرديد فدا نگيريد تا آنكه عدّه زيادى از آنها را بكشيد .\r\nمجمع : يعنى پيغمبر حقّ ندارد اسيرى از مشركين را آزاد كند يا فدا بگيرد تا اينكه عدّه ى زياد از آنها را بكشد و مقهور كند براى عبرت ديگران و خوددارى آنها از جنگ با مسلمين . و جمله ى « يَكُونَ لَه أَسْرى » با تاء به صيغه ى خطاب و « اسارى » با الف قرائت شده است ، و نيز با ياء به صيغه ى غايب و « اسارى » با الف خوانده‌اند و قرائت مشهور همان است كه نوشته شده است ، و روايت شده است كه پيغمبر در آن روز به اصحاب فرمود : اگر مىخواهيد اين اسيران را بكشيد و گر نه آزادشان كنيد با فدا گرفتن ولى در برابر اين عمل دوّم به اندازه ى همين عدّه ى فدا گرفته در آينده از شما كشته خواهند شد . آنها گفتند : اكنون مال مىگيريم و تقويت مىشويم و بعد هم كشته بشويم . آن اسيران هفتاد نفر بودند كه فدا دادند و آزاد شدند و در جنگ احد برابر اين عدّه هفتاد نفر از مسلمين كشته شدند .\r\n« لَوْ لا كِتابٌ مِنَ اللَّه سَبَقَ لَمَسَّكُمْ » 68 مجمع : اين جمله را چند معنى كرده‌اند : 1 - ابن جريج گفته است : يعنى اگر حكم خدا نبود كه پيش از صدور - دستور نبايد كسى عذاب شود ، شما مردم براى فدا گرفتن مستحقّ مجازات بوديد ، لكن چون به شما ابلاغ نشده بود كه فدا نگيريد بر اين عمل مسئول نيستيد 2 - ابن عبّاس گفته است : يعنى چون در لوح محفوظ خداوند حكم كرده است به جواز غنيمت جنگى و فديه بر اين عمل شما را عذاب نمىكند كه پيش از رسيدن دستور شما فديه گرفتيد و غنائم جنگى را تصرف كرديد . 3 - جبّائى گفته است : چون كتابى از خداوند سابق بر اين به شما رسيده است و مؤمن به آن شده‌ايد كه قرآن باشد خدا از اين تجاوز شما كه مال گرفتن است و مستحقّ عذاب بوديد درگذشت و بخشيد .\r\n4 - يعنى چون در كتاب خدا كه قرآن است چنين آيه اى گذشته است كه با بودن\r\n","description":"","footnote":"","page_name":" 344 ","page_number":344},
  {"content":"\r\n\r\nپيغمبر شما را عذاب نخواهد كرد ، البتّه براى اين تجاوز و مال گرفتن به عذاب گرفتار نشديد و گر نه سخت شما را عذاب مىكردند .\r\n« قُلْ لِمَنْ فِي أَيْدِيكُمْ مِنَ الأَسْرى إِنْ يَعْلَمِ اللَّه فِي قُلُوبِكُمْ خَيْراً يُؤْتِكُمْ خَيْراً » 70 ابو الفتوح نوشته است : عبّاس بن عبد المطَّلب گفت : آيه در من آمد و در اصحاب من و عبّاس از جمله ى آن ده مرد بود كه ضمان طعام ، اهل بدر كرده بودند از كافران و آن روز نوبت عبّاس بود ، و عبّاس براى آن روز بيست اوقيّة زر داشت تا صرف كند چون آن روز ، كار زار در پيوست و او به آن نرسيد كه زر خرج كند و قوم كشته شدند و اسير و منهزم و آن بيست اوقيه زر از عبّاس بستدند در كارزار وقتى كه او را به پيش رسول آوردند ، رسول سه كار بر او عرضه كرد : از اسلام و قتل و فدا ، او گفت :\r\nاز من بيست اوقيّة زر بستده‌اند در اين كارزار بفرماى تا به فديه از من برگيرند رسول گفت : زرى كه از تو ستانده‌اند آن است كه تو آورده بودى كه در كارزار خرج كنى از تو بستاندند ، از آن حساب فدا چگونه باشد ؟ محال مگو فداى خود و آن برادرزادگانت بده عقيل و نوفل بن الحارث ، گفت : از كجا آرم ؟ گفت از آن زر كه به امّ الفضل دادى وقت آنكه بيرون مىآمدى و گفتى آن براى تو است و براى فرزندانم عبد اللَّه و عبيد اللَّه و فضل و قثم . گفت اگر آن بدهم مرا و عيال مرا سؤال بايد كردن از مردمان تو روا دارى ؟ و ليكن كه خبر داد تو را از آنچه به امّ الفضل دادم گفت : خداى و آن به وزن چندين بود و كيفيّت و كمّيّت آن بگفت ، عبّاس انديشه كرد ، و گفت : اين حديث راست است و اسلام آورد . و عبّاس گفت : راست گفت خداى تعالى در آنچه گفت . از من بيست اوقيّة زر ببردند به عوض آن چندان مرا مال بداد كه بيست غلام بخريدم و هر يكى را بسيار مال دادم تا به تجارت رفتند براى من كمينه غلامى بيست هزار درم سرمايه داشت .\r\n« إِنَّ الَّذِينَ آمَنُوا وَهاجَرُوا » 72 طبرى : مجاهد گفت : اين آيات آخر سوره ى انفال تذكّر مىدهد آن دوستى و حقّ توارث كه پيغمبر ( ص ) ميان مهاجرين و انصار مقرّر فرمود و سپس آن را نسخ كرد بآيت « أُولُوا الأَرْحامِ » كه اوّل مهاجرت\r\n","description":"","footnote":"","page_name":" 345 ","page_number":345},
  {"content":"\r\nشرط توارث بود و خويشاوندى اثر نداشت ، و پس از آن ارث بر خويشاوندى مقرّر شد « بَعْضُهُمْ أَوْلى بِبَعْضٍ » 75 مجمع : يعنى به واسطه ى ايمان مقدّم در يارى يكديگر هستند از خويشان كافر خود .\r\nمجاهد و حسن بصرى گفته‌اند : يعنى اين مردم در حقّ الارث مقدّم هستند از خويشاوندان غير مسلمان و غير مهاجر ، اصمّ گفته است : يعنى در همكارى و دوستى مقدّم هستند . و بعضى گفته‌اند : يعنى اگر مسلمانى ديگرى را امان داد مراعات اين تأمين بر ديگر مسلمانان لازم است و در رعايت اين حقّ مقدّم هستند از غير مسلمان .\r\n« مِنْ وَلايَتِهِمْ مِنْ شَيْءٍ » 72 مجمع : حمزه و اعمش « ولاية » به كسر واو خوانده و ديگران با فتح واو .\r\n« إِلَّا تَفْعَلُوه تَكُنْ فِتْنَةٌ » 73 روح البيان : يعنى اگر آن وابستگى و دوستى ميان خود و ارث بردن از يكدگر و قطع رابطه ى با كافران را كه مأمور به آن هستيد انجام ندهيد و پايدار نداريد ، ايمان ضعيف مىشود و كفر نمودار .\r\nطنطاوى : امروز مفاد اين آيه به خوبى نمودار است كه زمامداران مسلمين و مردم سياسى ممالك اسلام خود را با رويائيها نزديك مىكنند و به سود آنها با يكدگر مىجنگند و در نتيجه سرزمينهاى اسلام تقسيم ميان كافران شده است و هر قسمتى مستعمره و جزء خاك يكى از آنها شده است .\r\n« وَالَّذِينَ آمَنُوا وَهاجَرُوا » 74 فخر : اين آيه تكرار آيت جلو نيست ، زيرا :\r\nدر اوّل بيان شده است حكم مؤمنين مهاجر و انصار كه نسبت به يكدگر ولايت دارند و توارث و ديگر روابط بايد ميانشان مستقرّ باشد ، و در اين آيه مقام و بلندى مرتبه ى آنها توضيح داده شده است كه مؤمن به حقّ اينها هستند نه ديگرى و هر گونه مغفرت و آمرزش براى آنها است .\r\nطنطاوى : در آيت جلو احكام روابط مهاجر و انصار معيّن شده است ، و در اين آيه حقيقت ايمان و سود اخروىشان معيّن شده است .\r\n","description":"","footnote":"","page_name":" 346 ","page_number":346},
  {"content":"\r\n\r\n\r\n« وَالَّذِينَ آمَنُوا مِنْ بَعْدُ وَهاجَرُوا » 75 فخر : واحدى از ابن عبّاس نقل كرده است يعنى اگر كسى پس از صلح « حديبية » كه هجرت دوّم است مؤمن شد و هجرت كرد ، بعضى گفته‌اند : يعنى آن كه پس از نزول اين آيه هجرت كرد و مؤمن شد ، و بعضى گفته‌اند : يعنى بعد از جنگ بدر ايمان آوردند و ترك وطن كردند ، و بهتر آن است كه مقصود بعد از هجرت اوّل باشد ، و مذهب درست اين است كه بعد از فتح مكّه هجرت معنى ندارد چون پس از آن مكه شهر اسلام شد ، حسن بصرى گفته است : هميشه هجرت امكان دارد مثل آن شهرها كه مسلمين در آنجا ضعيف باشند و به واسطه ى هجرت قوى شوند و موجب ضعف كافران باشد و فرموده ى پيغمبر « لا هجرة بعد الفتح » مقصود همان هجرت مخصوص زمان پيغمبر و احكام آن است .\r\n« وَأُولُوا الأَرْحامِ بَعْضُهُمْ أَوْلى بِبَعْضٍ » 75 طبرى : يعنى خويشاوندان متناسب با يكدگر در ميراث مقدم هستند از همسوگند ، و ولى و اختياردار . و از قتاده نقل شده است كه اگر كسى هجرت به مدينه نكرده بود از خويشاوند مهاجر خود ارث نمىبرد تا آنكه اين آيه نازل شد و نقل كرده‌اند كه مردى به نام شريح بن حرث كنيزى داشت كه از او آبستن شد و دخترى زائيد ، چون او بزرگ شد و به شوهرش داد پسرى زائيد ، چون آن كنيز مرد آن پسر ادّعاى ارث مادر بزرگ خود را كرد و نزد شريح قاضى به دادخواهى رفتند ، او به استناد اين آيه حكم به حقّ ارث براى آن پسر صادر كرد .\r\nميسره بن يزيد نزد عبد اللَّه زبير رفت و قضيّه را نقل كرد ، او به شريح نوشت : ميسره مىگويد : تو چنين حكمى صادر كرده اى با اينكه اين آيه در آن موقع نازل شد كه مردى با ديگرى پيمان برقرار مىكرد كه از يكدگر ارث ببرند و اين آيه آن عمل را جلو گرفت ، چون نامه به شريح رسيد گفت آن كنيز به واسطه ى دخترى كه زائيده است آزاد شده و كنيز نبوده است و اموالش به فرزندش مىرسد و از حكم خود برنگشت .\r\nفخر : محمّد بن عبد اللَّه بن حسن بن حسن بن عليّ بن أبي طالب ( ع ) به منصور خليفه ى عبّاسى نوشت : چون در اين آيه موضوع اولويّت و تقدم معيّن نشده\r\n","description":"","footnote":"","page_name":" 347 ","page_number":347},
  {"content":"\r\nاست پس مقصود تقدّم در همه جهت است كه امامت باشد و علىّ ( ع ) خويشاوند نزديك پيغمبر ( ص ) بود و به موجب اين آيه او مقدّم است براى امامت منصور به جواب نوشت اگر دلالت آيه درست باشد . عبّاس مقدّم است بر علىّ « 1 » و اصحاب ابو حنيفه به اين آيه استدلال كرده‌اند بر ارث خويشاوندان و شافعى جواب داده است كه چون آيه مجمل است و معيّن نيست كه مقصود كدام دسته از خويشاوندان است و مقيّد شده است به كلمات « فِي كِتابِ اللَّه » پس آنچه در سوره ى ديگر ياد شده است فقطَّ مشمول اين آيه خواهد بود نه بيشتر .\r\nطنطاوى : ميراث ميّت ، خود مرده و نابود شدنى است و ميراث زنده هميشگى است و ثابت ، خزينه هاى زمين و علوم كه وسائل استخراج آنها هستند ميراث خداوند است كه حى لا يموت است و خود گفته است « لِلَّه مِيراثُ السَّماواتِ وَالأَرْضِ » و موجب آسايش همه ى بشر است ، و ميراث ميت كه در علم فقه است فقط وسيله ى آسايش يك خانواده است و موجب كندى در حركت و كوتاهى همت در زندگى ، ولى ميراث زنده به آن اندازه است كه كوشش شود و با نيروى روح و بدن از ذخائر خدا استفاده شود و امروز بر علماى اسلام لازم است كه مردم را وادار كنند به خواندن و ياد گرفتن و بهره مندى از آن آيات كه ميراث زنده و راه كشف آن مجهولات را مى - نمايد . چنان كه فرموده است « قُلِ انْظُرُوا ما ذا فِي السَّماواتِ وَالأَرْضِ » .\r\nسخن ما : همان است كه در ترجمه نوشتيم .\r\n\r\n","description":"","footnote":"\r\n( 1 ) در فقه شيعه اثنى عشريّه پسر عموى ابوينى ( پدر مادرى ) در ارث مقدم بر عموى پدرى است . و اين مسئله اجماعى شيعه است . ( مصحح )\r\n","page_name":" 348 ","page_number":348},
  {"content":"\r\n\r\nسوره توبه\r\nنهم اعوذ باللَّه من الشّيطان الرّجيم\r\n[ سوره التوبة ( 9 ) : آيات 1 تا 5 
  ]\r\nبَراءَةٌ مِنَ اللَّه وَرَسُولِه إِلَى الَّذِينَ عاهَدْتُمْ مِنَ الْمُشْرِكِينَ ( 1 ) فَسِيحُوا فِي الأَرْضِ أَرْبَعَةَ أَشْهُرٍ وَاعْلَمُوا أَنَّكُمْ غَيْرُ مُعْجِزِي اللَّه وَأَنَّ اللَّه مُخْزِي الْكافِرِينَ ( 2 ) وَأَذانٌ مِنَ اللَّه وَرَسُولِه إِلَى النَّاسِ يَوْمَ الْحَجِّ الأَكْبَرِ أَنَّ اللَّه بَرِيءٌ مِنَ الْمُشْرِكِينَ وَرَسُولُه فَإِنْ تُبْتُمْ فَهُوَ خَيْرٌ لَكُمْ وَإِنْ تَوَلَّيْتُمْ فَاعْلَمُوا أَنَّكُمْ غَيْرُ مُعْجِزِي اللَّه وَبَشِّرِ الَّذِينَ كَفَرُوا بِعَذابٍ أَلِيمٍ ( 3 ) إِلَّا الَّذِينَ عاهَدْتُمْ مِنَ الْمُشْرِكِينَ ثُمَّ لَمْ يَنْقُصُوكُمْ شَيْئاً وَلَمْ يُظاهِرُوا عَلَيْكُمْ أَحَداً فَأَتِمُّوا إِلَيْهِمْ عَهْدَهُمْ إِلى مُدَّتِهِمْ إِنَّ اللَّه يُحِبُّ الْمُتَّقِينَ ( 4 ) فَإِذَا انْسَلَخَ الأَشْهُرُ الْحُرُمُ فَاقْتُلُوا الْمُشْرِكِينَ حَيْثُ وَجَدْتُمُوهُمْ وَخُذُوهُمْ وَاحْصُرُوهُمْ وَاقْعُدُوا لَهُمْ كُلَّ مَرْصَدٍ فَإِنْ تابُوا وَأَقامُوا الصَّلاةَ وَآتَوُا الزَّكاةَ فَخَلُّوا سَبِيلَهُمْ إِنَّ اللَّه غَفُورٌ رَحِيمٌ ( 5 )\r\nمعنى لغات : برائة - به معنى رها شدن و خلاص شدن از عيب و از قرض ، فسيحوا - از مصدر سياحه به معنى در جهان گشتن و همان سياحت كه در فارسى گفته مىشود . مخزى - از مصدر خزى به معنى خوارى ، دورى ، آزار و عقاب ، اذان اعلام و خبردار كردن . انسلخ - يعنى از لباس خود برهنه شد و ماه گذشت و تمام شد . احصروا - از مصدر حصر در فشار گذاردن ، فراگرفتن و احاطه كردن .\r\nترجمه :\r\n1 از هم اكنون خدا و پيغامبرش از آن مشركين كه با شما پيمان\r\n","description":"","footnote":"","page_name":" 349 ","page_number":349},
  {"content":"\r\n\r\nدارند به دورند [ و پيمانشان شكسته است و به دور فتاده 
  ]\r\n2 و شما بىدينان تا چهار ماه به سرزمين خود آزادانه گردش كنيد و بدانيد : كه نتوانيد خدا را بيچاره كنيد و او كافران را خوار كند ،\r\n3 از امروز كه روز حجّ اكبر است از سوى خدا و پيغمبرش به مردم آگهى است كه خدا و پيغمبر او با مشركين سر و كار ندارند ، پس اگر شما بت - پرستان ز انديشه و كار خود بازگشتيد به سود خود كرديد و اگر روى گردان ز حقّ بوديد بدانيد شما خدا را بيچاره نكنيد و اى محمّد تو آن كسان را كه كافر شدند نويد بده كه آزارى دردناك در پيش دارند ،\r\n4 [ و البتّه پيمان خدا و پيغامبرش با مشركين ناديده است و بشكسته 
  ] مگر آن بىدينان كه با شما پيمان دارند و چيزى از آن كم نكردند و به كسى ز دشمنانتان كمك نكردند پيمان آنان را تا پايانش به انجام رسانيد كه خدا دوستدار پرهيزگاران [ و مردم درست پيمان 
  ] است ،\r\n5 و چون ماه‌هاى حرام تمام شد هر كجا مشركى بينيد بگيريد و در تنگنا گذاريد و بكشيد و پيوسته در كمينشان باشيد ، ليكن اگر توبه كردند و نماز خواندند و زكات دادند سر خودشان گذاريد كه خدا غفور است و رحيم .\r\nسخن مفسّرين : « عاهَدْتُمْ مِنَ الْمُشْرِكِينَ » 1 طبرى : در مقصود از مشركين اختلاف است : بعضى گفته‌اند : مقصود دو دسته از مشركين هستند يكى آنها كه با پيغمبر قرار داد كمتر از چهار ماه داشتند آنها را تا چهار ماه آزاد گذارد دسته ى دوّم آنها كه قرار دادى كه مدّتش معيّن نبود داشتند آن را محدود به چهار ماه كرد كه شايد به خود آيند و گر نه هر كجا يافت شوند كشته شوند ، و بعضى ديگر كه از ابن عباس نقل كرده‌اند گفته‌اند : به آنها كه با پيغمبران پيمان داشتند تا چهار ماه مهلت داده شد ، و به آن كه پيمان نداشت تا برگزارى ماه‌هاى حرام مهلت داده شد كه در آيت پنجم گفته شده است « فَإِذَا انْسَلَخَ الأَشْهُرُ الْحُرُمُ » ، و چون سوره ى برائت در اول شوال نازل شده است و به عموم مردم در روز عرفه يا قربان اين آيات ابلاغ شده است ، آخر مدّت مهلت براى آنها كه پيمان نداشتند پنجاه روز بود كه بيست روز از ذيحج و سى روز محرّم باشد و براى آنها كه پيمان داشتند چهار ماه ،\r\n","description":"","footnote":"","page_name":" 350 ","page_number":350},
  {"content":"\r\nو آخر ماه‌هاى حرام كه آخر محرّم باشد مدّت مهلت هر دو دسته به آخر رسيد ، سدّى و محمّد بن كعب قرظى گفته‌اند : روز عرفه اين آيات خوانده شد و تا دهم ربيع - الآخر مدّت مهلت چهار ماه به آخر رسيد ، ضحّاك گفته است : پيغمبر با مشركين مكّه و غير آن پيمان برقرار كرد ، و چون سوره ى برائت نازل شد و در روز قربان اعلام شد از آن تاريخ پيمانها نقض شد با چهار ماه مهلت كه آخر آن دهم ربيع الآخر بود .\r\nو براى آنها كه پيمان نداشتند ، مهلت تا آخر ماه‌هاى حرام بود كه آخر محرّم باشد .\r\nكلبى گفته است : به آنها كه پيمانشان كمتر از چهار ماه بود تا مدّت چهار ماه مهلت داده شد و به آنها كه بيش از چهار ماه مدّت پيمانشان بود با جمله ى « فَأَتِمُّوا إِلَيْهِمْ عَهْدَهُمْ إِلى مُدَّتِهِمْ » مهلت داده شد كه تا آخر مدّت پيمان متعرّضشان نشوند .\r\nمجمع : اين سوره تمام در مدينه نازل شده است ، و بعضى گفته‌اند دو آيت آخر « لَقَدْ جاءَكُمْ رَسُولٌ » الخ تا آخر اين سوره سال نهم هجرت نازل شد و فتح مكه در سال هشتم بود و حجّ پيغمبر كه به حجّة الوداع مشهور است در سال دهم بود ، قتاده و مجاهد گفته‌اند : اين آخر سوره است كه بر پيغمبر نازل شد عدد آيات اين سوره را صد و بيست و نه و صد و سى گفته‌اند : و ده نام براى اين سوره شمرده - اند : توبه ، برائه ، فاضحه و آخرين اسم سوره ى عذاب است . و همه مفسّرين و ناقلين اخبار اتّفاق كرده‌اند : كه پيغمبر ابو بكر را مأمور قرائت اين آيات كرد براى مشركين و پس از آن اين مأموريت را به على عليه السّلام محول فرمود و آن حضرت به مردم چنين ابلاغ كرد كه من فرستاده ى پيغمبرم و به شما مىگويم كه كافر نبايد داخل خانه ى خدا بشود و مشرك حقّ انجام حج ندارد و كسى برهنه طواف نكند و آن كه با پيغمبر پيمان دارد اعتبار آن تا چهار ماه است و آن كه پيمان ندارد تا آخر ماه‌هاى حرام در امان است و اين آيات را براى آنها قرائت فرمود ، و بعضى گفته‌اند : سيزده آيه از اوّل قرائت شد .\r\nفخر : بعضى گفته‌اند : جهت اختصاص علىّ ( ع ) به خواندن آيات برائه براى اعراب آن بوده است كه به رسم عرب رفتار شود ، چون در برقرارى و نقض\r\n","description":"","footnote":"","page_name":" 351 ","page_number":351},
  {"content":"\r\n\r\nپيمانها بايستى شخص طرف قرار يا نزديكترين خويشان او اقدام به آن نمايند ، و بعضى گفته‌اند ، چون ابو بكر مأمور سرپرستى حاج بود علىّ عليه السّلام را مأمور اين كار فرمود تا رعايت حال هر دو بشود ، و اگر كسى بپرسد چرا اين سوره بسم اللَّه ندارد در جواب مىگوئيم : براى آن چند جهت گفته‌اند :\r\n1 - از ابن عبّاس نقل شده است كه از عثمان پرسيدم چرا ميان انفال و برائه بسم اللَّه ننوشتيد ؟ گفت : هر سوره كه بر پيغمبر نازل مىشد مىفرمود : اين را در فلان محلّ بنويسيد و اين سوره آخر سوره اى بود كه نازل شد و جاى آن را معيّن نفرموده وفات كرد ، و چون قصّه ى آن دو همانند بود وصل به يكديگر نوشتند ، و قاضى گفته است : بعيد است كه پيغمبر ص موضع اين سوره را معيّن نفرموده باشد چون قرآن از جانب خدا و پيغمبر به همين نظم كه در دست ما هست مرتّب شده است ، پس حقّ اين است كه به موجب وحى و دستور پيغمبر اين سوره وصل به انفال شده است و بسم اللَّه نوشته نشده است . « 1 »\r\n2 - از ابى بن كعب روايت شده است كه چون سوره ى انفال در بيان روابط با مردم است و اين سوره در قطع روابط ، اصحاب هر دو را متّصل به هم و بدون بسم - اللَّه نوشتند .\r\n3 - چون اصحاب پيغمبر اختلاف داشتند كه اين دو يك سوره است ياد و سوره براى كمال مواظبت ، از هم جدا كردند تا يك سوره نباشد ، و بسم اللَّه ننوشتند تا دو سوره نشود .\r\n4 - ابن عبّاس گفته است : از علىّ عليه السّلام پرسيدم چرا ميان اين دو سوره بسم اللَّه ننوشته‌اند ؟ فرمود : چون بسم اللَّه براى امان و آسايش است ، و\r\n\r\n","description":"","footnote":"\r\n( 1 ) چنان كه در مقدّمه مجلَّد اوّل نوشته‌ايم بر خلاف اين ترتيب سوره ها كه در اين دوران هست قرآنهائى از قرن اول ديده شده است و ابن نديم در فهرست ياد كرده است و ما هم چند نمونه ى آن را نقل كرديم و آنچه مفسرين اتّفاق دارند ترتيب آيات در سوره ها است كه به دستور خود پيغمبر بوده است ، و نظم سوره ها به سليقه ى اشخاص معيّن شده است ، از اين جهت ممكن است بگوئيم اين نقل ابن عبّاس از عثمان شاهد كلمه ى آيه بوده است نه سوره .\r\n( مؤلف رحمة اللَّه )\r\n","page_name":" 352 ","page_number":352},
  {"content":"\r\n\r\nسوره ى براءه براى عذاب و بىاعتبارى پيمانها است و هيچ آسايش در مفاد آن نيست ، با بسم اللَّه آغاز نشد .\r\n5 - اصحاب ما و مردم هم فكر با ما گفته‌اند : چون بسم اللَّه جزء هر سوره و اوّل آيت آنها است و در اين سوره بسم اللَّه اوّل آيه نيست از اين جهت دستور داده شد كه ننويسند تا معيّن شود كه در ديگر سوره ها جزء است و اوّل سوره است .\r\n« وَأَذانٌ مِنَ اللَّه وَرَسُولِه إِلَى النَّاسِ يَوْمَ الْحَجِّ الأَكْبَرِ » 3 طبرى : عدّه اى گفته‌اند : مقصود روز عرفه است ، و عدّه اى گفته‌اند مقصود روز قربان است كه حجّ در آن انجام مىشود .\r\nمجمع : از حضرت صادق ع روايت شده است كه مقصود روز قربان است ، و از علىّ عليه السّلام روايت شده است : مقصود روز عرفه است .\r\nابو الفتوح : سفيان ثورى گفت : مقصود از يوم الحجّ همه ايام برگزارى حجّ است نه يك روز مخصوص ، چنان كه يوم الجمل و يوم الصّفين مقصود تمام ايّام انجام آن جنگ است نه يك روز مخصوص .\r\nطبرى : در جهت اختصاص به حجّ اكبر اختلاف است : بعضى گفته‌اند :\r\nچون در آن سال مسلمانان و مشركان همه حجّ كردند و با روز عيد يهود و مسيحى مطابق شد و زان پس چنين حجّى انجام نشد توصيف به حجّ اكبر شده است عدّه - اى گفته‌اند : حجّ اكبر يعنى آنكه با عمره و حجّ و وقوف عرفات همگى انجام مىشود و در برابر آن حجّ اصغر است كه فقطَّ عمره باشد ، و نيز گفته‌اند : حجّ اكبر مقصود آن است كه قربانى با خود داشته باشند كه حجّ « قران » مىنامند ، و در برابر آن حجّ اصغر است كه حيوان براى قربانى با خود نمىبرند و آن را حجّ « افراد » مىنامند .\r\n« أَنَّ اللَّه بَرِيءٌ مِنَ الْمُشْرِكِينَ وَرَسُولُه » 3 مجمع : عموم قاريها كلمه ى « رسول » را با رفع و صداى جلو خوانده‌اند و بعضى با نصب و صداى بالا قرائت كرده‌اند .\r\nفخر : تفاوت ميان اين جمله و جمله ى اوّل سوره از چند جهت متصوّر است :\r\n1 - اوّل براى اعلام به مشركين است كه تكليف خود را در آينده بدانند و در دوّم -\r\n","description":"","footnote":"","page_name":" 353 ","page_number":353},
  {"content":"\r\n\r\nبراى اعلام به عموم مردم است كه رابطه ى اسلام با مشركين به اين صورت در آمده است 2 - اوّل براى اعلام لغو پيمانها است و دوّم براى اعلام به قطع كلَّيّه ى روابط است .\r\n3 - اوّل براى اعلام به آنها است كه طرف قرارداد بوده‌اند و دوّم براى اعلام به عموم مشركين است .\r\n« ثُمَّ لَمْ يَنْقُصُوكُمْ » 4 مجمع : بعضى قاريها « لم ينقضوكم » با ضاد معجم خوانده‌اند .\r\n« إِنَّ اللَّه يُحِبُّ الْمُتَّقِينَ » 4 تفسير حسينى : شيخ ابو القاسم نصر آبادى قدّس سرّه فرموده كه متّقى را چهار نشان است : 1 - « حفظ الحدود » 2 - « بذل الجهود » 3 - « الوفاء بالعهود » 4 - « القناعة بالموجود » و برين وجه ترجمه يافته است :\r\nنظم :\r\n\r\nمتّقى را بود چهار نشان\r\nحفظ احكام شرع اوّل آن\r\n\r\n\r\nثانيا آنچه دسترس باشد\r\nبر فقيران و بىكسان باشد\r\n\r\n\r\nعهد را با وفا كند پيوند\r\nهر چه يابد بدان شود خرسند\r\n\r\n« فَإِذَا انْسَلَخَ الأَشْهُرُ الْحُرُمُ » 5 ابو الفتوح : نوشته است : در ماه‌هاى حرام دو قول گفتند : يكى آنكه ذو القعدة و ذو الحجّة و محرّم و رجب است . و قول ديگر آنكه چهار ماه است از اوّل شوّال تا آخر محرّم يا از عيد نحر تا ده روز از ربيع الآخر شده .\r\nمجمع : معنى الاشهر الحرم مربوط به همان است كه در « الَّذِينَ عاهَدْتُمْ » گفته شده است كه يا از اوّل شوّال است كه هنگام نزول سوره ى برائت است تا چهار ماه كه آخر محرّم باشد براى آنها كه پيمان داشتند و براى آنها كه پيمان نداشتند از هنگام ابلاغ آيات است كه ايّام نهم و دهم ذيحجّ باشد تا آخر محرّم كه انجام ماه حرام است ، و يا از هنگام ابلاغ آيات است و مهلت به مشركين كه جنگ با آنها حرام شده است تا چهار ماه كه دهم ربيع الآخر باشد .\r\n« فَاقْتُلُوا الْمُشْرِكِينَ حَيْثُ وَجَدْتُمُوهُمْ » 5 طبرى : ضحّاك گفته است :\r\n","description":"","footnote":"","page_name":" 354 ","page_number":354},
  {"content":"\r\nاين جمله به وسيله ى جمله ى « فَإِمَّا مَنًّا بَعْدُ وَإِمَّا فِداءً » نسخ شده است « 1 » ، ولى معنى نسخ رفع حكم ثابت است به وسيله ى حكم قطعى مخالف با آن و در اين موضوع نسخ نشده است و از اوّل وظيفه ى پيغمبر جنگ و اسير كردن و آزاد كردن و فدا گرفتن و كشتن بوده است كه به مقتضاى مصلحت وقت به يكى از اين كارها با مخالفين رفتار مىفرموده است .\r\nمجمع : اين آيه ناسخ همه ى آياتى است كه در صلح و اعراض از مشركين نازل شده است .\r\nابو الفتوح : اين آيات هيچ كدام ناسخ و منسوخ نيستند و پيغمبر به مفاد آنها عمل مىكرد كه اسير مىكرد و فدا مىگرفت و آزاد مىكرد ، و در مواقع مقتضى مىكشت و دليل بر اين حديثى است كه عطا نقل كرده است : مردى به نام ابو امامة كه بزرگ و رئيس در سرزمين يمامه بود اسير مسلمين شد ، چون او را حضور پيغمبر آوردند ، فرمود : اسلام قبول مىكنى يا خود را مىخرى يا بكشندت يا آزادت كنند ؟ او جواب\r\n\r\n","description":"","footnote":"\r\n( 1 ) استاد ما مرحوم آقاى حاج ميرزا ابو الحسن شعرانى اعلى اللَّه مقامه فرمود آنچه در كتاب آمده اصل حكم اسلام است در عهد رسول و امام بر حق . در زمان غيبت امام ( ع ) در مذهب ما كه ابتداى قتال از جانب مسلمانان جايز نيست بلكه هر گاه كفّار آغاز قتال كنند بر مسلمانان دفاع واجب است پس تا آنها كه آغاز جنگ نكرده‌اند در حكم معاهد باشند ، اگر رعيّت سلطان مسلمان باشند ذمّى هستند يا نظير آن ، و اگر رعيّت سلطان غير مسلمان باشند در حكم معاهدند خصوصا در عهد ما كه پيمان مشترك ميان كليّه دولتها با اختلاف اديان بسته شده است .\r\nانتهى . و حقير گويد : به نظر مىرسد كه اصل حكم براى ارعاب مشركين باشد ولى از جهت عمل كردن به آيه بايد ديد كه رسول خدا ( ص ) چگونه بدان عمل كرد ، آيا به ظاهر حكم رفتار كرد و قتل عام همه مشركين را صادر فرمود و خون همه را مباح دانست و نيز قتل و جنگ با آنها را واجب شمرد يا خير ؟ و آنچه از رفتار پيغمبر ( ص ) بعد از نزول آيه در تواريخ مشاهده مىشود نشان مىدهد كه صدور حكم براى ارعاب بوده ، چون پيغمبر ص هرگز حكم به وجوب ريختن خون كفّار و مباح بودن آن نفرمود مگر در مقامى كه به پيكار با مسلمين برمىخاستند ، و تنى چند در فتح مكه . و عمل آن حضرت خود مفسّر آيه است نه آنچه ما از ظاهر آن مىفهميم ، و امير مؤمنان در روز جنگ جمل به آيه « فَقاتِلُوا أَئِمَّةَ الْكُفْرِ » تمسّك فرمود و پيدا است كه حكم را در مقام دفاع محارب مىدانسته است .\r\n( مصحّح )\r\n","page_name":" 355 ","page_number":355},
  {"content":"\r\n\r\nداد : اگر مرا بكشى شخص بزرگى را خواهى كشت و هم اگر فدا بگيرى يا آزاد كنى با مردى محترم چنين رفتارى كرده اى ، ولى اسلام قبول نمىكنم . فرمود برو كه آزادت كردم ، چون سخن پيغمبر را شنيد مسلمان شد و گفت : بزرگوارى تو دليل پيغمبرى تو است ، و چون به سرزمين خود رسيد ، خواربار مردم مكّه را كه از آنجا مىبردند جلو گرفت و به آنها اعلام كرد تا مسلمان نشويد به شما خوار و بار نمىدهم ، آنها به پيغمبر شكايت كردند ، آن حضرت به او دستور داد كه غذاى مردم مكّه را جلو نگيرد او هم اطاعت كرد .\r\n« فَإِنْ تابُوا وَأَقامُوا الصَّلاةَ » 5 فخر : حسن بصرى گفت : كافرى اسير مسلمانان شد در جائى كه آوازش به گوش پيغمبر مىرسيد سه مرتبه فرياد كرد : « اتوب الى اللَّه و لا اتوب الى محمّد » ( يعنى پشيمانى از گذشته و توبه ى خودم را به خدا مىبرم و با محمّد كار ندارم ) پيغمبر فرمود : او را آزاد كنيد كه به اندازه ى خود تسليم و عارف به حقّ شده است .\r\nسخن ما : ممكن است از نظر بدبينى و خرده گيرى گفته شود : يك رهبر و يك دين آور بزرگ چرا با اين گونه جمله هاى خشن به مردم خطاب كند و تهديد ، و كشتن براى چه ؟ نشر فكر و عقيده بايد با تبليغ باشد و راهنمائى نه خشونت و بيچاره كردن مردم ، براى جلوگيرى از اين گونه افكار مىگوئيم : در مرتبه ى اوّل - اگر تصديق كرديم كه قرآن و گفتار پيغمبر به الهام از غيب است و وحى است و لازم الاتّباع ديگر جاى چون و چرا باقى نيست و آنچه گفته شده است عين مصلحت بوده است .\r\nدر مرتبه ى دوّم - متخصّصين در سياست معتقد هستند كه چون ملَّتى ساقط و نابود شد ، زمامدار مصلح حقّ اعمال قدرت دارد . چنان كه در كتاب تاريخ فلسفه ى سياسى ج 2 ص 681 از هاليفاكس نويسنده ى قرن 17 انگليسى نقل مىكنند : ( در هنگام اضمحلال و سقوط يك ملَّت بايد قدرت حكومت غير محدود باشد . و اين حكم را اصل مصلحت ناميده است ) و باز در ص 462 همين كتاب از ماكياول سياستمدار قرن 16 اسپانيا نقل مىكند : ( زمامدارى كه مىخواهد اخلاق اجتماع و ملَّتى را اصلاح كند حقّ دارد دولتهاى قديم را در هم شكسته و دولتهاى جديد ايجاد كند و شكل\r\n","description":"","footnote":"","page_name":" 356 ","page_number":356},
  {"content":"\r\n\r\nحكومت را تغيير دهد و جمعيتها را از محلَّى به محلَّى كوچ دهد و عقايد اخلاقى نوين و تقواهاى تازه در حوزه ى عقايد رعاياى خود وارد كند ) .\r\nاين نمونه ى بسيار كوچكى است از عقايد فلسفى سياسى سياستمداران جهان در صورتى كه در قرآن فقطَّ با تهديد لفظى برگزار شده است براى ترساندن كه اقدام به آن نشد ، با اينكه چنين سخنان درشت و تهديد پس از بيست سال تبليغ و راهنمائى بوده است ، و آخرين راه علاج كودكان اجتماع بوده است كه چون با هيچ و سخن و راهنمائى سخن حقّ را نپذيرفتند به ناچار با اين سخنان و درشتيها اقدام به اصلاح آنها شد چنان كه نتيجه ى آن با بهتر صورت نمودار شد .\r\n[ سوره التوبة ( 9 ) : آيات 6 تا 16 
  ]\r\nوَ إِنْ أَحَدٌ مِنَ الْمُشْرِكِينَ اسْتَجارَكَ فَأَجِرْه حَتَّى يَسْمَعَ كَلامَ اللَّه ثُمَّ أَبْلِغْه مَأْمَنَه ذلِكَ بِأَنَّهُمْ قَوْمٌ لا يَعْلَمُونَ ( 6 ) كَيْفَ يَكُونُ لِلْمُشْرِكِينَ عَهْدٌ عِنْدَ اللَّه وَعِنْدَ رَسُولِه إِلَّا الَّذِينَ عاهَدْتُمْ عِنْدَ الْمَسْجِدِ الْحَرامِ فَمَا اسْتَقامُوا لَكُمْ فَاسْتَقِيمُوا لَهُمْ إِنَّ اللَّه يُحِبُّ الْمُتَّقِينَ ( 7 ) كَيْفَ وَإِنْ يَظْهَرُوا عَلَيْكُمْ لا يَرْقُبُوا فِيكُمْ إِلاًّ وَلا ذِمَّةً يُرْضُونَكُمْ بِأَفْواهِهِمْ وَتَأْبى قُلُوبُهُمْ وَأَكْثَرُهُمْ فاسِقُونَ ( 8 ) اشْتَرَوْا بِآياتِ اللَّه ثَمَناً قَلِيلًا فَصَدُّوا عَنْ سَبِيلِه إِنَّهُمْ ساءَ ما كانُوا يَعْمَلُونَ ( 9 ) لا يَرْقُبُونَ فِي مُؤْمِنٍ إِلاًّ وَلا ذِمَّةً وَأُولئِكَ هُمُ الْمُعْتَدُونَ ( 10 )\r\nفَإِنْ تابُوا وَأَقامُوا الصَّلاةَ وَآتَوُا الزَّكاةَ فَإِخْوانُكُمْ فِي الدِّينِ وَنُفَصِّلُ الآياتِ لِقَوْمٍ يَعْلَمُونَ ( 11 ) وَإِنْ نَكَثُوا أَيْمانَهُمْ مِنْ بَعْدِ عَهْدِهِمْ وَطَعَنُوا فِي دِينِكُمْ فَقاتِلُوا أَئِمَّةَ الْكُفْرِ إِنَّهُمْ لا أَيْمانَ لَهُمْ لَعَلَّهُمْ يَنْتَهُونَ ( 12 ) ألا تُقاتِلُونَ قَوْماً نَكَثُوا أَيْمانَهُمْ وَهَمُّوا بِإِخْراجِ الرَّسُولِ وَهُمْ بَدَؤُكُمْ أَوَّلَ مَرَّةٍ أتَخْشَوْنَهُمْ فَاللَّه أَحَقُّ أَنْ تَخْشَوْه إِنْ كُنْتُمْ مُؤْمِنِينَ ( 13 ) قاتِلُوهُمْ يُعَذِّبْهُمُ اللَّه بِأَيْدِيكُمْ وَيُخْزِهِمْ وَيَنْصُرْكُمْ عَلَيْهِمْ وَيَشْفِ صُدُورَ قَوْمٍ مُؤْمِنِينَ ( 14 ) وَيُذْهِبْ غَيْظَ قُلُوبِهِمْ وَيَتُوبُ اللَّه عَلى مَنْ يَشاءُ وَاللَّه عَلِيمٌ حَكِيمٌ ( 15 )\r\nأَمْ حَسِبْتُمْ أَنْ تُتْرَكُوا وَلَمَّا يَعْلَمِ اللَّه الَّذِينَ جاهَدُوا مِنْكُمْ وَلَمْ يَتَّخِذُوا مِنْ دُونِ اللَّه وَلا رَسُولِه وَلا الْمُؤْمِنِينَ وَلِيجَةً وَاللَّه خَبِيرٌ بِما تَعْمَلُونَ ( 16 )\r\n","description":"","footnote":"","page_name":" 357 ","page_number":357},
  {"content":"\r\nمعنى لغات : استجار - يارى خواست و پناهنده شد ، استقاموا - از مصدر « استقامة » به معنى با اعتدال و راستبال و غير منحرف بودن ، * ( يَظْهَرُوا عَلَيْكُمْ ) * - ما فوق شما مىشوند و بر شما چيره مىشوند و كمك مىكنند ، يرقبوا - از مصدر رقابه به فتح را به معنى پاسبانى و حراست كردن و منتظر بودن و پرهيز كردن ، الّ - عهد و پيمان و همسايه و ريشه و اصل خوب ، و كينه و دشمنى خويشاوندى ، ذمه - امان و درستى و اطمينان و عهد و پيمان و ضمانت كردن و به گردن گرفتن ، وليجة - دوست مخصوص و مورد اطمينان به اصطلاح جان در قالب .\r\nترجمه :\r\n6 و اگر كسى از بتپرستان ز تو اى محمّد پناه خواست پناهش بده تا كه سخن حقّ بشنود وز آن پس او را به سرزمين آسودگى خودش برسان كه آنها مردمى نادان بودند ،\r\n7 چگونه شود كه بتپرستان را با خدا و پيغمبرش پيمان باشد مگر كسانى كه به مسجد الحرام با شما پيمان بستند تا آنگاه كه با شما به راستى و درستى باشند شما با آنان چنان باشيد كه خدا دوست پرهيزگاران است ،\r\n7 چگونه شود [ از آنان آسوده باشيد 
  ] كه اگر بر شما چيره شوند هيچ سوگند ، و دوستى جلو چشمشان نگيرد ، آنها شما را به زبان خوشنود كنند و به دل نينديشند و بيشترشان مردمى بدكار بودند\r\n9 اينها بودند كه آيات خدا را به بهاى كم فروختند وز راه حقّ جلو گرفتند و چه بد مىكردند\r\n10 كه خويشى و دوستى مؤمنان را به چيزى\r\n","description":"","footnote":"","page_name":" 358 ","page_number":358},
  {"content":"\r\n\r\nنمىشمردند و چنين كسانند كه ستمكار بودند\r\n11 پس اگر توبه كردند و نماز خواندند و زكات مال خود دادند برادران دينى شما شوند . و ما كه آيات قرآن دسته دسته و نمودار مىآوريم براى گروهى است كه مىدانند [ و مىتوانند ارزش آن را بيابند و به آن رفتار كنند 
  ]\r\n12 و اگر دشمنان شما پس از قرارداد پيمان خود شكستند و در دينتان سرزنش كردند پس بجنگيد با [ آنها كه 
  ] پيشوايان بىدينى [ بودند 
  ] تا شايد ز بىدينى و دشمنى دست بدارند چه آنها را پيمان و سوگند نباشد [ كه خود پاى بند به پيمانشان نباشند و شما نتوانيد پيمان ايشان استوار بداريد 
  ]\r\n13 چرا نجنگيد با گروهى كه پيمان خود شكستند و كوشيدند كه پيغمبر را از خانمان بدر كنند و آغاز دشمنى از آنها بود پس چرا ز ايشان بترسيد كه خدا سزاوارتر است ز نافرمانيش بترسيد اگر به درستى مؤمن شده ايد\r\n14 با اين كافران بجنگيد كه خدا آنان را به دست شما آزار دهد و خوار نمايد و بر آنان يارىتان دهد و دلهاى مؤمنان ز رنج آسوده دارد\r\n15 و خشم ايشان ببرد كه خدا به هر كه سرنوشت كرده ببخشايد [ و مهر خود باز دهد 
  ] كه او دانا است و درستكار است\r\n16 مگر مىپنداريد شما را به خود گذارند ؟ با اينكه هنوز خدا نمودار نكرده است آن كسان ز شما كه به جنگ كافران مىروند و جز خدا و پيغمبرش و مؤمنان دوستى ندارند ، و البتّه كه خدا به آنچه كنيد آگاه بود .\r\nسخن مفسّرين : « كَيْفَ يَكُونُ لِلْمُشْرِكِينَ عَهْدٌ » 7 مجمع : يعنى با خيانت آنها چگونه پيمان درست و به جا بماند ؟ و از قرائت ابن مسعود نقل شده است ، « كيف يكون عرض عند اللَّه و لا ذمّة » .\r\n« إِلَّا الَّذِينَ عاهَدْتُمْ عِنْدَ الْمَسْجِدِ الْحَرامِ » 7 طبرى : از ابن اسحاق نقل كرده است كه مقصود از اين جمله قبيله هاى بنى بكر هستند و آن موقع كه در حديبيه پيغمبر با قريش پيمان بست آنها هم در پيمان قريش شريك بودند .\r\nابن عبّاس گفته است : مقصود مردم مكّه و قريش هستند . و بهتر اين است كه مقصود قبيله ى بنى بكر هستند كه در پيمان حديبيه شريك قريش بودند و آنگاه\r\n","description":"","footnote":"","page_name":" 359 ","page_number":359},
  {"content":"\r\nكه قريش پيمان خود شكستند و با هم پيمان خود قبيله ى بنى الدّئل كمك كردند و بر بنى خزاعه كه با پيغمبر پيمان داشتند حمله كردند و از آنها كشتند . قبيله ى بكر در اين عمل قريش شركت نكرد و بپيمان خود با پيغمبر استوار ماند و در موقع قرائت اين آيه كه سال نهم هجرت بود مكّه فتح شده بود و مشرك هم پيمان با پيغمبر در آنجا نبود . پس مقصود قبيله ى بكر است كه بعد گفته شده است « فَمَا اسْتَقامُوا » تا آخر چون در هنگام قرائت اين آيات مشرك همپيمان كه آن را نقض نكرده بود قبيله ى بكر بود نه مردم مكّه .\r\n« إِلًّا وَلا ذِمَّةً » 8 طبرى : ابن عبّاس گفته است : يعنى خويشاوندى و پيمان قتاده گفته است : يعنى سوگند و پيمان . مجاهد گفته است هر دو به معنى عهد است .\r\nمجمع : از عكرمه نقل شده است كه او « ايلا » با ياى بعد از همزه خوانده است .\r\n« اشْتَرَوْا بِآياتِ اللَّه ثَمَناً قَلِيلًا » 9 فخر : مجاهد گفته است : مقصود مشركين همپيمان ابو سفيان است كه به آنها غذا داد و آنها به خاطر اين احسان با پيغمبر ( ص ) نقض پيمان كردند با اينكه با آن حضرت هم ، پيمان داشتند و ممكن است مقصود آن عدّه از يهود باشد كه به مشركين كمك كردند در پيمانشكنى با پيغمبر ( ص ) .\r\nمجمع : جبّائى گفته است : مقصود يهوديهائى است كه رشوه مىگرفتند براى احكام باطله ى خود .\r\n« لا يَرْقُبُونَ فِي مُؤْمِنٍ إِلًّا وَلا ذِمَّةً » 10 مجمع : فايده ى اين تكرار اين است كه اوّل توصيف مردم پيمان شكن است و اين جمله براى افتضاح آنها است كه آيات خدا را به بهاى كم فروخته‌اند . و بعضى گفته‌اند : تكرار براى تأكيد است .\r\n« فَقاتِلُوا أَئِمَّةَ الْكُفْرِ » 12 مجمع : قاريهاى كوفه و شام با دو همزه خوانده‌اند و ديگران « ائمّه » خوانده‌اند كه بعد از همزه ياء تلفّظ كرده‌اند .\r\n","description":"","footnote":"","page_name":" 360 ","page_number":360},
  {"content":"\r\nو جهت تخصيص قتال « بائمة الكفر » از آن جهت است كه پيشواى گمراهى هستند و ديگران را هم گمراه و كافر مىكنند . حسن بصرى گفته است مقصود عموم كافران است چون هر فرد كافر خود منحرف است و نيز رهبر ديگران به كفر . قتاده و ابن عبّاس گفته‌اند : مقصود پيشواهاى قريش است مثل حارث بن هشام ، و عكرمه بن ابى جهل و ابو سفيان و غير آنها ، حذيفه گفته است : آنان كه در اين جمله ياد شده است هنوز به جهان نيامده‌اند و مقصود آنها هستند كه در آينده كافر و پيشواى كفرند . مجاهد گفته است : مقصود مردم ايران و روم است كه مأمور به جنگ با آنها شده‌اند . و حضرت امير علىّ عليه السّلام روز بصره اين آيه را قرائت فرمود « 1 » .\r\n« إِنَّهُمْ لا أَيْمانَ لَهُمْ » 12 مجمع : ابن عامر « ايمان » با كسر همزه خوانده است و از امام صادق ع اين قرائت روايت شده است و ديگران با فتح همزه قرائت كرده‌اند .\r\n« وَهَمُّوا بِإِخْراجِ الرَّسُولِ » 13 مجمع : جبّائى گفته است : مقصود يهود مدينه است كه با أبو سفيان و اعراب موافقت كردند در جنگ خندق كه پيغمبر را از مدينه بيرون كنند . و بعضى گفته‌اند : مقصود مردم مكّه و قريش است كه پيغمبر را مجبور به فرار كردند .\r\n« وَهُمْ بَدَؤُكُمْ أَوَّلَ مَرَّةٍ » 13 مجمع : جبّائى گفته است : يعنى قريش كه اوّل پيمان شكستند . زجّاج گفته است : يعنى پيش دستى به جنگ كردند با قبيله ى خزاعه كه همپيمان پيغمبر بودند . و بعضى گفتند : يعنى در جنگ بدر آنها اوّل اقدام به جنگ با شما كردند .\r\n« وَيَشْفِ صُدُورَ قَوْمٍ » 14 مجمع : مجاهد و سدّى گفتند يعنى بنى خزاعه كه از رنج شبيخون بنى بكر دلهاشان شفا مىيابد .\r\n« أَمْ حَسِبْتُمْ أَنْ تُتْرَكُوا وَلَمَّا يَعْلَمِ اللَّه » 16 ، تفسير أبو السعود : ممكن است\r\n\r\n","description":"","footnote":"\r\n( 1 ) اين جمله از آيه مؤيّد مطلبى است كه در ص 354 در پاورقى گفتيم . ( مصحّح )\r\n","page_name":" 361 ","page_number":361},
  {"content":"\r\n\r\nروى سخن با منافقين باشد و ممكن است با آن مسلمانان باشد كه ميل به جهاد نداشتند و باجبار به جنگ مىرفتند و معنى « لا يعلم » اين است كه هنوز معلوم خداوند نشده است چون موجود نشده است ، زيرا اگر چيزى به مرتبه ى وجود رسيد معلوم خداوند است .\r\nسخن ما : 1 - عموم اين آيات براى تحريك احساسات مسلمين است كه با سوابق رفتار مشركين و فكر و خوى كنونى آنها چگونه مىخواهيد رعايت پيمان بكنيد و يا در جنگ و كشتن آنها كوتاهى كنيد تا باز گرفتار بىرحمى آنها بشويد ، 2 - آيت آخر رهبرى است به اين اصل تربيتى عمومى كه انسان بايستى در اخلاق و روش اجتماعى و فكر و كار شخصى خود تمرين كند تا ورزيده شود و بتواند به خوبى از عهده وظائف خود برآيد و جمله ى « أَمْ حَسِبْتُمْ أَنْ تُتْرَكُوا » شايد اشاره باشد به اينكه بر انسان مشتبه نشود كه با نماز و روزه همه ى كمالات آدمى را طى كرده است و شخص مؤمن متمدّن صالح شده است . و جمله ى « الَّذِينَ جاهَدُوا » شرط اصلى تكامل اخلاق و انسانيت را معلوم ساخته است كه جنگ با دشمن خارجى است و داخلى و تمرين و رياضت است در برابر خواسته هاى نفسانى و شيطانى . تجربه و مطالعه ى اخلاق عمومى كنونى اين مطلب را خوب روشن مىكند ، چون مىبينم مردمى عابد و مواظب انجام آداب و رسوم دينى هستند ، ولى از آن روح و خوى آدميّت كه اسلام و پيغمبر ( ص ) مردم را پرورش داد خبر ندارند ، نه حسّ اجتماعى دارند كه در كارهاى زندگى با مردم همكارى كنند و نه خوى صبر و بردبارى دارند كه سختيهاى زندگى و انحرافهاى اخلاقى ديگران را تحمّل كنند ، نه با مناعت و نظر بلند هستند كه در برابر مطامع و سود فرضى خود حقّ دوستى و خويشاوندى و انصاف را هم در نظر بياورند ، و نه فكر و كار خود را به درستى مىسنجند و صحيح قضاوت مىكنند تا بتوانند ديگران را هم راضى نگاهدارند و افراط در تجاوز مالى و اخلاقى به مال و آبروى مردم نكنند ، با اندك وارسى به اخلاق فرد فرد اين مردم خوب روشن مىشود : كه رنجشها و نگرانيها و دعاوى و قطع روابط نتيجه ى همين نواقص تربيتى است و تقصير\r\n","description":"","footnote":"","page_name":" 362 ","page_number":362},
  {"content":"\r\n\r\nدر مجاهدت و رياضت نفسانى اگرچه در اين دوران ، جنگ و جهاد با دشمن كافر متصوّر نيست ، ولى بايد از سالهاى اول تربيت ، كودكان و جوانان را به راه مجاهدت و مبارزات جلو برد تا از جنگ با تمايلات و احساسات نفسانى همان نتيجه ى تمدّن و تعالى و كمال انسانى به دست آيد . 3 - جمله ى « لَمَّا يَعْلَمِ اللَّه » به آن گونه كه ما ترجمه كرديم فراگير همه ى احتمالات است .\r\n[ سوره التوبة ( 9 ) : آيات 17 تا 22 
  ]\r\nما كانَ لِلْمُشْرِكِينَ أَنْ يَعْمُرُوا مَساجِدَ اللَّه شاهِدِينَ عَلى أَنْفُسِهِمْ بِالْكُفْرِ أُولئِكَ حَبِطَتْ أَعْمالُهُمْ وَفِي النَّارِ هُمْ خالِدُونَ ( 17 ) إِنَّما يَعْمُرُ مَساجِدَ اللَّه مَنْ آمَنَ بِاللَّه وَالْيَوْمِ الآخِرِ وَأَقامَ الصَّلاةَ وَآتَى الزَّكاةَ وَلَمْ يَخْشَ إِلَّا اللَّه فَعَسى أُولئِكَ أَنْ يَكُونُوا مِنَ الْمُهْتَدِينَ ( 18 ) أجَعَلْتُمْ سِقايَةَ الْحاجِّ وَعِمارَةَ الْمَسْجِدِ الْحَرامِ كَمَنْ آمَنَ بِاللَّه وَالْيَوْمِ الآخِرِ وَجاهَدَ فِي سَبِيلِ اللَّه لا يَسْتَوُونَ عِنْدَ اللَّه وَاللَّه لا يَهْدِي الْقَوْمَ الظَّالِمِينَ ( 19 ) الَّذِينَ آمَنُوا وَهاجَرُوا وَجاهَدُوا فِي سَبِيلِ اللَّه بِأَمْوالِهِمْ وَأَنْفُسِهِمْ أَعْظَمُ دَرَجَةً عِنْدَ اللَّه وَأُولئِكَ هُمُ الْفائِزُونَ ( 20 ) يُبَشِّرُهُمْ رَبُّهُمْ بِرَحْمَةٍ مِنْه وَرِضْوانٍ وَجَنَّاتٍ لَهُمْ فِيها نَعِيمٌ مُقِيمٌ ( 21 )\r\nخالِدِينَ فِيها أَبَداً إِنَّ اللَّه عِنْدَه أَجْرٌ عَظِيمٌ ( 22 )\r\nمعنى لغات : سقايه - با فتح و كسر سين به معنى جايگاه آب دادن و ظرف آب خورى ، و با ضمّ سين آنجا كه براى جمع آب ساخته مىشود .\r\nجهت نزول : اسباب النّزول سيوطى : ابن عبّاس گفته است آن روز كه عبّاس اسير شد گفت : شما مسلمانها ادّعاى همكارى و جهاد مىكنيد ما نيز اعمال خير بيشتر و پيشتر از شما داريم چون سالها است كه حاجّ را آب مىدهيم و خانه ى خدا را\r\n","description":"","footnote":"","page_name":" 363 ","page_number":363},
  {"content":"\r\nعمارت و اصلاح مىكنيم ، آيت بيستم « أجَعَلْتُمْ سِقايَةَ » در جواب او نازل شد . نعمان بشير گفت : روزى جمعه بود نزد منبر پيغمبر ص بودم مردم با يكديگر بحث مىكردند : يكى مىگفت پس از اسلام بهتر عبادت آب دادن به حاجّ است ديگرى گفت ساختن مسجد الحرام بهتر عبادت است ، سوّمى گفت : از همه بهتر جهاد در راه خدا است . عمر آنجا بود گفت : اكنون موقع نماز است و مقتضى اين گونه سخن نيست ساكت شويد من بعد از نماز جمعه از پيغمبر مطلب را مىپرسم ، اين آيه در جواب آن گفتگو نازل شد تا جمله ى « لا يَهْدِي الْقَوْمَ الظَّالِمِينَ » و محمّد بن كعب قرظى گفته است طلحه بن شيبه مفاخرت كرد كه من اختياردار و كليددار كعبه هستم . عبّاس گفت : من حاجّ را آب مىدهم . علىّ عليه السّلام فرمود : من جهاد كردم و از همه زودتر رو به قبله نماز خواندم . اين آيه براى آن خودستائى نازل شد .\r\nترجمه :\r\n17 بىدينان را نرسد كه پرستشگاههاى خدائى بسازند چه خود گواهى به كفر خود دهند . اينان را [ انديشه و 
  ] كار بيهوده بود و به جاودان در آتش باشند\r\n18 آن كسان مسجد آبادان دارند كه خدا و روز رستخيز باور دارند و نماز به پا مىدارند و زكات مىدهند و جز از خدا نمىترسند ، اين گونه مردم اميدوار باشند كه به راه راست بودند\r\n19 مگر به حاجيان آب دادن و مسجد الحرام آبادان داشتن را مىتوان به پايه آن كسان رساند كه به خدا گرويدند و رستاخيز باور كردند و به راه حقّ كوشيدند ؟ البتّه كه اين دو دسته برابر به پيشگاه خدا نباشند و خدا ستمكاران را رهبرى نكند\r\n20 آن كسان كه ميهن خود رها كردند و به راه خدا با مال و جان كوشيدند به پيشگاه خدا بلند پايه ترند . و بهره مند اين گونه مردمند و بس\r\n21 ايشان را پروردگارشان به مهر خود نويد مىدهد و خرسندى و بهشتها كه براىشان بهره مندى هميشگى باشد\r\n22 و پيوسته در آن بمانند و البتّه در پيشگاه خدا مزد بزرگ باشد [ كه كس اندازه ى آن نداند 
  ] .\r\nسخن مفسّرين : « ما كانَ لِلْمُشْرِكِينَ أَنْ يَعْمُرُوا مَساجِدَ » 17 مجمع : بعضى گفته‌اند : مقصود مسجد الحرام است . و بعضى عموم مسجدها دانسته‌اند ، مردم\r\n","description":"","footnote":"","page_name":" 364 ","page_number":364},
  {"content":"\r\nبصره « مسجد » به صورت مفرد خوانده‌اند ، جبّائى گفته است : مقصود از اين جمله اين است كه مشركين حقّ ورود و ماندن در مسجد ندارند چون عمارة به معنى آبادانى و رفت و آمد هم استعمال مىشود . و هم حقّ اصلاح خرابى آن ندارند چون كسى اصلاح مىكند كه نماز مىخواند . حسن بصرى گفته است : يعنى مشركين حقّ ندارند اهل مسجد الحرام و مردم آنجا باشند و بايد اخراج شوند .\r\nكشف الأسرار نوشته است : پير طريقت گفت : الهى از سه چيز كه دارم در يكى نگاه كن ، اوّل سجودى كه جز تو را از دل نخاست ، ديگر تصديقى كه هر چه گفتى گفتم كه راست ، سه ديگر « 1 » چون با ذكرم خاست دل و جان جز تو را نخواست .\r\n« شاهِدِينَ عَلى أَنْفُسِهِمْ بِالْكُفْرِ » 17 ابو الفتوح : در معنى اين جمله چند قول است : حسن بصرى گفته است يعنى : كارى مىكنند كه نشانه ى كفر آنها است 2 - سدّى گفته است : يعنى به آشكار مىگويند : ما كافر هستيم چنان كه مسيحى ، و يهودى مذهب خود را آشكار مىكنند و مىگويند مسيحى و يهودى هستيم .\r\n3 - ضحّاك گفته است : يعنى بتها را سجده مىكنند ، و ابن عبّاس گفته است : چون در بدر اسير شد و مسلمين ملامتش كردند به كفر و قطع خويشاوندى پيغمبر را و در جواب افتخار كرد به پرده دارى كعبه و عمارت مسجد الحرام ، اين آيه در جواب او نازل شد .\r\n« فَعَسى أُولئِكَ » 19 مفسّرين نوشته‌اند : كلمه ى « عسى » از جانب خدا و در قرآن به معنى ناگزيرى و وجوب است . و مقصود اين است كه مفاد جمله ى بعد از اين كلمه ، به طور قطع و يقين انجام خواهد شد .\r\n« سِقايَةَ الْحاجِّ وَعِمارَةَ الْمَسْجِدِ » 20 مجمع : ضحّاك كلمه ى « حاجّ » را با ضمّه قرائت كرده است و « عمارة » را « عمرة » خوانده است . و مقصود از سقايت شراب دادن به حاجّ است « 2 » .\r\n\r\n","description":"","footnote":"\r\n( 1 ) در فارسى اصل « سه ديگر » يعنى سوّم .\r\n( 2 ) عرب هر چيزيرا كه قابل شرب است و مىنوشند شراب مىگويد و مراد خمر نيست .\r\n( مصحّح )\r\n","page_name":" 365 ","page_number":365},
  {"content":"\r\n\r\nحسن بصرى گفته است : در هنگام حجّ مويز در آب خيس كرده « نبيذ الزّبيب » به حاجّ مىنوشاندند .\r\n« هُمُ الْفائِزُونَ » 21 ابو الفتوح : جابر بن عبد اللَّه انصارى و ديگران روايت كرده‌اند كه پيغمبر ( ص ) فرمود علىّ و شيعت او فائزون هستند ، و دليل بر اين حديث سخن آن حضرت است در هنگام رسيدن شمشير بر سرش فرمود : « فزت و ربّ الكعبة » يعنى سوگند به خداى كعبه كه رستگار شدم .\r\n« بِرَحْمَةٍ مِنْه وَرِضْوانٍ » 21 تفسير حسينى : در كشف الاسرار فرموده كه رحمت براى عاصيان است ، و رضوان براى مطيعان و جنت براى كافه ى مؤمنان ، رحمت را تقديم كرد تا اهل عصيان رقم نااميدى بر خود نكشند كه هرچه گناه عظيم بود رحمت از آن عظيمتر است . قطعه :\r\n\r\nگناه ما فزون بود ز شمار\r\nعفوت فزونتر از گناه همه\r\n\r\n\r\nقطره اى ز ابر رحمت تو بس است\r\nشستن نامه ى سياه همه\r\n\r\nروح البيان : همانطور كه كافران آشكار با مسلمين مساوى نيستند ، مشركين به نهان نيز با مخلصين در احوال و مقامات و كمالات انسانى برابر نيستند ، و زهد و عبادت و تصوّف بريا و باغراض مادى ارزش ندارد و مانند تخم فاسدى است كه از آن گياه نخواهد روئيد .\r\n\r\nدنيا دارى و آخرت ميطلبى\r\nاين ناز به خانه پدر بايد كرد\r\n\r\nطنطاوى : در لطيفه ى چهارم دنباله ى اين آيات از مسلم روايت كرده است كه بكر بن عبد اللَّه مزنى گفت : با ابن عبّاس نزديك كعبه نشسته بودم عربى نزد او آمد و گفت : چرا عموزاده هاى شما به مردم شير و عسل مىدهند و شما نبيذ مىدهيد مگر فقير هستيد يا بخيل ؟ ابن عبّاس در جواب گفت : الحمد للَّه كه نه فقير هستيم و نه بخيل ، ولى آنگاه كه پيغمبر به اينجا وارد شد بر شتر سوارى خود نشسته بود و اسامه بن زيد پشت سر او بود آب مطالبه فرمود ، ما ظرفى نبيذ تقديمش كرديم ، نوشيد و زيادى آن را باسامه عنايت فرمود و به ما فرمود : چه خوب كرديد ، به اين روش\r\n","description":"","footnote":"","page_name":" 366 ","page_number":366},
  {"content":"\r\n\r\n\r\nخود ادامه دهيد ، از اين جهت ما نمىخواهيم آنچه آن حضرت فرموده است عوض كنيم . و نبيذ خرماى خشك است كه به صبح نم مىكنند و شب مىنوشند يا شب در آب مىكنند و صبح مىنوشند . ولى اگر جوش آمد و ترش شد نوشيدن آن حرام است .\r\nسخن ما : آيت اوّل « ما كانَ لِلْمُشْرِكِينَ » تا آخر طورى مطلب آغاز شده است كه گويا مسبوق به مطلبى ديگر بوده است ، ولى در شأن نزول سيوطى اين جمله را اوّل نوشته است و لكن شرح قضيه را به طورى كه از او در جاى خود نوشتيم مربوط كرده است به جمله ى آيت بيستم « أجَعَلْتُمْ سِقايَةَ الْحاجِّ » و فقطَّ ابو الفتوح و صفى على شاه در تفسير منظوم خود همانطور كه نوشتيم جهت نزول اين آيه را سرزنش مسلمين به عبّاس و جواب او نوشته است ، و ديگران چيزى ننوشته‌اند و خود معلوم است كه عبارت ابو الفتوح با ظاهر آغاز آيه توافق ندارد ، و شايد مشركين تقاضاى ساختن مسجد داشته‌اند و يا چيزى اظهار كرده‌اند كه نظير اين گونه مطالب بوده است ولى مفسّرين از آن مطَّلع نشده‌اند ، مگر آن معنى كه از جبّائى نقل كرديم مقصود باشد كه حقّ ورود به مسجد ندارند . ولى اين معنى با جمله ى « حَبِطَتْ أَعْمالُهُمْ » سازش ندارد « 1 » ، چون ورود مشرك به مسجد عبادت نيست تا اينكه حكم شود به نابودى آن . در هر صورت تشخيص مقصود از اين آيه به اين سبك مشكل است .\r\n\r\n","description":"","footnote":"\r\n( 1 ) استاد ما مرحوم شعرانى در پاورقيهاى ( ابو الفتوح ) فرموده كه در مذهب شيعه حبط باطل است يعنى عملى كه صحيح واقع شده پاداش آن حتما داده خواهد شد و ثواب عمل نيك بلحوق گناهان باطل نمىشود . انتهى . يعنى جزاى اعمال نيك به حساب مىآيد لكن ممكن است كفّه ميزان سيّئات راجح يا برابر آيد و همه حسنات را بىنتيجه سازد . ( مصحح )\r\n","page_name":" 367 ","page_number":367},
  {"content":"\r\n[ سوره التوبة ( 9 ) : آيات 23 تا 24 
  ]\r\nيا أَيُّهَا الَّذِينَ آمَنُوا لا تَتَّخِذُوا آباءَكُمْ وَإِخْوانَكُمْ أَوْلِياءَ إِنِ اسْتَحَبُّوا الْكُفْرَ عَلَى الإِيمانِ وَمَنْ يَتَوَلَّهُمْ مِنْكُمْ فَأُولئِكَ هُمُ الظَّالِمُونَ ( 23 ) قُلْ إِنْ كانَ آباؤُكُمْ وَأَبْناؤُكُمْ وَإِخْوانُكُمْ وَأَزْواجُكُمْ وَعَشِيرَتُكُمْ وَأَمْوالٌ اقْتَرَفْتُمُوها وَتِجارَةٌ تَخْشَوْنَ كَسادَها وَمَساكِنُ تَرْضَوْنَها أَحَبَّ إِلَيْكُمْ مِنَ اللَّه وَرَسُولِه وَجِهادٍ فِي سَبِيلِه فَتَرَبَّصُوا حَتَّى يَأْتِيَ اللَّه بِأَمْرِه وَاللَّه لا يَهْدِي الْقَوْمَ الْفاسِقِينَ ( 24 )\r\nمعنى لغات : عشيرة - قبيله و خويشاوندان نزديك .\r\nمجمع : از امام باقر و صادق عليهما السّلام روايت شده است : چون حاطب - ابن ابى بلتعه به خويشاوندان خودش نوشت كه پيغمبر آهنگ مكه و تسلَّط بر آن دارد آيت اوّل براى تنبيه او نازل شد . و آيت دوّم براى سرزنش آنها نازل شد كه مسلمين مدينه وادارشان مىكردند به هجرت از مكه و به جواب مىگفتند : ما خانه و قوم و خويش داريم و گرفتار تجارت با مردم هستيم .\r\nترجمه :\r\n23 اى مردمى كه به خدا و پيامبرش گرويده‌ايد اگر پدران و برادرانتان بىدينى را برتر از ديندارى شمردند دوست خود نگيريد كه اگر كسى ز شما آنان را دوست خود بداند به شمار ستمكاران بود\r\n24 اى محمّد بگو : اگر پدران شما و پسرانتان و برادران و همسران و خويش و پيوندانتان و سرمايه هاى به چنگ آمده و بازرگانى كه بترسيد كساد شود و خانه ها كه براى خود پسنديده‌ايد اين همه را از خدا و پيغمبرش و جهاد در راه او دوستتر داريد پس چشم به راه باشيد تا خدا سرنوشت خود برساند ، [ ولى بدانيد 
  ] خدا مردم بدكار را به راه راست رهنما نباشد .\r\nسخن مفسّرين : « لا تَتَّخِذُوا آباءَكُمْ » تا آخر 23 مجمع : اين آيه دستور ترك دوستى با خويشاوندان و پدر و مادر كافر است براى كارهاى دين ولى در كار دنيا و زندگى مادى آميزش با آنها ممنوع نيست به دليل اين آيه « وَصاحِبْهُما فِي الدُّنْيا مَعْرُوفاً » [ يعنى با آنها به نيكى معاشرت نما 
  ] .\r\nفخر : واحدى از ابن عبّاس نقل كرده است : چون پيش از فتح مكّه مسلمين مأمور شدند از مكّه هجرت كنند ، اين آيه براى روشن كردن اين مطلب است كه كمال و حقيقت اسلام دورى از خويشان كافر است ولى اين نقل از ابن عبّاس صحيح به نظر نمىرسد چون اين آيه و ديگر آيات سوره ى برائه پس از فتح مكّه نازل شده است و ظاهر اين است كه اين آيه براى توضيح لزوم دورى از كافر است كه خويشاوند هم\r\n","description":"","footnote":"","page_name":" 368 ","page_number":368},
  {"content":"\r\n\r\nاگر كافر بود نبايد دوست انسان باشد .\r\n« وَمَنْ يَتَوَلَّهُمْ » 23 فخر : اين جمله براى تأكيد مطلب است كه گمان نرود ممكن است دورى كافر واجب نباشد با اين جمله فهمانده شده است كه دوستى با آنها ستم است مثل ستم آنها و كفرشان .\r\n« وَعَشِيرَتُكُمْ » 24 مجمع : بعضى قاريها « عشيراتكم » به صورت جمع قرائت كرده‌اند .\r\n« حَتَّى يَأْتِيَ اللَّه بِأَمْرِه » 24 مجمع : حسن بصرى و جبّائى گفته‌اند : يعنى به مجازات اين كارها عذاب خدا به شما مىرسد زود باشد يا دير . مجاهد گفته است :\r\nيعنى تا آنگاه كه خداوند مكّه را فتح كند ، ولى بعضى گفته‌اند اين معنى درست نيست چون اين آيه بعد از فتح مكّه بوده است .\r\n[ سوره التوبة ( 9 ) : آيات 25 تا 27 
  ]\r\nلَقَدْ نَصَرَكُمُ اللَّه فِي مَواطِنَ كَثِيرَةٍ وَيَوْمَ حُنَيْنٍ إِذْ أَعْجَبَتْكُمْ كَثْرَتُكُمْ فَلَمْ تُغْنِ عَنْكُمْ شَيْئاً وَضاقَتْ عَلَيْكُمُ الأَرْضُ بِما رَحُبَتْ ثُمَّ وَلَّيْتُمْ مُدْبِرِينَ ( 25 ) ثُمَّ أَنْزَلَ اللَّه سَكِينَتَه عَلى رَسُولِه وَعَلَى الْمُؤْمِنِينَ وَأَنْزَلَ جُنُوداً لَمْ تَرَوْها وَعَذَّبَ الَّذِينَ كَفَرُوا وَذلِكَ جَزاءُ الْكافِرِينَ ( 26 ) ثُمَّ يَتُوبُ اللَّه مِنْ بَعْدِ ذلِكَ عَلى مَنْ يَشاءُ وَاللَّه غَفُورٌ رَحِيمٌ ( 27 )\r\nمعنى لغات : حنين - نام سرزمينى است ميان مكّه و طائف ، رحبت - يعنى وسيع و گشاده شد . سكينة - وقار ، مهابت ، آرامش ، مواطن - جمع موطن به معنى جاى اجتماع مردم براى جنگ و به اصطلاح جبهه ى جنگ .\r\nترجمه :\r\n25 همانا خدا در بسيارى از هنگامه هاى نبرد يارى كرد [ به ياد آريد 
  ] روز جنگ حنين شما را انبوهى سپاهتان شگفت آورد و سودى به شما نداشت و فراخناى زمين بر شما تنگ شد كه پشت به جنگ كرديد و فرار نموديد ،\r\n26 وز آن پس خدا آرامش خود بر پيامبرش و مؤمنان فرود آورد و لشكرى فرستاد كه نمىديديد و\r\n","description":"","footnote":"","page_name":" 369 ","page_number":369},
  {"content":"\r\n\r\nهر كه كافر بود آزارش نمود و همين است سزاى كافران\r\n27 و زين پس خدا ببخشايد به هر كه خواهد [ و به سرنوشت او كرده باشد 
  ] كه خداوند غفور است و رحيم است .\r\nسخن مفسرين : « فِي مَواطِنَ كَثِيرَةٍ » 25 مجمع : يعنى چون در راه رضاى خدا و پيغمبر از خانه و خويشان چشم پوشيديد در بسيارى از جنگها براى تشويق شما خدا يارىتان كرد .\r\nو از امام باقر و صادق عليهما السّلام روايت شده است كه هشتاد موقع بوده است به وسيله ى كمك غيبى مسلمانان جلو رفته‌اند و فاتح شده‌اند . و روايت شده است : متوكّل خليفه ى عبّاسى بيمار شد و نذر كرد : اگر شفا يابد مال زياد به فقرا بدهد چون شفا يافت از علما پرسيد : مال زياد چه اندازه است كه براى وفاى به نذر بدهم ؟\r\nآنها نتوانستند معيّن كنند و هر يك چيزى گفت ، عاقبت راهنمائيش كردند به حضرت - امام على النّقى عليه السّلام كه در خانه محبوس بود . چون به آن حضرت نوشت در جواب نوشته بود هشتاد درهم بدهد . از آن حضرت پرسيدند عدد هشتاد از كجا معلوم شد ، اين آيه را قرائت كرد و فرمود : اين مواطن احصا شده و هشتاد موقع بوده است .\r\nو شرح اين قضيّه به طورى كه مورّخين و مفسّرين « 1 » نوشته‌اند چنين بوده است :\r\nچون پيغمبر از فتح مكّه آسوده شد در آخر ماه رمضان يا در ماه شوّال سال هشتم هجرت روانه ى سرزمين حنين شد براى جنگ با قبايل ثقيف و هوازن ، و رؤساء هوازن نزد مالك بن عوف فراهم شد ، و حلّ و فصل كارهاشان به او محوّل شد و تمام زن و بچه و سرمايه و گوسفند و شتر و اموال را با خود برداشتند و روانه ى حنين شدند . و چون به دره ى اوطاس كه در سرزمين هوازن بود فرود آمدند دريد بن الصّمت كه پيرمردى بود كور و صاحب خويشاوندان و كس و كار فراوان پرسيد بكجا هستيم ؟ گفتند به دره ى اوطاس ، گفت : جائى است مناسب جنبش اسبان جنگ ، آنگاه پرسيد چرا آواز چهار پايان و گريه ى بچها مىشنوم ؟ به جواب او گفتند : مالك بن عوف دستور داده -\r\n\r\n","description":"","footnote":"\r\n( 1 ) به سيرهء ابن كثير ج 3 ص 611 غزوه هوازن . و ششم بحار مراجعه شود .\r\n","page_name":" 370 ","page_number":370},
  {"content":"\r\n\r\nاست هر كسى سرمايه و خانواده ى خود را همراه داشته باشد كه در جنگ براى دفاع از آن كوشش كند . گفت اين كار گوسفند چرانى است ، مالك را بگوئيد بيايد تا با او صحبت كنم ، چون او آمد ، دريد گفت : اى مالك تو امروز رئيس اين مردم شده اى و از پس امروز فردائى هست ، اين خانواده و سرمايه را برگردان به قسمتهاى مرتفع سرزمين خودشان و خود با مردان و اسبها بمان كه فقطَّ اسب و مرد و شمشير در اينجا به كار آيد و بس و اگر تو فاتح شدى آنها به تو خواهند رسيد ، ولى اگر شكست ديدى لا اقلّ از سوى زن و فرزند بىآبرو نخواهى شد ، مالك در جواب گفت : تو پير و خرف شده - اى ، از آن طرف پيغمبر ص پس از پانزده روز توقّف در مكّه از صفوان بن اميّه يكصد زره براى جنگ عاريه خواست ، او گفت : به عاريه مىخواهى و پس خواهى داد يا مىخواهى بگيرى و پس ندهى ؟ پيغمبر فرمود : به عاريه مىگيرم و ضمانت آن را دارم ، او زره را فرستاد و پيغمبر با همه ى قشون خود كه ده هزار نفر بودند وارد مكّه شده بود با دو هزار نفر از مردم مسلمان شده پس از فتح مكّه كه مجموع دوازده هزار نفر بودند روانه شد و پرچم بزرگ خود را به علىّ عليه السّلام داد و رؤسائى كه در ورود به مكّه پرچمدار بودند به همان روش با پرچم خود روانه شدند ، مالك بن عوف مردم خود را سفارش كرد كه هر كدام خانواده و سرمايه ى خود را در پشت سر بداريد و غلاف شمشيرتان را بشكنيد و در پشت درختها و انشعابهاى اين درّه پنهان شويد و در تاريك روشنى صبح يكبارگى به آنها حمله كنيد و بشكنيدشان چون تا كنون با مردان جنگى رو برو نشده‌اند . و از آن طرف پيغمبر چون نماز صبح خواند سرازير درّه ى حنين شد و در جلو لشكر قبيله ى بنو سليم بود كه از هر جانب طرف حمله ى دسته - هاى هوازن شدند و شكست خوردند و فرار كردند و دسته هاى پشت سر هم فرار كردند و دسته دسته از پيغمبر مىگذشتند و توجّه نمىكردند و فقطَّ علىّ عليه السّلام با پرچم خود و چند نفر به اطراف پيغمبر مىجنگيدند و عبّاس عموى پيغمبر از طرف راست و ابو سفيان بن حرث پسر عموى آن حضرت از طرف چپ دهنه ى قاطر پيغمبر را گرفته بودند و نه نفر از بنى هاشم و يك نفر ايمن بن امّ ايمن كه غير بنى هاشم بود\r\n","description":"","footnote":"","page_name":" 371 ","page_number":371},
  {"content":"\r\n\r\nاطراف قاطر را گرفته بودند . و چون پيغمبر ص ديد مردم فرار مىكنند به عبّاس فرمود صداى تو رسا و بلند است روى اين سنگ بايست و فرياد كن : اى گروه مهاجر و انصار و اى مردم سوره ى بقره و اى مردان متشكل در بيعت با پيغمبر او اينجا است شما كجا مىرويد ؟ چون صداى او را شنيدند برگشتند ، و انصار همه از جلو بودند و مشغول جنگ شدند و پيغمبر فرمود : اكنون معركه ى جنگ گرم شد من پيغمبرم بدون دروغ و مشركين فرار كردند و پراكنده شدند و مسلمين آنها را دنبال كردند كه در حدود صد نفر از قبيله ى هوازن كشته شدند و مالك بن عوف در حصار طائف پناهنده شد و زنان و اموال آنها به تصرّف مسلمين آمد و پيغمبر دستور داد همه ى غنائم و اسيران جنگ را در جعرّانه ( بكسر جيم ) كه ناحيه اى است ميان طائف و مكّه نگاهدارى كنند بديل بن ورقاء خزاعى را بر آنها گماشت و خود به طرف طائف روانه شد و مشركين را تعقيب فرمود ، و مالك عوف را در حصار گرفت و تا آخر آن ماه محاصره را ادامه داد و چون ماه ذو القعده شد ، دست از محاصره برداشت ( شايد به واسطه رعايت ماه حرام بوده است ) و به طرف جعرّانه حركت فرمود و در آنجا غنائم را تقسيم كرد كه ششهزار زن و بچه ى اسير ، و حيوانات و اموال بيشمار بود ( ولى ديگران متجاوز از شصت هزار شتر و گوسفند نوشته‌اند و مقدار زياد نقره ) .\r\nابو سعيد خدرى روايت كرده است : پيغمبر غنايم را تقسيم كرد به اعراب تازه مسلمان براى جلب خاطر آنها و به انصار چيزى نداد .\r\nسعد بن عباده ى انصارى حضور پيغمبر رفت و نگرانى آنها را به عرضش رساند آن حضرت فرمود : تو خود چه عقيده دارى ؟ عرض كرد : من نيز يك نفر از آنها هستم ، فرمود : آنها را در اين حظيره ( چهار ديوارى آغل گوسفند ) جمع كن چون همه فراهم شدند پيغمبر آنجا ايستاد به سخنرانى و فرمود : اى مردم انصار نه آنگاه كه من به شهر شما آمدم همگى گمراه بوديد و فقير و دشمن يكديگر و خداوند راه راست به شما نمود تا دوست و متحد با هم شديد و مال و سرمايه فراهم كرديد ؟ آنها به جواب گفتند : چنين بوده است . آنگاه فرمود : شما جواب من را نخواهيد داد ؟ عرض\r\n","description":"","footnote":"","page_name":" 372 ","page_number":372},
  {"content":"\r\nكردند : به ما چه مىفرمائى و ما چه جواب بگوئيم ؟ فرمود : اگر بخواهيد مىتوانيد سخنى بگوئيد كه همه تصديق كنند ، بگوئيد : آن روز كه تو به شهر ما آمدى مردى بودى فقير و آواره ى وطن و انديشناك از دشمن و ما بوديم كه به تو منزل داديم و آنچه داشتيم از تو مضايقه نكرديم و از شرّ دشمن آسوده ات كرديم ، عرض كردند : براى خدا و پيغمبر اين چگونه سخنى است كه ما بگوئيم ؟ باز فرمود : « أوجدتم يا معشر الانصار من لعاعة من الدّنيا تألَّفت بها قوما ليسلموا و وكلتكم الى اسلامكم » « 1 » در دل خود از پيغمبر نگران مىشويد براى جرعه اندكى از مال دنيا كه به مردمى طمعكار دادم تا مسلمان شوند و شما را به آن سود بزرگ ، اسلام كه خدا نصيبتان كرد حواله دادم اى مردم انصار مگر نمىپسنديد كه ديگران با گوسفند و شتر به جايگاه خود برگردند و شما با پيغمبر خدا ؟ سوگند به آنكه جانم در اختيار او است اگر مردم دو دسته شوند من به دسته ى انصار خواهم پيوست و اگر از مكّه به مدينه نرفته بودم و هجرتى در كار نبود ، من هم يكى از انصار بودم اى خدا انصار را بيامرز و فرزندان آنها را هم بيامرز و پسر پسرشان را هم بيامرز . مردم از اين سخن آن قدر گريه كردند كه آب چشمشان از ريششان گذشت و گفتند : آن قسمت بهتر را قبول مىكنيم كه خدا و پيغمبر باشد و متفرّق شدند . و انس مالك گفت جارچى پيغمبر به مردم ابلاغ كرد : با زنان اسير آميزش نكنند تا آن كه آبستن است بار بگذارد و آن كه آبستن نيست يك دوره ى عادت زنانه را برگزار كند . آنگاه نمايندگان هوازن مسلمان شدند ، و در جعرانه حضور پيغمبر آمدند و خطيب و سخنران آنها بلند شد و عرض كرد : ميان اين زنهاى اسير كسانى هستند كه خاله ى تو شمرده مىشوند و يا پرستار تو بوده‌اند و اگر با پادشاهان شام و حيره چنين سرنوشتى مىداشتيم و از آنها تقاضاى گذشت مىكرديم بزرگوارى مىكردند و البتّه تو بهتر كسى هستى كه چنين كارى كنى پيغمبر فرمود : مال مىخواهيد يا اسير ؟ عرض كردند : به گوسفند و شتر كار نداريم . فرمود : آنچه در دست بنى هاشم است به شما رد مىكنم و با ديگر مسلمانان براى شما سفارش\r\n\r\n","description":"","footnote":"\r\n( 1 ) لعاعة به معنى آن مقدار اندك از طعام باقيمانده در ظرفى كه سگى بليسد .\r\n","page_name":" 373 ","page_number":373},
  {"content":"\r\nمىكنم و شما هم با آنها سخن بگوئيد و خود را معرفى كنيد كه مسلمان هستيد ، و چون پيغمبر ص نماز ظهر انجام داد نماينده هاى قبيله ى هوازن مطلب خود را اظهار كردند : پيغمبر فرمود : من اسيرهاى خود و بنى هاشم را برگردانيدم و هر كس از شما مردم به طيب خاطر مىتواند اسير خود را آزاد كند و گر نه در برابر فدا رها كند تا من آن را بپردازم . عموم مردم اسيران خود را رها كردند به جز چند نفر كه در برابر فدا رها كردند . و پيغمبر به مالك بن عوف پيغام داد اگر مسلمان شوى و نزد ما بيائى خانواده ى اسير تو را آزاد مىكنم و صد شتر به تو مىدهم ، او از طائف حضور پيغمبر ( ص ) رسيد و كس و كار و شترها را تحويل گرفت و از طرف پيغمبر مأمور سرپرستى مسلمين قبيله ى خود شد .\r\n« وَلَّيْتُمْ مُدْبِرِينَ » 25 روح البيان : روايت شده است كه جلو قشون فرارى مسلمين تا به مكّه رسيد و مردم آنجا خوشحال شدند و شماتت كردند و برادر صفوان بن اميّه به مادرش گفت : خداوند دوران جادوگرى را به آخر رساند ، برادرش صفوان كه مشرك بود گفت : خاموش باش خدا دهان تو را بشكند سوگند به خدا كه حكومت يك فرد قرشى بر ما بهتر است از حكومت مردم هوازن .\r\n« فَأَنْزَلَ اللَّه سَكِينَتَه عَلى رَسُولِه وَعَلَى الْمُؤْمِنِينَ » 26 مجمع : مقصود آن نيرو است كه موجب شد فراريها برگشتند و كافران را شكستند . ضحّاك بن مزاحم گفته است : مقصود آرامش آن مؤمنين است كه با پيغمبر به جاى ماندند و فرار نكردند مثل علىّ و عبّاس و چند نفر از بنى هاشم .\r\nتفسير حسينى : پس فرو فرستاد خداى رحمت خود را كه سبب سكون و آرامش قلوب است بر فرستاده ى خود تا تنها داعيه ى حرب نمود و از كثرت اعداء انديشه نفرموده و بر مؤمنان تا به نداى عبّاس باز گشتند .\r\n« وَأَنْزَلَ جُنُوداً » 26 ابو الفتوح : نوشته است : جبّائى گفت روز حنين فرشتگان به مدد تشجيع و تقويت دل آمدند و كارزار نكردند الَّا روز بدر .\r\n« ثُمَّ يَتُوبُ اللَّه » 27 مجمع : يعنى خدا مىپذيرد توبه ى آن كه از شرك پشيمان\r\n","description":"","footnote":"","page_name":" 374 ","page_number":374},
  {"content":"\r\n\r\nشود و روى به اسلام آورد ، و ممكن است مقصود آن مردم باشد كه فرار كردند و توبه كردند ، ممكن است توبه ى از عجب باشد كه چون مغرور به عدّه ى خود شدند و شكست خوردند و توبه كردند خدا پذيرفت .\r\nفخر : يعنى با همه خوارى و ذلَّت كه گرفتار شدند خدا فضل و احسان خود را به آنها باز داد .\r\nسخن ما : 1 - معنى سكينه در سوره ى بقره مفصّل بحث شده است ، در اين آيه فهم معنى نزول سكينه بر پيغمبر مشكل است ، چون آن حضرت هميشه با سكينه و آرامش بوده است ، ليكن دو معنى در آن متصوّر است : اوّل - آرامش در دنباله ى اضطراب موقّت كه تأسّف به حال مسلمانان فرارى بود ، دوّم - سكينه ى پيغمبر در آن موقع ، حالت مخصوص به آن حضرت بوده است كه مهابت و سهمگينى در برابر دشمن بوده است به طورى كه كسى نيروى توقّف در برابرش نداشته است ، و البتّه اين خاصيّت هميشه نمايان نبوده است و فقطَّ در موقع حمله ى دشمن و خطر بزرگ نمودار مىشده است ، و سكينه ى مؤمنين تقويت دل و پشيمانى از فرار و بازگشتشان بوده است و شاهد اين سكينه ى پيغمبر حكايتى است كه ابو الفتوح در تفسير همين آيه نقل كرده است كه زهرى گفته است : نقل كرده‌اند از شيبه بن عثمان كه او گفت : چون مسلمانان فرار كردند و پيغمبر ( ص ) تنها ماند من خواستم به انتقام خون برادر و پدرم كه در احد كشته شدند آن حضرت را بكشم ، پيغمبر برگشت و به من نگاه كرد و دست بر سينه ى من گذاشت و فرمود : تو را در پناه خدا مىگذارم از آنچه عزم به آن دارى ، از اين سخن پيغمبر مرا لرزه به اندام افتاد و چون به صورت آن حضرت نگاه كردم از همه ى مردم محبوب تر بود و مسلمان شدم ، و در تفسير منظوم صفى سكينه را چنين معنى كرده است :\r\n\r\nهست مروى زان شه كامل سرشت\r\nكه سكينه هست بادى از بهشت\r\n\r\n\r\nبوى او خوشتر ز بوى جنّت است\r\nهمچو روى آدم او را صورت است\r\n\r\n\r\nدائما با هر نبىّ و هر ولىّ است\r\nو آن نشان رحمت از ربّ العلي است\r\n\r\n\r\nچون به قلب اهل دل گيرد مقام\r\nزو جنود نفس يابد انهزام\r\n\r\n","description":"","footnote":"","page_name":" 375 ","page_number":375},
  {"content":"\r\n\r\n\r\nزان كه با او باشد افواج سروش\r\nجيشها پيشش خطوطند و نقوش\r\n\r\n2 - جمله ى « أَنْزَلَ جُنُوداً لَمْ تَرَوْها » شايد اشاره باشد به خاصيّت سهمناكى و ترس كه از برگشتن مسلمين فرارى در دل كافران توليد شد . چون پس از آنكه مسلمين به آن سرعت فرار كردند و باز به وسيله ى فرياد عبّاس به زودى برگشتند و سخت حمله كردند شايد كافران اين عمل را حيله ى جنگى تشخيص دادند و ترس آنها را فراگرفت زيرا دنباله ى آن فرار هيچ احتمال نمىرفت چنان حمله اى از مسلمين و فرار و نابودى كافرين . پس اين حادثه ى غير منتظره مولود قشون و جنود غير مرئى خداوندى بود كه به قدرت حقّ توليد مهابت از مسلمانان و ترس و رعب در دل كافران نمود ، و به مقتضاى اين آيه « ما يَعْلَمُ جُنُودَ رَبِّكَ إِلَّا هُوَ » يعنى كسى از قشون خدا خبردار نيست مگر خدا ، اين گونه خواصّ نفسانى كه بر خلاف انتظار نمودار مىشود از قشون غير مرئى و نامعلوم است كه از جانب حقّ فرود مىآيد و به غير از او ديگرى را به چگونگى آن اطَّلاعى نيست .\r\n[ سوره التوبة ( 9 ) : آيات 28 تا 33 
  ]\r\nيا أَيُّهَا الَّذِينَ آمَنُوا إِنَّمَا الْمُشْرِكُونَ نَجَسٌ فَلا يَقْرَبُوا الْمَسْجِدَ الْحَرامَ بَعْدَ عامِهِمْ هذا وَإِنْ خِفْتُمْ عَيْلَةً فَسَوْفَ يُغْنِيكُمُ اللَّه مِنْ فَضْلِه إِنْ شاءَ إِنَّ اللَّه عَلِيمٌ حَكِيمٌ ( 28 ) قاتِلُوا الَّذِينَ لا يُؤْمِنُونَ بِاللَّه وَلا بِالْيَوْمِ الآخِرِ وَلا يُحَرِّمُونَ ما حَرَّمَ اللَّه وَرَسُولُه وَلا يَدِينُونَ دِينَ الْحَقِّ مِنَ الَّذِينَ أُوتُوا الْكِتابَ حَتَّى يُعْطُوا الْجِزْيَةَ عَنْ يَدٍ وَهُمْ صاغِرُونَ ( 29 ) وَقالَتِ الْيَهُودُ عُزَيْرٌ ابْنُ اللَّه وَقالَتِ النَّصارى الْمَسِيحُ ابْنُ اللَّه ذلِكَ قَوْلُهُمْ بِأَفْواهِهِمْ يُضاهِؤُنَ قَوْلَ الَّذِينَ كَفَرُوا مِنْ قَبْلُ قاتَلَهُمُ اللَّه أَنَّى يُؤْفَكُونَ ( 30 ) اتَّخَذُوا أَحْبارَهُمْ وَرُهْبانَهُمْ أَرْباباً مِنْ دُونِ اللَّه وَالْمَسِيحَ ابْنَ مَرْيَمَ وَما أُمِرُوا إِلَّا لِيَعْبُدُوا إِلهاً واحِداً لا إِله إِلَّا هُوَ سُبْحانَه عَمَّا يُشْرِكُونَ ( 31 ) يُرِيدُونَ أَنْ يُطْفِؤُا نُورَ اللَّه بِأَفْواهِهِمْ وَيَأْبَى اللَّه إِلَّا أَنْ يُتِمَّ نُورَه وَلَوْ كَرِه الْكافِرُونَ ( 32 )\r\nهُوَ الَّذِي أَرْسَلَ رَسُولَه بِالْهُدى وَدِينِ الْحَقِّ لِيُظْهِرَه عَلَى الدِّينِ كُلِّه وَلَوْ كَرِه الْمُشْرِكُونَ ( 33 )\r\n","description":"","footnote":"","page_name":" 376 ","page_number":376},
  {"content":"\r\nمعنى لغات : نجس - به معنى نجس و پليد و ناپاك ، عيلة - فقر و نادارى ، صاغرون - جمع صاغر به معنى اهانت شده و راضى به ذلت و خارى ، يضاهئون - از مصدر مضاهاة به معنى شباهت داشتن و هم شكل بودن .\r\nترجمه :\r\n28 اى مؤمنان انباز پنداران براى خدا پليد بودند ، پس از اين سال [ كه اين سخنان به گوش همگان رسيد 
  ] نبايد به مسجد الحرام درون شوند و اگر شما مىترسيد [ از نيامدن مشركان به مكّه آذوقه به شما نرسد و 
  ] نادار و بيچاره شويد ، به زودى اگر خدا بخواهد و به سرنوشت كرده باشد به فزون بخشى خود شما را بىنياز مىكند كه او دانا و درستكار است\r\n29 آنها كه كتاب آسمانى دارند و مؤمن به خدا و روز رستاخيز نباشند [ كه براى خدا فرزند پندارند و آزار بدكاران به رستاخيز بخشيده پندارند 
  ] و آنچه حرام كرده است روا مىدانند [ و خوك و شراب مىخورند 
  ] و به دين حقّ نمىگروند شما با آنان بجنگيد تا كه به دست خود بخوارى جزيه دهند .\r\n[ نشانه ى بىدينى ايشان كه 
  ]\r\n30 يهود گفتند : عزير پسر خدا است و مسيحيان گفتند : مسيح پسر خدا است ، اين سخنى است كه به زبان گويند [ و خود از آن خبر ندارند و 
  ] همانند سخن كافران پيشين است . خدا آنها را كه تا كجا ز خود مىسازند [ و دروغ مىبندند 
  ]\r\n31 اينها پيشوايان و پارسايانشان را به جاى پروردگار خدا پنداشتند با مسيح مريم ، ولى دستورى جز پرستش خداى يكتا نداشتند كه خدائى غير او نباشد و او به دور است از آنچه انبازش پندارند\r\n32 كافران خواهند پرتو خدائى به دهان خاموش كنند و خدا نخواهد مگر روشنائى خود به انجام رساند\r\n","description":"","footnote":"","page_name":" 377 ","page_number":377},
  {"content":"\r\n\r\nهر چند كه كافران نمىپسندند\r\n33 البتّه خدا است كه پيامبر خود به راه راست و دين درست فرستاد تا سر انجام برتر از همه ى كيشان جهان بنماياند گرچه پسند مشركين نباشد .\r\nسخن مفسّرين : « الْمُشْرِكُونَ نَجَسٌ » 28 مجمع : ابن سميفع أنجاس به صورت جمع قرائت كرده است ، و بعضى گفته‌اند : جهت توصيف مشركين به نجس خبث عقيده و قول و فعل آنها است .\r\nطبرى : قتاده گفته است : يعنى آنها جنب هستند . و نجس به معنى جنب است . و به ما خبر رسيده است كه حذيفه با پيغمبر ملاقات كرد و آن حضرت دست او را گرفت ، او عرض كرد : من جنب هستم ، فرمود : « انّ المؤمن لا ينجس » يعنى مؤمن پليد نمىشود ، از ابن عبّاس روايت شده است كه مقصود همانندى كافر است به پليدى و نجس بودن سگ و خوك .\r\nابو الفتوح : شافعى و ديگر فقها كافر را نجس الحكم دانسته‌اند يعنى در حكم نجس است مثل جنب و زن در دوران عادت كه به وسيله ى غسل پاك مىشوند كافر هم به وسيله ى اسلام پاك مىشود و به مذهب فقهاى ما شيعه ها كافر نجس الحكم است مانند جنب و حائض كه آنها با غسل پاك مىشوند و كافر با اسلام و هم نجس العين است مانند ديگر نجاسات كه به آب پاك نمىشود و هر چه به آنها به رطوبت تماسّ كند نجس مىشود ، كافر نيز با آب پاك نمىشود و هر چيز نمناك كه به بدن كافر برسد نجس مىشود و ظاهر آيه موافق است با مذهب ما ، و هم روايت ابن عبّاس كه گفته است مشركين مانند سگ و خوك پليد هستند .\r\n« فَلا يَقْرَبُوا الْمَسْجِدَ الْحَرامَ » 28 طبرى : يعنى ورود آنها به حرم ممنوع است چون اگر وارد حرم شدند نزديك به مسجد الحرام شده‌اند .\r\nمجمع : بعضى گفته‌اند : مقصود اين است كه مشركين با اختيار دارى در كار حجّ و عمره ى مردم وارد مسجد الحرام نشوند ، جبّائى گفته است : معنى جمله اين است كه مشركين ممنوع هستند از ورود به هر مسجد و از حضور در مراسم حجّ و از\r\n","description":"","footnote":"","page_name":" 378 ","page_number":378},
  {"content":"\r\nدخول در مسجد الحرام .\r\nامام فخر : مقصود همه ى سرزمين حرم است نه فقطَّ مسجد الحرام ، زيرا جمله ى « إِنْ خِفْتُمْ عَيْلَةً » يعنى اگر از فقر بترسيد قرينه است كه مقصود نزديكى كافر است به آن سرزمين و گر نه از ورود به مسجد موجب ترس از فقر و قطع رابطه نمىشود ، چون كافران تجارت خواهند داشت و به مكّه خوار و بار مىرسد .\r\n« بَعْدَ عامِهِمْ » 28 طبرى : و ديگران : يعنى سال نهم هجرى كه عليّ سوره ى برائت بر مردم قرائت كرد .\r\n« وَإِنْ خِفْتُمْ عَيْلَةً » 28 مجمع : مقاتل گفت مردى از صنعا و ديگر اطراف يمن مسلمان شدند و خواربار بر شتران به مكّه بردند .\r\nروح البيان : چون مشركين ممنوع شدند كه به مسجد الحرام نزديك شوند ، عدّه اى از تجار بكر بن وائل و ديگران كه مشرك بودند به مسلمانان گفتند : شما كه مانع ما مىشويد خواهيد ديد كه چه سختيها بكشيد به خدا سوگند راه نجات را مىبنديم و كمتر چيزى به شما نمىدهيم . اين سخن بر مردم مكه گران آمد و اندوهناك شدند و گفتند : ما از اين تجار استفاده مىكرديم و از اين بعد همه ى راهها بر ما بسته خواهد شد . اين جمله براى آرامش دل آن مردم نازل شد .\r\n« فَسَوْفَ يُغْنِيكُمُ اللَّه » 28 مجمع : يعنى خداوند از راه ديگر وسيله ى بىنيازى شما را فراهم مىكند مثل اينكه مردمى از ديگر سرزمينها براى شما خوار و بار بياورند .\r\nبعضى گفته‌اند : يعنى به وسيله ى جزيه كه از كافران خواهيد گرفت بىنياز مىشويد .\r\nعدّه اى گفته‌اند : مقصود به وسيله ى باران و فراوانى گياهان و گفته‌اند به واسطه ى غنائم جنگى كه نصيبشان خواهد شد بىنياز مىشوند .\r\n« إِنْ شاءَ » 28 مجمع : مقصود از اين جمله اشاره است به اينكه همه كس در آينده بىنياز نخواهد شد چون آنها كه پيش از فتوح اسلام و گشايش كارها مردند مشمول مفاد جمله ى « يُغْنِيكُمُ اللَّه » نشدند و خداوند بىنيازى براى آنها نخواست پس معنى جمله اين است كه هر كس را كه خدا بخواهد بىنياز خواهد كرد\r\n","description":"","footnote":"","page_name":" 379 ","page_number":379},
  {"content":"\r\n\r\nبه واسطه ى طول عمر و استفاده ى از حوادث آينده ، و بعضى گفته‌اند : اين جمله اشاره است به اين كه انسان در هر كار بايد از خداوند بخواهد كه او را بنتيجه برساند و بىنيازش كند .\r\nروح البيان : كاشفى گفته است :\r\n\r\nگمان مدار اگر ضايعم تو بگذارى\r\nكه ضايعم نگذارد مسبّب الأسباب\r\n\r\n\r\nبه روى من در احسان اگر تو در بندى\r\nدرى دگر بگشايد مفتّح الأبواب\r\n\r\nصائب گفته است :\r\n\r\nفكر آب و دانه در كنج قفس بىحاصل است\r\nزير چرخ انديشه ى روزى چرا باشد مرا ؟\r\n\r\nحافظ گفته است :\r\n\r\nسكندر را نمىبخشند آبى\r\nبه زور زر ميسّر نيست اين كار\r\n\r\n« قاتِلُوا الَّذِينَ لا يُؤْمِنُونَ » 29 ابو الفتوح : نوشته است : مجاهد گفت : آيه آنگه آمد كه رسول را فرمودند كه بغزاء روم رود ، رسول بعد از نزول اين آيه به غزاى تبوك شد . كلبى گفت : در بنى قريظه و بنى النضير آمد و رسول به قتال ايشان رفت ، ايشان مصالحت كردند و آن اوّل جزيتى بود در اسلام و اوّل ذلَّى بود كه به اهل كتاب رسيد . حقّ تعالى به اين آيت وصف كرد جهودان و ترسايان را به آنكه ايشان به خدا ايمان ندارند و اگرچه خدا گويانند خداى دانان نه‌اند براى اينكه خداى را فرزند روا مىدارند .\r\n« مِنَ الَّذِينَ أُوتُوا الْكِتابَ » 29 مجمع : يعنى يهودى و مسيحى و علماى شيعه گفته‌اند مجوس و زردشت مذهب به حكم يهودى و مسيحى است .\r\n« يُعْطُوا الْجِزْيَةَ عَنْ يَدٍ » 29 كشاف : اين جمله چند جور معنى مىشود :\r\nاوّل - يعنى جزيه بدهند با دست فرمانبرى و اطاعت چنان كه ما در فارسى مى - گوئيم به دست خود مىدهد كه كنايه است از كمال تسليم . دوّم - يعنى جزيه را از دست خود بدهند نه از دست شخص ديگر كه كنايه است از نقد پرداختن و به كسى\r\n","description":"","footnote":"","page_name":" 380 ","page_number":380},
  {"content":"\r\n\r\nحواله نكردن . سوّم - يعنى از دست قدرت و تسلَّط مسلمين تسليم بپرداخت جزيه بشوند كه به اين معنى مقصود از « يد » قدرت خواهد بود . چهارم - يعنى از احسان و گذشت مسلمين جزيه دهند و كشته نشوند و به اين معنى « يد » به معنى نعمت است .\r\nابو الفتوح : در مذهب ما شيعه ها جزيه اندازه ى معيّن ندارد و امام آنچه بداند معيّن مىكند يا از نفرات و افراد و يا از اراضى و املاكشان .\r\nامام فخر : انس مالك گفت : پيغمبر ( ص ) بر هر نفر بالغ يك دينار ( كه پول طلاى آن دوران بوده است ) معيّن فرمود و عمر بر هر فرد فقير دوازده درهم ( پول نقره ى آن زمان ) معيّن كرد و بر مردم متوسّط بيست و چهار درهم و بر آنها كه مالدار و غنى شمرده مىشدند چهل و هشت درهم معيّن كرد و فقهاى ما معتقد شده‌اند كه اندازه ى جزيه يك دينار است و اگر كسى راضى شد بيشتر بدهد بايد بر متوسّط دو دينار و بر ثروتمند چهار دينار معيّن كنند .\r\n« عُزَيْرٌ ابْنُ اللَّه » 30 مجمع : كلمه ى « عزير » با تنوين و بىتنوين قرائت شده است . فخر : عبيد بن عمير گفته است مردى يهودى به نام فنحاص بن عازوراء عقيده داشته است كه عزير پسر خدا است . ابن عبّاس گفته است : عدّه اى از يهود حضور پيغمبر انجمن كردند و اعتراض نمودند كه چگونه تو را راستگو بدانيم با اينكه قبله ى ما را رها كردى و منكر هستى كه عزير پسر خدا باشد ؟ اين آيه به جواب آنها نازل شد و قول ديگر آن است كه اين عقيده از قديم ميان يهود بوده است چون بعد از كشتار بخت النّصر و اسارت يهود تورات نابود شد و عزير آن را براى ايشان خواند و نوشتند . و گفتند : تو كه اين اندازه با اطَّلاع هستى پس پسر خدا هستى ، و اگر چنين عقيده اى نمىداشتند در هنگام نزول اين آيه اعتراض مىكردند .\r\n« الْمَسِيحُ ابْنُ اللَّه » 30 فخر و طنطاوى با اختصار : تا هشتاد سال پيروان مسيح به گفته ى آن حضرت رفتار مىكردند ، تا مردى يهودى بوليس نام با نيرنگهاى مخصوص خود را در نظر پيروان مسيح طورى معرّفى كرد كه او را يگانه فرد مسيحى\r\n","description":"","footnote":"","page_name":" 381 ","page_number":381},
  {"content":"\r\nپاك و مقدّس شناختند كه از عالم بالا به او الهام مىشد . چون ارزش خود را پابرجا كرد محرمانه يك نفر به نام نسطور را تعليم كرد كه خدا و مريم و مسيح سه خداى آفرينش هستند و او را مأمور تبليغ به يك طرف كرد . و ديگرى را به نام يعقوب به خلوت خواست ، و به او تعليم كرد كه عيسى از جنس آدم نيست و فرزند خدا است و او را مأمور تبليغ به ناحيه ى ديگر كرد و شخصى ديگر را به نام ملكان در خلوت تعليم كرد كه عيسى همان خداى لا يزال است و او را مأمور تبليغ ناحيه ى ديگر كرد و خود را به نام تقرّب به خداوند كشت تا اين اختلاف ثابت بماند . و اگرچه منقولات از نظر تاريخ درست و معلوم نيست ولى آنچه مورّخين تحقيق كرده‌اند و اختلافاتى كه در دسته هاى مختلف مسيحى مذهبها پيدا شده است اصل اين قضيّه را سر بسته و مجمل تأييد مىكند .\r\nتفسير حسينى : اين نيز سخن جمعى است از ايشان كه وجود فرزند را بىوجود پدر مستحيل شمردند . در پاورقى اين تفسير براى كلمه ى مستحيل چنين نوشته است : واقعه ى شگفتآورى كه در اين سال رخ داده عمل دخترى است كه در سال پنجم زندگى مىباشد ، اين مادر عجيب در چهاردهم ماه مه همين سال 1939 ميلادى در شهر ليما ( از شهرهاى امريكاى جنوبى كه پايتخت آن پرو است ) بچه اى زائيده در حدود شش رطل ، اين دختر از هنديهاى سرخ پوست مىباشد ، در هنگام حمل دختر را در مريضخانه خوابانيده و پهلوى آن را شكافته مولود را بيرون آورده‌اند و اكنون مادر و بچه زندگانى مىنمايند . فيلسوف بزرگ شرق شيخ الرّئيس ابو علىّ سينا در كتاب شفا مىفرمايد : ممكن است از مادرى بدون شوهر ؟ بچه به وجود بيايد .\r\n« يُضاهِؤُنَ قَوْلَ الَّذِينَ كَفَرُوا مِنْ قَبْلُ » 30 مجمع : كلمه ى « يضاهئون » در قرائت عاصم با همزه است و ديگران « يضاهون » بدون همزه خوانده‌اند . طنطاوى :\r\nيعنى ملَّتهائى قبل از تاريخ بوده‌اند در مصر و عراق و غير آنها كه معتقد به اين گونه خرافات تثليث بوده‌اند . و در اول سوره ى بقره و آخر مائده آيات اين مطلب را كه\r\n","description":"","footnote":"","page_name":" 382 ","page_number":382},
  {"content":"\r\n\r\nمطالعه كنيد مطلع بر عجايب عقايد بشر مىشويد و براى شما روشن مىشود كه دين تثليث و فرضيه ى فرزند دارى خدا از قديم زمان در هند پيدا شده و به همه ى بشر سرايت كرده است ، و اين معجزه ى قرآن است كه از افكار و عقايد بسيار قديم خبردار كرده است با اينكه تا اين عصر اخير كسى اطَّلاع نداشت كه قبل از پيروان مسيح مردمى بوده‌اند معتقد به مولودى براى خدا كه شريك در كار او باشد « 1 » .\r\n« قاتَلَهُمُ اللَّه » 30 طبرى : ابن عبّاس گفته است : يعنى خدا آنها را لعنت كند .\r\nمجمع : ابن انبارى گفته است : كلمه ى « قاتل » از « قتل » گرفته شده است كه چون به خدا نسبت بدهند مقصود لعنت است ، زيرا آن را كه خدا لعنت كند مانند مقتول و هلاك شده است .\r\n« اتَّخَذُوا أَحْبارَهُمْ وَرُهْبانَهُمْ أَرْباباً » 31 طبرى : عدى بن حاتم گفت :\r\nحضور پيغمبر رسيدم و صليب طلا به گردن داشتم فرمود اين را از گردن بينداز ، من آن را انداختم و آمدم حضورش كه اين آيه را قرائت مىفرمود « اتَّخَذُوا أَحْبارَهُمْ » - تا آخر . من عرض كردم : ما آنها را نمىپرستيم ، فرمود : نه اينكه آنها حرام خدا را حلال مىكردند و حلال خدا را حرام ؟ عرض كردم : بلى چنين است . فرمود : اين است معنى عبادت آنها .\r\n« لِيُظْهِرَه عَلَى الدِّينِ كُلِّه » 33 طبرى : ابن عبّاس گفته است : يعنى تا آنكه خداوند پيغمبر را به تمام آنچه مربوط به دين است مسلط كند كه كمتر نكته بر آن حضرت پوشيده نماند و كسى كه از ابو جعفر شنيده بود ( گويا مقصود از ابو جعفر امام باقر ( ع ) است ) نقل كرده است كه فرمود : معنى جمله اين است : چون عيساى مسيح ظاهر شود اهل همه ى اديان پيرو او مىشوند .\r\n\r\n","description":"","footnote":"\r\n( 1 ) يك تن از علماء بيروت كه ظاهرا نامش محمّد طاهر تنّير است كتابى نوشته به نام بتپرستى و مسيحيت و ثابت كرده كه اقوال و عقائد آنان مطابق بتپرستان هند و غير آنها است . و حقير آن را به تمامه مطالعه كرده‌ام در حقيقت آن كتاب تفسير اين آيه است . ( مصحح )\r\n","page_name":" 383 ","page_number":383},
  {"content":"\r\nمجمع : يعنى تا اسلام برتر همه ى اديان شود يا بتسلَّط و غلبه و يا به استدلال و احتجاج . و امام باقر ع فرموده است : هنگام ظهور مهدى موعود معنى اين جمله نمودار مىشود و اسلام بر همه ى دينها مسلط و برتر خواهد شد ، كلبى گفته است : تا قيامت نشده معنى اين جمله ظاهر خواهد شد ، و مقداد بن اسود گفته است : از پيغمبر شنيدم : به هر خانه و آسايشگاه بنى آدم نام اسلام مىرسد .\r\nابو الفتوح : نوشته است : بعضى دگر گفتند : تا اين دين را غلبه دهد بر اديانى كه پيرامون رسول بود از شرك و جهودى و ترسائى و دينهاى ايشان منسوخ و مقهور كند .\r\nفخر : اگرچه مفاد آيه در همه ى جهان نمودار نشده است ولى دين اسلام بر همه ى اديان مخالف خود غلبه كرده است ولى نه در همه جا چنان كه يهود را از عربستان اخراج كرد و مسيحيهاى شام و مجاور آن را تا حدود رم و مغرب زمين مغلوب و نابود كرد و مجوس را در سرزمين خودشان مغلوب كرد و نيز بتپرستان ترك و هند را به دين اسلام متدين كرد . پس مفاد آيه ظاهر شده است و بر همه ى اديان مسلَّط شده است .\r\n« وَلَوْ كَرِه الْمُشْرِكُونَ » 33 روح البيان : كلمه ى « مشركون » پس از « كافرون » آورده شده است براى اينكه بفهماند آن مردم علاوه بر انكار پيغمبر مشرك و كافر به خدا هستند .\r\nسخن ما : جمله ى « إِنَّمَا الْمُشْرِكُونَ نَجَسٌ » صاحب جواهر در كتاب طهارت جواهر در بحث از نجاست كافر مىگويد : همه ى كفّار نجس هستند به موجب اين آيه و روايات متعدّد كه از امامهاى شيعه روايت شده است ، و آنچه بر خلاف اين روايات نقل شده است قابل اعتنا نيست و اين مطلب از احكام قطعى شيعه است « 1 » .\r\n\r\n","description":"","footnote":"\r\n( 1 ) روايتى ديده نشده و لو ضعيف كه صريح در عدم نجاست كفّار باشد ، بلكه بعض از فقهاء از مفهوم پاره اى روايات استفاده كرده و فتوا داده‌اند كه كفّار اهل كتاب پاكند ، لكن اين فتاوى چندان دقيق نيست زيرا آن دسته از روايات بيش از اين دلالت ندارد كه شىء طاهر به ملاقات با آنها ( با رطوبت ) متنجّس نمىشود ، مثلا روايت شيخ در تهذيب كه راوى به حضرت رضا عليه السّلام عرض كرده خادمه شما نصرانى است و شما مىدانيد ، وضو نمىگيرد و غسل جنابت نمىكند ؟ و حضرت فرموده باكى نيست دستهاى خود را مىشويد ، يا روايت معاوية بن عمار راجع به غسل دادن كافره زن متوفّى مسلمه را در حال اضطرار ، و نيز جواز مؤاكله و همغذائى مسلمان در يك ظرف با پدر و مادر كافر ، و از قبيل اين روايات هيچ كدام دلالت بر طهارت اهل كتاب ندارد . زيرا مىتوان گفت از اين روايات استفاده مىشود كه مجرّد ملاقات كافر با چيزى با رطوبت ، موجب متنجّس شدن آن شىء طاهر نيست و بيش از اين دلالتى ندارد ، و اينكه آيا ملاقات با رطوبت منجّس است يا وقوع و سرايت ؟ خود محلّ گفتگو است ، و غالب قدما در فتاويشان اگر دقّت كنيم مىيابيم كه صرف ملاقات را با رطوبت منجّس نمىدانند بلكه وقوع و سرايت و تأثير را منجّس مىدانند . و در اين صورت كافرى كه دستش تميز و شسته است اگر با رطوبت با چيزى ملاقات كرد آن شىء معلوم نيست متنجّس باشد چون چيزى از بدن كافر در آن نرفته يا بدان نچسبيده و هر كجا كه سرايت كرد مثلا اگر آب دهان يا بينى يا عرق بدنش با شىء طاهر ملاقات كرد مسلما نجس است و با اين طريق جمع بين روايات مختلف شايد آسان نباشد .\r\n","page_name":" 384 ","page_number":384},
  {"content":"\r\n\r\n\r\n[ سوره التوبة ( 9 ) : آيات 34 تا 37 
  ]\r\nيا أَيُّهَا الَّذِينَ آمَنُوا إِنَّ كَثِيراً مِنَ الأَحْبارِ وَالرُّهْبانِ لَيَأْكُلُونَ أَمْوالَ النَّاسِ بِالْباطِلِ وَيَصُدُّونَ عَنْ سَبِيلِ اللَّه وَالَّذِينَ يَكْنِزُونَ الذَّهَبَ وَالْفِضَّةَ وَلا يُنْفِقُونَها فِي سَبِيلِ اللَّه فَبَشِّرْهُمْ بِعَذابٍ أَلِيمٍ ( 34 ) يَوْمَ يُحْمى عَلَيْها فِي نارِ جَهَنَّمَ فَتُكْوى بِها جِباهُهُمْ وَجُنُوبُهُمْ وَظُهُورُهُمْ هذا ما كَنَزْتُمْ لأَنْفُسِكُمْ فَذُوقُوا ما كُنْتُمْ تَكْنِزُونَ ( 35 ) إِنَّ عِدَّةَ الشُّهُورِ عِنْدَ اللَّه اثْنا عَشَرَ شَهْراً فِي كِتابِ اللَّه يَوْمَ خَلَقَ السَّماواتِ وَالأَرْضَ مِنْها أَرْبَعَةٌ حُرُمٌ ذلِكَ الدِّينُ الْقَيِّمُ فَلا تَظْلِمُوا فِيهِنَّ أَنْفُسَكُمْ وَقاتِلُوا الْمُشْرِكِينَ كَافَّةً كَما يُقاتِلُونَكُمْ كَافَّةً وَاعْلَمُوا أَنَّ اللَّه مَعَ الْمُتَّقِينَ ( 36 ) إِنَّمَا النَّسِيءُ زِيادَةٌ فِي الْكُفْرِ يُضَلُّ بِه الَّذِينَ كَفَرُوا يُحِلُّونَه عاماً وَيُحَرِّمُونَه عاماً لِيُواطِؤُا عِدَّةَ ما حَرَّمَ اللَّه فَيُحِلُّوا ما حَرَّمَ اللَّه زُيِّنَ لَهُمْ سُوءُ أَعْمالِهِمْ وَاللَّه لا يَهْدِي الْقَوْمَ الْكافِرِينَ ( 37 )\r\n","description":"","footnote":"","page_name":" 385 ","page_number":385},
  {"content":"\r\nمعنى لغات : يحمى - از مصدر احماء به معنى سخت داغ كردن و در آتش سرخ كردن فلز . فتكوى - از مصدر « كىّ » به معنى با آتش بدن را سوختن و داغ نهادن . القيّم - آنكه اختيار دارد و متولَّى وقف است و يا سرپرست و دست اندر كار چيزى است ، و شوهر نسبت به زن ، دين مستقيم و كار راست و مستقيم . كافه - دسته و جماعت و همگان . النّسيء - به تأخير انداختن و معامله ى نسيه ، و نام آن ماه كه عرب جاهلى به تأخير مىانداخت و به حساب سال بعد مىگذاشت « 1 » . يواطئوا - از مصدر مواطأه به معنى موافقت كردن و شريك در قرعه قرار دادن .\r\nترجمه :\r\n34 اى مردمى كه به اسلام گرويده‌ايد [ گول پيشوايان مسيحيان ، و يهوديان را نخوريد كه 
  ] همانا بسيارى از علماى يهود و پارسايان مسيحى اموال مردم را به نادرستى و بيهوده مىخورند و جلوگير ز راه حق مىشوند [ چون بناحقّ ز مردم مىگيرند و به دروغ حكمى مىكنند 
  ] و اى محمّد آنها كه طلا و نقره اندوخته مىكنند و به راه حقّ نمىبخشند به آزارى دردناك نويدشان ده\r\n35 روزى فرا رسد كه آن اندوخته به آتش دوزخ برند و به آن پيشانى و پشت و پهلوشان داغ كنند [ و گويند شان 
  ] اين همان است كه براى خود اندوخته كرديد پس سزاى اندوختن خود بچشيد . [ اينك بدانيد 
  ]\r\n36 شماره ى ماهها به آفرينش و سرنوشت خداوند از آنگاه كه آسمانها و زمين آفريد دوازده ماه است كه چهار ماه آن ماه‌هاى حرام است ، و دين راست و آئين درست همين است [ كه چهار ماه معين ماه حرام باشد 
  ] پس از سوى آنها بر خود ستم نكنيد [ و شما رو پاس حرمت آن چهار نگاه داريد 
  ] و با مشركان همگىشان جنگ كنيد كه آنها همگى با شما جنگ مىكنند [ گرچه در ماه حرام باشد كه خوددارى از آن ستم بر خود بود 
  ] و بدانيد كه البتّه خدا با پرهيزگاران است ،\r\n37 و همانا به تأخير انداختن ماه‌هاى حرام [ از جاى خود 
  ] فزونى بىدينى است كه مردم كافر بدان گمراه شوند و به يك سال چند ماه را حلال پندارند و به سال ديگر آن را حرام شمارند تا شمار آنچه خدا حرام كرده پايمال كنند\r\n\r\n","description":"","footnote":"\r\n( 1 ) در اينجا مطلبى است كه در تفسير آيه در پاورقى خاطرنشان مىسازيم ( مصحح )\r\n","page_name":" 386 ","page_number":386},
  {"content":"\r\nو حرام خدا حلال كنند چه بدكارىهاشان آراسته در چشمشان شده است و خدا گروه كافران [ تا آنگاه كه كافر باشند 
  ] به راه راست نمىبرد .\r\nسخن مفسّرين : « مِنَ الأَحْبارِ وَالرُّهْبانِ » 34 طبرى : سدّى گفته است :\r\nاحبار از يهود هستند و رهبان از مسيحيها .\r\nفخر : اهل معنى گفته‌اند : حبر كه مفرد احبار است به معنى عالم در علم خود كه به خوبى آن را بيان مىكند ، و راهب كه مفرد رهبان است كسى است كه در دل خشوع دارد و آثار خوف و خشوع در صورت و لباس او نمودار است ، و در زبان مردم احبار مختص به علماى يهود است كه از اولاد هارون باشند . و رهبان علماى مسيحى است كه صومعه نشين هستند .\r\n« لَيَأْكُلُونَ أَمْوالَ النَّاسِ بِالْباطِلِ وَيَصُدُّونَ » 34 طبرى : يعنى براى حكمى كه مىكنند رشوه مىگيرند و مردم را از قبول اسلام منع مىكنند .\r\nامام فخر : اين جمله چند معنى شده است : 1 - براى تخفيف حكم و مسامحه ى در آن رشوه از مردم مىگرفتند ، 2 - عوام را فريب مىدادند كه : سعادت در خدمت آنها است و پول مفت به آنها بخشيدن ، 3 - چون در تورات توصيف پيغمبر اسلام شده بود آنها را به ميل مردم عوض مىكردند و عوام را دلخوش مىداشتند و براى اين خدمت عوض مىگرفتند ، 4 - آن احبار و رهبان به مردم ساده ى پيرو خود چنين تلقين مىكردند كه حقّ و حقيقت همين فكر و عقيده و سخنى است كه ما مى - گوئيم و اگر ما نباشيم بنيان حقّ و دين ويران مىشود و وجود ما موجب وجود دين است و تقويت ما وسيله ى تقويت دين و حقيقت ، اين سخنان موجب مىشد كه مردم آنها را محترم بشمارند و جان و مال خود را در اختيار آنها بگذارند ، و همين است معنى آيه كه در اين زمان هم نمودار است و مردم حيله گر و با تزوير عوام را مىفريبند و مال آنها را مىگيرند و بر آنها آقائى مىكنند . و چون آخرين خواسته ى مردم جاه و مال است ، به اين آيه معلوم شده است مذمت و ناپسندى آن دو . اوّل - مذّمت از حبّ مال شده است به جمله ى « لَيَأْكُلُونَ » - « بِالْباطِلِ » و دنباله ى آن بجمله ى « يصدّون » توبيخ\r\n","description":"","footnote":"","page_name":" 387 ","page_number":387},
  {"content":"\r\n\r\nبر حبّ جاه شده است چون جلوگيرى از راه خدا و پيروى پيغمبر براى آن بوده است كه آن حضرت مقامى در چشم مردم نداشته باشد تا جاه و مقام آنها محفوظ بماند و اگر مردم پيرو آن حضرت مىشدند آن احبار و رهبان يكى از افراد مانند ديگران مىشدند و مقامى براى آنها باقى نمىماند .\r\nطنطاوى : نمونه ى اين توصيف احبار و رهبان در اين آيه روش پيشوايان مسيحيها است در اروپا چنان كه يكى از تاريخ نويسها چنين نوشته است : هر گناه بزرگ به واسطه ى پول حلال مىشود اگرچه آدم كشى و خونريزى باشد . تمام مقدّسات و عقايد دينى در نظر رجال مسيحى قابل معامله و تجارت است .\r\n« وَالَّذِينَ يَكْنِزُونَ » 34 مجمع : از پيغمبر ص روايت شده است مقصود از آيه مالى است كه جمع شود و زكات آن داده نشود و فرمود آنچه زكاتش داده نشده كنز است ، و آنچه زكاتش را داده‌اند كنز نيست اگرچه در زير زمين پنهان كرده باشند .\r\nو از علىّ عليه السّلام نقل شده كه بيش از چهار هزار ( درهم يا دينار ) اگر باشد ذخيره است و كنز اگرچه زكات آن را داده باشد ولى اگر كمتر از اين مبلغ ذخيره داشت مخارج ضرورى و نفقه است نه كنز و ذخيره .\r\nطبرى : بعضى گفته‌اند مقصود آن مال است كه از اندازه ى حاجت شخص بيش باشد . و ابا مجيب گفت دسته ى شمشير ابو هريره نقره بود أبو ذر بر او اعتراض كرد كه پيغمبر ص فرمود : هر كه طلا و نقره ذخيره كند ، با آن داغش مىكنند ، شهر بن حوشب از ابو أمامه نقل كرده است كه مردى از اصحاب صفّه ( فقراى زمان پيغمبر كه در صفه ى مسجد آن حضرت به سر مىبردند ) مرد ، در أزار و ساتر او كه لنگ و يا شلوار - مانند بوده است دينارى ديده شد ، پيغمبر ص فرمود : اين يك داغ ، و باز ديگرى از اهل صفه مرد و در ازار او دو دينار پيدا كردند فرمود : اين دو داغ ، زيد بن وهب گفت : گذارم بربذه زاد و بوم أبو ذرّ غفارى صحابى جليل القدر پيغمبر افتاد او را ديدم پرسيدم اينجا چه مىكنى ؟ گفت : به شام بودم ، ميان من و معاويه در اين آيه اختلاف شد او گفت : مختصّ به مردم يهودى و مسيحى است ، من گفتم : براى ما و\r\n","description":"","footnote":"","page_name":" 388 ","page_number":388},
  {"content":"\r\n\r\nآنها است « 1 » .\r\nتفسير نيشابورى : در ارتباط اين جمله به جمله ى پيش گفته‌اند : چون در اوّل احبار و رهبان معرّفى شدند به حرص و گرفتن اموال مردم در اين جمله مقصود توصيف همان مردم است كه آنها وظائف مالى خود را انجام نمىدهند . و بعضى گفته‌اند مقصود از جمله ى دوّم مسلمان خوددار از پرداخت زكات است . و ارتباط اين دو جمله مقايسه عواقب آنها است كه هر كس زكات مال خود نداد به اين سرنوشت گرفتار مىشود پس چه خواهد بود حال كسى كه به اموال مردم طمع كند و به باطل بخورد .\r\n« فَتُكْوى بِها جِباهُهُمْ » - تا آخر آيه 35 مجمع : از ابو بكر ورّاق نقل شده است : اختصاص پيشانى و پشت و پهلو به اين عذاب براى آن است كه مالداران چون فقيرى مىبينند گره به پيشانى مىاندازند و پهلوى خود از او دور مىكنند و پشت به او مىنمايند .\r\nابو الفتوح نوشته است : عبد اللَّه مسعود را از اين آيت پرسيدند گفت : و - اللَّه كه آن درمها و دينارها كه داغ كنند هيچ بر جاى يكديگر ننهند و لكن خداى تعالى گفت : پوستهاى ايشان فراخ كنند تا هر يك دينار را و هر يك درم را داغگاهى باشد على حده .\r\nفخر : در قرائت ابى بن كعب بعد از دو كلمه ى « وَجُنُوبُهُمْ وَظُهُورُهُمْ » و « بطونهم » بوده است ، و در قرائت ابن عامر « يوم تحمى » با تاى صيغه ى غايب مؤنّث بوده است و براى اختصاص داغ به اين اعضا شش جهت نقل كرده است .\r\nروح البيان : چون آدمى تا زنده است در خواب غفلت است و آن كه در خواب است نمىتواند چيزى را حس كند پس براى آخرت كه پس از مرگ و بيدارى از غفلت است اين عذاب معيّن شده است تا بتوانند به خوبى آزار را بچشند :\r\n\r\n","description":"","footnote":"\r\n( 1 ) قول أبو ذر صحيح است . زيرا آيه با « واو » استيناف ذكر شده ، و چنانچه بدون « واو » بود جاى آن داشت كه بگويند مراد اموالى است كه از بيت المال نزد علماء يهود جمع مىشده و حكم مربوط به آنان است نه مسلمين ، يعنى « الَّذِينَ يَكْنِزُونَ » بيان حال علماء يهود است نه حكم عام . ( مصحح )\r\n","page_name":" 389 ","page_number":389},
  {"content":"\r\n\r\n\r\nمردمان غافلند از عقبى\r\nهمه گوئى بخفتگان مانند\r\n\r\n\r\nضرر غفلتى كه مىورزند\r\nچون بميرند آنگهى دانند\r\n\r\nو هم در روح البيان است : در امالى ظهير الدّين و لواجى مذكور است كه اگر ديگران خزينه ى مال كنند تو خزينه ى اعمال كن و اگر ديگران كنوز اعراض فانيه جويند تو رموز اسرار باقيه جوى :\r\n\r\nيك درم كان دهى بدرويشى\r\nبهتر از گنجهاى مدّخر است\r\n\r\n\r\nزانچه دارى تمتّعى بردار\r\nكان دگر روزى كسى دگر است\r\n\r\n« اثْنا عَشَرَ شَهْراً فِي كِتابِ اللَّه » 36 مجمع : يعنى در كتابهاى آسمانى كه خدا بر پيغمبران نازل كرده است دوره ى سال را بر دوازده معيّن كرده است و هم در لوح محفوظ چنين قرار داده است . ابو مسلم گفته است : يعنى در قضا و قدر و سرنوشت خداوندى چنين معيّن شده است ، ابو جعفر قارى عين « عشر » را ساكن تلفّظ كرده و نون « اثنى » را به آن وصل كرده و « اثنعشر » تلفّظ كرده است و همچنين در كلمات « احد عشر » و « تسع عشر » عين عشر را ساكن تلفّظ كرده است .\r\nفخر : عرب از قديم زمان مذهبش بوده است كه سال را به ماه قمرى حساب داشته باشد نه به ماه شمسى . و اين رسم را حكمى مىدانستند كه از ابراهيم و اسماعيل براى آنها به ارث مانده است ولى يهودى و مسيحى چنين رسم نداشتند .\r\nطنطاوى : مورخين اختلاف كرده‌اند كه در زمان جاهليّت نام ماهها از كى بوده است و چه بوده است ؟ بعضى گفته‌اند : اين نامها كه اكنون مشهور ميان عموم مسلمين هست در زمان كلاب بن مرّه معيّن شده است و او يكى از اجداد پيغمبر است كه در حدود دو قرن پيش از اسلام بوده است . و طنطاوى پس از نقل اين اختلاف و سابقه ى تاريخى مثل ديگر مفسّرين براى نام هر يك از دوازده ماه جهتى نوشته است كه عرب به آن مناسبت نام محرّم و صفر و ربيع و غيره براى يك دوره ى گردش ماه معيّن كرده است .\r\n« إِنَّمَا النَّسِيءُ زِيادَةٌ فِي الْكُفْرِ » 37 طبرى : يعنى اين كار مشركين كه ماه\r\n","description":"","footnote":"","page_name":" 390 ","page_number":390},
  {"content":"\r\n\r\nحرام را به وقت ديگر محوّل مىكنند و آن را حلال مىشمارند و باز ماه حلال را حرام قرار مىدهند تا به وظائف آن رفتار كنند عملى است زشت و كفرى ديگر علاوه ى بر كفرشان .\r\nمجمع : يعنى تأخير ماه‌هاى حرام از آن ترتيب كه خداى معيّن كرده است چون كه از زمان ابراهيم و اسماعيل عرب اين چهار ماه محرّم و رجب و ذيقعد و ذيحج را حرام مىدانست و اقدام به جنگ نمىكرد و به آن اندازه از آن احتراز داشت كه اگر قاتل پدر خود را در آن اوقات مىديد او را نديده فرض مىكرد و احترام ماه حرام جلوگير او بود از انگيزه ى غضب و خونخواهى پدر . و چون كار اعراب جنگ و غارت بود گاهى بر آنها دشوار مىشد كه سه ماه متوالى از كار خود كناره كنند ، براى رسيدن به منظور خود ماه محرّم را به صفر محوّل ميكردند و عمل جنگ در محرم را جايز مىشمردند و در عوض ، ماه صفر ترك جنگ مىكردند . ابن عبّاس گفته است : همين است معنى « زِيادَةٌ فِي الْكُفْرِ » كه حكم حرام را حلال مىشمردند و حلال را حرام . فرّاء گفته است :\r\nعمل « نسيء » كه حكم و دستور ماه حرام را به ماه ديگر معيّن مىكردند در اوّل از مردى به نام نعيم بن ثعلبه بود كه از قبيله ى كنانه بوده است و رئيس موسم و اعمال حجّ بوده است و ادّعا كرده است كه حكم من بر همه روان است و كسى حقّ جلوگيرى از آن را ندارد مردم سخنش را تصديق كرده‌اند و گفته‌اند : دستور حرمت جنگ در محرم را به صفر معيّن كن تا در محرم آزاد باشيم و او چنين مىكرد ، مجاهد گفته است : مشركين رسم داشتند كه دو سال متوالى در ذيحجّ اعمال انجام مىدادند و دو سال بعد در محرّم و دو سال بعد در صفر و به همين روش هر دو سال در يك ماه حجّ ميكردند و باز دو سال ديگر در ماه بعد از آن تا آن سال كه حجّ آنها در ماه ذيقعده انجام شد و سال بعد آن پيغمبر به حجّ رفت و مشهور به حجّة الوداع شد آن حضرت در ذيحج وظيفه ى خود را انجام داد ، و معنى فرموده اش در خطبه ى خود « الا و انّ الزّمان قد استدار كهيئته يوم خلق اللَّه السّموات تا آخر » مقصود همين است كه حساب ماه‌هاى حرام دور زد و به نظم اول معيّن شده از جانب حقّ مستقرّ شد و وظيفه ى\r\n","description":"","footnote":"","page_name":" 391 ","page_number":391},
  {"content":"\r\nحجّ به ماه ذيحج انجام شد و عمل « نسيء » كفر است و باطل « 1 » و در قرائت ابو جعفر « نسيء » با تشديد ياء بدون همزه بوده است و امام باقر عليه السّلام و زهرى « نسىء » مثل « هدىء » بىتشديد و همزه خوانده‌اند ، و ديگران « نسيء » با مدّ و كسره ى سين و همزه خوانده‌اند .\r\nتفسير حسينى : در ينابيع آورده كه جاهلان عرب در سالى چهار ماه را حرام مىداشتند و خلق را از دست و زبان خود ايمن مىساختند ، مؤمنان مؤدب بدان سزاوارند كه در همه ى ماهها مسلمانان را از ضرر خود سالم دارند و ايذاء و آزار خلق به زبان و دست فرو گذارند كه مكافات آزار آزار است و مجازات اضرار اضرار .\r\nرباعى :\r\n\r\nآزار دل خلق مجو بىسببى\r\nتا بر نكشد آه دلى نيم شبى\r\n\r\n\r\nبر مال و جمال خويشتن غره مشو\r\nكانرا بشبى برند و اينرا بتبى\r\n\r\n\r\n","description":"","footnote":"\r\n( 1 ) استاد ما مرحوم ميرزا ابو الحسن شعرانى اعلى اللَّه مقامه در پاورقى تفسير ابو الفتوح فرموده : « راويان غير اهل فنّ چون نقل چيزى كنند كه بدان فن آشنا نيستند نيكو از عهده بيان بيرون نمىآيند ، و ابو ريحان بيرونى و بعضى از مفسّران كه اهل فنّ بودند گويند » نسيء « آن بود كه هر سه سال يك بار يك ماه بر عدد ماه‌هاى سال مىافزودند و آن سال را سيزده ماه مىگرفتند تا ماهها از فصل خود تغيير نكند ، و محرم كه آغاز سال است منطبق با اوّل بهار باشد تقريبا ، چنان كه اكنون رسم يهود است در هر سه سال يك سال را سيزده ماه مىگيرند ، و ماه‌هاى آنها كه قمرى است از محل خود در فصول شمسى تغيير نمىكند ، و عرب تقليد يهود مىكردند ، و بدين عمل قهرا ماهها از جاى خود تغيير مىكرد نه آنكه عمدا حج را از ماهى به ماهى تغيير دهند ، بلكه اين نتيجه افزودن يك ماه است ، و گر نه خود آنها همه ماهى را كه در آن حجّ مىكردند ذو الحجّة ميناميدند و در واقع ذو الحجّة نبود ، و اختلاف راويان در آن است كه آيا آن ماه زائد را چه مىناميدند ، صفر يا محرم يا غير آن ، و اين چندان مهم نيست ، و بدين تفصيل معنى آيه كريمه « إِنَّ عِدَّةَ الشُّهُورِ عِنْدَ اللَّه اثْنا عَشَرَ شَهْراً » نيز معلوم مىگردد كه حكم در مقابل آنها است كه مىپنداشتند سال سيزده ماه هم تواند بود . و « نسيء » را زيادت در كفر فرمود چون در روش آنان حرمت و حلَّيت و احكام اجتماعى امر اعتبارى است نه حقيقى . و به اعتقاد مسلمانان اين احكام امر الهى و حقيقى است و قابل پيش انداختن و پس افكندن و تغيير دادن نيست ، پس به عمل نسىء و اعتقاد بدان كفر آنان افزوده مىشد . ( مصحح )\r\n","page_name":" 392 ","page_number":392},
  {"content":"\r\n\r\n\r\nجلالى در پاورقى همين منقول از حسينى :\r\n\r\nاگر ز دست و زبان تو خلق آسودند\r\nروا بود كه كنى دعوى مسلمانى\r\n\r\n« يُضَلُّ بِه الَّذِينَ كَفَرُوا » 37 مجمع : قاريهاى كوفه با ضمّ و صداى جلو ياء و صداى بالاى ضاد « يضلّ » خوانده‌اند . و با ضمّ ياء و كسر و صداى زير ضاد نيز خوانده شده است و ديگران با فتح ياء و كسر ضاد قرائت كرده‌اند ، و معنى جمله گمراهى كافران است به وسيله ى « نسيء » چون كه حرام كردن ماه حلال و حلال كردن ماه حرام موجب گمراهى است .\r\nروح البيان : اين جمله را سه جور تعبير كرده است : 1 - يعنى چون مردم به اسباب و موجبات گمراهى توجّه مىكنند خداوند در آنها ايجاد گمراهى مىكند ، 2 - مردم به وسيله ى پيروى رؤساء و اقدام به عمل « نسيء » گمراه مىشوند ، 3 - شيطان كه مظهر نام مضلّ است به وسيله ى « نسيء » آنها را گمراه مىكند ، ولى شيطان و نفس و ضلال يك حقيقت هستند كه به زبان شرع شيطان مى - گوئيم و در اصطلاح طريقت و سير و سلوك نفس مىناميم و به زبان حقيقت ضلال است كه در هر مقامى لفظى و سخنى بايد گفت كه مناسب با مقام ديگر نيست و در آن مقام باز الفاظ مناسب خودش بايد گفته شود .\r\nسخن ما : 1 - جمله هاى اوّل « إِنَّ كَثِيراً مِنَ الأَحْبارِ » تا آخر آن وقت و در آن سرزمين كه به اين الفاظ گفته شده است علم و برترى و افاده فروشى محدود بوده است به همان چند نفر كه نوشته اى به نام تورات و انجيل در دست داشته‌اند و مردم را مسخّر خود مىكردند و فنّ و رشته ى علمى ديگر در آن منطقه و مردم نبوده است كه كسى بداند و خودنمائى كند . از اين جهت براى خبردارى و توجّه جامعه بىسواد نام « احبار و رهبان » آورده شده است كه مردم به واسطه ى ناشيگرى و بىخبرى گول نخورند و سخن هر كس را باور ندارند . و ما هم از اين جمله ها بايد پند بگيريم ولى مناسب با زمان و محيط خود كه با سوادها منحصر به احبار و رهبان نيستند ، و بدانيم كه چون اكثريّت مردم بىسواد شدند ، چند نفر كتاب خوانده و\r\n","description":"","footnote":"","page_name":" 393 ","page_number":393},
  {"content":"\r\nمدرسه رفته ى هر علم و هر فنّ در چنين اجتماع مغرور است و منحرف و به حكم احبار و رهبان آن زمان زيرا شرافت علم و احتياج به آن از يك طرف و نادانى و ناشيگرى عمومى از يك طرف موجب مىشود كه اينها با تعجّب و تحيّر به آنها بنگرند و آنها با چشم تحقير و توقّع زيادى به اينها نگاه كنند . و با مطالعه ى در اوضاع اجتماعى خودمان به خوبى مفاد اين جمله هاى « كَثِيراً مِنَ الأَحْبارِ » تا « عَنْ سَبِيلِ اللَّه » مشاهده مىشود . اگر كار با يك درس خوانده و مهندس باشد به گرانتر قيمت و هزار خود فروشى كمتر و بدتر نتيجه به دست مىآيد و همين طور از ديگر متخصّصين در هر رشته كه مردم محتاج به آنها هستند كار احبار و رهبان كه قرآن گفته است به خوبى نمايان است ، و هم آن دسته كه در طراز احبار و رهبان هستند يعنى با قرآن و حديث ، و علم دين سر و كار دارند هر چه در هر كهنه كتاب ديده‌اند به نام حديث و فرموده امام بهانه مىكنند و مانع از علم و دانش مىشوند از جيب مردم زندگى مىكنند و مانع از آن فكر و عمل مىشوند كه هدف اسلام و نتيجه ى تربيت اجتماعى آن بوده است .\r\n2 - ارتباط جمله هاى « الَّذِينَ يَكْنِزُونَ » تا آخر با جمله هاى جلو شايد اين باشد كه آن عالمها و عابدها و آن مالدوستها تفاوت در سرنوشت خود ندارند و هر دو دسته به عذاب اليم گرفتار خواهند شد و علم و عبادت تلافى كار زشت آنها را نمىكند و مانند ديگر مردم پولپرست معذّب خواهند بود ، 3 - آيت دوّم « يَوْمَ يُحْمى » تا آخر شايد براى نشان دادن حقيقت كار آن مردم است كه دوستى طلا و نقره و ذخيره ى آن و در آخر رها كردن و رفتن داغى و سوزى در دل آنها مىگذارد كه پيوسته پيشانى و پشت و پهلوشان را مىسوزاند ، و هميشه در سوز و گداز رنج جمعآورى و ترك يكبارگى معشوق خود هستند ، 3 - از آيت سوّم « إِنَّ عِدَّةَ » تا آخر ممكن است استفاده شود كه در آفرينش و طبيعت ماه و خورشيد ، زمان به دوازده ماه تقسيم شده است و نگاهدارى و مواظبت از آن شرط اصلى زندگى است ، و « نسيء » و بر هم زدن اين حساب گمراهى است و انحراف كه آدمى نتواند هنگام انجام وظيفه ى خود را تشخيص دهد و يا وقت قرارداد و سر رسيد خود را نداند ،\r\n","description":"","footnote":"","page_name":" 394 ","page_number":394},
  {"content":"\r\n4 - شايد بتوان گفت : با صرف نظر از جمله ى « مِنْها أَرْبَعَةٌ حُرُمٌ » جمله هاى جلو نمىفهماند كه مقصود از « اثْنا عَشَرَ شَهْراً » ماه قمرى است بلكه با جمله ى « خَلَقَ السَّماواتِ وَالأَرْضَ » ماه شمسى مناسبتر است ، چون در آيه گفته شده است : از روز آفرينش زمين و آسمان ، شماره ى ماهها دوازده است ، و ارتباط شماره ى دوازده به زمين و آسمان با رابطه ى خورشيد و زمين مناسبتر است تا رابطه ى ماه و زمين « 1 » ، بعلاوه كه بعضى از اين اسمهاى دوازده گانه ى عربى كه ما امروز ماه‌هاى قمرى را به آن مىناميم ، كلماتى است كه معنى هنگام گرما و سرما و پيدايش گياه را مىفهماند ، چنان كه در جهت نامگذارى به اين كلمات مفسّرين نقل كرده‌اند كه ربيع الاوّل و ربيع الثّانى موقعى مىگفتند كه سبزه مىدميد ، و جمادى نام هنگام يخ بستن آبها بود و وقت باز ماندن گياهها از نمود افزايش . و هنگام شدّت گرما را رمضان مىگفتند .\r\nابو الفتوح نقل كرده است كه از مردى سخنگوى و بليغ عرب جهت اين دوازده نام را پرسيدند او جمله هائى گفته است كه به واسطه ى بلاغت آن همه ى الفاظ او را نوشته و بيشتر آنها بر فصل و هنگام تغيير هوا تطبيق مىكند . ولى اين نظم نام ماهها كه اكنون مرسوم است با جهت نامگذارى تطبيق نمىكند چون بعد از دو ربيع دو جمادى معيّن كردند كه اوّل به معنى بهار و دوم به معنى هنگام سردى است و پس از آنها رجب است كه گفته‌اند به مناسبت فراوانى آب اين اسم پيدا شده است و پس از آن يك ماه رمضان دارند كه مىگويند به واسطه ى شدّت گرما اين كلمه را استعمال كرده‌اند و معلوم است كه پس از بهار يخبندان نمىشود و هم به فاصله ى يك ماه از يخ بستن گرما شدّت نمىكند ، و شايد اين اسمها در يك دوره ى متوالى نبوده است و يك سال دو ماه بهار را ربيع ناميده‌اند و سالى ديگر يخبندان را جمادى گفته‌اند ، و باز وقتى ديگر به مناسبت فصل و هوا رجب و رمضان و غيره ناميده‌اند . و بعدها مردم همين كلمات را اسمهاى دوازده گانه ى دوره ى سال قرار داده‌اند ، در هر\r\n\r\n","description":"","footnote":"\r\n( 1 ) با بيانى كه سابقا در پاورقى گذشت كه حكم عدّة الشهور در مقابل « نسيء » است اين كلام حالش معلوم است . ( مصحح )\r\n","page_name":" 395 ","page_number":395},
  {"content":"\r\n\r\nصورت آنچه مسلَّم است وظايف دين به ماه‌هاى قمرى معيّن شده است مثل روزه و حجّ در رمضان و ذيحج و در دين اسلام خصوصيّت ديگرى براى حساب ماه قمرى نيست .\r\n[ سوره التوبة ( 9 ) : آيات 38 تا 48 
  ]\r\nيا أَيُّهَا الَّذِينَ آمَنُوا ما لَكُمْ إِذا قِيلَ لَكُمُ انْفِرُوا فِي سَبِيلِ اللَّه اثَّاقَلْتُمْ إِلَى الأَرْضِ أرَضِيتُمْ بِالْحَياةِ الدُّنْيا مِنَ الآخِرَةِ فَما مَتاعُ الْحَياةِ الدُّنْيا فِي الآخِرَةِ إِلَّا قَلِيلٌ ( 38 ) إِلَّا تَنْفِرُوا يُعَذِّبْكُمْ عَذاباً أَلِيماً وَيَسْتَبْدِلْ قَوْماً غَيْرَكُمْ وَلا تَضُرُّوه شَيْئاً وَاللَّه عَلى كُلِّ شَيْءٍ قَدِيرٌ ( 39 ) إِلَّا تَنْصُرُوه فَقَدْ نَصَرَه اللَّه إِذْ أَخْرَجَه الَّذِينَ كَفَرُوا ثانِيَ اثْنَيْنِ إِذْ هُما فِي الْغارِ إِذْ يَقُولُ لِصاحِبِه لا تَحْزَنْ إِنَّ اللَّه مَعَنا فَأَنْزَلَ اللَّه سَكِينَتَه عَلَيْه وَأَيَّدَه بِجُنُودٍ لَمْ تَرَوْها وَجَعَلَ كَلِمَةَ الَّذِينَ كَفَرُوا السُّفْلى وَكَلِمَةُ اللَّه هِيَ الْعُلْيا وَاللَّه عَزِيزٌ حَكِيمٌ ( 40 ) انْفِرُوا خِفافاً وَثِقالًا وَجاهِدُوا بِأَمْوالِكُمْ وَأَنْفُسِكُمْ فِي سَبِيلِ اللَّه ذلِكُمْ خَيْرٌ لَكُمْ إِنْ كُنْتُمْ تَعْلَمُونَ ( 41 ) لَوْ كانَ عَرَضاً قَرِيباً وَسَفَراً قاصِداً لاتَّبَعُوكَ وَلكِنْ بَعُدَتْ عَلَيْهِمُ الشُّقَّةُ وَسَيَحْلِفُونَ بِاللَّه لَوِ اسْتَطَعْنا لَخَرَجْنا مَعَكُمْ يُهْلِكُونَ أَنْفُسَهُمْ وَاللَّه يَعْلَمُ إِنَّهُمْ لَكاذِبُونَ ( 42 )\r\nعَفَا اللَّه عَنْكَ لِمَ أَذِنْتَ لَهُمْ حَتَّى يَتَبَيَّنَ لَكَ الَّذِينَ صَدَقُوا وَتَعْلَمَ الْكاذِبِينَ ( 43 ) لا يَسْتَأْذِنُكَ الَّذِينَ يُؤْمِنُونَ بِاللَّه وَالْيَوْمِ الآخِرِ أَنْ يُجاهِدُوا بِأَمْوالِهِمْ وَأَنْفُسِهِمْ وَاللَّه عَلِيمٌ بِالْمُتَّقِينَ ( 44 ) إِنَّما يَسْتَأْذِنُكَ الَّذِينَ لا يُؤْمِنُونَ بِاللَّه وَالْيَوْمِ الآخِرِ وَارْتابَتْ قُلُوبُهُمْ فَهُمْ فِي رَيْبِهِمْ يَتَرَدَّدُونَ ( 45 ) وَلَوْ أَرادُوا الْخُرُوجَ لأَعَدُّوا لَه عُدَّةً وَلكِنْ كَرِه اللَّه انْبِعاثَهُمْ فَثَبَّطَهُمْ وَقِيلَ اقْعُدُوا مَعَ الْقاعِدِينَ ( 46 ) لَوْ خَرَجُوا فِيكُمْ ما زادُوكُمْ إِلَّا خَبالًا وَلأَوْضَعُوا خِلالَكُمْ يَبْغُونَكُمُ الْفِتْنَةَ وَفِيكُمْ سَمَّاعُونَ لَهُمْ وَاللَّه عَلِيمٌ بِالظَّالِمِينَ ( 47 )\r\nلَقَدِ ابْتَغَوُا الْفِتْنَةَ مِنْ قَبْلُ وَقَلَّبُوا لَكَ الأُمُورَ حَتَّى جاءَ الْحَقُّ وَظَهَرَ أَمْرُ اللَّه وَهُمْ كارِهُونَ ( 48 )\r\n","description":"","footnote":"","page_name":" 396 ","page_number":396},
  {"content":"\r\nمعنى لغات : انفروا - از مصدر نفر به فتح نون و سكون فاء به معنى به كارى شتاب كردن ، و از چيزى بد آمدن ، رو گرداندن ، پراكنده شدن . اثّاقل تم - تلفّظ ديگرى است از تثاقل به معنى كندى و تنبلى كرد ، خود را سنگين نمودار كرد ، و خوددارى كردند عده از جنبش سوى كار مهم و ميل به خواسته هاى مهم حياتى .\r\nعرضا - كالا و خواسته هاى مادى ، مرض و غيره كه بر انسان عارض مىشود . شقّة - با ضمّ و كسر شين مقصد و ناحيه ى دور كه مسافر آهنگ آن مىكند . ثبّط هم - از ثبط به فتح اوّل و سكون دوّم به معنى جلو گرفتن ، متوقّف كردن ، از كارى به ديگرى مشغول كردن . خبال - به فتح خاء به معنى نقصان ، هلاك ، فساد ، زهر كشنده ، رنج و تعب .\r\nاوضعوا - از مفرد « اوضع » يعنى شتر تند رفت ، شتر را تند برد ، در تجارت زيان كرد .\r\nجهت نزول : مجمع : چون پيغمبر ( ص ) از طائف مراجعت فرمود ، مأمور شد به جنگ با روم ، و آن وقت تابستان بود و ميوه ها رسيده بود و مردم نمىخواستند زندگى خود را ترك كنند ، و در جنبش به طرف مقصد تنبلى مىكردند اين دو آيه نازل شد « يا أَيُّهَا الَّذِينَ » - تا - « عَلى كُلِّ شَيْءٍ قَدِيرٌ » . اسباب النّزول سيوطى : پيغمبر عدّه - اى از قبائل عرب را دعوت به جنگ روم كرد ، آنها در انجام فرمان كوتاهى كردند اين آيه نازل شد « إِلَّا تَنْفِرُوا يُعَذِّبْكُمْ » تا آخر .\r\nترجمه :\r\n38 اى مؤمنان شما را چه مىشود كه چون گويند بشتابيد بجنگ در\r\n","description":"","footnote":"","page_name":" 397 ","page_number":397},
  {"content":"\r\nراه خدا تنبلى مىكنيد [ كه گويا ز سنگينى از زمين خانه جدا نمىشويد 
  ] ؟ مگر ز سراى جاودانى به زندگى اين جهانى بس كرده‌ايد ؟ پس بدانيد : بهره ى اين جهان در آن سرا جز اندكى نباشد\r\n39 اگر شتاب به جنگ نكنيد خدا شما را به آزارى دردناك بيازارد و گروهى ديگر به جاى شما آرد و نتوانيد به او زيانى رسانيد كه خدا بر همه چيز توانا بود\r\n40 اگر شما يارى پيغمبر نكنيد البتّه خدا او را يارى كند [ چنان كه او را يارى كرد 
  ] آنگاه كه كافران برونش كردند به اين گونه كه او دوّمين از دو نفر فرارى بود [ چون ز يارانش يكى با او بود 
  ] و هر در در غار [ پنهان 
  ] شدند و با آن دوست خود گفت : اندوه مدار كه خدا با ما بود . پس خدا آرامش خود بر او فرود آورد . و به لشكرى كه شما نمىديديد ياريش كرد و سخن كافران پست كرد و گفتار حقّ برتر نمود و خدا عزيز است و حكيم\r\n41 شما مسلمانان سبكبار و يا سنگين بار شتاب كنيد و به جان و مال به راه خدا جنگ نمائيد كه براىتان بهتر است اگر بدانيد . اى محمّد\r\n42 اگر براى اين مردم سودى و سفرى نزديك بود پيروى تو مىكردند ولى سفرى دور در پيش - شان بود كه به خدا سوگند ياد كنيد كه اگر مىتوانستيم ز سرزمين خود با شما برون مىشديم [ آنها بدين گونه سخن 
  ] خود را نابود مىكنند و خدا مىداند كه آنان دروغ گويند\r\n43 خداى بر تو ببخشايد ، چه خوب بود دستور جنگشان نمىدادى تا راستگويان برايت نمودار شوند و دروغ گويان را بشناسى\r\n44 آنها كه خدا و روز جزا باور دارند از تو دستور نخواهند كه به مال و جان به راه حقّ جنگ كنند و خدا بداند آنها را كه پرهيزگار بودند\r\n45 همانا آن كسان از تو دستور جنگ خواهند كه ايمان به خدا و رستاخيز ندارند و دلهاشان انديشناك است و از دو دلى سرگردان مانده اند\r\n46 اگر ايشان آهنگ برون شدن براى جنگ داشتند ابزار كار خود آماده مىكردند ولى خدا جنبش ايشان ناپسند داشت و بر جاىشان بداشت تا به ايشان گفتند : با خانه ماندگان به نشينيد [ كه ارزشى نداريد 
  ]\r\n47 و اگر با شما براى جنگ برون مىشدند جز تباهى و زيان چيزى براى شما نمىفزودند و ميانتان را به زودى آشوب مىكردند تا شما را به يكدگر تيره كنند ، و از شما مردمى هستند\r\n","description":"","footnote":"","page_name":" 398 ","page_number":398},
  {"content":"\r\n\r\nكه دروغ آنان بشنوند ، ولى خدا ستمكار را بداند\r\n48 البتّه ديرى بود كه گرفتارى شما مىجستند و كار را بر تو اى محمّد وارونه مىكردند تا كه حقّ نمودار گشت و فرمان خدا رسيد و حقّ پديدار گشت هر چند كه كافران ناپسندشان بود .\r\nسخن مفسّرين : « ما لَكُمْ إِذا قِيلَ لَكُمُ انْفِرُوا فِي سَبِيلِ اللَّه اثَّاقَلْتُمْ » 38 - طبرى : مجاهد گفته است : پس از فتح مكّه و جنگ حنين و طائف مسلمانان مأمور به جنگ تبوك شدند و هنگام تابستان بود و رسيدن ميوه و مردم مىخواستند رنج گرما نبينند و از ميوه هاى خود بهره مند شوند و سفر و جنگ بر آنها دشوار بود ، با اين آيه تنبيه شدند .\r\nمجمع : جمله ى « اثَّاقَلْتُمْ » تلفّظى است از « تثاقلتم » كه تاء تبديل به ثاى سه نقطه شده است و ادغام شده است و براى امكان تلفّظ ، همزه به اوّل افزوده شده - است و معنى چنين است : مايل شديد كه در سرزمين خود بمانيد ، و جبّائى گفته است مقصود از اين عدّه اى از مردم هستند نه همگى .\r\n« يُعَذِّبْكُمْ عَذاباً أَلِيماً وَيَسْتَبْدِلْ قَوْماً غَيْرَكُمْ » 39 طبرى : ابن عبّاس گفته است : پيغمبر قبايلى از عرب را دعوت به جنگ كرد آنها فرمان نبردند به خشك سالى مبتلى شدند و اين است معنى « يعذّبكم » .\r\nمجمع : يعنى در آخرت شما را عذاب خواهند كرد ، و معنى جمله دوّم اين است كه مردمى به جاى شما خواهند بود كوشا و ساعى در جنگ و سعيد بن جبير گفته است : مقصود مردم ايران است ، ابو روق گفته است : مقصود مردم يمن است ، جبّائى گفته است كليّه ى مردمى كه پس از اين آيه مسلمان شدند اين شعر حافظ متناسب اين آيه است :\r\n\r\nبىتو آرام گرفتن بود از ناكامى\r\nبا تو گستاخ نشستن بود از حيرانى\r\n\r\n\r\nخام را طاقت پروانه ى پر سوخته نيست\r\nنازكانرا نرسد شيوه ى جان افشانى\r\n\r\n« وَلا تَضُرُّوه » 40 فخر : حسن بصرى گفته است يعنى تخلف شما از جنگ به خدا ضرر ندارد . و ديگران گفته‌اند : يعنى به پيغمبر ضرر ندارد .\r\n","description":"","footnote":"","page_name":" 399 ","page_number":399},
  {"content":"\r\n\r\n« ثانِيَ اثْنَيْنِ » 40 امام فخر : كلمه ى ثانى منصوب است ، چون حال است و معنى اين است : او را بيرون كردند به صورت دوّمى دو نفر ، و هر دو نفر كه با هم هستند ، يك نفرشان دوّمى آن ديگرى است .\r\n« إِذْ هُما فِي الْغارِ » 40 مجمع : مقصود غارى است كه در كوه ثور از كوههاى مكّه بوده است ، و زهرى گفته است : چون پيغمبر و ابو بكر به درون غار شدند ، خدا دو كبوتر فرستاد و عنكبوتى كه بر در غار تخم گذاردند و تار تنيدند ، چون سراقه بن مالك كه پى پيغمبر مىگشت به آنجا رسيد و آن را ديد گفت : اگر كسى به درون غار رفته باشد اين تخم كبوتر و تار عنكبوت به جاى نمىماند و برگشت . علىّ بن ابراهيم گفته است : مردى از قريش بر در غار نشست و بول كرد ابو بكر به پيغمبر عرض كرد : ما را ديدند فرمود : اگر مىديدند اين مرد در جلو ما خجالت مىكشيد و بول نمىكرد .\r\n« فَأَنْزَلَ اللَّه سَكِينَتَه » 40 طبرى : يعنى آسودگى و آرامش خود را بر پيغمبر فرود آورد . و بعضى گفته‌اند : يعنى به ابو بكر فرود آورد .\r\nروح البيان : يعنى أمنه و آسودگى الهى كه در جلو او دل آرام و آسوده مىشود و جاى ترس باقى نمىماند ، و ظاهر اين است كه سكينه بر ابو بكر باشد كه بىقرار بوده است و پيغمبر آرام بوده است و از كار خود خاطر جمع .\r\nتفسير حسينى : پس فرستاد خداى رحمت خود را كه سبب آرامش است و شيخ فريد الدّين عطَّار در باب نزول سكينه بر صديق فرموده :\r\n\r\nخواجه ى اوّل كه اوّل يار او است\r\nثاني اثنين اذ هما في الغار او است\r\n\r\n\r\nچون سكينه شد ز حقّ منزل بر او\r\nگشت مشكلهاى عالم حلّ بر او\r\n\r\nمجمع البيان و ابو الفتوح : چون ضميرهائى كه در اين جمله هاست مربوط به پيغمبر ص است پس ضمير « عليه » نيز مقصود پيغمبر است كه سكينه بر آن حضرت نازل شده است ، و هم در آيات ديگر تصريح شده است كه سكينه بر پيغمبر نازل شد مثل « ثُمَّ أَنْزَلَ اللَّه سَكِينَتَه عَلى رَسُولِه وَعَلَى الْمُؤْمِنِينَ » « 1 » .\r\n\r\n","description":"","footnote":"\r\n( 1 ) آلوسى نيز در تفسير روح المعانى گويد : « عليه » اى على النبى ( ص ) . ( مصحح )\r\n","page_name":" 400 ","page_number":400},
  {"content":"\r\n\r\n« وَأَيَّدَه بِجُنُودٍ » 40 مجمع : زجّاج گفته است : يعنى خدا پيغمبر را پشتيبانى كرد به يك عده ملائكه كه جلو چشم كافران را گرفتند تا آن حضرت را نه بينند . ابن - عبّاس گفته است : يعنى ملائكه براى او دعا مىكردند كه محفوظ بماند . مجاهد و كلبى گفته‌اند : يعنى در غار از شرّ دشمنان حفظش كرد و در بدر به ملائكه كمكش نمود .\r\nتفسير عبده : چون در آيات ديگر ملائكه كمك كرده‌اند به منفعت همه ى مسلمين بوده است ، در اين موقع ابو بكر به تنهائى جانشين همه ى مسلمين بوده است زيرا پيغمبر كسى نداشته است كه در غار باشد و مسلمان باشد غير از او ، پس اين پشتيبانى هم ممكن است براى ابو بكر باشد ، البتّه به تبع و دنباله ى تاييد پيغمبر مثل موارد ديگر .\r\n« وَجَعَلَ كَلِمَةَ » 40 مفسّرين كلمه « اللَّه » را توحيد معنى كرده و كلمه ى كافرين را تهديد پيغمبر معنى كرده‌اند و هم عقيده شرك و باطل .\r\nمجمع : يعقوب « كلمة اللَّه » با نصب و باقى با رفع و صداى جلو تاء قرائت كرده‌اند .\r\n« انْفِرُوا خِفافاً وَثِقالًا » 41 طبرى : مجاهد و عكرمه و حسن بصرى گفته‌اند :\r\nيعنى پير و جوان شتاب كنيد و به جنگ برويد . و ديگرى گفته است : يعنى خواه كار داشته باشيد يا نداشته باشيد . و ديگرى گفته است : يعنى فقير باشيد يا غنى از جنگ خوددارى نكنيد . ابن عبّاس گفته است : يعنى چه با نشاط باشيد و سبك در كار ، يا بىنشاط و كسل باشيد . و بعضى گفته‌اند : يعنى خواه سواره و خواه پياده باشيد . ابن زيد گفته است : يعنى آب و زمين داشته باشيد يا نداشته باشيد .\r\nمجمع : يمان گفته است : يعنى خواه زن و همسر داشته باشيد يا نه . و بهتر اين است كه همه ى معانى را بپذيريم و بگوئيم معنى اين است كه برويد به جهاد چه شاق و دشوار باشد يا خفيف و آسان ، چون انسان ناچار در يكى از احوال برگذار مىكند .\r\n","description":"","footnote":"","page_name":" 401 ","page_number":401},
  {"content":"\r\n\r\nابو الفتوح نوشته است : زهرى گفت : سعيد بن المسيّب به غزا رفت و او را يك چشم برفته بود او را گفتند : اين بر تو نيست كه تو پيرى و بر تو جهاد كردن نيست گفت نه مرا فرموده‌اند به اين آيت ؟ كه « انْفِرُوا خِفافاً وَثِقالًا » اگرچه كارزار نتوانم سواد مسلمانان بسيار كنم و متاعشان نگاه دارم .\r\nفخر : بعضى اين آيه را منسوخ دانسته‌اند به آيات « لَيْسَ عَلَى الأَعْمى حَرَجٌ » و « ما كانَ الْمُؤْمِنُونَ لِيَنْفِرُوا » تا آخر . و ممكن است جواب بگويند كه اين آيه براى جنگ تبوك نازل شد كه به اتّفاق مورّخين پيغمبر عدّه اى از مردها را فرمود به جاى بمانند . پس معلوم است كه بر همه واجب نبوده بلكه بر كسى لازم بوده است كه پيغمبر فرموده است .\r\nتفسير حسينى :\r\n\r\nيارى از من جو ، نه از خيل و سپاه\r\nراز با من گوى ، نه با مير و شاه\r\n\r\n\r\nهر كه را يارى كنم برتر شود\r\nو آن كه را دور افكنم ابتر شود\r\n\r\n« سلمى گويد : سبك روحان به ارتكاب طاعات و گرانان از مباشرت مخالفت » امام قشيرى مىفرمايد كه « خفاف » آنانند كه از بند مشهور « ما سوى » آزادند و ثقال آنانند كه به قيد تعلَّقات مقيدند . در بحر الحقايق آورده كه : خفاف مجذوبانند كه از كشش عنايت بر راه سلوك در آمده‌اند . و « ثقال » سالكانند كه به پرورش هدايت متوجّه جذبه ى حقّانى شده ، هر دو طايفه در راهند اما يكى به بال كشش مىپرد ، و ديگرى به پاى كوشش راه مىبرد . آنكه به پاى مىرود در قدمى عالمى زير پى كند و آنكه به بال اقبال مىپرد و به دمى بساط مشاهده ما سوى را طى كند .\r\n\r\nمرد عارف چون بدان پر مىپرد\r\nدر دمى از نه فلك مىبگذرد\r\n\r\n\r\nسير زاهد هر دمى يك روز راه\r\nسير عارف هر زمان تا تخت شاه\r\n\r\n« وَسَفَراً قاصِداً » 42 طبرى : يعنى مسافرت به طرف نزديك آسان .\r\n« بَعُدَتْ عَلَيْهِمُ الشُّقَّةُ » 42 مجمع : يعنى مسافتى دور در پيش داشتند كه به سوى شام بايستى بروند و در تبوك بجنگند .\r\n","description":"","footnote":"","page_name":" 402 ","page_number":402},
  {"content":"\r\n\r\n« سيحلفون » 42 مجمع : اين معجزه ى پيغمبر است كه خبر داد : در آينده آنها سوگند ياد مىكنند و همانطور شد و آنها سوگند ياد كردند .\r\n« عَفَا اللَّه عَنْكَ لِمَ أَذِنْتَ لَهُمْ » 43 مجمع : اين جمله سرزنشى است با كمال ظرافت كه اوّل عفو گفته شده است بعد اعتراض بر « اجازه » شده است . جبّائى گفته است : گناه صغيره اى بوده است كه بر ارتكاب آن خرده گيرى و اعتراض شده است و گر نه در كار مجاز اعتراض جايز نبود ، و اين سخن جبّائى درست نيست چون ممكن است در ترجيح كار كم ارزش بر بهتر از آن ، اعتراض شود كه چرا بهتر را انتخاب نكرده‌اند . و در جاى ديگر دستور داده شده است كه به آنها اجازه داده شود و اگر « اجازه » گناه باشد چنين دستورى صادر نمىشد كه « فَأْذَنْ لِمَنْ شِئْتَ مِنْهُمْ » و بعضى گفته‌اند : معنى جمله اين است كه چرا اذن دادى كه به جنگ بروند ؟ چون ممكن است جاسوس باشند و موجب فساد شوند ، و اين احتمال از ابو - مسلم است . و عمرو بن ميمون گفته است : در دو جا پيغمبر ( ص ) مورد اعتراض واقع شده است : يكى گرفتن فدا از اسيران بدر و يكى اينجا كه به منافقين اجازه داد در جنگ تبوك شركت نكنند .\r\nفخر : جمله ى « عَفَا اللَّه » دليل نيست كه پيغمبر گناه كرده است و معاف شده است ، چون گاهى اشخاص براى احترام طرف خود مىگويند : خدا تو را ببخشد براى من چه اقدام كردى ؟ يا خدا از تو خشنود باشد ، جواب سخن من چيست ؟\r\nپس ممكن است اين جمله براى كمال احترام پيغمبر باشد . و جمله ى « لِمَ أَذِنْتَ » انكار بر پيغمبر و اعتراض بر گناه نيست چون اگر گناهكار بوده است با جمله ى « عَفَا اللَّه » از شماره ى گناهكاران بدور شده است و بخشيده شده است و بعد از بخشيدن اعتراض متصور نيست . و اگر از اول گناهكار نبوده است ، و جمله ى « عَفَا اللَّه » براى احترام آن حضرت بوده است پس معلوم است كه جمله ى « لِمَ أَذِنْتَ » براى اعتراض بر گناه نيست و در هر صورت اين جمله مناسب است با اعتراض بر ترك اولى و اكمل نه سرزنش بر گناه . بخصوص كه اين قضيّه در كارهاى زندگى روزانه بوده\r\n","description":"","footnote":"","page_name":" 403 ","page_number":403},
  {"content":"\r\nاست و مصلحت جنگ و كار مرموز بزرگى نبوده است كه پيغمبر بر خطا برود و گناه كند .\r\nتفسير حسينى نوشته است : دعاء له است ، حقّ سبحانه پيغمبر خود را مىگويد : عفو كناد خداى از تو و عادت مردمى باشد كه كسى را به عفو و رحمت و مغفرت ياد كنند بىوقوع خطاى از وى چنان كه مثلا يكى تشنه را آب مىدهد و او مىگويد « غفر اللَّه لك » يا در جواب « عاطس » آنكه عطسه مىزند ، حامد مىگويد « يرحمك اللَّه » .\r\n« وَقِيلَ اقْعُدُوا مَعَ الْقاعِدِينَ » 46 مجمع يعنى با زنها و بچه ها در جاى بمانيد . ممكن است گوينده ى اين سخن به منافقين ياران خودشان باشند كه آنها را نصيحت كردند و گفتند بمانيد و به مسلمين كمك نكنيد ، و ممكن است سخن پيغمبر باشد يا به صورت تعرّض و تهديد كه اكنون مانند زن و بچه در خانه بمانيد تا آينده تكليف شما معلوم شود و يا از نظر ارفاق به آنها بوده است كه اين طور اجازه مورد تعرض شده است به جمله ى « لِمَ أَذِنْتَ » .\r\n« وَلأَوْضَعُوا خِلالَكُمْ » 47 مجمع : يعنى شتاب مىكردند در سخن چينى و افساد ميان شما ، بعضى گفته‌اند : يعنى شتر خود را به سرعت در ميان شما مىبردند تا بتوانند در وسط هر دو نفر وارد شوند و ناشايست و ناروا بگويند .\r\nابو الفتوح نوشته : و در ميان شما اسراع كنند و اين كنايت باشد از نميمه و سعى به فساد . كشاف زمخشرى : ابن زبير « ارقصوا » با راء و قاف خوانده است كه از رقص به معنى سرعت حركت شتر باشد . و بعضى « اوفضوا » خوانده‌اند ، و چون در كشّاف اين جمله چنين نوشته شده است « و لا اوضعوا » كه يك الف علاوه است بر آنچه در قرآنها و ديگر كتب تفسير است زمخشرى نوشته است : اگر اعتراض شود كه چرا در قرآن يك الف زياد نوشته شده است ؟ جواب اين است كه زبر و صداى بالا را در خطَّ قديم پيش از خطَّ عربى به صورت الف مىنوشته‌اند ، و چون اختراع خطَّ عربى نزديك به نزول قرآن بود و هنوز صورت آن خطَّ از خاطره ها نرفته بود ، وقت\r\n","description":"","footnote":"","page_name":" 404 ","page_number":404},
  {"content":"\r\n\r\nنوشتن قرآن يك الف براى فتحه نوشتند و يك الف براى اصل كلمه چنان كه جمله ى « لا اذبحنّه » را با دو الف نوشته‌اند « 1 » .\r\n« وَفِيكُمْ سَمَّاعُونَ لَهُمْ » 47 طبرى : مجاهد گفته است : يعنى عدّه اى در ميان شما هستند كه گوش فرا مىدهند به سخنان شما تا به سود آنها جاسوسى كنند و خبردارشان كنند . قتاده گفته است : يعنى عدّه اى در ميان شما هستند كه سخن آنها را مىشنوند و مطيع و فرمانبردار آنها هستند .\r\n« ابْتَغَوُا الْفِتْنَةَ » 48 مجمع : يعنى پيش از اين جنگ در جنگهاى احد و خيبر هم اين منافقين خواستار اختلاف و دو دستگى شما بودند . حسن بصرى گفته است : يعنى مىخواستند كه مسلمانان را از دين برگردانند و مردمان ضعيف را شاكّ و دو دل كنند . سعيد بن جبير و ابن جريج گفته‌اند : يعنى در اين سفر جنگى تبوك مىخواستند پيغمبر را بكشند چون دوازده نفر از منافقين در خم و پيچ راه كوه ايستادند براى رماندن شتر پيغمبر و يا حمله كردن به آن حضرت كه نابود شود .\r\n« وَقَلَّبُوا لَكَ الأُمُورَ » 48 مجمع : يعنى كوشش كردند كه مانع پيشرفت اسلام شوند و وسيله ى اختلاف ميان مردم و هم در كشتن پيغمبر ( ص ) رنج بردند و به مقصود نرسيدند . ابو مسلم گفته است : يعنى راهى مينديشيدند براى نابودى پيغمبر و اسلام ، و چون نتيجه نمىگرفتند راهى ديگر فكر مىكردند .\r\nسخن ما : 1 - از آيت دوّم و سوّم « إِلَّا تَنْفِرُوا » - تا « عَزِيزٌ حَكِيمٌ » سه مطلب استفاده مىشود ، اوّل : قانون كلَّى زندگى بشرى كه ضعف و سستى در كار موجب نابودى است و تسلَّط ديگران و دشمنان ، دوّم : كمال قدرت و اطمينان پيغمبر ص در گفتار خود و تهديد و بيچاره كردن مخالفين و منافقين به اخبار از آينده كه اگر شما در كار جنگ و فرمان خدا سستى كنيد نابود مىشويد و ديگران جاى شما را مى -\r\n\r\n","description":"","footnote":"\r\n( 1 ) مسلمانان در ضبط قرآن اهتمام داشتند ، اگر در رسم الخط قديم كلمه اى بر خلاف قواعد معمولى خط نوشته بود آن را به همان صورت در قرآنهاى متأخر حفظ كردند و تغيير آن را جايز نشمردند . ( مصحح )\r\n","page_name":" 405 ","page_number":405},
  {"content":"\r\nگيرند . سوّم : نشان دادن نمونه اى از گذشته براى اثبات ادّعاى خود و معرفى كمال اهميّت آن حادثه ى كوچك گذشته در ايجاد تمدن تازه ى جهانى و تغيير مسير فكر بشر ، چون فرار پيغمبر و پنهان شدن در غار و به سلامت به مدينه رسيدن نشان مىدهد كه آن روز با همه ى مخالفتها كه هيچ وسيله نداشت و در ميان غار محصور دشمن شد فقطَّ سكينه و آرامش خداوندى بود كه او را از شرّ دشمن نجات داد و تا اينجا كه مىبينيد جلو برد . و اين خود نمونه است كه براى پيشرفت او هيچ جلوگير و مانع متصوّر نيست ، نفاق و كناره گيرى از جنگ كوچكتر زيان به اسلام ندارد چون خود ديديد كه پيشرفتهاى او بر خلاف انتظار شما و به غير وسائل عادى بود و البتّه قشونى غير مرئى به او كمك مىكرد كه به اينجا رسيد و نيز جلو خواهد رفت . و شايد مقصود از جمله ى « بِجُنُودٍ لَمْ تَرَوْها » يعنى قشون غير مرئى همان امتيازات شخصى پيغمبر ( ص ) باشد كه قوت قلب و نفوذ كلمه و ثبات و پايدارى و يقين به آينده و پيشرفت كه منحصر به آن حضرت بوده است ، و در آيه كه قشون نامرئى گفته شده است شايد به اين جهت بوده است كه عرب كمك را منحصر به شمشير و نيزه مىدانسته است و از مزاياى شخصى پيغمبر خبر نداشت براى فهم او گفته شده است چون پيغمبر ( ص ) را اخراج كردند و در غار پنهان شد ، سكينه بر او نازل شد و به قشون غير - قابل درك شما پشتيبانى شد و اين احتمال ما مناسبتر با ظاهر مقام است تا اينكه بگوئيم : مقصود از « بِجُنُودٍ لَمْ تَرَوْها » ملائكه است ، زيرا آيه براى نقل سرگذشت فرار و پنهانى در غار است كه موقع جنگ و كمك به نفرات نبوده است ، بخصوص كه حديث صحيح مطمئنّ بر حضور ملائكه در آنجا نداريم و مفسّرين هم مختلف معنى كرده‌اند 2 - آيت سوّم « انْفِرُوا خِفافاً » - تا آخر براى آن روز معلوم است مقصود چه بوده است و امروز و آينده نيز عمل به اين آيه وظيفه ى الزامى انسان است تا هر اندازه كه نهضت براى كوشش در راه كمال و سعادت بشر باشد و سبيل اللَّه شمرده شود چه در ميدان جنگ و با اسلحه در جلو دشمن و يا در ميان مردم و اجتماع ضمن كارهاى روزانه ى زندگى . و شايد بتوان گفت : مقصود از « خِفافاً وَثِقالًا » عموم\r\n","description":"","footnote":"","page_name":" 406 ","page_number":406},
  {"content":"\r\n\r\nراههاى آسان و دشوار و ساده و مجهّز براى مبارزه باشد .\r\n[ سوره التوبة ( 9 ) : آيات 49 تا 57 
  ]\r\nوَ مِنْهُمْ مَنْ يَقُولُ ائْذَنْ لِي وَلا تَفْتِنِّي أَلا فِي الْفِتْنَةِ سَقَطُوا وَإِنَّ جَهَنَّمَ لَمُحِيطَةٌ بِالْكافِرِينَ ( 49 ) إِنْ تُصِبْكَ حَسَنَةٌ تَسُؤْهُمْ وَإِنْ تُصِبْكَ مُصِيبَةٌ يَقُولُوا قَدْ أَخَذْنا أَمْرَنا مِنْ قَبْلُ وَيَتَوَلَّوْا وَهُمْ فَرِحُونَ ( 50 ) قُلْ لَنْ يُصِيبَنا إِلَّا ما كَتَبَ اللَّه لَنا هُوَ مَوْلانا وَعَلَى اللَّه فَلْيَتَوَكَّلِ الْمُؤْمِنُونَ ( 51 ) قُلْ هَلْ تَرَبَّصُونَ بِنا إِلَّا إِحْدَى الْحُسْنَيَيْنِ وَنَحْنُ نَتَرَبَّصُ بِكُمْ أَنْ يُصِيبَكُمُ اللَّه بِعَذابٍ مِنْ عِنْدِه أَوْ بِأَيْدِينا فَتَرَبَّصُوا إِنَّا مَعَكُمْ مُتَرَبِّصُونَ ( 52 ) قُلْ أَنْفِقُوا طَوْعاً أَوْ كَرْهاً لَنْ يُتَقَبَّلَ مِنْكُمْ إِنَّكُمْ كُنْتُمْ قَوْماً فاسِقِينَ ( 53 )\r\nوَ ما مَنَعَهُمْ أَنْ تُقْبَلَ مِنْهُمْ نَفَقاتُهُمْ إِلَّا أَنَّهُمْ كَفَرُوا بِاللَّه وَبِرَسُولِه وَلا يَأْتُونَ الصَّلاةَ إِلَّا وَهُمْ كُسالى وَلا يُنْفِقُونَ إِلَّا وَهُمْ كارِهُونَ ( 54 ) فَلا تُعْجِبْكَ أَمْوالُهُمْ وَلا أَوْلادُهُمْ إِنَّما يُرِيدُ اللَّه لِيُعَذِّبَهُمْ بِها فِي الْحَياةِ الدُّنْيا وَتَزْهَقَ أَنْفُسُهُمْ وَهُمْ كافِرُونَ ( 55 ) وَيَحْلِفُونَ بِاللَّه إِنَّهُمْ لَمِنْكُمْ وَما هُمْ مِنْكُمْ وَلكِنَّهُمْ قَوْمٌ يَفْرَقُونَ ( 56 ) لَوْ يَجِدُونَ مَلْجَأً أَوْ مَغاراتٍ أَوْ مُدَّخَلًا لَوَلَّوْا إِلَيْه وَهُمْ يَجْمَحُونَ ( 57 )\r\nمعنى لغات : الحسنيين - يعنى دو عاقبت و پيش آمد خوب ، نتربّص - از تربّص يعنى انتظار و توقّف و درنگ كردن ، يفرقون - از مصدر فرق به فتح فاء و راء به معنى ترس و فزع ، يجمحون - از مصدر جمع و جموح به فتح جيم و سكون ميم و ضمّ جيم و ميم به معنى چموشى و سركشى اسب و هوىپرستى انسان با بىاختيارى .\r\nجهت نزول : آلوسى در روح المعانى : ابن عبّاس گفته است : چون پيغمبر آهنگ\r\n","description":"","footnote":"","page_name":" 407 ","page_number":407},
  {"content":"\r\nجنگ تبوك كرد به جدّ بن قيس فرمود : تو چه خواهى كرد ؟ عرض كرد : من چند زن و همسر دارم و مىترسم اگر با شما به آنجا بروم و زنهاى بنى الأصغر روميها را ببينم دلباخته شوم . آيت اوّل براى او نازل شد .\r\nاسباب النزول سيوطى : جابر بن عبد اللَّه گفت : آن مردم منافق كه از جنگ كناره كردند و در مدينه ماندند دروغها نشر مىدادند كه پيغمبر و اصحابش چنين و چنان گرفتار شدند . و چون خبر سلامتى آن حضرت به آنها رسيد ناراحت شدند .\r\nآيت « إِنْ تُصِبْكَ حَسَنَةٌ » براى معرّفى آنها نازل شد . ابن عبّاس گفته است : جدّ - ابن قيس به پيغمبر گفت : من با شما همراه نمىشوم ولى كمك مالى ميكنم . آيت « أَنْفِقُوا طَوْعاً أَوْ » براى جواب اين سخن نازل شد .\r\nترجمه :\r\n49 اى محمّد دسته اى از بد دلان به تو گويند : دستورى ده [ كه بمانيم و به جنگ نرويم 
  ] و ما را گرفتار [ دشواريهاى سفر جنگ 
  ] مكن . خبردار باشند .\r\nكه هم اكنون افتاده در گرفتاريند [ چه به دل كافرند 
  ] و دوزخ فراگير كافران است\r\n50 اگر خوشى به تو رسد آنان را بد آيد و اگر آسيبى رسد گويند : چه خوب شد پيش - بينى كار خود كرديم و پشت به شما كنند و شادمان بروند . به آنها بگو :\r\n51 هرگز آسيبى به ما نرسد مگر خدا به سرنوشت ما كرده است و كار ما با او است و بايد مؤمنان را دل - بستگى به او باشد و بس .\r\n52 بگو : مگر شما مىتوانيد براى ما چشم به راه باشيد به جز يكى از دو پيش آمد خوب [ كه به دست دشمن كشته شويم و به خوشبختى هميشگى خود برسيم و يا چيره گرديم و اسلام تقويت كنيم 
  ] و ما براى شما چشم به راهيم كه خدا شما را به آزارى ز سوى خود گرفتار كند [ كه كافر بمانيد و به دوزخ رويد 
  ] و يا به دست ما كشته شويد . پس بمانيد كه ما نيز با شما روز شماريم . [ گويند به جنگ نمىرويم ولى كمك مى - كنيم 
  ]\r\n53 بگو : چه نحو است خود چيزى بدهيد و يا نه پسنديد و بدهيد به هيچ روى پذيرفته از شما نباشد كه مردمى بدكار باشيد\r\n54 و جلوگيرى ز پذيرش هزينه ها - شان نباشد جز كه خدا و پيغامبر او باور ندارند و اگر نماز بخوانند تنبلى است [ كه به جماعت روند وز آن آزار برند 
  ] و آنچه بخشند به ناپسندى دهند\r\n55 پس سرمايه\r\n","description":"","footnote":"","page_name":" 408 ","page_number":408},
  {"content":"\r\n\r\nو فرزندشان تو را شگفت نارد كه خدا خواهد در زندگى به آن آزارشان كند و به ناگوارى بميرند [ چه رنج فراهم كردن كشند و به اندوه بنهند و بروند 
  ]\r\n56 سوگند به خدا ياد كنند كه از دسته ى شما هستند ولى نه آنها با شما باشند كه مىترسند و آرام ندارند\r\n57 و اگر پناهگاهى يا غار كوهى و يا سوراخى در زمين بيابند از شما بگردند و بىاختيار به سوى آن روند .\r\nسخن مفسّرين : « وَلا تَفْتِنِّي » 49 آلوسى در روح المعانى : حسن بصرى و قتاده گفته‌اند : يعنى به من تكليف مكن كه شايد نپذيرم و نافرمان و عاصى شوم ، و بعضى گفته‌اند : يعنى من را گرفتار زيان و ضرر مكن كه كسى ندارم به كار زندگيم برسد و اموال و زن و بچه‌ام را مواظبت كند . ابو مسلم گفته است : يعنى من را گرفتار آزار گرما مكن ، و بعضى قاريها « تفتنّي » با ضمّ تاى اوّل خوانده‌اند و در معنى تفاوت ندارد .\r\nمجمع : ابن عبّاس گفته است : مرا به رنج و آزار عشق « بنات الاصفر » « زنهاى روم » گرفتار مكن . و فرّاء گفته است : مردى حبشى به ناحيه اى از روم مسلَّط شد و چند دختر در آنجا داشت كه از سفيدى روم و سياهى حبشه تركيب شده رنگ زرد مايل به سياهى داشتند از اين جهت آنها را « بنات الاصفر » ناميدند ، يعنى دختران زرد .\r\n« أَلا فِي الْفِتْنَةِ سَقَطُوا » 49 ابو الفتوح نوشته است : ايشان در فتنه افتاده‌اند يعنى در كفر و فتنه ى دوم كفر است ، حقّ تعالى گفت بر سبيل تعجّب : اين نيك مرد را نگر كه مىترسد كه در حرج نظر روميان افتد و او خود در درياى كفر غرقه شده است آن را فتنه مىداند و كفر را فتنه نمىداند .\r\n« إِنْ تُصِبْكَ حَسَنَةٌ » - تا آخر 50 طبرى : ابن عبّاس و مجاهد گفته است :\r\nيعنى اگر در سفر جنگ تبوك براى تو خوشى و فتح و ظفر باشد ، جدّ بن قيس و دوستان او اندوهناك مىشوند و اگر شكستى باشد خوشحال مىشوند و مىگويند احتياط كرديم و دورى از همراهى آنها .\r\n","description":"","footnote":"","page_name":" 409 ","page_number":409},
  {"content":"\r\n« قُلْ لَنْ يُصِيبَنا إِلَّا ما كَتَبَ اللَّه » 51 كشف الأسرار نوشته است : قسمت آن است كه در ازل كردند حكم آن است كه در ازل راندند رقم آن است كه در ازل كشيدند يكى را رقم سعادت كشيده و از معصيت او را زيان نه ، يكى را حكم به شقاوت كرده و از اطاعت او را هيچ سود نه .\r\n« أَنْفِقُوا طَوْعاً أَوْ كَرْهاً لَنْ يُتَقَبَّلَ » 53 مجمع : مردم كوفه با ياء خوانده و ديگران با تاء چون كه مؤنث لفظى است . آلوسى : يعنى من مال شما را نمىخواهم و يا خدا از شما نمىپذيرد و بخشش شما اجر در آخرت ندارد .\r\nروح البيان : اين شعر مثنوى را براى توصيف منافقين آورده است :\r\n\r\nقصّه ى عاد و ثمود از بهر چيست\r\nتا بدانى انبيا را ناز ، كى است ؟\r\n\r\n\r\nاين نشان خسف و قذف و صاعقه\r\nشد بيان عزّ نفس ناطقه\r\n\r\n\r\nجمله حيوان را پى انسان بكش\r\nجمله انسان را بكش از بهر هش\r\n\r\n\r\nهش چه باشد عقل كلّ هوشمند\r\nهوش جزئى هش بود اما نژند\r\n\r\n« فَلا تُعْجِبْكَ أَمْوالُهُمْ وَلا أَوْلادُهُمْ إِنَّما يُرِيدُ اللَّه لِيُعَذِّبَهُمْ بِها فِي الْحَياةِ الدُّنْيا » 53 مجمع : حسن بصرى گفته است : يعنى خدا مىخواهد با اين سرمايه ها در دنيا گرفتارشان كند كه با اكراه و بىميلى كمك كنند و زكات بدهند و به جنگ بروند چون نه ميل به اين كارها دارند و نه اميد مزد و اجر . ابن زيد گفته است يعنى اين مال و اولاد موجب رنج و عذاب است كه كوشش در جمع و ذخيره ى آن مىكنند .\r\nجبّائى گفته است : موجب آزار است كه اولاد آنها اسير مسلمين مىشود و اموالشان به تصرّف مسلمين مىرود . و لام « لِيُعَذِّبَهُمْ » يا به معنى « الى ان » هست يعنى اينها را دارند تا اينكه به عذاب خداوندى گرفتار شوند و يا به معنى عاقبت است يعنى خدا آنها را مهلت مىدهد به جمع مال كه عاقبت آن عذاب و گرفتارى است .\r\nروح المعانى : قتاده گفته است : آيه بايستى مقدّم و مؤخر معنى شود به اين طور : تعجّب از مال دنياى آنها مكن كه در آخرت عذاب خواهند شد .\r\n« لَوْ يَجِدُونَ مَلْجَأً أَوْ مَغاراتٍ أَوْ مُدَّخَلًا » 57 مجمع : « مُدَّخَلًا » با فتح ميم و سكون\r\n","description":"","footnote":"","page_name":" 410 ","page_number":410},
  {"content":"\r\n\r\nدال قرائت يعقوب است ، و نيز به ضمّ ميم و سكون دال قرائت شده است ، و اعرج با تشديد دال و خاء خوانده است ، و اين كلمه را ضحّاك پناهگاه معنى كرده است .\r\nابن زيد گفته است : يعنى اگر مانند سوراخ راسو و موش خرما مفرّى پيدا كنند مى - روند . از حضرت امام باقر ع و ابن عبّاس نقل شده است يعنى به سوراخها و نقبهاى زير زمين كه بيابند مىروند . حسن بصرى گفته است : يعنى اگر جانبى بر خلاف پيغمبر بيابند به آن طرف مىروند .\r\n« وَهُمْ يَجْمَحُونَ » 57 مجمع : اعمش يجمزون « به ازاى قرائت كرده است و گفته است در معنى تفاوت ندارد .\r\nسخن ما : همان است كه در ترجمه نوشتيم .\r\n[ سوره التوبة ( 9 ) : آيات 58 تا 60 
  ]\r\nوَ مِنْهُمْ مَنْ يَلْمِزُكَ فِي الصَّدَقاتِ فَإِنْ أُعْطُوا مِنْها رَضُوا وَإِنْ لَمْ يُعْطَوْا مِنْها إِذا هُمْ يَسْخَطُونَ ( 58 ) وَلَوْ أَنَّهُمْ رَضُوا ما آتاهُمُ اللَّه وَرَسُولُه وَقالُوا حَسْبُنَا اللَّه سَيُؤْتِينَا اللَّه مِنْ فَضْلِه وَرَسُولُه إِنَّا إِلَى اللَّه راغِبُونَ ( 59 ) إِنَّمَا الصَّدَقاتُ لِلْفُقَراءِ وَالْمَساكِينِ وَالْعامِلِينَ عَلَيْها وَالْمُؤَلَّفَةِ قُلُوبُهُمْ وَفِي الرِّقابِ وَالْغارِمِينَ وَفِي سَبِيلِ اللَّه وَابْنِ السَّبِيلِ فَرِيضَةً مِنَ اللَّه وَاللَّه عَلِيمٌ حَكِيمٌ ( 60 )\r\nمعنى لغات : يلمز - از « لمز » به فتح لام و سكون ميم به معنى عيب جوئى با اشاره ى چشم و آهسته عيب شخصى را گفتن و دور كردن و زدن . صدقات - مفرد آن صدقه است به معنى بخشش در برابر ثواب و اجر معنوى . يسخطون - از سخط به فتح سين و خاء به معنى خشم گرفتن و ناپسند داشتن .\r\nجهت نزول : طبرى : ابن جريج نقل كرده است كه اموالى به عنوان صدقه حضور پيغمبر آوردند و آن حضرت به اين و آن تقسيم كرد مردى از انصار گفت : اين عمل بر خلاف عدالت بود . اين آيات براى جواب او نازل شد . در مجمع البيان\r\n","description":"","footnote":"","page_name":" 411 ","page_number":411},
  {"content":"\r\n\r\nنزول اين آيات را براى گفتگو در تقسيم غنائم چنين نوشته با تفصيل و نام و مشخّصات آن مردم .\r\nترجمه :\r\n58 دسته اى ز مردم در بخش سرمايه هاى بخشيدنى بر تو خرده مىگيرند ولى اگر به آنها چيزى دهند خوشنود و گر نه خشمگين مىشوند [ چه خوب است 
  ]\r\n59 اگر آن را پسندند كه خدا و پيغمبرش به ايشان دهند و گويند : خدا ما را بس باشد و به زودى ز فزون بخشى خود به ما مىرساند و پيغمبرش [ از دگر غنائم 
  ] و البته كه ما دلبسته ى به خدائيم\r\n60 بدانيد سرمايه هاى بخشيدنى ويژه ى ناداران است و بيچارگان و آنها كه دست اندر كار فراهمى و نگهدارى و بخش اين اموال هستند و هم آنها كه [ دلبسته ى سرمايه‌اند و به اين صدقات 
  ] دلهاشان به دين و مسلمانان كشانده مىشود و نيز براى زر خريدانى است كه در تنگنا بودند و آن وامداران كه پرداخت وام خود نتوانند و هم براى به كار بردن در راه خدا [ كه كارهاى شايسته و سودمند همگان باشد 
  ] و آنها كه به راه مانده‌اند و دسترس به سرمايه ى خود ندارند و اين جملگى دستورى ناگزير از سوى خدا است و او داناى درستكار بود .\r\nسخن مفسّرين : « وَمِنْهُمْ مَنْ يَلْمِزُكَ » 58 مجمع : يعقوب « يلمز » با ضمّ ميم خوانده است و ديگران با كسر ميم . و حضرت صادق ع فرمود : بيش از دو ثلث مردم مشمول اين آيه هستند .\r\n« وَلَوْ أَنَّهُمْ رَضُوا » 59 تفسير حسينى : رضا به قسمت سبب بهجت است و جزع در آن موجب محنت . سلمى رحمه اللَّه از ابراهيم ادهم قدّس سرّهما نقل مىكند كه هر كه به مقادير خرسند شد از عذر و ملال باز رست .\r\n\r\nرضا بداده بده وز جبين گره بگشاى\r\nكه بر من و تو در اختيار نگشاده است\r\n\r\nو در همين معنى فرموده است :\r\n\r\nبشنو اين نكته كه خود را ز غم آزاده كنى\r\nخون خورى گر طلب روزى ننهاده كنى\r\n\r\n« إِنَّمَا الصَّدَقاتُ لِلْفُقَراءِ وَالْمَساكِينِ » 60 طبرى : مجاهد و ابن زيد و عده اى گفته‌اند : فقير نادارى است كه روى سؤال ندارد و مسكين كسى است كه مىرود و از\r\n","description":"","footnote":"","page_name":" 412 ","page_number":412},
  {"content":"\r\nمردم سؤال مىكند و چيزى مىطلبد . قتاده گفته است : فقير نادارى است مريض و مسكين نادارى است تندرست .\r\nمجمع : يعنى زكات معيّن در دين براى اين مردم است و بس .\r\n« وَالْعامِلِينَ عَلَيْها » 60 طبرى : يعنى آنها كه در كار زكات كوشش مى - كنند و از مشمول زكات مىگيرند و به مستحقّش مىدهند . و در مقدار حقّ اين دسته اختلاف است . ضحّاك گفته است : يك هشتم از صدقه حقّ آنها است . ابن زيد و عبد اللَّه بن عمرو بن عاص گفته‌اند : به اندازه ى كارش به او حقّ مىدهند .\r\nابو الفتوح نوشته است : و قول باقر و صادق عليهما السّلام آن است كه مفوّض باشد به امام به آنچه صلاح داند بدهد و اين مذهب مالك است و فقهاى عراق .\r\nامام فخر : نظر صحيح اين است كه مولاى « آزاد شده ى از شخص يا قبيله » هاشمى و مطلبى جايز نيست كه عامل و مباشر صدقات باشد و از آن استفاده كند ، چون پيغمبر ابو رافع را مباشر اين كار نكرد و فرمود : مولاى هر مردمى هم از آنها است .\r\n« وَالْمُؤَلَّفَةِ قُلُوبُهُمْ » 60 طبرى : يعنى آنها كه پيغمبر دل آنها را به طرف اسلام جلب مىكرد مثل أبو سفيان و عدّه اى از رؤساى قبايل . و زهرى گفته است صفوان بن اميّة گفت : پيغمبر چندان مال به من داد كه در دل من دوستترين مردم شد به آنكه در چشم من دشمنترين مردم بود .\r\nمجمع : اختلاف است كه اين حقّ براى مؤلَّفة قلوبهم باقى است يا نه .\r\nشافعى گفته است هميشه باقى است و از امام باقر عليه السّلام نيز روايت شده است ولى به وسيله ى امام عادل كه به آن مال دل كافران را به اسلام مايل كند . و ابو - حنيفه و اصحابش گفته‌اند : اين حقّ در زمان پيغمبر بود و بعد ساقط شد چون اسلام عزيز شد و كفر مقهور و ذليل .\r\nامام فخر : ابن عبّاس گفته است : آنها پانزده نفر از اشراف قبايل بودند كه پيغمبر روز حنين به آنها صد شتر بخشيد . و فقطَّ به عبد الرّحمان بن يربوع پنجاه\r\n","description":"","footnote":"","page_name":" 413 ","page_number":413},
  {"content":"\r\n\r\nشتر داد و به حكيم بن حزام هفتاد شتر داد .\r\n« وَفِي الرِّقابِ » 60 مجمع مقصود آن بندگان است كه با آقاى خود قرار دارند در كار خود آزاد باشند و مقرّرى بپردازند تا بهاى آنها تمام پرداخت شود و از بند غلامى آزاد شوند ، كه در اصطلاح فقه آنها را « مكاتب » مىنامند ، به موجب اين جمله باقيمانده ى بهاى آنها را از اين سهم بپردازند . و علماى شيعه جايز دانسته‌اند كه از اين سهم غلام مؤمن گرفتار سختى و فشار كار بخرند و آزاد كنند . امام مالك و حسن بصرى و ابن عبّاس هم اين را معتقد شده‌اند .\r\nفخر : چون در آيه نسبت به چهار دسته ى اوّل گفته شده است : « لِلْفُقَراءِ وَالْمَساكِينِ وَالْعامِلِينَ عَلَيْها وَالْمُؤَلَّفَةِ » كه با « لام » گفته شده است تا معنى تمليك استفاده شود . و در چهار دسته ى دوّم با « في » گفته شده است و « فِي الرِّقابِ » تا آخر تا استفاده شود كه مقصود صرف در مصلحت اين چهار دسته است پس نبايد صدقه را به اين چهار دسته بدهند بلكه در آنچه مربوط به احتياجات آنها است از اين جهت بايد صرف كنند . به اين طور كه در آزادى غلام و پرداخت قرض مقروض و آنچه براى راه خدا است در سبيل اللَّه و همچنين در ابن السّبيل .\r\n« وَالْغارِمِينَ » 60 عموم مفسّرين گفته‌اند : يعنى قرض دارانى كه قرضشان از خرج در معصيت نباشد . و طبرى از مجاهد نقل كرده است : يعنى آنكه خانه اش سوخته است و يا سيل مالش را برده است .\r\n« وَفِي سَبِيلِ اللَّه » 60 مجمع : يعنى براى جهاد . اصحاب و هم مذهبهاى ما گفته‌اند يعنى جميع مصالح مسلمين ، ابن عمرو عطا و بلخى اين عقيده را اختيار كرده‌اند .\r\nفخر : قفّال از بعضى فقها نقل كرده است كه جايز دانسته‌اند در تمام مصارف خير ميتوان از اين سهم خرج كرد مثل دفن ميّت و ساختن مسجد .\r\n« وَابْنِ السَّبِيلِ » 61 مجمع : يعنى مسافرى كه دسترس به جائى ندارد .\r\nقتاده گفته است : ميهمان ابن السّبيل است .\r\n","description":"","footnote":"","page_name":" 414 ","page_number":414},
  {"content":"\r\nفخر : اصحاب ما گفته‌اند : كسى كه از وطن خود براى انجام حاجتى روانه سفر شود جايز است از سهم ابن سبيل به او بدهند ، و مسلم است كه كلمه ى صدقات مقصود زكات است چون در آيت ديگر است « خُذْ مِنْ أَمْوالِهِمْ صَدَقَةً » يعنى از سرمايه شان صدقه بگير و معلوم است كه زكات را بايد بگيرند نه صدقه ى مستحبّ را .\r\nتفسير عبده : چون پيغمبر معاذ را مأمور يمن فرمود به او دستور داد كه تو ميان مردمى مسيحى مذهب مىروى . اوّل آنها را دعوت كن كه توحيد و اعتقاد به يگانگى خدا و هم نبوت پيغمبرى من را بپذيرند . اگر اين مطلب را قبول كردند آنها را مطَّلع كن كه در شبانه روز پنج نوبت نماز لازم است . اگر آن را پذيرفتند بگو : خداوند واجب كرده است كه صدقه از مالداران گرفته شود و بنادارها تقسيم شود . اگر اين را هم قبول كردند مواظب باش براى گرفتن صدقه متعرّض نفائس و قسمتهاى خوب و ممتاز اموال مردم نشوى كه هيچ مانعى نفرين ستمديده را جلوگير نيست .\r\nطنطاوى : مردمى كه اختيارى دارند و كارگشاى امور مسلمين هستند وظيفه دارند كه انجمنهائى فراهم كنند و به حال مردم رسيدگى كنند و صدقات را به طور شايسته تقسيم كنند و مهمتر مصرف اين است كه به مردم صنعتگر فقير سرمايه بدهند تا از هنر و زحمت آنها خودشان و ديگران بهره مند شوند . و هرگز از زكات به مردم بيكاره و تنبل ندهند مگر آنها را وادار به كار كنند و به آن اندازه بدهند كه وسيله يا ابزار كسب و كار آنها بشود .\r\nسخن ما در اين آيات : 1 - مىتوان سهم فقير و مسكين را به گفته ى طنطاوى طورى مصرف كرد كه فقير نماند يا بسيار كم شود و منحصر به مردمان ناقص الاعضاء و عجزه باشد و از سهم عاملين فقط حقوق مستخدمين براى اين كار بايد پرداخت شود البتّه به شرط كار و امانت . و سهم مؤلفه قلوبهم براى تشريفات و اعتبار و آبروى مسلمين تا آنجا كه اسراف و خيانت نباشد قابل عمل است . و سهم سبيل اللَّه براى مخارج اداره ى راه و فرهنگ و شهردارى است با شرط صرفه و امانت . و بطور\r\n","description":"","footnote":"","page_name":" 415 ","page_number":415},
  {"content":"\r\n\r\n\r\nخلاصه اين محلّ درآمد و اين مصارف اگر به درستى به كار بيفتد و عدالت و انصاف رعايت شود ممكن است همه ى مردم راضى و آسوده باشند .\r\n[ سوره التوبة ( 9 ) : آيات 61 تا 66 
  ]\r\nوَ مِنْهُمُ الَّذِينَ يُؤْذُونَ النَّبِيَّ وَيَقُولُونَ هُوَ أُذُنٌ قُلْ أُذُنُ خَيْرٍ لَكُمْ يُؤْمِنُ بِاللَّه وَيُؤْمِنُ لِلْمُؤْمِنِينَ وَرَحْمَةٌ لِلَّذِينَ آمَنُوا مِنْكُمْ وَالَّذِينَ يُؤْذُونَ رَسُولَ اللَّه لَهُمْ عَذابٌ أَلِيمٌ ( 61 ) يَحْلِفُونَ بِاللَّه لَكُمْ لِيُرْضُوكُمْ وَاللَّه وَرَسُولُه أَحَقُّ أَنْ يُرْضُوه إِنْ كانُوا مُؤْمِنِينَ ( 62 ) ألَمْ يَعْلَمُوا أَنَّه مَنْ يُحادِدِ اللَّه وَرَسُولَه فَأَنَّ لَه نارَ جَهَنَّمَ خالِداً فِيها ذلِكَ الْخِزْيُ الْعَظِيمُ ( 63 ) يَحْذَرُ الْمُنافِقُونَ أَنْ تُنَزَّلَ عَلَيْهِمْ سُورَةٌ تُنَبِّئُهُمْ بِما فِي قُلُوبِهِمْ قُلِ اسْتَهْزِؤُا إِنَّ اللَّه مُخْرِجٌ ما تَحْذَرُونَ ( 64 ) وَلَئِنْ سَأَلْتَهُمْ لَيَقُولُنَّ إِنَّما كُنَّا نَخُوضُ وَنَلْعَبُ قُلْ أبِاللَّه وَآياتِه وَرَسُولِه كُنْتُمْ تَسْتَهْزِؤُنَ ( 65 )\r\nلا تَعْتَذِرُوا قَدْ كَفَرْتُمْ بَعْدَ إِيمانِكُمْ إِنْ نَعْفُ عَنْ طائِفَةٍ مِنْكُمْ نُعَذِّبْ طائِفَةً بِأَنَّهُمْ كانُوا مُجْرِمِينَ ( 66 )\r\nمعنى لغات : يحادد - از ماضى حادّ يعنى دشمنى كرد و به خشم آورد .\r\nخزى خوارى و اهانت .\r\nجهت نزول : مجمع : نقل كرده‌اند : چند نفر از منافقين دور هم بودند و زبان به بد گفتن بپيغمبر دراز كردند يكى از آن ميان گفت : از اين سخن درگذريد كه ميترسم محمّد بشنود و ما را رسوا كند . جلَّاس بن سويد به جواب گفت : هر چه دلمان بخواهد ميگوئيم ، و نزد او ميرويم و انكار ميكنيم و مىپذيرد چون او گوشى است شنوا آيت اوّل براى معرّفى آنها نازل شد . و سيوطى در اسباب النّزول نقل كرده است :\r\nدر مسافرت بجنگ تبوك مردى بر قرآن اعتراض كرد و نقص گرفت . مردى او را بد گفت كه تو منافقى و به پيغمبر خبر مىدهم چون اين گفتگو به پيغمبر رسيد آيه نازل\r\n","description":"","footnote":"","page_name":" 416 ","page_number":416},
  {"content":"\r\nشد « لَئِنْ سَأَلْتَهُمْ » تا آخر ابن عمر ظاهر اين است كه مقصود عبد اللَّه پسر عمر باشد كه به علم و نقل حديث مشهور است گفت : من آن مرد را ديدم كه تنگ عقب پالان شتر پيغمبر را گرفته بود و مردم به پاى او سنگ ميزدند و زخم شده بود و او ميگفت اى پيغمبر « إِنَّما كُنَّا نَخُوضُ وَنَلْعَبُ » .\r\nمجمع : محمّد بن اسحاق و ديگران گفته‌اند : چند نفر منافق كه در جنگ تبوك موافقت نكردند ، پس از مراجعت پيغمبر عذر خواستند و سوگند ياد كردند كه گرفتار بوديم . اين آيه نازل شد « يَحْلِفُونَ بِاللَّه لَكُمْ » و نيز نقل كرده‌اند از سدّى و قتاده كه جلَّاس بن سويد با دوستان خود كه همه منافق بودند گفتند : اگر سخنان محمّد حقّ است ما از خر بدتريم تازه جوانى از انصار بنام عامر بن قيس حاضر بود گفت : سوگند به خدا محمّد راست ميگويد و شما از خر بدتريد و رفت حضور پيغمبر و اين گفتگو را به عرض رساند . آن حضرت احضارشان فرمود و استيضاح كرد آنها سوگند ياد كردند كه او دروغ ميگويد . اين آيه نازل شد « يَحْلِفُونَ بِاللَّه » تا آخر .\r\nترجمه :\r\n61 از بد دلان كسانى هستند كه پيغمبر را ميآزارند و ميگويند : او گوش شنوا است [ كه هر چه گويند پذيرد 
  ] اى محمّد به آنان بگو : گوش و شنوائى من براى شما بهتر است چون گرويده به خدايم و هم به مؤمنين [ كه آنچه از حقّ رسد وحى است و آنچه مؤمنين گويند راست است و درست 
  ] 62 و پيغمبرى براى آن كسان از شما كه مؤمن شدند مهربان است [ و رهبر نيكبختى 
  ] ولى آنها كه پيغمبر را ميآزارند آزارى دردناك به سرنوشت دارند\r\n63 آن منافقين براى شما سوگند به خدا ياد مى - كنند [ كه در خوددارى از همراهى شما به جنگ معذور بوده‌اند 
  ] تا خوشدلتان بدارند ولى اگر مؤمن باشند سزاوارتر است كه خدا و پيغمبرش را راضى بدارند [ و به جنگ كافران روند 
  ]\r\n64 بگو ندانند آنكه خدا و پيغمبرش را خشمگين كند آتش دوزخ بهره اش بود كه در آن جاودان بماند . و آن است خوارى بزرگ و بس\r\n65 اين بددلان بپرهيزند كه سوره اى ز قرآن براىشان فرود آيد و آنچه در دل دارند بنماياند . اى محمّد بگو : [ شما به اين سخن و انديشه ى خود 
  ] به فسوس و مسخره گيرند\r\n","description":"","footnote":"","page_name":" 417 ","page_number":417},
  {"content":"\r\n\r\nكه البتّه خدا نمودار كند آنچه را ز آن انديشناك بوديد و پرهيز داشتيد\r\n66 و اگر از ايشان بپرسى [ چه در دل داريد و چرا پيغمبر را مسخره مىكنيد ؟ 
  ] به پاسخت گويند : سرگرم بوديم و به بازى سخنى مىگفتيم ، به آنان بگو : مگر شود به خدا و آيات او و پيغمبرش فسوس نمود .\r\nشما پوزش از كرده ى خود نخواهيد كه پس از مسلمانى بيدين شديد و اگر دسته اى را ز شما [ كه پشيمانند 
  ] ببخشيم گروه دگر را به سزاى گناهكارى شان بيازاريم [ كه بر نفاق بماندند و باز نگشتند 
  ] .\r\nسخن مفسّرين : « قُلْ أُذُنُ » 61 طبرى : كلمه ى اذن مشتقّ است از گفتار عرب « هو رجل اذنة » بر وزن فعله بضمّ فا و سكون عين يعنى زود چيز را مى - شنود و ميپذيرد .\r\n« قُلْ أُذُنُ خَيْرٍ » 61 مجمع : عاصم « أُذُنُ خَيْرٍ » با ضمّ و تنوين اذن و خير قرائت كرده است و ديگران باضافه ى اذن بخير قرائت كرده‌اند . و نافع در همه ى قرآن « اذن » با سكون ذال قرائت كرده است . و معنى جمله اين است : گوش ميدهد به آنچه خير شما است كه وحى باشد . و بعضى گفته‌اند : يعنى او خير و خوبى را ميشنود و به آن عمل مىكند . و آنكه هر دو را با تنوين خوانده است معنى اين است : اگر او گوش باشد بهتر است براى شما چون سخنتان را ميشنود و عذرتان را مىپذيرد ، و اگر چنين نباشد ، بر ضرر شما است ، پس چرا آنچه را خير شما است عيب او ميشماريد ؟\r\nتأويلات كاشانى : كمالات انسان مولود پذيرش است و انفعال و قبول ، و هر چه و هر كه اين خاصيّت او شديدتر و براى پذيرش آماده تر باشد استعداد تكامل او بيشتر است و عالىتر ، و اين آمادگى و نرمى طبيعت غير از ضعف و كندى ذهن است و بلاهت كه بهر چيزى تسليم باشد و هر سخن و هر انديشه ى باطل را باور كند و درست بداند . و پيغمبر به اين حالت ستوده شده است كه در برابر خير و سعادت ملايم است و پذيرا و اگر بر خلاف اين بود و سخت و خشك و با قساوت غير قابل انعطاف بود ، قابل اين كمالات نبود و به اين مقام نميرسيد . پس صفاى روح و\r\n","description":"","footnote":"","page_name":" 418 ","page_number":418},
  {"content":"\r\n\r\nاستعداد خير او موجب پذيرش خير است ، ولى شر و بدى را نمىشنود و نميپذيرد چون آماده ى براى خوبى ، تسليم و پذيرائى بدى نمىشود .\r\n« وَيُؤْمِنُ لِلْمُؤْمِنِينَ » 61 طبرى : اين جمله دو معنى شده است : 1 - سخن مؤمنين را ميپذيرد نه منافقين و كافرين را ، 2 - مؤمنين را در امان دارد ولى منافقين از او در هراسند اگرچه سوگند وفادارى ياد كنند .\r\n« ألَمْ يَعْلَمُوا أَنَّه مَنْ يُحادِدِ اللَّه » 64 مجمع : يعنى با اينكه وسيله فهميدن داشتند چرا نداستند كه دشمنى با خدا ؟ و بعضى گفته‌اند : يعنى بايستى چنين چيز را بدانند . جبّائى گفته است : يعنى مگر پيغمبر اين حقيقت را براى شما روشن نكرده است ؟\r\n« يَحْذَرُ الْمُنافِقُونَ أَنْ تُنَزَّلَ عَلَيْهِمْ سُورَةٌ » 65 طبرى : يعنى خداوند مؤمنين را از راز دل منافقين خبردار مىكند . و بعضى گفته‌اند : چون منافقين پيغمبر را به ريشخند ميگرفتند و عيبجوئى مسلمين ميكردند ، با يكديگر مىگفتند : شايد اين سخنان ما آشكار نشود و خدا سرّ ما را فاش نكند . خدا به پيغمبر فرمود : به آنها بگو سرّ شما فاش خواهد شد .\r\nمجمع : ابو مسلم گفته است يعنى آنها با مسخره و استهزا به يكديگر مىگفتند :\r\nمواظب باشيد اين خرده گيرى بر پيغمبر و مسلمين براى شما آيه درست نكند ، و درون شما را آشكار نكند ، جبّائى گفته است : يعنى چون مذمّت پيغمبر ميكردند خود ميترسيدند كه مبادا پيغمبر در سخن خود راستگو باشد و آيتى بياورد كه آنها را رسوا كند . مجاهد گفته است : يعنى بد مىگفتند و اميدوار بودند رازشان فاش نشود .\r\n( معنى ديگر بهترى به نظر ميرسد كه اين جمله براى امر و فرمان باشد و معنى چنين مىشود . بايد منافقين بترسند كه ممكن است آيتى از آسمان بيايد و آنها را رسوا كند .\r\nو چون مطلب و موضوع سخن بر تهديد است اين معنى مناسب است ) .\r\n« إِنْ نَعْفُ عَنْ طائِفَةٍ مِنْكُمْ نُعَذِّبْ طائِفَةً » 67 ابو الفتوح نوشته است : مفسّران گفتند : مراد بطايفه اى اوّل يك مرد است به نام محشى بن الحمير الأشجعى كه هر وقت\r\n","description":"","footnote":"","page_name":" 419 ","page_number":419},
  {"content":"\r\n\r\nكه ايشان در اين معنى چيزى گفتندى بر ايشان انكار كردى و معاونت و يارى نكردى ايشان را به آن و مفارقت كردى از ايشان چون اين آيه آمد پيش رسول آمد و گفت : يا رسول اللَّه خداى داند كه هرگه آيتى آمدى در شأن منافقان من دانستمى كه من از آن جمله‌ام پوست من بر تن من بلرزيدى و دل من از جاى شدى ، بار خدايا ايمان آوردم ايمان درست بار خدايا وفات من قتل كن در سبيل تو بر شهادت چنان كه كس نگويد : منش شستم و منش كفن كردم و منش دفن كردم . روز يمامه اش بكشتند ، چندانكه جستند او را نيافتند .\r\nمجمع : به اين جمله خبر ميدهد : اگر خداوند ببخشد آنها را كه توبه كرده‌اند البتّه گرفتار مىكند آنها را كه توبه نكرده‌اند . و مقصود از كلمه ى طائفه در اين آيه يك نفر است و نظير هم دارد كه در قرآن استعمال شده است مثل « وَلْيَشْهَدْ عَذابَهُما طائِفَةٌ مِنَ الْمُؤْمِنِينَ » يعنى بايد يك دسته مؤمن براى مجازات آن دو مجرم و بزهكار حاضر شوند . و از امامهاى ما روايت است كه حضور يك نفر كافى است ، و عاصم « نعف و نعذّب » با نون خوانده است و « طائفة » را با نصب و ديگر قاريها « تعف » و « تعذّب » با ضمّ ياء و تاء و فتح فاء به صيغه ى مجهول و « طائفة » با رفع خوانده اند تا مجهول معنى شود يعنى اگر يك دسته بخشيده شد دسته ى ديگر گرفتار خواهد شد .\r\n« كانُوا مُجْرِمِينَ » 67 روح البيان : اظهار لطف و رحمت بىسبب ممكن باشد ولى اظهار قهر و جدائى البتّه بواسطه ى جرم مجرم است . و در مثنوى است :\r\n\r\nچونكه بد كردى ز بد ايمن مباش\r\nزان كه تخم است و بروياند خداش\r\n\r\n\r\nچند گاهى او بپوشاند كه تا\r\nآيدت زان بد پشيمان و حيا\r\n\r\n\r\nبارها پوشيد پى اظهار فضل\r\nباز گيرد از پى اظهار عدل\r\n\r\n\r\nتا كه اين هر دو صفت ظاهر شود\r\nآن مبشّر گردد اين منذر شود\r\n\r\nو در حديث است : رحم كنيد به آنكه ميان مردم عزيز بوده است و ذليل شده است ، و آنكه در دسته و طائفه ى خود غنى بوده است و فقير شده است . و آنكه\r\n","description":"","footnote":"","page_name":" 420 ","page_number":420},
  {"content":"\r\n\r\nعالم است و گرفتار ابلهان و حقّ او را نمىشناسند .\r\n\r\nگفت پيغمبر كه با اين سه گروه\r\nرحم آريد ار ز سنگيد ار ز كوه\r\n\r\n\r\nآنكه او بعد از عزيزى خوار شد\r\nو آن توانگر هم كه بىدينار شد\r\n\r\n\r\nو آن سوم آن عالمى كاندر جهان\r\nمبتلا گردد ميان ابلهان\r\n\r\n\r\nزان كه از عزّت بخوارى آمدن\r\nهمچو قطع عضو باشد از بدن\r\n\r\n\r\nعضو گردد مرده كز تن وابريد\r\nنو بريده جنبد اما نى مديد\r\n\r\nطنطاوى : سخن در « كُنْتُمْ تَسْتَهْزِؤُنَ » استهزاء و تمسخر يا نسبت بپيغمبر است چنان كه منافقين رفتار ميكردند و در جنگ تبوك مىگفتند : بنگريد به اين مرد كه ميخواهد قصور شام را بگشايد ، و يا نسبت بمردم است كه مسلمانان را مسخره مى - كردند . و استهزا به مردم از دير زمان در ميان مسلمين بوده است . چون پس از نشر علم و پيدايش حديث و فقه و علوم شافعى و ابو حنيفه ، همانطور كه سيوطى در اتقان گفته است عده اى به خيال اينكه اين علوم مردم را از قرآن منصرف كرده است احاديث زياد جعل كردند در ثواب خواندن قرآن و به گمان خود به اين عمل خدمتى بدين كرده‌اند . پس از اين جعل حديث مردم دو دسته شدند : يك دسته فقط باتّكاء اين مجعولات قرآن حفظ ميكردند به قصد عبادت و يا باميد كسب مال و يا فرار از قشون و نظامى و از ديگر علوم خبرى نداشتند ، دسته ى ديگر قرآن را حفظ مى - كردند بعلاوه از علوم اسلامى هم خبردار بودند و فقيه و محدّث و متكلَّم و اصولى و منطقى ميشدند . از اين دو دسته دو جور استهزا و مسخره در ميان مسلمين رواج يافت : عموم مردم اينها را مسخره ميكردند كه عقل و فكرشان منحصر است به همين حفظ قرآن و گفته هاى مربوط بدين ، و از علوم زندگى و اجتماعى و فلسفه و رياضى بيخبرند . و اين علما ديگران را مسخره ميكردند كه علوم ضلال و بىمنفعت ياد گرفتند و از حكم خدا بيخبرند و خود را از همه برتر ميدانستند چون دين و سعادت را در همين مطالب معلوم خود ميدانستند و بس و موجب مسخره و استهزاى مردم به اين دسته از آن جهت بود كه بگفته ى ابن خلدون : بچه ها را بمعلَّم ميسپردند و با\r\n","description":"","footnote":"","page_name":" 421 ","page_number":421},
  {"content":"\r\nزدن و اهانت چيز ميآموختند و اين موجب بود كه حسّ بزرگى و شرف و عزم و اراده ى بچه از دوران اوّل زندگى نابود شود و با ضعف و ترس و بد دلى بزرگ شود و نيروى دفاع از او سلب شود . از اين جهت عموم مردم اين تحصيل كرده ها را فردى ضعيف و بيچاره ميديدند چون از كوچكى خوى گرفته‌اند كه بخوارى و دلشكستگى و اطاعت كوركورانه بزرگ شوند ، اين بود گفته ى ابن خلدون در مقدمّه ى كتابش . و علَّت استهزاى علماى علوم دينى بر ديگر علمها بواسطه ى نقص در كار آموزش آنها است كه از بچگى به آنها تلقين شده است غير از فقه شافعى و حنفى مثلا و بجز كتابهاى نوشته در اصول دين و توحيد ديگر كتابها و نوشته و علوم غلط است و بيفايده و من سه نمونه از طرز فكر اين دسته ى علماى مسلمين بشما نشان مىدهم : 1 - بيست سال پيش يكى از امراى شهر مدارس هند بنام جمال الدّين بمصر آمد با چند نفر مترجم كه پيش از آمدن به اينجا باستانبول رفته بود و از شيخ الاسلام حكمى گرفته بود و از شيخ الاسلام اينجا هم استفاده كرده بود و فتواى او را گرفته بود . و چون با من ملاقات كرد گفت : من مدرسه اى به خرج شخص خودم در مدارس باز كردم علماى آنجا تدريس تاريخ و جغرافيا را در آنجا حرام كردند ، و از من فتوى خواست ، در جواب نوشتم : همه ى علوم و صنعتها واجب كفائى است و مسلمانان اگر به اين وظائف عمل نكنند همه گناهكارند ، 2 - مردى از اشراف هند بمصر آمد و پسر خود را سپرد به مدرسه ى ( نحضيريه ) كه ( بدرب الجماميز ) است . روزى من گذرم به آنجا افتاد او را معرّفى كردند . و براى من نقل كرد : ما در هندوستان خانواده ى بسيار بزرگى هستيم كه در هر شهر هند قبيله اى از ما هست و همه ى اين قبيله ى بزرگ معتقد هستند كه سپردن فرزند به مدرسه عار است و بىشرفى و من از ترس دشنام و آزار آنها آمده‌ام اينجا كه فرزندم بمدرسه برود و درس بخواند . 3 - در سه سال پيش عالمى از چين به نام ( وان وين كين ) اينجا آمد . روزى به من گفت : چهار نفر از پيشقدمان مسلمين چين را فرستادم كه در فكر و فرهنگ مردم آنجا مطالعه كنند ، چون وارسى كردند معلوم شد به طور كلَّى جاهلتر طبقات چينيها مسلمانان آنجا هستند كه\r\n","description":"","footnote":"","page_name":" 422 ","page_number":422},
  {"content":"\r\n\r\nمعلوماتشان منحصر است به مسائل طلاق و بيع و حيض و نفاس و نظاير اين مطالب .\r\nولى بتپرستها از همه ى علوم بهره ى كامل دارند . و من بممالك هند و جاوه گردش كرده‌ام و آنجا هم علم منحصر بفقه است و از ديگر چيزها محروم هستند و علم را بر مسلمانان حرام ميدانند .\r\nسخن ما : همان است كه در ترجمه است و سخن مفسّرين .\r\n[ سوره التوبة ( 9 ) : آيات 67 تا 72 
  ]\r\nالْمُنافِقُونَ وَالْمُنافِقاتُ بَعْضُهُمْ مِنْ بَعْضٍ يَأْمُرُونَ بِالْمُنْكَرِ وَيَنْهَوْنَ عَنِ الْمَعْرُوفِ وَيَقْبِضُونَ أَيْدِيَهُمْ نَسُوا اللَّه فَنَسِيَهُمْ إِنَّ الْمُنافِقِينَ هُمُ الْفاسِقُونَ ( 67 ) وَعَدَ اللَّه الْمُنافِقِينَ وَالْمُنافِقاتِ وَالْكُفَّارَ نارَ جَهَنَّمَ خالِدِينَ فِيها هِيَ حَسْبُهُمْ وَلَعَنَهُمُ اللَّه وَلَهُمْ عَذابٌ مُقِيمٌ ( 68 ) كَالَّذِينَ مِنْ قَبْلِكُمْ كانُوا أَشَدَّ مِنْكُمْ قُوَّةً وَأَكْثَرَ أَمْوالًا وَأَوْلاداً فَاسْتَمْتَعُوا بِخَلاقِهِمْ فَاسْتَمْتَعْتُمْ بِخَلاقِكُمْ كَمَا اسْتَمْتَعَ الَّذِينَ مِنْ قَبْلِكُمْ بِخَلاقِهِمْ وَخُضْتُمْ كَالَّذِي خاضُوا أُولئِكَ حَبِطَتْ أَعْمالُهُمْ فِي الدُّنْيا وَالآخِرَةِ وَأُولئِكَ هُمُ الْخاسِرُونَ ( 69 ) ألَمْ يَأْتِهِمْ نَبَأُ الَّذِينَ مِنْ قَبْلِهِمْ قَوْمِ نُوحٍ وَعادٍ وَثَمُودَ وَقَوْمِ إِبْراهِيمَ وَأَصْحابِ مَدْيَنَ وَالْمُؤْتَفِكاتِ أَتَتْهُمْ رُسُلُهُمْ بِالْبَيِّناتِ فَما كانَ اللَّه لِيَظْلِمَهُمْ وَلكِنْ كانُوا أَنْفُسَهُمْ يَظْلِمُونَ ( 70 ) وَالْمُؤْمِنُونَ وَالْمُؤْمِناتُ بَعْضُهُمْ أَوْلِياءُ بَعْضٍ يَأْمُرُونَ بِالْمَعْرُوفِ وَيَنْهَوْنَ عَنِ الْمُنْكَرِ وَيُقِيمُونَ الصَّلاةَ وَيُؤْتُونَ الزَّكاةَ وَيُطِيعُونَ اللَّه وَرَسُولَه أُولئِكَ سَيَرْحَمُهُمُ اللَّه إِنَّ اللَّه عَزِيزٌ حَكِيمٌ ( 71 )\r\nوَعَدَ اللَّه الْمُؤْمِنِينَ وَالْمُؤْمِناتِ جَنَّاتٍ تَجْرِي مِنْ تَحْتِهَا الأَنْهارُ خالِدِينَ فِيها وَمَساكِنَ طَيِّبَةً فِي جَنَّاتِ عَدْنٍ وَرِضْوانٌ مِنَ اللَّه أَكْبَرُ ذلِكَ هُوَ الْفَوْزُ الْعَظِيمُ ( 72 )\r\n","description":"","footnote":"","page_name":" 423 ","page_number":423},
  {"content":"\r\nمعنى لغات : حسب - كفايت و بس ، خلاق - با فتح خاء به معنى بهره و نصيب كامل ، و المؤتفكات - بادهائى كه هر دمى از طرفى ميوزد ، شهرهائى كه خدا خراب كرده و بر سر مردمش كوبيده ، عدن - در سرزمينى و شهرى اقامت گزيدن و وطن كردن ، زمينى را اصلاح كردن و كوت دادن . و جنّات عدن ، يعنى بهشت جاودان ، رضوان - رضايت داشتن ، پسنديدن ، خوشنود بودن .\r\nترجمه :\r\n68 مرد و زن منافق جدا از يكديگر نيستند كه فرمان ببد و ناپسند ميدهند وز نيكى جلو مىگيرند و مشت بر هم مىنهند [ كه دست نيكى بسوى كس دراز نمىكنند 
  ] و خدا را ز ياد بردند و او هم اينان را فراموش شده ز مهر و آمرزش نمود چه كه همانا بد دلان بدكارانند\r\n69 خدا بمرد و زن منافق و كافران آتش دوزخ وعده [ و بسرنوشت 
  ] كرده كه جاودان در آن بمانند و همان بسشان باشد كه خدا لعنتشان كرده است و آزارى پايدار دارند [ سرنوشت شما بيدينان 
  ]\r\n70 بمانند مردم پيش از شما است كه نيرو و سرمايه و فرزندشان ز شما فزون بود ، و از بهره هاى خود سرشار بودند و شما هم ز بهره هاى زندگى خود برخوردار شديد چنان كه آنها پيش از شما ز نصيب خود بهره مند شدند و سرگرم شديد بمانند آنان كه سرگرم بودند ، اين گونه كسان به اين جهان و آن جهان انديشه و كارشان نابود شد و زيانديده چنين كسان بوند و بس\r\n71 مگر اين بيدينان وز سرگذشت مردم پيش از خود آگاه نگشتند كه مردم نوح بود و عاد و ثمود و خويشان ابراهيم و مردم مدين و آنها كه با لوط و شعيب سر و كار داشتند و خانه هايشان بر سرشان كوبيدند براى همگى پيامبرانشان نشانه هاى نمودار يكتائى و توانائى حقّ بياوردند و آنها بر خود ستم كردندنى كه خدا به آنان ستمى روا داشت ، [ در برابر اين بد دلان 
  ]\r\n72 زنان و مردان مؤمن هستند كه دوست يكدگرند و فرمان به كار پسند مىدهند و ز ناپسند جلو مىگيرند و نماز به پا ميدارند و زكات ميدهند و فرمان خدا و پيغامبرش مىبرند ايشانند كه به زودى خدا مهربانى به آنان كند كه او\r\n","description":"","footnote":"","page_name":" 424 ","page_number":424},
  {"content":"\r\n\r\nعزيز است و حكيم\r\n73 خدا به زن و مرد گرويده به حقّ نويد داده است بهشتها كه رود - ها ز آنان روان بود و پيوسته در آن بمانند و هم منزلهائى خوش در بهشتهاى جاودانى و خوشنودى ز سوى خدا كه بزرگترين سود همان است [ و همگان بآرزوى آنند 
  ] .\r\nسخن مفسّرين : « بَعْضُهُمْ مِنْ بَعْضٍ » 68 طبرى : يعنى همه يك دسته هستند ، و يك فكر و كار دارند كه به زبان مؤمن هستند و بدل منافق .\r\nمجمع : ابو مسلم گفته است : يعنى همه يكى هستند در گرفتارى و مشمول غضب خداوند .\r\n« نَسُوا اللَّه فَنَسِيَهُمْ » 68 طبرى : يعنى منافقين طاعت خداوند را از خاطر بردند و خدا آنها را رها كرد كه از توفيق و هدايت بهره مند نشوند .\r\nمجمع : بعضى گفته‌اند : يعنى آنها بفكر آفريننده و مجازات و پاداش كار - هاى زندگى نيستند در نتيجه از بهره و مزد آخرت محرومند .\r\n« وَخُضْتُمْ كَالَّذِي خاضُوا » 70 ابو الفتوح نوشته است : « الَّذى به معنى الَّذين » است ، جارى مجراى من است كه واحد و جمع را بشايد ، و مثله قوله تعالى « مَثَلُهُمْ كَمَثَلِ الَّذِي اسْتَوْقَدَ ناراً » و بعضى دگر گفتند : الَّذى در آيت جارى مجراى ماء مصدريّة است اى « خضتم كخوضهم » و خوض كردى چنان كه خوض ايشان .\r\n« وَرِضْوانٌ مِنَ اللَّه أَكْبَرُ » 73 تأويلات كاشانى : با ترجمه و تشريح : چون رضوان براى هر كسى بهشت صفات او است كه پيوسته از خلق و خوى خود در بهشت است و آسايش پس رضوان موجب كرامت و ارزش سالك است در پيشگاه حقّ و وسيله كمال قرب او است به خداوند .\r\nروح البيان : محقّقان راه و عارفان آگاه را در گاه و بيگاه جز رضاى حضرت اللَّه مطلوبى نيست .\r\n\r\nيكى مىخواهد از تو جنت و حور\r\nيكى خواهد كه از دوزخ شود دور\r\n\r\n\r\nو ليكن ما نخواهيم اين و آن جست\r\nمراد ما همين خوشنودى تو است\r\n\r\n","description":"","footnote":"","page_name":" 425 ","page_number":425},
  {"content":"\r\n\r\n\r\nچو تو خوشنود گشتى در دو عالم\r\nهمين مقصود بس و اللَّه اعلم\r\n\r\nحافظ گفته است :\r\n\r\nصحبت حور نخواهم كه بود عين قصور\r\nبا خيال تو اگر با دگرى پردازم\r\n\r\nطنطاوى : چون نفس آدمى دانست كه پيوسته ى به خداوند است و ارتباط او با خالق به آن اندازه است كه از او راضى است ، به آخرين آرزوى خود رسيده است و به نهايت خوشبختى و سعادت موفّق شده است و يقين به رضا و مقبول شدن در پيشگاه حق و فراگيرى عنايت الهى موجب اتّصال قلبى است به عالم إله كه در دنبال آن لذّتى احساس خواهد شد كه ما آن را در دنيا حسّ نمىكنيم مگر با مقايسه و مثال همنشين سلطان كه او را از خود راضى ببينند ، بالاترين لذّت را از موقع و مقام خود خود خواهد داشت كه هرگز لذّت سفره ى سلطان و انعام او به اين درجه نخواهد رسيد .\r\n","description":"","footnote":"","page_name":" 426 ","page_number":426},
  {"content":"\r\n[ سوره التوبة ( 9 ) : آيات 73 تا 80 
  ]\r\nيا أَيُّهَا النَّبِيُّ جاهِدِ الْكُفَّارَ وَالْمُنافِقِينَ وَاغْلُظْ عَلَيْهِمْ وَمَأْواهُمْ جَهَنَّمُ وَبِئْسَ الْمَصِيرُ ( 73 ) يَحْلِفُونَ بِاللَّه ما قالُوا وَلَقَدْ قالُوا كَلِمَةَ الْكُفْرِ وَكَفَرُوا بَعْدَ إِسْلامِهِمْ وَهَمُّوا بِما لَمْ يَنالُوا وَما نَقَمُوا إِلَّا أَنْ أَغْناهُمُ اللَّه وَرَسُولُه مِنْ فَضْلِه فَإِنْ يَتُوبُوا يَكُ خَيْراً لَهُمْ وَإِنْ يَتَوَلَّوْا يُعَذِّبْهُمُ اللَّه عَذاباً أَلِيماً فِي الدُّنْيا وَالآخِرَةِ وَما لَهُمْ فِي الأَرْضِ مِنْ وَلِيٍّ وَلا نَصِيرٍ ( 74 ) وَمِنْهُمْ مَنْ عاهَدَ اللَّه لَئِنْ آتانا مِنْ فَضْلِه لَنَصَّدَّقَنَّ وَلَنَكُونَنَّ مِنَ الصَّالِحِينَ ( 75 ) فَلَمَّا آتاهُمْ مِنْ فَضْلِه بَخِلُوا بِه وَتَوَلَّوْا وَهُمْ مُعْرِضُونَ ( 76 ) فَأَعْقَبَهُمْ نِفاقاً فِي قُلُوبِهِمْ إِلى يَوْمِ يَلْقَوْنَه بِما أَخْلَفُوا اللَّه ما وَعَدُوه وَبِما كانُوا يَكْذِبُونَ ( 77 )\r\nأَ لَمْ يَعْلَمُوا أَنَّ اللَّه يَعْلَمُ سِرَّهُمْ وَنَجْواهُمْ وَأَنَّ اللَّه عَلَّامُ الْغُيُوبِ ( 78 ) الَّذِينَ يَلْمِزُونَ الْمُطَّوِّعِينَ مِنَ الْمُؤْمِنِينَ فِي الصَّدَقاتِ وَالَّذِينَ لا يَجِدُونَ إِلَّا جُهْدَهُمْ فَيَسْخَرُونَ مِنْهُمْ سَخِرَ اللَّه مِنْهُمْ وَلَهُمْ عَذابٌ أَلِيمٌ ( 79 ) اسْتَغْفِرْ لَهُمْ أَوْ لا تَسْتَغْفِرْ لَهُمْ إِنْ تَسْتَغْفِرْ لَهُمْ سَبْعِينَ مَرَّةً فَلَنْ يَغْفِرَ اللَّه لَهُمْ ذلِكَ بِأَنَّهُمْ كَفَرُوا بِاللَّه وَرَسُولِه وَاللَّه لا يَهْدِي الْقَوْمَ الْفاسِقِينَ ( 80 )\r\nمعنى لغات : بئس - يعنى بد است ، مصير - برگشتن عاقبت و منتهاى كار ، نقموا - از مصدر نقم بفتح نون و قاف ، و تنقام بكسر تاء و نون و تشديد قاف بمعنى آزاد و موآخذه و مجازات كردن ، بد و كراهت داشتن ، لنصّدّقنّ - اين جمله « لنتصدّقنّ » است كه تا بواسطه ى قرب مخرج تبديل بصاد و ادغام شده است و از تصدّق و صدقه دادن گرفته شده است . اعقب - يعنى جانشين كرد پاداش خوب داد . و عاقب - يعنى سزاى بد داد ، يلمزون - از مصدر لمز بفتح لام و سكون ميم بمعنى عيب گرفتن و به چشم اشاره كردن با سخن كوتاه و دفع كردن و زدن .\r\nالمطَّوّعين - از « متطوّعين » گرفته شده است كه تاء بدل بطاء و ادغام شده است بمعنى آنها كه با زحمت اطاعت مىكنند و رنج مىكشند و فرمان مىبرند . جهد - با ضمّ و فتح جيم بمعنى طاقت و توانائى ، يسخرون - از سخرى بضمّ سين و سكون خاء و كسر راء بمعنى بيمزد به كار واداشتن و بيگار فرمودن ، و از « سخر » بفتح سين و خاء و « سخر » به سكون خاء و با ضمّ سين و خاء و با ضمّ سين و سكون خاء و « سخرة » با ضمّ سين و سكون خاء بر وزن فعلة بمعنى ببازيچه و هزل و شوخى گرفتن و باصطلاح مسخره كردن .\r\nجهت نزول : آيت دوّم « يَحْلِفُونَ بِاللَّه » تا آخر طبرى و سيوطى مختلف نقل كرده‌اند و خلاصه آن است كه منافقين بدگوئى ميكردند و چون پيغمبر علَّت آن را از آنها پرسيد سوگند ياد كردند كه چنين نبوده است . اين آيه براى نقل دروغ آنها نازل شده و نيز در جهت نزول آيت سوّم « وَمِنْهُمْ مَنْ عاهَدَ » نقل كرده‌اند :\r\nمردى اموالش كم بود و يا گم شد ، و با خود قرار گذاشت كه اگر مال به دستش آمد در راه خدا بدهد ، و چون وفا نكرد اين آيه بتوصيف او نازل شد ، و هم در جهت\r\n","description":"","footnote":"","page_name":" 427 ","page_number":427},
  {"content":"\r\nنزول آيت هفتم « الَّذِينَ يَلْمِزُونَ الْمُطَّوِّعِينَ » نوشته است : چون در آيات منع و مضايقه ى از صدقه توبيخ شد مردى مقدار زياد صدقه داد منافقين گفتند اين شخص رياء و خودنمائى كرد ، ديگرى مقدار كم داد ، گفتند : خدا به اين مقدار مالها احتياج ندارد . آيت 80 براى جلوگيرى از اين گونه سخنان نازل شد .\r\nترجمه :\r\n74 اى پيامبر با كافران و منافقان بجنگ و بر آنها درشتى كن كه جايگاه شان دوزخ است و بد سر انجامى است آن\r\n75 به خدا سوگند ياد كنند كه سخنى نگفته‌اند ، با اينكه گفتار بيدينى به زبان آوردند و پس از مسلمانى كافر شدند ، و آهنگ كارى كردند [ تا رخنه در مسلمانى كنند 
  ] و دسترس به آن نيافتند و آزارى [ بسزاى انديشه و كارشان 
  ] نديدند جز كه خدا و پيغمبرش ز فضل و فزون بخشى خود بىنيازشان كردند ، پس اگر باز گردند [ و دشمنى نكنند 
  ] بسودشان باشد و اگر رو گردان بودند خداى بهر دو سراى بآزارى دردناك گرفتارشان كند و بر روى زمين دوست و ياورى نيابند\r\n76 زين منافقين يكى با خدا پيمان مىبندد كه اگر خدا بخششى به من كند البتّه بفقيران مىدهم و از درستكاران ميباشم\r\n77 پس چون بخشش خداوندى به اين گونه مردم رسيد آن را دريغ داشتند و پشت بدين و مسلمانى كردند و روى گردان شدند\r\n78 پس خدا بسزاى ايشان نفاقى در دلشان آورد كه تا رستاخيز رهايشان نكند چونكه با خدا پيمان شكنى كردند و دروغ مىگفتند\r\n79 مگر ندانند كه خدا راز و نهانشان بداند و او داناى همه پوشيده ها بود\r\n80 آن كسان كه خرده گيرى بمؤمنان كنند كه برايگان مىبخشند و هم فسوس به آن كسان كنند كه جز دسترنج خود چيزى ندارند و بخشش مىكنند خدا آنان را به بازيچه گيرد ، و آزارى دردناك براىشان آماده كند\r\n81 اى پيغمبر چه تو آمرزش ايشان از خدا بخواهى يا نخواهى گرچه هفتاد بار براىشان آمرزش بخواهى هرگز خدا نيامرزدشان از آن روى كه خدا و پيامبرش را باور نداشتند و خدا مردم بدكار را رهنما نمىشود .\r\nسخن مفسّرين : « يا أَيُّهَا النَّبِيُّ جاهِدِ الْكُفَّارَ وَالْمُنافِقِينَ » 74 طبرى : عبد - اللَّه مسعود گفته است : يعنى با منافقين اوّل بدست بجنگيد و گر نه شد به زبان و در\r\n","description":"","footnote":"","page_name":" 428 ","page_number":428},
  {"content":"\r\nآخر در دل با آنها بجنگ باشيد و ناسازگار ، ابن عبّاس گفته است با كافرين بشمشير بجنگيد و با منافقين به زبان بجنگيد و درشتى كنيد و با آنها مدارا نكنيد .\r\nمجمع : جبّائى گفته است : جهاد با منافقين به زبان و پند و اندرز و تخويف است . و بعضى گفته‌اند : بوسيله ى حدّ و تنبيه آنها است كه حدّ و مجازات بدنى منافق بيش از مسلمين بايد باشد ، و در قرائت اهل بيت ع « جاهد الكفّار بالمنافقين » بوده است و پيغمبر با منافقين جنگ نداشته است ، و از آنها دلجوئى ميكرده است براى جنگ با كافران .\r\n« وَلَقَدْ قالُوا كَلِمَةَ الْكُفْرِ » 75 طبرى : پس از نقل سخن جلَّاس بن سويد و و عبد اللَّه بن ابيّ سلول گفته است : حقّ همان است كه قتاده گفته است كه حديث صحيح نداريم كه گوينده و سخن او كه بوده است و چه بوده است و فقط ميدانيم آيه خبر ميدهد از سخن منافقين .\r\n« وَهَمُّوا بِما لَمْ يَنالُوا » 75 طبرى : مجاهد گفته است : چون آن مرد منافق گفت : اگر محمّد راست بگويد ما از خر بدتريم و آن مرد مؤمن كه اين را شنيد گفت :\r\nالبتّه كه تو از خر بدترى و من اين سخن تو را براى پيغمبر نقل خواهم كرد آن منافق همّت گماشت كه آن مؤمن را بكشد و نتوانست ، اين آيه اشاره به اين قضيّه است .\r\nمجمع : كلبى و مجاهد گفته‌اند : يعنى منافقين همّت گماشتند كه شب در تپّه هاى راه تبوك شتر پيغمبر ص را رم بدهند و آن حضرت را بكشند . قتاده و سدّى گفته‌اند : يعنى همّت آن داشتند كه پيغمبر را از مدينه بيرون كنند و نتوانستند .\r\nجبّائى گفته است : يعنى مصمّم بودند ميان مسلمين ايجاد خلاف و نفاق كنند و نشد .\r\n« وَما نَقَمُوا إِلَّا أَنْ أَغْناهُمُ اللَّه وَرَسُولُه مِنْ فَضْلِه » 75 طبرى : هشام بن عروه گفت : مقصود به اين جمله جلَّاس بن سويد است كه مولائى از او را كشتند و پيغمبر ديه گرفت ( مجازات نقدى و خونبها ) و بجلَّاس داد و او بينياز شد ، و باز هم بپيغمبر زبان درازى داشت .\r\n","description":"","footnote":"","page_name":" 429 ","page_number":429},
  {"content":"\r\n\r\n« فَإِنْ يَتُوبُوا يَكُ خَيْراً » 75 طبرى : جلَّاس بن سويد گفت : خدا به اين جمله به من اجازه ى توبه داده است و من توبه ميكنم . پيغمبر هم توبه ى او را پذيرفت .\r\n« وَمِنْهُمْ مَنْ عاهَدَ اللَّه » 76 طبرى : ابى امامه ى باهلى گفته است : ثعلبة بن حاطب كه از دسته ى انصار بود بپيغمبر ص عرض كرد : دعا كن مال من فراوان شود ، آن حضرت فرمود : اگر كم داشته باشى و بتوانى شكر آن بگزارى بهتر است . تا سه مرتبه آمد و تقاضاى خود را تكرار كرد و عرض كرد اگر مال زياد داشته باشم به فقرا و خويشان خود مىدهم . پيغمبر ص فرمود : اى خدا بثعلبه سرمايه بده . پس از چندى گوسفند او بقدرى زياد شد كه از مدينه بيرون رفت تا جاى وسيع براى گوسفند خود بيابد و از نماز و جماعت محروم شد و فقط هر كس را كه ميتوانست از اخبار پيغمبر ميپرسيد و آن حضرت احوال او پرسيد ، چون نقل كردند سه مرتبه فرمود : واى بر ثعلبه . آنگاه دستور وصول زكات رسيد و پيغمبر مأمور فرستاد و او از تسليم زكات خوددارى كرد كه اين مانند جزيه است . و اين آيه نازل شد ، به او خبر دادند كه كار به اين جا كشيد ، او حضور پيغمبر آمد و تقاضاى تحويل زكات كرد ، پيغمبر فرمود : من ممنوع از پذيرش زكات تو هستم ، او خاك بر سر خود ميريخت و پيغمبر ص ميفرمود : اين نتيجه ى كار خودت هست آنگاه كه گفتم نپذيرفتى ، او چون مأيوس شد بجايگاه خود رفت و در خلافت ابو بكر و عثمان زكات آورد و آنها باستناد عمل پيغمبر نپذيرفتند و او در دوران خلافت عثمان مرد . و روزى پيغمبر ص فرمود : شما شش عمل را تعهّد كنيد من تعهّد بهشت براى شما مىكنم : 1 - اگر چيزى نقل كنيد دروغ نگوئيد ، 2 - وعده اى كه ميدهيد تخلَّف نكنيد ، 3 - امانتى كه بشما مىسپارند خيانت نكنيد ، 4 - چشم از خيانت نگاه داريد ، 5 - دست خود به حرام و سرقت دراز نكنيد ، 6 - شرم خود از فحشاء حفظ كنيد ، و نيز حسن بصرى گفت : آن حضرت فرموده است : آنكه در حديث و نقل و حكايت دروغ گفت و در امانت خيانت كرد و در وعده ى خود تخلَّف كرد منافق است اگرچه نماز و روزه داشته باشد و بپندارد كه مسلمان است .\r\n« فَأَعْقَبَهُمْ نِفاقاً فِي قُلُوبِهِمْ إِلى يَوْمِ يَلْقَوْنَه » 78 مجمع : حسن بصرى گفته است : يعنى\r\n","description":"","footnote":"","page_name":" 430 ","page_number":430},
  {"content":"\r\n\r\n\r\nبخل و تخلَّف از وظيفه موجب نفاق در دل آنها شده است . مجاهد گفته است :\r\nيعنى موجب حرمان از توبه شده است و چنان كه از ابليس قدرت توبه سلب شد اينها هم بواسطه ى اين فكر و كارشان از توبه محروم هستند ، و اين آيه مىفهماند خيانت و خلف وعده و دروغ خوى مردم منافق است چنان كه حديث صحيح از پيغمبر ص است : منافق اگر نقل حديث كند دروغ ميگويد ، و اگر وعده دهد خلاف مىكند ، و اگر امانت بگيرد خيانت مىكند .\r\n« الَّذِينَ يَلْمِزُونَ الْمُطَّوِّعِينَ » 80 طبرى : عبد الرّحمان عوف هشتاد دينار داشت نصف آن را براى خرج خود نگاهداشت و نصف آن را براى صدقه حضور پيغمبر ص برد و يا كيسه اى بود از طلا كه دست را پر ميكرد ، و ديگرى يك صاع خرماى خشك آورد كه براى كسى آبيارى كردم و دو صاع مزد گرفتم يكى براى خانه‌ام گذاشته‌ام و اين يك را به صدقه آوردم ، منافقين مثل معتّب بن قشير و عبد اللَّه بن نبتل گفتند عبد الرّحمان رياء و تظاهر مىكند و خدا احتياج بخرماى اين شخص ندارد ، و يا گفتند : اين فقير با اين صدقه رياء مىكند تا نام او با نام مالدارها شمرده شود كه او صدقه داده است .\r\n« إِنْ تَسْتَغْفِرْ لَهُمْ سَبْعِينَ » 81 مجمع : كلمه ى « سَبْعِينَ مَرَّةً » براى مبالغه است نه عدد مخصوص ، و مقصود از اين جمله ممكن است اين باشد كه پيغمبر از نظر لطف اميد صلاح آنها داشت و آهنگ استغفار براى آنها كرد ، به اين جمله به او اعلام شد كه صلاح آنها انجام نشدنى است . و ممكن است پيش از اعلام به او كه توبه - شان قبول نيست اقدام به استغفار كرد و چنين جواب شنيد . و ممكن است استغفار آن حضرت مشروط بوده است كه توبه كنند ، اعلام شده است كه آنها لايق توبه نيستند .\r\nسخن ما همان ترجمه و نقل است .\r\n","description":"","footnote":"","page_name":" 431 ","page_number":431},
  {"content":"\r\n[ سوره التوبة ( 9 ) : آيات 81 تا 89 
  ]\r\nفَرِحَ الْمُخَلَّفُونَ بِمَقْعَدِهِمْ خِلافَ رَسُولِ اللَّه وَكَرِهُوا أَنْ يُجاهِدُوا بِأَمْوالِهِمْ وَأَنْفُسِهِمْ فِي سَبِيلِ اللَّه وَقالُوا لا تَنْفِرُوا فِي الْحَرِّ قُلْ نارُ جَهَنَّمَ أَشَدُّ حَرًّا لَوْ كانُوا يَفْقَهُونَ ( 81 ) فَلْيَضْحَكُوا قَلِيلًا وَلْيَبْكُوا كَثِيراً جَزاءً بِما كانُوا يَكْسِبُونَ ( 82 ) فَإِنْ رَجَعَكَ اللَّه إِلى طائِفَةٍ مِنْهُمْ فَاسْتَأْذَنُوكَ لِلْخُرُوجِ فَقُلْ لَنْ تَخْرُجُوا مَعِيَ أَبَداً وَلَنْ تُقاتِلُوا مَعِيَ عَدُوًّا إِنَّكُمْ رَضِيتُمْ بِالْقُعُودِ أَوَّلَ مَرَّةٍ فَاقْعُدُوا مَعَ الْخالِفِينَ ( 83 ) وَلا تُصَلِّ عَلى أَحَدٍ مِنْهُمْ ماتَ أَبَداً وَلا تَقُمْ عَلى قَبْرِه إِنَّهُمْ كَفَرُوا بِاللَّه وَرَسُولِه وَماتُوا وَهُمْ فاسِقُونَ ( 84 ) وَلا تُعْجِبْكَ أَمْوالُهُمْ وَأَوْلادُهُمْ إِنَّما يُرِيدُ اللَّه أَنْ يُعَذِّبَهُمْ بِها فِي الدُّنْيا وَتَزْهَقَ أَنْفُسُهُمْ وَهُمْ كافِرُونَ ( 85 )\r\nوَ إِذا أُنْزِلَتْ سُورَةٌ أَنْ آمِنُوا بِاللَّه وَجاهِدُوا مَعَ رَسُولِه اسْتَأْذَنَكَ أُولُوا الطَّوْلِ مِنْهُمْ وَقالُوا ذَرْنا نَكُنْ مَعَ الْقاعِدِينَ ( 86 ) رَضُوا بِأَنْ يَكُونُوا مَعَ الْخَوالِفِ وَطُبِعَ عَلى قُلُوبِهِمْ فَهُمْ لا يَفْقَهُونَ ( 87 ) لكِنِ الرَّسُولُ وَالَّذِينَ آمَنُوا مَعَه جاهَدُوا بِأَمْوالِهِمْ وَأَنْفُسِهِمْ وَأُولئِكَ لَهُمُ الْخَيْراتُ وَأُولئِكَ هُمُ الْمُفْلِحُونَ ( 88 ) أَعَدَّ اللَّه لَهُمْ جَنَّاتٍ تَجْرِي مِنْ تَحْتِهَا الأَنْهارُ خالِدِينَ فِيها ذلِكَ الْفَوْزُ الْعَظِيمُ ( 89 )\r\nمعنى لغات : المخلَّفون - آنها كه پس از رفتگان بجاى مانده‌اند ، بجاى گذاردگان ، مقعد - بمعنى نشستن و جايگاه نشستن ، خلاف - موافقت و همراهى نكردن ، تزهق - از مصدر زهوق با ضمّ زاى و هاء بمعنى نابود شدن ، الطَّول - بفتح طاء و سكون واو بخشش ، قدرت ، غنى .\r\nترجمه :\r\nاين منافقين كه از موافقت با پيغمبر خوددارى كردند و به خانه ماندند و بجنگ نرفتند ، از عمل خود دلشادند ، و نخواستند كه بمال و جان در راه خدا\r\n","description":"","footnote":"","page_name":" 432 ","page_number":432},
  {"content":"\r\n\r\nبجنگند ، و به ديگران هم ميگفتند ، اكنون هوا گرم است و جنگ ممكن نيست ، شما خود را به زحمت نداريد و بجنگ نرويد . تو اى پيغمبر بگو : آتش جهنّم گرمتر است و سختتر اگر بتوانند تشخيص دهند آنچه را بسزاىشان معيّن شده است ،\r\n83 پس اينان بايد اندك بخندند و بسيار بگريند ، بسزاى آنچه كوشيدند\r\n84 پس اگر خدا تو را بسوى گروهى ز اينان باز گرداند و از تو دستور خواستند براى برون شدن بجنگ بگو : هرگز با من ز خانه برون نشويد و با دشمنى بانبازى من نه جنگيد كه ز نخست ، كناره گيرى پسنديديد پس با كناره گيران بجاى نشينيد\r\n85 و اگر يكى از اينان بميرد تو بر مرده اش نماز مخوان « 1 » و بر گورش نه ايست كه آنان خدا و پيامبرش باور نداشتند و آنگاه كه مردند بدكار بودند\r\n86 پس تو را مال و فرزندشان شگفت نارد ، كه خدا خواهد بفراهم كردن سرمايه و پرورش فرزند در اين جهان آزارشان كند و بهنگام مرگ كافر بوند كه جانشان درآيد\r\n87 و چون در سوره اى ز قرآن دستورى رسد كه به خدا بگرويد و با پيغمبرش بجنگ كافران رويد ، سرمايه دارانشان ز تو دستور خواهند و گويند : ما را به خود گذار تا با آنها كه بجاى مانده‌اند بمانيم\r\n88 آنها خوشنودند كه با كناره گيران باشند چون دلهاشان سر به مهر است و دريافت حقّ نمىكنند ،\r\nليكن پيامبر و آنها كه بحقّ گرويدند همگام او بجان و مال جنگ مىكنند و براىشان همه خوبيها بود و رستگار اينانند و بس\r\n90 چه خدا براى آنها بهشتها آماده كرده است كه نهرهاى آن روان است و در آن بجاودان باشند و رستگارى بزرگ همين است و بس .\r\nسخن مفسّرين : « فَرِحَ الْمُخَلَّفُونَ بِمَقْعَدِهِمْ خِلافَ رَسُولِ اللَّه » 82 مجمع :\r\nبعضى گفته‌اند : يعنى شاد هستند كه مانده‌اند و با پيغمبر نرفته‌اند ، بعضى گفته‌اند : يعنى شاد از مخالفت پيغمبر ص هستند كه براى مخالفت با او نرفته‌اند .\r\n« وَقالُوا لا تَنْفِرُوا » 82 طبرى و مجمع و ابو الفتوح مختلف نوشته‌اند : 1 - ابن عبّاس گفته است : بپيغمبر گفتند : اكنون هوا گرم است و ما طاقت نداريم و در اين\r\n\r\n","description":"","footnote":"\r\n( 1 ) يعنى دعا مكن در حقّ او و « اللَّهمّ اغفر له » را بعد از تكبير چهارم نگو . ( مصحح )\r\n","page_name":" 433 ","page_number":433},
  {"content":"\r\nگرما حركت مكن ، 2 - بمسلمين اين سخن را گفتند تا مانع از حركت آنها شوند .\r\n3 - با يكدگر چنين گفتند .\r\n« فَلْيَضْحَكُوا قَلِيلًا وَلْيَبْكُوا كَثِيراً » 83 طبرى : يعنى اين منافقين از شادى بخندند كه مدّت زندگى كم است و بجاى اين خنده هميشه در عالم ديگر بسزاى خود ميگريند .\r\nابو الفتوح نوشته است : لفظ امر است و مراد خبر است از آينده ، يعنى بسيار خواهى گريستن چون عقاب خداى بينى و از آن سبب بگريى بسيار و قوله « جزاء » دليل آن مىكند كه « فليبكوا » امرى است بمعنى خبر چه اگر نه چنين باشد جزا در آنجا معنى ندهد يعنى بگريند عند معاينه ى عذاب و بر گناهانى كه كسب كرده باشند « 1 » .\r\nروح البيان : ممكن است خنده كنايه از شادى باشد و گريه كنايه از اندوه و كمى كنايه از نبود و زيادى كنايه از هميشگى و دوام باشد ، يعنى فردا ايشان را غمى باشد بىفرح ، و اندوهى بىسرور ، پس مقصود گريه و خنده در آخرت است . و ممكن است مقصود اين باشد كه خنده شان در اين جهان كم باشد و گريه شان زياد چون خطر زندگى و گرفتارى آنها نزديك است ، صائب گفته است :\r\n\r\nبر غفلت سياه دلان خنده مىزند\r\nغافل مشو ز خنده ى دندان نماى صبح\r\n\r\nحافظ :\r\n\r\nراستى خاتم فيروزه بو اسحاقى\r\nخوش درخشيد ولى دولت مستعجل بود\r\n\r\n\r\n","description":"","footnote":"\r\n( 1 ) مكرّر از منبريان مخلص و كم اطَّلاع شنيده‌ام ، كه به اين آيه استناد ميكنند و ميگويند به حكم اين آيه مؤمن بايد هميشه گريان باشد ، و ساده دلان با قلبى پاك آن را بعنوان اصلى از اصول پذيرفته‌اند . در حالى كه واضح است آيه عتاب است به منافقين و متخلَّفين ، نه خطاب به مؤمنين ، و همچنين آيهء « إِنَّما أَعِظُكُمْ بِواحِدَةٍ أَنْ تَقُومُوا لِلَّه مَثْنى وَفُرادى » خطاب است بمنكرين نبوّت پيغمبر ( ص ) كفّاريكه از شدّت خودخواهى و غرور حاضر نبودند كه در گفتار و رفتار پيغمبر بينديشند ، بقرينهء ذيل آيه كه ميفرمايد « ثُمَّ تَتَفَكَّرُوا ما بِصاحِبِكُمْ مِنْ جِنَّةٍ » . ( مصحح )\r\n","page_name":" 434 ","page_number":434},
  {"content":"\r\n\r\nديدى آن قهقه ى كبك خرامان حافظ\r\nكه ز سرپنجه ى شاهين قضا غافل بود\r\n\r\n« فَاقْعُدُوا مَعَ الْخالِفِينَ » 84 مجمع : حسن بصرى و ضحاك گفته‌اند : يعنى با زنان و بچگان به مدينه بمانيد ، ابن عبّاس گفته است : يعنى با آنها كه عذرى ندارند فرّاء گرفته است : يعنى با آنها كه مخالف پيغمبر هستند ، بعضى گفته‌اند : يعنى با آنها كه مردم دون همّت و پست هستند . و بعضى گفته‌اند : يعنى با مفسدين .\r\nجبّائى گفته است : يعنى با آنها كه مريض و زمينگير و ناقص هستند و همه ى اين معانى از جهت احتمالات در اشتقاق كلمه ى خالفين است كه از چه مصدر و محلّ اشتقاق باشد .\r\n« وَلا تُصَلِّ عَلى أَحَدٍ مِنْهُمْ » 85 « 1 » طبرى : جابر بن عبد اللَّه گفت : رئيس منافقين عبد اللَّه بن ابىّ وصيّت كرد كه پيغمبر بر او نماز بخواند و در پيراهن آن حضرت كفنش كنند ، پيغمبر بر او نماز كرد و در پيراهن خود او را كفن كرد و بر سر گورش بايستاد ، آنگاه اين آيه نازل شد ، و انس گفته است : پيغمبر خواست نماز بخواند جبرئيل لباس آن حضرت را گرفت و اين آيه را براى او خواند .\r\nمجمع : زجّاج گفته است : از پيغمبر پرسيدند : چه شد كه پيراهن خود بكفن منافق دادى ؟ فرمود : آن پيراهن به حال او سودى نداشت ولى من از خداوند اميد دارم كه به اين جهت مردم زيادى مسلمان شوند . نقل شده است كه چون قبيله ى خزرج ديدند عبد اللَّه بن ابىّ سلول بپيراهن پيغمبر راه نجات براى خود خواست ، هزار نفر از آنها مسلمان شدند . و بيشتر روايات اين است كه پيغمبر بر او نماز نخواند .\r\nتفسير برهان : حنّان بن سدير از پدرش روايت كرده است : امام باقر ع فرمود : مردى از منافقين مرد پيغمبر بپسر او پيغام داد آنگاه كه مرده را بيرون برديد مرا خبردار كنيد . چون به پيغمبر خبر دادند دست پسر مرده را گرفت و در تشييع جنازه روانه شد ، عمر عرض كرد : مگر در اين آيه شما را منع نكرده‌اند « لا تُصَلِّ عَلى » - تا آخر ؟ آن حضرت جواب نداد و روانه شد ، باز عمر مطلب را تكرار كرد ، پيغمبر فرمود :\r\n\r\n","description":"","footnote":"\r\n( 1 ) « لم يصلّ عليه » در روايات به معنى لم يدعو له است و بمعنى صلاة اصطلاحى نيست ( مصحح )\r\n","page_name":" 435 ","page_number":435},
  {"content":"\r\nتو مىبينى كه بر او نماز نخواندم « 1 » ولى فرزندش مسلمان است و رعايت حقّ او لازم است .\r\n« وَلا تُعْجِبْكَ أَمْوالُهُمْ » 86 مجمع : علَّت تكرار اين مطلب با فاصله ى كم ممكن است براى تأكيد و تثبيت آن باشد كه چون مردم اندوه دارند از اموال سرمايه داران براى جلوگيرى از چشم داشتن و اندوه بردن مكرّر شده است تا دلهاى فقرا آرام شود و ديگر آرزوى آن نكنند ، و ممكن است اين مطلب براى دو دسته از منافقين باشد مثل اينكه بگوئيم حال حسن تو را ناراحت نكند و هم وضع و حال تقى تو را افسرده نكند .\r\n« وَإِذا أُنْزِلَتْ سُورَةٌ » 87 تفسير ابو السعود : ممكن است مقصود قسمتى از يك سوره ى قرآن باشد .\r\nفخر : همانطور كه كلمه ى كتاب و قرآن ممكن است قسمتى از قرآن و كتاب را بفهماند و هم ممكن است تمام را بفهماند كلمه ى سوره هم ممكن است مقصود قسمتى از سوره باشد كه به منافقان و كافران دستور ميدهد و گفته‌اند : مقصود تمام سوره ى برائت است چون در آن سوره امر به ايمان و جهاد است .\r\n« وَطُبِعَ عَلى » - الخ 88 ابو الفتوح : يعنى مانند اينكه مهرى بر دل نهاده‌اند فكر عقيده و عمل خير در دل خود راه نميدهند .\r\nفخر : طبع و ختم به معنى محرّك و موجب قوى است بر كفر و انحراف كه مانع از ايمان و تسليم باشد . و چون بدون محرّك و موجب كارى انجام نميشود پس آنگاه كه داعى قوى و موجب ثابت براى كفر و انحراف فراهم شد مثل اين است كه دل بر كفر آفريده شده است . حسن بصرى گفته است : طبع بر دل يعنى ميل به كفر به آن اندازه برسد كه دل در برابر ايمان مانند مرده باشد كه چيزى در او اثر نكند ، و معتزله گفته اند\r\n\r\n","description":"","footnote":"\r\n( 1 ) عبارت عربى تفسير برهان چنين است « ما رأيتنا صلَّينا له و لا قمنا على قبر » و معنى آن اينستكه نديدى ما براى او دعا كنيم و بر بالين قبرى درنگ كنيم . و در روايت ديگر كه صافى هم نقل كرده چنين است « هل تدرى ما قلت انّما قلت اللَّهمّ احش قبره نارا و أصله النّار » يعنى رسول خدا ( ص ) بجاى « اللَّهمّ اغفر له » گفته است : خدايا قبرش پر از آتش گردان و او را به آتش بسوزان . ( مصحح )\r\n","page_name":" 436 ","page_number":436},
  {"content":"\r\n\r\nطبع بر دل آن علامتى است كه در دل حاصل مىشود .\r\nتفسير عبده : طبع بر دل و ختم بر آن يعنى حالتى از دل كه علم و وعظ تازه نمىپذيرد و به جز آنچه بر دل و فكر از قديم فراگير شده است تسليم و پذيرا نمىشود و مانند حالت ثابت و وجدان آن شده است .\r\n[ سوره التوبة ( 9 ) : آيات 90 تا 96 
  ]\r\nوَ جاءَ الْمُعَذِّرُونَ مِنَ الأَعْرابِ لِيُؤْذَنَ لَهُمْ وَقَعَدَ الَّذِينَ كَذَبُوا اللَّه وَرَسُولَه سَيُصِيبُ الَّذِينَ كَفَرُوا مِنْهُمْ عَذابٌ أَلِيمٌ ( 90 ) لَيْسَ عَلَى الضُّعَفاءِ وَلا عَلَى الْمَرْضى وَلا عَلَى الَّذِينَ لا يَجِدُونَ ما يُنْفِقُونَ حَرَجٌ إِذا نَصَحُوا لِلَّه وَرَسُولِه ما عَلَى الْمُحْسِنِينَ مِنْ سَبِيلٍ وَاللَّه غَفُورٌ رَحِيمٌ ( 91 ) وَلا عَلَى الَّذِينَ إِذا ما أَتَوْكَ لِتَحْمِلَهُمْ قُلْتَ لا أَجِدُ ما أَحْمِلُكُمْ عَلَيْه تَوَلَّوْا وَأَعْيُنُهُمْ تَفِيضُ مِنَ الدَّمْعِ حَزَناً أَلَّا يَجِدُوا ما يُنْفِقُونَ ( 92 ) إِنَّمَا السَّبِيلُ عَلَى الَّذِينَ يَسْتَأْذِنُونَكَ وَهُمْ أَغْنِياءُ رَضُوا بِأَنْ يَكُونُوا مَعَ الْخَوالِفِ وَطَبَعَ اللَّه عَلى قُلُوبِهِمْ فَهُمْ لا يَعْلَمُونَ ( 93 ) يَعْتَذِرُونَ إِلَيْكُمْ إِذا رَجَعْتُمْ إِلَيْهِمْ قُلْ لا تَعْتَذِرُوا لَنْ نُؤْمِنَ لَكُمْ قَدْ نَبَّأَنَا اللَّه مِنْ أَخْبارِكُمْ وَسَيَرَى اللَّه عَمَلَكُمْ وَرَسُولُه ثُمَّ تُرَدُّونَ إِلى عالِمِ الْغَيْبِ وَالشَّهادَةِ فَيُنَبِّئُكُمْ بِما كُنْتُمْ تَعْمَلُونَ ( 94 )\r\nسَيَحْلِفُونَ بِاللَّه لَكُمْ إِذَا انْقَلَبْتُمْ إِلَيْهِمْ لِتُعْرِضُوا عَنْهُمْ فَأَعْرِضُوا عَنْهُمْ إِنَّهُمْ رِجْسٌ وَمَأْواهُمْ جَهَنَّمُ جَزاءً بِما كانُوا يَكْسِبُونَ ( 95 ) يَحْلِفُونَ لَكُمْ لِتَرْضَوْا عَنْهُمْ فَإِنْ تَرْضَوْا عَنْهُمْ فَإِنَّ اللَّه لا يَرْضى عَنِ الْقَوْمِ الْفاسِقِينَ ( 96 )\r\nترجمه :\r\n91 تازيان بهانه گير ميآيند كه دستورى بگيرند [ و بجنگ نروند 
  ] و آنها كه خدا و پيغمبرش را دروغ دانستند و به جاى خود نشستند [ و به جنگ نرفتند 
  ] به زودى آنها كه از اين مردم كافر بمانند آزارى دردناك بيابند .\r\n","description":"","footnote":"","page_name":" 437 ","page_number":437},
  {"content":"\r\nجهت نزول : زيد بن ثابت گفت : نويسنده پيغمبر بودم روزى سوره ى برائت مىنوشتم و قلم پشت گوش گذارده بودم و پيغمبر ص دستور جهاد داده بود و خود در كار وحى و آيات بود . در اين ميان مردى كور آمد كه من چكنم ؟ اين آيه نازل شد :\r\n« لَيْسَ عَلَى الضُّعَفاءِ » الخ ابن عبّاس گفت : پيغمبر فرمود : كه مردم با او بجهاد روند عده اى از اصحاب آمدند كه يكى عبد اللَّه بن معقل مزنى بود ، گفت بما وسيله بده .\r\nفرمود ندارم كه بشما كمك كنم آنها اندوهناك و با چشم گريان رفتند . اين جمله نازل شد « وَلا عَلَى الَّذِينَ الخ » .\r\nترجمه :\r\n92 البتّه بر ناتوانان و بيماران و آنها كه هزينه ى همگامى بجنگ ندارند گناهى نيست اگر درستى كار خدا و پيغمبر خواهند كه بر نكوكاران راه نتوان بست [ و فرمانى برايشان نباشد 
  ] . چه خدا غفور است و رحيم\r\n93 و نيز گناهى نكردند آنها كه نزد تو اى محمّد آيند تا در سفر سوارشان كنى و گوئى : چيزى ندارم كه سوارتان كنم . آنها با چشم پر اشك باز مىگردند از آن اندوه كه هزينه همگامى ندارند\r\n94 البتّه راه بر آن كسان بسته است كه بىنيازند و دستور بازماندن خواهند ، و خرسندند كه با كناره گيران باشند چون خدا دلهاشان مهر كرده است و نادان باشند .\r\nجهت نزول : مجمع : ابن عبّاس گفته است : هشتاد مرد منافق بودند كه چون پيغمبر از تبوك برگشت فرمود : مسلمانان با آنها همنشينى نكنند . اين آيات « يَعْتَذِرُونَ إِلَيْكُمْ » - الخ براى آنها نازل شد . مقاتل گفته است : براى عبد اللَّه بن ابى نازل شد كه حضور پيغمبر سوگند ياد كرد : در آينده به همه ى جنگها شركت خواهد كرد و خواهش كرد پيغمبر از او راضى باشد .\r\nترجمه :\r\nچون ز جنگ باز گرديد [ و با منافقين رو برو شويد 
  ] ز شما پوزش خواهند بگو اى محمّد ، بهانه نياريد كه دل ما با شما نيست و خدا ز كارتان آگاهمان كرده است و به زودى آنچه كنيد خدا به بيند و هم پيغمبرش وزان پس شما را بسوى آن كس برگردانند كه ديدنى و ناديدنى بداند و از آنچه مىكرديد آگاه تان كنند\r\n96 چون\r\n","description":"","footnote":"","page_name":" 438 ","page_number":438},
  {"content":"\r\n\r\nاز جنگ بسوى منافقين باز آيند به خدا سوگند خورند تا از ايشان درگذريد . شما از آنها روى بگردانيد كه پليدند و جايگاه شان دوزخ است بسزاى كار و كوششى كه مىنمودند\r\n97 آنها سوگند ياد مىكنند تا شما خوشنود ز ايشان باشيد و اگر شما ز اينان خوشدل شديد همانا خدا مردم بدكار را نمىپسندد .\r\nسخن مفسّرين : « جاءَ الْمُعَذِّرُونَ » 91 طبرى و مجمع و ديگران : قاريها كلمه « الْمُعَذِّرُونَ » را بدوگونه خوانده‌اند : 1 - باز بر عين و تشديد ذال ، 2 - با سكون عين و تخفيف ذال .\r\nبه قرائت اوّل ممكن است از اعتذار باشد كه معتذرون بوده است و تا بواسطه قرب مخرج تبديل بذال و ادغام شده است و ممكن است از « عذّر » به معنى اظهار عذر غير مقبول باشد و به اين قرائت ممكن است موضوع مطلب دو دسته باشند ، اوّل آنها كه معذور هستند ميآيند و اذن ميخواهند ، دوّم آنها كه در دوستى خدا و رسول دروغ گفتند ، و ممكن است موضوع مطلب يك دسته باشد و معنى اين باشد كه آنهاى بهانه جو و بدون عذر ميآيند و اذن ميخواهند و بجاى مىنشينند و به دروغ خود را از خدا و پيغمبر مىدانند ، و بقرائت دوم از « اعذار » مشتقّ است و مقصود مردمان معذور است ، و ابن عبّاس همين معنى را پسنديده است چون آنها مردمى از بنى غفار بودند كه آمدند و معذور بودند و به همين جهت دسته ى ديگر كه بجاى نشسته‌اند و در دوستى خدا و پيغمبر دروغگو بوده‌اند پس از اينها با واو عطف گفته شده است كه معلوم است موضوع نقل دو دسته است .\r\n« إِذا نَصَحُوا لِلَّه وَرَسُولِه » 92 امام فخر : يعنى اگر بجنگ نمىروند در عوض خيرخواه هستند كه احتراز دارند از نشر اخبار دروغ بر ضرر مسلمين و آشوبگرى و كوشش مىكنند كه وجودى مفيد باشند براى آنها كه بجنگ رفته‌اند يا بواسطه ى رسيدگى بكارها و سرپرستى خانواده ى آنها و يا برساندن خبر خوشى و سلامتى خانواده - شان كه همه ى اين گونه موافقتها كمك بمسلمين است در جنگ با كفّار .\r\n","description":"","footnote":"","page_name":" 439 ","page_number":439},
  {"content":"\r\n\r\n« ما عَلَى الْمُحْسِنِينَ مِنْ سَبِيلٍ » 92 مجمع : بعضى گفته‌اند : اين جمله عام است و مىفهماند كه نيكوكار در برابر عملش مسئول نيست « 1 » و احسان و نيكى سود رساندن به ديگرى است براى بهره و استفاده ى آن كس بطورى كه هيچ جهت زشت و ناپسند در آن عمل متصوّر نباشد . و ممكن است انسان نسبت به خود محسن و نيكوكار باشد اگر براى خود كار خوب بكند كه مردم بپسندند و او را تمجيد نمايند و البتّه مستحقّ ثواب خواهد بود .\r\n« الَّذِينَ إِذا ما أَتَوْكَ لِتَحْمِلَهُمْ قُلْتَ لا أَجِدُ » 93 ابو الفتوح نوشته است :\r\nواقدى گفت : هفت مرد انصارى بودند چون بگريستند مردمان رغبت ايشان در جهاد بدانستند ، عثمان دو مرد را برنشاند و عبّاس دو مرد را و يامين بن كعب بن النضّر سه كس را ، واقدى گفت : سى هزار مرد با رسول بتبوك حاضر آمدند .\r\nفخر : مجاهد گفته است : سه برادر بودند بنام معقل و سويد و نعمان اولاد مقرن از پيغمبر تقاضا كردند براى رفتن به سفر جنگى تبوك به آنها چكمه و كفش از پوست دباغى شده بدهد و يا نعلين تخت دولا كه مقاومت براى راه دور و دراز داشته باشد ، پيغمبر فرمود : ندارم . آنها با چشم گريان برگشتند ، ابن عبّاس گفته است :\r\nآنها تقاضاى چهارپا و وسيله ى نقليّه كردند پيغمبر فرمود : راه دور است و آدمى را دو شتر لازم است تا يكى براى سوارى و ديگرى براى آنكه آب و توشه ى سفر بر آن بار كند و من چنين وسيله ندارم كه بشما بدهم .\r\n« لِتُعْرِضُوا عَنْهُمْ فَأَعْرِضُوا » 96 فخر : مقاتل گفته است : چون پيغمبر از جنگ تبوك برگشت فرمود : با منافقين مجالست نكنيد و سخن نگوئيد ، و مقصود منافقين اعراض و صفح و گذشت و بخشيدن گناه بوده است ولى دستور اعراض و ترك رابطه رسيد .\r\nيكى از اهل معنى گفته است : آنها اعراض صفح و درگذشتن خواستند و اعراض مقت و غضب با آنها بجواب معيّن شد .\r\n\r\n","description":"","footnote":"\r\n( 1 ) فقهاى از اين جمله بتوضيح روايات استفاده كرده‌اند كه امانتدار چون محسن است در صورت عدم ؟ ؟ ؟ اگر مال امانتى خسارت ديد يا نابود شد ضامن نيست . ( مصحح )\r\n","page_name":" 440 ","page_number":440},
  {"content":"\r\n\r\n\r\n« فَإِنْ تَرْضَوْا عَنْهُمْ فَإِنَّ اللَّه لا يَرْضى » 97 مجمع : مقصود از اين جمله ها اين است كه اگر خدا از آنها راضى نشد شما هم نبايد از آنها راضى باشيد . و اين دستور خود مىفهماند : آنكه رضاى مخلوق بجويد و برضاى خالق ننگرد خداوند دل مردم را از او بگرداند تا با خشم و غضب به او بنگرند چنان كه حديث است از پيغمبر : هر كس كه رضاى حقّ را با خشم خلق بخواهد خدا از او راضى خواهد بود و مردم را هم از او راضى مىكند و آنكه با خشم خدا رضاى مردم بخواهد نه خود از او راضى مىشود و نه خلق را از او خشنود ميدارد .\r\nمثنوى : در دفتر اوّل قصّه ى شير و خرگوش در عذر و پذيرش آن چنين گفته است :\r\n\r\nمرغ بىوقتى سرت بايد بريد\r\nعذر احمق را نمىبايد شنيد\r\n\r\n\r\nعذر احمق بدتر از جرمش بود\r\nعذر نادان زهر هر دانش بود\r\n\r\n\r\nعذرت اى خرگوش از دانش تهى\r\nمن نه خرگوشم كه در گوشم نهى\r\n\r\n\r\nگفت : اى شه ، ناكسى را كس شمار\r\nعذر استم ديده اى را گوش دار\r\n\r\n\r\nخاصه از بهر زكات جاه خود\r\nگمرهى را تو مران از راه خود\r\n\r\n\r\nبحر ، كو آبى بهر جو ميدهد\r\nهر خسى را بر سر و رو مىنهد\r\n\r\n\r\nكم نخواهد گشت دريا زين كرم\r\nاز كرم دريا نگردد بيش و كم\r\n\r\n\r\nگفت دارم من كرم بر جاى او\r\nجامه ى هر كس برم بالاى او\r\n\r\n\r\nحال آن كو قول دشمن را شنود\r\nبين سزاى آنكه شد يار حسود\r\n\r\n\r\nحال فرعونى كه هامان را ستود\r\nحال نمرودى كه شيطان را ستود\r\n\r\n\r\nدشمن ار چه دوستانه گويدت\r\nدام دان گرچه ز دانه گويدت\r\n\r\n\r\nگر تو را قندى دهد آن زهر دان\r\nگر به تو لطفى كند آن قهر دان\r\n\r\nسخن ما : 1 - جمله ى « جاءَ الْمُعَذِّرُونَ مِنَ الأَعْرابِ » به معنى بهانه گيرى نزديكتر است از بىگناهى كه از ابن عبّاس نوشتيم چون كلمه ى اعراب ظاهر است براى مردم بىايمان كه در قرآن به اين معنى استعمال شده است و جمله ى آخر\r\n","description":"","footnote":"","page_name":" 441 ","page_number":441},
  {"content":"\r\n\r\nآيه « الَّذِينَ كَفَرُوا مِنْهُمْ » قرينه است كه هر دو بيدين هستند ولى اوّل بهانه مى - آورند و دوّم بدون بهانه كناره كردند . 2 - ممكن است از جمله ى « ما عَلَى الْمُحْسِنِينَ » تا آخر استفاده شود : هر كس عملى كرد كه به ظاهر خوب بود اگرچه نتيجه ى آن خوب نشد آنكس ملوم و مسئول نيست چون او نيكى كرده است و بموجب عموم آيه محسن شمرده مىشود و در بد شدن نتيجه ى كار تقصير ندارد مگر معلوم شود كه ميدانسته است بد مىشود و غرض بد داشته است .\r\n[ سوره التوبة ( 9 ) : آيات 97 تا 102 
  ]\r\nالأَعْرابُ أَشَدُّ كُفْراً وَنِفاقاً وَأَجْدَرُ أَلَّا يَعْلَمُوا حُدُودَ ما أَنْزَلَ اللَّه عَلى رَسُولِه وَاللَّه عَلِيمٌ حَكِيمٌ ( 97 ) وَمِنَ الأَعْرابِ مَنْ يَتَّخِذُ ما يُنْفِقُ مَغْرَماً وَيَتَرَبَّصُ بِكُمُ الدَّوائِرَ عَلَيْهِمْ دائِرَةُ السَّوْءِ وَاللَّه سَمِيعٌ عَلِيمٌ ( 98 ) وَمِنَ الأَعْرابِ مَنْ يُؤْمِنُ بِاللَّه وَالْيَوْمِ الآخِرِ وَيَتَّخِذُ ما يُنْفِقُ قُرُباتٍ عِنْدَ اللَّه وَصَلَواتِ الرَّسُولِ أَلا إِنَّها قُرْبَةٌ لَهُمْ سَيُدْخِلُهُمُ اللَّه فِي رَحْمَتِه إِنَّ اللَّه غَفُورٌ رَحِيمٌ ( 99 ) وَالسَّابِقُونَ الأَوَّلُونَ مِنَ الْمُهاجِرِينَ وَالأَنْصارِ وَالَّذِينَ اتَّبَعُوهُمْ بِإِحْسانٍ رَضِيَ اللَّه عَنْهُمْ وَرَضُوا عَنْه وَأَعَدَّ لَهُمْ جَنَّاتٍ تَجْرِي تَحْتَهَا الأَنْهارُ خالِدِينَ فِيها أَبَداً ذلِكَ الْفَوْزُ الْعَظِيمُ ( 100 ) وَمِمَّنْ حَوْلَكُمْ مِنَ الأَعْرابِ مُنافِقُونَ وَمِنْ أَهْلِ الْمَدِينَةِ مَرَدُوا عَلَى النِّفاقِ لا تَعْلَمُهُمْ نَحْنُ نَعْلَمُهُمْ سَنُعَذِّبُهُمْ مَرَّتَيْنِ ثُمَّ يُرَدُّونَ إِلى عَذابٍ عَظِيمٍ ( 101 )\r\nوَ آخَرُونَ اعْتَرَفُوا بِذُنُوبِهِمْ خَلَطُوا عَمَلًا صالِحاً وَآخَرَ سَيِّئاً عَسَى اللَّه أَنْ يَتُوبَ عَلَيْهِمْ إِنَّ اللَّه غَفُورٌ رَحِيمٌ ( 102 )\r\nمعنى لغات : اعراب - عربهاى بيابانى و مفرد آن اعرابى با تشديد يا است اجدر - از مصدر جداره بفتح جيم بمعنى شايسته و مناسب ، مغرم - پرداخت\r\n","description":"","footnote":"","page_name":" 442 ","page_number":442},
  {"content":"\r\n\r\nقرض و ضرر تجارت و باجبار چيزى دادن ، دائرة - حوادث ناگوار روزگار . قربات - جمع قربه بضمّ قاف عمل نيك موجب نزديكى به خدا ، صلوات - جمع صلاة بمعنى دعا و تسبيح و از جانب خداوند رحمت است و ثنا ، مردوا - از مصدر مرود و مرودة ، بضمّ ميم و راء و مرادة بفتح ميم بمعنى سركشى و نافرمانى و تجاوز از حدّ .\r\nترجمه :\r\n98 عربهاى بيابانى سخت بيدين و بددلند و سزاوارترند [ دستورها 
  ] و اندازه ها [ ى كار و زندگى 
  ] كه خدا بر پيغمبر خود فرو فرستاده ندانند و البتّه خدا داناى درستكار است [ كه آنها را بشناسد و بشناساند 
  ]\r\n99 و مردمى از اين اعراب آنچه به راه خدا ميدهند زيان خود مىپندارند و چشم به راه گردش روزگار بر نابودى شما باشند ولى روزگار بر زيان آنان بچرخد كه خداوند شنوا و دانا [ ى كار همگان است 
  ]\r\n100 و هم از اين عربها هستند كه به خدا و رستاخيز گرويده‌اند و آنچه به راه خدا ميدهند دستاويز نزديكى بحقّ و دعا و خوشنودى پيغمبر [ براى خود 
  ] مىدانند آگاه بودند كه آن راه نزديكى ايشان به خدا است و به زودى او به مهر خود درونشان كند كه او آمرزنده است و مهربان\r\n101 و جلوفتادگان مهاجر و انصار نخستين و كسانى كه در نكوكارى بدنبال ايشان رفتند خدا ز ايشان خوشنود شد و ايشان ز خدا و او براىشان بهشتها آماده كرده است كه رودها از آن روان است و پيوسته در آن جاودان بمانند و بهره ى بزرگ است اين\r\n102 و از آن تازيان كه پيرامون شمايند بد دل بوند و هم از مردم مدينه [ و شهرتان 
  ] به بددلى ز اندازه فزون شدند كه تو اى محمّد آنان را نشناسى و ما آنها را بدانيم ، به دو نوبت به زودى [ در اين جهان 
  ] آزارشان كنيم وز آن پس بآزارى بزرگشان باز گردانند .\r\nو گروهى ديگر كه گناهان خود بگفتند و كار بد و خوب بهم آميختند اميد است كه خدا بر آنان ببخشايد كه همانا خدا آمرزنده است و مهربان .\r\nسخن مفسّرين : « الأَعْرابُ أَشَدُّ » - تا آخر آيه 98 طبرى : چون عرب بيابانى سختدل و جاهل است و دور از تمدّن از اين جهت در آيه توصيف شده است بشدت نفاق و شايستگى بنادانى احكام ، و براى من نقل كرده‌اند : زيد بن ؟ ؟ ؟ كه\r\n","description":"","footnote":"","page_name":" 443 ","page_number":443},
  {"content":"\r\n\r\nدستش در جنگ نهاوند نابود شده بود ، روزى براى دوستان خود نقل حديث مى - كرده ، و عربى بيابانى آنجا نشست و چون قدرى گوش داد گفت : سخن تو دلربا است و دست بريده ات حكايت از دزدى تو مىكند . زيد گفت : اين دست چپ است و براى سرقت دست راست بريده مىشود . او گفت : به خدا قسم كه من نمىدانم شما كدام دست را براى دزدى مىبريد . زيد گفت : خدا راست گفته است « الأَعْرابُ أَشَدُّ كُفْراً وَنِفاقاً وَأَجْدَرُ أَلَّا يَعْلَمُوا حُدُودَ ما أَنْزَلَ اللَّه » .\r\n« يَتَرَبَّصُ بِكُمُ الدَّوائِرَ » 99 مجمع : زجّاج و فرّاء گفته‌اند : يعنى منافقين منتظر بودند كه پيغمبر ص كشته شود يا بميرد و آنها بدين خود برگردند .\r\n« عَلَيْهِمْ دائِرَةُ السَّوْءِ » 99 مجمع : ابن كثير و ابو عمر « السّوء » با ضمّ سين خوانده‌اند و ديگران با فتح سين « 1 » .\r\n« وَصَلَواتِ الرَّسُولِ » مجمع : قتاده گفته است يعنى دعاى پيغمبر بخير و بركت ، ابن عبّاس و حسن بصرى گفته‌اند : مقصود استغفار پيغمبر است .\r\n« قُرْبَةٌ لَهُمْ » 100 مجمع : بعضى قاريها با ضمّ راء و اكثر با سكون راء قرائت كرده‌اند .\r\nمثنوى دفتر اوّل در معنى حديث « اللَّهمّ اعط كلّ منفق خلفا و كلّ ممسك تلفا » .\r\n\r\nگفت پيغمبر كه دايم بهر پند\r\nدو فرشته خوش منادى مىكنند\r\n\r\n\r\nكاى خدايا منفقان را سير دار\r\nهر درمشان را عوض ده صد هزار\r\n\r\n\r\nاى خدايا ممسكان را در جهان\r\nتو مده الَّا زيان اندر زيان\r\n\r\n\r\nاى خدايا منفقان را ده خلف\r\nاى خدايا ممسكان را ده تلف\r\n\r\n\r\nمنفق و ممسك محل بين به بود\r\nچون محلّ باشد مؤثّر مىشود\r\n\r\n\r\nاى بسا امساك كز انفاق به\r\nمال حقّ را جز بامر حقّ مده\r\n\r\n\r\n","description":"","footnote":"\r\n( 1 ) اهل ادب هر كجا كه « سوء » مضاف باشد با ضمّ سين خوانند و هر كجا كه مضاف اليه باشد با فتح . ( مصحح )\r\n","page_name":" 444 ","page_number":444},
  {"content":"\r\n\r\n\r\nتا عوض يا بى تو مال بيكران\r\nتا نباشى از عداد كافران\r\n\r\n\r\nكاشتران قربان همى كردند تا\r\nچيره گردد تيغشان بر مصطفى\r\n\r\n\r\nامر حقّ را باز دان ار واصلى\r\nامر حقّ را در نيابد هر دلى\r\n\r\n« وَالسَّابِقُونَ الأَوَّلُونَ مِنَ الْمُهاجِرِينَ وَالأَنْصارِ » 101 مجمع : يعقوب كلمه ى « انصار » را با رفع خوانده است و اين قرائت عمر و حسن بصرى و قتاده بوده است .\r\nو قرائت مشهور « انصار » با جر است و صداى زير « راء » و به قرائت دوّم معنى جمله چنين است سابقين و دسته ى اوّل فقط مهاجرين هستند ، و به قرائت دوّم معنى اين است كه سابقين مهاجرين هستند و انصار كسانى هستند ، و اختلاف است در اينكه سابقين و پيشقدمهاى اوّل چه كسانى بوده‌اند و اين آيه براى كه نازل شده است از سعيد بن مسيّب و حسن بصرى و ابن سيرين و قتاده نقل شده است ، آن عدّه ى مسلمين هستند كه به دو قبله نماز خواندند ، يعنى آن وقت كه پيغمبر ص رو به بيت - المقدس نماز ميخواند مسلمان شدند و تا تغيير قبله زنده بودند و رو بكعبه نماز خواندند ، شعبى گفته است : مقصود آن عدّه ى از مسلمين است كه بحديبيه در بيعت رضوان حاضر بودند ، چون پس از آنكه مشركين مانع پيغمبر شدند از رفتن بمكّه و انجام عمره ، و مسلمين با آنها مبارزه كردند و سنگ و تير به طرف يكدگر انداختند زد و خورد كردند و پيغمبر ( ص ) در زير درخت بود و مردم را دعوت فرمود با او بيعت كنند بر ثبات قدم و در جاى ماندن و از جلو اعراب فرار نكنند و مسلمين با آن حضرت بيعت كردند ، اين بيعت مشهور است ببيعت رضوان . و پس از آن روز هر كس كه مهاجرت كرد و مسلمان شد از مهاجرين اوّلين شمرده نمىشد . عطاء بن ابى رباح گفته است : مسلمانانى كه در جنگ بدر حاضر بودند مشمول اين آيه هستند .\r\nجبّائى گفته است : هر كس پيش از هجرت پيغمبر ص به مدينه مسلمان شده است ، از « سابقون الاوّلون من المهاجرين » است . و نيز اختلاف است كه اوّل مسلمان كه بوده است ؟ ابن عبّاس و جابر و انس مالك و زيد بن ارقم و مجاهد و قتاده و ابن اسحاق گفته‌اند : اوّل خديجه مسلمان شد و بعد علىّ عليه السّلام . ابراهيم نخعى\r\n","description":"","footnote":"","page_name":" 445 ","page_number":445},
  {"content":"\r\n\r\n\r\nگفته است : بعد از خديجه ابو بكر مسلمان شد . زهرى و سليمان بن يسار و عروه بن ابى الزّبير گفته‌اند : زيد بن حارثه بعد از خديجه مسلمان شد . و از عبد الرّحمان بن عوف نقل كرده‌اند كه « السّابقون الاوّلون » ده نفر از قريش بودند و اول آنها علىّ ( ع ) بود كه پيش قدم در اسلام شد .\r\nفخر : اهل حديث متّفق شده‌اند كه اوّل مسلمان از مردها ابو بكر و از زنها خديجه و از بچه ها علىّ عليه السّلام و از موالى زيد بن ثابت ، و روايت شده است كه عمر خطاب اين آيه را چنين ميخواند « و الانصار الَّذين اتّبعوا » و انصار را مرفوع تلفّظ ميكرد و واو بعد از انصار كه در قرائتهاى ديگر هست او تلفط نمىكرد و معنى چنين ميشد : سابقين و پيشقدمها فقط مهاجرين هستند ، و آن انصار كه پيرو نيكوكارىهاى مهاجرين هستند خدا از آنها راضى است ، و آنها از خدا راضى هستند . يك روز عمر به همين طرز ميخواند ، ابى بن كعب شنيد و گفت : سوگند به خدا پيغمبر بما اين طور تعليم كرد « انصار و الَّذين » با رفع « انصار » بعلاوه ى واو و آن وقت تو در بقيع مدينه برگ درخت سلم براى دبّاغى ميفروختى . عمر گفت : راست ميگوئى تو آنجا آسوده خاطر بحضور پيغمبر بودى و ما غايب شده بوديم براى كسب و كار خود . و اگر بخواهى بگوئى كه ما پيش قدم بوديم كه مهاجرين را به شهر و خانه ى خود جاى داديم و يارىشان كرديم تا قرائت تو مناسب با رفتار شما باشد و براى ياد آورى آن باشد البته راست و درست است . و بعضى گفته‌اند : اين بحث در قرائت آيه ميان عمر و زيد بن ثابت بود و زيد ، ابى بن كعب را شاهد درستى قرائت خود معرّفى كرد .\r\nطبرى : محمّد بن كعب قرظى گفت : عمر شنيد : مردى اين آيه را بقرائت مشهور ميخواند . دست او را گرفت و پرسيد : كه اين قرائت را به تو آموخته است ؟ او جواب داد : ابى بن كعب به من آموخته است . گفت : با من باش تا تو را نزد او ببرم چون با ابى رو برو شدند عمر از ابى پرسيد : تو چنين قرائتى به اين مرد آموخته اى ؟\r\nاو جواب داد بلى . پرسيد : از پيغمبر ص اين طور شنيدى ؟ جواب داد بلى . عمر\r\n","description":"","footnote":"","page_name":" 446 ","page_number":446},
  {"content":"\r\nگفت : من مىپنداشتم كه خدا اين منزلت پيشقدمى را فقط بما مهاجرين عنايت كرده است و غير ما نصيبش نخواهد شد . ابىّ بن كعب گفت تصديق اين آيه در اوّل سوره ى جمعه است : « وَآخَرِينَ مِنْهُمْ لَمَّا يَلْحَقُوا بِهِمْ وَهُوَ الْعَزِيزُ الْحَكِيمُ » و در سورهء حشر است : « وَالَّذِينَ جاؤُ مِنْ بَعْدِهِمْ يَقُولُونَ رَبَّنَا اغْفِرْ لَنا وَلإِخْوانِنَا الَّذِينَ سَبَقُونا بِالإِيمانِ » و در سوره ى انفال است : « وَالَّذِينَ آمَنُوا مِنْ بَعْدُ وَهاجَرُوا وَجاهَدُوا مَعَكُمْ فَأُولئِكَ مِنْكُمْ » . اين بود منقول از طبرى : و مقصود ابى از نقل آيات اين است : در سه جاى ديگر قرآن ، مهاجر و انصار در يك درجه و پيش قدم به اسلام معرّفى شده‌اند .\r\n« تَجْرِي تَحْتَهَا الأَنْهارُ » 101 مجمع : ابن كثير « من تحتها » خوانده است .\r\nو در قرآنهاى مردم مكّه نيز كلمه ى « من » بوده است . و ديگران بدون « من » قرائت كرده‌اند .\r\n« سَنُعَذِّبُهُمْ مَرَّتَيْنِ » 101 مجمع : و ديگر مفسّرين چندين موجب آزار در زندگى نقل كرده‌اند و گرفتارى در قبر پس از مردن يكى از آن گرفتاريهاى زندگى بگفته ى ابن عبّاس رسوائى بود كه در يك روز جمعه پيغمبر ص بر منبر بخطبه بود چند نفر از آنها بنام ياد كرد كه تو منافق هستى از مسجد بيرون برو و اين يك آزار براى آنها بود و پس از مرگ هم در قبر عذاب شدند . و بگفته ى مجاهد يك آزار اسارت و كشته شدن بدست مسلمين بود . و بگفته ى ابن اسحاق يك آزار معاشرت با مسلمين بود كه ميديدند آنها قوّت و قدرت دارند . و بگفته ى امام فخر بهتر اين است كه بگوئيم : حيات سه مرتبه دارد ، اوّل - حيات مادّى دنيا . دوّم - حيات گور و دوران پيش از قيامت . سوّم - حيات قيامت و معاد انسان ، و كلمه ى مرّتين در آيه بمعنى دو نوبت ، اوّلش - همه ى اقسام آزار و عذاب دنيا است و نوبت دوّم - عذاب قبر است ، و جمله ى « ثُمَّ يُرَدُّونَ إِلى » مقصود آزار در حيات سوّم است كه قيامت باشد .\r\n« وَآخَرُونَ اعْتَرَفُوا » 102 فخر : بعضى گفته‌اند : مقصود چند نفر منافق\r\n","description":"","footnote":"","page_name":" 447 ","page_number":447},
  {"content":"\r\n\r\nاست كه توبه كردند . بعضى گفتند : مقصود آن مسلمين تنبل هستند كه بجنگ تبوك نرفتند و پشيمان شدند و توبه كردند . و آنها سه نفر بودند : ابو لبابه و اوس بن ثعلبه و وديعه بن حزام ، بعضى گفته‌اند : ده نفر بودند ، و هفت نفر آنها با همين سه نفر چون آيات قرآن اينجور مردم را لعن و تهديد كرد آنها خود را بستون مسجد بستند .\r\nچون پيغمبر ( ص ) برگشت : مردم عرض كردند : اينها سوگند ياد كرده‌اند كه در آنجا بمانند تا پيغمبر آنها را بگشايد ، و چون اين آيه نازل شد آنها را گشود و آنها گفتند چون دوستى مال ما را از اين فيض محروم كرد اينك اموال ما كه به فقرا بدهى و ما را پاك كنى ، قبول نفرمود تا اين آيه نازل شد « خُذْ مِنْ أَمْوالِهِمْ » .\r\n« خَلَطُوا عَمَلًا صالِحاً وَآخَرَ سَيِّئاً » 102 فخر : يعنى بطور كلَّى كار خوب و بد را با هم فراهم مىكنند . و اين آيه دليل است كه عقيده ى بحبط عمل باطل است « 1 » .\r\nيعنى اين عقيده كه كار بد اثر خوب را نابود مىكنند درست نيست و هر كارى از خوب و بد اثر خود را ميبخشد و اين آيه صريح است كه با هم آميخته ميشوند و اثر خود را دارند نه آن كه يكى يكى ديگرى را نابود كند .\r\n« عَسَى اللَّه أَنْ يَتُوبَ عَلَيْهِمْ » 102 فخر : اين آيه صريح است كه توبه از جانب خدا و بايجاد او است . معتزله گفته‌اند : مقصود از « يَتُوبَ عَلَيْهِمْ » اين است كه خدا توبه ى آنها را ميپذيرد .\r\nسخن ما : 1 - جمله ى « الأَعْرابُ أَشَدُّ » تا آخر آيه شايد معرّفى منفى است براى راهنمائى بمثبت كه محيط دور از تمدن و وسيله ى تعليم و تربيت آماده تر است براى جهل و وحشيگرى . اين است كه عرب بيابانى كفر و نفاق و نادانيش از همفكرهاى شهرنشين خودش بيشتر است .\r\nمثنوى در دفتر سوّم از حكايت ميهمان شدن خواجه بروستا گفته است :\r\n\r\nده مرو ده مرد را احمق كند\r\nعقل را بىنور و بىرونق كند\r\n\r\n\r\nقول پيغمبر شنو اى مجتبى\r\nكور عقل آمد وطن در روستا\r\n\r\n\r\n","description":"","footnote":"\r\n( 1 ) سخن در معنى صحيح حبط در ص 367 گذشت .\r\n","page_name":" 448 ","page_number":448},
  {"content":"\r\n\r\n\r\nهر كه روزى باشد اندر روستا\r\nتا بماهى ، عقل او نايد بجا\r\n\r\n\r\nتا بماهى احمقى با او بود\r\nاز حشيش « 1 » ده جز اينها چه درود ؟\r\n\r\n\r\nوانكه ماهى ، باشد اندر روستا\r\nروزگارى ، باشدش جهل و عمى\r\n\r\nو حديث « عليكم بالسّواد الاعظم » شايد اشاره به همين شرط مهم زندگى است كه تربيت و ادب و دين و انسانيّت در محيط كوچك محدود دور از وسائل فراهم نمى - شود ، و شايد به همين مناسبت در آيت بعد گفته شده است و « مِنَ الأَعْرابِ مَنْ يُؤْمِنُ » كه بيابانى و روستانشين بطور كلَّى محروم از علم و فهم و ايمان است مگر فردى نادر و كم ، 2 - آيت آخر « خَلَطُوا عَمَلًا صالِحاً » اگرچه ديگران استنباط كرده‌اند : معنى « خلطوا » بقاى اثر خوب و بد است كه هر دو اثر خود را ميبخشد ، ولى فهم و تصديق اين مطلب دشوار است كه هر دو مثبت و منفى اثر بگذارد ، و مانند دو ماده ى مخلوط فرض نكرده‌اند كه نتيجه ى آن حالت سوّم و ماده ى ديگرى غير از دو ماده ى اوّل باشد مثل سكنجبين كه مورد مثل بوده است و مخلوطى از سركه و شيرينى است . پس بايد چنين فكر كنيم كه آميختن كار خوب با بد نتيجه اش پس از ميزان و حساب معلوم مىشود كه كدام برتر است ، اگر يك خوب با ارزش و بزرگ با چند بد كوچك و كم ضرر آميخته بهم شد البتّه خوب محسوب خواهد شد و بدها بىاثر ميمانند و همچنين به عكس و همانطور كه يك موجود در تحوّلات خود هر تغيير كه مىكند و بهر صورت كه در ميآيد نام و وصف و خصوصيّات آن را به خود ميگيرد انسان هم در تحوّلات مادى خود همين طور است و نيز تحوّلات و تغييرات معنوى او نيز چنين خواهد بود . فرض كنيد : يك دانه گندم پس از سبز شدن گياه است بعد خوشه است و مرتبه ى آخر آن گندم است ، و در هر درجه خاصيّت مخصوص و نام مخصوص و ارزش مخصوص به خود دارد انسان هم بچه ى در شكم مادر و جنين است بعد نوزاد مىشود ، بچه ى كوچك مىشود ، جوان مىشود ، كامل مرد مىشود ، پيرمرد مىشود ، كه احتياجات و ادراكات و توانائيها و ديگر خواصّ آدمى او در هر يك از اين مراحل غير از مرحله ى ديگر است . و همين طور است\r\n\r\n","description":"","footnote":"\r\n( 1 ) گياه و علف .\r\n","page_name":" 449 ","page_number":449},
  {"content":"\r\n\r\nنيكوكارى و بدكارى او كه در هر موقعى داراى خصوصيّتى است يك وقت بد و گناهكار است و نوبت ديگر فرمانبر و نيكوكار است ، و همانطور كه در هر مرحله و خصائص آن كه بميرد آن خصائص و مزايا و نواقص به او نسبت داده مىشود و ميگويند جوان مرد ، يا جاهل مرد ، يا پير مرد ، يا هنرمند مرد ، و نيز دانه ى گندم در هر مرحله نابود شود ، ميگويند علف خشك شد ، خوشه خشك شد ، گندم خشك شد ، همين طور است گناهكارى و فرمانبرى انسان كه آخر مرتبه ى او يا گناه بيشتر است البتّه گناهكار مرده است و اگر اطاعت و عبادت او بيشتر باشد مؤمن و فرمانبر مرده است پس مقصود از « خَلَطُوا عَمَلًا صالِحاً وَآخَرَ سَيِّئاً » شايد اين باشد كه منافقين عذاب مىشوند و اين دسته كه كار منافق و مؤمن مىكنند مانند آنها گرفتار نيستند و ممكن است اگر كار خوبشان زياد بود و دم آخر صالح و نيكوكار بودند مشمول توبه و آمرزش شوند و گر نه گرفتار خواهند بود و شايد جمله ى « عَسَى اللَّه أَنْ يَتُوبَ » براى همين انتظار باشد كه شايد خوبىشان بيشتر باشد و خدا توبه شان را بپذيرد ، و شايد كمتر باشد و قابل توبه نباشند .\r\n[ سوره التوبة ( 9 ) : آيات 103 تا 110 
  ]\r\nخُذْ مِنْ أَمْوالِهِمْ صَدَقَةً تُطَهِّرُهُمْ وَتُزَكِّيهِمْ بِها وَصَلِّ عَلَيْهِمْ إِنَّ صَلاتَكَ سَكَنٌ لَهُمْ وَاللَّه سَمِيعٌ عَلِيمٌ ( 103 ) ألَمْ يَعْلَمُوا أَنَّ اللَّه هُوَ يَقْبَلُ التَّوْبَةَ عَنْ عِبادِه وَيَأْخُذُ الصَّدَقاتِ وَأَنَّ اللَّه هُوَ التَّوَّابُ الرَّحِيمُ ( 104 ) وَقُلِ اعْمَلُوا فَسَيَرَى اللَّه عَمَلَكُمْ وَرَسُولُه وَالْمُؤْمِنُونَ وَسَتُرَدُّونَ إِلى عالِمِ الْغَيْبِ وَالشَّهادَةِ فَيُنَبِّئُكُمْ بِما كُنْتُمْ تَعْمَلُونَ ( 105 ) وَآخَرُونَ مُرْجَوْنَ لأَمْرِ اللَّه إِمَّا يُعَذِّبُهُمْ وَإِمَّا يَتُوبُ عَلَيْهِمْ وَاللَّه عَلِيمٌ حَكِيمٌ ( 106 ) وَالَّذِينَ اتَّخَذُوا مَسْجِداً ضِراراً وَكُفْراً وَتَفْرِيقاً بَيْنَ الْمُؤْمِنِينَ وَإِرْصاداً لِمَنْ حارَبَ اللَّه وَرَسُولَه مِنْ قَبْلُ وَلَيَحْلِفُنَّ إِنْ أَرَدْنا إِلَّا الْحُسْنى وَاللَّه يَشْهَدُ إِنَّهُمْ لَكاذِبُونَ ( 107 )\r\nلا تَقُمْ فِيه أَبَداً لَمَسْجِدٌ أُسِّسَ عَلَى التَّقْوى مِنْ أَوَّلِ يَوْمٍ أَحَقُّ أَنْ تَقُومَ فِيه فِيه رِجالٌ يُحِبُّونَ أَنْ يَتَطَهَّرُوا وَاللَّه يُحِبُّ الْمُطَّهِّرِينَ ( 108 ) أفَمَنْ أَسَّسَ بُنْيانَه عَلى تَقْوى مِنَ اللَّه وَرِضْوانٍ خَيْرٌ أَمْ مَنْ أَسَّسَ بُنْيانَه عَلى شَفا جُرُفٍ هارٍ فَانْهارَ بِه فِي نارِ جَهَنَّمَ وَاللَّه لا يَهْدِي الْقَوْمَ الظَّالِمِينَ ( 109 ) لا يَزالُ بُنْيانُهُمُ الَّذِي بَنَوْا رِيبَةً فِي قُلُوبِهِمْ إِلَّا أَنْ تَقَطَّعَ قُلُوبُهُمْ وَاللَّه عَلِيمٌ حَكِيمٌ ( 110 )\r\n","description":"","footnote":"","page_name":" 450 ","page_number":450},
  {"content":"\r\nمعنى لغات : مرجون - از فعل ارجى الامر يعنى كار را بتأخير انداخت و بوقت ديگر معيّن كرد . از شكار بهره نبرد و نتوانست شكار كند . ضرار - مخالفت ، زيان ، شفا - بقيّه ى ماه پيش از غروب ، كناره و حدّ هر چيز ، جرف - كناره هاى رود كه آب زير آن را خراب كرده و خاك آن را كنده است . انهار - از مصدر « انهيار » بمعنى خرابى و ريختن ساختمان و بناء ترجمه :\r\n103 اى پيغمبر از سرمايه هاى مسلمانان براى ناداران بگير تا ز گناه پاكشان كنى و پاكيزه شان كنى [ كه روانشان خوىگير نكوكارى شود 
  ] و براىشان دعا كن كه دعاى تو آرامش ايشان بود و خدا شنوا است و دانا [ به آنچه گوئيد و كنيد 
  ]\r\n104 مگر ندانند : خدا پشيمانى ز گناه را از بندگان خود مىپذيرد و صدقات و مال فقيران را او مىگيرد و البتّه او همه توبه ها پذيرد و مهربانى كند . اى محمّد بمردم بگو :\r\n105 به كار خود باشيد [ كه آنچه كنيد نمودار مىشود و 
  ] به زودى خدا آن را بيند و هم پيغمبر و مؤمنان و ديرى نشود كه شما را بسوى آن برند كه آگاه ز ديدنى و ناديدنى بود وز آنچه مىكنيد خبردارتان كند\r\n106 و گروهى هستند [ كه خوبى و بدىشان نمودار نيست 
  ] چشم به راه فرمان خدايند كه يا بيازاردشان و يا بر آنان ببخشايد چه خدا داناى استواركار بود\r\n107 و آن كسان كه نمازگاهى ساختند براى زيان و بيدينى و جدائى مسلمانان و هم پناهگاهى براى آنكه زين پيش با خدا و پيغمبرش در ستيز بود و سوگند ميخورند : زين مسجد ساختن جز نكو - كارى نخواستيم ، خدا گواه است كه همگىشان دروغگويند\r\n108 اى پيغمبر تو\r\n","description":"","footnote":"","page_name":" 451 ","page_number":451},
  {"content":"\r\n\r\nهرگز در آن به نماز مايست كه البتّه آن مسجد نخستين روز مسلمانى پايه بر پرهيزگارى نهاده ، شايسته تر است كه تو در آن نماز بخوانى چه در آن مردانى بودند كه دوست دارند خود را ز پليدى پاك دارند و خدا پاكان را دوست بدارد\r\n109 آيا آنچه پايه گذاريش بر پرهيزگارى خداوندى شده است بهتر است يا آن ساخته بر كناره ى شكسته و از هم جدا شده سرازير بر آتش دوزخ ؟ [ البتّه كه چنين كار ستم است 
  ] و خدا گروه ستمكاران را رهبرى نكند\r\n110 هميشه آن ساخته شدن انديشه و نگرانى دلهاشان شده است تا كه آن دلها بشكافد [ وز اندوه كار خود بميرند 
  ] چه خدا دانا بود و درستكار باشد .\r\nسخن مفسّرين : « خُذْ مِنْ أَمْوالِهِمْ صَدَقَةً » 103 مجمع : حسن بصرى گفته است : يعنى از اموال آن مردم كه بجنگ نرفتند و پشيمان شدند و توبه كردند صدقه بگير براى كفاره ى گناهشان . جبّائى و بيشتر مفسّرين گفته‌اند : مقصود زكات واجب است .\r\n« وَصَلِّ عَلَيْهِمْ » 103 مجمع : يعنى دعا كن كه صدقه شان پذيرفته شود ، و روايت شده است در كتاب صحيح مسلم و صحيح بخارى از عبد اللَّه بن ابى أوفى كه چون عده اى زكات خود را ميآوردند پيغمبر ميفرمود : « اللَّهم صلّ عليهم » و پدرم كه از اصحاب شجره و بيعت رضوان بود خدمت پيغمبر ( ص ) صدقه برد ، آن حضرت فرمود « اللَّهم صلّ على آل ابي اوفى » .\r\n« إِنَّ صَلاتَكَ » 103 مجمع : مردم كوفه مفرد خوانده‌اند و ديگران « صلواتك » به صورت جمع قرائت كرده‌اند .\r\n« وَآخَرُونَ مُرْجَوْنَ لأَمْرِ اللَّه » 106 طبرى : مقصود آنها است كه بجنگ نرفتند و مثل أبو لبابة و ديگران عذر نخواستند و آنها سه نفر بودند بنام هلال بن اميّه و مرارة - ابن ربيع ، و كعب بن مالك و كار آنها محوّل شد بآينده كه توبه شان پذيرفته شد بآيات بعد « لَقَدْ تابَ اللَّه » .\r\nمجمع : مردم مدينه و كوفه « مرجون » قرائت كرده‌اند و ديگران « مرجئون » با\r\n","description":"","footnote":"","page_name":" 452 ","page_number":452},
  {"content":"\r\n\r\n\r\nهمزه قرائت كرده‌اند .\r\n« وَالَّذِينَ اتَّخَذُوا مَسْجِداً ضِراراً وَكُفْراً » 107 مجمع : مردم مدينه « الَّذين » بىواو خوانده‌اند ، و ديگر قاريها « وَالَّذِينَ » با واو قرائت كرده‌اند .\r\nابو الفتوح نوشته است : مفسّران گفتند : بنى عمرو بن عوف مسجد قبا بنمازگاه خود گرفتند و رسول را آنجا بردند تا يك روز نماز جماعت بكرد ، بنى اعمام ايشان را حسد آمد برايشان گفتند : ما نيز مسجدى كنيم در پهلوى مسجد ايشان و از رسول در خواهيم تا آنجا نماز كند . چون ابو عامر الرّاهب از شام آيد او را به امام مسجد كنيم ، و اين ابو - عامر از ايشان بود و پدر حنظله بود كه او را غسيل الملائكه گفتندى روز احد او را بكشتند در معركه او را بشسته يافتند ، رسول را بگفتند . گفت : من ديدم فرشتگان را كه غسل او پرداخته بودند با ابريق زرين به آسمان ميشدند . و اين ابو عامر ترسا بود و راهب بود در جاهليّت ، چون رسول بپيغمبرى مبعوث شد بنزديك رسول آمد و او را گفت : اين دين چيست كه تو آورده اى ؟ رسول گفت : دين حنيفى است دين ابراهيم . گفت : من بر آن دينم . رسول او را گفت : تو بر آن دين نه اى . او گفت : اين دين ابراهيم است و لكن تو چيزى درآورده اى كه از آن نيست . رسول گفت : نه چنين است كه تو گفتى و لكن دينى است پاكيزه و روشن كه آورده‌ام . ابو عامر گفت :\r\nآن را كه از ما دروغ ميگويد او را خدا بميراند تنها - رانده - غريب . پيغمبر ( ص ) گفت : آمين و او را ابو عامر الفاسق خواندندى . در احد و چند غزات در ميان كافران با رسول و لشكر رسول كارزار كردى تا روز حنين چون روز حنين هوازن بگريختند او نيز بگريخت و بشام شد و كس فرستاد و بمنافقان كه چندان كه توانى ساز و سلاح بدست بنهى و براى من مسجد بنا كنى كه من بنزديك قيصر ميروم تا از او لشكرى بستانم و بيايم و با محمّد كارزار كنم و ايشان را از مدينه بيرون كنم . اين جماعت بيامدند و دوازده مرد بودند ثعلب بن حاطب و معتب بن قشير و وديعه بن ثابت و غيرهم مسجدى بنا كردند در پهلوى مسجد قبا و مجمّع بن جاريه امام بود . چون فارغ شد بيامدند و رسول را گفتند : يا رسول اللَّه يك روز آنجا آى و نماز كن آنجا براى ما . و اين آن وقت بود كه\r\n","description":"","footnote":"","page_name":" 453 ","page_number":453},
  {"content":"\r\nرسول ساز آن ميكرد تا بغزات تبوك شود ، رسول گفت من مشغولم چون باز آيم آنگاه بگويم كه چه بايد كرد ، چون رسول بازگشت ايشان بيامدند و گفتند : ما ميخواهيم تا به مسجد ما آئى و آنجا نماز كنى و دعا كنى ما را ببركت . و رسول بر در مدينه بود هنوز در شهر نرفته بود پيراهن بخواست تا در پوشد و آنجا رود . جبرئيل آمد و اين آيات آورد « وَالَّذِينَ اتَّخَذُوا مَسْجِداً » چون اين آيه آمد مالك بن الدّخشم را « و غير او » گفت به روى و به مسجد اين ظالمان شوى و ويران كنى و بسوزى . و عطا روايت كند كه در عهد عمر شهرها كه گشاده ميشد مسلمانان را او ميفرمود : تا آنجا مسجدها بنا ميكردند و نهى كرد ايشان را از آن كه رها كنند كه مسجدى در برابر مسجدى بنا كنند يا در پهلوى مسجدى بر سبيل حسد و ضرار و منازعت .\r\n« حارَبَ اللَّه وَرَسُولَه مِنْ قَبْلُ » 107 مجمع : يعنى براى ابو عامر راهب ساختند كه از پيش با پيغمبر در جنگ بود و در انتظار آمدن او بودند كه بيايد و مسلمين را از مدينه اخراج كنند .\r\n« لَمَسْجِدٌ أُسِّسَ عَلَى التَّقْوى » 108 طبرى : عدّه اى از پيغمبر نقل كرده‌اند كه مقصود مسجد مدينه است ، بعضى هم گفته‌اند : مقصود مسجد قبا است .\r\n« يُحِبُّونَ أَنْ يَتَطَهَّرُوا » 108 فخر : يعنى از گناهان خود را پاك دارند ، و بمعنى پاكى از پليدى و تطهير از نجس نيز گفته‌اند .\r\n« أَسَّسَ بُنْيانَه » 109 مجمع : اين جمله در هر دو مورد چند قرائت شده است :\r\nبا ضمّ همزه و كسر سين و رفع نون بنيان و با تخفيف سين و اساس بنيان و اسّ بنيان .\r\n« عَلى شَفا جُرُفٍ » 109 مجمع : عدّه اى قاريها با تخفيف راء « جرف » و ديگران با تشديد راء خوانده‌اند . و معنى جمله مقايسه ى كار خوب و بد است كه آنچه تأسيس و ساخته ى بنيان تقوى است همانند نيست با آنچه تأسيس بر نفاق است چون اينجور بنيان مانند ساخته ى در كناره و شكسته ى رود است كه به زودى ميريزد .\r\n« إِلَّا أَنْ تَقَطَّعَ » 110 مجمع : بيشتر قاريها « الَّا » با تشديد لام خوانده‌اند و بعضى « الى ان » خوانده‌اند و عده اى « تقطَّع » را با فتح تاء و تشديد طاء و نيز با ضمّ تاء و\r\n","description":"","footnote":"","page_name":" 454 ","page_number":454},
  {"content":"\r\n\r\nتخفيف با تاء قرائت كرده‌اند . و بيشتر قاريها « تقطَّع » با ضمّ تاء و تشديد طاء خوانده‌اند . و در معنى اين جمله با جمله ى جلو گفته‌اند : يعنى ساختمان مسجد موجب دغدغه و ناراحتى يا حسرت و افسوس و يا شك است در دل آنها تا آنگاه كه بميرند . يا توبه كنند بطورى كه دلهاشان از پشيمانى و افسوس بر گذشته پاره شود .\r\nسخن ما همان ترجمه است و اين شعر مثنوى كه در دفتر دوّم مفصّل گفته است :\r\n\r\nاين چنين كژ بازيى در جفت و طاق\r\nبا نبىّ مىباختند اهل نفاق\r\n\r\n\r\nكز براى عز دين احمدى\r\nمسجدى سازيم و بود او مرتدى\r\n\r\n\r\nاين چنين كژ بازيى مىباختند\r\nمسجدى جز مسجد او ساختند\r\n\r\n\r\nفرش و سقف و قبله اش آراستند\r\nليك تفريق جماعت خواستند\r\n\r\n\r\nنزد پيغمبر به لابه آمدند\r\nهمچو اشتر پيش او زانو زدند\r\n\r\n\r\nكاى رسول حقّ براى محسنى\r\nسوى آن مسجد قدم رنجه كنى\r\n\r\n\r\nمسجد روز گل است و روز ابر\r\nمسجد روز ضرورت وقت صبر\r\n\r\n\r\nساعتى آن جايگه تشريف ده\r\nتزكيه ى ما كن ز ما تعريف ده\r\n\r\n\r\nاى دريغا كان سخن از دل بدى\r\nتا مراد آن نفر حاصل شدى\r\n\r\n\r\nلفظ كايد بيدل و جان از زبان\r\nهمچو سبزه تون بود اى دوستان\r\n\r\n\r\nهم ز دورش بنگر و اندر گذر\r\nخوردن و بورا نشايد اى پسر\r\n\r\n\r\nسوى لطف بيوفايان هين مرو\r\nكان پل ويران بود ، نيكو شنو\r\n\r\n\r\nگر قدم را جاهلى بر وى زند\r\nبشكند پل و آن قدم را بشكند\r\n\r\n\r\nهر كجا لشكر شكسته مىشود\r\nاز دو سه سست مخنّث مىبود\r\n\r\n\r\nآن رسول مهربان رحم كيش\r\nجز تبسم جز بلى ناورد پيش\r\n\r\n\r\nمىنمود آن مكر ايشان پيش او\r\nيك بيك زانسان كه اندر شير مو\r\n\r\n\r\nصد هزاران مكر و موى و دمدمه\r\nچشم خوابانيد آندم ز آن همه\r\n\r\n\r\nچون بر آن شد تا روان گردد رسول\r\nغيرت حق بانگ زد مشنو ز غول\r\n\r\n\r\nكاين خبيثان مكر و حيلت كرده اند\r\nجمله مغلوب است آنچه آورده اند\r\n\r\n","description":"","footnote":"","page_name":" 455 ","page_number":455},
  {"content":"\r\n\r\n\r\nمسجدى بر جسر دوزخ ساختند\r\nبا خدا نرد دغل مىباختند\r\n\r\n\r\nتا جهودى را ز شام اينجا كشند\r\nكه بوعظ آن ، جهودان سر خوشند\r\n\r\n","description":"","footnote":"","page_name":" 456 ","page_number":456},
  {"content":"\r\n[ سوره التوبة ( 9 ) : آيات 111 تا 119 
  ]\r\nإِنَّ اللَّه اشْتَرى مِنَ الْمُؤْمِنِينَ أَنْفُسَهُمْ وَأَمْوالَهُمْ بِأَنَّ لَهُمُ الْجَنَّةَ يُقاتِلُونَ فِي سَبِيلِ اللَّه فَيَقْتُلُونَ وَيُقْتَلُونَ وَعْداً عَلَيْه حَقًّا فِي التَّوْراةِ وَالإِنْجِيلِ وَالْقُرْآنِ وَمَنْ أَوْفى بِعَهْدِه مِنَ اللَّه فَاسْتَبْشِرُوا بِبَيْعِكُمُ الَّذِي بايَعْتُمْ بِه وَذلِكَ هُوَ الْفَوْزُ الْعَظِيمُ ( 111 ) التَّائِبُونَ الْعابِدُونَ الْحامِدُونَ السَّائِحُونَ الرَّاكِعُونَ السَّاجِدُونَ الآمِرُونَ بِالْمَعْرُوفِ وَالنَّاهُونَ عَنِ الْمُنْكَرِ وَالْحافِظُونَ لِحُدُودِ اللَّه وَبَشِّرِ الْمُؤْمِنِينَ ( 112 ) ما كانَ لِلنَّبِيِّ وَالَّذِينَ آمَنُوا أَنْ يَسْتَغْفِرُوا لِلْمُشْرِكِينَ وَلَوْ كانُوا أُولِي قُرْبى مِنْ بَعْدِ ما تَبَيَّنَ لَهُمْ أَنَّهُمْ أَصْحابُ الْجَحِيمِ ( 113 ) وَما كانَ اسْتِغْفارُ إِبْراهِيمَ لأَبِيه إِلَّا عَنْ مَوْعِدَةٍ وَعَدَها إِيَّاه فَلَمَّا تَبَيَّنَ لَه أَنَّه عَدُوٌّ لِلَّه تَبَرَّأَ مِنْه إِنَّ إِبْراهِيمَ لأَوَّاه حَلِيمٌ ( 114 ) وَما كانَ اللَّه لِيُضِلَّ قَوْماً بَعْدَ إِذْ هَداهُمْ حَتَّى يُبَيِّنَ لَهُمْ ما يَتَّقُونَ إِنَّ اللَّه بِكُلِّ شَيْءٍ عَلِيمٌ ( 115 )\r\nإِنَّ اللَّه لَه مُلْكُ السَّماواتِ وَالأَرْضِ يُحْيِي وَيُمِيتُ وَما لَكُمْ مِنْ دُونِ اللَّه مِنْ وَلِيٍّ وَلا نَصِيرٍ ( 116 ) لَقَدْ تابَ اللَّه عَلَى النَّبِيِّ وَالْمُهاجِرِينَ وَالأَنْصارِ الَّذِينَ اتَّبَعُوه فِي ساعَةِ الْعُسْرَةِ مِنْ بَعْدِ ما كادَ يَزِيغُ قُلُوبُ فَرِيقٍ مِنْهُمْ ثُمَّ تابَ عَلَيْهِمْ إِنَّه بِهِمْ رَؤُفٌ رَحِيمٌ ( 117 ) وَعَلَى الثَّلاثَةِ الَّذِينَ خُلِّفُوا حَتَّى إِذا ضاقَتْ عَلَيْهِمُ الأَرْضُ بِما رَحُبَتْ وَضاقَتْ عَلَيْهِمْ أَنْفُسُهُمْ وَظَنُّوا أَنْ لا مَلْجَأَ مِنَ اللَّه إِلَّا إِلَيْه ثُمَّ تابَ عَلَيْهِمْ لِيَتُوبُوا إِنَّ اللَّه هُوَ التَّوَّابُ الرَّحِيمُ ( 118 ) يا أَيُّهَا الَّذِينَ آمَنُوا اتَّقُوا اللَّه وَكُونُوا مَعَ الصَّادِقِينَ ( 119 )\r\nمعنى لغات : السّائحون - روزه داران و ملازمين مسجد ، أواه - آنكه زياد شكايت و اظهار ناراحتى مىكند ، يزيغ - از مصدر « زيغ » بفتح زاى بمعنى توجه و ميل به چيزى كردن ، كج شدن ، چشم كندى كردن .\r\nترجمه :\r\n111 همانا خداوند از مؤمنين جان و مالشان را خريدار است كه در راه حقّ [ بدهند و 
  ] بجنگند و بكشند و كشته شوند و در برابرشان بهشت باشد ، البتّه اين نويد استوار بر خدا است در تورات و انجيل و قرآن ، و چه كسى است كه بتواند بهتر از خدا به وعده وفا كند ؟ پس خوشدل باشيد به فروش خود كه در عوض معامله كرديد [ و آن با خدا بود 
  ] و همين است بزرگ بهره مندى و بس\r\nبراى آن مؤمنين كه بازگشته به خدايند و در بندگى و ستايش حقّ باشند و روزه دارند و فروتنان و نگونان به پيشگاه خداوندى و فرمانده ها بنيكى و جلوگير ز ناپسند و نگاهبانان دستور - هاى خداونديند ، پس اى محمد نويد به همه ى مؤمنين بده [ كه رستگار بوند 
  ]\r\n113 مسلمانان بدانند كه پيغمبر و مؤمنان را نرسد كه آمرزش بخواهند براى آن بىدينان كه نمودار شد ياران آتش هستند هر چند كه خويشانشان بوند .\r\nجهت نزول آيت 113 « ما كانَ لِلنَّبِيِّ » مجمع و اسباب النّزول و ديگران جهت نزول اين آيه را مختلف نوشته‌اند كه پيغمبر خود يا به خواهش ديگران خواست دعا كند براى ابو طالب يا براى مادر خود آمنه يا براى آنها كه مسلمانناشده از دنيا رفته‌اند اين آيه نازل شد .\r\nترجمه :\r\n114 و ابراهيم براى پدر خود آمرزش نخواست جز بدنبال وعده اى كه به او داده بود [ كه اگر ديندار شوى دعا كنم خدا ترا بيامرزد 
  ] ولى چون برايش نمودار شد كه او دشمن حقّ است از او دورى نمود چه ابراهيم انديشناك ز حقّ بود و بردبار\r\n115 [ و نيز مسلمانان بدانند 
  ] آن مردم كه به راه راست بودند\r\n","description":"","footnote":"","page_name":" 457 ","page_number":457},
  {"content":"\r\nدر پيشگاه خداوند به گمراهى نبودند تا آنكه راه پرهيزگارى برايشان نمودار شود چه خدا داناى همه چيز بود .\r\nجهت نزول آيت 115 « وَما كانَ اللَّه » مجمع : نقل كرده‌اند عدّه اى از مسلمين پيش از دستورهاى لازم و واجبات از دنيا رفتند ، مردم از پيغمبر پرسيدند ، برادران درگذشته ى ما در چه حال هستند با اينكه اين وظائف را انجام نداده‌اند اين آيه بجواب آنها نازل شد .\r\nترجمه :\r\n116 فرماندهى در آسمان و زمين بتوان اوست و او مرگ مىرساند و زنده مىكند و شما را جز او دوست و ياورى نباشد . از هم اكنون بدانيد كه\r\n117 ، همانا خداوند آمرزيد پيغمبر را و مسلمانان مهاجر و انصار را كه بهنگام تنگى و دشوارى پيروى او كردند زان پس كه نزديك شد دلهاى گروهى ز آنان تيره شود و بلغزد ، سپس خدا [ دو دلى و ترس 
  ] ايشان را ببخشود كه البته او به آنان نرم و مهربان است\r\n118 و هم خدا ببخشود بر آن سه نفر كه از موافقت در جنگ خوددارى كردند « 1 » و كناره گيرى مردم از آنها زمين پهناور را برايشان تنگ نمود تا دانستند كه جز بسوى خدا راهى و پناهى ندارند ، آنوقت بود كه خدا آنها را آمرزيد ، چون او است كه عذر و توبه را مىپذيرد و مهربانى مىكند\r\n119 پس اى مؤمنين هميشه پرهيزگار باشيد و در دسته ى راستگويان و درستكاران .\r\nجهت نزول دو آيت 118 - 117 « لَقَدْ تابَ اللَّه » تا آخر مجمع : آيت اوّل در جنگ تبوك نازل شد كه مردم گرفتار سختى و تشنگى شدند به آن اندازه كه عده اى آهنگ مراجعت كردند و لطف حق شامل آنها شد . حسن بصرى گفت : ده نفر از مسلمين با يك شتر بنوبه سوار ميشدند و ميرفتند و خوراك آنها چند خرما بود\r\n\r\n","description":"","footnote":"\r\n( 1 ) « خلَّفوا » به صيغه مجهول با تشديد لام و معلوم با تخفيف لام هر دو قرائت شده ، بصيغهء مجهول معنى آنست كه صحابه رسول ( ص ) از آنها كناره گرفتند و ايشانرا رها كردند ، يا خداوند آنها را مخذول كرد و منع لطف از ايشان نمود ، و بصيغهء معلوم معنى آنست كه آنان كه از موافقت مسلمانان در جنگ خوددارى نمودند . ( مصحّح )\r\n","page_name":" 458 ","page_number":458},
  {"content":"\r\n\r\n\r\nكه يك دانه آن را يك نفر به دهان ميگذاشت و مىمكيد و باز به رفيق خود ميداد و بنوبه چند نفر آن را مىمكيدند تا تمام ميشد و روى آن آبى مينوشيدند . و آيت دوّم براى كعب و مرارة بن ربيع و هلال بن اميّه بود كه تنبلى كردند و به جنگ نرفتند ، و پشيمان شدند و چون پيغمبر برگشت اظهار پشيمانى كردند پيغمبر با آنها سخن نگفت و مردم از آنها دورى كردند تا اين آيه نازل شد « وَعَلَى الثَّلاثَةِ الَّذِينَ خُلِّفُوا » طبرى : ابن عبّاس گفت در راه تبوك گرما و تشنگى به آن اندازه شدت يافت كه شتر خود را مىكشتند و آب در شكم او را ميخوردند .\r\nسخن مفسّرين : « إِنَّ اللَّه اشْتَرى » 111 ابو الفتوح نوشته است : محمّد بن كعب القرظى گفت : سبب نزول آيه آن بود كه چون انصاريان ليله العقبه با رسول بيعت كردند به مكه و ايشان هفتاد مرد بودند عبد اللَّه رواحه گفت : يا رسول اللَّه ، شرطى كه خداى را با ما هست و تو را هست با ما بگو گفت : اما شرط خداى من آن است كه او را پرستى و با او شريك نيارى و انباز نگيرى ، و شرط من آن است كه آنچه جان و مال خود را از آن حمايت كنى مرا از آن حمايت كنى . گفتند : كرديم يا رسول - اللَّه . « فما لنا » ما را چى است ؟ رسول گفت : « الجنة » بهشت . گفتند : « ربح البيع لا نقيل و لا نستقيل » ما قيله نكنيم و قيله نخواهيم ، خداى تعالى اين آيه فرستاد اهل اشارت گفتند : قيمت متاع به سه چيز پيدا شود : به مشترى و دلال و بها ، چون مشترى خليل بود و دلال نبى بود و بها جزيل بود ، لا جرم متاع نفيس شد ، پس از آنكه خسيس بود ، خليل شد پس از آنكه ذليل بود ، كثير شد پس از آنكه يسير بود ، كبير شد پس از آنكه صغير بود ، رفيع شد پس از آنكه وضيع بود ، مالك شد پس از آنكه هالك بود ، شريف شد پس از آنكه ضعيف بود كامل شد پس از آنكه خامل بود عظيم شد پس از آنكه دميم بود ، على شد پس از آنكه دنى بود ، ثمين شد پس از آنكه مهين بود . اين اوصاف مؤمنان است ، جابر روايت كرد كه در بعضى سفر با رسول بودم ، مردى شترى داشت ضعيف مرد به آن شتر درمانده و راه نمىرفت و تكليف مرد شده و كس نمىخريد و كارى نمىكرد ، بر رسول آمد و شكايت كرد ، رسول او را بخريد چون\r\n","description":"","footnote":"","page_name":" 459 ","page_number":459},
  {"content":"\r\n\r\nبا ملك رسول آمد قوت گرفت و بنشاط شد و در لشكر پيش همه شتران رفت ، جابر انصارى گفت : اين شتر بر من سپار ، و رسول آن را به من سپرد ببدر حاضر آمد باحد حاضر آمد و بحديبيه حاضر آمد رسول او را به من بخشيد ، من داشتم او را تا پير شد ، تا عهد عمر ، پيش عمر شدم گفتم : چگوئى شيخى را كه ببدر و احد و حديبيه با ما حاضر بوده و امروز بكارى نميآيد ؟ گفت : آن كى است ؟ گفتم : آن شتر رسول است ، آن را از من ببهاى گران بخريد و آزاد كرد و در ميان شتران صدقه كرد تا ميچريد و كس را بر او سبيلى نبود و اگر خريده ى رسول و آزاد كرده ى عمر كس را بر او ره نبودى تو خريده ى خدائى اميد است كه آزادكرده ى او باشى . همانا كه در دنيا شيطان را بر تو راه نبود و در قيامت نيران را .\r\nتفسير حسينى : بيت :\r\n\r\nسنگ بينداز و گهر ميستان\r\nخاك زمين ميده و زر ميستان\r\n\r\n\r\nدر عوض فانى خوار و حقير\r\nنعمت پاكيزه ى باقى بگير\r\n\r\n\r\nآن بيع كه روز ازل با تو كرده ايم\r\nاصلا در آن حديث اقاله نمىرود\r\n\r\nعزيزى فرموده است كه هر كه بنده اى بخرد و به عيب او دانا باشد او را رد نتوان كردن ، حقّ سبحانه ما را خريده و بعيب ما دانا بوده اميد آن است كه از درگاه كرم رد نكند ، نظم :\r\n\r\nاميد كه از فضلت مردود نگردم من\r\nچون ، شد به همه عيبى لطف تو خريدارم\r\n\r\nو در نفحات الانس از أبو ذر بوزجانى نقل مىكند كه :\r\n\r\nتو به علم ازل مرا ديدى\r\nديدى آنگه بعيب بخريدى\r\n\r\n\r\nتو به علم آن و من بعيب همان\r\nرو مكن ز آنچه خود پسنديدى\r\n\r\nو در حقيقت اين بيع و شرى و بيان آنكه خود را مشترى گفت و ما را بايع و نفس و مال را بذكر اختصاص داد و دل را در اين مبايعه داخل نكردند مذكران و محققّان را عبارات عجيب و اشارات غريب هست و بعضى از آن در جواهر التفسير سمت تحرير يافته . بيت :\r\n","description":"","footnote":"","page_name":" 460 ","page_number":460},
  {"content":"\r\n\r\n\r\nهر كه خواهد كزين برد بوئى\r\nگو تماشاى آن گلستان كن\r\n\r\nروح البيان : در تفسير كبير نقل شده است كه شيطان بموجب اين آيه با خداوند محاكمه مىكند كه چون هر جنس معيوب در معامله مردود است و آن را پس ميدهند و تو كه بندگان را خريده اى همه معيوب و ناقص و نافرمان هستند ، پس آنها را از خود بران تا با من و پيرو من شوند . در جواب او مىگويند : معامله با همه ى عيب و نقص بر اساس فضل و احسان بوده است ، و در چنين معامله به هيچ مذهب فسخ روا نيست ، و در مثنوى است :\r\n\r\nكاله اى كه ، هيچ خلقش ننگرد\r\nاز خلاقت ، آن كريم آن را خرد\r\n\r\n\r\nهيچ قلبى پيش حقّ مردود نيست\r\nز آنكه قصدش از خريدن سود نيست\r\n\r\nتفسير ابو السعود : در اين جمله قيد شده است كه خدا از مؤمنين جان و مال خريده است و گفته نشده است كه خدا به آنها بهشت فروخته است براى توجه به اين مطلب است كه انسان مؤمن و اموال او مورد كمال عنايت حقّ است و بايد بهشت به آنها برسد و جان و مال بهانه است و وسيله .\r\nتفسير نيشابورى : يعنى در سرنوشت آدمى و تقدير ازلى معيّن شده است كه او بتواند جان و مال بدهد بجهاد اصغر و هم بجهاد اكبر تا نيكبخت شود و همانطور كه خداوند از مؤمنين و مال در برابر بهشت خريده از اولياء و صدّيقين دل و روح خريده است ، و جعفر صادق عليه السّلام گفت : به خدا سوگند تن و بدن شما فقط با بهشت قيمت مىشود پس مواظب باشيد كه مفت از دست ندهيد و جز در برابر بهشت نفروشيد .\r\nتفسير برهان : سماعه از امام صادق عليه السّلام روايت كرده است : عباد بصرى حضرت زين العابدين را در راه مكّه ديد عرض كرد : چون جهاد زحمت دارد اقدام به آن نمىكنى و حجّ آسان است انجام ميدهى با اينكه خدا فرموده است « إِنَّ اللَّه اشْتَرى مِنَ الْمُؤْمِنِينَ أَنْفُسَهُمْ » تا آخر ؟ آن حضرت بجواب فرمود : اگر چنين مردم و با چنين اوصاف كه در ذيل آمده باشند جهاد بهمراهى آنها برتر است از حجّ\r\n","description":"","footnote":"","page_name":" 461 ","page_number":461},
  {"content":"\r\n\r\n\r\nتفسير صفى عليشاه :\r\n\r\nحق خريد از مؤمنان خوش سرشت\r\nجان و هم اموالشان را بر بهشت\r\n\r\n\r\nاين بتحريص است از بهر جهاد\r\nور نه مال و جان هم او بر بنده داد\r\n\r\n\r\nعبد مملوكى كه خود معدوم بود\r\nاز وجود و بود خود محروم بود\r\n\r\n\r\nمالك مطلق مر او را بود داد\r\nنى بسود خود كه محض جود داد\r\n\r\n\r\nچى است او را تا كه بفروشد به حق\r\nهر دمى باشد بفيضى مستحق\r\n\r\n\r\nگر كه آنى قطع فيض از وى شود\r\nنيست موجود او دگر لا شيء شود\r\n\r\n\r\nلطف ديگر بود گفت از ذو الجلال\r\nميخرم از بندگانم جان و مال\r\n\r\n\r\nنفس باشد مايه ى صد شر و شور\r\nمال هم اسباب طغيان و غرور\r\n\r\n\r\nگفت ميكن اين دو فاسد را فدا\r\nدر دهم بستان بهشت اندر جزا\r\n\r\nمثنوى در دفتر دوم :\r\n\r\nمشترى من خداى است و مرا\r\nمىكشد بالا كه اللَّه اشترى\r\n\r\n\r\nخونبهاى من جمال ذو الجلال\r\nخونبهاى خود خورم رزق حلال\r\n\r\nروح البيان : اصمعى اين شعر را از حضرت جعفر صادق عليه السّلام روايت كرده است :\r\n\r\nاثامن بالنفس النفيسة ربّها\r\nو ليس لها في الخلق كلَّهم ثمن\r\n\r\n\r\nبها نشترى الجنّات ان أنا بعثها\r\nبشيء سواها انّ ذلكمو غبن\r\n\r\n\r\nاذا ذهبت نفسي بشيء اصيبه\r\nفقد ذهبت دنيا و قد ذهب الثّمن\r\n\r\n« فَيَقْتُلُونَ وَيُقْتَلُونَ » 111 مجمع : مردم كوفه « فَيَقْتُلُونَ وَيُقْتَلُونَ » بضمّ ياء در اوّل به صيغه ى مجهول و بفتح ياء در دوّم به صيغه ى معلوم قرائت كرده‌اند و ديگران اوّل را معلوم و دوّم را مجهول به عكس قاريهاى كوفه خوانده‌اند .\r\nامام فخر : اختلاف است كه اين جمله ها ميفهماند لزوم جنگ به زبان ، با مخالفين و استدلال براى آنها يا نه ؟ عده اى گفته‌اند : چون كشتن و كشته شدن ياد شده است پس اين معامله مختصّ است بجنگ و كشتار ، و بعضى گفته‌اند :\r\n","description":"","footnote":"","page_name":" 462 ","page_number":462},
  {"content":"\r\nهرگونه جهاد و كوشش در راه خدا جزء اين معامله است و مشمول آيه چون در جهت نزول آيه نقل شد كه عبد اللَّه بن رواحه از پيغمبر ص پذيرفت آنچه وسيله ى نگاهدارى خودشان هست براى پيغمبر به كار برند و اين منحصر به جنگ نيست و بوسائل ديگر هم فراهم مىشود . و نيز جهاد باستدلال اثر و نتيجه اش بيشتر است از جهاد در ميدان جنگ و پيغمبر بعلىّ فرمود : اگر كسى بدست تو هدايت شود بهتر است از هر چه بنور خورشيد روشن است . و نيز جهاد در ميدان وقتى خوب است كه پيش از آن با استدلال ، دشمن راهنمائى بشود و نپذيرد ، ولى جهاد با استدلال و راهنمائى محتاج نيست بجنگ در ميدان ، بعلاوه كه نفس جوهرى است شريف كه نابودى آن جايز نيست مگر با زشتى صفات آن پس اگر بشود اين جوهر نفيس را حفظ كنيم بوسيله ى پاكى از صفات بد البّته برتر است و بهتر چنان كه گفته‌اند : پوست مردار را با دباغى اصلاح كنيد .\r\n« فِي التَّوْراةِ وَالإِنْجِيلِ » 111 تفسير نيشابورى : اختلاف است در آنچه بتورات و انجيل هست : بعضى گفته‌اند : بطور كلَّى هر نويدى كه بمردم مجاهد داده شده است در اين سه كتاب هست ، بعضى گفته‌اند : اين وعده و معامله كه با پيروان پيغمبر اسلام شده است در آن كتابها نيز ياد شده است . بعضى گفته‌اند مقصود وظيفه ى قتال و جهاد است كه در آن كتابها همچنين دستورى براى پيروان آنها بوده است .\r\n« التَّائِبُونَ الْعابِدُونَ الْحامِدُونَ السَّائِحُونَ » تا آخر آيه 112 طبرى : حسن بصرى گفته است : « حامدون » آنها هستند كه حمد مىكنند براى توفيق باسلام و « سائحون » روزه داران هستند .\r\nمجمع : ابى بن كعب و عبد اللَّه مسعود و اعمش « تائبين » با ياء قرائت كرده و هم در ديگر كلمات تا آخر آيه بجاى واو و نون با ياء و نون خوانده‌اند ، و از امام باقر و صادق عليهما السّلام نيز اين قرائت نقل شده است ، و معنى جمله ها اين است :\r\nآنها كه از كار زشت خود پشيمان هستند و از همه چيز بريده و بحقّ پيوسته‌اند . و\r\n","description":"","footnote":"","page_name":" 463 ","page_number":463},
  {"content":"\r\n\r\nبعضى گفته‌اند : « سائحون » آنها هستند كه در روى زمين مشغول سياحت و جهان - گردى ميشوند و از عجايب آفرينش خدا پند و عبرت مىگيرند . از عكرمه نقل شده است يعنى آنها كه بجهانگردى و سياحت ميروند براى طلب علم .\r\nفخر : توبه با چهار وسيله فراهم مىشود : 1 - سوزش دل از دست بردن به معصيت ، 2 - پشيمانى بر گذشته ، 3 - آهنگ بر ترك گناه در آينده ، 4 - به منظور مغفرت و رضوان حق اقدام به توبه شود و گر نه براى نظر مردم و ديگر اغراض توبه نخواهد بود . و « سائحون » آنها هستند كه روزه ميدارند و بواسطه ى خوددارى از ميل و خواسته ى نفسانى درهاى رحمت و معرفت بر آنها گشوده مىشود و انوار عالم جمال و جلال حقّ براى آنها نمودار مىشود و اين خود سياحتى است از عالمى به عالم ديگر و از مقامى بمقامى ديگر و از اين جهت روزه داران بنام « سائحون » معرّفى شده‌اند .\r\nتفسير نيشابورى : يعنى آنها كه از غير حقّ رو گردانده‌اند و بقدم بندگى بسوى او رفته‌اند ، و او را ستايش مىكنند كه توفيق و نعمت حقّ جستن و حقّ خواستن به آنها عنايت كرده است و با قدم صبر و شكر و تولَّي و تبرّي بسوى حق و راه حقيقت سير و سياحت ميكنند .\r\n« وَبَشِّرِ الْمُؤْمِنِينَ » 113 فخر : پس از ياد اوصاف مردم طرف معامله با خدا اين جمله گفته شده است براى اينكه بفهماند : در جمله ى « فَاسْتَبْشِرُوا » روى سخن با آن مؤمنين واجد اين اوصاف است .\r\nتفسير صافى : در كافى از امام صادق عليه السّلام روايت شده است : چون آيت « إِنَّ اللَّه اشْتَرى » تا آخر نازل شد مردى بپيغمبر عرض كرد : اگر كسى با كافران بجنگد و كشته شود ولى از كارهاى زشت خوددار نباشد آيا بهشت نصيب او است ؟\r\nآيت دوّم « التَّائِبُونَ الْعابِدُونَ » تا آخر براى جواب آن شخص نازل شد ، و در آخر گفته شد : اى پيغمبر اين خبر خوش را به آن مؤمنين بده كه با رفتار به تمام اين شروط در جنگ كشته شوند .\r\n« وَما كانَ اسْتِغْفارُ إِبْراهِيمَ لأَبِيه إِلَّا عَنْ مَوْعِدَةٍ » 114 مجمع اختلاف است\r\n","description":"","footnote":"","page_name":" 464 ","page_number":464},
  {"content":"\r\n\r\nكه اين وعده از كه بوده است : ابن عبّاس و مجاهد گفته‌اند : پدر ابراهيم وعده كرد كه مؤمن شود اگر ابراهيم براى او استغفار كند و چون ابراهيم تعهّد خود را انجام داد و او مؤمن نشد ابراهيم اعلان قطع رابطه با او كرد ، بعضى گفته‌اند :\r\nابراهيم به او وعده كرد به اين شرط استغفار مىكنم كه تو مؤمن شوى و چون از او مأيوس شد و احساس كرد كه او مؤمن نمىشود از او كناره گيرى كرد ، و مناسب اين معنى قرائت حسن بصرى است كه چنين خوانده است « الَّا عن موعدة وعدها اباه » يعنى دعاى ابراهيم بواسطه ى وعده اى بود كه به پدر خود داده بود .\r\n« لأَوَّاه حَلِيمٌ » 114 مجمع : يعنى 1 - زياد دعا و گريه ميكرد ، و از امام صادق عليه السّلام نيز اين معنى نقل شده است ، 2 - مهربان ببندگان خدا بود .\r\n3 - چون نام آتش به زبان ميآورد آه ميكشيد ، 4 - يعنى مؤمن بود ، و اين بلغت حبشه است 5 - يعنى با يقين و استوارى بود ، 6 - عفيف و پاكدامن بود 7 - دست بردار بود از آنچه ناپسند خداوندى است ، 8 - نرمدل بود و زارى كننده ، 9 - تسبيحگوى بود و بسيار در حال ذكر خدا ، 10 - مهربان بود با بىآرامى و زارى كه يقين داشت كه دعا و زارى او پذيرفته مىشود و از بندگى دستبردار نيست و حليم بمعنى خوددارى از آزار است كه از گناه كار درمىگذرد .\r\n« حَتَّى يُبَيِّنَ لَهُمْ ما يَتَّقُونَ » 115 طبرى : يعنى اگر شما براى مردگان طلب آمرزش كرديد خدا شما را محكوم بگمراهى و مسئول نمىكند چون مؤمن و به راه راست هستيد تا اينكه بيان كند و توضيح دهد كه از چه چيزها بايد بپرهيزيد .\r\n« لَقَدْ تابَ اللَّه عَلَى النَّبِيِّ وَالْمُهاجِرِينَ » 117 مجمع : در اين آيه آغاز باسم پيغمبر ( ص ) شده است و دنبال آن نام مهاجرين آورده شده است با اينكه پيغمبر گناهى نداشته است كه آمرزيده شود براى اين بوده است كه وجود مقدّس پيغمبر وسيله ى آمرزش است و نيز براى تحسين عمل پيغمبر ص و آغاز سخن بوده است و از امام هشتم علىّ بن موسى الرّضا عليهما السّلام روايت شده است كه آن حضرت « تاب اللَّه بالنّبي » قرائت ميفرمود يعنى بوسيله ى پيغمبر ( ص ) آنها را آمرزيد .\r\n","description":"","footnote":"","page_name":" 465 ","page_number":465},
  {"content":"\r\nفخر : ممكن است كه پيغمبر ص اقدام به كارى كرده باشد كه از آن بهتر هم بوده است و نكرده است و باصطلاح ترك اولى از آن حضرت بوده است از اين جهت آغاز بنام مباركش شده است . و هم ممكن است رنج سفر جنگى تبوك ناراحتى در دل آنها ايجاد كرده است از اين جهت نام پيغمبر و ديگران ياد شده است كه دغدغه ى خاطر همه ى شما آمرزيده شد . و نيز ممكن است در طول اين مدّت بواسطه رنج سفر وسوسه اى در دلها پيدا ميشد و به زودى از آن استغفار ميكردند ، و چون مكرّر شده است ، اعلام شده است كه اين دل نگرانيها بخشيده شد و پشيمانى از آن پذيرفته شد . و شايد اعلام باشد كه مشقّت اين سفر موجب آمرزش گناهان گذشته مسلمين شد و نام پيغمبر در جلو آنها براى اهميّت مقامشان باشد كه پيغمبر همه جا با شما است اگرچه در موقع آمرزش گناهتان باشد .\r\nتفسير صفى :\r\n\r\nاين بود ثابت بنزد اهل راه\r\nكه نباشد بر نبىّ جايز گناه\r\n\r\n\r\nتوبه ى او باب توبه ى امت است\r\nهم بر امت بهر جذب رحمتست\r\n\r\n\r\nيا كه باشد توبه ى او بر خدا\r\nبهر استكمال رفعت و اعتلا\r\n\r\n\r\nيا كه باشد توبه از نقص بشر\r\nچاره نبود زين انابت در سير\r\n\r\n\r\nسوى حقّ برگشت هر كس قدر اوست\r\nجزر و مدّ بحر ، جز جام و سبو است\r\n\r\n« كادَ يَزِيغُ قُلُوبُ فَرِيقٍ » 117 مجمع : چون در دل وسوسه پيدا شد كه برگردند و بجنگ نروند و بعد منصرف از انديشه ى خود شدند ، اين جمله براى توصيف آنها است و مقصود ميل و انحراف آنها از ايمان نيست .\r\n« وَعَلَى الثَّلاثَةِ الَّذِينَ خُلِّفُوا » 118 مجمع : مجاهد گفته است : يعنى خدا توبه ى آن سه نفر ديگر را هم پذيرفت و مقصود آنها است كه توبه شان پذيرفته نشد و براىشان گفته شد « وَآخَرُونَ مُرْجَوْنَ لأَمْرِ اللَّه » ، و حسن بصرى گفته است : يعنى آنها كه از رفتن بجنگ خوددارى كردند و بجاى ماندند . و در قرائت اهل بيت است « خالفوهم » يعنى آن سه نفر كه با مسلمين مخالفت كردند و بجنگ نرفتند .\r\n","description":"","footnote":"","page_name":" 466 ","page_number":466},
  {"content":"\r\n\r\n\r\n« وَكُونُوا مَعَ الصَّادِقِينَ » 119 مجمع : در مصحف عبد اللَّه مسعود من الصّادقين بوده است و ابن عبّاس نيز چنين قرائت كرده است ، و از امام صادق عليه السّلام هم اين قرائت روايت شده است ، و كلبى از ابى صالح روايت كرده است كه ابن عبّاس گفت : يعنى با على عليه السّلام و ياران او باشيد . و جابر از امام باقر عليه السّلام روايت كرده است : يعنى با آل محمّد عليهم السّلام باشيد .\r\nتأويلات كاشانى : چون دروغ زشتترين رذيله ها است و ناسازگار با مروّت و مردانگى ، در دنباله ى امر بتقواى از رذائل دستور موافقت با صادقين داده شده است . و در حديث آمده است : « لا مروءة لكذوب » يعنى دروغگو نامرد است چون خاصيّت شيطانى است و جلوگيرى از امتياز انسان بر حيوان ، پس اگر سخن دروغ بود و نامطمئن و خلاف حقيقت البتّه كارى بيهوده و باطل و بعلاوه موجب اعتقاد شنونده مىشود به غير واقع و گمراهى او و انحراف از حقّ و حقيقت و همين است عمل شيطانى ، و در برابر رذيله ى كذب صدق است كه بهترين فضائل است و ريشه ى هر نيكى و تمام خويهاى خوش و وسيله ى سعادت و اصل راستيها صدق در عهد خداوندى است كه وفاى بپيمان فطرت و خلقت آدمى است و چون به اين پيمان رفتار شود در خلوت و جلوت و فكر و نيت و گفتار و كردار همه ى وجود آدمى صدق و راستى مىشود و خوابهاى او راست و درست خواهد بود و واردات قلبى او درست و حقيقت مىباشد و نيز احوال و مشاهدات او حقّ است و صدق ، كه اصل كمال و تخم ميوه ى احوال آدمى صدق است و راستى .\r\nتفسير حسينى :\r\n\r\nاز كجى افتى بكم و كاستى\r\nوز همه غم رستى اگر راستى\r\n\r\n\r\nراستى خويش نهان كس نكرد\r\nبر سخن راست زيان كس نكرد\r\n\r\n","description":"","footnote":"","page_name":" 467 ","page_number":467},
  {"content":"\r\n[ سوره التوبة ( 9 ) : آيات 120 تا 129 
  ]\r\nما كانَ لأَهْلِ الْمَدِينَةِ وَمَنْ حَوْلَهُمْ مِنَ الأَعْرابِ أَنْ يَتَخَلَّفُوا عَنْ رَسُولِ اللَّه وَلا يَرْغَبُوا بِأَنْفُسِهِمْ عَنْ نَفْسِه ذلِكَ بِأَنَّهُمْ لا يُصِيبُهُمْ ظَمَأٌ وَلا نَصَبٌ وَلا مَخْمَصَةٌ فِي سَبِيلِ اللَّه وَلا يَطَؤُنَ مَوْطِئاً يَغِيظُ الْكُفَّارَ وَلا يَنالُونَ مِنْ عَدُوٍّ نَيْلًا إِلَّا كُتِبَ لَهُمْ بِه عَمَلٌ صالِحٌ إِنَّ اللَّه لا يُضِيعُ أَجْرَ الْمُحْسِنِينَ ( 120 ) وَلا يُنْفِقُونَ نَفَقَةً صَغِيرَةً وَلا كَبِيرَةً وَلا يَقْطَعُونَ وادِياً إِلَّا كُتِبَ لَهُمْ لِيَجْزِيَهُمُ اللَّه أَحْسَنَ ما كانُوا يَعْمَلُونَ ( 121 ) وَما كانَ الْمُؤْمِنُونَ لِيَنْفِرُوا كَافَّةً فَلَوْ لا نَفَرَ مِنْ كُلِّ فِرْقَةٍ مِنْهُمْ طائِفَةٌ لِيَتَفَقَّهُوا فِي الدِّينِ وَلِيُنْذِرُوا قَوْمَهُمْ إِذا رَجَعُوا إِلَيْهِمْ لَعَلَّهُمْ يَحْذَرُونَ ( 122 ) يا أَيُّهَا الَّذِينَ آمَنُوا قاتِلُوا الَّذِينَ يَلُونَكُمْ مِنَ الْكُفَّارِ وَلْيَجِدُوا فِيكُمْ غِلْظَةً وَاعْلَمُوا أَنَّ اللَّه مَعَ الْمُتَّقِينَ ( 123 ) وَإِذا ما أُنْزِلَتْ سُورَةٌ فَمِنْهُمْ مَنْ يَقُولُ أَيُّكُمْ زادَتْه هذِه إِيماناً فَأَمَّا الَّذِينَ آمَنُوا فَزادَتْهُمْ إِيماناً وَهُمْ يَسْتَبْشِرُونَ ( 124 )\r\nوَ أَمَّا الَّذِينَ فِي قُلُوبِهِمْ مَرَضٌ فَزادَتْهُمْ رِجْساً إِلَى رِجْسِهِمْ وَماتُوا وَهُمْ كافِرُونَ ( 125 ) أوَ لا يَرَوْنَ أَنَّهُمْ يُفْتَنُونَ فِي كُلِّ عامٍ مَرَّةً أَوْ مَرَّتَيْنِ ثُمَّ لا يَتُوبُونَ وَلا هُمْ يَذَّكَّرُونَ ( 126 ) وَإِذا ما أُنْزِلَتْ سُورَةٌ نَظَرَ بَعْضُهُمْ إِلى بَعْضٍ هَلْ يَراكُمْ مِنْ أَحَدٍ ثُمَّ انْصَرَفُوا صَرَفَ اللَّه قُلُوبَهُمْ بِأَنَّهُمْ قَوْمٌ لا يَفْقَهُونَ ( 127 ) لَقَدْ جاءَكُمْ رَسُولٌ مِنْ أَنْفُسِكُمْ عَزِيزٌ عَلَيْه ما عَنِتُّمْ حَرِيصٌ عَلَيْكُمْ بِالْمُؤْمِنِينَ رَؤُفٌ رَحِيمٌ ( 128 ) فَإِنْ تَوَلَّوْا فَقُلْ حَسْبِيَ اللَّه لا إِله إِلَّا هُوَ عَلَيْه تَوَكَّلْتُ وَهُوَ رَبُّ الْعَرْشِ الْعَظِيمِ ( 129 )\r\n","description":"","footnote":"","page_name":" 468 ","page_number":468},
  {"content":"\r\nمعنى لغات : ظمأ - تشنگى ، نصب - رنج و خستگى و كوشش ، مخمصة - شكم خالى ز گرسنگى ، موطىء - جاى قدم و گام ، نيل - بمطلوب رسيدن ، تفقّهوا - چيزى و سخنى را فهميدند ، يلون - از مصدر ولى بفتح واو و سكون لام يعنى پيروى ، نزديكى ، يفتنون - از مصدر فتنة بكسر فاء و سكون تاء بمعنى تجربه و اطلاع به حقيقت چيزى بوسيله ى آزمايش ، گمراهى ، كفر ، رسوائى ، رنج ، عبرت و غيره ، عزيز - شريف ، قوى ، بزرگوار ، كمياب ، منيع و بلند مرتبه كه كس را به او دسترس نيست ، عنتّم - از مصدر عنت به فتح اوّل و دوّم بمعنى سختى ، گناه ، فساد .\r\nترجمه :\r\n120 و شما مؤمنين بدانيد كه روا نيست بر مردم مدينه و عربهاى پيرامونشان كه از پيغمبر كناره كنند و به سود خود از فرمان او جلو بدارند از اين روى كه [ چون همگام پيغمبر شدند 
  ] و تشنگى و رنج و گرسنگى در راه خدا بينند و يا بسرزمين كافران گام نهند كه خشمگينشان كنند و يا ز دشمنى آسيبى بينند ، در هر يك از اين برخوردها بنامه ى عملشان نكوكارى براىشان نويسند چه خدا مزد نكوكاران نابود نمىكند\r\n121 و هم اگر هزينه ى اندك يا بسيار كنند و دره اى به - پيمايند در كارنامه ى زندگىشان نوشته شود تا بهترين كارشان را خدا پاداش دهد .\r\nجهت نزول : آيت 122 « ما كانَ الْمُؤْمِنُونَ لِيَنْفِرُوا » طبرى : مجاهد گفت :\r\nچند نفر از اصحاب پيغمبر به بيابان ميان چادر نشينها رفتند و به آنها دين و آداب آموختند و خوب استفاده كردند ، مردم به آنها گفتند : شما مؤمنين و دوستان خود را رها كرديد و آمديد بيابانى و چادر نشين شديد . اين سخن در آنها اثر كرد و همگى برگشتند ، چون حضور پيغمبر رسيدند اين آيه نازل شد .\r\nمجمع : كلبى از ابن عبّاس نقل كرده است : پس از نزول آيات براى توبيخ از همراهى با پيغمبر ( ص ) در جنگ تبوك مؤمنين عازم شدند كه در هيچ جنگى به جاى نمانند و روانه شوند و چون پيغمبر ( ص ) عده اى مأمور جنگ مىكرد همگى روانه ميشدند و پيغمبر را تنها ميگذاشتند ، اين آيه براى جلوگيرى از اين عمل نازل شد .\r\nترجمه :\r\n122 گردنگير مؤمنان نباشد كه همگان براى رهبرى ديگران كوچ\r\n","description":"","footnote":"","page_name":" 469 ","page_number":469},
  {"content":"\r\n\r\nكنند ولى چرا از هر گروهى دسته اى ز جا نمىخيزند تا [ بديگر جا ، روند و 
  ] دين و دستورهاى آن فرا گيرند و بسوى مردم خود چون باز گردند بيم و نويدشان دهند تا كه شايد آنان [ ز بد 
  ] دورى كنند\r\n123 اى مردمى كه به خدا و پيغمبر گرويده‌ايد بجنگيد با آن كافران كه نزديك شمايند و بايستى كه از شما درشتى بينند و بدانيد [ كه اين روش نشانه ى پرهيزگارى است و 
  ] خدا با پرهيزگاران است\r\n124 چون دسته اى از اين كافران كه سوره اى ز قرآن فرود آيد [ با يكدگر 
  ] گويند : بكدام شما اين ايمان فزود ؟ البتّه كسانى كه مؤمن شده‌اند [ هر سوره كه نازل شود 
  ] ايمان شان فزون و استوارتر گردد و بدان دلشاد شوند\r\n125 و آن كسان كه تيره دلند بر پليدىشان بيفزايد و كافر بمانند تا بميرند\r\n126 مگر نمىبينند كه در هر سالى يكى دوبار [ بجنگ يا رسوائى 
  ] گرفتار مىشوند وز آن پس نه پشيمان مىشوند و نه حقّ به ياد مىآورند\r\n127 و چون سوره اى نازل شود بيكدگر مىنگرند [ و قرآن بفسوس مىگيرند و با يكديگر گويند : ز مسلمانان 
  ] آيا كسى شما را ديد ؟ ز آن پس ز هم جدا مىشوند [ تا كس نه بيندشان و از كارشان آگاه نگردد 
  ] و خدا دلهاشان بگردانده است كه مردمى نادان بوند ، [ چونكه بجلو چشم ببينند 
  ]\r\n128 پيامبرى از خودتان براىتان آمد كه رنج شما بر او گران است و دلبسته بشما است و آزمند برستگارىتان و دل نرم به همه ى مؤمنان باشد\r\n129 اى پيغمبر اگر بيدينان ز تو گريزان شوند بگو :\r\nخدا مرا بس بود كه جز او خدائى نيست و او را پشتيبان خود كردم كه پروردگار عرش عظيم و برترين آفريدگان ، او باشد و بس .\r\nسخن مفسّرين : « ما كانَ الْمُؤْمِنُونَ لِيَنْفِرُوا » - تا آخر 120 مجمع : اين آيه را سه معنى كرده‌اند : 1 - ابن عبّاس گفته است : يعنى جايز نيست همه ى مؤمنين بروند بجنگ و پيغمبر را تنها بگذارند و بايستى از هر قبيله عدّه اى بروند و چند نفر هم حضور پيغمبر بمانند تا قرآن و احكام و آداب بياموزند و چون آنها كه رفته‌اند برگشتند آنچه از قرآن و وظائف در اين مدّت وارد شده است و فرا گرفته‌اند به آنها بياموزند ، و از امام باقر نيز نقل شده است اين دستور موقعى رسيد كه مردم\r\n","description":"","footnote":"","page_name":" 470 ","page_number":470},
  {"content":"\r\n\r\nزياد شدند و بايد جنگ بنوبت باشد يك دسته بمانند و وظائف احكام ياد بگيرند و يك دسته به جنگ بروند 2 - ابو مسلم گفته است : يعنى نبايد همه بروند براى جنگ ، و كمك بمسلمين ، و فقط يك عده بروند و به بينند آنها چگونه مردمى هستند و چه طور با دشمن جنگ مىكنند و موفق ميشوند و دين خود را تقويت ميكنند تا از اين مسافرت و مشاهدات پند گيرند و بر بصيرت خود بيفزايند و چون جنگ تمام شد و به وطن خود برگشتند آن كافران را كه خويشان ايشان هستند خبردارشان كنند كه پيغمبر چنين بود و مسلمين به اين طور قوى و با مقاومت بودند و جلو ميرفتند تا اين اطَّلاعات موجب ترس و حذر آن كافرها بشود كه جرأت نكنند با مسلمين بجنگند ، 3 - جبّائى گفته است : يعنى : نبايد مسلمانان همگى وطن و منزل خود را خالى كنند و بروند حضور پيغمبر ص و بايد از هر ناحيه اى عده اى بروند نزد پيغمبر و سخن آن حضرت را بشنوند و دين خود را از او فرا بگيرند و برگردند و به ديگران بياموزند و آنها را خبر - دار كنند كه آماده و بر حذر باشند .\r\nابو الفتوح : به اين آيه استدلال كرده‌اند كه اگر از يك نفر چيزى شنيديم ، آن را بايد درست بدانيم و به آن عمل كنيم باصطلاح « دليل است بر حجيّت خبر واحد » چون كلمه ى « طائفة » براى يك نفر هم استعمال شده است و نيز استعمال مىشود ، بمعنى چند نفر كه عدد آنها وسيله ى شهرت و نشر گفتارشان نميشود و ارزش سخن آنها مانند سخن يك نفر است . پس در آيه كه گفته شده است : طايفه اى بروند و بياموزند و برگردند و مردم خود را خبردار كنند تا آنها بر حذر باشند دليل است كه سخن يك نفر يا بيشتر كه در حكم يك نفر است و موجب يقين نميشود بايد پذيرفته شود و اگر حكمى و وظيفه اى نقل كرد لازم است به آن عمل شود . جواب اين است : اوّل اينكه از كجا معلوم كلمه ى « طايفة » كه در اين آيه گفته شده است و موظَّف به ياد گرفتن و ياد دادن شده است ، مقصود عده ى كم يا يك نفر باشد ؟ و ممكن است در چنين موقع مقصود آن عدّه باشد كه چون همگى چيزى نقل كردند ديگران معتقد بدرستى آن بشوند ، دوّم - ممكن است مقصود لزوم رفتن و آموختن و برگشتن\r\n","description":"","footnote":"","page_name":" 471 ","page_number":471},
  {"content":"\r\nبه ديگران به اين طور باشد كه آنها بشنوند و بر حذر شوند و بفكر چاره باشند كه تحقيق كنند تا يقين كنند كه چه وظيفه اى دارند و بايد چه كار كنند .\r\nتأويلات كاشانى : يعنى لازم است طلب بوسيله ى دل و سلوك طريق حقّ بر هر مستعد و شخص آماده براى فهم و تفقه كه علم دل است نه علم كسب و كوشش ، چنان كه در آيت ديگر گفته شده است « جَعَلْنا عَلى قُلُوبِهِمْ أَكِنَّةً أَنْ يَفْقَهُوه » يعنى بر دلهاشان پرده گذارديم و جلوگير تفقّه و فهم آنها شديم ، و معلوم است كه پرده و غشاء خداوند همان است كه حجاب نفس است از درك حقايق ، پس بايد برود پى سلوك راه تزكيه و تصفيه ى نفس تا آنكه علم از دل نمودار شود و به زبان روان شود بطورى كه ممكن نشود بر خلاف علم چيزى از شخص نمودار شود .\r\nتفسير عبده : يعنى بروند و بياموزند و همتشان در آموختن ارشاد و راهنمائى ديگران باشد بطورى كه بتدريج همه ى مؤمنين بوظايف دينشان عالم شوند و تواناى بر نشر دين و بيدارى ديگران نه اينكه به سفر بروند و بياموزند و برگردند و بر مردم فخر و برترى كنند و رياست و مقام و سود شخص خود بخواهند .\r\nطنطاوى : معلوم است كه اين آيه تحصيل علم را واجب كفائى معرّفى كرده است يعنى لازم است يك عده بروند و چون رفتند براى ديگران كافى است ، و بقيّه موظَّف به آن نيستند ، و علماى ما تحصيل علم را واجب كفائى دانسته‌اند ولى در هنگام عمل از تعميم آن خوددارى ميكنند با اينكه در مسائل ديگر كمال احتياط را مراعات ميكنند ، بطور مثال : در وضو ميگويند بايد مقدارى از بند بازوان شسته شود تا آن مقدار واجب در شستن دست بطور قطع و يقين انجام شود ، و با اينكه وضوء واجب شخصى است و هر كس تخلف كرد همان يك نفر مسئول است ولى واجب كفائى اگر تخلَّف شد همه مسئول هستند با وجود اين به تحصيل علوم زندگى كه همه ى مردم به آن محتاجند توجّه نمىكنند و پى آن نمىروند و ديگران را به آن وادار نمىكنند .\r\n« قاتِلُوا الَّذِينَ يَلُونَكُمْ » 123 طبرى : يعنى به آنها كه نزديكتر بشما هستند بايد حمله و جنگ كنيد پس به آنكه بعد از آن است ، و در موقع نزول قرآن شام از عراق\r\n","description":"","footnote":"","page_name":" 472 ","page_number":472},
  {"content":"\r\nنزديكتر بود به مسلمانان ولى پس از آنكه منطقه ى اسلام وسيع شد مقصود اين است كه مردم هر قسمت با كافران نزديك به خود بجنگند مگر براى كمك بمسلمين دور از خود ناچار شوند كه با كافران دور بجنگند چون حديث است كه مسلمانان بايد در برابر غير مسلمان كمك يكدگر باشند « المسلمون يد على من سواهم » و از جعفر بن محمّد ابن علىّ بن الحسين عليهم السّلام پرسيدند در جنگ با كافران ديلم چه نظر داريد ؟\r\nفرمود : با آنها بجنگيد كه مشمول اين آيه هستند « قاتِلُوا الَّذِينَ يَلُونَكُمْ » .\r\nتأويلات كاشانى : يعنى كافرانى كه قواى نفسانى شما هستند و نزديكتر و بدتر دشمن شما هستند .\r\n« فَزادَتْهُمْ إِيماناً » 124 طبرى : يعنى بطور كلى مؤمن هستند به آنچه از سوى خدا و پيغمبر است و چون آيتى ميرسد و تسليم به آن ميشوند ايمانى مخصوص نسبت بهر يك از آنها در دلشان توليد مىشود ، و اين است معنى افزايش ايمان .\r\n« أوَ لا يَرَوْنَ أَنَّهُمْ » 126 مجمع : حمزه و يعقوب « ترون » با تاء قرائت كرده و ديگران « يرون » با ياء خوانده‌اند .\r\n« رَسُولٌ مِنْ أَنْفُسِكُمْ » 128 مجمع : قرائت مشهور « انفس » است با ضمّ فاء بمعنى خود شما ، و ابن عبّاس « انفس » با فتح فاء خوانده است يعنى از بهتر فرد ميان شما پيغمبر معيّن شد و آمد ، و از حضرت فاطمه ى زهرا ( ع ) نيز اين قرائت نقل شده است .\r\n« عَزِيزٌ عَلَيْه ما عَنِتُّمْ » 128 تفسير حسينى : دشوار و سخت بود بر او آنچه در رنج افتيد بدان . و بعضى بر لفظ « عزيز » وقف كرده و آن را صفت رسول دانند و معنى « عَلَيْه ما عَنِتُّمْ » برين فرود آرند كه بر وى است آنچه بكنيد از گناه يعنى اعتذار آن بر وى است روز قيامت كه بشفاعت تدارك آن خواهد نمود و درين معنى گفته اند\r\n\r\nنماند بعصيان كسى در گرو\r\nكه دارد چنين سيّدى پيشرو\r\n\r\n\r\nاگر دفترت از گنه پاك نيست\r\nچو او عذر خواهت بود باك نيست\r\n\r\n« رَؤُفٌ رَحِيمٌ » 128 مجمع : بعضى گفته‌اند : رأفت شدت و درجه ى عالى رحمت\r\n","description":"","footnote":"","page_name":" 473 ","page_number":473},
  {"content":"\r\nاست ، و بعضى گفته‌اند : يعنى براى مؤمنين مطيع رؤف است و براى گناهكاران رحيم است . و بعضى گفته‌اند : بخويشان خود رؤف است و بدوستان رحيم و به آنكه او را ديده است رؤف است و بهر كس كه او را نديده است رحيم است .\r\nابو الفتوح : نوشته است : حسين بن الفضل گفت : هيچ پيغمبر را خداى به دو نام خود نخواند الا رسول ما را كه او را گفت : « رَؤُفٌ رَحِيمٌ » در اين آيه و خود را گفت « إِنَّ اللَّه بِالنَّاسِ لَرَؤُفٌ رَحِيمٌ » يحيى بن جعده گفت : عمر هر كسى كه آيتى آوردى از قرآن ، ثبت نكردى تا دو گواه گواهى ندادى مگر اين دو آيه كه اين دو آيه مردى بياورد ، چون بياورد بنوشت و گفت : گواه نخواهم بخداى كه رسول خداى چنين بود . و گفتند : كه اين آخر آيتى است كه از قرآن فرود آمد و اين سورت آخر سورتى است كه تمام فرود آمد از قرآن . قتاده گفت : آخر رابطه ى قرآن با آسمان دو آيت آخر برائت است .\r\nتفسير عبده : در زمان ابو بكر كه قرآن را جمع و تدوين ميكردند ابى بن كعب املاء ميكرد و چند نفر مينوشتند تا رسيدند به اين آيت سوره ى برائت « ثُمَّ انْصَرَفُوا صَرَفَ اللَّه قُلُوبَهُمْ بِأَنَّهُمْ قَوْمٌ لا يَفْقَهُونَ » نويسندگان پنداشتند كه اين آيه آخر سوره ى قرآن است . ابى بن كعب گفت : پيغمبر دو آيه بعد از اينها براى من خواند « لَقَدْ جاءَكُمْ رَسُولٌ » تا آخر ، و در حديث زيد بن ثابت است كه او گفت : آنگاه كه قرآن را جمع ميكردم و مينوشتم . دو آيت آخر برائه را در نوشته هاى متفرّق بر سنگ و استخوان و غير آنها نيافتم و فقط نزد خزيمه بن ثابت انصارى يافتم . و روايت صحيح اين است كه آخر سوره ى نازل شده ى قرآن « إِذا جاءَ نَصْرُ اللَّه » است .\r\nو آخر آيه 281 - سوره بقره است « وَاتَّقُوا يَوْماً تُرْجَعُونَ فِيه إِلَى » .\r\nسخن ما : همان است كه در ترجمه و نقل از ديگران نوشتيم تفصيل اين با مطلب عبده در اوّل مجلَّد اوّل نوشته شده است . به توفيق خداوند در شب يكشنبه بيست و نهم آبانماه هزار و سيصد و سى و نه هجرى شمسى مطابق آخر جمادى الاولى سال هزار و سيصد و هشتاد قمرى اين مجلَّد را به اين سوره خاتمه داديم و باميد خدا دنباله ى اين تفسير را از سوره ى يونس در مجلد ديگر آغاز مىكنيم .\r\n\r\n","description":"","footnote":"","page_name":" 474 ","page_number":474}
  ]